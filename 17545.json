[
  {"content":"\r\n\r\nبسم الله الرحمن الرحيم\r\nقانون\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n . \r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nقانون\r\nجلد هفتم\r\nشيخ الرئيس ابوعلى سينا\r\nترجمهء عبدالرحمن شرفكندى ( هه ژار )\r\nسروش\r\nتهران 1389\r\nشمارهء ترتيب انتشار : 6 / 340\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n\r\nابن سينا ، حسين بن عبدالله ، 370 - 428 ق .\r\n[ القانون فى الطب . فارسى 
  ]\r\nقانون / تأليف شيخ الرئيس ابوعلى سينا ؛ ترجمهء عبدالرحمن شرفكندى ( هه ژار ) - تهران : سروش ( انتشارات صدا و سيما ) ، 1363 - 1370 .\r\n7 ج .\r\n1300 ريال ( ج . 1 با جلد نرم ) ؛ 1700 ريال ( ج . 1 با جلد گالينگور )\r\n500000 ريال ( دورهء هشت جلدى ) : ISBN 978 - 964 - 376 - 816 - 4\r\nفهرستنويسى بر اساس اطلاعات فيپا .\r\nمندرجات : ج . 1 . احكام كلى علم طب . - ج . 2 . ادويه مفرده . -\r\nجلد اول ، چاپ دهم : 1389 . ISBN 978 - 964 - 376 - 808 - 9\r\nجلد دوم ، چاپ نهم : 1389 . ISBN 978 - 964 - 376 - 809 - 6\r\nجلد سوم ، چاپ هشتم : 1389 . ISBN 978 - 964 - 376 - 810 - 2\r\nجلد چهارم ، چاپ هفتم : 1389 . ISBN 978 - 964 - 376 - 811 - 9\r\nجلد پنجم ، چاپ ششم : 1389 . ISBN 978 - 964 - 376 - 812 - 6\r\nجلد ششم ، چاپ ششم : 1389 . ISBN 978 - 964 - 376 - 813 - 3\r\nجلد هفتم ، چاپ ششم : 1389 . ISBN 978 - 964 - 376 - 814 - 0\r\n1 . پزشكى اسلامى - متون قديمى تا قرن 14 . 2 . داروشناسى - متون قديمى تا قرن 14 . الف . شرفكندى ، عبدالرحمن ، 1300 - 1369 ، مترجم . ب . صدا و سيماى جمهورى اسلامى ايران . انتشارات سروش . ج . عنوان . د . عنوان : القانون فى الطب . ( فارسى ) .\r\n2041 ق 18 الف / 3 / 128 R\r\n610\r\n1363\r\nكتابخانه ملى ايران 1390 - 66 م\r\nسروش\r\nانتشارات صدا و سيماى جمهورى اسلامى ايران\r\nتهران ، خيابان استاد شهيد مطهرى ، تقاطع خيابان شهيد دكتر مفتح ، ساختمان سروش\r\nمركز پخش : 8 - 88345063 و 5 - 66954870\r\nhttp : / / www . soroushpress . ir\r\nعنوان : قانون - جلد هفتم\r\nنويسنده : شيخ الرئيس ابوعلى سينا\r\nمترجم : عبدالرحمن شرفكندى ( هه ژار )\r\nويراستار : محمد ماجد مردوخ روحانى\r\nچاپ اول : 1367 / چاپ ششم : 1389\r\nقيمت : 500000 ريال ( دورهء هشت جلدى )\r\nاين كتاب در دو هزار نسخه در چاپخانهء انتشارات سروش ليتوگرافى ، چاپ و صحافى شد .\r\nهمهء حقوق محفوظ است .\r\nشابك : 0 - 814 - 376 - 964 - 978 ( ج . 7 )\r\n4 - 816 - 376 - 964 - 978 ( دوره )\r\nچاپ اول تا پنجم : 15500 نسخه\r\n\r\n","description":"","footnote":"","page_name":" فهرست مطالب 4 ","page_number":4},
  {"content":"\r\n\r\n\r\nجلد هفتم\r\n\r\nيادداشت ويراستار\r\nشكر و سپاس نعمت و منّت خداى را كه امكان داد و عنايت فرمود و يارى كرد ، تا پس از سالها تلاش ، اين توفيق دست دهد كه هفتمين و آخرين مجلّد قانون در طب را به زبان فارسى منتشر كنيم و به اين ترتيب مجموعهء كامل طب سينايى را در اختيار خيل علاقمندان و فرهنگ‌دوستان فارس‌زبان و آشنا به زبان فارسى بگذاريم .\r\nاز درجهء اعتبار قانون طى چند قرن و ميزان ارزش آن نزد جهانيان بسيار گفته‌اند و شنيده‌ايم ؛ اينك با در دسترس بودن ترجمهء فارسى آن ، هموطنان بو على ، خود مىتوانند در اين مورد صاحب‌نظر باشند و اظهار عقيده كنند .\r\nقانون در طب شامل پنج كتاب است ؛ كتاب اوّل و دوم هركدام در يك مجلّد منتشر شده‌اند ( جلدهاى اول و دوم ) . امّا كتاب سوم به دليل حجم زياد ، خود سه مجلد را دربرگرفته است ( جلدهاى سوم و چهارم و پنجم ) . همچنين دو بخش پايانى كتاب چهارم ( جلد ششم ) را با كتاب پنجم ( جلد هفتم ) در يك مجلّد گنجانده‌ايم . به اين ترتيب در مجموع هفت مجلّد خواهيم داشت كه پنج كتاب قانون را شامل خواهند شد . اكنون فهرست‌وار به معرفى اين هفت مجلّد مىپردازيم :\r\n1 - مجلّد ، اوّل ( كتاب اوّل ) ، كه در چهار فن است و بحث از توصيف علم طب ، تشريح ، علت بيمارى ، بهداشت و حفظ سلامت بدن و انواع معالجات دارد .\r\n2 - مجلّد دوم ( كتاب دوم ) . در اين كتاب با ادويهء مفرده ( داروهاى تكى ) آشنا مىشويم و مشخصات و خواص هريك از اين داروها را - كه اكثرا گياهيند - مىشناسيم .\r\nبايد توجه داشت كه اسامى داروها و شرح خواص و مورد استفادهء آنها به ترتيب ابجدى در كتاب آمده كه به تبع آن در فهرست مطالب نيز همين ترتيب رعايت شده است . امّا فهرست راهنماى اسامى داروها - كه به دو زبان فارسى و عربى است - ترتيب الفبايى معمول ( ابتث ) را داراست و مىتواند در جاى خود بسيار مفيد باشد . اين دو فهرست در آخر كتاب جاى دارند .\r\n3 - مجلّد سوم ( بخش اوّل كتاب سوم ) .\r\n\r\n","description":"","footnote":"","page_name":" فهرست مطالب 5 ","page_number":5},
  {"content":"\r\n\r\nدر كتاب سوم ابن سينا به تفصيل هريك از اعضاى بدن را معرفى و تشريح مىكند ، سپس به بيماريهاى آنها مىپردازد و روش معالجه ارائه مىدهد . اين كتاب در بيست و دو فن است .\r\nمجلّد سوم دوازده فنّ اوّل از كتاب سوم را در بر مىگيرد . عناوين مورد بحث در اين مجلّد عبارتند از : سر و مغز ، عصب ، چشم ، گوش ، بينى ، دهان و زبان ، دندان ، لثّه و لب ، گلو ، ريه و سينه ، قلب و پستان .\r\n4 - مجلّد چهارم ( بخش دوم كتاب سوم ) . اين مجلّد نيز شامل سه فنّ و دو گفتار از كتاب سوم است ، تحت عناوين : مرى و معده ، كبد ، كيسهء زهره و سپرز ( طحال ) و دو گفتار اوّل فنّ شانزدهم ( روده و مقعد ) .\r\n5 - مجلّد پنجم ( بخش سوم كتاب سوم ) ، كه از گفتار سوم فنّ شانزدهم تا پايان كتاب سوم ( فن بيست و دوم ) را شامل است ، با عناوين : روده و مقعد ، كليّه ، مثانه ، اندامان تناسلى و بيماريهاى پديدار بر بدن .\r\n6 - مجلّد ششم ، شامل پنج بخش اوّل كتاب چهارم .\r\nدر اين پنج بخش مباحث تب و بررسى علل بروز آن ، پيش‌بينى حال بيمار از پيش‌درآمدها ، ورم و جوش ، گسستگى پيوندها و شكسته‌بندى به تفصيل بررسى مىشوند .\r\n7 - مجلّد هفتم ، شامل دو بخش واپسين كتاب چهارم و كتاب پنجم .\r\nبه‌طورى كه گفته شد در اين آخرين مجلّد ، نخست دو بخش بحث دربارهء سمها و آرايش و پيرايش از كتاب چهارم ( جلد ششم ) را خواهيم ديد و سپس كتاب پنجم ( جلد هفتم ) - كه ابن سينا آن را اقرابادين ناميده است - شروع خواهد شد .\r\nكتاب پنجم ( جلد هفتم ) ، در زمينهء داروهاى تركيبى ، خواصّ ، طرز تهيه و موارد مصرف آنها سخن مىگويد . در اين كتاب ابن سينا پس از مقدمه‌اى در بيان نياز به تركيب داروها براى معالجه برخى بيماريها ، بحث داروسازى خود را در دو جمله چنين شروع مىكند :\r\nدر جملهء اوّل طرز تهيهء انواع ترياقها ، معجونها ، گوارشىها ، انگشت‌پيچها ، ربها ، شرابها و شربتها ، مربّاها ، قرصها ، آب‌پزها و حبها ، روغنها و مرهمها و نيز اختصاص هريك از اين تركيبها را در مداواى بيماريهاى مختلف شرح و توضيح مىدهد . سپس در جملهء دوم برحسب نوع بيمارى نسخه مىدهد و داروهاى تركيبى گفته شده در جملهء اوّل را يادآورى مىكند . و به اين ترتيب كتاب پنجم و قانون در طب را به پايان مىبرد .\r\nدر آخرين بخش از مجلّد هفتم گفتارى تحت عنوان « ابن سينا شخصيتى آشنا براى جهانيان » از مترجم خواهيم ديد .\r\n\r\n","description":"","footnote":"","page_name":" فهرست مطالب 6 ","page_number":6},
  {"content":"\r\n\r\n\r\nفهرست مطالب\r\nبخش ششم بحثى مختصر و مفيد دربارهء سمها - كه شامل پنج گفتار است 1\r\nگفتار اوّل . سموم تناولى و انواع سموم 3\r\nفصل اوّل . پرهيز و علاج 3\r\nفصل دوم . داروهاى سمّى 4\r\nنشانيهاى اثر سمها 6\r\nعلاج مسموميّت 7\r\nداروهايى كه براى معالجهء هر حالتى از مسموميّت خوب هستند 9\r\nفصل سوم . معدنيها و جمادات سمّى 10\r\nفصل چهارم . سمهاى گياهى 15\r\nگفتار دوم . سمّ مربوط به جانداران 31\r\nعلاج به‌طور عام 39\r\nخون لخته شدن در معده و مثانه 39\r\nگفتار سوم . گزش و نيش حشرات موذى 43\r\n\r\n","description":"","footnote":"","page_name":" فهرست مطالب 7 ","page_number":7},
  {"content":"\r\n\r\nفصل اوّل . معالجات به‌طور عام 43\r\nفصل دوم . داروهاى تناولى 46\r\nفصل سوم . داروهاى ماليدنى بر جاى نيش و گزش 48\r\nفصل چهارم . بر تن ماليدنيها 49\r\nفصل پنجم . كشندهء حيوانات 52\r\nفصل ششم . گريزاندن مار و كژدم و غيره 52\r\nانواع مارها 55\r\nفصل هفتم . نيش باسليقوس . 57\r\nفصل هشتم . مار جرمانا 58\r\nفصل نهم . پرستو مار 59\r\nفصل دهم . اسقيوس 59\r\nفصل يازدهم . مار تف‌انداز 59\r\nفصل دوازدهم . مار شاخدار 60\r\nفصل سيزدهم . اودروس 60\r\nفصل چهاردهم . مار اذريس 61\r\nفصل پانزدهم . افعى و نيش زدنش 62\r\nعلاج نيش افعى به‌طور كلّى 62\r\nفصل شانزدهم . مارهاى خون پران 65\r\nفصل هفدهم . مار تشنگىآور 66\r\nفصل هجدهم . مارهاى پرشى و جهشى 67\r\nفصل نوزدهم . مار بلوطى 67\r\nفصل بيستم . مار گاورسى 68\r\nفصل بيست و يكم . مار سيسطالى 68\r\nفصل بيست و دوم . مار خالدار 68\r\nفصل بيست و سوم . بارسطليس 69\r\nفصل بيست و چهارم . فنجونيوس 69\r\nفصل بيست و پنجم . مورذوطيس و مواعروس 69\r\nفصل بيست و ششم . مار سيسير 70\r\nفصل بيست و هفتم . مارهاى بسيار بزرگ 71\r\nگفتار چهارم . گاز گرفتن انسان و چهارپا 73\r\n\r\n","description":"","footnote":"","page_name":" فهرست مطالب 8 ","page_number":8},
  {"content":"\r\n\r\nفصل اوّل . گازگرفتگى به‌طور عام 73\r\nفصل دوم گاز گرفتن انسان 74\r\nفصل سوم . گاز گرفتن سگ اهلى ، گرگ و امثال آنها 74\r\nفصل چهارم . سگ هار ، گرگ هار ، راسوى هار 75\r\nفصل پنجم . سگ هار گزيده 76\r\nعلاج زخم از گاز گرفتن سگ هار 78\r\nداروهاى تناولى در علاج سگ هار گزيده 82\r\nداروهاى گذاشتنى و ماليدنى و غيره 84\r\nفصل ششم . زخم از حيوانات درنده 86\r\nگفتار پنجم . انواع حشرات موذى 89\r\nفصل اوّل . كژدم 90\r\nپيامدهاى نيش كژدم 90\r\nعلاج نيش كژدم 90\r\nفصل دوم . عنكبوت و عنكبوتسانان 96\r\nنيش رتيل و اثراتش به‌طور عام 97\r\nعلاج نيش رتيل 99\r\nفصل سوم . شبث و عنكبوت 101\r\nبخش هفتم . آرايش و پيرايش - كه در چهار گفتار آيد 107\r\nگفتار اوّل . موى سر و شورهء سر 109\r\nفصل اوّل . مو چيست و چگونه پديد مىآيد ؟ 109\r\nفصل دوم . از ميان رفتن مو 109\r\nفصل سوم . نگهدارى مو 112\r\nفصل چهارم . موى ابرو 115\r\nفصل پنجم . دراز شدن مو 116\r\nفصل ششم . رويانندهء مو 117\r\nفصل هفتم . داء الثعلب و داء الحيه 120\r\n\r\n","description":"","footnote":"","page_name":" فهرست مطالب 9 ","page_number":9},
  {"content":"\r\n\r\nفصل هشتم . داروى ستردن مو ( واجبى ) 126\r\nفصل نهم . مو نروييدن 127\r\nفصل دهم . تغييرات در مو 128\r\nفصل يازدهم . دير سفيد شدن 129\r\nفصل دوازدهم . رنگ مو 132\r\nفصل سيزدهم . شورهء سر 141\r\nگفتار دوم . رنگ پوست 145\r\nفصل اوّل . بد گل شدن پوست 145\r\nفصل دوم . زدودن اثر زشت و سياه بر پوست 149\r\nخون مرده ، كك‌مك و لكه 152\r\nفصل سوم . بهك ، برص ( پيسگى ) 158\r\nعلاج بهك سياه 160\r\nعلاج بهك سفيد 162\r\nرنگ‌آميزى جاى پيسگى 170\r\nعلاج پيسگى سياه 171\r\nگفتار سوم . انواع جوشهاى پوستى 173\r\nفصل اوّل . جوشهاى پوست 173\r\nفصل دوم ( گرى و خارش ) 181\r\nعلاج گرى پوست 183\r\nفصل سوم . حصف 189\r\nفصل چهارم . بنات الليل ( دختران شب ) 190\r\nفصل پنجم . زگيل و هم‌گوهرانش 191\r\nفصل ششم . ترك پوست 194\r\nعلاج ترك پوست به‌طور عام 195\r\nفصل هفتم . بوى گند بدن 198\r\nعلاج بدبو شدن پوست بدن به‌طور عام 198\r\nفصل هشتم . شپش و رشك 201\r\n\r\n","description":"","footnote":"","page_name":" فهرست مطالب 10 ","page_number":10},
  {"content":"\r\n\r\nگفتار چهارم . حالات مربوط به بدن 205\r\nفصل اوّل . لاغرى 205\r\nعلاج لاغرى 206\r\nچاق كردن تك اندام 215\r\nفصل دوم . زيان چاقى زياد 215\r\nفصل سوم . لاغر شدن 217\r\nداروهاى بر تن ماليدنى براى لاغر شدن 219\r\nلاغر كردن تك اندام 219\r\nفصل چهارم . كژدمه 220\r\nحالات مختلفى كه بر ناخن روى مىآورند 223\r\nعلاج گوش موش 223\r\nتشنّج ، كج شدن و بركنده شدن ناخنها 223\r\nمراعات لازم براى باز روييدن ناخن 225\r\nلكهء سفيد بر ناخن 225\r\nكوبيدگى ناخن 226\r\nخون‌مردگى زير ناخن 226\r\nكتاب پنجم . اقرابادين ( داروسازى ) 227\r\nمقدمهء مؤلف 228\r\nگفتار علمى مقدّماتى راجع به نياز به داروهاى تركيبى 229\r\nفصل اوّل . داروى تركيبى چرا لازم است ؟ 229\r\nفصل دوم . چگونگى تركيب دارو 231\r\nجملهء اول داروهاى تركيبى به ترتيبى كه در كتابهاى داروسازى آمده‌اند شامل دوازده گفتار 233\r\nگفتار اوّل ، ترياقها و معجونهاى بزرگ 235\r\n\r\n","description":"","footnote":"","page_name":" فهرست مطالب 11 ","page_number":11},
  {"content":"\r\n\r\nفصل اوّل . ترياق فاروق و تركيباتش 235\r\n1 - تركيبات ترياق فاروق 238\r\n2 - نسخهء ديگر ترياق فاروق 238\r\n3 - نسخهء سوم ترياق فاروق 239\r\n4 - قرص ماران 240\r\n5 - قرص پياز دشتى 241\r\n6 - قرص اندروخورون 241\r\n7 - نسخهء دوم قرص اندروخورون 242\r\n8 - نسخهء سوم قرص اندروخورون 242\r\n9 - معجون مثروديطوس 242\r\n10 - نسخهء مثروديطوس به‌طور عام 243\r\n11 - قرص قوفيون 243\r\n12 - ترياق عزره 244\r\n13 - نسخهء دوم ترياق عزره 245\r\n14 - ترياق چهارگانه 246\r\n15 - سوطيرا يا رهايىبخش بزرگ 246\r\n16 - معجون بزرگ دارو 247\r\n17 - معجون فلاسفه ( مادهء زندگى ) 248\r\n18 - معجون شليثا 248\r\n19 - نسخهء ديگر از شليثا 250\r\n20 - انوش دارو 251\r\n21 - معجون هندى ديگر 252\r\n22 - معجون جزى ( خوزستانى - نسخه . ) 252\r\n23 - معجون ديگر مفيد در تنفس ، شادىآور ، نيروبخش و . . . 252\r\n24 - معجون ترياق بزرگ 253\r\n25 - معجون ترياق كوچك 253\r\n26 - معجون قيصر 254\r\n27 - معجون بزرگ اطريفل ( معجون هليله‌اى بزرگ ) 254\r\n28 - نسخهء دوم اطريفل بزرگ 254\r\n29 - زامهران بزرگ 255\r\n30 - نسخهء ديگر زامهران بزرگ 256\r\n31 - زامهران كوچك 256\r\n32 - معجون جالينوس 257\r\n\r\n","description":"","footnote":"","page_name":" فهرست مطالب 12 ","page_number":12},
  {"content":"\r\n\r\n33 - معجون دوم جالينوس 257\r\n34 - معجون هرمس 258\r\n35 - نسخهء ديگر از معجون هرمس 258\r\n36 - نسخهء سوم از معجون هرمس 258\r\n37 - معجون كاسكبينه 259\r\n38 - معجون كسرثا ( كشرثا ) 260\r\n39 - معجون مشك ( 1 ) 260\r\n40 - معجون مشك ( 2 ) 260\r\n41 - داروى مشك و خاراگوش 261\r\n42 - داروى مشك ( 3 ) 261\r\n43 - داروى مشك شيرين مزه 261\r\n44 - داروى مشك ( 4 ) 262\r\n45 - داروى مشك ( 5 ) 262\r\n46 - معجون شجريناى بزرگ ( سنجرينا - نسخه . ) 262\r\n47 - نسخهء ديگر با همان فوايد شجريناى بزرگ 262\r\n48 - شجريناى كوچك ( 3 ) 263\r\n49 - نسخهء ديگر شجرينا ( 4 ) 263\r\n50 - معجون امروسيا 263\r\n51 - معجون انقرديا ( بلادرى - حب الفهم ) ( 1 ) 264\r\n52 - نسخه‌اى ديگر از معجون بلادرى ( 2 ) 264\r\n53 - معجون بلادرى ( 3 ) 265\r\n54 - معجون ارسطون بزرگ 265\r\n55 - معجون ارسطون كوچك 266\r\n56 - معجون دحمرثا 266\r\n57 - داروى تركيبى بادمهرج 267\r\n58 - معجون غياثى 267\r\n59 - معجون زرد سليم 267\r\n60 - معجون سياه سليم 268\r\n61 - معجون ابو مسلم 268\r\n62 - معجون سير 269\r\n63 - معجون اثاناسياى بزرگ 270\r\n64 - معجون اثاناسياى كوچك 270\r\n65 - معجون كركم 271\r\n\r\n","description":"","footnote":"","page_name":" فهرست مطالب 13 ","page_number":13},
  {"content":"\r\n\r\n66 - معجون كركمى كه از ابتكارات جالينوس است 271\r\n67 - معجون بزرگ لاك 272\r\n68 - معجون كوچك لاك 272\r\n69 - داروى تركيبى با نام قوفى 272\r\n70 - فلونياى رومى طوطوسى 273\r\n71 - فلونياى ايرانى 273\r\n72 - معجون كاكنه 274\r\n73 - معجون پرستو 274\r\n74 - قرقومعما 275\r\n75 - داروى گوگرد 275\r\n76 - داروى صمغ انگدان 276\r\n77 - معجون نمك هندى 276\r\n78 - معجون كوشنه 276\r\n79 - معجون قباد شاه 277\r\n80 - معجون قفطرغان بزرگ 277\r\n81 - قفطرغان كوچك 279\r\n82 - كلكلانج بزرگ 280\r\n83 - كلكلانج كوچك 281\r\n84 - معجون فيروزنوش 282\r\n85 - معجون كندى 282\r\n86 - معجون پونه 282\r\n87 - معجون بزرها 283\r\n88 - معجون ياقوت 283\r\n89 - معجونى ديگر از جالينوس 284\r\n90 - معجون ارسطوماخس 285\r\n91 - معجون سانيطس 285\r\n92 - معجون جنطيانا ( كوشاد - كف الذئب - پنجه گرگى ) 286\r\n93 - معجون بخشش خدا ( عطية اللّه ) 286\r\n94 - معجون بىنام 287\r\n95 - معجون قيوماى طبيب 288\r\n96 - معجون اميرى 288\r\n97 - معجون آزموده 289\r\n98 - معجون چاق كنندهء لاغران 289\r\n\r\n","description":"","footnote":"","page_name":" فهرست مطالب 14 ","page_number":14},
  {"content":"\r\n\r\nگفتار دوم . ايارجها ( معجونهاى مسهل ) به تفصيل 291\r\n1 - نسخهء نخست 292\r\n2 - ايارج فيقرا 292\r\n3 - معجون لوغازيا 294\r\n4 - معجون لوغاذيا برابر با نسخهء فيلغريوس 295\r\n5 - معجون لوغاذيا برابر با نسخهء پولس 295\r\n6 - معجون روفس 296\r\n7 - نسخهء دوم از ايارج روفس 296\r\n8 - ايارج اركاگانيس 296\r\n9 - ايارج اركاگانس برابر با نسخهء پولس 297\r\n10 - معجون بزرگ تيادريطوس 297\r\n11 - معجون ديگر تيادريطوس 298\r\n12 - نسخهء سوم از تيادريطوس 298\r\n13 - تيادريطوس چهارم كه با جوزبوزا ساخته مىشود 298\r\n14 - معجون تيادريطوس پنجم 299\r\n15 - ايارج جالينوس - آنچه همگانى و مشهور است 299\r\n16 - ايارج جالينوس برابر با نسخه پولس 300\r\n17 - ايارج جالينوس برابر با نسخهء ابن سرافيون 300\r\n18 - ايارج بقراط ( 1 ) 300\r\n19 - ايارج بقراط ( 2 ) 301\r\n20 - ايارج اندروماخس طبيب 301\r\n21 - ايارج اندروخوس 302 .\r\n22 - ايارج بياغورا ( فيلاغوراس - نسخه . ) 302 .\r\n23 - ايارج بوسطوس 303\r\n24 - ايارج طعموا انطاكى ( طغموا انطاكى - نسخه . ) 303\r\n25 - ايارج ديگر 304\r\n26 - ايارج ابتكارى مؤلف 304\r\nگفتار سوم . گوارشىها 305\r\n1 - گوارش زيره‌اى ( 1 ) 305\r\n\r\n","description":"","footnote":"","page_name":" فهرست مطالب 15 ","page_number":15},
  {"content":"\r\n\r\n2 - گوارش زيره‌اى تأليف جالينوس ( 2 ) 305\r\n3 - گوارشى اريسقوليطس 307\r\n4 - گوارشى پونهء كنار آبها از تأليفات جالينوس 307\r\n5 - گوارشى مورد ( آس ) 307\r\n6 - گوارشى شبيه گوارشى خوزستانى 308\r\n7 - گوارش متوكل 308\r\n8 - گوارش زيره‌اى ( 3 ) 308\r\n9 - گوارش زيره‌اى ( 4 ) 309\r\n10 - گوارش فلفلها 309\r\n11 - گوارش مرسوم به فنداديقون 309\r\n12 - گوارش خوزى ( 1 ) 310\r\n13 - گوارش خوزستانى ( 2 ) 310\r\n14 - گوارش خسروى 311\r\n15 - گوارش شهرياران 311\r\n16 - گوارش خرما ( 1 ) 312\r\n17 - گوارش خرما ( 2 ) 312\r\n18 - گوارش خرما ( 3 ) 312\r\n19 - گوارش فيروزنوش مشك‌آلود 312\r\n20 - گوارش كندر 312\r\n21 - گوارش طاليسفر 313\r\n22 - گوارش اسقف 314\r\n23 - داروى بزرگ ريم آهن‌آلود 314\r\n24 - گوارش كوچك هليله‌اى 314\r\n25 - گوارش بلادر ( حب الفهم ) 315\r\n26 - گوارش فنجيوش ( 1 ) 315\r\n27 - فنجيوش مشك‌آلود ( 2 ) 315\r\n28 - فنجيوش ( 3 ) 316\r\n29 - ريم‌آهن پخته ( 1 ) 316\r\n30 - تركيب ديگر حاوى ريم‌آهن ( 2 ) 317\r\n31 - ريم‌آهن ( 3 ) 317\r\n32 - ريم‌آهنى پخته ( 4 ) 317\r\n33 - گوارش به - كه اسهال بندآور است ( 1 ) 317\r\n34 - گوارش به اسهال‌دهنده ( 2 ) 318\r\n\r\n","description":"","footnote":"","page_name":" فهرست مطالب 16 ","page_number":16},
  {"content":"\r\n\r\n35 - گوارش به مسهل ديگر ( 3 ) 319\r\n36 - گوارش به با افشرهء به ( 4 ) 319\r\n37 - گوارش به ( 5 ) 319\r\n38 - گوارش هندى 320\r\n39 - گوارش شاهان 320\r\n40 - گوارش شيشه‌اى مسهل 321\r\n41 - گوارش كنجد 321\r\n42 - گوارش چاتلانقوش 321\r\n43 - گوارش انگدان ( 1 ) 322\r\n44 - گوارش انگدان ( 2 ) 322\r\n45 - گوارش كافور ( 1 ) 323\r\n46 - گوارش كافور ( 2 ) 323\r\n47 - گوارش كافور ( 3 ) 323\r\n48 - گوارش عود 323\r\n49 - گوارش دارچين 324\r\n50 - گوارش هندى 324\r\n51 - گوارش زنجبيل 324\r\n52 - گوارش مشك 325\r\n53 - گوارش ترنج 325\r\n54 - گوارش قيصر 325\r\n55 - گوارش ريگ ماهى 325\r\n56 - گوارشى بىنام 326\r\n57 - گوارشى ابتكار مؤلف 326\r\n58 - گوارش بزرگ هليله‌اى 326\r\n59 - گوارشى عود 327\r\nگفتار چهارم . داروهاى در دهن ريختنى و كفلمه كردنى براى بزرگسالان و كودكان 328\r\n1 - مقلياثا 328\r\n2 - گرد دارويى مفيد در علاج باد بواسير ، اسهال آزاردهنده ، زحير و دل‌پيچه 328\r\n3 - كسيلا - كه اسهال را بند مىآورد 329\r\n\r\n","description":"","footnote":"","page_name":" فهرست مطالب 17 ","page_number":17},
  {"content":"\r\n\r\n4 - دارويى كفلمه‌اى كه براى زنان باردار بسيار خوب است 329\r\n5 - عباده 329\r\n6 - داروى ديگر مفيد در علاج تب‌داران ، گرم مزاجان ، جوشهاى سرخ ، برسام و . . . 329\r\n7 - كفلمهء خربزهء دراز 330\r\n8 - دارويى مفيد در معالجهء كودكانى كه حرارت رطوبى دارند 330\r\n9 - كفلمهء ارسطو - كه براى اسكندر ساخته است 330\r\n10 - كفلمهء بركلى 331\r\n11 - كفلمهء اسفند ( پيازدشتى - نسخه . ) 331\r\n12 - دارويى ديگر براى كودكان 331\r\n13 - دارويى ديگر ويژهء كودكان 331\r\n14 - داروى ديگر ويژه به كودكان 332\r\n15 - كفلمه براى بزرگسالان 332\r\n16 - كفلمهء ديگر در علاج بيمارى طحال ، بدهضمى و زيبا كردن پوست 332\r\n17 - كفلمهء ديگر معالج يرقان ، درد كبد و . . . است 333\r\n18 - كفلمهء ديگر در علاج تب‌داران و . . . 333\r\n19 - كفلمهء ديگر در علاج حرارت كبد ، يرقان و خون تف كردن 333\r\n20 - كفلمهء نمكى ( 1 ) 333\r\n21 - كفلمهء نمكى ( 2 ) 334\r\nگفتار پنجم . انگشت‌پيچها ( ليسيدنيها ) 335\r\n1 - انگشت‌پيچ معالج خشكى مزاج و سرفهء ناشى از حرارت 335\r\n2 - انگشت‌پيچ معالج سرفهء ناشى از حرارت بدن 335\r\n3 - انگشت‌پيچ علاج سرفهء خشك 336\r\n4 - انگشت‌پيچ خشخاش 336\r\n5 - انگشت‌پيچ تباشير ( 1 ) 337\r\n6 - انگشت‌پيچ تباشير ( 2 ) 337\r\n7 - انگشت‌پيچ پيازدشتى 337\r\n8 - انگشت‌پيچ سير 337\r\n9 - انگشت‌پيچ ديگر 338\r\n10 - انگشت‌پيچ سقز درخت بنه 338\r\n\r\n","description":"","footnote":"","page_name":" فهرست مطالب 18 ","page_number":18},
  {"content":"\r\n\r\nگفتار ششم . شربتها و ربها 339\r\n1 - افسومالى 339\r\n2 - اسكنجبين بزرها 340\r\n3 - اسكنجبين جالينوس 340\r\n4 - اسكنجبين ابتكار مؤلف 341\r\n5 - اسكنجبين اسهال‌دهندهء صفرا 342\r\n6 - اسكنجبين كاهش‌دهندهء بلغم 342\r\n7 - اسكنجبين كاهش‌دهندهء خلط سودا 342\r\n8 - سركهء پياز دشتى 342\r\n9 - سركهء پياز دشتى مسهل 343\r\n10 - جلّاب 344\r\n11 - عسلاب و شكراب 344\r\n12 - عسلاب در نسخهء ديگر 344\r\n13 - جلّاب با گلاب 345\r\n14 - شراب پياز دشتى 345\r\n15 - شراب آب دريا 346\r\n16 - شراب به - كه ميپخته است 346\r\n17 - ميپختهء ديگر از به 347\r\n18 - شراب ادرومالى 348\r\n19 - شراب ملومالى - كه به معنى عسل و به است 348\r\n20 - شراب خنديقون ( 1 ) 348\r\n21 - شراب خنديقون ( 2 ) 349\r\n22 - شراب سلمويه 349\r\n23 - شراب دانهء آس 349\r\n24 - مرباى آس 350\r\n25 - شراب برگ آس 350\r\n26 - شراب نعناع 350\r\n27 - شراب گلابى 351\r\n28 - شراب اكسومالى 351\r\n29 - شربت سيب 351\r\n30 - شربت غوره ( 1 ) 352\r\n31 - شربت غوره ( 2 ) 352\r\n\r\n","description":"","footnote":"","page_name":" فهرست مطالب 19 ","page_number":19},
  {"content":"\r\n\r\n32 - شربت ميوه‌ها ( 1 ) 353\r\n33 - شربت ترنج 353\r\n34 - شربت خشخاش ( 1 ) 353\r\n35 - شربت خشخاش ( 2 ) 354\r\n36 - شربت ميوه‌ها ( 2 ) 354\r\n37 - شربت شهد از جالينوس ( 1 ) 354\r\n38 - شربت شهد از جالينوس ( 2 ) 355\r\n39 - شربت خاراگوش ( 1 ) 355\r\n40 - شربت خاراگوش ( 2 ) 355\r\n41 - شربت خاراگوش ( 3 ) 357\r\n42 - شربت ميوه - كه تشنگى را فرونشاند 357\r\n43 - شربت ميوهء ديگر 357\r\n44 - شربت آلوبخارا 357\r\n45 - شربت ديموكراتيس 358\r\n46 - شربت انگور 358\r\n47 - رساطون 358\r\n48 - شربت خاراگوش ( 4 ) 359\r\n49 - شربت كدر ( شكوفهء كادى ) 359\r\n50 - فقاع 361\r\n51 - شراب خاراگوش ( 5 ) 361\r\n52 - شراب غوره ( 3 ) 361\r\n53 - شراب عسلى ( 1 ) 364\r\n54 - شراب عسلى ( 2 ) 364\r\n55 - ماء القراطن ( عسلاب طبّى ) 365\r\n56 - شربت انار 366\r\n57 - شراب گل 366\r\n58 - شراب صنوبرى 367\r\n59 - شراب قطران 367\r\n60 - شراب زفت 368\r\n61 - شراب حسل ( زوفا ) 368\r\n62 - شراب كمادريوس ( مانداروى تلخ ) 369\r\n63 - شراب آويشم ( حاشا ) 369\r\n64 - شراب ديك ابزارها 369\r\n\r\n","description":"","footnote":"","page_name":" فهرست مطالب 20 ","page_number":20},
  {"content":"\r\n\r\n65 - شراب زنجبيل شامى ( راسن ) 370\r\n66 - شراب برباله ( اسارون ) 370\r\n67 - شربت خرنوب و زالزالك 370\r\n68 - شراب سنبل بيابانى 370\r\n69 - شربت بزر هويج بيابانى 371\r\n70 - شربت گياه گاوشير ( جاوشير ) 371\r\n71 - شراب كرفس 371\r\n72 - شراب خامالاون ( مازريون ) 372\r\n73 - شراب سقمونيا ( محموده ) 372\r\nگفتار هفتم . مربّاها و انبه‌جات 373\r\n1 - داروى تزريقى 373\r\n2 - گلنگبين 373\r\n3 - مربّاى ترنج ( 1 ) 374\r\n4 - مربّاى ترنج ( 2 ) 374\r\n5 - مربّاى به ( 1 ) 375\r\n6 - مربّاى به ( 2 ) 375\r\n7 - مربّاى هويج 375\r\n8 - مرباى هليله ( 1 ) 377\r\n9 - مرباى هليله ( 2 ) 377\r\n10 - مرباى هليله ( 3 ) 378\r\n11 - مرباى شقاقل 378\r\n12 - مربّاى زنجبيل 378\r\n13 - مربّاى آلو 379\r\n14 - مرباى شلغم 379\r\n15 - مرباى بادام 379\r\n16 - مرباى شاخه‌هاى سبز بلسان هندى 379\r\n17 - مرباى آمله 379\r\n18 - مربّاى سيب - كه براى جلوگيرى از قى كردن خوب است 380\r\nگفتار هشتم . قرصها 381\r\n\r\n","description":"","footnote":"","page_name":" فهرست مطالب 21 ","page_number":21},
  {"content":"\r\n\r\n1 - قرص كوكب ( ستاره ) 381\r\n2 - قرص گل ( 1 ) 382\r\n3 - قرص گل ( 2 ) - كه مشهور است 382\r\n4 - قرص گل سقمونيايى 383\r\n5 - قرص گل تباشيرى 383\r\n6 - قرص دبيدگل ( دنيذگل ) 384\r\n7 - قرص گل ديگر 384\r\n8 - قرص گل سنبل 384\r\n9 - قرص كافور ( 1 ) 384\r\n10 - قرص كافور ( 2 ) 384\r\n11 - قرص كافور ( 3 ) 385\r\n12 - قرص كافور ( 4 ) 385\r\n13 - قرص كافور ( 5 ) 385\r\n14 - قرص تباشير با ترنگبين 386\r\n15 - قرص تباشير با بزر ترشك 386\r\n16 - قرص زرشك ( 1 ) 386\r\n17 - قرص زرشك ( 2 ) 387\r\n18 - قرص زرشك ( 3 ) 387\r\n19 - قرص زرشك ( 4 ) 387\r\n20 - قرص زرشك ( 5 ) 387\r\n21 - قرص زرشك ( 6 ) 388\r\n22 - قرص زرشك ( 7 ) 388\r\n23 - قرص خاراگوش ( 1 ) 388\r\n24 - قرص خاراگوش ( 2 ) 388\r\n25 - قرص مشكانيّه 389\r\n26 - قرص كبر 389\r\n27 - قرص لاك 389\r\n28 - قرص كاكنه ( 1 ) 389\r\n29 - قرص كاكنه ( 2 ) 390\r\n30 - قرص راوند چينى 390\r\n31 - قرص ابوموليس ( 1 ) 390\r\n32 - قرص ابوموليس ( 2 ) 391\r\n33 - قرص ابوموليس ( 3 ) 391\r\n\r\n","description":"","footnote":"","page_name":" فهرست مطالب 22 ","page_number":22},
  {"content":"\r\n\r\n34 - قرص ميون 391\r\n35 - قرص ديگر 391\r\n36 - قرص ديگر در علاج قرحهء روده ، خون برآوردن و نزيف خون 391\r\n37 - قرص اندروماخس ( 1 ) 392\r\n38 - قرص اندروماخس ( 2 ) 392\r\n39 - قرص كندى 392\r\n40 - قرص برمكى 392\r\n41 - قرص خامالاون ( 1 ) 393\r\n42 - قرص خامالاون ( 2 ) 393\r\n43 - قرص روذونون ( 1 ) 393\r\n44 - قرص روذنون ( 2 ) 394\r\n45 - قرص مارويش 394\r\n46 - قرص خشخاش 394\r\n47 - قرص گلنار 395\r\n48 - قرص سپوليدوس 395\r\n49 - قرص اندرون ( 1 ) بنا بر نسخهء سقليباوس 395\r\n50 - قرص اندرون ( 2 ) 395\r\n51 - قرص ديگر مفيد در علاج بيمارانى كه خون از سينه‌شان مىآيد و خون تف مىكنند . 396\r\n52 - قرص رازيانهء شامى ( انيسون ) 396\r\n53 - قرص مليّن 396\r\n54 - قرص بزرها 397\r\n55 - قرصى از پيشينيان 397\r\n56 - قرص گل 397\r\n57 - قرص گل مليّن 398\r\n58 - قرص گل و مشكانيّه 398\r\n59 - قرص لاك 398\r\n60 - قرص روناس 398\r\n61 - قرص كشوت 398\r\n62 - قرص دهگانه 399\r\n63 - قرص ديگر در علاج تبهاى مزمن 399\r\n\r\n","description":"","footnote":"","page_name":" فهرست مطالب 23 ","page_number":23},
  {"content":"\r\n\r\nگفتار نهم . آب‌پزها و حبها 401\r\nالف - آب‌پزها 401\r\n1 - آب‌پز بيخها ( 1 ) 401\r\n2 - آب‌پز بيخها ( 2 ) 402\r\n3 - آب‌پز خاراگوش 402\r\n4 - آب‌پز مشكانيّه 402\r\nب - حبها 402\r\n1 - حب بليله 402\r\n2 - حب بزرگ بدبو ( 1 ) - كه به حب ماهانى مشهور است 403\r\n3 - حب بزرگ بدبو ( 2 ) 403\r\n4 - حب كوچك بدبو 403\r\n5 - حب بدبو از كندى 404\r\n6 - حب بزرگ گياه خلال دندان ( شيطرج ) ( 1 ) 404\r\n7 - حب خلال دندان كوچك ( 2 ) 404\r\n8 - حب خلال دندان ( 3 ) 405\r\n9 - حب مشكانيّه 405\r\n10 - حب پيروزى 405\r\n11 - حب رئيس القفان ( جاثليق ) 406\r\n12 - حب دورى - از كتاب فهلمان 406\r\n13 - حب ديگر در علاج بيماريهاى ناشى از سردى ، جمع شدن باد در بدن ، بواسير و معده 407\r\n14 - حب دند ( كرچك ختايى ) 407\r\n15 - حب نمك مسهل 408\r\n16 - حب اصطمحيقون 408\r\n17 - حب برمكى 408\r\n18 - حب ابن الحرث 409\r\n19 - حب ابن هبيره ( پسر كفتار ) 409\r\n20 - حب ابن جهم ( پسر اخمو ) 410\r\n21 - حب شير شير سگ ( 1 ) 410\r\n22 - حب ماشدارو 411\r\n23 - حب راوند 411\r\n24 - حب شاهتره 411\r\n\r\n","description":"","footnote":"","page_name":" فهرست مطالب 24 ","page_number":24},
  {"content":"\r\n\r\n25 - حب مقل 412\r\n26 - حب سكبينه 412\r\n27 - حب گاوشير از سلمويه 412\r\n28 - حب شير سگ ( 2 ) 413\r\n29 - حب مشك - كه از طبيبان هند است 413\r\nگفتار دهم . روغنها 415\r\n1 - روغن سنبل رومى 415\r\n2 - روغن ميعه 416\r\n3 - روغن بابونه 416\r\n4 - روغن مصطكى 417\r\n5 - روغن خاراگوش ( آفتابى ) 417\r\n6 - روغن شبت 417\r\n7 - روغن سوسن 417\r\n8 - روغن سوسن ساده 417\r\n9 - روغن سه كوهه ( 1 ) 417\r\n10 - روغن سه كوهه ( 2 ) 418\r\n11 - روغن سه كوهه ( 3 ) 418\r\n12 - روغن مار 419\r\n13 - روغن رامش داد 419\r\n14 - روغن كوشنه ( قسط ) 420\r\n15 - روغن كوشنه ( 2 ) 420\r\n16 - روغن باريكر 420\r\n17 - روغن ابو سماد 421\r\n18 - روغن كرچك بزرگ 421\r\n19 - روغن كرچك ساده 422\r\n20 - روغن كدو 422\r\n21 - روغن ريحان 423\r\n22 - روغن داروى گوش ( 1 ) 423\r\n23 - روغن داروى گوش ( 2 ) 423\r\n\r\n","description":"","footnote":"","page_name":" فهرست مطالب 25 ","page_number":25},
  {"content":"\r\n\r\n24 - روغن فلفلاد ( 1 ) 423\r\n25 - روغن فلفلاد ( 2 ) 424\r\n26 - روغن تخم‌مرغ 424\r\n27 - روغن كلكلانج 424\r\n28 - روغن زعفران 425\r\n29 - روغن گياه شير سگ 425\r\n30 - روغن اشنه ( دوال ) 426\r\n31 - روغن دامامون 426\r\n32 - روغن آلاله 426\r\n33 - روغن بادام تلخ 427\r\n34 - روغن بلوط 427\r\n35 - روغن بنگ 428\r\n36 - روغن گزنه 428\r\n37 - روغن غار 428\r\n38 - روغن گورگياه 429\r\n39 - روغن گل 429\r\n40 - روغن زنبق 430\r\n41 - روغن بابونهء چشم گاوى 431\r\n42 - روغن درمنه 431\r\n43 - روغن شنبليله 432\r\n44 - روغن مرزنگوش 432\r\nگفتار يازدهم . مرهمها و ضمادها 433\r\nالف - مرهمها 433\r\n1 - مرهم سفيداب ( 1 ) 433\r\n2 - مرهم سفيداب ( 2 ) 433\r\n3 - مرهم بزرگ باسليقون 433\r\n4 - مرهم كوچك باسليقون 434\r\n5 - مرهم سفيداب و روغن كنجد 434\r\n6 - مرهم مردارسنگ و سركه 434\r\n7 - مرهم زنگار 434\r\n\r\n","description":"","footnote":"","page_name":" فهرست مطالب 26 ","page_number":26},
  {"content":"\r\n\r\n8 - مرهم زاج سفيد 434\r\n9 - مرهم سياه 435\r\n10 - مرهم دياخيلون 435\r\n11 - مرهم قرمز 435\r\n12 - مرهم رسل ( پيامبران ) 435\r\n13 - مرهم شنگرف 436\r\n14 - مرهم كرم سرخ 436\r\n15 - مرهم داغ‌گذار 436\r\n16 - مرهم زرنجى 436\r\nب - داروهاى گذاشتنى ( ضمادها ) 437\r\n1 - ضماد اندروماخس ( 1 ) 437\r\n2 - ضماد اندروماخس ( 2 ) 437\r\n3 - ضماد شوكران 438\r\n4 - ضماد پيلگريوس 438\r\n5 - ضماد كعك 438\r\n6 - مرهم حنظل 439\r\n7 - مرهم كراويا ( شاه زيره ) 439\r\nگفتار دوازدهم . اختصاص داروهاى تركيبى در علاج بيماريها 441\r\nدر اين گفتار مصرف داروهاى تركيبى - بر حسب نوع بيمارى - در هشتاد و نه عنوان ذكر شده است . 452 - 441\r\nجملهء دوم از كتاب اقرابادين ( داروسازى ) 453\r\nگفتار اوّل . چگونگى بيماريهاى سر و علاج آنها - در هفده نسخه 459 - 455\r\nگفتار دوم . علاج بيماريهاى چشم - در شصت و سه نسخه 477 - 461\r\nگفتار سوم . بيماريهاى گوش ، قرحهء بينى و معالجهء آنها - در سيزده نسخه 482 - 479\r\n\r\n","description":"","footnote":"","page_name":" فهرست مطالب 27 ","page_number":27},
  {"content":"\r\n\r\nگفتار چهارم . دندان و هرچه مربوط به دندان است - در ده نسخه 485 - 483\r\nگفتار پنجم . علاج بيماريهاى دهان ، گلو و اندامان درونى فوقانى - در بيست و نه نسخه 496 - 487\r\nگفتار ششم . علاج بيماريهاى داخلى - در پنجاه و دو نسخه 513 - 497\r\nگفتار هفتم . علاج درد مفاصل ، نقرس و عرق النسا - در نه نسخه 516 - 515\r\nگفتار هشتم . علاج داء الثعلب ( درد روباه ) 517\r\nپيمانهء اوزان داروها . نقل از يادداشتهاى ساهر 519\r\nپيمانه اوزان داروها . نقل از دفتر يادداشت يوحنّا پسر سرافيون 521\r\nتفسير اصطلاحاتى كه در قانون آمده‌اند 523\r\n« ابن سينا شخصيتى آشنا براى جهانيان » 525\r\n\r\n","description":"","footnote":"","page_name":" فهرست مطالب 28 ","page_number":28},
  {"content":"\r\n\r\n\r\nدو بخش پايانى كتاب چهارم از مجلد ششم\r\n\r\n","description":"","footnote":"","page_name":" 1 ","page_number":29},
  {"content":"\r\n\r\n\r\nبخش ششم بحثى مختصر و مفيد دربارهء سمها كه شامل پنج گفتار است\r\n\r\n","description":"","footnote":"","page_name":" 2 ","page_number":30},
  {"content":"\r\n\r\n\r\nگفتار اوّل سموم تناولى و انواع سموم\r\n\r\nفصل اوّل پرهيز و علاج\r\nاگر كسى مىترسد به جايى برود از اينكه ممكن است او را دزدكى سم بخورانند ، بايد ملاحظات آتى داشته باشد :\r\nوقتى كه از غذا مشكوك است ، اگر غذا بسيار ترش يا بسيار شور يا بسيار تندمزه و يا بسيار شيرين است ، آن را نخورد . و اگر غذا بويى بسيار چيره دارد - حتى اگر بوى خوش هم باشد - از آن بپرهيزد ؛ زيرا اين نوع از مزه‌ها اگر در خوراك غالب باشند ، يا خوراك بسيار خوش‌بو باشد ، ممكن است مزهء سم را تحت الشعاع قرار دهد و انسان طعم داروى سمى را احساس نكند و بوى داروى سمى به مشامش نرسد .\r\nاگر بسيار گرسنه يا بسيار تشنه هستند ، در حالت گرسنگى و تشنگى زياد به مكانى نروند كه بيم دارند در آنجا مسمومشان كنند ؛ كه ممكن است گرسنگى زياد و تشنگى زياد آدمى را غافلگير كنند و فكر سم خوردن را از ياد ببرند .\r\nاگر انسان كاملا سير و سيراب باشد ، حتى اگر سم بخوردش دادند تا اندازه‌اى كم‌خطرتر است . ممكن است سم در لابلاى غذاهاى آكنده در معده گم شود و چندان تأثير نبخشد . يا رگهاى بدن پر باشند و سم راه ورود به رگها را نداشته باشد .\r\nبايد براى احتياط ، قبلا پادزهرهايى را كه در مقابل سم ايستادگى دارند و اثر سم را خنثى مىكنند ، بخورند . مثلا معجون مثروديطوس ( ميترادات ) بخورند ، كه تجربه شده و بسيار مفيد است . همچنين معجونى كه گل ارمنى در آن وارد است خوب است . و داروى تركيبى زير تناول كنند ، اثر سم را مىكاهد و تا حد زيادى از تأثير سم جلوگيرى مىكند .\r\n\r\nنسخه :\r\nبرگ خشكيدهء فيجن ( سداب ) بيست جزء ، گردو دو جزء ، نمك خرد شده پنج جزء ، انجير خشك\r\n\r\n","description":"","footnote":"","page_name":" 3 ","page_number":31},
  {"content":"\r\n\r\nپنج جزء ، اينها را درهم مخلوط كرده و قبل از خوردن خوراك مشكوك از آن تناول كنند .\r\nگياه ماه پروين ( جدوار ) در خنثى كردن اثر سم تأثير شگفت‌آور دارد .\r\nگياه بوجا ( بوحى - نسخه . ) نيز همان تأثير ماه پروين را دارد . اما هنوز نمىدانم كه ماه پروين و بوجا يكى هستند يا هريك گياهى است جداگانه .\r\nبزر شلغم كوچك به وزن يك درهم و نيم در آب بپزد و وقت غذا بخورند .\r\nفيجن با نمك بپزد و بخورند ، باز در خنثى كردن اثر سم بسيار خوب است .\r\nكسى كه از خوردن سم دودل و مشكوك است ، نبايد تنها از خوراك و نوشابهء بيگانگان بپرهيزد . شايد سم را تناول كند و خود خبر نداشته باشد و هيچ گمانى به دلش راه نيابد . مثلا بدون اينكه خبر داشته باشد چيزى پليد و سمى از قبيل : چلپاسه كه خالهاى سياه بر پشت دارد ، دلمك ( رتيل ) يا كژدم در آشى كه مىپزد بيفتد . يا چيزهاى سمى از قبيل حشرات موذى در ظرف شراب بيفتند . بسيارى از حيوانات سمى هستند كه به خم شراب سر مىزنند و بوى شراب را دوست دارند و مست مىشوند و در شراب قى مىكنند و گاهى در خم شراب جان مىسپارند .\r\nپس بايد از غذاها و مشروباتى كه در زير سقفها ، در زير درختان بزرگ و در جاى پرگياه مىمانند بپرهيزند و احتياط كنند .\r\n\r\nفصل دوم داروهاى سمى\r\nداروهاى سمى دو نوعند : نوعى خاصيت سمى در آن هست و خود دارو و در گوهر سمى نيست .\r\nنوع دوم با همان شكلى كه دارد و گوهر آن و سرتاپاى وجودش سم است .\r\nداروهاى سمى نوع اول نيز انواع دارند :\r\n1 - عفونت‌آور ، مانند خرگوش دريايى\r\n2 - التهاب‌آور و گرم‌كننده ، مانند شير گياه شير سگ .\r\n3 - سردگرداننده و سركننده ، مانند افيون\r\n4 - بندآورندهء راه نفس در بدن ، مانند مردارسنگ\r\nنوع دوم كه گوهرش سم است عبارتند از : بيش ، هلاهل - كه گويند هلاهل صمغ است ؛ كه يا صمغ بيش يا صمغ قرون السنبل « 1 » و يا صمغ چيز ديگرى است - زهرهء پلنگ و امثال آنها . . . كه اين نوع از سمها بدترين نوع هستند .\r\nبرخى از سمها بر اندام مخصوص و تك تأثير مىگذارند ، مانند آلاكلنگ كه مثانه را در بر مىگيرد يا خرگوش بحرى كه تأثير سمى آن ريه را فاسد مىكند . و هستند كه بر سراسر بدن اثر مىگذارند ، كه افيون از اين قبيل سمها است .\r\n\r\n\r\n","description":"","footnote":"\r\n( 1 ) - آنچه از كتب طبى هندى معلوم است قرون السنبل نوعى بيش سياه باريك و درخشان است - تحفه .\r\n","page_name":" 4 ","page_number":32},
  {"content":"\r\n\r\nاثر داروى سمى - كه گويند فلان مزاج را به بدحالى مىكشاند ، فلان سم عفونت در بدن ايجاد مىكند ، به همان دارو تنها بر اندامى اثر مىگذارد - ممكن است در هرحال بعد از مدت زمانى پديد آيد .\r\nاگر داروى سمى عفونت‌آور باشد ، تا بيشتر در بدن بماند اثراتش بدتر مىشود .\r\nبراى رهايى از اثر داروى سمى ، يا بايد دارو تحليل برود و به صورت عرق بيرون آيد و يا بايد پادزهر همان دارو را به كار برد .\r\nاين ملاحظه را فراموش مكن ! كه داروهاى مخدر اگر داخل بدن گرم مزاج گردند ، با دو حالت روبرو مىشوند ، يكى از اين حالات ناتوان مىشود و آن حالت ديگر توانايى بيشتر مىيابد . حال هركدام از اين دو حالت بر ديگرى غالب آمد ، حكم دست او است . مثال مىآورم .\r\nكسى داراى مزاج گرم است و داروى مخدر خورده است كه بايد او را بكشد . قلب شخص گرم مزاج - كه بسيار گرم است - تأثير دارو را از خود دور مىسازد و آن را نمىپذيرد ، در نتيجه تأثيرش بر قلب ضعيف مىشود . از سوى ديگر در بدن گرم مزاج - كه تا اندازه‌اى گوهر سرد و سنگين دارو را كمى كم‌مايه‌تر و لطيف‌تر مىكند - شريانهاى گرم مزاج در اوج قدرت و توانايى به جذب مشغولند و دارو را در حالتى كه بسته مىشوند به سوى خود مىكشند ، در نتيجه اثرش بسيار بدتر مىشود . بويژه كه مزاج دارو با مزاج انسان ضديت دارد . ممكن است همين نظر دربارهء داروى گرم مزاج سمى نيز تطبيق كند . مزاج گرم بدن آن را از قلب دفع مىكند و نيرويش را تحليل مىبرد ؛ ليكن شريانهاى گرم مزاج آن را جذب مىكنند و همان نتيجهء مذكور را مىبخشد . ازاين‌رو جالينوس مىفرمايد : « قونيون » كه فكر مىكنم منظورش همان بيش ( فربيون - شير گياه سگ - نسخه . ) يا سم قاتل ديگرى باشد كه انسان را مىكشد اما پرندهء سار سياه را نمىكشد ؛ زيرا تا مدتى اثر دارو به قلب سار نمىرسد و در اين مدت چنان از بدن تأثيرپذير شده است كه اثر سمى آن نمانده و تبديل به مادهء غذايى شده است .\r\nمىگويم اين فرمودهء جالينوس تا حدى صحيح است ؛ اما بايد مناسبات بين اثرگذار و اثرپذير را نيز مراعات كرد . جالينوس از كجا دانسته است كه ( قونيون - فربيون - نسخه . ) نسبت به مزاج عمومى حيوانات سم قاتل است ، مشروط بر اينكه بر قلب حيوان اثر گذارد و اثر را از دست نداده باشد ؟ تا آن‌وقت همين قياس را بر انسان بكند و بفرمايد از آنجا كه به سرعت به قلب انسان مىرسد و تأثير را از دست نداده است انسان را مىكشد . يعنى مىخواسته بفرمايد اگر احيانا اثر قونيون دير به قلب انسان برسد ممكن است انسان را هم نكشد ، كه حقيقت چنين نيست . چرا فكر نكرده است كه قونيون - كه انسان را مىكشد - براى سار ممكن است سم نباشد . حتى اگر مدت زمانى بر آن نگذرد و حتى اگر به غذا تبديل نشود سار از آن تأثيرپذير نخواهد بود .\r\nخود جالينوس در همين زمينهء سمها مىفرمايد : « پيرزنى بود اول مقدارى بسيار كم از بيش خورده بود و به تدريج بر آن افزود تا در نتيجه جسم پيرزن با بيش خو گرفت و هرچند بيش مىخورد اصلا زيانى نمىديد . »\r\n\r\n","description":"","footnote":"","page_name":" 5 ","page_number":33},
  {"content":"\r\n\r\nروفس حكيم مىفرمايد : « كنيزكى را به سم خوردن عادت داده بودند ، تا پادشاه وقت را - كه با كنيزك در ارتباط بود - به دام سم بكشد و بكشد . مزاج بدنى كنيزك به حدى رسيده بود كه لعاب دهنش كشندهء جانداران بود و مرغ خانگى به لعابش نزديك نمىشد . »\r\n\r\nنشانيهاى اثر سمها\r\nاگر كسى سم خورده است ، با معاينه‌اش مىتوانى از پيامدهاى دارو بدانى چه نوع سمى را خورده است :\r\nاگر مسموم احساس درد گزشى مىكرد ، نفسش بريده برمىآمد ، دل‌پيچه داشت و قرحهء خوره‌اى در بدن بروز كرد ، بدان ! كه داروى سمى از نوع بسيار گرم و تند است از قبيل : زرنيخ ، مرگ موش ، جيوهء مرده .\r\nاگر سم خورده التهاب شديد داشت ، عرق زياد مىريخت ( خون از رگها مىتراويد - نسخه . ) ، چشمش سرخ شده و بسيار افسرده گشته بود و زياد تشنه مىشد . بدان ! كه سم تأثيرگذار بر بدنش تنها گرم مزاج بوده است و لا غير . مثلا شير گياه شير سگ و شبيه آن را خورده است .\r\nاگر سم خورده خواب‌آلوده و كرخ شد و احساس سرما كرد ، بدان ! كه سم از نوع مخدرات است .\r\nاگر سم خورده از تاب و توان افتاد ، عرق سرد كرد ، حالت غش كردن به وى دست داد و روىآورهاى ديگر نبودند ، بدان ! كه سم تأثيرگذار بر بدنش از آن نوع سمها بوده كه گوهر سمى دارند . كه اين نوع از هر سم ديگرى بدترند .\r\nگاهى بوى بدن سم خورده خبر از نوع سم مىدهد ؛ مثلا :\r\n1 - گاهى همهء بدن بوى سم را پخش مىكند ، مانند كسى كه از خوردن افيون مسموم شده است ، تمام بدنش بوى افيون مىدهد .\r\n2 - ممكن است تنها يكى از اندامان تن سم خورده بوى سم را پخش كند ؛ مثلا اگر كسى داروى سمى عفونت‌زاى مانند : خرگوش دريايى ، درونه و يا آلاكلنگ بخورد بوى گند از دهانش مىآيد .\r\nممكن است از برآورده ( قى كرده ) بر نوع سم آگاه شوى . و در اين صورت ممكن است گوهر سم را با چشم ببينى يا بوى آن را حس كنى و يا از طعمش نوع سم را بشناسى . مثلا :\r\n1 - اگر مسموميت از خوردن مردارسنگ يا گچ باشد ديده مىشوند . يا اينكه مسموم خون لخته يا شير پنير شده و منعقد گشته بيرون مىدهد ، كه در برآورده ديده مىشوند .\r\n2 - اگر شخص از افيون مسموم شده باشد ، قى كرده بوى افيون مىدهد .\r\n3 - اگر كسى از خوردن خرگوش دريايى يا قورباغه مسموم شده باشد ، قى كرده بوى گوشت و عرق مىدهد .\r\n\r\n","description":"","footnote":"","page_name":" 6 ","page_number":34},
  {"content":"\r\n\r\n\r\nنشانيهاى بد\r\nاگر شخص سم خورده غش كرد ، كرهء چشمهايش برگشت و سياهى ناپديد شد ، اميد به زنده ماندنش نيست .\r\nاگر از اثر سم خوردن چشم سرخرنگ شد ، زبان بيرون زد و فروهشت و نبض از كار افتاد ، همگى دليل بر مرگ مسمومند .\r\nاگر سم خورده عرق سرد كرد ، دليل بدحالى است و كمتر اميد به زنده ماندنش هست .\r\n\r\nعلاج مسموميت\r\nمسألهء مهم و حياتى در علاج كسى كه سم خورده است زود به داد رسيدن و بىدرنگ به علاج پرداختن است . همين‌كه كسى احساس كرد كه سم خورده ، بايد قبل از آنكه تأثير سم بدن را فرا گيرد و انتشار يابد ، آب ولرم و روغن كنجد و روغن زيتون بخورد و خود را قى دهد و تا مىتواند اين كار را ادامه دهد . و اگر اين داروى قى كردنى همراه با كمى شبت و بورك باشد بهتر است .\r\nهمچنين خوب است اگر صمغ فيلزهره را در روغن زيتون و پيهء غاز مخلوط كند و بخورد و قى كند .\r\nدر هرحال شخص مسموم هر دارويى را كه بايد بخورد و قى كند ، بايد همراهش آب زياد بنوشد . غذاى زياد تا ممكن است بخورد ؛ كه اگر غذاى زياد بخورد ، حتى اگر قى هم نكند باز تا اندازه‌اى از اثر سم مىكاهد و بر آن چيرگى مىيابد .\r\nاگر سم خورده چيزهايى را كه بايد بخورد و خورد و تا امكان داشت قى كرد ، بعد از قى كردن شير به حد زياد بنوشد كه اثر سم را خنثى مىكند و اگر شير را نيز قى كند زيانى ندارد .\r\nاگر بزر گزنه را با روغن حيوانى بپزند و بخورند و قى كنند ، سم با قى كرده و با مدفوع اسهالى از بدن بيرون مىرود . بعد از اين پاكسازى از بالا و پايين ، شير بنوشند و اگر كره بخورند از شير بهتر است .\r\nآب‌پز بزركتان بخورند خوب است .\r\nپيه گداختهء غاز در شراب شيرين ريزند و به هم زنند و بخورند .\r\nآب خاكستر چوب تاك بخورند خوب است .\r\nبعد از قى ، سم خورده لازم است كه حقنه شود . بويژه اگر احساس كرد كه درد ناشى از سم به پايينهاى بدن رسيده است حتما بايد حقنه شود .\r\nاگر پريشان حالى سم خورده را بيش از حد متوقع ديدى ، چيزهايى به وى بده كه در آن واحد هم قى كند و هم اسهال شود . و در هيچ حالتى نبايد از خوردن شير غافل باشد .\r\nاگر پادزهر موسوم به پادزهر گل مهرزده را تناول كند ، در خنثى كردن اثر سم بسيار خوب است . بويژه اگر از همان اوايل سم خوردگى اين پادزهر را بخورد قى مىكند و سم درسته با قى كرده بيرون مىجهد .\r\nاينك تركيبات دارويى پادزهر گل مهرزده .\r\n\r\n","description":"","footnote":"","page_name":" 7 ","page_number":35},
  {"content":"\r\n\r\nنسخه :\r\nثمر درخت غار دو مثقال ، گل مهرزده دو مثقال ، زنبق دو مثقال . همه را در روغن زيتون بسرش و سم خورده از آن به اندازهء يك عدد فندق بخورد .\r\nنسخهء ديگر :\r\nثمر گياه بلسان ، حسل خشكيده ، بزر شلغم بيابانى ، فلفل سفيد ، فلفل سياه ، فلفل دراز ، برباله ، زيرهء كرمانى ، بزر بنگ ، سوسن زرد ، رازيانهء شامى و كرفس كوهى از هريك به وزن چهار درخمى ، سنبل و شكوفهء گور گياه از هريك به وزن پنج درخمى ، دارچين ختايى به وزن هجده درخمى ، هل و زعفران هريك به وزن شش درخمى . همهء اين داروها را در عسل بسرشند و سم خورده به وزن يك باقلاى رومى ( نيم درهم ) از آن با شراب بخورد .\r\nاگر گل مهر زده را درسته و بدون هيچ داروى ديگرى در شراب ريزند و بخورند ، تأثير اين داروى عريض و طويل را دارد .\r\nبرخى از اطباء پندارند كه اگر سم خورده فورا و همين‌كه احساس سم‌خوردگى كرد چلغوز خروس بخورد فورا سم را قى مىكند .\r\nداروهايى هستند كه همگى در علاج سم خوردگى و در كاهش سم خوبند ، از اين قرار :\r\nافشرهء ترهء بيابانى ، افشرهء برگ نى ، سنبل رومى ، بزر هويج ، گند بيدستر ، فندق ، انجير خشك و فيجن .\r\nداروى تركيبى زير نيز خوب است و آن را پسنديده‌اند .\r\nنسخه :\r\nبارزد بدبو به وزن چهار درهم و مر به وزن يك درهم ، با شراب شيرين مزه بخورند از اثر سم جلوگيرى مىكند .\r\nاگر سم خورده بعد از قى كردن به التهاب شديد مبتلا شد ، برفاب و گلاب سرد شده بخورد و يا برفاب و گلاب را بخورد و خود را قى دهد .\r\nبه هيچ وجه تازه سم خورده نبايد بخوابد ؛ حتى اگر خواب بر او يورش آورد و ديدى كه تاب نخوابيدن را از دست داده است مگذار بخوابد ، صدايش كن ، جار و جنجال راه انداز و آلياژها را بهم زن ! كه خوابيدن خطرناك است .\r\nاگر از حال سم خورده خاطرجمع شدى و دانستى سمى كه خورده است از كدام نوع بوده است ، علاج هر سمى را بدانچه در آتى بحث خواهيم كرد انجام ده !\r\nمنظور از خاطرجمع شدن دو مطلب است : يكى تشخيص نوع سم و دوم جنس آن . توضيح بيشترى مىدهم :\r\nاگر ديدى كه سم از سمهاى پاره كنندهء تند است ، سم خورده را وسيلهء شير تازه دوشيده ، كره و پالودهء مايع كه با روغن بادام و روغن حيوانى ساخته‌شده است معالجه كن ! و هرچه\r\n\r\n","description":"","footnote":"","page_name":" 8 ","page_number":36},
  {"content":"\r\n\r\nتند مزاجى دارو را كاهش دهد خوب است .\r\nاگر دانستى كه دارو از سمهاى التهاب‌آور است ، كافور و گلاب و آب گشنيز و امثال آنها را در علاج به كار ببر ! همهء اينها را با برفاب به بيمار بده ! بر اندامان اصلى و بسيار ارزندهء بيمار خزه ، جل وزع و شبيه آنها بگذار و پياپى سردى به بدن بيمار برسان !\r\nاگر شخص از سم التهاب‌آور مسموم شده است ، دوغ از ماست گاو كه سرد شده باشد بخورد خوب است . و اگر تشخيص دادى كه خونگيرى لازم است خون از بيمار بگير !\r\nاگر بيمار سم مخدر خورده است ، ترياق و داروى صمغ انگدان در شراب خالص بريزند و بخورند .\r\nخوردن سير هم در خنثى كردن داروى مخدر سمى تأثير خوبى دارد .\r\nاگر دانستى كه سم خورده از دارويى مسموم شده كه در گوهر سمى است ، مثروديطوس ( ميترادات ) ، ترياق ، داروى مشك و پادزهر تناول كند و آب گوشتاب و شراب بخورد .\r\nبايد سم خورده چيزهاى خوش‌بو ( عطر ) استعمال كند ، جايش راحت و خنك باشد ، لباس خوش‌بو شده بپوشد ، عطسه كند ، دهانهء معده‌اش را ماساژ دهند ، دهان باز كند و پف در دهانش دمند و زياده موهاى برچيدنى از بدنش را برچينند .\r\nخلاصه اينكه هر نوع سمى كه مسموم را مبتلا كرده باشد داروى ويژهء علاج خود را دارد .\r\nدر اينجا قسمتى از داروهاى معالج سم را مىآوريم ، كه برخى از آنها شدت اثر سم را كاهش مىدهند و گوهر سم را متغير مىكنند ، مانند : شير و پادزهر . برخى از آن داروها براى بيرون آوردن سم از بدن هستند ، مانند : گل مهرزده . و برخى ديگر براى مقابله كردن با تأثير سم در بدن است ، مثلا كسى كه كژدم نيشش زده است بايد سير و شراب بخورد .\r\n\r\nداروهايى كه براى معالجهء هر حالتى از مسموميت خوب هستند\r\nاين نوع از داروها كه مورد بحث ما است ، نمىگذارند اثر سم به قلب سم خورده برسد و عبارتند از : ترياق ، مثروديطوس ، پادزهرها ، آنهايى كه آزمون شده‌اند و نتيجهء خوب داده‌اند ، گل مهرزده ، ترياق گل مهرزده و ترياق چهارگانه .\r\nگويند برگ خرزهره و گل خرزهره سم خورده را از سم رهايى دهند . و گويند ثمر درخت عرعر در پادزهرى نظير ندارد و معركه مىكند .\r\nداروى تركيبى زير براى خنثى كردن هر نوع سمى خوب است .\r\nنسخه :\r\nانگدان و بيخ انگدان هريك يك درهم ، درمنهء ارمنى دو درهم . همه را در عسل بسرش و با آب سيب تناول شود ؛ كه در منتها درجهء بهره‌رسانى است .\r\nبيخ گياه بخور مريم را با شراب بخورند خوب است .\r\nپونه و بزر شلغم هر دو خوبند .\r\n\r\n","description":"","footnote":"","page_name":" 9 ","page_number":37},
  {"content":"\r\n\r\nقارچ چمنى به وزن دو درهم با شراب بخورند .\r\nپر سياوشان نيز خوب است .\r\nپنيرك ، بزر پنيرك ، برگ پنيرك و آب‌پز پنيرك همه پادزهرند .\r\nدارچين و مغز خرگوش را در سركهء شراب كنند و بخورند .\r\nگند بيدستر يك مثقال با چهارده مثقال روغن زيتون مخلوط كنند و بخورند .\r\nمشك چوپان پادزهر خوبى است .\r\nخارسبز سه كوهه را بفشرند و آبش را بخورند .\r\nبزر ترتيزك آبى از نوع گل سفيد پادزهر است .\r\nصمغ انگدان ، آب‌پز مريم نخودى ( اربه ) و آب‌پز كاشم همه پادزهرند .\r\nثمر درخت سكبينهء بيابانى پادزهرى شگفت‌آور است .\r\nاينك دارويى تركيبى كه ثمر سكبينهء بيابانى در آن وارد است و پادزهر بسيار خوبى است .\r\nنسخه :\r\nثمر سكبينهء بيابانى ، گند بيدستر و برگ نى از هريك يك جزء ، پيه هندوانهء ابو جهل نه جزء . همه را درهم مخلوط كن و درهم بسرش و سم خورده به اندازهء يك عدد فندق درشت از آن تناول كند .\r\nگويند چيزهايى هست كه از خاصيت ويژه‌اى كه دارند در مقابل اثر سم مقاومت مىكنند ؛ مانند راسوى بيابانى كه بگيرند و ذبحش كنند و پوستش را بكنند و گوشت را تميز كنند و در آفتاب خشكش كنند ، از نوع پادزهرهاى بسيار قوى و تأثيربخش است .\r\n\r\nفصل سوم معدنيها و جمادات سمى\r\n1 - سنگ ارمنى از آن نوع كه قرمز رنگ است .\r\n2 - از كسى شنيده‌ام كه سنگى هست شبيه مرجان ، هركس به وزن يك دانگ از آن بخورد مىميرد . همان شخص مىگفت اين سنگ همانند بيش در گوهرش سميت هست و همچون بيش است و علاجش نيز همان علاج بيش است . و بهترين علاجش پادزهر است .\r\n3 - زيبق ( جيوه ) . جيوهء زنده و دست نخورده چندان سميت ندارد كه جيوهء مرده دارد ؛ زيرا جيوهء زنده اگر تناول شود ، درسته و بسيار زود چنان كه از بالا وارد شده از پايين به بيرون راه مىيابد . اما اگر جيوهء زنده را در گوش كسى ريزند ، پيامدش درد بسيار شديد ، به هم خوردن عقل ، و شايد تشنج باشد . طرف آن گوش بسيار سنگين مىشود و گاهى ممكن است به صرع و سكته بينجامد ؛ زيرا از سردمزاجيى كه جيوه دارد گوهر مغز آزار مىبيند و ناآرامى و سنگينى جيوه براى مغز افسرده‌كننده و آزاردهنده است .\r\nاگر جيوه را به اصطلاح كشته باشند يا در ابزار آزمايشگاهى بالا رفته باشد ( بخار شده و\r\n\r\n","description":"","footnote":"","page_name":" 10 ","page_number":38},
  {"content":"\r\n\r\nبرگشته باشد ) ، سم قتالى مىشود و اندامان درونى را پاره مىكند . كسى كه جيوهء مرده بخورد ، به حالاتى شبيه مردارسنگ سفيد خورده مبتلا مىشود ؛ يعنى به دل‌پيچه و پيچش روده‌ها دچار مىآيد ؛ خون به جاى مدفوع ريزش مىكند ، زبانش سنگين مىشود ، معده‌اش سنگينى مىكند ، بدنش مىآماسد و ادرارش حبس مىشود .\r\n\r\nعلاج جيوه‌خور\r\nبعد از پاكسازى لازم وسيلهء قى دادن و امثال آن ، بايد داروهاى پادزهر جيوه را استعمال كنى كه عبارتند از :\r\n1 - به وزن سه درهم مر در شراب ريزد و بخورد .\r\n2 - يا پياپى و چندين بار عسلاب بخورد .\r\n3 - بعد از عسلاب تنها ، اين‌بار عسلاب با بورك مخلوط شود و بخورد .\r\n4 - بعد از آن علاج پوسته‌اندازى درونى را به كار ببرد .\r\n5 - وسيلهء داروهاى نيروبخش قلب حقنه شود .\r\nاگر جيوه در گوش كسى رفته است ، بر يك پا بايستد و گوش جيوه خورده را به طرف پايين خم كند كه سرش را طبعا به آن طرف خم كرده است لىلى كند و بكوشد كه جيوه بيرون آيد .\r\nاگر در اين حالت كه سر را بسيار خم كرده و گوش جيوه خورده رو به پايين است ، چيزى را بر دست طرف مقابل بياويزد ، خوب است . و اگر او را در ننو يا تاب بگذارند و طرف جيوه‌اى رو به پايين باشد و او را بجنبانند خوب است .\r\nبرخى از طبيبان ميل سربى به داخل گوش فرو مىبرند كه جيوه به ميل بچسبد و بيرونش بكشند ، كه به عقيدهء من اشتباه كرده‌اند ؛ زيرا اگر جيوه در همان‌جا جمع شده است كه ايشان مىپندارند ، بايد نزديك باشد و ميل مستقيم بدان برخورد كند ، در اين صورت با جنبيدن در ننو يا لىلى كردن بيرون مىآيد و ميل و ميلكارى نمىخواهد . و اگر ژرفاروتر از آن باشد كه مىپندارند ميل بدان نمىرسد .\r\n4 - مردارسنگ سفيد شده و سونش سرب . سميت اين هر دو يك حكم دارند ؛ كسى كه مردارسنگ سفيد شده يا سونش سرب خورده است روىآورهاى زير در او پيدا مىشوند :\r\nبدن مىآماسد ، زبان سنگينى مىكند ، ادرار و مدفوع بند مىآيند . گاهى رخ مىدهد كه بيش از حد اسهال مىشوند ، معده سنگين مىشود ، روده‌ها احساس سنگينى مىكنند و ممكن است مقعد بيرون جهد و پوست‌اندازى كند ، بالاييهاى بدن باد كرده مىشوند ، در شكم غده‌اى بسيار سخت برمىآيد ، رنگ و رخسار بيمار توسى مىشود ، نفس‌تنگى رخ مىدهد و ممكن است بيمار خفه شود . در بعضى حالات ممكن است مدفوع از راه قى آيد و رنگ بدن به كلى سربى شود .\r\n\r\n","description":"","footnote":"","page_name":" 11 ","page_number":39},
  {"content":"\r\n\r\nعلاج\r\nبعد از معالجات مقدماتى - كه قى كردن و پاك‌سازيهاى لازم باشد - داروهايى كه در اين‌باره به كار مىآيند از قرار زيرند :\r\nبه وزن سه درهم مر در شراب ريزند و بخورند .\r\nسنبل رومى و چلغوز كبوتر اهلى و خانگى را در شراب ريزند و بخورند ، بسيار مفيد است .\r\nخاراگوش و حسل را در شراب ريزند و بخورند .\r\nبزركرفس را در شراب ريزند و بخورند .\r\nفلفل را در شراب ريزند و به هم زنند ؛ كه در اين‌باره ويژگى دارد .\r\nبه وزن شش قيراط سقمونيا ( محموده ) را در عسلاب مخلوط كنند و بخورند .\r\nداروهاى مذكور اگر با داروهاى قىآور و بازكننده از قبيل : آب‌پز بزركرفس ، آب‌پز انجير ، شبت و بورك مخلوط باشند بهتر است .\r\nغذاى بيمار شورباهاى ساده از گوشت بره باشد و بر آن دوام كنند .\r\nهرگاه ديدى كه شكم بيمار روان شد و توانست بشاشد و در شاشيدن زحمت نديد ، اين نشان از نجات بيمار دارد و معلوم است كه خوب مىشود . روى هم رفته ، اين‌گونه مسموميت علاجش عرق كردن و ادرار ريختن و اسهال شدن است .\r\n5 - سفيداب . كسى كه از خوردن سفيدآب مسموم مىشود ، رنگ زبانش سپيد مىشود ، اندامان بدنش سست مىگردند ، سرفه و سكسكه شدت مىيابد ، عقلش به هم مىخورد ، مغز و بدنش احساس سردى مىكنند ، بدنش مىخشكد ، غش مىكند ، گاهى ممكن است احساس گس‌مزگى در گلو بكند ، زبان و زبان كوچكه زبر مىشوند ، شكم‌پيچه رخ مىدهد ، معده‌اش احساس گزش مىكند ، قلبش به درد مىآيد ، اطراف دنده‌هاى نزديك شكم كشيده مىشوند ، نفسش تنگ مىشود - كه شايد به خفه شدن بينجامد - رنگ بدنش سفيد مىگردد و گاهى ممكن است ادرارش سياه و خونى شود .\r\nعلاج\r\nعلاج سفيدآب خورده همان علاج مردارسنگ سفيد خورده است . سقمونيا در عسلاب ريزد و بخورد . ادرارآورها را بخورد و حقنه شود ، نبايد بگذارند بخوابد .\r\nبا داروهاى قىآور - كه مىخورد - روغن بابونهء چشم‌گاوى ، روغن سوسن و روغن نرگس مخلوط باشد .\r\nانگم ، آلوبخارا و داروى شيرهء مغز درخت پشّه ضمن داروهاى تناولى باشد خوب است .\r\nكنجد در دهان ريزد و بجاود و شراب سياه انگورى بر آن بخورد بسيار بهره بيند .\r\n6 - گچ . كسى كه از گچ خوردن مسموم مىشود ، همان روىآورهاى سفيدآب خورده بر او پيدا مىشوند ، اما خطر خفگى بيشتر است . علاجش همان علاج سفيدآب خورده و علاج قارچ سمى خورده است . در مراحل نهايى معالجه لعابهاى لزج بخورد كه زبرى گلو بر طرف شود ،\r\n\r\n","description":"","footnote":"","page_name":" 12 ","page_number":40},
  {"content":"\r\n\r\nسوپهاى نرمىبخش بخورد ، وسيلهء سقمونيا و امثال سقمونيا اسهال گردد و چندين بار اسهال شدن تكرار شود .\r\nاگر پوسته‌اندازى در درون رخ داد علاج پوسته‌اندازى درونى را به كار ببر ! كه سابقا ذكر كرده‌ايم .\r\nگويند خاكستر چوب تاك با آويشم بخورند در خنثى كردن مسموميت ناشى از گچ خوردن بسيار تأثيربخش است .\r\n7 - شنگرف و مرگ موش . كسى كه از خوردن شنگرف يا مرگ موش مسموم مىشود ، به روىآورهايى همانند كسى كه جيوهء كشته خورده است برمىخورد ؛ اما ممكن است كسى كه از خوردن مرگ موش مسموم شده باشد ، به حالت اسهالى شديد مبتلا آيد و همين اسهال زياد و شديد آشكارترين نشانهء خوردن مرگ موش است . علاج همان علاج مسموميت از جيوهء كشته است و غذاى مسموم شده بايد سوپهاى چرب و پيه نرم باشد .\r\n8 - زنگار . عوارض مسموم شدن از زنگار عبارتند از : دل‌پيچهء شديد ، گلوى بيمار احساس درد شديد گزشى مىكند ، اندامان درون پاره مىشوند ، بيمار به قى كردن بىاراده مبتلا مىشود و قرحه‌ها بر بدنش ظاهر مىشوند .\r\nعلاج زنگار خورده همان علاج زرنيخ خورده است كه بعدا ذكرش مىآيد .\r\n9 - سونش و ريم‌آهن . كسى كه از خوردن سونش آهن يا ريم‌آهن مسموم شده است ، درد شكمش بسيار شديد است ، دهانش خشك مىشود ، التهاب و سردرد شديد دارد .\r\nعلاج\r\nداروهاى اسهال‌آور قوى در شير ريزند و بنوشند كه به كلى پاكسازى شوند . بعد از اسهال شدن روغن حيوانى داغ شده و كره بخورند تا روىآورها فروكش مىكنند .\r\nروغن گل و روغن بنفشه و روغن بيد در سركه ريزند و به هم زنند و بر دوام بر سر بيمار پاشند .\r\nهر روز به وزن يك درهم از اين روغنهاى مخلوط با سركه را بخورند و بعد از آن آبگوشت چرب كه با روغن گاوى پخته است بخورند ؛ كه اگر دارو به پايين راه يافته ، از راه اسهال بيرون ريزد و اگر هنوز در معده مانده است آن را از راه دهان بيرون اندازد .\r\n10 - آهك و زرنيخ . اگر كسى آهك و زرنيخ باهم خورده و مسموم شده است ، دل‌پيچه مىگيرد و قرحه در روده‌ها پيدا مىشوند . و اگر تنها زرنيخ خورده است ، همان بر سرش آيد كه بر مسموم مرگ موش خورده مىآيد . و ممكن است سرفه آزاردهنده هم رخ دهد .\r\nاگر شخصى تنها از خوردن آهك مسموم شود ، دهانش خشك مىشود ، معده‌اش درد مىگيرد ، ادرارش بند مىآيد ، اسهال خونى مىگيرد ، با ادرارش آهك بيرون مىآيد . و در بعضى حالات شديد دست و پاها سرد مىشوند ، بيمار غش مىكند و شايد زبان خشك گردد و بيمار خفه شود .\r\n\r\n","description":"","footnote":"","page_name":" 13 ","page_number":41},
  {"content":"\r\n\r\nعلاج\r\nبعد از علاج همگانى و مقدماتى ، آب گرم با گلاب قند به بيمار بخوران كه قى كند . يا آب گرم و روغن بخورد و قى كند . سپس آب‌پز بزركتان ، آب‌پز برنج ، آب‌پز ترتيزك آبى و يا آب‌پز برنج و ترتيزك آبى را باهم بخورد . افشرهء پنيرك بستانى ( ملوكيه « 1 » ) را با عسل بخورد و بر دوام شير و لعابها و غذاهاى لزج و غذاهاى چرب و سوپهاى چرب شده وسيلهء پيه بخورد . سوپ چرب شده با پيه اگر پنيرك در آن بپزد بسيار خوب است .\r\nاگر سرفه داشت با داروى نرمىبخش سرفه را علاج كن !\r\nاگر مسموم از خوردن آهك مسموم شده است ، آن نيز بايد قى كند ، حقنه شود و غذاهاى چرب و نرم و نرمىبخش بخورد . علاج آهك خورده به علاج آلاكلنگ خورده نزديك است .\r\nگويند خوردن ادرار الاغ در علاج مسموم شدن از آهك خوب است .\r\nگويند اگر به وزن دو دانگ زهرهء آهو را در آب گرم ريزند و مسموم آهكى بخورد بسيار خوب است .\r\n11 - آب صابون . علاج مسموم از خوردن آب صابون به علاج آهك و زرنيخ خورده نزديك است ؛ همان معالجات را به كار برند .\r\n12 - زاج و زاج بلورى ( شب ) . كسى كه از خوردن زاج و زاج بلورى مسموم مىشود ، به سرفهء بسيار شديد مبتلا مىگردد كه سرفه به بيمارى سل مىانجامد .\r\nعلاج\r\nشير الاغ بنوشند ، كره و شكر بخورند و شربتهايى كه حسل در آن وارد است و امثال آن را بخورند .\r\n13 - آب سرد . كسانى كه ناشتا آب سرد مىخورند ، يا در حمام يا بعد از جماع آب سرد مىخورند بايد بيم آن داشته باشند كه مزاجشان فاسد شود و به بيمارى استسقا مبتلا شوند .\r\nعلاج\r\nاگر از اثر آب خوردن در حالاتى كه ذكر كرديم روىآورهاى بد روى داد ، علاج داروى كركم ( زعفران هندى ) ، داروى لاك و امثال آنها است . و شايد اگر بعد از احساس آزار از نوشيدن آب سرد ، شراب خالص و كره بخورند نگرانى رفع گردد .\r\n\r\n\r\n","description":"","footnote":"\r\n( 1 ) - ملوكيه : پنيرك بستانى كه در كردى مالوچه گويند و در لهجهء مصرى ملوخيه است - م .\r\n","page_name":" 14 ","page_number":42},
  {"content":"\r\n\r\n\r\nفصل چهارم سمهاى گياهى\r\n1 - بيش . بدترين سم دنيا است . كسى كه بيش خورده است لبهايش مىآماسند ، زبانش ورم مىكند ، چشمانش برمىآيند ، پياپى سرش گيج مىرود ، غش مىكند . ساق پاهايش از كار مىافتند ؛ كه از كار افتادن ساق پاها نشانهء بدحالى شديد است .\r\nكمتر كسى از بيش رهائى مىيابد و اگر احيانا رهائى يابد حتما به بيمارى دق يا سل مبتلا مىشود .\r\nبو كردن بيش صرع‌آور است . اگر جوان نيرومندى افشرهء بيش بخورد فورا جان مىسپارد .\r\nعلاج\r\nبايد بىدرنگ مسموم شده از خوردن بيش را وسيلهء آب‌پز بزر شلغم وادار به قى كردن كرد .\r\nروغن حيوانى با شراب سياه انگورى به هم زنند و پياپى و بلافاصله بخورند و بخورند . پوست بلوط با خمير ترش بپزد و آبش را بخورند . بعد از آن علاج اصلى با پادزهر ، داروى مشك ، ماه پروين ( جدوار ) ، بوجا و ترياق بزرگ است .\r\nدارويى هست كه ممكن است تا حدى فايده برساند و از ساير داروهاى ساده بهتر باشد و آن اين است كه مشك را با سونش پادزهر مخلوط كنند و بخورند . يا داروى مشك را با يك درهم مشك - كه بر آن اضافه مىكنند - بخورند .\r\nبرخى از اطباء گويند بيخ كبر پادزهر بيش است .\r\nپادزهرها همگى در علاج سم بيش خوبند و بويژه پادزهرى كه به زاج بلورى مىماند و نخ مانندهايى شبيه به مردارسنگ سفيد شده در آن به چشم مىخورد .\r\nجانورى هست كه آن را بيش موش گويند . نوعى موش است كه بيش مىخورد و بر او تأثيرى ندارد . گويند اگر سمىشده از خوردن بيش از گوشت اين موش بخورد اثر بيش از بين مىرود .\r\n2 - قرون السنبل . كه نوعى بيش سياه و باريك و درخشان است . كسى كه از خوردن قرون السنبل مسموم مىشود ، نشانيهاى بيمارى سرسام در او پديد مىآيد ، زبانش سياه مىشود و قطره قطره خون از ذكرش مىچكد .\r\nعلاج\r\nبعد از معالجات مقدماتى كه بيمار را وسيلهء آبجو با روغن گل در حالت ولرم و غيره قى دهى ، يك مثقال كافور را در هفت مثقال گلاب حل كن و بيمار بخورد .\r\nداروهاى گذاشتنى كه كافور و صندل در آنها باشد و بسيار سرد و سردىبخش باشند بر كبد\r\n\r\n","description":"","footnote":"","page_name":" 15 ","page_number":43},
  {"content":"\r\n\r\nو قلب بيمار بگذار ! قاوت سيب و قاوت جو را با برفاب بخورد و گلاب قند در آن باشد . خوردن آب انار ترش ، افشرهء پنيرك ، هندوانه ، آبجو ، آب تاجريزى و ماست ترش همگى خوبند .\r\n3 - قونيون « 1 » . من شخصا اين دارو را نمىشناسم ، اما از اثراتش چنان پندارم كه نوعى از بيس باشد . چنان كه اطباء گويند روىآورهاى پيامد خوردن اين دارو از قرار زير است :\r\nدرد گزشى در شكم ، سكسكه ، غش كردن ، رخسار بيمار همگى زرد مىشود و بويژه لبهايش بسيار زرد مىشوند ، نفسش سرد است و بدبو ، نمى بر بدنش مىنشيند ، بدنش سرد مىشود ، سرش سنگين مىگردد و بعد از آن عقلش درهم مىشود ، نبض كوچك و بريده بريده مىزند ، بيمار عرق سرد مىكند و يكباره سرخ مىشود و مىميرد .\r\nعلاجش اگر باشد علاج بيش و علاج ساير داروهاى سمى گرم مزاج است .\r\n4 - فربيون ( شير گياه شير سگ ) . كسى كه از خوردن فربيون مسموم شده است افسردگى زياد از حد و حالت التهابى به دو روى مىآورد . احساس درد گزشى در شكم مىكند ، سكسكه مىگيرد و ممكن است شكمش به شدت و افراط اسهال شود .\r\nعلاج\r\nبايد بيمار قى كند و بعد از قى كردن روغن حيوانى گدازيده و كره زياد بخورد . بعد از آن علاج مسموم قرون السنبل را به عمل آورده بر دوام آب انار ترش ، آب سيب ، آب ماست بخورد و اين رژيم را ترك نكند .\r\n5 - شير گياهان . شير گياهان كه سمى هستند هفت نوع از هفت گياه است ، كه در جدول داروهاى تكى و ساده آمده‌اند . آنچه در بين آنها از حيث سمى بودن ويژگى دارند عبارتند از :\r\nشير گاو كشك ( شبرم ) ، شير استبرك ( خرك ) و شير لبانه ( سينه‌پيچ ) .\r\nپيامد اين شيرهاى سمى همان پيامد اثرات شير گياه شير سگ است و درد گزشى زياد و اسهال بيش از حد به دنبال دارند . بايد كوشش كرد كه به وسيله روغن حيوانى و كره از تأثير سم كاست . و اگر بيمار اسهال خونى گرفت يا خون شاشيد ، علاج اين حالات را سابقا شرح داده‌ايم .\r\nگويند اگر كسى به وزن دو درهم شير گياه گاو كشك بخورد مىميرد . كسى كه شير گاو كشك خورده و مسموم شده است بايد با برفاب آبتنى كند .\r\nگويند اگر كسى به وزن سه درهم شير استبرك بخورد ، جگرش پاره‌پاره خواهد شد و در روز دوم مىميرد . آن هم علاجش همان علاج مسموميت از شير گياه شير سگ و مسموميت از شير گاو كشك است .\r\n6 - سقمونيا ( محموده ) . كسى به وزن دو درهم سقمونيا بخورد مىميرد . حالت سمىاش نزديك\r\n\r\n\r\n","description":"","footnote":"\r\n( 1 ) - قونيون : قرصى كه از قونيطس سازند . سوكران را نيز فونيون نامند - تحفه .\r\nقونيطس مازريون همان مازريون خامالاون است و خامالاون سياه سم قاتل است - تذكرهء انطاكى .\r\n","page_name":" 16 ","page_number":44},
  {"content":"\r\n\r\nبه حالتهاى ذكر شده در بالا است و بايد وسيلهء دوغ و قاوت سيب و رب به و رب ريواس و سماق از اثر سميش بكاهند .\r\n7 - مازريون و خامالاون ( هفت بند ) . اين هر دو گياه يكى هستند و در شكل و رنگ باهم فرق دارند . وزن دو درهم از آنها سم قاتل است و پيامدش قى و اسهال از حد بدر است .\r\nنوع سياه اين گياه كه آن را خامالاون گويند از آن قسم كه سياه نيست سمىتر است . از اثر خامالاون درد شديد گزشى در درون و درد در سراسر بدن ، غلغلك دادن گلو و سكسكه پديد مىآيد و بعدا برآوردهء بلغمى و كف‌آلود قى مىكنند و سرانجام به كزاز مبتلا مىشوند و صداشان مىافتد .\r\nعلاج\r\nبايد پياپى و بدون تأخير و فاصله انداختن شير و روغن حيوانى و گلاب و قند بخورند كه از اثر بدش بكاهد . اگر كار به دشوارتر كشيد ، ناگزير بايد ترياق ، مثروديطوس يا داروى گل مهرزده بخورند .\r\nاگر درد ناشى از داروى سمى تسكين يافت ، چند روزى بر خوردن اسكنجبين و كاسنى دوام كنند تا سوء مزاج بر طرف شود .\r\n8 - خرزهره . حيوان و انسان اگر به حد زياد خرزهره بخورند ، مىميرند . و اگر كمتر از حالتى كه مىكشد بخورند ، افسردگى بيش از حد ، بادكردگى شكم و حالت التهابى شديد و سخت پيامد دارد .\r\nخرزهره گرم و خشك مزاج و گزنده و پاره‌كننده است .\r\nآبى كه خرزهره در آن رسته است براى خوردن خوب نيست ، و اگر از نوشيدن چنين آبى ناگزير باشند بايد آن را تقطير كنند يا با شيرينيها مخلوط سازند .\r\nعلاج\r\nشنبليلهء آب‌پز شده و خرماى مشهور به خرماى شهريز « سهرترى . نسخه » بخورند كه در خنثى كردن اثر سمى خرزهره اثر شگفت‌آور دارد .\r\nبزر گياه پنج انگشت ، خود پنج انگشت ، آب‌پز پنج انگشت و پادزهرى كه از پنج‌انگشت سازند همگى بسيار مفيدند .\r\nانجير با عسل ، شكر و گلاب قند و شيرينيها همگى خوبند .\r\nرب انگور خوب است و حتما علاوه بر شيرينيها بايد از غذاهاى چرب و لزج - كه بارها برايت شرح داده‌ام - استفاده كنند . بعد از اين معالجات حقنه شوند .\r\n9 - بلادر ( حب الفهم - انقرايا ) . كسى كه از خوردن بلا در مسموم مىشود ، بريدگى در گلو و در اندرون رخ مىدهد ، به التهاب مبتلا مىشود و بيماريهاى سخت مىگيرد و گاهى اوقات اندامى از اندامان تنش از كار مىافتد .\r\n\r\n","description":"","footnote":"","page_name":" 17 ","page_number":45},
  {"content":"\r\n\r\nكسى كه از اثر مسموميت ناشى از خوردن بلادر از مرگ رهايى يابد ، چون سم بلادر مادهء سودايى را مىسوزاند ، بيمارى وسواس مىگيرد .\r\nاندازه‌اى از بلادر كه انسان را مىكشد دو مثقال است .\r\nبعضى مزاج بدنيشان طورى است كه سم بلادر در آنها اثر ندارد ، بويژه اگر بلادر را با گردو بخورند . من خودم كسى را ديدم بلادر و گردو را باهم مىخورد و با كمال حرص از آن گاز مىگرفت . اصلا اهميت نمىداد و تأثير سوء بر او نمىگذاشت .\r\nعلاج\r\nروغن بادام ، روغن كنجد ، كره ، روغن حيوانى ، شير ، غذاهاى چرب ، آبگوشتهاى چرب و امثال اينها را بخورد تا درد سوزش و گزش تسكين يابد . بعدا ماست گاوى با برف سرد شده و روغن بنفشهء سرد شده ، آبجو سرد شده و آب‌ميوه‌هاى سرد شده بخورد و در برفاب بنشيند .\r\nعلاج بيمارى سرسام در معالجهء چنين حالتى مفيد است .\r\nثمر درخت صنوبر و پادزهرى كه گردو در آن وارد است در خنثى كردن اثر بلادر خوب است .\r\n10 - كبيكه . اين هم از گياهان سمى است و سمش تندمزگى دارد .\r\nعلاجش همان علاج بلادر است ، روغنها و چربيها بهترين علاج آنند .\r\n11 - مويزك . پيامدهاى مسموم شدن وسيلهء مويزك با پيامدهاى سم آلاكلنگ يكى است و علاج هم همان است كه در بحث از علاج سم آلاكلنگ خواهد آمد .\r\n12 - فيجن بيابانى ( سداب‌برى ) . كسى كه از خوردن فيجن بيابانى مسموم مىشود ، چشمهايش از كاسه بيرون مىزند و احساس سوزش و التهاب شديد مىكند .\r\nعلاجش آن است كه وسيلهء آب گرم و روغن زيتون قى كند و بعد از آن علاج خرزهره و امثال آن را به كار برد .\r\n13 - صمغ فيجن كوهى ( ثافسيا ) . مزه‌اش به مزهء ريحان كوهى مىماند و تندمزه است . كسى كه از خوردن صمغ فيجن كوهى مسموم مىشود ، مدفوع و ادرارش بند مىآيند ، زبانش مىآماسد ، شكمش باد مىكند و قرقر شكم دارد ، گلوش مىسوزد ، معده‌اش احساس درد سوزشى مىكند ، چشمهايش بيرون مىآيند ، رنگ رخساره‌اش سرخ مىشود ، ممكن است جوشهاى ريز سرخ‌رنگ از نوع شرى بر بدنش پيدا شوند ، اكثرا بيمار غش مىكند و نفسش كوچك مىشود .\r\nعلاج\r\nبايد همين‌كه احساس مسموم شدن كردند ، بىدرنگ قى كنند و بعد از قى كردن شير و روغن حيوانى و كره و آبجو بخورند . روغن گل در شير ريزند و بدان غرغره كنند ( در گلو گردانند ) ، روغن گل با اسكنجبين و خاراگوش خيسيده در آب بخورند .\r\nبزر خاراگوش به عقيدهء طبيبان اين رشته ، پادزهر سم صمغ فيجن كوهى است . سقز درخت بنه ،\r\n\r\n","description":"","footnote":"","page_name":" 18 ","page_number":46},
  {"content":"\r\n\r\nبيخ انگدان و آب‌پز مرزه همگى خوبند كه مسموم شده بخورد .\r\nگويند گند بيدستر با سركه گرم شده يا با عسل خوب است . شايد گند بيدستر خاصيتى در اين باره داشته باشد يا اينكه از آنجا كه داروى تحليل برنده است سم را از بدن بگدازد و از تأثيرش جلوگيرى كند . ليكن چنان پيداست كه اگر سرد شده به بيمار بدهند بهتر باشد .\r\n14 - جبلاهنگ ( تخم خار زرد ) . پيامدها و علاجش با پيامد و علاج كندس و خربق سياه يكى است ؛ پس از آنجا استفاده كن !\r\n15 - دندچينى ( كرچك ختايى ) . از خوردن اين سم اسهال بسيار شديد رخ مىدهد .\r\nعلاج\r\nاگر امكان داشته باشد فورا سم خورده قى كند . از خوردن شير و كره كه بسيار و پياپى بخورد اثرات سم را كاهش دهد يا دوغ زياد بنوشد . بايد بازدارندهء اسهال استعمال شود . ممكن است ترياق به دادش برسد و دفع زيان و اسهال را بكند .\r\n16 - پلخم .\r\n17 - خربق سفيد .\r\n18 - گياه آذربويه .\r\n19 - افشرهء سيماهنگ .\r\n20 - نوعى سياهدانهء بدجنس .\r\n21 - قارچ چمنى سياه .\r\nاين شش گياه همگى سمى هستند و اگر بيش از اندازهء معينى خورده شوند انسان را مىكشند .\r\nاينك به پيامدهاى مصرف هريك از آنها اشاره مىكنيم :\r\nالف - پلخم ( كندس ) . دل بهم آمدن بسيار بد و ناهنجار به بار مىآورد و ممكن است بيمار خفه شود .\r\nب و ج - آذربويه و خربق سفيد . اين دو گياه سمى نيز دل بهم آمدن را ارمغان مىآورند ، بيمار قى مىكند ، گاهى ممكن است مواد ريختنى در بدن بيمار جمع آيد و راه بيرون رفتن بر آن بسته شود ، و حتى ممكن است سم خورده خفه شود . و گاهى رخ مىدهد كه اسهال به شدت روىآور باشد .\r\nهر دو گياه سمى نامبرده بيمار را از تاب و توان ساقط مىكنند ، عرق سرد و تشنج‌آور ببار آورند . بويژه خربق سفيد تأثيرش از آذربويه بدتر است .\r\nخربق سفيد و قارچ سياه سمى در اثربخشى بسيار شباهت دارند .\r\nجالينوس فرمايد : « كسى كه در اثر خوردن خربق سفيد مسموم شود ، در مرحلهء نخستين ابتلا به سم نبضش پهن ، نامنظم ، بسيار ناتوان و بسيار سست مىزند ؛ زيرا از اثر سم حرارت سرشتى بدن يكباره زير بار مادهء ناباب - كه اثر دارو به بار آورده است - قرار مىگيرد و خفه\r\n\r\n","description":"","footnote":"","page_name":" 19 ","page_number":47},
  {"content":"\r\n\r\nمىشود و طبيعت تاب راندن اين‌بار گران را از دوش حرارت غريزى ندارد . همين‌كه بيمار شروع به قى كردن كرد از آنجا كه نيروى باطنى زير فشار قرار مىگيرد نظم و ترتيب نبض به كلى درهم‌برهم مىشود . »\r\nهرگاه ديدى كه نبض بيمار دارد مرتب مىشود و در راه به حال طبيعى برگشتن است ، بدان ! كه بيمار حالش خوب است و خوب‌تر مىشود . اما اگر بيمارى رو به خوبى نباشد و سكسكه و تشنج پيدا شوند ، نبض ناتوان و نامرتب و بسيار پياپى مىزند . اگر حالت بيمار رو به خفگى بود نبض متفاوت و بدون نظم و ترتيب مىشود و سست مىزند . سستى زدن نشانهء خاموش شدن حرارت غريزى است و شايد از آنجا كه رطوبت بر بدن بيمار مىآيد گاهى نبض موجى شود .\r\nخربق از آن سمها است كه براى سگ هم سم قاتل است .\r\nعلاج\r\nبايد هرچه زودتر دارو را بيرون دهند - كه وسايل را مىدانى - و اگر بيم آن داشتى كه زيان به پايين بدن رسيده باشد ، بيمار حقنه شود . بايد مايهء حقنه قوى و پرتأثير باشد ؛ مثلا : وسيلهء پيه هندوانهء ابو جهل حقنه شود . آنگاه به جلوگيرى از خفگى بپرداز ! به طريقى كه در بحث از قارچ سمىآمده است .\r\nاگر ديدى قى كردن و برآورده كم است و هنوز لازم است كه بيمار بيشتر برآورد ، بايد شكم را پر از آب ولرم كرده و قى كند و چندين بار قى كند و به حد كافى مواد ريختنى را برآورد .\r\nاگر بيمار به تشنج مبتلا شد ، شير و روغن حيوانى به حد زياد بخورد . وسيلهء مرهمهاى نرم و نرم‌كننده اعضاى بدن بيمار را بمال ! در آبزنى بنشيند كه آبش ميانگين بين گرم و سرد باشد .\r\nروشهاى معالجهء تشنج خشك را به كار ببر !\r\n22 - خربق سياه . از مصرف خربق سياه مسموم به اسهال شديد و خفگى مبتلا مىشود . اگر به وزن دو درهم بخورند متشنج مىشوند و مىميرند . قبل از مرگ به تپش غير طبيعى قلب و احساس درد سوزشى در زبان مبتلا مىشوند و زبان را گاز مىگيرند . آروغ به حد زياد رخ مىدهد ، باد مىكنند آنگاه به تشنج و لرز مبتلا مىشوند و جان مىسپارند .\r\nعلاج\r\nبا وسايلى كه اثر سم را كاهش مىدهند ، كوشش كن درجات اثر سم خربق سياه را پايين بياورى - كه اينها را ياد گرفتى - خاراگوش با شراب بخورند و يا :\r\nزيره ، رازيانه شامى ، گند بيدستر و سنبل هريك يك جزء متساوى درهم مخلوط كن و بيمار به وزن دو درهم از آن را با شراب بخورد .\r\nبرجاى باد كرده پارچه‌اى گرم شده و داروهاى باد پراكن بگذار - كه اين داروها را مىشناسى - بعد از آن پنير تر و تازه با عسل و روغن تازه از ماست گرفته بخورند ، آبگوشت چرب ، شراب شيرين مزه و شراب مخلوط با آب كه آب بيشتر از شراب باشد بخورند .\r\n\r\n","description":"","footnote":"","page_name":" 20 ","page_number":48},
  {"content":"\r\n\r\nاگر تشنج رخ داد همان علاج تشنج ناشى از خربق سفيد را به كار ببر !\r\nاگر اسهال از حد گذشت ، بيمار را در آب سرد بنشان ، و ربهاى قبوضيت‌بخش بخورد .\r\n23 - گرمدانه . كسى كه به وزن دو درهم گرمدانه بخورد ، تنش مىخارد و مىآماسد و راهى آن دنيا مىشود .\r\nعلاج مسموميت از گرمدانه همان علاج مسموم شدن از شير گياه شير سگ ( فربيون ) است .\r\n24 - جوجادو ( دادى ) . اگر كسى زياد جوجادو بخورد مىميرد .\r\nعلاجش قى كردن ، اسهال شدن ، شير خوردن و غذاهاى چرب خوردن است - كه اين نوع از غذاها را شناخته‌اى !\r\n25 - كنجادهء كرچك و كنجد . گويند تفالهء كرچك و كنجد كه بسيار زياد فشرده شده باشند ، سم قاتل مىشوند و علاج هر دو حالت يكى است .\r\n26 - گند بيدستر « 1 » . گند بيدستر - كه به قصد دارويى نگهدارى مىشود - هرگاه رنگ تغيير داد و كسى از آن خورد و مسموم شد . روىآورهاى بيمارى بر سام گرم در او پديد مىآيد و به ذبحهء سينه مبتلا مىشود و در مدت يك روز مىميرد . بويژه اگر به رنگ سياه درآيد و بوى بد بدهد ، يا به رنگ بور غبار مايل به سياهى گردد بسيار خطرناك است .\r\nعلاج\r\nبايد كسى كه گند بيدستر فاسد خورده و مسموم شده ، وسيلهء آب شبت و پونه و سپستان با عسل و شراب سياه انگورى خود را قى دهد . بعد از آن چيزهاى ترش مزه از قبيل : ترنج و رب ميوه‌هاى ترشمزه بخورد . سركهء شراب را تنها بدون داروى آميزه بنوشد ، ماست گاوى ، آب سيب و شير الاغ بسيار مفيدند كه بخورد .\r\n27 - پيازدشتى . پيازدشتى نوع بد و نوع خوب دارد اگر كسى حتى از نوع خوبش زياد بخورد ، روده‌ها و جويرگهاى بدنش زخم چركين مىكنند ، هم از اول دل‌پيچه و بريدگى نفس رخ مىدهد .\r\nعلاج\r\nهرگاه كسى كه پياز دشتى به حد زياد خورد و احساس مسموميت كرد ، بايد بىدرنگ شير جوشيده بخورد . جوشيدن شير از فرو كردن آهن سرخ شده در آتش ، در شير باشد . زردهء تخم‌مرغ را در سركه بر آتش بپزد و زردهء آن را با بزرهاى مفيد و با بزر ترتيزك و امثال آن بخورد .\r\n28 - تاج الملوك و درونه . كسى كه از خوردن هركدام از اين دو گياه سمى مسموم شود ،\r\n\r\n\r\n","description":"","footnote":"\r\n( 1 ) - گند بيدستر همان بيضهء سگ آبى است . ندانستم چرا با گياهان سمى آمده است ! - م .\r\n","page_name":" 21 ","page_number":49},
  {"content":"\r\n\r\nاحساس مىكند كه زبان كوچكه ، كام ، مرى و قصبة الريه تنگ آمده و بركندگى دارند . تن مسموم خشك مىشود ، مىآماسد ، بخار بد دودى از دهانش برمىخيزد ، زبانش از حرف زدن عاجز مىشود ، گيجگاهش مىپرد و سرانجام به لرزه و تشنج دچار مىشود ، رنگ رخسار بدرنگ ( زرد مايل به سياه مات ) مىشود ، با حالت خفگى روبرو مىگردد و قرقر در شكم و باد شكم بسيار مىشود .\r\nكسى كه درونه خورده است سراسيمه مىشود ، وقتى مىخواهد برخيزد چشمش اولا به سياهى و تيرگى مىگرايد و ثانيا تر غير طبيعى است و در سينه احساس سنگينى مىكند .\r\nگياه درونه در سرزمين هرقله و در جاهاى ديگر هم مىرويد ؛ مزه‌اش تلخ و بويش بد است .\r\nعلاج\r\nبايد بىدرنگ آب قدوم ( تودرى ) بنوشند و قى كنند . بعد از آن حقنه شوند و بعد از حقنه داروهايى از قبيل : مرزهء كوهى ، گندناى بيابانى ، فيجن ، خاراگوش ، درمنهء ارمنى با شراب و ماشدار و با شراب بخورد و يا به وزن يك درهم و نيم روغن بلسان در شراب ريزد و بخورد .\r\nشرابى كه براى خنثى كردن اثر سم بسيار مفيد باشد آن است كه آهن در كوره سرخ شده يا نقره و يا طلاى بر آتش سرخ گشته را در آن خاموش كرده باشند .\r\nريم‌آهن بخورد در علاج سم داروى خوبى است .\r\nپنيرمايه « 1 » بخورند خوب است و در ميان پنيرمايه‌ها پنيرمايهء گوزن ، پنيرمايهء آهو و پنيرمايهء بزغاله ويژگى دارند . بعد از پنيرمايه‌ها اعتماد بر آبگوشتهاى چرب است و تا مىتوانند بخورند .\r\n29 - آزاد درخت . اگر حيوان برگ درخت آزاد درخت را بخورد مىميرد . شايد چوبش هم سم باشد .\r\nعلاج مسموميت با آزاد درخت همان علاج مسموم شدن از خرزهره است .\r\n30 - شلتوك . برخى از طبيبان پيشينه فرموده‌اند : اگر كسى به حد زياد پوسته برنج ( شلتوك ) بخورد ، دهان و زبانش به درد مىآيد ، زبانش مىآماسد ، درد از دهان و زبان به مرى و معده و روده‌ها سرايت مىكند و سراسر بدن به حالت التهاب مبتلا مىشود . ازاين‌رو شلتوك را از ردهء سمىها شمرده‌اند .\r\nعلاج\r\nعلاج آزار ديدن از خوردن شلتوك همان علاج مسموم شدن از آلاكلنگ است و بايد ميوهء به در روغن زيتونى كه بيمار مىخورد پخته باشد .\r\n31 - بزر گزنه . كسى كه از خوردن بزر گزنه مسموم شود ، روىآورهاى مسموميت پيازدشتى\r\n\r\n\r\n","description":"","footnote":"\r\n( 1 ) - پنيرمايه : انفحه . در كردى آن را شيلاوك نامند .\r\n","page_name":" 22 ","page_number":50},
  {"content":"\r\n\r\nخورده را مىبيند . و علاوه بر آن به سرفهء شديد مبتلا مىشود .\r\nعلاج\r\nهمان علاج مسموم شدن از پيازدشتى لازم است و بايد سرفه را وسيلهء داروهاى سينه نرم‌كن از قبيل : شربت بنفشه با آبجو و غير آن - از داروهاى علاج سرفه - معالجه كنى .\r\n32 - تربد . تربد سه نوع دارد سفيد كه خوب است و سمى نيست ، تربد زرد و تربد سياه كه بدند و مسموم‌كننده . كسى كه از اثر خوردن تربد مسموم شود پىآمدهاى سمى شبيه به پيامدهاى مسموم شدن از خربق سياه و قارچ سمى سياه را دارد .\r\nعلاجش نيز همان علاجها است ، جز اينكه بايد زياد روغن بادام بخورد .\r\n33 - سوردبيون « تودرنيوز - نسخه » . من شخصا اين دارو را نمىشناسم و بجز علاج كلى سميت‌ها چيز ديگرى را نمىتوانم سفارش دهم . اما گمان مىكنم كه داروى تندمزه‌اى باشد . و ممكن است گمانم درست از آب در نيايد .\r\nگويند اگر كسى سوردبيون بخورد عقلش درهم مىشود ، كشيدگى در پوستش ايجاد مىگردد ، لبهايش چنان كش مىروند تو گويى مىخندد . و ازاين‌رو در ميان يونانيان مثلى هست ، مىگويند : فلانى سارونيايى مىخندد .\r\nعلاج\r\nچنان كه اشاره كردم من تنها علاج عمومى سم‌خوردگى را براى اين حالت مىدانم . اما طبيبانى كه اين دارو را ذكر كرده‌اند مىگويند : بايد مسموم اول قى كند ، بعد از قى كردن عسلاب بخورد ، شير بنوشد ، بدن را با روغنهاى گرمىبخش بيندايد ، در آبزن پر از آب گرم بنشيند ، بدن را ماساژ دهد و داروهاى ضد تشنج پليد را استعمال كند .\r\n34 - طوبيون « طونيون - نسخه » . همچنانكه سوردبيون را نشناخته‌ام اين دارو را نيز نمىشناسم . نه مىدانم چه مزاجى دارد و نه مىدانم چه علاجى مىخواهد . پندارم تندمزه باشد و شايد پندارم درست نباشد .\r\nگويند بر لب و زبان طوبيون خورده ورم فلغمونى برآيد ، مسموم ديوانه مىشود ، بيمارى وسواس به سراغش مىآيد و نبضش از كار مىافتد .\r\n35 - مغز ميوه‌هاى فاسدشده . گاهى مىبينى كه مغز گردو ، هسته زردآلو ، گوشت نارگيل و يا مغز بادام رنگ تغيير داده و فاسد شده است . و اگر انسان بخورد مسموم مىشود .\r\nعلاج\r\nتقريبا علاج پياز دشتى خورده و بزر گزنه خورده لازم است . و رب ميوه‌هايى از قبيل : رب غوره ، رب ريواس و رب سيب در علاج مسموم شدن از چنين مغز ميوه‌هايى ويژگى دارند .\r\nعلامت مسموم شدن از مغز ميوه‌هاى فاسد دل بهم آمدن ، غش كردن و افسردگى زياد است .\r\n\r\n","description":"","footnote":"","page_name":" 23 ","page_number":51},
  {"content":"\r\n\r\n36 - شراب خالص را ناشتا خوردن . بارها رخ داده است كه كسى ناشتا و بويژه بعد از ورزش و خستگى قبل از صبحانه شراب خالص بدون آب خورده است ، و بويژه شراب پرمايه و شيرين - كه بدتر است - و دچار خفگى ، درد زياد و التهاب شده است .\r\nعلاج\r\nاگر ممكن باشد قى كردن بسيار خوب است كه شراب را بيرون اندازد ، پاكسازى وسيلهء خونگيرى و اسهال ممكن است لازم باشد . بعد از پاكسازى لازم وسيلهء آب سرد ، فوگان سرد شده ، آب ماست ترش سرد شده ، آب‌ميوه‌ها ، قرص كافور و امثال آن بايد مزاج شراب خوردهء نابهنگام را سرد گردانى .\r\n37 - عسل بد . نوعى عسل هست كه اكثرا ره‌آورد منطقهء ارقليا است . مزه‌اش تند است و بو كنى عطسه مىكنى . خوردنش بعضى اوقات كار دست عسل خورده مىدهد و همان بر سرش مىآيد كه بر سر پياز موش خورده و گزنه خورده و امثال آنها مىآيد . كسى كه آن را بو مىكند به حالت غش كردن نزديك مىشود و عرق سرد مىكند .\r\nنوعى ديگر از عسل هست كه از عسل ارقليايىها هم بدتر است و همان كار شوكران مىكند و علاجش علاج مسموم شوكران خورده است .\r\nعلاج\r\nمسموم شده از عسل بد فيجن بخورد ، ماهى نمك‌سود نوش جان كند ، شربتى را بنوشد كه به او نومالى ( شربت آب انگور و عسل برابر ) مشهور است . و پيوسته بنوشد و تا امكان دارد قى كند .\r\n38 - مويزك عسلى ( دبق ) . كسى كه مويزك عسلى بخورد ، به دل‌پيچه و قرقر شكم مبتلا مىشود ، شكمش قبض مىگردد و سرش گيج مىرود .\r\nعلاج\r\nبايد آب و عسل بخورند و خود را قى دهند . وسيلهء حقنه مايهء نرم و نرمىبخش ، حقنه شوند و از داروهاى زير استفاده كنند : خاراگوش همراه شراب زياد ، اسكنجبين و آب‌پز ترتيزك آبى « 1 » كه بسيار خوب است بخورند .\r\nسنبل را همراه گند بيدستر و فلفل را با آب گرم و سركه بخورند .\r\nتا اينجا بحث راجع به داروهاى سمى گرم‌مزاج بود ؛ اينك به بحث دربارهء داروهاى گياهى سردمزاج مىپردازيم :\r\n1 - افيون . كسى كه از خوردن افيون ( ترياك ) مسموم شود ، روىآورهاى زير بر او وارد\r\n\r\n\r\n","description":"","footnote":"\r\n( 1 ) - ترتيزك آبى : جرجير - قرة العين . در زبان كردى كوزه له نام دارد .\r\n","page_name":" 24 ","page_number":52},
  {"content":"\r\n\r\nمىآيند :\r\n1 - دست و پاهايش سرد مىشوند\r\n2 - بدنش مىخارد و بوى ترياك مىدهد\r\n3 - سرش گيج مىرود\r\n4 - سكسكه مىكند\r\n5 - تم بر چشمش مىآيد و تاريكى مىبيند\r\n6 - كم‌حوصله مىشود\r\n7 - نفسش تنگ است\r\n8 - دست و پاهايش به رنگ زرد مايل به سياه مات مىشوند\r\n9 - رخسارش زرد و لبهايش زرد رنگ مىشوند\r\n10 - به زحمت آروغش مىآيد\r\n11 - خواب‌آلود است\r\n12 - زبانش از سخن گفتن بند مىآيد\r\n13 - چشمهايش گود مىروند\r\n14 - بعد از مرحلهء اول كه عوارض نام برده پديد مىآيند ، به حالت كزاز خفه‌كننده درمىآيد .\r\n15 - عرق سرد مىكند\r\n16 - نفسش سرد مىشود و مىميرد . [ هنوز نمرده ، از كشيدنش اين حالت را دارند - م . 
  ]\r\nافيون وقتى به بدن كسى در اندازهء زياد داخل مىشود ، خون بدن را غليظ و پرمايه مىگرداند و از جريان باز مىدارد ، روان زندگى را سرد مىگرداند و ابزارهاى نفس‌كش را متشنج مىكند .\r\nبه وزن دو درهم افيون خوردن سبب مرگ مىشود و در مدت دو روز افيون خورده را به ديار نيستى مىفرستد . و اگر افيون را با شراب بخورند زودتر كار به مرگ مىكشد ، مگر اينكه شراب در اندازه‌اى باشد كه با افيون مقابله كند .\r\nافيون در بدنهاى گرم‌مزاج سريع‌تر اثر بد مىگذارد ؛ زيرا گرمى مخالف طبع و مزاج افيون است و زودتر در آن نفوذ مىكند - كه اين را سابقا شرح داديم .\r\nعلاج\r\nعلاج عمومى مقدماتى كه براى هر حالتى از حالات مسموم شدن لازم است - كه گفتيم قى دادن بيمار اولين شرط است - بايد به عمل آيد . بيمار افيون خورده را وسيلهء روغن و آب و نمك و بورك به قى كردن وادار كن ! بعد از آن اسكنجبين بخورد و باز قى كند و آنگاه آب و عسل بخورد . بعد از قى دادن و آب و عسل خوردن او را حقنه كن و مايهء حقنه بسيار قوى باشد .\r\nداروهاى علاج افيون خوردهء مسموم شده از قرار زيرند :\r\nاسكنجبين با خاراگوش ، خاراگوش با شراب ، صمغ انگدان - كه پادزهر افيون است - دارچين\r\n\r\n","description":"","footnote":"","page_name":" 25 ","page_number":53},
  {"content":"\r\n\r\nدر اين‌باره ويژگى دارد . دارچين با سركه و با سكبينه خوب است . گند بيدستر خاصيت پادزهرى افيون را دارد . فلفل با شراب ، فلفل با اسكنجبين و مرزه و فيجن و نمك ، روغن گل با سركه ، روغن گل با عسل و سير و گردو همگى در علاج مسموم شده از افيون خوبند .\r\nداروهاى تركيبى زير را به افيون خوردهء مسموم شده بخورانند بسيار پادزهر خوبى است .\r\nنسخه :\r\nصمغ انگدان ، ثمر سرو كوهى ، گند بيدستر و فلفل از هريك يك جزء متساوى . همه را باهم در عسل بسرشند و مسموم به اندازهء يك عدد زالزالك درشت تا اندازهء يك گردو بخورد .\r\nبه وزن يك مثقال صمغ انگدان را در بيست و پنج درهم شراب ريحانى ( خوش‌بو ) بريزند و بخورند . بارها تجربه شده است كه بيمار را از شر افيون نجات داده است .\r\nاگر بعد از احساس مسموميت شراب كهنه به حد زياد بخورند بسيار خوب است و نتيجهء شگفت‌آور دارد و بويژه اگر شراب ريحانى و كم‌مايه باشد و مادهء آبكى در آن زياد باشد و دارچين هم در آن مخلوط باشد . ترياق ، شجرينا و مثروديطوس با شراب بخورند همگى پادزهرهاى خوب هستند .\r\nبايد بيمار وسيله كندس و امثال كندس به عطسه كردن درآيد تا مغزش از عطسه كردن بجنبد - كه اين هم خود يكى از علاجهاى خوب است - و بايد موهاى او را برچينند و بركنند و نگذارند بخوابد . بايد روغنهاى گرم‌مزاج و گرمىبخش بر بدنش بمالند از قبيل : روغن كوشنه و روغن سوسن .\r\nگندبيدستر بوكند ، سك و امثال سك بو كند ، در آبزن پر از آب گرم بنشيند كه از تشنج دور باشد و خارش بدن شدت نيابد . آبگوشت چرب ، و بويژه مخ حيوانات و پيه با غذايش باشند .\r\n2 - تاتوره ( جوزماثل ) كسى كه از خوردن تاتوره مسموم مىشود ، علامت مسموم شدنش بدين قرار است :\r\nسرش گيج مىرود ، چشمانش سرخ مىشوند و تم پيش چشم مىآيد ، مست مانند است و خواب‌آلود مىشود .\r\nكسى كه به وزن يك مثقال تاتوره بخورد ، در همان روز مىميرد . و بويژه تاتورهء هندى كشنده‌تر است . كمى قبل از مرگ عرق سرد مىكند و نفسش سرد مىشود .\r\nاگر كسى كمتر از نيم درهم تاتوره بخورد ، خواب‌آلود مىشود و مست مىگردد . مگر بسيار كم‌بنيه باشد و گرنه سبب مرگ نمىشود .\r\nعلاج\r\nبهترين علاج مسموم از تاتوره قى كردن وسيلهء آب و بورهء قرمز و روغن معمولى و روغن گرفته از پيه است ؛ كه با خوردن روغن و چربى ، شراب زياد با فلفل و عاقرقرحا و ثمر غار و دارچين و گند بيدستر بخورد . دست و پايش را در آب گرم فرو كند ، وسيلهء پارچه‌اى بدنش گرم شود و\r\n\r\n","description":"","footnote":"","page_name":" 26 ","page_number":54},
  {"content":"\r\n\r\nروغن بان و روغن كوشنه بر بدن بمالد . تا مىتواند و تحمل دارد ورزش كند ، بعد از ورزش غذاهاى چرب و شراب شيرين بخورد و روشهاى علاج مسموم از افيون را همگى به كار برد .\r\n3 - مهرگياه ( يبروح - مردم‌گياه « 1 » ) . روىآورهايى كه از خوردن مهرگياه به مسموم دست مىدهد ، شبيه حالات تاتوره خورده است و بيمار دچار مرگ دروغين ( خواب بدون اراده ) ، خارش شديد بدن ، كزاز ، ناشنوايى مىشود . سمىترين بخش مهرگياه پوست آن است و سميت ثمرش از سميت پوستش خيلى كمتر نيست . پوست كنده‌اش بدون ثمر و پوست نيز سم است اما كمتر از پوست و ثمرش .\r\nعلاج\r\nعلاج مسموم از خوردن مهرگياه همان علاج تاتوره خورده و افيون خورده است . بايد خاراگوش را در شراب مخلوط كنند و بخورند . فلفل ، گندبيدستر ، فيجن ، خردل و سركه در علاج مهرگياه خورده و در ساير علاج داروهاى مخدر سمى خوبند . به وسيلهء اين نوع داروها عطسه كنند . زفت بو كنند ، دود فتيله چراغ موشى تازه خاموش شده را به بينى بكشند و تند بو كنند . روغن گل و سركهء شراب بر سرش ريزند ، نگذارند بخوابد و اگر خواست بخوابد هشيارش كنند ، موهايش را برچينند ، به عطسه كردنش وادارند ، بيخ انگشت شستش را با انگشت فشار دهند .\r\n4 - دروقينون « 2 » ( زيتونك ) . زيتونك از داروهاى مخدر است و همانند بنگ مست‌كننده است .\r\nكسى كه از زيتونك مسموم مىشود ، به شدت دلش به هم مىآيد ، به سكسكه مىافتد ، دل‌پيچه مىگيرد و حالتش به حالت بيمارى ايلاوس مىماند . ممكن است خون قى كند ، ممكن است اسهال شود و ممكن است غش كند . شايد مبتلا به خواب بدون اراده ( مرگ دروغين ) شود . از چهار روز الى هفت روز مسموم از زيتونك مىميرد . و قبل از مرگ سراسر بدنش تخدير مىشود .\r\nعلاج\r\nعلاجش همان علاج هر داروى مخدر سمى ديگر است .\r\n5 - بنگ . كسى كه بنگ خورده و مسموم شده است ، اندامان بدنش سست مىگردند ، زبانش مىآماسد ، كف از دهان برمىآورد ، چشمانش سرخ مىشوند . تم بر چشمش مىآيد ، سرش گيج مىرود ، نفس تنگ مىشود ، گوشش ناشنوا مىگردد ، بدنش خارش دارد ، لثه‌اش مىخارد مست مىشود ، عقلش به هم مىخورد ، ممكن است به صرع مبتلا شود و ممكن است صداهاى گوناگون در بياورد مثلا عرعر كند ، شيهه بكشد ، صداى استر و كلاغ يا بوم را تقليد كند .\r\n\r\n\r\n","description":"","footnote":"\r\n( 1 ) - در زبان كردى آن را گياآدمه گويند .\r\n( 2 ) - دروقينون اسم يونانى است و به عربى آن را زيتونه نامند - تحفه .\r\nدروقينون در عربى اسمش زويتينه يا زيتونك است . تذكرهء انطاكى .\r\n","page_name":" 27 ","page_number":55},
  {"content":"\r\n\r\nعلاج\r\nبايد هرچه زودتر آب و عسل و شير گاو و شير بز و شير گوسفند بخورد . شير را با عسل يا بدون عسل بنوشد ، روغن حيوانى بخورد .\r\nثمر درخت صنوبر را در روغن زيتون بپزد بخورد . مغز دانهء صنوبر خود پادزهر بنگ است .\r\nانجير آب‌پز شود و بخورد .\r\nشراب شيرين به مقدار زياد بخورد\r\nپياز بر آتش بريان شده بخورد .\r\nخوردن بزرترب ، خردل ، بزرترتيزك ، بزر گزنه و هرچه تندمزه و پاره‌كننده باشد در علاج مسموم شدن از بنگ خوب است .\r\nتا ممكن است پياز ، سير ، ترب و بزر آنها را بخورد ، سود بيند .\r\nبهترين علاج مثروديطوس ، ترياق ، شجرينا و امثال آن است . پادزهر افيون پادزهر بنگ است .\r\nبايد در علاجش به قى دادن بيمار بسيار اهميت داد .\r\n6 - شوكران . كسى كه از خوردن شوكران مسموم شود ، به حالت خفگى ، سرد شدن دست و پا ، كش رفتن بدن به شدت - كه ممكن است از آن خفه شود - مبتلا آيد . چشمان را تم مىگيرد و به حالتى مىرسد كه تقريبا هيچ چيزى را نمىبيند ، نمىتواند فكر كند ، و در مراحل پايانى دست و پا سرد مىشوند و بيمار به تشنج گرفتار مىآيد و بالاخره خفه مىشود و جان مىسپارد .\r\nعلاج\r\nقبل از هر چيز بايد سم خورده را حقنه كنى و بعد از آن قى دهى و سپس اسهال شود . بعد از پاكسازى لازم شراب خالص را هر ساعت و هر دم به وى بده كه بخورد . شراب بسيار منفعت دارد . بعد از آن ، ماست گاوى و خاراگوش بخورد .\r\nفلفل در شراب ريزد و بخورد .\r\nگند بيدستر ، فيجن ، نعناع ، صمغ انگدان ، برگ غار ، ثمر غار و رب انگور همگى پادزهر افيون هستند .\r\nبزر گزنه با شراب ، انگدان با شراب ، شاه‌زيره با شراب و اصطرك را با شراب بخورند مفيد است . آب‌پز پوست درخت توت با شير و روغن بلسان را با شير بخورند خوب است . آرد گندم را در شراب بسرش و بر شكم و معدهء بيمار بگذار و ببند !\r\n7 - تاجريزى . نوعى از تاجريزى بد هست كه مخدر است و مزه‌اش به مزهء شير شبيه است و از بسيار خوردنش انسان مسموم مىشود .\r\nرنگ سم خورده زرد مات مايل به سياه مىشود ، زبانش خشك مىگردد ، سكسكه مىكند ، خون زياد قى مىكند ، خون تف مىكند ، شكمش اسهال مىشود و مدفوعش مخاطى ( خلمى ) مىگردد و نشان پوست‌كندگى در آن ديده مىشود .\r\n\r\n","description":"","footnote":"","page_name":" 28 ","page_number":56},
  {"content":"\r\n\r\nعلاج\r\nهمان علاج دستورى عمومى را به كار مىبرى . يعنى قى دادن و پاكسازى لازم انجام شود و آنگاه شير الاغ مخلوط با عسلاب بخورد .\r\nشير بز تازه دوشيده با رازيانه شامى بخورد .\r\nگوشت صدفيها از هر نوع باشد خوب است كه بخورد .\r\nسينهء پخته مرغ خانگى و مغز بادام تلخ بخورد .\r\n8 - گشنيز سبز . اگر كسى يكباره به وزن تقريبا چهل و پنج مثقال گشنيز سبز بخورد يا گشنيز سبز را بفشرد و آبش را بگيرد و يك دفعه قريب به بيست و هشت مثقال از آن آب بخورد ، سرش گيج مىشود ، سراسيمه مىگردد ، عقلش پارسنگ برمىدارد ، صدايش كلفت مىشود ، خواب‌آلود مىگردد ، فحشهاى مستانه مىدهد و عربده مىكشد و بوى گشنيز از او پخش مىشود .\r\nعلاج\r\nبايد قى داده شوند . بهتر آن است كه وسيلهء روغن سوسن يا روغن زيتون قى داده شوند . و بهتر آنكه وسيلهء آب‌پز شبت مخلوط با بورهء قرمز قى كنند .\r\nزردهء تخم‌مرغ با نمك و فلفل بخورند .\r\nآبگوشت مرغ چاق بخورند ؛ اما بسيار شور باشد و فلفل نيز در آن ريزند .\r\nآبگوشت غاز نيز خوب است كه بخورند .\r\nشراب خالص را بدون مخلوط كردن آب جرعه جرعه بنوشند .\r\nهرچه مىخورند فلفل و نمكش زياد باشد . خاراگوش با شراب ، دارچين با شراب و فلفل را در شراب بريزند و بنوشند . آب شور شده با نمك خوب است كه بخورند . شراب سيكى هم بسيار خوب است .\r\n9 - اسفرزه ( بزرقطونا ) . اگر كسى زياد اسفرزه بخورد از تاب و توان مىافتد ، نبضش پايين مىآيد ، سراسر بدنش سرد مىشود ، افسرده مىگردد ، به تنگ‌نفسى دچار مىآيد ، بدنش كشيده مىشود ، دلهره به او دست مىدهد ، بدنش بىحس و ناتوان مىگردد و غش مىكند .\r\nعلاجش مانند علاج مسموم شده از خوردن گشنيز است .\r\n10 - قارج و دنبلان سمى . در دو حالت ممكن است انسان از خوردن قارچ مسموم شود : يكى اينكه بيش از حد لازم قارچ بخورد ؛ كه زياد خوردن قارچ ممكن است نوعى مسموم شدن در پى داشته باشد . و دوم اينكه خود قارچ بدجنس و سمى باشد ؛ كه قارچهاى بد و سمى عبارت از آن نوع قارچ هستند كه در جاهاى مناسب و خوب - كه مردم مىشناسند - نباشند و در جاهايى سر برآورند كه بد شناخته شده‌اند . مثلا قارچ نزديك به سوراخ حشرات سمى باشد ، يا نزديك به ريشهء درختان تنومند و سخت چوب باشد . همچنين قارچهاى مايل به رنگ سياه ، سبز و قارچ طاوسى همگى بد و سمى هستند .\r\n\r\n","description":"","footnote":"","page_name":" 29 ","page_number":57},
  {"content":"\r\n\r\nكسى كه از قارچ خوردن مسموم مىشود ، به ذبحهء سينه ، تنگ‌نفسى ، بادكردگى شكم و معده ، سكسكه و دل‌پيچه مبتلا مىشود . رنگ رخساره‌اش زرد مىشود ، نبضش كوچك مىزند ، مىلرزد ، عرق سرد مىكند و مىميرد .\r\nعلاج\r\nبايد با آب تودرى ( قدومه ) ، خود را قى دهند . و اگر آب تودرى با آب ترب و بورك باشد بهتر است .\r\nيا با آب ترب كه بورك در آن مخلوط شود خود را قى دهند .\r\nبعد از قى كردن خاكستر چوب تاك در اسكنجبين ريزند و به هم زنند و بخورند .\r\nگلابى پادزهر قارچ سمى است . بويژه برگ گلابى جنگلى بسيار پادزهر خوبى است .\r\nآبكامهء معمولى و خودمانى نيز پادزهر قارچ سمى است .\r\nبعد از قى كردن ، آبكامه بخورند و هر دم كمى از آن را با بورك و عسل بخورند .\r\nچلغوز مرغ خانگى در اسكنجبين كنند و به هم بزنند و بخورند ، بسيار مفيد است و از پادزهرهاى خوب ضد قارچ سمى است .\r\nبورك ، نمك هندى ، افشرهء پونه با اسكنجبين و بورك ، همگى پادزهر قارچ سمى هستند .\r\nمعجونهاى بزرگ از قبيل : معجون فلافلى و معجون زيره‌اى بسيار خوبند .\r\nشراب كهنه و تند مردافكن بسيار خوب است ، زراوند ، بيخ گاوشير ( جواشير ) ، دردى شراب و خردل و تخم ترتيزك همگى خوبند .\r\nخاراگوش ، مرزهء كوهى ، آب‌پز خاراگوش و مرزهء كوهى ، آب‌پز انجير همگى پادزهر قارچ سمى هستند .\r\nاما همين‌كه احساس مسموم شدن از قارچ كردند ، تا خوب مىشوند بايد بر دوام اطراف سردنده‌ها را بپيچند .\r\n11 - تير ارمنى ( سهام « 1 » ارمنى ؟ ) . كسى كه از سهام ارمنى سوخته باشد ( سوراخ شده باشد - نسخه . ) ، بايد فورا و بىدرنگ بارزد بخورد كه بهترين علاج است .\r\nگويند : زالو را بگيرند پوستش بكنند ، از روده و چيزهاى درونى پاك شود و گوشتش را در آفتاب بر سنگ گرم شده بخشكانند و به وزن دو مثقال از آن را با شراب بخورند .\r\nشنيده‌ام كه مدفوع انسان بخورند پادزهر تير ارمنى است .\r\n\r\n\r\n","description":"","footnote":"\r\n( 1 ) - سحام : از جنس درختان چترى است و از تيرهء خرزهره‌يىها است . تمام اجزائش رطوبت سمى دارد - لاروس .\r\nدر هر دو نسخه چاپ مصر و تهران . سهام ( تيران ) نوشته شده است و با ارمنى همراه است . اما از آنجا كه موضوع راجع به گياهان سمى است ، بعيد نمىدانم كه منظور سحام باشد - م .\r\n","page_name":" 30 ","page_number":58},
  {"content":"\r\n\r\n\r\nگفتار دوم سم مربوط به جانداران\r\nمنظور از سم مربوط به جانداران يكى از صورتهاى احتمالى زير است :\r\n1 - گوشت حيوان خودبه‌خود سمى باشد .\r\n2 - همهء اندامان حيوان در سراسر بدنش براى انسان سميت داشته باشند .\r\n3 - يكى از اندامان جاندار براى انسان سميت داشته باشد .\r\n4 - نوعى از مادهء رطوبى در جاندار سم باشد .\r\nكه در همهء اين حالات دو احتمال هست :\r\nالف - خود جانور گوهر سمى داشته باشد ، مانند گوشت قورباغه‌هايى كه در مردابها زندگى مىكنند .\r\nب - حيوان در گوهر سمى نيست امّا دگرگون مىگردد و به سم تبديل مىشود . مانند گوشت ماهى سرد شده و كهنه ، گوشت بريان پوسيده و شب مانده و شيرى كه در معده منعقد مىشود .\r\nپس مىتوان وزغه ( چلپاسهء بيابانى ) ، آلاكلنگ ، قورباغهء ساكن مرداب ، خرگوش دريايى و آفتاب‌پرست را از نوع اول شمرده كه در گوهر سمى هستند . و گوشت ماهى سرد شده و گوشت برشتهء شب مانده و پوسيده و رنگ باخته را از بخش دوم دانست .\r\n1 - آلاكلنگ . سمى است بسيار قوى و تند و كشنده ، كسى كه از خوردن آلاكلنگ مسموم شود ، شكم درد شديد و دل‌پيچه در اندرون احساس مىكند ، درد از دهان تا زهار ادامه دارد و حتى در باسن و در كليه‌ها و نزديكيهاى دنده احساس درد مىشود ، مثانه زخمى مىشود و چرك مىكند و مىآماسد و به درد مىآيد ، ذكر و زهار ورم مىكنند ، اطراف و نزديكيهاى ذكر و عانه به التهاب شديد مبتلا مىشوند ، مسموم آلاكلنگ مىخواهد بشاشد يا نمىتواند و ادرارش بند مىآيد ، يا خون مىشاشد و تكه‌هاى ريز گوشتى با خون شاشيده همراه است ، به اسهال مبتلا مىشود و نشان از پوسته‌اندازى روده و معده در اسهالش ديده مىشود ، دلش بهم مىآيد ، عقلش بهم مىخورد ، وقتى برمىخيزد مىافتد ، غش مىكند ، بدنش سنگين است و زيان زيادى به مثانه مىرسد .\r\nمسموم از آلاكلنگ مزهء قطران و زفت را در دهانش حس مىكند .\r\n\r\n","description":"","footnote":"","page_name":" 31 ","page_number":59},
  {"content":"\r\n\r\nسميت اين جانور بعد از طلوع ستارهء شعرا ( دو خواهران « 1 » ) و قبل از فصل پاييز و در فصل پاييز خطرش از هروقت ديگر بيشتر است .\r\nعلاج\r\nبايد قبل از هر چيز و بىدرنگ وسيلهء آب تودرى ( قدومه ) مخلوط با بورهء قرمز قى كنند . وسيلهء آب‌پز كاه ( آب‌پز انجير - نسخه . ) ( آب‌پز گل - نسخه . ) حقنه شوند .\r\nبايد قى دادن چندين بار و پشت سر هم تكرار شود .\r\nاگر براى حفظ مثانه ، خون از مسموم آلاكلنگ خورده بگيرند خالى از بهره نيست .\r\nبعد از پاكسازى از راه قى كردن و حقنه پياپى ، شير بنوشند ، لعاب اسفرزه و آب خرفه و كرهء زياد بخورند و در اين حالت حقنه‌اش كنند . مايهء حقنه تركيبى از آبجو ، خطمى ، سپيدهء تخم‌مرغ و لعاب بزركتان باشد . و يا حقنه مايه از آبجو ، آب برنج يا آب‌پز شنبليله و يا آب‌پز ذرت ( بلال ) باشد .\r\nآبگوشت چرب ، روغن بادام ، پيه غاز ، زردهء تخم‌مرغ نيم‌بند ، روغن حيوانى ، عسل ، گلاب قند و روغن بادام باهم و دوغ گاوى بخورد كه همگى خوبند و در خنثى كردن اثر سم آلاكلنگ تأثير دارند . عسلاب ، ثمر صنوبر بزرگ ، ثمر صنوبر كوچك ، شراب سيكى ( ميپخته ) كه با پيه غاز باشد ، شربت عسل كه با بزرهاى ادرارى از قبيل : تخم خربزه و تخم خيار چنبر خوردنى بپزد و بخورد ، خوب است .\r\nآب‌پز انجير و شربت بنفشه از جمله داروهاى مفيد در علاج مسموم شدن از آلاكلنگ هستند .\r\nگويند روغن به پادزهر آلاكلنگ است . روغن سوسن نيز پادزهر آلاكلنگ است . گل شاموس ( كوكب الارض ) هم پادزهر آلاكلنگ است .\r\nاگر وسيلهء شربت ادرومالى ( شربت عسل با آب باران ) خود را اسهال دهند خوب است .\r\nروغن گل را در ذكر مسموم از آلاكلنگ بچكانند . اما نبايد وسيلهء تزريق به كار برند . بايد وسيلهء نوعى قيف مانند بسيار نرم كه هيچ آزار نرساند قطره‌هايى از روغن گل در دهانه ذكرش بچكانند .\r\nبيمار در آبزن پر از آب ولرم بنشيند .\r\n2 - خرگوش دريايى . « 2 » كسى كه از خرگوش دريايى مسموم شود ، اين روىآورها را مىبيند :\r\n1 - تنگ‌نفسى و دشوارنفسى گريبانگيرش مىگردند .\r\n2 - چشمش سرخ مىشود .\r\n\r\n\r\n","description":"","footnote":"\r\n( 1 ) - در اينجا مقصود طلوع ستارهء دو خواهران در صورت فلكى كلب الاكبر ( سگ بزرگتر ) است ، كه در نيمهء تابستان طلوع مىكند . اين موسم در زبان كردى گه‌لاويژ ناميده مىشود - م .\r\n( 2 ) - ارنب بحرى : خرگوش دريايى . حيوانيست از جمله صدفيها ، رنگش مايل به سرخ و در چند جاى تنش سبز رنگى تا حدى ديده مىشود . سرى چون سنگ سخت دارد و سم قاتل است - تحفه .\r\n","page_name":" 32 ","page_number":60},
  {"content":"\r\n\r\n3 - سرفهء خشك مىكند .\r\n4 - خون تف مىكند .\r\n5 - خون مىشاشد يا ادرارش بنفشه رنگ مىشود .\r\n6 - معده‌اش به درد مىآيد .\r\n7 - به حد زياد صفرا و خون قى مىكند .\r\n8 - يرقان مىگيرد .\r\n9 - بسيار افسرده و پژمرده مىشود .\r\n10 - كليه‌اش درد مىكند .\r\n11 - مدفوعش به رنگ بنفش درمىآيد و شايد از نوع خلمى باشد .\r\n12 - عرق مىكند و عرقش بوى بد مىدهد .\r\n13 - خوراك نمىخورد .\r\n14 - ماهى را اگر ببيند متنفر مىشود . كه اگر به حالتى درآمد كه از ديدن ماهى تنفر نداشت ، بدان ! كه در راه بهبودى است .\r\n15 - اگر گوشت ماهى در دهان گذارد بوى بد از دهانش احساس مىكند ، بوى بد از آروغ و مزهء شورى از آروغش احساس مىشود .\r\nاكثر كسانى كه احيانا از سم خرگوش بحرى رهايى يابند به بيمارى سل مبتلا مىشوند .\r\nعلاج\r\nبعد از قى كردن عادى - كه در علاج هر سمى لازم است - از اين داروها استفاده كنند :\r\nشير بز بخورند كه بسيار خوب است ، شير الاغ هم خوب است ، شير پستان زن - كه تازه دوشيده شده . - بخورند خوب است . شاخه‌هاى پنيرك و خطمى سبز آب‌پز شده بخورند خوب است .\r\nآبگوشت خرچنگ رودخانه‌اى بخورند كه در علاج سميت خرگوش دريايى ويژگى دارد .\r\nگوشت خرچنگ رودخانه‌اى از بقيهء حيوانات آبزى بهتر است .\r\nگوشت جوجه‌تيغى كه تازه شكار شده و گوشتش تازه به تازه باشد و بريان كنند و يا خون جوجه‌تيغى بنوشند پادزهر سم خرگوش دريايى است .\r\nاگر مسموم بتواند گوشت چلپاسهء آبزى بخورد و از آن نفرت نكند بهره‌رسان و خوب است .\r\nداروهايى كه در خنثى كردن اثر سم خرگوش دريايى بسيار تأثير بخشند عبارتند از :\r\nپونهء كنار رودخانه كه سبز و شاداب باشد ، خون غاز كه كهنه نشده باشد و ادرار كهنه شدهء انسان . بيخ گل نگونسار ( بخور مريم ) به وزن بيست و چهار قيراط را در شراب بريزند و بخورند .\r\nاگر برانگيختگى روىآورها همچنان تا روز دوم دوام يافت و آنگاه آرامش حاصل شد ، بايد بيمار حب ساخته از خربق سياه و سقمونيا و قارچ چمنى و رب شيرين‌بيان و كتيرا - كه همه در\r\n\r\n","description":"","footnote":"","page_name":" 33 ","page_number":61},
  {"content":"\r\n\r\nاجزا برابر باشند - به وزن يك درهم تناول كند . و اگر كمى بيشتر از يك درهم هم باشد مانعى نيست . بايد حب را با گلاب قند بخورد .\r\nچنان كه اشاره كرديم اگر از ماهى نفرت نكرد و گوشت ماهى خورد نشان از بهبودى يافتن است .\r\nو اگر از اثر سم خرگوش دريايى به بيمارى سل مبتلا شود ، بايد علاج بيمارى سل را به كار برد .\r\n3 و 4 - وزغه و آفتاب‌پرست . گوشت چلپاسهء بيابانى ( وزغه ) سم قاتل است . اگر چلپاسهء بيابانى در خم و ظرف شراب افتد و در آن بميرد و از هم بپاشد ، هركس از آن شراب بنوشد مسموم مىشود ، قى مىكند و دلش به شدت به درد مىآيد .\r\nآفتاب‌پرست نيز در سمى بودن تقريبا هم كار چلپاسهء بيابانى است . گويند تخمش سمى است كه فورا انسان را مىكشد - كه بعدا آن را ذكر خواهيم كرد .\r\nبرخى گويند اگر آفتاب‌پرست را بپزند و آب‌پزش را در خزانهء حمام ريزند هركس در آن آب‌تنى كند جسمش سبزرنگ مىشود و بعدا كم‌كم به حالت طبيعى برمىگردد - كه من اين را باور نكرده‌ام .\r\nعلاج\r\nهمان علاج ساير سمهاى از اين قبيل و علاج آلاكلنگ را مىخواهد .\r\n5 - حرذون ( حردون « 1 » ) . نوعى است از انواع چلپاسه و يا خود همان سمندر يا در سميت شبيه سمندر است و آن را حرذون نامند . و آن هم به اندازهء سمندر سميت دارد .\r\nكسى كه گوشت حرذون بخورد ، زبانش ورم مىكند ، بدنش مىخارد ، سردرد مىگيرد ، احساس درد سوزشى مىكند و پرده‌اى از تم بر چشمش مىآيد .\r\nعلاج\r\nكنجد ، خرنوب معمولى و شكر را هريك يك جزء متساوى در روغن گاوى بريز و به هم زن ! و بخورند .\r\nبايد شير تازه دوشيده زياد بخورند .\r\nبدنش را با روغن چرب كنند و در حمام آبتنى كند .\r\n6 - سالامندرا « 2 » ( سمندر ) . سمندر از جنس مارمولكها به شمار مىآيد و در بحث گزش جانوران از آن ياد مىكنيم .\r\n\r\n\r\n","description":"","footnote":"\r\n( 1 ) - شبيه چلپاسهء بيابانى و ماهى سقنقور است . آن را در اصفهان مال مالى و در طبرستان ماچه كول نامند - تحفه . در زبان كردى ( سه رما زّه لّه ) است .\r\n( 2 ) - يونانيان سمندر را سالامندرا گويند ، كه از جنس مارمولكيها و تا حدى به مار شبيه است . خلنگ به رنگ زرد و سياه است - تحفه . در كردى سمندر را زه رده قوّره نامند .\r\n","page_name":" 34 ","page_number":62},
  {"content":"\r\n\r\nكسى كه از خوردن سمندر مسموم شود ، معده‌اش به شدت به درد مىآيد ، شكمش چنان باد مىكند كه گويى بيمارى استسقا گرفته است ، به كزاز مبتلا آيد و ادرارش حبس مىشود و نمىتواند بشاشد .\r\nطبيبى ديگر - كه اتيوس دياربكرى ( امدى ) است - مىگويد و طبيبان ديگر هم تصديق كرده‌اند كه : « اگر كسى گوشت سمندر بخورد ، زبانش مىآماسد ، عقل را از دست مىدهد ، سستى هميشگى بدنش را مىگيرد ، چند جاى بدنش سياه مىشود و اجزائى از بدنش متعفن مىگردد و اگر شخص مسموم بهبود يابد ، چيزهاى عفونى شده را برمىاندازد و خوب مىشود . »\r\nعلاج\r\nعلاجش علاج افيون خورده است و بايد پادزهرهاى زيادى از قبيل : ترياق فاروق ، مثروديطوس و امثال آنها را به كار برند .\r\nطبيب اتيوس دياربكرى گويد : « علاجش همان پادزهرها و طرز علاج آلاكلنگ خورده است ، و مواردى كه در علاج مسموميت از سمندر ويژگى دارند . از اين قرارند :\r\nصمغ درخت صنوبر با ميعه ( اصطرك )\r\nصمغ درخت صنوبر با سقز درخت بنه و اصطرك\r\nصمغ درخت صنوبر با كوشاد\r\nصمغ درخت صنوبر با سقز درخت بنه و كوشاد .\r\nهركدام از اينها را بخورند مفيد است .\r\nثمر درخت صنوبر كوچك ، برگ درخت سرو و بزر گزنه در آب‌پز ماشدارو بپزند و با روغن زيتون بخورند .\r\nگوشت لاك‌پشت آبزى ( كشف ) و گوشت قورباغه با پونه همراه سركه سرخ شوند و بخورند خوب است .\r\n7 - قورباغه . قورباغهء سبز رنگ مرداب‌زى و قورباغهء مايل به سرخ آب‌زى هر دو سميت دارند . كسى كه از گوشت اين دو نوع قورباغه بخورد ، بدرنگ ( زرد مايل به سياه مات مىشود ) ، بدنش سست باد كرده مانند مىشود ، درد سوزشى در گلو احساس مىكند ، دهانش مىسوزد ، به دشوارى نفس مىكشد ، تم بر چشمش مىآيد ، سرش گيج مىرود ، دهانش بوى بد مىدهد و امكان دارد به حالت تشنجى درآيد .\r\nمسموم‌شدگان در بعضى حالات به اسهال ديزانترى مبتلا مىشوند ، دلشان بهم مىآيد ، قى مىكنند ، عقلشان پارسنگ برمىدارد ، غش مىكنند ، و حتى ممكن است آب پشتشان بيرون پرد و ادرار و مدفوع بدون اراده بيرون آيد . كسى كه از اثر گوشت اين نوع از قورباغه‌هاى سمى رهايى مىيابد به زحمت دندانهايش سالم مىمانند ، و غالبا همهء دندانهايش مىافتند .\r\n\r\n","description":"","footnote":"","page_name":" 35 ","page_number":63},
  {"content":"\r\n\r\nعلاج\r\nبه وسيلهء روغن زيتون و آب گرم بايد خود را قى دهند يا شراب زياد بخورند و قى كنند ، زياد ورزش كنند ، در حمام و در آبزن عرق كنند . روغن دارويى گرمىبخش بر تن مالند ، داروى كركم ( زعفران هندى ) و داروى لاك خوب است كه بخورند . شراب به حد زياد بخورند و بيخ نى به وزن سه درهم در شراب ريزند و بخورند ، مشك زمين و نى نهاوندى را با شراب مخلوط كنند و بخورند .\r\nقورباغهء زرد . كسى كه گوشت قورباغهء زرد بخورد ، اشتهاى غذا را از دست مىدهد ، آروغش ترش مىشود . اما ممكن است تا يك روز و دو روز نشانيهاى سمى آن پديد نيايند .\r\nعلاجش همان علاج قورباغهء سبز مرداب‌زى و قورباغهء سرخ آب‌زى ( دريايى ) است .\r\n8 - گوشت ماهى سرد شده . اگر گوشت ماهى را بگذارند تا سرد مىشود و بويژه اگر در جاى مرطوب و نمناك سرد گردد ، روىآورهاى مسموميت از قارچ سمى را پيامد دارد و علاجش قى كردن و بقيهء پادزهرهاى قارچ سمى است .\r\n9 - گوشت برشتهء سر پوشيده و گوشت فاسد شده . هر گوشتى را ( گوشت هر حيوانى كه باشد ) اگر بريان كنند ، نبايد سرپوشيده آن را نگهدارند ؛ بايد سرش را نپوشانند كه هوا بخورد ، اگر بپوشانند سميت پيدا مىكند . با خوردن چنين گوشتى نشانيهاى قى و اسهال باهم ( هيضه ) رخ مىدهند ، انسان افسرده و پژمرده مىشود و شكمش به شدت مىرود ، ممكن است مسموم شده به مدت يك روز يا دو روز عقل خود را از دست بدهد و ممكن است به خواب بدون اراده مبتلا گردد و شايد از اثر اين مسموم شدن جان بسپارد .\r\nعلاج\r\nبايد قى كنند ، شراب سيكى ( ميپخته ) و شربت سوسن و شراب ريحانى با افشرهء به و سيب بخورند . بعد از قى كردن اگر گل مهرزده تناول كنند بسيار مفيد است . قى و اسهال باهم را با علاج اين بيمارى - كه سابقا ذكر شده است - چاره‌سازى كن !\r\n\r\nزهره‌ها و غيره\r\n1 - زهرهء مار . كسى كه از زهرهء مار مسموم شود و شدت مسموميت چنان يا چندان باشد كه زهره خورده را بكشد ، پياپى غش مىكند و اميد چندانى در علاج نيست .\r\nعلاج\r\nاگر احيانا علاجى و اميدى باشد ، بايد قبل از هر چيز و به فوريّت وسيلهء روغن حيوانى مسموم را قى داد و بارها قى دادن تكرار شود . بعد از قى كردن كافى ، ترياق و معجون مثروديطوس بخورد . پادزهر از هر چيزى در اين حالت بهتر است . مشك و داروى مشك نيز خوبند .\r\nاگر غش كردن پياپى آمد ، شراب و آبگوشت جوجه با كمى مشك و يا با داروى مشك جرعه\r\n\r\n","description":"","footnote":"","page_name":" 36 ","page_number":64},
  {"content":"\r\n\r\nجرعه بنوشند .\r\n2 - زهرهء پلنگ . كسى كه زهرهء پلنگ به درونش راه يابد ، خلط مرارى سبز رنگ و زرد رنگ قى مىكند ، بوى الوا به بينىاش مىآيد و مزهء الوا را در دهان حس مىكند ، چشمانش زرد رنگ مىشوند .\r\nزهرهء پلنگ بسيار ميراننده است و اگر مسموم ظرف سه ساعت نمرد ، اميد بهبودى هست .\r\nعلاج\r\nچنان كه مىدانى بايد قى كنند . پادزهر ويژهء سم زهرهء پلنگ را به مسموم بده بخورد ، كه به قرار زير است .\r\nنسخه :\r\nگل مهرزده و ثمر غار هريك يك جزء ، پنير مايهء آهو چهار جزء ، بزر فيجن و مر هريك نيم جزء .\r\nهمه را باهم در عسل بسرش ! مسموم شده به اندازهء يك عدد گردو بخورد و باز قى كند .\r\nبايد در آبزنى پر از آب گياهان خوش‌بو نشيند .\r\n3 - زهرهء سگ آبى . يكى از اطباء گفته است : اگر كسى به اندازهء يك دانهء عدس زهرهء سگ آبى بخورد بعد از يك هفته مىميرد .\r\nعلاج\r\nكوشاد رومى و دارچين را با روغن گاوى بخورند . پنيرمايهء خرگوش نيز خوب است كه بخورند . بدن را با روغن خوش بوى چرب كنند و غذاى كم‌مايه بخورند .\r\n4 - سردم گوزن : سردم گوزن سم قاتل است . كسى كه سر دم گوزن را نوش جان كند بسيار افسرده مىشود و غش مىكند .\r\nعلاج\r\nچنان كه مىدانى بايد سر دم گوزن خورده قى كند . وسيلهء قى كردن روغن حيوانى و روغن كنجد باشد . بعد از آن فندق و پسته را با فيل زهره درهم بسرش و روزى چهار بار هربار به اندازهء يك عدد فندق درشت بخورد .\r\n5 - خون تازهء گاو نر . كسى كه خون تازهء گاو نر بخورد ، نفسش دشوار آيد ، مرى و لوزتينش به درد آيند ، زبانش سرخ رنگ‌تر از طبيعى مىشود ، تكه‌هاى خون لخته در ميان دندانها و لثه‌اش پيدا مىشوند ، به شدت دلش بهم مىآيد ، افسردگى و پريشان‌خاطرى بر او چيره مىشوند و شايد دندانهايش كرمو گردند و كار سرانجام به خفگى و كزاز سرمىكشد .\r\n\r\n","description":"","footnote":"","page_name":" 37 ","page_number":65},
  {"content":"\r\n\r\nعلاج\r\nدر علاج كسانى كه از خوردن خون تازهء گاو نر دچار بدحالى شده‌اند ، نبايد قى كردن به عمل آيد ؛ زيرا ممكن است چندان زياد ماده تحريك شود كه تاب بيرون دادن آن را نداشته باشد و بيمار خفه شود . پس بايد همين‌كه احساس ناراحتى كردند حقنه شوند و اسهال گردند . بايد داروهاى علاج منعقد شدن خون به كار رود كه عبارتند از : انجيركال كه پر از شير باشد ، بزر كلم ، بيخ انگدان ، صمغ انگدان ، بورك ، خاكستر چوب انجير را در سركه ريزند و بخورند . و همين‌طور فلفل را در سركه ريزند و بخورند ، افشرهء برگ تمشك بن در سركه ريزند و بخورند و پنيرمايه در سركه ريزند و بخورند .\r\nاگر داروهاى فوق خون منجمد شده را از ميان بردند و نگذاشتند در شكم بماند ، بايد آن وقت بيمار را اسهال دهى ، آنگاه آرد جو را در عسل آبكى و كم‌مايه شده بسرش و بر شكم بيمار بگذار و ببند .\r\n6 - عرق چارپايان . اگر كسى چنين پيش‌آمد كند كه عرق تن چارپايان به درون بدنش فرو شود ، رخساره تمايل به سبز رنگى پيدا مىكند و مىآماسد ، عرق بدبو از بدن تراوش مىكند و بويژه زير بغلها از عرق بدبو خيس مىشوند .\r\nعلاج\r\nوسيلهء آب ولرم قى كنند ، شراب سياه انگورى مخلوط با روغن گل و نيم درهم زراوند و نيم درهم نمك سنگ بلورى بخورند . پادزهر گل مهرزده بخورند بسيار خوب است .\r\n7 - تخم آفتاب‌پرست . طبيبى گفته است : هركس تخم آفتاب‌پرست بخورد ، بىدرنگ مىميرد ، و اگر بسيار زود به علاجش نپردازند ، ديگر معالجه بهره‌اى نمىدهد .\r\nعلاج\r\nچلغوز باز شكارى را در شراب سياه انگورى بريزند و بهم زنند ، بخورند و قى كنند و چندان قى كنند كه چيزى در درون نماند ، با روغن گاوى بدنش را چرب كنند و نمك بر سرش بندند ، انجير خشك و برگ بو را با كوشاد درهم مخلوط كنند و بخورند .\r\n8 - شير فاسد شده . شيرى را كه فاسد شده باشد ، اگر بخورند ، در معده مىترشد و به مادهء تعفن‌آور تبديل مىشود ، سرگيجه ، دل بهم آمدن و درد شديد در دهانهء معده احساس مىشود . و در بعضى حالات به بيمارى هيضه ( قى و اسهال باهم ) مبتلا مىشوند و جان مىسپارند .\r\nعلاج\r\nبه وسيلهء عسلاب قى كنند ، آنگاه داروى فلافلى را با شراب خالص بخورند ، معده را با روغن سنبل رومى چرب كنند و ببندند .\r\n9 - خون جامد . هرگاه كسى خون در شكمش بسته آيد ، حتما از خوردن يكى از انواع سمهايى\r\n\r\n","description":"","footnote":"","page_name":" 38 ","page_number":66},
  {"content":"\r\n\r\nكه ذكر شده‌اند اين حالت رخ داده است . و حتى اگر سبب اثر سم خارجى نباشد ، باز بايد از عواقبش بيم داشت ؛ زيرا اگر خون در سينه يا در فراخناهاى شكم يا در معده يا در روده‌ها و يا در مثانه منعقد و لخته شود ، پيامدهاى بد دارد .\r\nاگر خون در سينه لخته گردد ، رنگ رخساره مىپرد ، نبض بيمار اول پياپى مىآيد و بعدا ناتوان و كوچك مىزند ، بدن سست مىشود و بيمار به غش كردن مىرسد .\r\nاگر خون در معده لخته شود ، بدن سرد مىشود ، خفگى دست مىدهد ، نبض كوچك مىزند و بيمار پياپى غش مىكند .\r\nاگر خون در مثانه ( آبدان ) يا در روده لخته شود ، همان روىآورها رخ مىدهند .\r\n\r\nعلاج به‌طور عام\r\nداروهايى كه در علاج لخته شدن خون در اندرون انسان مفيدند عبارتند از : بابونهء چشم گاوى سفيد كه ويژگى دارد ، بابونهء چشم گاوى سرخ ، مقل و آويشم كه همگى خوبند . پنيرمايه نه قيراط - اگر پنيرمايهء خرگوش باشد بهتر از همه است - شير انجير ، سركهء بسيار تند و پرمايه ، صمغ انگدان و خاكستر آب چوب درخت انجير كه دوبار تصفيه شود ، همگى علاج لخته شدن خون هستند .\r\nچنان كه گويند شير بز در علاج لخته شدن خون تأثيرى عجيب دارد . گويند هر خونى در هر جايى از درون بدن لخته شده باشد ، اگر شير بز بخورند همه را مىگدازد و آب مىكند .\r\nانگدان و كلم را هريك يك جزء در سركه بخورند داروى شگفت‌آورى است .\r\n\r\nخون لخته شدن در معده و مثانه :\r\nما در اين باره در كتاب سوم قانون شرحى داده‌ايم و در اينجا نيز توضيحاتى مىدهيم ، بايد از هر دو بحث استفاده كنى . مىگوييم : كسى كه خون در معده يا مثانه‌اش لخته شده است ، تا امكان دارد و مىتواند وسيلهء عسل و افشرهء كرفس خود را قى دهد ، پادزهر گل مهرزده و آرد كاجيره در آب گرم حل شوند ، بخورند بسيار خوب است .\r\nداروى تركيبى زير كه تركيباتش را ذكر مىكنيم بسيار خوب است .\r\nنسخه :\r\nگل مهرزده هشت درهم ، پنيرمايهء خرگوش سى و شش درهم ، پنيرمايهء آهو سى و دو درهم ، كوشاد ( كف الذئب ) چهار درهم ، زراوند غلتان چهار درهم ، بزر فيجن بيابانى چهار درهم ، مرّ چهار درهم ، صمغ انگدان چهار درهم ، همهء اين داروها را باهم در عسل بسرشند و به اندازهء يك عدد گردو با آب گرم يا با اسكنجبين بخورند .\r\n\r\n","description":"","footnote":"","page_name":" 39 ","page_number":67},
  {"content":"\r\n\r\nنسخهء ديگر :\r\nخاكستر انجير به وزن دو درهم ، مخ خرگوش يك مثقال . خاكستر انجير و مخ خرگوش در سركهء شراب بهم زده شوند و بخورند . نمك سنگ بلورى با پنيرمايهء بزغاله با پنيرمايهء بزغاله با نمك سنگ بلورى و يك مثقال مدفوع كلب در سركهء شراب ريزند و بهم زنند و بخورند .\r\nاگر خون در مثانه لخته شده باشد ، افشرهء برگ زرين درخت ( گل عاشقان « 1 » ) بخورند - كه در اين زمينه خاصيتى عجيب دارد - بر دوام اسكنجبين بخورند ، ترياق ، مثروديطوس تناول كنند و داروهاى بسيار ادرارآور بخورند ، برگ بشنيز ، صمغ انگدان ، آب كرفس و بزرترب بخورند . همهء اين داروها را بايد با اسكنجبين يا با سركه بخورند . سركه خود در علاج خون لخته شده بسيار داروى خوبى است .\r\nيك مثقال شاه زيره با آب گرم بخورند .\r\nنيم مثقال صمغ انگدان با آب گرم بخورند .\r\nهريك از داروهاى آتى در علاج خون لخته شده در مثانه خوبند :\r\nقارچ چمنى ، كاشم ، پنيرمايه يا ثمر گياه بلسان به وزن دو درهم بخورند .\r\nناخن پريان به وزن دو درهم تناول كنند .\r\nعود الصليب ( فاوانيا ) به وزن دو درهم تناول كنند .\r\nداروهاى علاج سنگ مثانه و كليه همگى در علاج اين حالت خوبند ؛ چه تناولى باشند يا داروى حقنه و يا ماليدنى .\r\nيك سوم مثقال نمك ساييده را در آب حل كرده و در مثانهء بيمار تزريق كنند . با آب صاف شدهء خاكستر آب چوب تاك را در مثانه تزريق كنند .\r\nاگر اين علاجها بهره ندادند ، بايد پوست بيمار را بردرى و چنان كه سنگ را بيرون مىآورى خون لخته را بيرون بياورى .\r\n10 - شير در معده بند شده . گاهى رخ مىدهد كه شير در معده منعقد مىشود ، بسته شدن شير در معده چندين سبب احتمالى دارد :\r\n1 - سبب خارج از شير بر شير تأثير گذاشته و آن را بسته است .\r\n2 - خود شير آمادگى زيادى براى منعقد شدن دارد .\r\n3 - پنيرمايه در شير بوده و آن را نوشيده‌اند .\r\nوقتى كه شير در معده مىبندد ، روىآورهايش از قرار زيرند :\r\nانسان عرق سرد مىكند ، غش مىكند ، تب و لرز مىگيرد .\r\nاگر شير پنيرمايه زده باشد و بنوشند و در معده بند آيد ، حال بدتر مىشود و روىآورهاى مسموميت رخ مىدهند . در چنين حالتى از اثر بند شدن شير در معده ، بدن سرد مىشود ، نبض كوچك مىزند ، حالت خفگى دست مىدهد ، نفس‌تنگى رومىآورد ، بيمار غش مىكند و شايد\r\n\r\n\r\n","description":"","footnote":"\r\n( 1 ) - زرين درخت : امين الدوله گويد او را در خراسان گل عاشقان نامند - تحفه .\r\n","page_name":" 40 ","page_number":68},
  {"content":"\r\n\r\nشكمش باد كند .\r\nعلاج\r\nاگر شير در معده پنير شود ، نبايد به هيچ وجه چيزهاى شورمزه بخورند ؛ كه شورمزگى پنير را پنيرتر مىكند .\r\nتنها سركه بخورند خوب است . سركه خالص يا سركه مخلوط با آب بخورند .\r\nبه وزن پنج درهم پونهء خشكيده بخورند در علاج پنيرشدگى شير در معده شگفت‌آور است و فورا پنير را آب مىكند . حتى اگر پونهء خشكيده را در شير خارج از معده ريزند آن شير پنير نمىشود . و شير را كم‌مايه‌تر مىكند .\r\nپنيرمايه به وزن يك مثقال بخورند ، پنير شده را مىگدازد و باقى بيرون مىآيد و يا با اسهال از پايين خارج مىشود .\r\nداروهاى مانع منعقد شدن خون در معده و علاج آن را در اين حالت نيز به كار ببر ! بويژه داروى گل مهرزده - كه سابقا از آن ياد كرديم - داروى انگدان و داروى گوگرد بسيار خوبند . و يا انگدان و گوگرد را هر دو باهم و در اجزاء برابر به بيمار بده كه با سركه بخورد .\r\nاگر خاكستر آب چوب درخت انجير دو بار تصفيه شود و بخورند خوب علاجى است .\r\n\r\n","description":"","footnote":"","page_name":" 41 ","page_number":69},
  {"content":"\r\n . \r\n","description":"","footnote":"","page_name":" 42 ","page_number":70},
  {"content":"\r\n\r\n\r\nگفتار سوم گزش و نيش و حشرات موذى\r\n\r\nفصل اوّل معالجات به‌طور عام\r\nاين را بدان ! كه مهمترين علاج گزش جانوران سمى ، نيرو بخشيدن به حرارت سرشتى و طبيعى است و تحريك كردن آن براى دفاع از بدن گزيده شده است ، كه ترياق و لعبه بربرى ( بيخى است شبيه شنبليد ) اين كار را انجام مىدهند . و اگر حرارت سرشتى بسيار نيرو گيرد ، سم را مىسوزاند و به خارجش هول مىدهد .\r\nبايد اندامان درونى را تقويت كرد كه در مقابل سم مقاومت كنند و آنگاه به دفع سم بپردازى و بيرونش برانى . بايد اثر سم را وسيلهء داروهاى تناولى ، ماليدنى و پاشيدنى به كلى خنثى كنى .\r\nداروها داراى خاصيت ضد سمى باشند يا بر مزاجى معيّن باشند ، كه اين چگونگى مزاج داروى كذايى را بعدا شرح مىدهيم .\r\nما به چيز ديگرى نيز نيازمنديم و آن اين است كه بايد موادتر و رطوبتى بدن را در حالتى كه سم وارد بدن مىشود كم كنيم ؛ زيرا سم هرجا رطوبتى بيابد بر آن سوار مىشود . اما اگر رطوبت گير نياورد به زحمت مىتواند به اندامان اصلى و بسيار ارزنده برسد .\r\nخونگيرى از شخص جانور سمى گزيده ، اسهال دادن و انجام ساير پاك‌سازيها به قصد رطوبت كم كردن در بدن مفيدند . همين‌كه احساس شد كه سم در بدن انتشار يافته و جذب نمىشود ، بايد خون از بيمار بگيرى و بويژه اگر بدانى كه بيمار رگهايش پر از خون است .\r\nعلاج ديگرى هم هست كه بايد مراعات شود ، و آن اين است كه خلطها را از حركت به طرف اندامان اصلى بازداريم و به جهت مخالف برانيم .\r\nداروى تناولى در علاج مسموميت يا ترياق يا پادزهرهاى عمومى و همگانى و يا داروى ويژهء جاى گزش جانورى مخصوص است .\r\nداروى ضد سم يا ضد نيش مربوط به مزاج دارو است مانند : صمغ انگدان كه ويژهء خنثى كردن اثر سم كژدم است . و يا دارويى كه خلطها را به سوى خارج به حركت درمىآورد و سم\r\n\r\n","description":"","footnote":"","page_name":" 43 ","page_number":71},
  {"content":"\r\n\r\nسوار بر گردهء خلط را در خارج بدن پياده مىكند ، مانند : داروهاى عرق‌آور . يا دارو نوعى است كه خلطها را از سر راه سم كنار مىزند و سم‌بارهء سوارى خود را چنان كه اشاره كرديم نمىيابد و بار كجش به منزل نمىرسد . از قبيل : داروهاى مسهل و داروهاى قىآور - كه در حالت نيش‌خوردگى همين كار را مىكنند - و داروى ادرارآور نيز كه از اين قبيل هستند .\r\nداروهايى كه گفتيم شايد براى دور ساختن مادهء سم‌آلود از اندامان اصلى و ارزنده لازم باشند ، باز همين داروهاى قىآور و اسهالى و ادرارى هستند .\r\nاگر سم از اثر نيش نيست و از اثر گزش جانور سم‌پراكن به بدن وارد شده است ، در استفاده از داروهايى كه بر آن مىماليم يا مىپاشيم ، بايد چندين ملاحظه و روش را در پيش گيريم .\r\n1 - دارو نگذارد سم در بدن نفوذ كند .\r\n- چگونه نگذاريم سم نفوذ كند ؟\r\nالف - جاى گزيده را تند باندپيچى كنيم تا راه بر ورود سم بسته شود .\r\nب - نگذاريم گزيده بخوابد ، تا گرماى سرشتى بالا آيد و از بدن دفاع كند .\r\nج - اگر هيچ چارهء ديگرى نبود ، اندام گزيده را ببريم كه بقيهء بدن سم‌آلوده نشود .\r\nد - يا داروهاى داغ‌گذار را بر جاى گزش نهيم .\r\n2 - وسايل جذب‌كنندهء سم به خارج را بايد به كار بريم . ازاين‌رو نبايد داروهاى گيرنده در اين حالت به كار روند كه زيان مىرسانند . داروهاى گيرنده هر چقدر كه ضد سم هم باشند از وسايلى مفيدتر نيستند كه سم را به خارج جذب كنند و نگذارند به ژرفاى بدن راه يابد . بويژه اگر هنوز سم در بدن منتشر نشده باشد ، از جذب آن به خارج بهرهء زياد مىبريم - كه بادكش‌ها و حجامت‌ها از اين جذب‌كننده‌ها هستند .\r\nاگر سم به ژرفا راه يافته باشد ، بايد جاى گزيده را با تيغ خراشيد و حجامت بر آن گذاشت . و اگر جاى گزيده شده چنان باشد كه امكان زالو چسباندن بر آن ميسر باشد ، ممكن است زالو طبيب را از حجامت‌گذارى بىنياز كند . زالو چسباندن از مكيدن جاى گزيده نيز بهتر است .\r\nاگر سم هنوز در پوست است و به ژرفاى درون راه نيافته ، مكيدن كار را انجام مىدهد و سم را بيرون مىآورد . اما كسى كه سم را از جاى گزيده مىمكد بايد داراى شرايط زير باشد :\r\n1 - نبايد روزه‌دار باشد ، بايد غذا خورده و دهان شسته باشد .\r\n2 - نبايد دندانهايش كرم‌زده باشند .\r\n3 - بايد شراب ريحانى در دهن بگرداند و كمى از آن را بنوشد . يا روغن گل و يا روغن بنفشه را در دهان نگهدارد .\r\n4 - اگر نوعى آسيب حتى بسيار ساده در دهانش باشد ، بايد از بين برود و يا نبايد جاى گزيده را بمكد .\r\n5 - هر قدر از سم را كه در يك‌بار مكيد بايد فورا آن را تف كند .\r\nداروهاى گزش جانوران سمى بايد داروهاى تناولى عرق‌آور ، داروهاى سرخ‌گردانندهء پوست ( خون به زير پوست كشنده ) باشند و بايد داروهاى ماليدنى جذب‌كنندهء سم باشند .\r\n\r\n","description":"","footnote":"","page_name":" 44 ","page_number":72},
  {"content":"\r\n\r\nجالينوس مىفرمايد : « داروى جذب‌كنندهء سم يا بايد به وسيلهء نيروى گرمىبخش سم را جذب كند و يا دارو از حيث مزاج و گوهر هماهنگ با سم فرست باشد ؛ چنان كه پيه تمساح سم گزش تمساح را برمىكشد ، گوشت مارى را كه سر و دمش را بريده‌اند بر جاى مار گزيده بگذارند سم مار را برمىكشد و حتى در بسيارى از حالات دارو خود سمى است ولى سم را خنثى مىكند . اما در هرحال داروى سم - كه علاجى است - از سمى كه بايد علاج شود ناتوان‌تر است . تو گويى آن سم علاجى مزاجى ميانگين بين مزاج بدن و مزاج سم دارد . »\r\nاين نظريهء اخير كار دانشمندان طبيعى است كه بر آن صحه بگذارند يا نگذارند ، براى طبيب زيانى در برندارد كه اين چيزها را نداند .\r\nاكثر داروهاى جذب‌كنندهء سم از بدن ، پوست را زخمى مىكنند و تاول بر پوست پديد مىآورند ؛ كه بايد چرك زخم و چرك تاولها را به جريان واداشت و پاك كرد .\r\nيكى ديگر از شرايطى كه دارو يا روش معالجهء سم بايد داشته باشد آن است كه سم را به يكى از حالات آتى تغيير دهد :\r\n1 - دارو را منعقد و بىحركت گرداند ، كه بيخ مهر گياه همين كار را مىكند .\r\n2 - سم را بسوزاند چنان كه داغ آتشين گذاشتن يا روغن زيتون و زفت و بويژه زفت بر آتش جوشان ، جاى جمع آمدن سم را در پوست داغ مىكند ، كه اين نوع از داغ‌گذارى وسيلهء روغن داغ كار طبيبان مصرى است .\r\n3 - دارو خاصيت ضديت با نوع سم را داشته باشد و آن را به نفع خود تغيير دهد .\r\n4 - دارو در مزاج گرم و سرد با نوع سم درگير شود و آن را مغلوب سازد .\r\nاگر داروهاى جذب‌كنندهء سم به خارج - كه در اولين مرحلهء گزش به كار رفته‌اند - و بقيه چيزهاى ذكر شده بهره‌اى ندادند و كار بغرنج و زار شد ، بايد جاى گزش و پيرامونهاى جاى گزش را ببرى و دور اندازى و هيچ گوشتى را باقى نگذارى و فقط استخوان بماند . اما اگر حالت از اين هم بيمناك‌تر بود ، بايد اندام گزيده را ببرى و داغ برجاى بريده بگذارى .\r\nكليهء داروهاى علاج سم و بويژه داروهاى ماليدنى برجاى گزيده شده حتما بايد مسكن درد باشند و از روىآورهاى ناپيدا جلوگيرى كنند . مانند زاج زرد كه از داروهاى ماليدنى برگزيدهء جاندار سمى است . و اگر از اثر گزش ، خون زياد از عضو بيرون ريزد ، زاج زرد خونريزى را بند مىآورد .\r\nبايد اين سفارش مرا حفظ كنى و از ياد نبرى كه در هر حالتى از حالات نيش‌زدگى و گزشى جانوران سمى ، قبل از اطمينان پيدا كردن از نماندن اثر سم ، به هيچ وجه مگذار زخم به هم آيد و خوب شود .\r\n\r\n","description":"","footnote":"","page_name":" 45 ","page_number":73},
  {"content":"\r\n\r\n\r\nفصل دوم داروهاى تناولى\r\nداروهايى كه براى علاج مسموم از نيش و گزيدن جانوران سمى بايد تناول شوند و مفيدند از قرار زيرند :\r\nبزر شبدر كه با آب يا شراب بخورند .\r\nآب‌پز هر سه نوع از پونه ( پونهء كوهى ، پونه كنار آب‌ها و پونهء بيابانى ) خوبند .\r\nگند بيدستر واقعا پادزهرى بسيار تأثيربخش است .\r\nشير گياه سينه‌پيچ ( لاعيه ) - كه فكر مىكنم همان ترياق ( بوشنگ ) و ( فراوى ) باشد - در علاج همه انواع گزش و نيش جانوران سمى و بويژه نيش و گزش مار بسيار مفيد است .\r\nماه پروين ( جدوار ) ، بوجا ، بيش موش ، لالهء سرنگون ( آذريون ) ، بزر بادآورد ، تخم ترتيزك ، نوعى زيره كه به سياه‌دانه مىماند ، كاشم ، سير ، فلفل و پوست و برگ درخت عرعر با فلفل همگى از پادزهرهاى خوبند و مسموم از گزش و نيش جانوران ، از تناول هريك از آنها بهره بيند .\r\nجالينوس مىفرمايد : « اگر مار در شراب افتد آن شراب در علاج گزش جانوران مفيد است تا چه رسد به ترياق . »\r\nبزر ترنج پادزهر هر سمى است اگر به وزن دو مثقال از آن بخورند .\r\nبيخ انگدان پادزهر همه نوع سمى است .\r\nثمر گياه پنج انگشت ، روغن بلسان ، ثمر بلسان ، پنج انگشت ، گردو با انجير و فندق ، كوشاد ، جواشير بازراوند ، گل خرزهره و برگ خرزهره و ثمر تازه و ناخشكيدهء چنار - كه پادزهرى عجيب است - همه خوبند .\r\nدارچينى كه ره‌آورد چين باشد و سوختهء پشك بز كه برجاى گزش و نيش گذارند يا تناول كنند .\r\nكمادريوس ، كاشم ، خرچنگ رودخانه‌اى با شير ، نان خواه ، سكبينه ، پسته با شراب ، پونه ، آب‌پز پونه ، گذاشتن پونهء آب‌پز شده برجاى نيش و گزش ، زنجبيل شامى ، مشك چوپان ، شاه زيره ، قارچ چمنى و برواق ( خنثى ) كه به وزن سه درهم تناول شود .\r\nسيرابى راسو را پر از گشنيز كرده خشك كنند و نگهدارند و هرگاه خواستند از آن تناول كنند .\r\nپنيرك كاشتنى ( ملوكيه ) را آب‌پز كنند و بخورند .\r\nبزر خطمى ، مغز مرغ و بويژه مغز مرغ را با پنيرمايه و آبگوشت را سوى تازه ذبح شده بخورند .\r\nآبگوشت ملخ تازه شكار شده را با شراب بخورند .\r\nگوشت نمك سود لاك‌پشت بيابانى بخورند .\r\nگوشت پختهء خرچنگ رودخانه‌اى بخورند .\r\nخون لاك‌پشت و بارزد باهم پادزهرى شگفت‌آور است .\r\nكوشاد پادزهرى خوب است و اثرى عجيب دارد .\r\nبزر هويج بيابانى بسيار مفيد است .\r\n\r\n","description":"","footnote":"","page_name":" 46 ","page_number":74},
  {"content":"\r\n\r\nبيخ مهرگياه را با عسل بسرشند و بر جاى نيش و گزش بگذارند .\r\nكاسنى بيابانى و پر سياوشان نيز خوبند و اثرات بسيار خوبى دارند .\r\nقارچ چمنى و زراوند دراز اگر در داروى پادزهر وارد باشند بسيار خوب است .\r\nداروى تركيبى زير از پادزهرهاى بسيار خوب است .\r\nنسخه :\r\nافيون و مر هريك به وزن يك درهم ، فلفل يك درهم و نيم ، بيخ زراوند نر سه درهم ، بيخ زراوند غلتان سه درهم ، سپند و زيرهء هندى هريك يك درهم ، سياه‌دانه پنج درهم ، كوشاد سه درهم ، فيجن دو درهم ، همه را با آب ترتيزك آبى و عسل درهم بسرشند و بيمار به وزن يك مثقال از آن را با آش خوب پخته و بخورد .\r\nنسخهء ديگر :\r\nثمر درخت غار دو مثقال ، گل مهرزده دو مثقال و شش قيراط . در روغن زيتون به هم زده شوند و هربار به اندازهء يك فندق از آن را با بيست و يك مثقال عسلاب بخورند .\r\nنسخهء ديگر :\r\nفلفل ده درهم ، سنبل دو درهم ، زراوند و بيخ اناريچه ( دينارويه ) هريك يك درهم . همه را در آب خرنوب بسرشند و سرشته را چهل روز زير آفتاب گذارند و هر روز آن را به هم زنند و تا خشك شد آب گرم بر آن پاشند و نگذارند خشك شود . پادزهرى به دست مىآيد كه براى علاج هر نوع سم نيش و گزش خوب است .\r\nبرخى از اطباء عقيده دارند كه همين داروى تركيبى براى به چشم كشيدن نيز بسيار خوب و مفيد است .\r\nگوشت خرچنگ رودخانه‌اى را بپزند و بخورند . خون لاك‌پشت و گوشت نمك‌سود لاك‌پشت بيابانى هم خوبند .\r\nداروى تركيبى زير در علاج هر نوع نيش و گزش جانوران سمى بسيار خوب است .\r\nنسخه :\r\nسياهدانه ، بزر سپند و زيره از هريك به وزن دو درخمى ، كوشاد و زراوند غلتان هريك يك درخمى ، فلفل سفيد و مرّ از هريك نيم درخمى . همه را در عسل بسرشند و به وزن نيم درهم از مخلوط را با شراب بخورند .\r\nنسخهء ديگر :\r\nكوشاد ، فلفل و فيجن از هريك به وزن دو درهم با عسل بسرشند و يكباره همه را با شراب\r\n\r\n","description":"","footnote":"","page_name":" 47 ","page_number":75},
  {"content":"\r\n\r\nبخورند .\r\nنسخهء ديگر :\r\nهل و ثمر بلسان از هريك سه درخمى ، بزرترتيزك آبى و بزر تره ( گندنا ) از هريك يك درخمى ، زراوند و بيخ انگدان سياه از هريك دو درخمى ، مر و زعفران از هريك يك درخمى ، گل مهرزده چهار درخمى با عسل كف گرفته همه را درهم بسرشند و به وزن نيم درهم بخورند .\r\nنسخهء ديگر :\r\nثمر بلسان ، حسل خشكيده ، بزر شلغم بيابانى ، فلفل سفيد ، فلفل سياه ، فلفل دراز ، سوسن زرد ، رازيانهء شامى ، برباله ، زيرهء كرمانى و بزر بنگ از هريك چهار مثقال ، سنبل و شكوفهء گورگياه از هريك شش مثقال . همه باهم در عسل بسرشند و هربار به وزن نيم درهم بخورند .\r\n\r\nفصل سوم داروهاى ماليدنى برجاى نيش و گزش\r\nچنين داروهايى عبارتند از : نفت سفيد ، نفت كبود رنگ و سير كال و درسته و يا در روغن حيوانى بپزد و برجاى نيش و گزش گذارند .\r\nگند بيدستر با روغن زيتون\r\nآب افشرهء تره بدون اينكه آب با آن مخلوط شود .\r\nپونهء رودخانه‌اى بهترين كشندهء سم است كه برجاى نيش‌زده گذارند .\r\nگوگرد با بول انسان خوب است .\r\nمرغ يا خروس را دو نيم كنند و بدون هيچ پختن ، گوشت خامش را برجاى نيش يا گزش گذارند و ببندند و هر ساعت آن را عوض كنند .\r\nگروهى از اطباء گويند : مرغ خانگى حرارت فوق العاده‌اى دارد و از همين حرارت است كه مس و رمل و شن را مىبلعد و مىگدازد . به عقيدهء من بايد اين حرارت فوق العاده در چينه‌دان و معده‌اش باشد نه در همه اندامش .\r\nنمك و سركه را برجاى نيش‌زده يا گزيده گذارند خوب است .\r\nزهرهء گاو نر را برجاى نيش و گزش مالند .\r\nسوسنبر ، برگ برواق « 1 » ( خنثى ) ، خاكستر و سركه . بويژه خاكستر چوب انجير يا تاك با سركه بگذارند خوب است . و اگر در نخستين مرحلهء نيش‌زدگى سركه و خاكستر درهم مخلوط شوند و برجاى نيش گذارند بسيار خوب است .\r\n\r\n\r\n","description":"","footnote":"\r\n( 1 ) - برواق را در كردى گياه جريس ، سيريش ، نه سريلك نامند - م .\r\n","page_name":" 48 ","page_number":76},
  {"content":"\r\n\r\nزفت با نمك بپزد و بگذارند .\r\nگويند : سير و نمك و پشك بز را باهم بكوبند ؛ بجز جاى نيش مار كر و مار زرد بسيار خطرناك ، هر نوع سم ديگرى را چاره‌ساز است .\r\nآهك و روغن زيتون و عسل درهم بسرشند و برجاى نيش گذارند ، حتى براى معالجه از گزش زرد مار و ماركر نام برده نيز علاج خوبى است .\r\nخردل و سركه و آهك با آب صابون يا با قطران مخلوط باشند و بر جاى نيش بمالند ، بسيار خوب است .\r\nزفت با نمك بپزد و برجاى نيش مالند\r\nروغن زيتون بر آتش بجوشد و همين‌طور داغ بر جاى نيش مار پاشند ، يا بر هر نيش ديگرى علاج خوبى است ؛ كه اين روش طبيبان مصرى است و در واقع داغ‌گذارى خوبى است .\r\nپياز را با قاوت مخلوط كنند و بر نيش گذارند\r\nمرهمى كه با نمك سازند خوب است .\r\nمرهم بورهء قرمز خوب است .\r\nآب دريا بر جاى نيش زده پاشند . آب دريا تنها يا با خردل باشد بسيار مفيد است .\r\nموش يا راسوى تازه ذبح شده را بپزند و گوشت را برجاى نيش بگذارند .\r\n\r\nفصل چهارم برتن ماليدنيها\r\nداروهايى هست كه اگر انسان بر تن بمالد ، از شر جانوران نيش‌زن موذى در امان است و خود را بيمه خواهد كرد .\r\nروى هم رفته اين داروها - كه هريك از آنها در اين زمينه مفيدند - از قرار زيرند :\r\nمغز خرگوش را با سركه و روغن زيتون به هم زنند و برتن مالند\r\nاصطرك در روغن زيتون حل شود\r\nبرگ درخت صنوبر سبز را بكوب و در روغن زيتون بريز كه در آن بخيسد و باهم خوب مخلوط شوند\r\nشكوفهء تازهء ثمر درخت سرو در روغن زيتون مخلوط شود .\r\nثمر عرعر در روغن زيتون مخلوط شود .\r\nبرگ گياه پنج انگشت در روغن زيتون مخلوط گردد\r\nمشك چوپان ، بيخ انگدان ، برواق ، تخم هويج بيابانى ، ثمر بلسان و بيخ ترتيزك هريك از اينها را با روغن زيتون درهم بسرش و يا در روغن زيتون حل شوند و بر بدن مالند حشرات موذى به بدن انسان نزديك نخواهند شد .\r\n- علاوه بر اينها داروهاى تركيبى هم هستند كه اگر بر بدن مالند جانوران موذى از آن\r\n\r\n","description":"","footnote":"","page_name":" 49 ","page_number":77},
  {"content":"\r\n\r\nگريزانند ، از قبيل :\r\nنسخه :\r\nبيخ‌انگدان سياه ، شكوفهء گياه ساذج سبز و ثمر عرعر از هريك دو جزء ، بيخ مهرگياه نيم جزء ، ثمر بلسان و شاه زيره از هريك سه جزء . همه را باهم بكوب و با روغن زيتون بپزند و آن‌قدر بپزند تا همه باهم به خوبى درمىآميزند . سپس مغز كبوتر را بدان اضافه كن و بر تن مالند .\r\nنسخهء ديگر :\r\nبرواق ( خنثى ) به وزن دو درهم ، ثمر بلسان و بزربنگ هريك نيم درهم . همه را در سركه و روغن زيتون به هم زن و برتن مالند .\r\nنسخهء ديگر :\r\nشكوفهء درخت صنوبر يك جزء ، بيخ مهرگياه ، بزربنگ سه جزء . همه را در روغن زيتون مخلوط كن و برتن مالند . همين دارو را اگر بر آتش گذارند جانوران موذى از دودش مىگريزند .\r\nروغن ترب را بر تن مالند ، پشه به انسان نزديك نمىشود .\r\n\r\nداروهاى حشره‌كش :\r\nما راجع به داروهايى سخن گفتيم كه اگر انسان بر تن مالد از شر جانوران موذى در امان مىماند . اينك راجع به داروهايى صحبت مىكنيم كه خانه و كاشانه را نيز از آسيب و گزش جانوران آزاردهنده بيمه مىكنند . كه اين نوع از حشره‌كش‌ها چندين صورت استعمالى دارند .\r\nقسمى از آنها را در خانه مىپاشند ، قسمتى را در خانه پهن مىكند ، بعضى را بر ديوار اطاق و پنجره‌ها مىمالند ، برخى از آنها را مىسوزانند و دودش حشره‌ها را از بين مىبرد . بگذار انواع آنها را شرح دهيم :\r\nبخوريها : حشره‌كش‌هايى كه اگر سوخته شوند دود آنها در خانه بپراكند ، عبارتند از : چوب درخت انار ، بيخ سوسن ، شاخه‌هاى نازك درخت انار - كه واقعا اثرى عجيب دارد - بارزد ، شاخ حيوانات و سم حيوانات دو سم ، سم چهارپايان يك سم ، موى چهارپايان ، مقل ، سكبينه ، صمغ انگدان ، برگ غار ، ثمر غار ، پونه ، درمنه و پنج انگشت .\r\nپنج انگشت را بر كف اطاق پاشند . قطران و مريم نخودى را نيز بر كف اطاق پاشند . تخم ترتيزك يا خاكستر چوب صنوبر و بويژه اگر همراه بارزد باشد و بر كف اطاق پاشند بسيار خوب است .\r\nدارويى تركيبى هست كه اگر بر آتش نهى و در خانه دودش بپراكند ، واى به حال هرچه خود را حشره و حتى مار پندارد . تركيب اين دارو در نسخهء زير است .\r\n\r\n","description":"","footnote":"","page_name":" 50 ","page_number":78},
  {"content":"\r\n\r\nنسخه :\r\nافيون ، سياهدانه ، بارزد ، شاخ گوزن ، گوگرد و سم بز ، اينها را درهم مخلوط كن و بر آتش انداز دود كنند ، تا حشرات و گزنده‌هاى گزندرسان در خانه به سرنوشت سياه خود برسند !\r\nنسخهء ديگر :\r\nاصطرك ، شاخ گوزن ، سياهدانه و قير هريك يك جزء ، موى بز و سم بز از هريك نيم جزء . همه را ريزه ريزه كنند و بر آتش ريزند و رختخواب را بر دودش گيرند ! خبرى از گزنده و نيش‌زننده‌ها نمىماند .\r\nنسخهء ديگر :\r\nشاه زيره ( كرويا ) بيخ انگدان سياه و اصطرك از هريك به وزن هفت مثقال ، پوست تخم شتر مرغ ، سياه‌دانه و بزر سپند از هريك چهارده مثقال . همه را به هم بزن و بر آتش ريز و دودش در خانه بپراكند .\r\nنسخهء ديگر :\r\nبرگ درخت سرو يا برگ درخت صنوبر ، سياهدانه و بزربنگ از هريك يك درخمى ، پوست بيخ مهرگياه يك درخمى ، موى بز سه درخمى ، پونه دو درخمى ، قير چهار درخمى . همه را درهم مخلوط كن و بر اخگر چوب تاك بپاش ! كه دودش خانه و رختخواب و وسايل خانه را از گزند حشرات بيمه مىكند .\r\nموادى هستند كه اگر در خانه باشند حشرات به خانه نزديك نمىشوند . اين مواد از قرار زيرند :\r\nسوسنبر ، بابونهء گاو چشمى ، پنج انگشت اين هر سه باهم در پيرامون تختخواب و رختخواب جا داده شوند هيچ حشره‌اى نمىتواند نزديك شود .\r\nدرمنه ، صمغ انگدان و اجزائى از درخت غار همگى و بويژه درخت غار در اين باره معركه مىكند .\r\nخاكستر چوب صنوبر را دورادور اطاق بريز - دايره مانندى از آن بساز ! حشرات از آن بالا نمىآيند .\r\nو اگر در اين حالت چراغى را دور از جاى خواب در اطاق بگذارى و خاموش نكنى حشرات به سوى چراغ مىروند و از شر آنها در امان مىمانى .\r\nدر خانه نگهداشتن لك‌لك ، طاوس و ساير پرنده‌ها ، گوزن ، جوجه‌تيغى ، راسو و غيره كه از اين قبيلند ، در مبارزه با حشرات كمك بسزا مىكنند . حشرات از آنها مىگريزند و اگر با آنها برخورد كنند براى خوردنشان آماده هستند .\r\nشخصى مىگفت : كسى كه سفره از پوست تامور ( قامور - نسخه . ) سازد ، مار نزديكش\r\n\r\n","description":"","footnote":"","page_name":" 51 ","page_number":79},
  {"content":"\r\n\r\nنمىشود و اگر در لباسش باشد مار از او مىگريزد . اما از آن اشخاصى نبود كه در فرمايشاتش دروغ نباشد .\r\n\r\nفصل پنجم سمهاى كشندهء حيوانات\r\nگويند خربق سگ و گرگ را مىكشد .\r\nدرونه پلنگ را مىميراند .\r\nتاج الملوك ( گرگ‌كش ) براى گرگ ، سگ و شغال سم قاتل است .\r\nبادام تلخ قاتل روباه است .\r\nخرزهره « 1 » و برگ آزاد درخت هر دو حيوانات اهلى ( چهارپايان ) را مىكشند .\r\n\r\nفصل ششم گريزاندن مار و كژدم و غيره\r\nداروهاى گريز دادن به مار و بيمه شدن از خطر مار - كه ويژگى دارند - عبارتند از : دود شاخ گوزن ، دود سم بز ، دود بيخ سوسن ، دود عاقرقرحا و دود گوگرد .\r\nكسى بدنش را با لوف بزرگ يا افشرهء لوف بزرگ و يا آب‌پز لوف بزرگ بيندايد از نيش مار در امان است .\r\nنشادر در آب حل شود و آن آب را بر هر جايى كه پاشند مار از آنجا مىگريزد .\r\nخردل سم قاتل مار است . اگر خردل را در راه مار بپاشند راه را منحرف مىكند .\r\nاگر روزه‌دار تف در دهان مار اندازد مار مىميرد . و بويژه اگر نشادر در دهان گذارد و به دهان مار تف كند ديگر براى مار واويلا است .\r\nكسى كه گرم‌مزاج است ، اگر روزه‌دار باشد و تف بر كژدم بيندازد ، كژدم دردم مىميرد .\r\nكژدم اگر با تكه‌اى ترب يا برگ ترب تماس پيدا كند مىميرد .\r\nريحان كوهى سم كژدم است .\r\nاصطرك ، زرنيخ ، پشك گوسفند و چربى پيه گوسفند از هريك يك جزء متساوى بياور ! پيه را بگداز و ساير داروها را در آن بسرش و نزديك سوراخ كژدم بسوزان ، كژدم بيرون مىآيد .\r\nاگر قاچ ترب را بر در سوراخ كژدم بگذارى جسارت نمىكند كه بيرون بيايد .\r\nكژدم كشته را بر در سوراخ كژدم بسوزان دودش داخل سوراخ شود ، كژدم اندرون سوراخ مىميرد .\r\n\r\n\r\n","description":"","footnote":"\r\n( 1 ) - خرزهره : دفلى . در زبان كردى ژاله ، لورّ و لورّك ناميده مىشود .\r\n","page_name":" 52 ","page_number":80},
  {"content":"\r\n\r\nزرنيخ را بسوزان دودش كژدم را مىكشد .\r\n\r\nعلاج كيك\r\nهندوانهء ابو جهل را در آب بخيسان و خانه را با آن آب‌پاشى كن ! كيكها مىميرند و هرچه از مرگ برهد فرار را برقرار ترجيح مىدهد .\r\nخرنوب را در آب بپز و آب‌پز را در خانه بپاش ! كيكها جان مىسپارند .\r\nچوب تمشك يا خود تمشك در آب بپزد و آب‌پز را به خانه بپاش وباى كيكها است .\r\nگويند اگر جايى در خانه را بكنى كه كمى گود شود و خون تگه ( بزنر ) را در آن بريزى ، هرچه كيكند در آنجا جمع مىشوند و دسته‌جمعى مىميرند .\r\nچوبى را با پيه جوجه‌تيغى چرب كن ! كيكها دسته‌جمعى به قصد سورچرانى مىآيند و بر چوب جمع مىشوند .\r\nكيكها از بوى گوگرد و از بوى خرزهره هراسانند و تا مىتوانند مىگريزند .\r\nگياهى هست آن را كيكوانه ، يعنى گياه كيك مىگويند ؛ اگر اين گياه در رختخواب باشد كيكها مستى مىكنند و تخدير مىشوند و در حال مستى و بىحسى مىميرند .\r\n\r\nعلاج پشه\r\nخاكهء صنوبر اره شده يا زاج زرد و يا سياهدانه را بر آتش بپاش ! دودش به مذاق پشه خوش نمىآيد و نزديك نمىشوند . بهتر آن است كه هر سه را باهم بر آتش بپاشى و دود هر سه باهم باشد .\r\nپشه‌ها از دود آس ، گوگرد و مقل مىگريزند .\r\nاز دود گياهى خاردار كه آن را قنورا ( فونورا - نسخه ؟ . ) نامند پشه مىگريزد .\r\nسرگين گاو را بسوزان پشه‌ها از دودش گريزانند .\r\nاز دود سپند پشه مىگريزد . سپند در رختخواب باشد ، پشه از اين مهمانى صرف‌نظر مىكند .\r\nسپند را در تاقچهء اتاق بگذارى پشه‌ها جرأت نمىكنند بيايند و مزاحم شوند .\r\nبرگ درخت سرو و ثمر درخت سرو هر دو دشمن پشه هستند و پشه را مىگريزانند .\r\nبيخ لوبيا گرگى يا سياهدانه يا سپند يا خاراگوش و يا فيجن ( سداب ) در آب بپزد و خانه را بدان آب‌پاشى كنى از ديدار پشه محروم مىشوى !\r\nگويند راسو از بوى فيجن بسيار افسرده مىشود و جايى كه فيجن هست راسو جا ندارد .\r\n\r\nدفع بلاى موشها\r\nداروهايى كه هريك از آنها بلاى جان موشان است و تك‌تك و باهم تركيب شده موشها را قتل عام مىكنند از اين قرارند :\r\nمردارسنگ و خربق ، خربق و بزربنگ ، بيخ كلم ، پياز موشى ، مرگ موش ، ريم‌آهن و زنگ آهن .\r\n\r\n","description":"","footnote":"","page_name":" 53 ","page_number":81},
  {"content":"\r\n\r\nاينها همگى سم قاتل موشند .\r\nيك موش نر بگيرند ، پوستش بكنند و در خانه رها كنند و يا بيضه‌هايش را بركنند [ خواجهء موشان شود . 
  ] يا دمش را ببرند ؛ اما پوست كندنش از همه تأثيربخش‌تر است . ديگر موشها توبه مىكنند كه به اين خانه درآيند .\r\nگويند اگر نخى پشمى محكم بر پاى موشى بندند و در جايى از خانه آن را به ميخى وصل كنند موشها ديگر يكباره كوچ مىكنند و برنمىگردند . كه من خودم اين را باور نكرده‌ام .\r\n\r\nمبارزه با مورچه‌ها\r\nقطران يا مقناطيس يا زهرهء گاو نر يا زفت و يا صمغ انگدان را در لانهء مورچه‌ها بريز ! مورچه‌ها خانه را تخليه مىكنند .\r\nمورچه را بسوزان مورچه‌هاى ديگر از دود او به جان مىآيند و كوچ مىكنند .\r\n\r\nمبارزه با مگس\r\nكمى زرنيخ در شير بريز و بگذار كه مگسها بر شير نشينند . بدترين سرنوشت را مىبينند .\r\nزرنيخ را بسوزان مگسها از دودش مىميرند .\r\nآب‌پز كندر و آب‌پز خربق سياه مگس را مىكشند .\r\n\r\nمبارزه با زنبورها\r\nهر نوع زنبور از دود گوگرد و دود سير مىگريزند .\r\nاگر كسى خطمى يا افشرهء پنيرك و روغن زيتون بر تن بمالد ، زنبور به وى نزديك نمىشود .\r\n\r\nمبارزه با سوسك\r\nگويند : چوب چنار و بويژه برگ چنار بسوزد و دود كند سوسك از دودش مىگريزد .\r\n\r\nمبارزه با موريانه\r\nگويند : هر خانه‌اى كه شانه‌بسر در آن آمد شد كند ، موريانه در آن خانه يافت نشود .\r\nگوشت شانه‌بسر ( هدهد ) بر آتش بريان شود بوى گوشتش موريانه را از بين مىبرد .\r\nگوشت يا پر شانه‌بسر بسوزد ، دودش در خانه پيچد موريانه را از بين مىبرد .\r\n\r\nمبارزه با بيد\r\nخاراگوش خشكيده با لباسها باشد بيد لباسها را نمىخورد .\r\nپونه يا پوست ترنج خشكيده با لباسها باشند از بيد در امانند .\r\n\r\n","description":"","footnote":"","page_name":" 54 ","page_number":82},
  {"content":"\r\n\r\n\r\nانواع مارها\r\nدانشمندان پژوهشگر مارها را به سه بخش قسمت كرده‌اند :\r\n1 - بخشى از آنها بسيار خطرناكند و مار گزيده را مهلت نمىدهند و حتما در مدت سه ساعت مارگزيده مىميرد و هيچ علاجى براى رفع خطر از گزش اين نوع از ماران نيست . اين مارهاى بسيار خطرناك عبارتند از :\r\nمار صمّ ( كر « 1 » - ناشنوا ) و مارصل - كه نوعى زردمار است . تنها چاره آن است كه فورا اندام مارگزيده بريده شود و يا فورا داغ آتشى برجاى نيش خورده بگذارى . كه شايد داغ‌گذارى سم را بسوزاند و راه بر نفوذ سم را تنگ گرداند . در بعضى حالات ممكن است علاج تا اندازه‌اى مفيد باشد . مثلا مارگزيده به حد زياد ماهى نمك‌سود بخورد و قى كند و بعد از آن ساير علاجهاى مارگزيدگى را به عمل آورد .\r\nاگر مار خطرناكى كه شخص را گزيده است كمى ناتوان‌تر از مارهاى بسيار نيرومندتر باشد ، به تندى جاى نيش‌زده را ببندى شايد كافى باشد . و آنگاه به علاجهاى عمومى مارگزيدگى بپردازى .\r\nبخش دوم مارهايى هستند كه آنها را ميانگين در خطر شمرده‌اند . داراى سم قاتلند و از سه روز تا هفت روز بيمار را مىكشند .\r\nبخش سوم شامل مارهايى است كه خطر چندانى ندارند و بسيار كم اتفاق افتد كه گزيده‌شان بميرد .\r\nگويند : اژدهاى بيابانى و امثال آن از مارهاى بسيار گنده ، اگر كسى را نيش بزنند ، چندان سمى ندارند كه نگران‌كننده باشد . بايد جاى نيش را - كه زخمىشده است - با علاج زخمهاى چركين معالجه كرد .\r\nاز مارهاى نوع اول كه گفتيم بسيار خطرناك و بىامانند ، بنا به قول مارشناسان چند نوع و چند اسم دارند :\r\n1 - مارى است كه آن را ملكه ( شهبانو ) نامند و در يونانى اسمش باسليقوس است . اين شهبانوى ماران نگاهش و صدايش كشنده است .\r\n2 - مار ديگرى هست كه رنگش به رنگ پرستو مىماند و آن را ( مار پرستو ) گويند . طول اين مار قريب به يك ذرع است . پرستو مار هركس را نيش بزند آن‌كس قبل از مدت دو ساعت جان مىسپارد .\r\n3 - مار ديگرى از آن بسيار خطرناكها ، نامش به يونانى اسقلس ، يعنى خشك‌مار است . پوست مار بسيار خشك است ازآن‌رو اين اسم را بر او گذاشته‌اند . رنگ خشك مار ، خاكسترى يا كمى\r\n\r\n\r\n","description":"","footnote":"\r\n( 1 ) - دسته‌اى از ماران را مار كر و ناشنوا مىنامند . سبب كر ناميدن آن است كه اين رده از ماران گوش به فرمان مارافسايان نمىشوند و افسون گرم در مزاج سرد آنان نمىدمد - م .\r\n","page_name":" 55 ","page_number":83},
  {"content":"\r\n\r\nمايل به زرد است . طولش سه ذرع تا پنج ذرع مىشود و چشمانش درخششى عجب دارند .\r\nنيش اين مار در مدت دو تا سه ساعت مارگزيده را به ديار آخرت مىفرستد .\r\n4 - چهارم مارى است كه آن را تف‌انداز گويند . اين نوع مار مىتواند تف در دهان جمع كند و دندانها را برهم بفشرد و تف را بيرون پراند . تفش بر هركس آيد در دم مىميرد . و حتى اگر بوى تف به كسى برسد فاتحه‌اش را بخوان ! طول مار تف‌انداز قريب به دو ذراع است ، رنگش خاكسترى مايل به زرد است و همين‌كه كسى را نيش زد قبل از آنكه جاى نيش به درد آيد نيش‌زده مرحوم مىشود .\r\nذكر اسامى اين دسته از مارهاى بسيار خطرناك - كه در كتابهاى طبى از آنها ياد مىشود - نه براى آن است كه اميد زيادى در علاج نيش آنها باشد ، بلكه به اين دليل است كه دانسته شود معالجه بهره نمىدهد و خود را خسته نگردانند . مارهايى كه نيششان علاج‌پذير است ، به‌طور مفصل شرح داده خواهند شد .\r\nمارهايى كه آنها را كرمار و بسيار خطرناك خوانديم انواع مختلف دارند . كه در مصر و اطراف مصر زيادند . حتى ممكن است برخى از آنها شاخ داشته باشند . در رنگ نيز گوناگونند :\r\nسفيدرنگ ، زرد مايل به سرخ ، سرخ رنگ ، عسلى رنگ و خاكسترى رنگ دارند . بعضى در هيأت و شكل به افعى مىمانند و برخى دندان قلاب مانند دارند . بزرگ مارها ( ثعبان ) - كه زهرشان فورا مىكشد - از اين رده به حساب مىآيند .\r\nدسته‌اى كه از ردهء خطرناك‌ترين‌ها تا اندازه‌اى پايين‌ترند و ممكن است علاج شوند ، چندين نوع مختلفند : افعى هست كه مشهور و شناسائى شده است ، مار ديگرى هست كه كاملا مانند افعى است امّا رنگش بلوطى است . برخى از آنها را تشنگىآور مىگويند و بقيه و انواعى دارند كه بعدا همه را ذكر مىكنيم .\r\nعلاوه بر فرق در شكل و رنگ در خود يك جنس نيز تا حدى اختلاف هست كه ممكن است وقت و حالت نيش‌زدگى با حالت و وقتى ديگر فرق داشته باشد و يا مار نر و ماده در نيش زدن و خطرات پيامد نيش زدن فرق داشته باشند .\r\nمار نر دندانهاى پيشينش كمتر از دندانهاى پيشين مار مادينه است امّا سمش بيشتر از مار مادينه مىباشد و تأثير سمش نيز شديدتر از تأثير سم مار مادينه است . هرچند گروهى برانند كه مار مادينه از آن جهت كه دندانهاى پيشين از مار نر بيشتر دارد خطرناك‌تر از مار نرينه است .\r\nعمر مار نيز در اثربخشى سم تفاوت دارد ؛ سم و نيش مار كم‌عمر و جوان بدتر از سم و نيش مار پير است .\r\nاز حيث بزرگى و كوچكى نيز تفاوت در ميان هست . مار بزرگ بدتر از مار كوتاه قد است .\r\nالبته به شرطى كه بزرگه و كوچكه از يك جنس مار باشند .\r\nمحيط زيست مار هم فرق مىكند ، مارى كه در جاهاى بىآب و در كوهستانها زندگى مىكند بدتر از مارى است كه در دشت آباد و جاهاى نمناك و پرآب زندگى مىكند .\r\nگرسنگى و سيرى مار نيز دخالت دارد ؛ نيش مار گرسنه از نيش مارى كه سير است بدتر\r\n\r\n","description":"","footnote":"","page_name":" 56 ","page_number":84},
  {"content":"\r\n\r\nاست .\r\nواكنشهاى روانى نيز اثر مىگذارند ؛ مارى كه بر خشم آمده است تأثير سمش بدتر از مارى است كه او را به خشم نياورده باشند .\r\nوقت و زمان نيز تأثير دارند ؛ سم مار در تابستان از ساير فصلها تأثير بدترى دارد .\r\nگويند دو مار اگر از يك جنس باشند ، كلفت و درازش از باريك و كوتاه بدتر است .\r\nيكى از اطباء مىفرمايد : « سم مار و افعى سردمزاج است . » كه واقعا اشتباه مىفرمايند .\r\nوقتى كه مشاهده مىشود مار گزيده احساس سرما مىكند نه از اثر سردمزاجى سم است ، بلكه از آن است كه حرارت غريزى را از دست داده است و حرارت غريزى در پيكار و درگيرى با سم به اين روز افتاده است . اين حرارت غريزى است كه در بدن منتشر مىشود و بدن را شعله‌ور مىكند . اگر حرارت غريزى قلب را شعله‌ور نمىكرد ، نبايستى دست و پاى نيش‌زده گرم شوند .\r\nطبيبى ديگر مىفرمايد : « سم زرد مار خطرناك در سردمزاجى ويژگى دارد و تنها او است كه سردمزاج است ؛ زيرا وقتى كسى را نيش مىزند خون در قلب مار گزيده جمع مىآيد و يخ مىبندد . و همين سبب است كه بدن مار گزيده به شدت سرد و كرخيده مىشود . »\r\nفرمايشات او را هم نمىپسندم . آن نيز سببش مرگ حرارت غريزى در بدن است .\r\nطبيب ديگرى كه براى اثبات سردمزاجى مار دليل مىآورد و مىگويد : « جانوران سردمزاجند كه در فصل زمستان مىميرند و جانوران گرم‌مزاج هر نوعى باشند در زمستان حرارت مزاجيشان افزايش مىيابد . » دليل او را نيز قبول ندارم ؛ كه اين ادعاى ايشان دربارهء حشرات كوچك كاملا تطبيق نمىكند و تنها در مورد جانوران بزرگ مصداق دارد .\r\nدليل ما بر تباهى اين نظريه زنبور است ؛ زنبور بسيار گرم‌مزاج است و با اين گرم‌مزاجى كه دارد باز در زمستانها خود را به مردن مىزند و حركت نمىكند . پس نه همين است كه مار حرارت مزاج داشته باشد و در زمستان براى اينكه هوا بر ضد مزاج طبيعى او است حركت نكند ، كه علاوه بر اين ، حالات ديگرى نيز بر او رخ مىدهد .\r\n\r\nفصل هفتم نيش باسليقوس ( باسقليوس - نسخه . )\r\nباسقليوس يا باسليقوس بين كرمارها از همه خطرناك‌تر است و خطرش مانند مار جرمانا ( حرمانا - نسخه . ) است . و درست نمىدانم كه حرمانا همان باسليقوس است يا فرق دارند .\r\nگروهى گويند : « همين مار باسليقوس را ملكه ( شهبانو ) مىنامند ؛ زيرا تاج مانندى بر سر دارد . طول اين ملكهء ماران دو وجب تا سه وجب مىشود . نك سرش بسيار تيز است ، چشمانش سرخند ، رنگش چيزى ميان سياهى و زردى است ، بر هر گياهى بخزد جاى خزيدنش مىسوزد و هيچ گياهى در نزديك سوراخش نمىرويد .\r\n\r\n","description":"","footnote":"","page_name":" 57 ","page_number":85},
  {"content":"\r\n\r\nاگر پرنده‌اى برابر سوراخ اين مار واقع شود از آن بالا بر زمين مىافتد . وقتى مىخزد و در حركت است ، هر جانورى احساس حركت او را كرد مىگريزد ، به شرطى دور باشد و بتواند بگريزد ؛ اما اگر نزديك باشد جانور بيچاره تخدير مىشود و تاب گريز از او سلب شده و بدون حركت مىماند .\r\nوقتى اين ملكه سوت مىكشد ، برد سوتش چند است هر جانورى آن را بشنود ، در دم جان مىسپارد . بر هر جانورى ديده بدوزد آن جانور مىميرد . ليكن صحيح نيست كه مىگويند هر جانورى آن مار را ببيند مىميرد .\r\nهركسى را نيش بزند جسمش مىگدازد ، باد مىكند ، چرك و كثافت شل از پوستش مىتراود و مىميرد . هر جانور ديگرى به مردهء نيش اين مار نزديك شود مىميرد . كمتر اتفاق مىافتد كه جانور همسايهء اين ملكه زيان از او نبيند . گاهى ممكن است . كسى چوب بر اين مار بگذارد ، اما اكثرا كسى كه با چوب مار را لمس مىكند مىميرد . چوبدستى مسموم مىشود و بردارنده‌اش تأثير بد مىگذارد و سبب مرگش مىشود . سوارى با نيزه بر اين مار حمله كرد و نيزه را به مار رسانيد ، سوار مرد و اسبش هم مرد . دفعه‌اى ديگر مار بر پاى پيشين اسبى نيش زد ، اسب مرد سوار هم مرد . »\r\nاين ملكه ماران در تركستان و در لوبيه بسيار است .\r\n\r\nنشانيهاى نيش ملكهء ماران\r\nاگر در جايى كه اين نوع از مار در آن هست كسى بدون هيچ سببى آشكار ناخودآگاه جان سپرد ، مىدانى كه كار كار ملكه است و هيچ علاج و چاره‌اى هم ندارد .\r\n\r\nفصل هشتم مار جرمانا ( حرمانا - نسخه . )\r\nاين نوع از مار كه حرمانا يا جرمانا نام دارد - چنان كه برايم تعريف كرده‌اند - تقريبا همان شهبانو است و تنها فرق كمى دارد : مار حرمانا نيش بزند نتيجه‌اش مرگ است ، نگاه كند مرگ است ، سوت بكشد مرگ است ، هر جاندارى را نيش بزند گوشتش از هم مىپاشد و هر جانورى نزديك به بخت برگشته‌اى كه جرمانا گزيده باشد ، او نيز دست از جان شسته است .\r\nتنها فرقى كه با شهبانو دارد آن است كه گويند طولش يك ذرع تا يك ذرع و نيم است . و گويند علاجى براى گزيده‌اش نيست و اگر احيانا علاجى باشد ، بنا بر آنچه بعضى گويند ، تقريبا دو درهم بزر خشخاش و دو درهم گند بيدستر است .\r\n\r\n","description":"","footnote":"","page_name":" 58 ","page_number":86},
  {"content":"\r\n\r\n\r\nفصل نهم پرستو مار\r\nاين پرستو مار كه به شكل افعى و رنگش بلوطى است ، از رده كرها ( حرف‌نشنوها ) است و علاجش علاج نيش كرماران است . كسى كه پرستو مار او را بگزد ، به سكسكه مبتلا مىشود ، رنگش تغيير مىيابد ، بدنش كرخيده مىشود . دست و پايش سرد مىگردند ، خواب‌آلود مىشود ، تپش قلبش بسيار غير عادى مىگردد و درد بسيار شديد پيدا مىكند .\r\n\r\nفصل دهم اسقيوس ( اسقليوس - اسقلس - نسخه . )\r\nنشانى از نيش زدن اين مار - كه آن را خشكه مار ناميديم و از ردهء كرمارها است - همان عوارض نيش پرستو مار است . رنگ انسان تغيير مىيابد ، تخدير مىشود ، زياد سكسكه مىكند . اندامان تنش سرد مىشوند . پلكهايش برهم مىآيند و خواب‌آلود مىگردد . و علاجش ، علاج ساير كرمارها است - كه ذكر كرديم .\r\n\r\nفصل يازدهم مار تف‌انداز\r\nكسى كه به بلاى نيش و تف مار تف‌انداز گرفتار مىشود ، پياپى خميازه مىكشد ، چشم برهم مىگذارد ، گردنش خم مىشود ، به كزاز مبتلا مىگردد ، نبضش نامرتب مىشود ، احساس درد نمىكند ؛ ولى ممكن است در مرحلهء اول - كه تازه نيش خورده است - احساس نوعى درد كند كه او را به قى كردن وادارد ، انگشت به دهان فرو مىبرد و به گلو مىرساند كه قى كند .\r\nشخصى همان خشكه مار را تعريف مىكرد و چيزهايى مىگفت كه من نشنيده بودم . او مىگفت : خشكه مار سر را بلند مىكند و تف مىاندازد . كه تفش همانا سم است . مىگفت جاى نيش‌زده‌اش بسيار تنگ و به جاى خليدن سر سوزن شبيه است ، ورم نمىكند ، كمى خون سياه از آن مىتراود ، تمى بر چشم مار گزيده مىآيد ، اندامان درونى و بويژه قلبش قبلا به درد مىآيند و سپس پلكها برهم مىآيند و خواب‌آلود مىشود . و بيشتر از هشت ساعت زمان زنده نمىماند .\r\nحالا نمىدانم اين مارى كه اين شخص برايم تعريف كرد همان خشكه مار است كه من شنيده بودم ، يا مار تف‌انداز و از نوعى ديگر است . در هرحال هرچه باشد از آن مارهاى كر است كه به افسون مارافسايان گوش نمىدهند . علاجش عينا علاج نيش هر كرمارى است كه ذكر شد .\r\n\r\n","description":"","footnote":"","page_name":" 59 ","page_number":87},
  {"content":"\r\n\r\n\r\nفصل دوازدهم مار شاخدار\r\nمار شاخدار از دستهء مارهاى ناشنوا است . طول مار از يك ذرع تا دو ذراع است ، دو برجستگى بر سرش ديده مىشود كه به دو شاخ كوچك مىمانند ، به رنگ ماسه است ، بر شكمش پولكهاى سخت و سفت و خشك هست ، وقتى بر زمين مىخزد صداى خزيدنش شنيده مىشود ، دندانهايش هموارند و كج‌وكوله نيستند .\r\nمار شاخدار اكثرا در ريگزارها زندگى مىكند .\r\nبرخى گويند : بجز اين نوع مار شاخدار نوعى ديگر هست ، كه آن را مار كوتاه ( كوتوله مار ) گويند . و به اين دليل آن را كوتوله مار ناميده‌اند كه برجستگى شاخهايش يا بسيار كم است يا شاخهايش افتاده‌اند . كه اين نوع دوم نيز كوتاه و باريك است . فكهايش نسبت به جسمش بزرگند و ازاين‌رو بعضى آن را مار دوفك ناميده‌اند .\r\n\r\nنشانيهاى نيش شاخدار\r\nجاى نيش مار شاخدار تو گويى سوزن يا ميخى باريك در پوست مار گزيده فرو كرده‌اند و ثابت نگهداشته‌اند .\r\nبدن نيش خورده فوق العاده سنگين مىشود ، پلكهاى چشمش مىآماسند ، سرش گيج مىرود ، تم بر چشمش مىآيد و بالاخره عقل را از دست مىدهد .\r\nعلاجش علاج نيش ساير كرمارها است . و علاجى كه به نيش‌زدهء مار شاخدار ويژگى دارد از قرار زير است :\r\nبزر ترب را با شراب بخورند و اگر بخورند و قى كنند بهتر است . بعد از قى كردن زيرهء هندى بخورند نفع بينند .\r\nكنجد با شراب بخورند خوب است .\r\nگند بيدستر را با شراب بخورند .\r\nپونهء بيابانى را با شراب و بزر ترب بخورند بسيار تأثير خوب دارد .\r\nبر جاى نيش زده نمك ساييدهء سرشته با قطران بگذارند .\r\nپياز معمولى را بكوبند و با سركه مخلوط كنند و بر جاى نيش بگذارند .\r\n\r\nفصل سيزدهم اودروس ( كدوسودروس - اورديس - كروسودروس - نسخه . )\r\nنوعى مار ديگر هست كه از آن خطرهاى بىامان است . برخى از آنها در آبها زندگى مىكنند و مار آبى به حساب مىآيند . برخى ديگر در بيابانهاى بىآب مىزيند . آن نوع را كه در آبها مىزيند يونانيان اودروس ( اورديس - نسخه . ) نامند و نوع بيابانى را كدوسودروس\r\n\r\n","description":"","footnote":"","page_name":" 60 ","page_number":88},
  {"content":"\r\n\r\n( كروسودوروس - نسخه . ) گويند .\r\nاين نوع مار كوچك‌تر از مار اصله ( مار زرد خطرناك ) است - كه آن را هم از ردهء ناشنواها شمرديم - گردنش پهن‌تر و بدتر و زيان‌رسان‌تر از زردمار خطرناك است .\r\nجايى را كه نيش مىزند ، بسيار به شدت به درد مىآيد يا التهاب مىكند و سبز رنگ مىشود . و در مدت سه ساعت اكثرا مار گزيده مىميرد . و هيچ‌وقت بيش از سه روز زنده نمىماند . اگر مار كذايى از نوع آبى باشد ، خطرش نسبتا كمتر از مار بيابان‌زى است و احيانا خوب مىشوند . در هرحال اگر مار گزيده بسيار نيرومند بود و از مرگ رهايى يافت ، باز به بيماريهايى مبتلا مىشود و به زحمت از بيمارى نجات مىيابد .\r\n\r\nعلاج\r\nعلاج عموميى كه در نيش‌زدگى مارهاى كر و ناشنوا لازم است ، در اينجا هم لازم است .\r\nداروهايى كه در ارتباط با اين حالت ويژگى دارند از اين قرارند :\r\nثمر درخت سرو - كه از نوع خوب و برگزيده باشد - به وزن يك درخمى و ثمر آس يك درخمى .\r\nباهم مخلوط شوند و با عسلاب يا شراب تناول شود .\r\nزراوند به وزن دو درهم با شراب يا سركه مخلوط با آب بخورند .\r\nافشرهء گندناى كوهى بخورند .\r\nآهك كشته ، روغن زيتون ، پونهء كوهى ، پوست تنه درخت بلوط و امثال آن را تك‌تك يا باهم بر جاى نيش بگذارند و اگر با داروى گذاشتنى آرد جو باشد بهتر است .\r\n\r\nفصل چهاردهم مار اذريس ( ادريس - نسخه . )\r\nنوعى مار به نام مار اذريس هست كه از جملهء كرمارهاى ذكر شده است . اما من مطمئن نيستم كه آيا اين مار خارج از دسته‌اى است كه نام برديم . يا اصلا همان اودريوس ، اودريس است كه سابقا ذكر شد ؛ كه ممكن است نويسندهء كتاب در نقل خط يونانى اشتباه كرده باشد . در هرحال وقتى اين اسم را عنوان قرار داده‌اند و من در كتاب خوانده‌ام شرحى زير عنوان آن هست كه پيامدهاى اذريس مار را مغاير با ساير مارهاى ذكر شده نوشته‌اند . كتاب گويد : « جاى نيش مار اذريس ، زخمى پهن مىشود ، رنگ جاى نيش زده سياه مايل به زرد مات مىگردد ، مايعى سياه و بسيار بدبو به حد زياد از آن مىچكد . »\r\nعلاج چنين مارگزيده‌اى دشوار است و بسيار طول مىكشد . بايد پژوهشگران در اين‌باره بيشتر پژوهش كنند و حال و احوال اين نوع مار را به خوبى دريابند .\r\nبگذار ردهء دوم مارها را - از حيث خطر - شناسايى كنيم و علاج آنها را شرح دهيم .\r\n\r\n","description":"","footnote":"","page_name":" 61 ","page_number":89},
  {"content":"\r\n\r\n\r\nفصل پانزدهم افعى و نيش زدنش\r\nما در اين فصل مىخواهيم راجع به افعى و اژدها - كه آن را نيز از ردهء دوم در خطرناكى به شمار آورده‌ايم - صحبت كنيم .\r\nنر اين مارها خطرناك‌تر از مادينهء آنها است . سابقا گفتيم افعى نر دو دندان پيشين دارد و افعى ماده بيشتر ؛ حال اگر ديدى كه فقط جاى دو دندان بر نيش زده بود ، بدان ! افعى نر آن را گاز گرفته است . و اگر جاى بيشتر از دو دندان پيشين بود ، معلوم است كه كار افعى ماده است .\r\nهمين‌كه افعى جايى را نيش بزند ، از جاى نيش خون مىآيد . بعد از آن خونابه مىآيد .\r\nو ممكن است سپس چيزى به رنگ آب آيد و بعدا به رنگ روغن زيتون از آن بيرون ريزد و بعدا به رنگ زنگار درآيد كه در اين حالت همرنگ سم شده و به گوهر سمى تبديل شده است .\r\nجاى نيش به درد مىآيد و درد كم‌كم انتشار مىيابد و به تمام بدن سرايت مىكند . بعد از آن در جاى نيش ورم گرم و سرخ رنگ پديد مىآيد ، جوشهاى زياد و تاولهاى شبيه به پوست سوخته بر ورم ظاهر مىشوند . و ممكن است جوشها در ساير بدن منتشر شوند . بعد از آن جاى ورم كرده در نزديكى نيش‌زده سبز رنگ مىگردد .\r\nدهان مار گزيده خشك مىشود ، در اندرون بدن حالت التهابى رخ مىدهد ، تب مىكند كه تبش همراه با لرز و تكان خوردن بدون اراده است . بعد از آن عرق سرد مىكند ، رنگ رخساره‌اش بدرنگ مايل به سبز مىشود ، هيجان‌زده مىگردد . سرش گيج مىرود ، پياپى نفس مىكشد ، نفس كوتاه مىشود ، دل به هم مىآيد ، سكسكه مىكند . و در بعضى حالات خلط مرارى بالا مىآورد ، به زحمت مىتواند بشاشد ، در سرش احساس سنگينى مىكند و ممكن است نزيف خون‌دماغ پيدا شود ، نوعى احساس سنگينى در پشت پديد مىآيد .\r\nبعد از آن عرق سرد مىكند و به شدت مىلرزد و غش مىكند .\r\nاكثرا نيش خوردهء افعى در فاصلهء سه روز مىميرد و گاهى ممكن است تا روز هفتم هم زنده بماند .\r\n\r\nعلاج نيش افعى به‌طور كلى\r\nبايد دستورات همگانى در علاج مار گزيده كاملا مراعات شود . اينك مار بهترين روش معالجه را توضيح مىدهيم :\r\nبايد تا زود است و به تأخير نيفتاده است ، از ترياق افاعى ( پادزهر افعى ) استفاده كنى . و اگر به تأخير هم بيفتد ، باز ممكن است ترياق بسيار بهره برساند و نيز ممكن است هيچ فايده‌اى ندهد .\r\nاگر دارو را به قصد اين بگذارى كه ابزارى براى سم بركشيدن باشد ، اهميت چندانى ندارد ؛ زيرا خود طبيعت ابزارهاى مقابله با سم را استعمال مىكند . مگر اينكه حالتى رخ دهد كه طبيعت و جاى نيش زده باهم به هيجان آمده باشند ، آنگاه ناچار باشى كه چيز بيگانه به بدن را وارد كار كنى .\r\n\r\n","description":"","footnote":"","page_name":" 62 ","page_number":90},
  {"content":"\r\n\r\nاگر امكان داشته باشد نيش خورده همين‌كه احساس نيش كرد ، سير و شراب زياد بخورد ممكن است به علاج ديگرى نياز نداشته باشد . تره و پياز با شراب خوردن نيز بهترين علاج است . البته اين كار وقتى لازم است كه سير گير نيايد .\r\nطبيبان گويند : همين‌كه افعى كسى را نيش زد فورا ذكر گوزن را بريان كند و بخورد نفع بيند .\r\nسپند نيز جزو داروهاى رهائىبخش از شر نيش افعى است .\r\nدانه‌هاى داخل ترنج نيز خوبند .\r\nاينك پادزهرهاى بسيار تأثيربخش ويژهء علاج نيش افعى كه تركيباتشان در ذيل مىآيد .\r\nنسخه :\r\nرازيانهء شامى به وزن شانزده درخمى ، فلفل چهار درخمى ، پوست زراوند غلتان ، گند بيدستر و مر هريك يك درخمى . همه را در شراب سياه انگورى بسرشند و به اندازهء يك عدد گردو بخورند .\r\nنسخهء ديگر :\r\nمر ، گند بيدستر ، فلفل و زرنيخ سرخ از هريك به وزن يك درهم ، بزر شبت چهارده مثقال . با شراب سياه انگورى درهم بسرشند .\r\nنسخهء ديگر :\r\nبزر شبدر ، زراوند غلتان ، سداب ( فيجن بيابانى ) منظورم از فيجن بيابانى سپند نيست - كه بعضى چنين مىپندارند - بلكه آن هم نوعى از تيرهء سدابيان است . اين هر سه دارو درهم بسرشند و از آن تناول كنند .\r\nتا روغن حيوانى بخورند خوب است و بويژه روغن حيوانيى كه كهنه شده باشد بسيار خوب است و بارها رخ داده كه نيش زده را بدون هيچ داروى ديگرى شفا داده است .\r\nدر آبزن پر از شير بنشينند .\r\nنبايد بگذارند كه بخوابند ، خوابيدن زيان‌آور است .\r\nپياده‌روى كنند .\r\nگاه‌گاهى به حمام بروند و در حمام عرق كنند .\r\nبعد از حمام رفتن و در حمام عرق كردن ، از پنيرمايه‌ها تناول كنند كه بهترينشان پنيرمايهء خرگوش است كه تازه از معدهء خرگوش بيرون آمده و كهنه نشده باشد ؛ كه پنيرمايهء تازهء خرگوش بويش از بوى كهنه شده خوش تر و خودش لذيذتر است . و اگر پنيرمايهء تازهء خرگوش را با بيست و هشت مثقال شراب مايه‌زده ( خمر ) مخلوط نيم به نيم با آب بخورند بسيار بسيار خوب است .\r\nپنيرمايهء گوزن هم خوب است .\r\n\r\n","description":"","footnote":"","page_name":" 63 ","page_number":91},
  {"content":"\r\n\r\nبرخى از اطباء گفته‌اند : پياز معمولى را در دهان بجاوند و آبى را كه از آن مىتراود ببلعند و تفاله را بيرون آورند و بر جاى نيش‌زده بگذارند از مرگ حتمى رهايى مىيابند . برخى ديگر آزموده‌اند و مىگويند اگر افعىزده آبگوشت قورباغه بخورد از مرگ رهايى مىيابد .\r\nگويند : گوشت راسوى در سركه خيش شدهء نمك‌سود بخورند خود را بيمه كرده‌اند .\r\nگوشت خرچنگ آبزى ، خون لاك‌پشت آبزى ( كشف ) نيز از اين پادزهرها هستند .\r\nبرخى از اطباء گويند : اگر افعىزده سنگى را كه سنگ مار ناميده شده است بر خود بياويزد بهبود مىيابد .\r\nداروهاى تناولى ديگر كه مورد پسند واقع شده‌اند از اين قرارند :\r\nگويند : كرفس بيابانى كه همان سمرفيون ( سمرسون - نسخه . ) است تناول شود ، در علاج گزش افعى خوب است .\r\nبيخ سوسن زرد ، برگ زراوند ، بيخ زراوند ، بيخ گياه مروخوش ، بيخ ماردارو ( هزارگوشان ) و بيخ هزارچشان همگى خوبند .\r\nقارچ چمنى به وزن يك درخمى را در شراب شيرين‌مزه اندازند و شراب را بخورند .\r\nافشرهء گياه گوش موش ، زيره ، زيرهء كوهى - كه بهتر از زيرهء عادى است - و افشرهء كلم همگى خوبند .\r\nكوشنه به وزن دو درخمى را با شش قيراط فلفل تناول كنند .\r\nبيخ گل نگونسار ( بخور مريم ) ، بزر كاشم ، بيخ كاشم و بزر سپند را با آب تره يا با آب كنگر بخورند .\r\nپنير مايهء خرگوش ، آرد گاودانه - كه خاصيت دارد - و زنجبيل را در شير پستان زنان بريزند و بخورند .\r\nبيخ اناريچه ( دينارو ) خوب است . و نيز بيخ گياه زنگى دارو - كه در تركستان زياد است - بسيار خوب و مفيد است .\r\nپوست زراوند و بيخ شبدر هر دو در علاج افعىزده تناول شوند خوبند .\r\nگويند : تربد را در شير تازه دوشيده به مار گزيده بخورانند بسيار مفيد است .\r\nگويند : شير گياه لبانه - كه به عقيده‌ام همان ترياق فراوى باشد - خوب است .\r\nگويند : بوشنجى نيز در علاج نيش افعى و نيش ساير جانوران بسيار خوب است .\r\nجواشير ( گاوشير ) را به وزن دو درهم با سركه بخورند .\r\nكوشنه سه مثقال بخورند .\r\nكوشاد به وزن سه مثقال بخورند خوب است\r\nپشك بز را در شراب خرد كنند و شراب را بخورند پادزهر خوبى است .\r\nداروهاى پاره‌كنندهء تندمزه از قبيل : سير ، پياز ، تره ، ترب و آب ترب همگى خوبند .\r\nنمك‌سودها خوبند و بويژه اندامان درونى راسو را كه نمك‌سوده باشند بخورند . كژدم برشتهء نمك‌سود ، زهرهء خروس نمك زده و هر اندام ديگر پرنده را كه نمك زده باشد بخورند خوبند .\r\n\r\n","description":"","footnote":"","page_name":" 64 ","page_number":92},
  {"content":"\r\n\r\nافشرهء سداب ( فيجن ) ، افشرهء برگ درخت سيب ، افشرهء مرزنگوش و سركهء تنها بسيار خوب است .\r\nبيست و هشت مثقال سركه بر آتش بجوشد و بخورند .\r\nافشرهء برگهاى كلم خوب است .\r\nحتى گويند ادرار انسان را بنوشند در علاج نيش افعى بسيار خوب است .\r\n\r\nداروهاى گذاشتنى\r\nداروهايى هستند كه بايد قبل از ورم كردن جاى نيش زده بر جاى نيش بگذارند . اين داروها سم را به خارج جذب مىكنند .\r\nداروهاى گذاشتنى در علاج نيش‌زدگى افعى به قرار زيرند :\r\nدارويى كه از سرو كوهى مىسازند ، ثمر درخت غار ، بابونه ، پياز موش برشته - كه ويژگى دارد - و آرد گاودانه . اين داروها را تك‌تك برجاى نيش بگذارند و باهم مخلوط كنند و با شراب بسرشند مفيدند .\r\nپنير كهنه شده را بر جاى نيش گذارند بسيار مفيد است .\r\nمرغ را شق كنند و گرماگرم برجاى نيش گذارند از هر چيز ديگرى بهتر است .\r\nگوشت افعى را برجاى نيش افعى بگذارند بسيار خوب است .\r\nقورباغه را شق كنند و برجاى نيش‌زده گذارند بسيار خوب است .\r\nروغن غار ، يا روغنى را كه برگ غار در آن پخته است بر جاى نيش مالند بسيار خوب است .\r\n\r\nفصل شانزدهم مارهاى خون‌پران\r\nانواعى از مارها هستند كه هرگاه گاز از جانورى گرفتند و نيش زدند ، فورا خون از سراسر سوراخهاى پوست مار گزيده بيرون مىجهد و با فشار فواره مىزند . حتى از زخمهاى خوب شده نيز خون بيرون مىآيد ، بند استخوانها درد مىكنند ، مارگزيده خون تف مىكند ، كه براى اين انواع مار ما نام اموريوس و بسطيس ( سطيرس - نسخه . ) را شنيده‌ايم .\r\nطبيبان پيشينه گويند اين دو مار رنگ پوستشان ماسه‌اى است و نقطه و خالهاى سفيد و سياه بر جسمشان ديده مىشود و به اندازهء مار شاخدار طول دارند .\r\nطبيبى گويد : اين مارهاى خون‌جهان از افعى كوچكترند ، سر و دمشان باريك است ، بعضى به رنگ خاكسترى و بعضى سياه ، سرخ و سفيد هستند . بر سر آنها خطوط سفيد متقاطع ديده مىشود ، وقتى بر زمين مىخزند از آنجا كه پوست شكمشان خشك است صدايى مانند صداى كشيدن شاخه‌هاى درخت بر زمين شنيده مىشود ، كند حركتند ، دندانهاشان هموار است و كجى در آنها نيست . همان طبيب اين مار را از ردهء اولى ( بسيار خطرناك ) مىشمرد ، و مىگويد\r\n\r\n","description":"","footnote":"","page_name":" 65 ","page_number":93},
  {"content":"\r\n\r\nاز نيش آنها مسامهاى بدن و گدارهاى خون در بدن مىتركند و خون با فشار از آنها بيرون مىزند و گاهى چيزى آب‌مانند - آن هم كم - از جاى نيش بيرون مىريزد . خون حتى از اشك‌ريز چشمها و از زخمهاى خوب شده فواره مىزند . مار گزيده خون قى مىكند ، خون تف مىكند ، به خونريزى بينى مبتلا مىشود و معده‌اش به درد مىآيد .\r\nطبيبى ديگر مىگويد : جاى نيش آماس مىكند و سياه مىشود و چيزى كم‌آب‌مانند از آن بيرون مىريزد ، شكم مار گزيده به اسهال دچار مىآيد ، نفسش تنگ مىشود . دشوار مىشاشد ، صدايش مىافتد ، اندامان تنش سست مىشوند حالت شبيه بيمارى فراموشكارى بر مارگزيده مىآيد و به كزاز مبتلا مىشود ، دندانهايش مىافتند و بالاخره جان مىسپارد .\r\nعلاج\r\nعلاج نيش‌زدگى اين نوع از مارها به علاج مارهاى اصله و افعى نزديك است ، كه بايد اول گوشت شاه‌ماهى و ماهى نمك‌سود و سير بخورند و قى كنند و چندين بار پشت سر هم قى كنند .\r\nبعد از قى كردن لازم ، ماهى را بر اخگر ( منقل زغال‌افروخته ) بريان كنند و با نان بخورند و نيز مويز بخورند .\r\nبزر ترب با شراب بخورند نفع بينند .\r\nافشرهء خشخاش با بيخ سوسن آسمان‌گون را با شراب بخورند بسيار خوب است .\r\nسفيدهء تخم‌مرغ با شراب بخورند مفيد است .\r\nبراى بند آوردن نزيف خون خرفه و آرد جو را درهم بسرشند و برجاى نزيف گذارند .\r\nبرگ مو ( برگ تاك ) آب‌پز شود و بر جاى نزيف بگذارند .\r\nبارهنگ و مازو هركدام بر جاى نزيف گذاشته شوند در بند آوردن نزيف خون تأثير بخشند .\r\nتره ، گزنه و سداب ( فيجن ) هركدام را با آرد جو و سفيدهء تخم‌مرغ بر جاى نزيف نهند و جاى نزيف را داغ گذارند ، نزيف بند مىآيد .\r\n\r\nفصل هفدهم مار تشنگىآور\r\nگويند : مار تشنگىزا يك وجبى است ، خالهاى سياه زياد دارد ، سرش كوچك و گردنش كلفت است و از گردن كلفت كم‌كم باريك‌تر مىشود ، طورى كه دمش باريك است .\r\nبرخى گويند : اين نوع از مارها در سرزمين لوبيه و در شام زيادند و شكلشان به افعى شبيه است و طرف عقبشان تا دم مايل به سياه است . وقتى مىخزند دم را بلند نگه مىدارند .\r\nبعضى گويند : اين نوع از مارها در كنار آبها زيادند .\r\nگويند : كسى كه اين مار بگزدش ، تو گويى آتش در شكمش روشن كرده‌اند ، احساس سوزش در اندرون مىكند و شعله‌ور مىشود . هرچه آب مىخورد سيراب نمىشود ، آب مىخورد و\r\n\r\n","description":"","footnote":"","page_name":" 66 ","page_number":94},
  {"content":"\r\n\r\nمىخورد بدون اينكه آبى وسيلهء ادرار يا عرق كردن از جسمش بيرون آيد . در اثر آب زياد خوردن مىآماسد و آب در سراسر رگهاى بدنش جارى مىشود .\r\nعلاج\r\nعلاج مارگزيدهء آن‌چنانى همان علاجهاى مقدماتى و عمومى مارگزيده‌ها است . روغن به حد زياد بخورند و قى كنند ، بعد از آن حقنه شوند - كه از مدفوع و مواد رطوبى پاك‌سازى گردند - داروهاى ادرارآور بخورند كه بول را ريزش دهد . داروى ادرارآور در اين حالت : بزر خربزه ، سنبل هندى ، دارچين ، برباله ، كاشم ، كرفس كوهى و امثال آنها باشند خوب است .\r\nنمك و آهك و روغن زيتون را درهم بسرشند و برجاى نيش بگذارند .\r\nداروهاى گذاشتنى كه بعدا در علاج گزيدهء سگ هار ذكر مىكنيم در اين حالت نيز - كه بر جاى مار گزيده بگذارند - خوب است .\r\n\r\nفصل هجدهم مارهاى پرشى و جهشى\r\nاين نوع از مارها كوچك و كوتاه و باريكند . ممكن است بر درخت كمين كنند و مراقب اوضاع باشند و هرچه از پايين بگذرد ، خود را بر او اندازند و بگزند .\r\nمن خود يك دفعه در اطراف دهستان يكى از اين مارها را ديدم كه رنگش مايل به سرخ بود .\r\nبه من گفتند كه اين مار بسيار بدجنس و پليد است ، هركسى را نيش بزند سراسر بدن مارگزيده مىآماسد و مارگزيده را مىكشد .\r\nعلاج\r\nعلاج همان روش همگانى است و معالجهء افعى گزيده را مىخواهد .\r\nبه نام مار ديگرى برخوردم كه گوئيا اسمش مغبسينا ( ام فنينا - نسخه . ) است . كه راوى گويد اين مار به هر دو طرف راست و چپ مىپرد . من خودم باور نكرده‌ام كه همان مار جهنده - كه بحثش گذشت - يا غير آن باشد و حتى از جنس آنها باشد . ليكن كسى كه آن را تعريف مىكند مىگويد : سر و دمش كلفت هستند و كم‌كم از كلفتى مىكاهند و در وسط فرقى ديده نمىشود ؛ كه اگر حقيقتش را بخواهى اين از آن مارها نيست كه من در دهستان ديدم .\r\n\r\nفصل نوزدهم مار بلوطى\r\nاين نوع مار به زبان يونانى اسمش دروينوس ( درويبوس - نسخه . ) است . اين مار در ميان\r\n\r\n","description":"","footnote":"","page_name":" 67 ","page_number":95},
  {"content":"\r\n\r\nدرختان بلوط زندگى مىكند و سوراخش زير درختان بلوط است ، ازاين‌رو آنها را مار بلوطى ناميده‌اند .\r\nاين نوع مار بلوطى هرجا را كه نيش بزند پوست بركنده مىشود . حتى كسى كه مارگزيده را معالجه مىكند همين‌كه سمش به پوست او برسد پوستش بركنده مىشود .\r\nاين مار بوى بسيار بدى مىپراكند ، كسى كه از نزديك آن مىگذرد ، از بوى بد آن مىداند كه مار كجا است . مار سم پراكن باشد يا نباشد ، بوى بدش شاهد بر وجود او است . پيامدهاى نيش‌زدگى مار بلوطى پيامدهاى نيش افعى است .\r\nعلاج\r\nبايد علاج نيش افعى را به كار برد . آنچه در اين حالت ويژگى دارد ، آن است كه :\r\nزراوند دراز را با شراب بخورند .\r\nشبدر و بيخ برواق ( خنثى ) را با شراب بخورند .\r\nبلوط را بكوبند و بر جاى نيش گذارند .\r\n\r\nفصل بيستم مار گاورسى\r\nجنسى از مارهاى بدجنس و خطرناك هستند كه رنگشان به رنگ گاورس شبيه است . گزيدهء مار گاورس حالش حال گزيدهء افعى است و علاجش همان علاج افعى گزيده است .\r\n\r\nفصل بيست و يكم مار سيسطالى\r\nگويند به مار جهشى و پرشى - كه به هر دو طرف راست و چپ مىپرد - شباهت دارد ، امّا از آن بدتر است و پيامدهايش همان پيامدهاى نيش مار جهشى و پرشى است و علاجش نيز همان علاج است .\r\n\r\nفصل بيست و دوم مار خالدار\r\nاين نوع از مارها به چندين رنگ ديده مىشوند و در هر رنگى كه باشند خالها و نقطه‌هايى سياه و سفيد دارند . كسى برايم تعريف مىكرد و مىگفت : اگر اين مار خالدار كسى را بگزد ، سم مار جگرش را مىخورد ، روده‌هايش را پاره‌پاره مىكند و در روز دوم به دست مرگش مىسپارد .\r\n\r\n","description":"","footnote":"","page_name":" 68 ","page_number":96},
  {"content":"\r\n\r\nعلاج نيش مار خالدار علاج گزش مار افعى بسيار خطرناك است .\r\n\r\nفصل بيست و سوم بارسطليس ( نارسطليس - نسخه . )\r\nدربارهء اين مار نوشته‌اند كه نيشش پيامدهاى نيش افعى را دارد و فرقش با افعى اين است كه جاى نيش مىآماسد و سخت و سفت مىشود و جوشهاى حباب‌دار آب‌مانند بر آن ديده مىشود و مايع خونالود و سياه رنگ از جاى نيش مىتراود . عقل مارگزيده درهم مىشود ، تم بر چشمش مىآيد ، به حالت كزاز مبتلا مىشود و از اثر كزاز مىميرد .\r\nعلاجش علاج نيش افعى است . من در اينجا اين مار را ذكر مىكنم ، نه هرگز ديده‌ام و نه بر حالش آگاهم و نه جنسش را مىدانم حتى نمىدانم آيا از همان مارها است كه بحثشان آمده است يا نه ؟ همين‌طور از روى حدس اين بحث را به ميان آورده‌ام .\r\n\r\nفصل بيست و چهارم فنجونيوس\r\nگويند نيش اين مار به نيش افعى شبيه است ؛ ليكن اگر فنجونيوس كسى را بگزد ، گوشتش فاسد مىشود ، اندامان تنش سست و فروهشته مىشوند و تو گويى استسقا گرفته است .\r\nخواب‌آلود و فراموشكار مىشود ، كبد و رودهء روزه‌دار و رودهء قولون به بيماريهايى مبتلا مىشوند .\r\nاگر راستش را بخواهى با اين فنجونيوس نيز هيچ آشنايى ندارم و تنها خوانده‌ام و نقل كرده‌ام . شايد اين فنجونيوس - اگر باشد - از لحاظ خطر در ردهء مارهاى درجه اول و مارهاى كر و ناشنوا نباشد و شايد از جنس مارهاى عفونت‌آور باشد .\r\nعلاجش چنان كه گويند همان علاج افعى گزيده است .\r\n\r\nفصل بيست و پنجم مورذوطيس و مواعروس ( موذوطيس و مواعيروس - نسخه . )\r\nگفته‌اند : اين جنس از مارها يك ذرع طول دارند و به رنگ ماسه هستند و خالهايى بر بدنشان هست .\r\nگفته‌اند : كسى كه نيش اين مارها را بخورد ، جاى نيش بسيار درد مىكند و بسيار مىآماسد ، چرك آبكى خونالود از آن مىچكد ، مثانه و كبد و مراقش بسيار به درد شديد مبتلا مىشوند . در روز سوم مارگزيده مىميرد و كمتر تا روز هفتم زنده مىماند .\r\n\r\n","description":"","footnote":"","page_name":" 69 ","page_number":97},
  {"content":"\r\n\r\n\r\nعلاج\r\nگويند علاج عمومى مارگزيدگى لازم است . و آنچه به علاج نيش اين دو نوع مار اختصاص دارد از اين قرار است :\r\nگندبيدستر ، دارچين و بيخ لوفاى بزرگ را تناول كرده و با هركدام از اينها كه استعمال مىكنند شراب بنوشند .\r\nبيخ زراوند و بويژه بيخ زراوند دراز را بخورند بسيار فايده بينند .\r\nبيخ مريم نخودى كوهى ( مسك الجن ) و افشره‌اش بسيار خوبند و اگر افشره‌اش تناول شود از بيخش بهتر است .\r\nبيخ كوشاد را تناول كنند .\r\nاز داروهاى برجاى نيش گذاشتنى آنچه كه در اين حالت مناسبند عبارتند از : پياز موشى كه بپزد و خشك شود و بكوبند و برجاى نيش زده بگذارند .\r\nپوست انار را برجاى نيش بگذارند .\r\nبزر كتان ، بزر كاهو ، بزر سپند ، بزر لبلاب و بزر سداب بيابانى ، هركدام را برجاى نيش زده بگذارند خوب است .\r\nداروهاى گذاشتنى در علاج قرحه‌هاى عفونى همگى در علاج اين حالت خوبند كه بر جاى نيش‌زده بگذارند .\r\n\r\nفصل بيست و ششم مار سيسير\r\nبرخى از كسان پندارند كه مار سيسير نامى هست و نيشش سبب متعفن شدن مىشود . و گويند در اطراف شام و مصر ، هستند . سر پهن و دم باريك و شكم مستدير دارند ، خطوط و فرورفتگىهايى در سر ندارند و خط و خالهايى رنگارنگ بر تن دارند ، و به‌طور مستقيم نمىخزند ، بلكه مىخرامند .\r\nگويند : كسى كه مارسيسير او را بگزد ، ورم مىكند و ورم همراه درد است . بدنش كوفته و متعفن مىشود ، موهاى بدنش مىريزد و در بعضى اوقات همين‌كه مار نيش زد ، به سرعت نيش زده جسمش متعفن مىشود و فورا مىميرد ؛ تو گويى اين مار سيسير نام از جنس افعى است .\r\nعلاجش علاج عمومى است و بايد علاج نيش‌زدگى افعى ميانه - در خطر - استعمال شود . و حالات و روىآورهايش را با داروهاى مناسب چاره‌سازى كرد .\r\n\r\n","description":"","footnote":"","page_name":" 70 ","page_number":98},
  {"content":"\r\n\r\n\r\nفصل بيست و هفتم مارهاى بسيار بزرگ\r\nمارهاى بسيار بزرگ - چنان كه سابقا هم اشاره كرديم - نيروى سميشان آن‌قدرها نيست كه زياد نگران‌كننده باشد ، اما زخمى كه از گزش آنها به بار مىآيد جاى نگرانى است و بايد به علاج زخم دندان آنها اهميت زياد داد .\r\nاينك يادى از اين مارهاى بزرگ كرده و علاج گزش آنها را بيان مىكنيم :\r\n\r\n1 - اژدها\r\nبرخى از طبيبان گويند : كوچك‌ترين مار از نوع مارهاى موسوم به اژدها ، پنج ذرع طول دارند . و طول بزرگهاشان به سى ذرع و بالاتر از سى ذرع مىرسد .\r\nگويند : اژدها دو چشم گشاد و بزرگ دارد ، زير آروارهء زير برجستگيى دارد كه گويى ريش درآورده است ، دندان پيشين درشت و بزرگ دارند .\r\nبرخى گويند : اژدها در اطراف نوبه - كه در مصر بالايى است - و در هندوستان هستند و اژدهاى هندوستانى از اژدهاى نوبه بزرگتر است .\r\nدر قسمت آسيايى كشور يونان اژدهاهايى هستند كه درازيشان تا چهار ذراع مىرسد ، كه اژدهاهاى هندى بسيار بسيار بزرگترند .\r\nگويند : بعضى از اژدهاى بسيار بزرگ رخسارهء زرد و بعضى صورت سياه دارند و دهانشان بسيار گشاد است ، ابروهايى دارند كه چشمان را مىپوشاند ، پولكهايى بر گردن آنها هست ، و در هر طرف آرواره سه دندان پيشين دارند .\r\nمن خود اژدهايى را ديدم كه در هر دو كنارهء گردنش موهاى ستبر بودند .\r\nآنها گويند : اگر اژدها كسى را بگزد ، جاى گزيده كمى به درد مىآيد و بعدا التهاب مىكند .\r\nاژدهاى نر خطرش از اژدهاى ماده بيشتر است .\r\nمن مىگويم : آرى در غير هندوستان نيز ممكن است اژدهاى بزرگ باشد .\r\nگويند : علاج اژدها گزيده تنها علاج زخم پليد ناشى از گزش اژدها است .\r\n\r\n2 و 3 - اغازينمون و سير ( اعادنيمون و شيز - نسخه . )\r\nاز تعريفى كه مردم ديگر شنيده‌ام چنان پندارم كه اين دو نوع از مار از جنس اژدها باشند . پيامد گزش اغاذينمون - چنان كه تعريف مىكنند - همان پيامد گزش اژدها است كه سابقا از آن ياد كرديم .\r\nهمانهايى كه اين معلومات را داده‌اند گويند : سير ( شيز ) شوخىبردار نيست و بسيار خطرناك است . ممكن است از گزش شيز گوشت بدن از هم بپاشد و بدن بخشكد . زخمى كه از گزش شيز پديد آيد ، بسيار خطرناك است ؛ زيرا دندانهاى پيشينش بسيار نيرومندند . بايد براى معالجه‌اش ، علاج قرحه‌هاى بسيار پليد و خطرناك را به كار برد .\r\n\r\n","description":"","footnote":"","page_name":" 71 ","page_number":99},
  {"content":"\r\n\r\n\r\n4 - اژدهاى آبزى ( بحرى )\r\nگويند : اگر اژدهاى دريايى كسى را گاز زد ، بايد جاى گاز گرفته گوگرد و سركه بمالند .\r\nگويند : پيه تمساح يا گوشت ماهى - كه آن را طريغلامى نامند - برجاى گاز گرفته بگذارند خوب است .\r\nاگر قطعه‌اى سرب صاف را برجاى گاز گرفته بمالند و وسيلهء آن ماساژش دهند نفع بينند .\r\nما داروهايى را در علاج نيش رتيل نوشته‌ايم - و بويژه ترياق اول - در علاج اين حالت بسيار خوبند . ريحان كوهى را بخورند و برجاى گزيده بگذارند مفيد است .\r\n\r\n5 و 6 - سموريا و طروغورون\r\nيكى از دانشمندان حكايت اين دو مار را برايم تعريف كرده كه فكر مىكنم بنا به تعريف او اين دو نوع مار نيز از ردهء اژدهايان دريايى ( آبزى ) باشند .\r\nآن دانشمند مىفرمود : « پيامد گزش سمور يا همان پيامد نيش و گزش افعى است و احتمال دارد كه علاج افعى برايش كافى باشد . » و دربارهء مار دوم - كه طروغورون نام دارد - مىفرمود :\r\n« جاى گزشش بسيار دردناك است ، مار گزيده بسيار احساس سرما مىكند ، بدنش بىحس مىشود و به زودى مىميرد . » و مىفرمود : « بايد علاج ضد سموم سردمزاج به كار رود . »\r\nدر دستور علاج گزش طروغورون چنين فرمودند :\r\n« بايد اول سركهء به حالت ولرم بر جاى گزيدهء مار پاشيد و برگ غار برآن گذاشت . روغن كوشنه ، روغن عاقرقرحا و روغنهاى از اين قبيل را برجاى گزش بمالند و با اين روغنها تأثير پياز دشتى و گزنه باشد .\r\nآب‌پز برگ غار با سركهء انگدان كه با سداب همراه است بخورند .\r\nمر ، فلفل و سداب از هريك يك جزء متساوى را در هم مخلوط كنند و به وزن يك درخمى در شراب ريزند و شراب را بخورند . ترياق اول - كه در علاج نيش رتيل آمده است - در اين زمينه نيز خوب است استعمال شود . »\r\n\r\n","description":"","footnote":"","page_name":" 72 ","page_number":100},
  {"content":"\r\n\r\n\r\nگفتار چهارم گاز گرفتن انسان و چارپا\r\nما در اين گفتار دربارهء آسيب و گزندهايى كه از گاز گرفتن انسان ، گاز گرفتن سگ و گرگ و غيره . و گاز گرفتن سگ هار ، درنده‌ها ، تمساح ، ميمون ، راسو و غلا - كه موغالى « 1 » است - به انسان مىرسد ، بحث مىكنيم .\r\n\r\nفصل اول گاز گرفتگى به‌طور عام\r\nبدترين گزش آن است كه گازگير در اثناى گاز گرفتن گرسنه باشد ؛ انسان باشد يا غير انسان فرقى نمىكند .\r\nاگر خواستى كه جاى گاز گرفته را علاج كنى . پارچه‌اى را در روغن زيتون فرو كن و بر جاى گزيده بگذار ! يا وسيلهء روغن زيتون جاى گاز گرفته را بمال !\r\nاگر از مسح با روغن زيتون و گذاشتن پارچهء آلوده به روغن زيتون كارى از پيش نبردى ، عسل و پياز و باقلى خام در دهان جاويده را بر جاى گزيده بگذار ، كه عجب علاجى است ! مردارسنگ برجاى گزيده بمال !\r\nآرد گاودانه برجاى گزيده بگذارى اثر شگفت‌آور مىبينى .\r\nاگر جاى گاز گرفته شده به فاسد شدن انجاميد و نشان فاسد شدن را ديدى ، بايد خون از بيمار بگيرى يا حجامت بگذارى و يا داروى جذب‌كننده برآن بگذارى و باز نكنى تا جاى گزيده چرك مىكند ؛ آنگاه چرك را معاينه كن !\r\n\r\n\r\n","description":"","footnote":"\r\n( 1 ) - موغالى راسو است - تحفه . اما شيخ الرئيس مىفرمايد موغالى از راسو كوچك‌تر حيوانى است - م .\r\n","page_name":" 73 ","page_number":101},
  {"content":"\r\n\r\nاگر در چرك اثر عفونت پيدا بود ، مىدانى كه پاكسازى و داروى جذب‌كننده نيروى اثربخشى كامل و لازم را نداشته‌اند . داروهاى جذب‌كنندهء بسيار نيرومند را - كه در علاج نيش‌زدگىها ذكر كرده‌ايم - به كار گير ! اين نوع از داروهاى بسيار جذب‌كننده كه برجاى گزيده مىگذارى حتى اگر فساد و عفونتى نباشد ، نمىگذارند اندام گزيده ورم كند و زخم را جوشكارى مىكنند .\r\nبهترين علاج كه در گزيدگى يا خليدن چنگال درنده و غيره وجود دارد آن است كه جاى گزيده يا غيره را با آب و نمك بشويى و مرهم سياه استعمال كنى . مرهم سياه را بعد از داروى جذب‌كننده - كه زيان را از بين برده باشد - استعمال كن !\r\n\r\nفصل دوم گاز گرفتن انسان\r\nاگر انسانى انسان ديگرى را گاز گرفت و بسيار سخت گاز گرفته بود ، پياز و نمك و عسل بر جاى گزيده بگذار و ببند و تا بيست و چهار ساعت باز مكن ! آنگاه باز كن و مرهم سياهى كه پيه و موم و روغن زيتون و بارزد ( قفه ) در آن وارد است بر موضع بگذار كه بهترين داروى علاج اين حالت است .\r\nانار را با سركه و پياز و عسل درهم بسرش و برجاى گزيده بگذار كه آن هم تأثير مرهم سياه را دارد .\r\nممكن است انسان روزه‌دار كسى را بگزد و يا كسى از حبوبات فاسد شده خورده باشد و بويژه عدس فاسد خورده و كسى را بگزد ، بايد جاى گزيده را با روغن زيتون پاك كنى و بيخ رازيانه و عسل را باهم بر آن بگذارى ، و يا آرد باقلى را در سركه و آب بسرش و بر آن بگذار و هر از چندگاهى دارو را عوض كن و تازه را بگذار !\r\nخاكهء كندر را با شراب و روغن زيتون بسرش و برجاى گزيده بگذار !\r\nاستخوان گوساله را بر آتش بگذار تا از سوختن سفيد مىشود و در عسل بسرش و برگزيده بگذار !\r\nنمك بسيار خرد و ساييده را در عسل بسرش و برگزيده بگذار !\r\nمر و انگم درخت بنه را درهم مخلوط كن و برگزيده بگذار !\r\nاگر زخم دهان‌گشاده پديد آمده است ، زخم را از سوختهء شبت خشك پر كن و ببند !\r\nخاكستر كلم بر زخم ناشى از گزيدن بمال !\r\n\r\nفصل سوم گاز گرفتن سگ اهلى ، و گرگ و امثال آنها\r\nاگر سگ - كه در آبادى زندگى مىكند - يا گرگ و امثال آنها كسى را گاز گرفت ، همان\r\n\r\n","description":"","footnote":"","page_name":" 74 ","page_number":102},
  {"content":"\r\n\r\nعلاجهايى كه در فصل اول و در علاج گاز گرفتن انسان آورديم ، تقريبا كافى است . و شايد همين‌قدر كافى باشد كه : فورا همين‌كه گاز گرفتگى روى داد ، سركه برجاى گاز گرفته بپاشى و چندين بار جاى گاز گرفته را با كف دست سيلى بزنى و آنگاه بورهء قرمز را در سركه بسرشى و بر آن بگذارى و ببندى و هر سه روز دارو را از نو بگذارى . بويژه اگر بيم داشته باشى كه مبادا سگ هار باشد .\r\nپياز و نمك و سداب و باقلى و بادام تلخ را در عسل بسرش و برآن بگذار !\r\nبارهنگ و نمك و برگ خيار و برگ خيار چنبر خوردنى همگى خوبند .\r\nپونه را بكوب و با شراب بسرش و برجاى گزيده بگذار !\r\nمردارسنگ را برجاى گزيده بمال و بويژه اگر عضو ورم كرده باشد ، ماليدن مردارسنگ بر آن بسيار خوب است .\r\nاگر جاى گزيده التهاب كرد ، آرد گاودانه را در عسل بسرش و برآن بگذار !\r\nمرزهء بيابانى با نمك و عسل بسيار خوب است كه برجاى گزيده بگذارى .\r\nآبكامهء پرورده در سركه و نمك در سركه حل شده و چندين روز مانده در علاج گزيده خوبند .\r\nاين نمك در سركه حل شده و چند روز مانده ، در بقيهء حالتهاى دو فصل اول و دوم نيز بسيار خوب است .\r\n\r\nفصل چهارم سگ هار ، گرگ هار ، راسوى هار\r\n- سگ از چه هار مىشود ؟\r\n- مزاج سگ از حالتى كه هست تغيير مىيابد و به سوء مزاج سودايى بسيار بغرنج مبتلا مىشود و مزاجش پليد و سمى مىگردد .\r\n- اين تغيير يافتن مزاج از چيست ؟\r\n- چندين احتمال گوناگون دارد .\r\n1 - هوا . هواى بسيار گرم خلطهاى لازم بدن سگ را مىسوزاند و سگ در پاييز هار مىشود . يا هواى بسيار سرد بر سگ تأثير مىگذارد و خلطهاى لازم بدن سگ در اندرون بدن يخ مىبندند و خون داخل بدن سگ به خلط سودايى تبديل مىشود و در فصل بهار هار مىشود .\r\n2 - غذا و نوشيدنى . سگ از خونى كه پيش دكان قصابان جمع مىشود مىخورد ، گوشت لاش مرده و گنديده مىخورد ، آب گنديده مىنوشد و در نتيجه خلط لازمهء بدنش به سوداى گنديده تمايل پيدا مىكند و هار مىشود .\r\nسگ وقتى هار مىشود ، خلقت و شكلش نيز تغيير مىيابد ؛ چنان كه اين حالت را در جذاميان مشاهده مىكنى .\r\nممكن است بدنش ورم كند و رنگش مايل به خاكسترى شود . و خود بيمارى بر افزايش بيمارى\r\n\r\n","description":"","footnote":"","page_name":" 75 ","page_number":103},
  {"content":"\r\n\r\nمددكار است .\r\nگرسنه مىشود و چيزى نمىخورد ، تشنه مىشود و آبى نمىنوشد و اگر آب مىبيند مىترسد و از آن متنفر است و گاهى از ديدن آب مىلرزد . پوست روى سگ بيشتر از هر جاى ديگرش لرزش دارد و حتى ممكن است از ترس ديدار آب بميرد .\r\nهميشه تم بر چشم دارد ، هميشه هن‌هن مىكند ، ديوانه مىشود ، صاحب خود را نمىشناسد ، چشمانش سرخ است و با اخم نگاه به ديگران مىدوزد ، زبانش بيرون داده و فروهشته است ، كف از دهانش مىآيد ، آب از بينىاش مىريزد ، گوشها را فرومىهلد ، سر را پايين مىگيرد ، گوشها را سست و فروهليده به حركت درمىآورد ، پشتش كوژ و به سوى بالا كج مىشود ، دم نمىجنباند ، بيمناك راه مىرود ، تلو مىخورد و گويى مست است ، و افسرده و پژمريده به نظر مىرسد ، گامهايش هماهنگ نيستند و سياهى هرچه را ببيند بر او حمله مىبرد ، ديوار باشد ، درخت باشد ، جاندار باشد فرقى نمىكند ، كمتر ديده مىشود كه در حال حمله‌ور شدن پارس كند - چنان كه سگهاى سالم عادت دارند - بىصدا و باوقار است و اگر احيانا پارس مىكند صدايش دورگه است ، سگهاى ديگر از سر راهش كنار مىروند و از او مىگريزند .\r\nگرگ هار بدتر از سگ هار است . هر جانور درندهء ديگرى كه در اندازهء سگ و گرگ است ، از جمله شغال هار هم همين حالات سگ هار را دارد .\r\nگويند : روباه و راسو هار مىشوند . يكى روايت مىكرد كه وقتى استرى هار شده بود صاحبش را گاز گرفت ، صاحب استر هم ديوانه شد و همان حالت ديوانگى بر او رخ داد كه سگ و غيره وقتى هار مىشوند بدآن حالت درمىآيند .\r\n\r\nفصل پنجم سگ هار گزيده\r\nوقتى سگ هار انسان را گاز مىگيرد ، جاى گاز تنها زخمى است كه كمى درد مىكند و با زخمهاى ديگر فرقى ندارد . بعدا نشانيهاى مربوطه پشت سر هم مىآيند : بعد از چند روزى افكار و خيالات بد به سرش مىزند ، خوابهاى پريشان و بيمناك مىبيند ، حالتى شبيه خشمناكان و مبتلايان به وسوسه بر او مىآيد ، عقلش بهم مىخورد ، جوابهايى مىدهد بدون اينكه چيزى از او پرسند ، انگشتانش متشنج مىشوند ، دستها و پاهاى خود را مىگيرد و بر خود مىچسباند ، از روشنايى مىگريزد ، پردهء حجاب حاجزش مىپرد ، سكسكه مىكند ، تشنه مىشود ، دهانش خشك است و از ميان جمعيت مىگريزد ، تنهائى را دوست دارد و ممكن است از هر روشنايى نفرت داشته باشد ، اندامان تنش قرمز مىشوند و بويژه رخساره‌اش ، بعد از آن زخمهاى چركين بر صورتش پيدا مىشوند و دردش شدت مىيابد ، صدايش دورگه مىشود ، گريه مىكند ، در اواخر از آب و از هر چيز ترى ( هر مايعى ) مىترسد ، هرچه به وى نزديك مىشود او گمان مىكند كه سگ است و دارد او را مىگزد . ممكن است ترس نباشد بلكه از\r\n\r\n","description":"","footnote":"","page_name":" 76 ","page_number":104},
  {"content":"\r\n\r\nسگ متنفر باشد كه از خيال كردنش مىترسد . مىخواهد در خاك بغلتد . گاهى ممكن است بدون سبب آب پشت را بيرون دهد كه در نتيجه به‌طور حتم به تشنج و كزاز مبتلا مىشود ، عرق سرد مىكند و مىميرد . و اتفاق افتد كه قبل از اين حالات نهايى از تشنگى جان بسپارد . ممكن است آب بخواهد و همين‌كه پيشش آوردند داد بزند و بترسد و نخورد . گاهى رخ مىدهد كه جرعه‌اى آب بخورد و در گلويش بماند و خفه شود . گاهى پارس مىكند كه صداى واق‌واقش دورگه است . در بعضى حالات صدا به كلى از بين مىرود و يكباره خاموش است و نمىتواند كسى را بخواند .\r\n- بعضى از اين بيماران گاهى چيزهاى عجيب گوشتين در ادرارشان ديده مىشود كه شبيه به جانوران ريزند و به سگهاى بسيار كوچك شباهت دارند . اما اكثرا ادرارشان كم‌مايه و آب‌مانند است . و گاهى رخ مىدهد كه ادرارشان سياه رنگ است .\r\nگاهى بول گزيدهء سگ هار بند مىآيد و بيمار به هيچ وجه نمىتواند بشاشد . و شكم اكثرا قبض است .\r\nتعجب در اينجا است كه بيمار هميشه آرزو دارد انسان ديگر را گاز بگيرد . اگر در حالت هيجانى انسانى را گاز بگيرد ، همان انسان نيز هار مىشود .\r\nپس‌ماندهء آبش ، پس‌ماندهء غذايش را هركس بخورد هار مىشود .\r\nاز وقتى كه بيمار از آب مىترسد ديگر اميدى به شفايش نمىماند . بويژه اگر به آينه نگاه كند و خود را نشناسد يا فكر كند كه سگ را در آينه مىبيند ، ديگر كارزار است و مرگ سايه افكنده است .\r\nطبيبان پيشينه روايت كرده‌اند كه در عمرشان دو كس را ديده‌اند كه بعد از ترسيدن از آب زنده مانده‌اند و شفا يافته‌اند .\r\nتا شروع به ترسيدن از آب نكرده است ممكن است معالجه شود .\r\nاز روزى كه سگ هار كسى را مىگزد ، ممكن است گزيده در يك هفته بميرد . و ممكن است تا شش ماه دوام يابد ؛ اما حد متوسط براى مرگ سگ هار گزيده چهل روز است .\r\nبرخى از اطباء فرموده‌اند : ممكن است سگ هار گزيده بعد از هفت سال هار شود ؛ كه كسى بر اين فرمايش صحه نگذاشته است .\r\nطبيبى - كه گمانم روفس باشد - مىفرمايد : « سبب ترس از آب و آرزوى در خاك غلتيدن آن است كه سوء مزاج خشك در او ريشه دوانيده و محكم شده است و ضد مزاج خود را دوست ندارد . در نتيجه با خشكى سروكار دارد . » كه من اين نظريه را نمىپسندم . آرزو كردن سازگار با مزاج روىآور بيگانه از طبيعت اصلا وجود ندارد .\r\nكسى كه از گزش سگ هار فورا خون زياد از زخمش آيد ، حالتش بهتر از آن است كه خون نيايد يا كم آيد .\r\nاگر داروهاى پادزهرى را بخورد و خون بشاشد ، به حالت ترسيدن از آب نمىرسد و اميد بهبودى هست .\r\n\r\n","description":"","footnote":"","page_name":" 77 ","page_number":105},
  {"content":"\r\n\r\n- چه سگى گاز گرفته است ؟\r\nشايد سگ كسى را گاز بگيرد ، اما آن شخص نداند شكل و هيأت سگ چگونه بود و در چه حالى او را گاز گرفت . و بخواهد زخم را معالجه كنى . از اينكه زخم را مىبينى معلوم است كه بايد به هم آيد و خوب شود . اما مسأله در اينجا است كه آيا سگ هار شخص را گزيده يا سگ هار نبوده است ؟ اگر سگ هار گزيده باشد و زخم به هم آيد و خوب شود ، تصديق مرگ به بيمار داده‌اى . پس بايد هر سگ گزيده‌اى را به دقت معاينه و زخم را كاملا بررسى كنى و بدانى چگونه سگى گاز گرفته است ، هار بوده يا نبوده ؟\r\nاطباء گويند : جوز بويا يا چيز ديگرى بر زخم بگذار يك ساعت بماند ؛ آنگاه جوز را براى مرغ خانگى بينداز اگر نخورد معلوم مىشود كه سگ هار گزيده است . و اگر خورد و مرد باز نشان از سگ هار دارد .\r\nتكه نانى را با خون يا چرك زخم بيالاى و پيش سگ‌انداز اگر نخورد سگ هار گزيده است .\r\nگويند : كسى كه سگ او را گزيده است و مىخواهد بداند كه سگ هار بوده است يا نه ؟ آب سرد بر خود پاشد اگر بدنش گرم شد معلوم است كه گزنده هار بوده است . و من مىگويم اين تجربه ويژهء اين حالت نيست .\r\n\r\nعلاج زخم از گاز گرفتن سگ هار\r\nقبل از هر چيز اين را بدان ! كه نبايد بگذارى زخم به هم آيد ؛ بلكه زخمى را كه هست و تنگ دهان است ، گشادتر كن كه بازتر شود . مكيدن و حجامت گذاشتن را - چنان كه در علاج نيش‌زن‌ها بيان كرديم - به عمل آور ! اقلا تا چهل روز نبايد كارى كنى كه دهان زخم بسته شود .\r\nاگر از همان اوايل خون يا مادهء بد را از زخم كشيدى و همچنان بازش نگهداشتى كار خوبى كرده‌اى . اگر در اين ميانه غفلت و اشتباهى رخ داد و زخم به هم آمد ، بايد حتما دوباره بازش كنى و بيشترش باز كنى .\r\nبايد در همان روزهاى اول براى اينكه به هم نيايد ، داروهاى بازكننده را بر زخم بگذارى كه به ترتيب زيرند :\r\nنسخه :\r\nسركهء پرمايه و تند يك صد و چهل مثقال ، زفت نود مثقال ، گاوشير بيست و يك مثقال . گاوشير در سركه خيس شود تا حل مىشود ؛ آنگاه همه را درهم بسرش و بر زخم بگذار !\r\nسير ، پياز ، ترتيزك آبى پخته در آب . هركدام را تنها يا همه را باهم بر زخم بگذارى شايد كافى باشد .\r\nصمغ انگدان تنها يا با سير و پياز و ترتيزك آبى پخته در آب بگذارى كافى است .\r\nسلق هم خوب است كه بر زخم بگذارى و اگر سلق و روغن حيوانى باهم باشند خوب‌تر است .\r\nبراى گشادتر كردن زخم داروهاى زير خوبند .\r\n\r\n","description":"","footnote":"","page_name":" 78 ","page_number":106},
  {"content":"\r\n\r\nنسخه :\r\nنمك سه جزء ، نشادر يك جزء ، زاج زرد هشت جزء ، پياز دشتى برشته شانرده جزء ، سداب ( فيجن ) چهار جزء ، بدل مرجان ده جزء ، سوختهء مس چهار جزء ، زنگار سه جزء ، بزرگندناى بيابانى دو جزء . همه را خرد و خاش كن و بساى و به وسيلهء پارچه‌اى تنك ببيز و بر زخم بگذار !\r\nبايد از همان اوايل مبتلا شدن به گزش سگ هار ، دستورات لازم را دربارهء پياده‌روى و آبتنى كردن اجرا كند .\r\nدر روزهاى اول پاك‌سازيها را شروع مكن ! تنها كوشش كن كه مادهء بدجنس را به خارج بكشى ؛ زيرا ممكن است پاك‌سازيها سم سگ هار را به ژرفاى بدن برسانند . اگر سم را چندانكه توانستى به بيرون جذب كردى ، بعد از دو روز يا سه روز بر پاكسازى همت گمار كه اگر احيانا چيزى بيرون نيامده است بيرون آيد ، و اگر احيانا از جذب كردن اهمال كرده باشى حتما بايد پاكسازى به شدت هرچه تمام‌تر صورت پذيرد .\r\nاگر ديدى كه پرخونى رگها غير طبيعى است ، بيمار را رگ بزن و خون بگير و گرنه از خونگيرى صرفنظر كن ! و اگر رگ زدى مگذار بيمار خون خودش را ببيند . و بويژه در مراحل پايانى نبايد به هيچ وجه خون خود را ببيند .\r\nداروى اسهاليى كه به بيمار مىدهى ، داروى اسهال‌دهنده مادهء سودايى باشد . حتى اگر خربق و دانهء حربق و امثال آن را بدهى خوب است . ايارج روفس بسيار خوب است .\r\nسيماهنگ نيز در اين حالت مسهل خوبى است .\r\nاينك داروى تركيبى مسهل كه در اسهال دادن سگ هار گزيده بسيار خوب است .\r\nنسخه :\r\nهليلهء كابلى دو مثقال ، سس صغير ( افتيمون ) يك مثقال و نيم ، نمك هندى نيم مثقال ، بسپايك يك مثقال ، سنگ ارمنى يك مثقال ، قارچ چمنى يك مثقال و نيم ، خربق سياه دو مثقال . همهء اين داروها را درهم مخلوط كن و درهم بسرش و حب از آن بساز ! به وزن دو مثقال از آن حبها بخورد .\r\nدر اثنايى كه به شدت او را اسهال مىدهى ، بايد در هر روز يا در هر دو روز او را حقنه كنى .\r\nمايهء حقنه سبك و نرم باشد و مقعد را آزار ندهد . مثلا حقنه مايه روغن زيتون و آب سلق يا آب پنير همراه سس صغير باشد . بعد از آن بايد غذاهاى لطيف و سبك مثلا گوشت دراج و گوشت جوجهء مرغ چاق بخورد . بعد از آن ادرارآورهاى نرمش‌بخش و كم‌آزار بخورد . شراب شيرين‌مزه و كهنه شده - كه شيرين‌مزگى را از دست نداده باشد - بنوشد . شراب سياه انگورى و شير بنوشد . شراب بسيار به نفع بيمار است .\r\nاز هر چيز مهم‌تر رژيم غذائى مناسب است . غذا معتدل و رطوبت‌بخش باشد .\r\nرطوبت‌بخشى مهم‌ترين چيز در معالجهء اين حالت است . و بدين منظور آبگوشت پرنده‌هاى حلال گوشت و خوش‌گوشت بخورد خوب است . نان بىسپوس در آب سرد بخيسد و\r\n\r\n","description":"","footnote":"","page_name":" 79 ","page_number":107},
  {"content":"\r\n\r\nبخورد . اگر آبى را بنوشد كه چندين بار آهن تفته را در آن خاموش كرده‌اند ، بسيار بهره بيند .\r\nپياز و سير را فراموش مكن ! كه در معالجهء سم‌ها بسيار فعالند . سم را پاره مىكنند و نمىگذارند در بدن منتشر شود . از همان اوايل بيمار ترياق فاروق و داروى خرچنگ - كه در علاج اين حالت ويژگى دارد بخورد .\r\nگويند : ترياق چهارگانه و ترياق پنيرمايه - كه بعدا تركيباتش را ذكر مىكنيم - بسيار خوبند گوشت خرچنگ رودخانه‌اى را بخورد خوب است .\r\nدارويى هست كه آزموده شده و نتيجهء خوب داده است ؛ آن را هم به كار ببر ! كه از قرار زير است .\r\nنسخه :\r\nخرچنگ رودخانه‌اى را بياور ! چوب تاكى را كه انگور سفيد مىدهد آتش كن و خرچنگ را بر آن آتش بگذار تا چندان مىسوزد كه مىشود آن را كوبيد و خرد كرد ، خردش كن و بساى تا خوب نرم مىشود . اين‌بار گياه كوشاد و كف الذئب را به همان دستور بر همان آتش نه تا چندان مىسوزد كه خرد مىشود . آن را خوب بساى ! هر دو ساييده را درهم قاطى كن . چهار مثقال از آن مخلوط را با شراب خالص بخورند .\r\nهم از اين بابت داروى تركيبى زير هست .\r\nنسخه :\r\nهنگامى كه خورشيد در برج اسد است [ مردادماه 
  ] ، تنور را برافروز و ديگى مسى بياور ! خرچنگ رودخانه‌اى را شكار كن و پيش خود بگذار و گياه كوشاد را نيز بياور ! خرچنگ را قطعه‌قطعه كن تا پنج قطعه مىشود . با پنج قطعه كوشاد ، يعنى برابر با قطعه‌هاى خرچنگ همه را در ديگ ريز و در تنور بگذار تا نيمه به نيمه بريان مىشوند ؛ آنگاه از تنور و از ديگ بيرون بياور و بكوب و بساى . يك دهم آنها كندر ساييده اضافه كرده همه را باهم مخلوط كن و پيش خودت نگهدار . وقتى كه سگ هار گزيده را معالجه مىكنى ، در روزهاى اول ، هر روز به وزن يك مثقال از آن ساييده را با آب به بيمار بده بخورد . بعد از چند روزى هر روز دو مثقال بخورد و بعدا به روزى چهار مثقال برسد .\r\nداروى خرچنگى فوق را قبل از آنكه مطمئن نشده‌اى كه بيمار به حالت ترسيدن از آب مبتلا نمىشود ، به كار مبر ! و اگر كوشاد را نصف كنى ، يعنى نيم وزن خرچنگ باشد باز مانعى ندارد و مفيد است .\r\nاگر از گزش ، دو روز يا سه روز گذشته باشد و تو تازه به علاجش مىپردازى ، بايد ساييدهء خرچنگ و كوشاد را كه به بيمار مىدهى دوچندان آن مقدار باشد كه در روز اول تجويز مىكنى ؛ يعنى اول هر روز دو مثقال ، بعدا هر روز چهار مثقال و در آخر هر روز هشت مثقال تناول كند .\r\nداروى آلاكلنگى نيز همان اثر داروى خرچنگى نامبرده را دارد كه بعدا از آن ياد مىكنيم .\r\n\r\n","description":"","footnote":"","page_name":" 80 ","page_number":108},
  {"content":"\r\n\r\nداروهاى ديگر هم هستند كه ياد مىشوند . در هرحال اگر بعد از هفت روز تازه به معالجه بپردازى بايد داروها دوچندان و چند چندان تناول شوند .\r\nاگر دير به معالجه رسيدى يعنى از هفت روز گذشته بود ، نزديكى زخم را نشتر بزن و گود بردر ! و بايد به شدت مكيده شود .\r\nاگر بيشتر از هفت روز زخم بدون معالجه مانده بود ، ديگر نبايد زخم را بيش از اندازه و به حد زياد گشاد كنى ؛ كه بيمار را بدون فايده بسيار آزار مىرسانى . اما مگذار زخم به هم آيد و بگذار همواره باز باشد . اگر تنها سه روز بر زخم بگذرد و معالجه نشده باشد ، گشاد كردن زخم تا اندازه‌اى مفيد فايده است . اما نه زياد ؛ زيرا در اين مدت سم منتشر شده است . پس بهتر همين است كه دهانهء زخم را باز نگهدارى و همراه معالجات لازم ، مثلا پادزهرهايى كه به بيمار مىدهى و پاك‌سازيهايى كه به عمل مىآورى داروهاى ديگر - كه زخم را دهان باز نگهدارند - به كار ببرى .\r\nگمان مىكنم اگر سگ گزيده انسانى نيرومند باشد ، تا چهار روز نه بيشتر سم در بدن منتشر شود . و شايد در كمتر از چهار روز هم منتشر گردد . بارها رخ داده كه سگ گزيده در خلال يك هفته مرده است ؛ كه در اين حالت حتما سم بسيار زود در بدن انتشار يافته است .\r\nدر جذب كردن سم از زخم به خارج هيچ چيز بهتر از داغ‌گذارى نيست . حتى اگر مدت بيشترى از آنكه گفتيم بر زخم گذشته باشد و بيم آن بود كه بيمار به حالتى برسد كه از آب بيمناك شود ، اگر در اين حال داغ بزرگ و شديد بر زخم نهى ، نه دور است كه موفق شوى و بيمار را از عواقب وخيم بيمارى نجات بخشى .\r\nكششى كه از داغ‌گذارى به عمل مىآيد و نوعى از تباه و بىتأثير گردانيدن سم سگ هار كه در نتيجهء داغ‌گذارى حاصل مىشود ، از دست هيچ داروى ديگرى برنمىآيد .\r\nاگر مانعى در راه داغ‌گذارى بود ، ناگزير بايد داروهايى بر زخم بگذارى كه كار داغ‌گذارى را انجام مىدهند و عبارتند از : مرهم نمك ، داروهاى خون به زير پوست‌آور ( سرخ‌گرداننده ) از قبيل خردل و امثال خردل كه بر زخم بگذارى . در چنين حالاتى مگذار به هيچ وجه بيمار به حمام برود و نبايد زخم تر شود و بيمار از آن خوشش بيايد . اين را بدان ! همين‌كه گذاشتى بيمار در حمام با آب گرم آبتنى كند ، حكم اعدامش را صادر كرده‌اى .\r\nبرخى گفته‌اند : اگر سگ هار گزيده در آبزن بنشيند فايده بيند . به فكر من اين هم اگر در اوايل زخمى شدن باشد ممكن است زيانى نداشته باشد .\r\nبايد بيمار به هيچ وجه سرما نخورد . و شايد در اين حالت كه بيمارى تا حدى كهنه شده و پيشرفته است ، نياز باشد كه دوباره او را رگ بزنى . اما در هرحال نبايد خون خودش را نگاه كند .\r\nاگر ديدى كه حالت بيمار كمى رو به خوبى است ، بگذار در حد ميانگين ورزش كند ؛ نه زياد و نه كم . حمام برود مانعى ندارد . آب ولرم به حد زياد بر بدنش بپاش ، ماساژ ده و تنش را با روغنهاى مناسب حال و ميانگين در شدت و سستى را بر تنش بمال !\r\n\r\n","description":"","footnote":"","page_name":" 81 ","page_number":109},
  {"content":"\r\n\r\nاگر بيمار به حالتى رسيد كه از آب مىترسيد ، تا نبينى كه خودش را در آينه نمىشناسد ؛ باز باكى به دل راه مده و به معالجه ادامه بده !\r\nگويند ممكن است بيمار به حالتى برسد كه خود را در آينه نشناسد و شايد خيال كند هر آنچه را كه در آينه مىبيند سگ هار است .\r\nپس گفتيم تا بدين حالت نرسيده است از علاج دست بر مدار ! از آن آبى كه تعريف كرديم و گفتيم بارهاى بار آهن تفته در آن خاموش شده باشد به خوردش بده و اگر نخورد هر وسيله‌اى را كه مىدانى به كار ببر كه آب بخورد . حتى مىتوانى دست و پاى او را ببندى و زوركى آبش بخورانى ، كه در اين حالات آب خوردن بسيار علاج خوبى است .\r\nداروهاى سردىبخش را بر معده‌اش بگذار و ببند .\r\nشراب مخلوط با نيمه‌اش آب را براى آزمايش به سگ هار گزيده خورانده‌اند فايدهء بسيار داده است .\r\nدر اين حالت داروى تركيبى زير مفيد است .\r\nنسخه :\r\nپنيرمايهء خرگوش ، گل مهرزده از آن نوع كه از اسكندريه آرند ، ثمر درخت عرعر و كوشاد ( كف الذئب ) از هريك به وزن چهار درخمى ، ثمر درخت غار و مر از هريك هشت درخمى . همه را در عسل بسرش و به وزن نه قيراط تناول شود .\r\nنسخهء ديگر :\r\nگل مهرزده و ثمر عرعر از هريك ده درخمى ، پنيرمايهء آهو چهار درخمى ، پنيرمايهء خرگوش شش درخمى ، زراوند غلتان ، ثمر درخت غار ، مر ، هل و بزر سداب بيابانى از هريك سه درخمى .\r\nاول همهء آنها را با شراب شيرين و بعدا در عسل بسرش ! نه قيراط از آن تناول شود .\r\nنسخهء ديگر :\r\nگل مهرزده هشت مثقال ، ثمر غار هشت مثقال ، پنيرمايهء خرگوش شانزده مثقال ، پنيرمايهء آهو سى و دو مثقال . بيخ كوشاد چهار مثقال ، مرّ چهار مثقال . همه را در عسل بسرش و نگهدار ! هربار به اندازهء يك عدد نخود با آب گرم تناول شود .\r\nطبيبى فرموده است : هركس دندان سگ هار با خود داشته باشد ، سگ هار از او مىگريزد و هيچ سگى به وى نزديك نمىشود . كه اين فرمايش باور كردنى نيست .\r\n\r\nداروهاى تناولى در علاج سگ هار گزيده\r\nداروهاى تكى و ساده كه در علاج سگ هار گزيده مفيد و خوبند از اين قرارند :\r\nصمغ فيلزهره ، صمغ انگدان ، خاراگوش ، مريم نخودى كوهى ( مسك الجن ) و گل مهرزده با\r\n\r\n","description":"","footnote":"","page_name":" 82 ","page_number":110},
  {"content":"\r\n\r\nشراب .\r\nسياهدانه در علاج سگ هار گزيده عجيب دارويى است و حتى نامش در زبان يونانى به معنى مفيد در علاج سگ هار است .\r\nمرهم خوب است كه تناول شود يا بر زخم گذارند .\r\nگويند بهترين داروى علاج سگ هار گزيده كوشاد ( كف الذئب ) است .\r\nكمادريوس ( مانداروى تلخ ) و بلوط زمينى نيز از آن داروهاى خوب است كه تناول مىشود .\r\nطبيبى گويد : چشم خرچنگ تناول شود بهترين دارو است .\r\nطبيبى ديگر فرموده است : من پنيرمايهء توله سگى كوچولو را با آب به بيمار سگ هار گزيده خوراندم ، شفا يافت .\r\nطبيبى گويد : اگر بيمار خون همان سگ هارى كه او را گزيده است تناول فرمايد خوب مىشود ؛ كه من شخصا به اين كار اقدام نمىكنم و جرأتش را ندارم .\r\nبرخى از اطباء گفته‌اند : اگر كبد سگ هار بريان شود و سگ هار گزيده از آن بخورد ، و بويژه اگر كبد همان سگ باشد كه او را گزيده است ، بيمار شفا يابد .\r\nهمانها گفته‌اند : بعد از آنكه ديدى بيمار از آب مىترسد ، كبد و قلب سگى هار را بريان كن و به خوردش بده ، و اگر كبد و قلب سگى باشد كه او را گزيده است بهتر است .\r\nگويند : پوست كفتار چولاق را برشته به سگ هار گزيده بدهند بخورد بسيار مفيد است .\r\nگويند : وقتى بيمار گزش سگ هار به حالتى رسيد كه از آب مىترسيد ، ماهودانه و گند بيدستر تناول كند . و از ماهودانه و گند بيدستر شياف‌سازى و در مقعدش بگذارى بسيار خوب و مفيد است و ترسش از آب از بين مىرود .\r\n\r\nداروهاى تركيبى در علاج سگ هار گزيده\r\nداروى جالينوس خوب است . ترياق كبير بزرگ - كه در اثربخشى به ترياق سابق الذكر نزديك است - نيز خوب است و تركيباتش از اين قرار است .\r\nنسخه :\r\nسوختهء خرچنگ رودخانه‌اى و كوشاد ( جنطيانا ) از هريك پنج درهم ، كندر و پونه از هريك سه درهم ، گل مهرزده دو درهم . همه را مىكوبى و درهم مخلوط مىكنى كه گرد دارويى شود . سه درهم از آن را ناشتا با آب ولرم بخورند و شبانه قبل از خواب سه درهم بخورند و روزهاى ديگر نيز قبل از روز چهلم بر اين دارو دوام كنند .\r\nداروى آلاكلنگى - كه گفتيم خوب است و بعدا آن را ذكر مىكنيم - واقعا در علاج سگ هار گزيده بسيار خوب است و تركيباتش چنين است .\r\n\r\n","description":"","footnote":"","page_name":" 83 ","page_number":111},
  {"content":"\r\n\r\nنسخه :\r\nآلاكلنگ‌هاى چاق و چلهء بزرگ را بگير ، سر و دست و پا و بالهاشان را بكن ! از لاشهء آنها يك جزء ، عدس پوست كنده يك جزء ، زعفران ، سنبل ، ميخك ، فلفل و دارچين از هريك يك ششم جزء ، همهء اين داروها و بويژه آلاكلنگ را بسيار خوب بكوب و بساى و با آب همه را درهم بسرش و قرصهايى به وزن دو دانگ مثقال از آن بساز ! هر روز يكى از قرصهاى دو دانگى را با آب ولرم به بيمار بده بخورد .\r\nاگر بيمار احساس درد شديد در مثانه مىكند ، عدس پوست كنده را بپز و با روغن بادام بخورد . يا روغن كره و يا روغن حيوانى بخورد و هر روز بعد از خوردن عدس و روغن بادام يا كره و روغن حيوانى به حمام برود و در آبزن بنشيند تا در آبزن مىشاشد .\r\nغذاهاى رطوبت‌بخش به بدن از قبيل : آبگوشت سادهء جوجه مرغ چاق و نبيذ بخورد . و مواظب باش سرما نخورد .\r\nتركيب داروى آلاكلنگى به نوعى مختصرتر ، به قرار زير است .\r\nنسخه :\r\nآلاكلنگها را به دستورى كه ذكر كرديم آماده كن و در ماست بريز ! يك شبانه‌روز در ماست بخيسند . آنگاه آن ماست را دور بريز و به جايش ماست ديگر بر آلاكلنگها بريز و باز بگذار يك شبانه‌روز در ماست بخيسند . آن ماست را نيز عوض و ماست تازه بيار و آلاكلنگها را باز براى بار سوم به مدت يك شبانه‌روز در آن بخيسان ! آنگاه آلاكلنگها را در سايه خشك كن و بكوب تا كاملا خرد و ساييده مىشوند . به اندازهء آلاكلنگها عدس پوست كنده بياور و آن را هم بكوب و بساى ، و هر دو را درهم مخلوط كن و از آن قرصهاى دودانگى بساز و هرباره يك قرص با شراب يا با آب ولرم تناول شود . و همين‌كه دارو را خورد بايد ترتيبى داد كه عرق كند ؛ پياده‌روى كند تا عرق مىكند و يا او را بپوشانند تا عرق مىكند .\r\nاگر از خوردن اين دارو افسرده شد و به تنگ آمد ، به وزن بيست و يك مثقال روغن زيتون و يا روغن حيوانى بخورد ، در آبزن بنشيند و در آن بشاشد . اگر ديدى كه خون شاشيد ، بدان ! كه از ترسيدن از آب خلاص شده است و ديگر از آب نمىترسد .\r\n\r\nداروهاى گذاشتنى و ماليدنى و غيره\r\nدر علاج سگ هار گزيده نياز به داروهايى هست كه مادهء سمى را به خارج جذب كنند . و نياز به داروهايى هست كه زخم را گشاد نگهدارند . اينك راجع به اين داروها صحبت مىكنيم كه از اين قرارند :\r\nصمغ انگدان را بر زخم بگذارى بسيار خوب است .\r\nگفته‌اند و بسيارى از اطباء بر آن صحه گذاشته‌اند كه اگر كبد سگ هار را بر زخم گزيده سگ هار گذارند بسيار مفيد است .\r\n\r\n","description":"","footnote":"","page_name":" 84 ","page_number":112},
  {"content":"\r\n\r\nسير بر زخم بگذار و يا بيمار تناول كند خوب است .\r\nگوشت ماهى نمك‌سود را بر زخم بگذارى مفيد است .\r\nاگر ادرار كهنه شدهء انسان را بر زخم جاى دندان سگ هار پاشى ، در جذب سم كم‌نظير است .\r\nبويژه اگر ادرار كهنه‌شدهء انسان با بورهء قرمز باشد معركه مىكند .\r\nخاكستر چوب تاك را تنها بگذارند خوب است . و اگر خاكستر چوب تاك با سركه بسرشد بسيار خوب‌تر است .\r\nنعناع و نمك را بر زخم بگذار !\r\nجواشير ( گاوشير ) در علاج زخم سگ هار گزيده اثرات عجيب دارد .\r\nبرگ خيار چنبر خوردنى را نيز بر زخم بگذارى بسيار مفيد است .\r\nبيخ رازيانه را بر زخم سگ هار گزيده بگذار !\r\nگويند : چندين بار و به تكرار سريش ماهى را بر زخم بمالند فايدهء شگفت‌انگيز بينند .\r\nمورچه‌ها را بكوب و بر زخم سگ هار گزيده بگذار !\r\nداروى تركيبى زير در اين‌باره بسيار خوب است .\r\nنسخه :\r\nزنگار و نمك از هريك چهار درهم ، پيه گوساله دوازده درهم . هر سه را درهم بسرش كه مرهم شود و بر زخم بگذار !\r\nنسخهء ديگر :\r\nلبلاب سه مثقال ، بورك سه مثقال . كف دريا يك مثقال ، نمك چهار مثقال ، پيه غاز ده مثقال و دو سوم مثقال ، روغن حنا به اندازهء كافى كه داروها را در آن بسرشى و مرهم شود و بر زخم بگذارى !\r\n\r\nطرز آب خوراندن به بيمار\r\nكسى كه سگ هار او را گزيده است - چنان كه سابقا اشاره كرديم - بسيار تشنه مىشود اما از آب گريزان است و اكثرا از تشنگى مىميرد .\r\nاگر آب بخورد ، كار علاج بسيار آسان مىشود . حالا تو بگويى بخور و او بگريزد و از آب نفرت كند چاره چيست ؟ طبيبان در اين باره فكرهايى را ارائه داده‌اند كه به هر وسيله‌اى كه باشد بيمار را به نوشيدن آب وادارند :\r\nفيلغريوس حكيم مىفرمايد : « اگر بيمار از آب مىترسد ، آب را در پوست كفتار بريز و تعارفش كن مىخورد . » طبيبى ديگر گويد : ظرف آب را با پوست كفتار بپوشانند .\r\nبرخى گويند : پارچه از لباس نمازگزاران را كه با آن وضو گرفته‌اند ، بر ظرف آب بگذار يا زير ظرف باشد ، بيمار آب را مىخورد . و برخى از طبيبان همهء اين ترفندها را بىمعنى مىدانند .\r\n\r\n","description":"","footnote":"","page_name":" 85 ","page_number":113},
  {"content":"\r\n\r\nبرخى از طبيبان آب را در ظرفى آهنى بسيار لوله دراز و باريك مىريزند ، لوله را در دهان بيمار فرو مىبرند تا سر لوله به گلو مىرسد . ظرف را پوشانيده‌اند كه بيمار حس نكند مسأله آب است و به وى مىدهند ، و ناگهان آب در شكمش مىريزند كه خودش خبر ندارد . گروهى لوله‌هاى مخصوص از طلا براى اين كار آماده كرده‌اند .\r\nيكى ديگر از ترفندها اين است كه از عسل منعقد شده يا از موم لوله مانندى بسازند و آب در آن جاى دهند و برهم آورند كه آب در آن حبس شود ، آنگاه بيمار را وادار كنند كه اين چيز لذيذ را ببلعد .\r\n\r\nفصل ششم زخم از حيوانات درنده\r\nاگر شير ، پلنگ ، يوزپلنگ و از اين نوع درنده‌هاى وحشى كسى را گاز بگيرند يا از چنگال آنها زخمى شوند ، نبايد آن را با گزيدهء سگ عادى يا گزش انسان مقايسه كرد ؛ زيرا در دندانها و چنگال‌هاى آنان نوعى سميت هست كه بر جسم انسان اثر بد مىگذارند . بايد اول سم را به خارج جذب كرد - كه زياد زحمت هم نمىخواهد - و آنگاه زخم را جوش داد .\r\nتمساح . اگر تمساح از كسى گاز گرفت ، هرچند تمساح سالم و بىبيمارى باشد باز گونه‌اى سم از گزش با دندانهايش بر جسم گزيده تأثير مىگذارد . پس بايد اول سم را جذب كرد . مثلا بورهء قرمز را با عسل بسرش و برجاى گزيده بگذار كه سم را بركشد . اگر زخم را پاك كردى ، آن را پر از روغن حيوانى و پيه گوزن و پيه غاز و عسل كرده و بعدا آن را جوشكارى كن ! پيه تمساح بهترين علاج گزيدهء تمساح است .\r\nطبيبى گويد : اگر تمساح گزيده چيزى از گوشت تمساح بخورد ، همان تأثير دارويى را دارد كه پيهش ، و زخم را شفا دهد .\r\nميمون . اگر كسى به گاز گرفتن ميمون مبتلا است ، براى احتياط - كه مبادا دندانهايش سم آلود باشند - داروى جذب‌كنندهء سم را بر زخم بگذار ! مثلا : خاكستر و سركه و پياز و عسل و بادام تلخ بر آن بگذار !\r\nانجير را بكوب و بر آن بگذار و اگر انجير نارسيده باشد بهتر است .\r\nمردارسنگ و نمك را بر آن بگذار !\r\nبيخ رازيانه و عسل را بر زخم بگذار !\r\nاگر جاى گازگرفتگى ورم كرده است ، مردارسنگ در آب حل شده را بر آن بپاش ! سياه‌دانه و عسل يا گاودانه و عسل را بر ورم كرده بگذار كه دهان زخم باز نشود .\r\nگربه . گاهى از گاز گرفتن گربه درد بسيار شديد پديد مىآيد و جاى گاز گرفته در بدن سبز رنگ مىشود . علاج گربه گزيده همان علاج عمومى است . پياز يا پونهء بيابانى را بر آن بگذارند خوب است . همچنين پياز و پونهء بيابانى را بخورند باز خوب است . سياهدانهء كوبيده با آب يا\r\n\r\n","description":"","footnote":"","page_name":" 86 ","page_number":114},
  {"content":"\r\n\r\nكنجد كوبيده با آب را برجاى گزيده بگذارند .\r\nراسو . گويند گزش راسو بسيار درد دارد و دردش زود به ساير بدن سرايت مىكند . جاى گزيده به رنگ سياه مايل به زرد مات مىشود . علاجش به علاج گزش گربه نزديك است .\r\nپياز و سير را برجاى گزيده گذارند و به علاوه راسو گزيده پياز و سير بخورد و شراب خالص بر پياز و سير بنوشد .\r\nانجير نارسيده با آرد گاودانه بهم بسرشند و برجاى گزيده بگذارد ، خوب است .\r\nدر كتاب پادزهر آمده است : « راسو را پوست بكنند و گوشتش را برجاى گزيده‌اش بگذارند خوب مىشود . و اگر گوشت راسوى پوست‌كنده را برجاى گزش سگ هار گذارند فورا خوب مىشود . »\r\nموغالى . كه آن را غلا هم گويند . طبيبى گويد : اين حيوان - كه غلا يا موغالى نام دارد - كوچك‌تر از راسو است ، رنگش بيشتر از راسو خاكسترى مىنمايد ، پوستش نازك‌تر و نرم‌تر از پوست راسو است و دهانش بسيار دراز و بسيار گشاد است . گويد اگر موغالى حيوانى را ببيند بر او حمله مىبرد و با چنگ و دندان بيضه‌هاى آن حيوان را مىگيرد .\r\nطبيبى ديگر گويد : موغالى شكلش به موش مىماند و رنگش نيز همرنگ موش است . اما نك بينىاش تيز و چشمش كوچك است . سه طبقه دندان دارد كه طبقه بر طبقه قرار گرفته است و دندانهايش كمى به سوى بالا كجند .\r\nگويند : اگر كسى را بگزد ، جاى گزش به شدت به درد مىآيد تو گويى سوزن در بدنش فرو مىكنند ، جاى دندانهايش قرمز مىشوند ، پيرامون جاى گزيده تاولهاى پر از خونابه مىزند ، تاولها برجاى گزيدهء رنگ تغيير داده و پيرامونيهاى آن پيدا مىشوند .\r\nاگر زخم گزش موغالى را نيشتر بزنى ، گوشت سفيدرنگ به رنگ پىرگ داراى پرده‌هاى نازك پوششى ديده مىشود . ممكن است زخم موغالى سوزشى باشد و ممكن است به خوره بينجامد و بيفتد .\r\nگويند : در اولين مرحلهء گزش ، چرك آبكى خونالوده از آن مىتراود . بعدا زخم متعفن گشته و سرانجام به خوره تبديل مىشود و گوشت زخم مىافتد .\r\nگاهى ممكن است از اثر گزش موغالى درد شديد در روده‌ها حس شود . موغالى گزيده به زحمت مىتواند بشاشد و عرق سرد و تباه مىكند .\r\n\r\nعلاج\r\nگويند : بايد بارزد را برجاى گزيده بگذارند يا بارزد و سركه را باهم بگذارند . آب شور و گرم را برجاى گزيده پاشند و معالجات عمومى را - كه ذكر شده‌اند - به كار برند .\r\nيا آرد جو با اسكنجبين برجاى گزيده بگذارند .\r\nخود حيوان گاز گرفته را بگيرند و شق كند و برجاى گزيدهء خودش بگذارند .\r\nاگر زخم ورم نكرده است ، عاقرقرحا يا پنيرك يا سير كوبيده و يا خردل را برجاى گزيده\r\n\r\n","description":"","footnote":"","page_name":" 87 ","page_number":115},
  {"content":"\r\n\r\nگذارند و بپاشند و بر اطرافش نيز بپاشند .\r\nاگر زخم ورم كرده است ، پوست انار شيرين را در آب بپز و بر ورميده بگذار !\r\n\r\nداروهاى تناولى در علاج گاز گرفتگى موغالى\r\nدرمنهء ارمنى كه با شراب بر آتش بجوشد ، و ترتيزك آبى ، سوسنبر و ثمر سرو هركدام كه با شراب تناول شوند خوب است .\r\nعاقرقرحا ، بزر ترتيزك آبى و كاجيره هركدام از اينها را بخورند خوب است .\r\nگياه بخور مريم را با اسكنجبين بخورند بسيار داروى خوبى است .\r\nگاوشير ( جواشير ) و بيخ كوشاد هركدام تناول شوند خوب است .\r\nپنيرمايهء بزغاله و پنيرمايهء بره هر دو بسيار خوبند و از تناول آنها بسيار فايده بينند .\r\nشير و اسكنجبين بخورند بسيار خوب است .\r\nيكى از دانشمندان مىفرمايد : بهترين داروى علاجى در گزش موغالى ، برگ سبز غار است كه با شراب تناول شود .\r\nآب‌پز ترتيزك آبى ، آب‌پز مشك چوپان و آب‌پز لبلاب با شراب همگى در اين حالت نفع رسانند .\r\nاصطرك نيز بسيار خوب است كه با شراب بخورند .\r\nاگر داروهاى نامبرده كه گفتيم آب‌پز شوند يا همينطور خام آنها را بخورند باز بهره بينند .\r\nاگر گوشت فاسد از زخم افتاد علاج قرحه را به كار ببر !\r\n\r\n","description":"","footnote":"","page_name":" 88 ","page_number":116},
  {"content":"\r\n\r\n\r\nگفتار پنجم انواع حشرات موذى\r\nما در اين گفتار دربارهء نيش كژدم ، رتيل ، زنبورها ، انواع مارمولك سانهاى گزنده و امثال آنها سخن مىگوييم .\r\nاينك از حشرات بيابانى شروع مىكنيم :\r\n\r\nفصل اول كژدم\r\nگويند : كژدم ماده از كژدم نر درشت اندام‌تر است ؛ كژدم نر لاغر و باريك است و كژدم ماده چاق و بزرگ ، نيش كژدم ماده باريك و نيش كژدم نر ستبر است .\r\nبرخى پندارند كه بعضى از كژدمها دو نيش دارند و گاهى كه كسى را نيش مىزنند جاى دو نيش پيداست . و جاى نيش سرد و سراسر بدن گرم مىشود و گاهى ممكن است عرق سرد كنند .\r\nكژدم پرنده از كژدم عادى بزرگتر است و چون مىخواهد از منطقه‌اى به منطقه ديگر پرواز كند باد بالهايش را كمك مىكند و كژدم به سلامت به سفر خود ادامه مىدهد و نمىافتد .\r\n\r\nمهره‌هاى دم كژدم\r\nكژدمهايى هستند كه دمشان شش مهره دارد . و وقتى كه شعرا طلوع مىكند ( بعد از پانزدهم مرداد ) بسيار خطرناك مىشوند و در اين زمان كسى را نيش بزنند زنده نمىماند . و كژدمهايى هستند كه دمشان از شش گره كم‌تر دارد .\r\nبرخى از مردم گويند : كژدمها به نه رنگ مختلف ديده شده‌اند ، كه عبارتند از : كژدم سفيد ،\r\n\r\n","description":"","footnote":"","page_name":" 89 ","page_number":117},
  {"content":"\r\n\r\nكژدم زرد ، كژدم سرخ ، كژدم خاكسترى رنگ ، كژدم سياه مايل به خاكى ، كژدم سبز ، كژدم طلايى رنگ - كه سرانبركها و سر دمش سياه است - كژدم شرابى رنگ - كه نيشش به خليدن سوزن مىماند و بسيار درد دارد - كژدم دودى رنگ كه اگر كسى را نيش بزند به هرهر خنديدن و عقل درهم شدن مبتلا مىشود .\r\n\r\nپيامدهاى نيش كژدم\r\nاز اثر نيش كژدم - در صورتى كه كژدم از نوع خطرناك و بسيار بدجنس باشد - روىآورهاى زير رخ مىدهند :\r\nجاى نيش فورا ورم مىكند و ورمش سرخ و سفت است ، درد مىكند ، گاهى درد به ساير اندامان سرايت مىكند ، زمانى ورم التهابى مىگردد و گاهى سرد مىشود و احساس مىكند كه دارد با گلوله‌هاى برفى گلوله‌باران مىشود . درد ناگهانى پديد مىآيد و نيش زده تو گويى سوزن در جسمش فرومىكنند . بعد از آن عرق مىكند ، لبهايش مىپرد و سر مىشوند . كف‌مانندى كه بر لبش مىآيد سخت مىشود ، موهاى بدنش تقريبا مىخشكند ، مىلرزد ، چندش دارد ، دست و پايش سرد مىشوند و بويژه دستى يا پايى كه نزديك جاى نيش زده باشد ، سراسر بدن سست مىشود ، بيخ رانها برجسته‌تر مىنمايند ، ذكر درازتر از حالت عادى به نظر مىرسد ، شكم باد مىكند و ممكن است نيش خورده بادهاى صدادار بيرون دهد . بويژه اگر پايينهاى بدن نيش خورده باشد باد صدادار معركه مىكند ! زير بغل ورم مىكند ، بسيار آروغ مىزند و بويژه اگر نيش در بالاييهاى بدن باشد ، آروغ چندانكه خواهى هست . رنگ رخساره نيز عوض مىشود .\r\nتا كژدم نيش‌زن بدجنس‌تر باشد روىآورهاى ذكر شده شديدتر رخ مىنمايند . نيش تو گويى داغ آتشين سوزنده است ، سراسر بدن از سرما مىلرزد ، مايع لزجى بر لب مىآيد و بر آن مىچسبد ، اشك لزج از چشم مىآيد و در گوشهء چشم منعقد مىشود و ژفك مىگردد ، سيما به كلى تغيير مىيابد ، مقعد بيرون مىزند ، ذكر مىآماسد ، زبان كلفت‌تر از حالت طبيعى مىشود ، دندانها بر هم ساييده مىشوند ، اندامان گلو متشنج مىشوند و ممكن است در بعضى حالات دندانها برهم بچسبند و شخص نتواند دهان باز كند - كه اين نشانهء بدحالى بيمار است .\r\nجالينوس مىفرمايد : « اگر نيش كژدم بر رگ شريان آيد ، نيش زده غش مىكند ، اگر بر پىرگ آيد به تشنج گرفتار مىشود و اگر نيش بر وريد آيد عفونت در درون رخ مىدهد . »\r\nعلاج\r\nدر علاج نيش كژدم دستورات عمومى دفع سم را به كار ببر و جاى نيش زده را نمك و گاورس بگذار و ببند ! اما قبل از هر چيز بايد جاى نيش‌زده مكيده شود و شرط و شروط و دستور مكيدن اين حالات كاملا اجرا گردد و هرچه كه دربارهء جذب سم از زخم ذكر شده است به كار گرفته شود .\r\nداروهاى تندمزاج و لطيف و التهاب‌آور را استعمال كن ! داروهاى علاج نيش‌زدگى كژدم\r\n\r\n","description":"","footnote":"","page_name":" 90 ","page_number":118},
  {"content":"\r\n\r\nعبارتند از : صمغ انگدان ، سير ، عاقرقرحا ، اناريجه - كه از هر دارويى بهتر است - مغزرته نيز خوب است . رته همان فندق هندى است . فندق خودمانى هم خوب است .\r\nگياهى هست كه بر زمين پهن مىشود و مسافت يك وجب زمين را زير پوشش قرار مىدهد و مستدير واقع مىشود . رنگ برگهايش به رنگ مرزنگوش شبيه است و شبيه ثمر درخت كنار گس مزه است . اگر اين گياه را با آب بخورند درد ناشى از نيش كژدم فورا از بين مىرود .\r\nنام چندين گياه و درخت ديگر را شنيده‌ام كه در علاج نيش كژدم خوبند ؛ اما هيچ‌كدام از آنها را نشناختم .\r\nگياهى هست كه ساقش به اندازهء يك انگشت از زمين بالا مىآيد و داروى خوبى است ؛ كه نامش را نمىدانم .\r\nرستنى ديگرى هست كه شاخه‌هايش در برابر هم قرار دارند و به اندازه يك ذرع از زمين بالا مىآيد و ثمرى شبيه خرماى نارسيده دارد و مزه‌اش درست مزهء خرماى نارسيده است . آن هم فورا درد را تسكين مىدهد .\r\nلعبه بربريه - كه گياهى است شبيه سورنجان - از داروهاى بسيار خوب در تسكين درد نيش كژدم است .\r\nپياز موشى را بخورند در تسكين درد نيش كژدم اثرى عجيب دارد .\r\nترياق فاروق ( مثروديطوس ) ، ترياق عزره ، ترياق چهارگانه و شجرينا همه خوبند .\r\nداروى صمغ انگدان بسيار خوب است .\r\nمار دارو ( هزارگوشان ) بسيار خوب است .\r\nسپند - كه در زمان ما آزمون شده است - در تسكين درد ناشى از نيش كژدم بسيار خوب است .\r\nجالينوس مىفرمايد : « كاجيرهء كوهى را - كه از جنس كنگريهاى خاردار است - در دهن نگهدارند ، درد نيش كژدم تسكين يابد . »\r\nبرخى از اطباء گفته‌اند : اگر به اندازهء يك دانه كنجد بيش بخورند ، درد را به كلى از بين مىبرد و نبايد از خوردن اين مقدار بيش بترسند ؛ زيرا حد اقل نيم درهم از بيش انسان را مىكشد نه به اندازهء يك دانه كنجد .\r\nسير را بعد از نوشيدن كمى شراب بخورند ، درد از بين مىرود .\r\nاگر سير و گردو را باهم بخورند و بعد از مدتى كم شراب بنوشند ، در تسكين درد اثربخش‌تر است . سير و گردو را تقريبا به مقدار هفت مثقال بخورند خوب است . بعد از خوردن سير و نوشيدن شراب در جاى گرم خود را بپوشانند تا عرق كنند .\r\nاگر ممكن باشد جايش بالاى بخار آب گرم باشد بهتر است . مسألهء مهم عرق كردن است .\r\nو منظور از عرق كردن بيرون دادن مادهء بد و ناباب است به خارج . اگر به حمام روند و در آنجا عرق كنند خوب است و همين‌كه از حمام بيرون آمدند شراب خالص بخورند .\r\nاينك چندين داروى تركيبى كه پادزهر نيش كژدمند و تركيباتشان را در زير شرح مىدهيم :\r\n\r\n","description":"","footnote":"","page_name":" 91 ","page_number":119},
  {"content":"\r\n\r\nنسخه :\r\nزراوند دراز ، كوشاد ، ثمر غار ، پوست بيخ كبر ، بيخ هندوانهء ابو جهل ، خاراگوش محلى ، زردچوبه و ماردارو ( هزارگوشان ) همه را در عسل بسرشند و از آن تناول كنند .\r\nنسخهء خوب ديگر :\r\nبزر سداب بيابانى ، زيرهء حبشى و بزر شبدر از هريك هشت قيراط ، سركه در اندازهء كافى كه داروها را در آن بسرشند . به وزن يك درخمى تناول كنند ؛ اما اگر از يك درخمى بيشتر بخورند خطر دربردارد . و اگر ديدى كه درد تسكين نيافت ، بعد از يك ساعت نيم درخمى ديگر بخورند .\r\nنسخهء خوب پادزهرى :\r\nسير و گردو هريك يك جزء ، برگ خشكيدهء سداب ( فيجن ) ، صمغ انگدان و مرّ از هريك نيم جزء .\r\nانجير در آب خيسيده و نرم شده را بياور و اين داروها را همگى با عسل و انجير درهم بسرش ! به وزن سه درهم از آن را با شراب بخورند .\r\nنسخهء ديگر :\r\nگند بيدستر ، فلفل سفيد ، مرّ و افيون هريك يك جزء متساوى . همه را درهم بسرش و به وزن بيست و چهار قيراط از آن را با بيست و هشت مثقال شراب بخورند . اين دارو در علاج نيش رتيل نيز مفيد است .\r\nنسخهء ديگر :\r\nگاوشير ، مرّ ، بارزد ، گند بيدستر ، فلفل سفيد با اصطرك و عسل را در اندازه برابر بسرشند .\r\nنسخهء ديگر كه آن را داروى عسكرى نامند :\r\nبيخ هندوانهء ابو جهل ، بيخ كبر ، خاراگوش ، زراوند غلتان ، زراوند دراز ، كاسنى بيابانى و كاسنى كاشتنى از هريك يك جزء . همه را درهم مخلوط كنند . اگر نيش‌زده كودك است ، به وزن دو دانگ بخورد و اگر بزرگسال است ، يك درهم بخورد . اين دارو در علاج نيش كژدم نظير ندارد .\r\n\r\nبقيهء داروهاى تناولى :\r\nصمغ انگدان ، هزارگوشان و شاه‌زيره به وزن يك درهم با شراب تناول شود .\r\nمشك زمين ، دانهء آس ، ريحان كوهى ، بزر ريحان كوهى ، بزر گياه ترشك بيابانى ، كاسنى بيابانى ، كاسنى كاشتنى و سكبينه كه بخورند يا برجاى نيش گذارند خوب است .\r\nپونهء كوهى و خرچنگ رودخانه‌اى را با شير الاغ بخورند .\r\nعربها به وزن دو درهم بيخ هندوانهء ابو جهل را مىسايند و به خورد نيش كژدم خورده مىدهند بسيار داروى خوبى است . برخى آزموده‌اند كه اگر نيش زده نمك نانوايى را در دهان ريزد و\r\n\r\n","description":"","footnote":"","page_name":" 92 ","page_number":120},
  {"content":"\r\n\r\nاندازه‌اش يك چهارم پر يك كف دست باشد ، درد تسكين يابد .\r\nبعضى گويند : گياه چوبك را تا سبز است بياورند و بكوبند و بسايند و ببيزند و با روغن گاوى درهم بسرشند و حدود دو مثقال بخورند ، تأثيرى عجيب بينند و درد به كلى از بين مىرود .\r\nاگر ترب يا ريحان كوهى را تازه خورده باشند از نيش كژدم زيان نمىبينند .\r\nملخى بىبال و بزرگ هست كه آن را خركوك گويند . اگر اين ملخ را خشك كنند و بكوبند و با شراب بخورند درد نيش كژدم از بين مىرود .\r\nكسى كه به حرفش باور دارم گفت : افيون و بزر بنگ را در عسل به نيش خوردهء كژدم دادم درد تسكين يافت .\r\nطبيبى گويد : اگر نيش‌زدهء كژدم مركب هندى بخورد و يا برجاى نيش بمالد ، درد از بين مىرود .\r\nقارچ چمنى از داروهاى بسيار خوب است .\r\nثمر گياه برواق ( خنثى ) ، گل گياه برواق ، ثمر غار - كه ويژگى دارد - بزر شبدر ، برگ ترب و اناريجهء در سركه سرشته شده همگى از داروهاى ضد نيش كژدم هستند .\r\nنسخهء ديگر :\r\nزراوند ، سياهدانه ، بيخ گياه گاوشير و بزر سپند از هريك يك جزء برابر . همه را درهم مخلوط كنند و دو درهم از آن را با شراب بخورند .\r\nنسخهء ديگر :\r\nعاقرقرحا و زراوند هريك يك جزء ، فلفل نيم جزء ، بيخ انگدان يك چهارم جزء . همه را درهم مخلوط كنند و به وزن نيم درهم بخورند .\r\nنسخهء ديگر :\r\nزراوند دراز و عاقرقرحا هريك يك جزء . هر دو را در عسل بسرشند و به وزن دو درهم از آن را با شراب بخورند .\r\nنسخهء ديگر :\r\nمرّ ، گاوشير و افيون هريك يك جزء ، هزارگوشان چهار جزء . همه را درهم بسرشند و قرص سازند و تناول نمايند .\r\nنسخهء ديگر :\r\nپوست بيخ زراوند دراز و عاقرقرحا از هريك يك جزء . درهم مخلوط شوند و به اندازهء لازم بخورند .\r\nداروى تركيبى زير را بعضى از اطباء توصيه كرده‌اند .\r\n\r\n","description":"","footnote":"","page_name":" 93 ","page_number":121},
  {"content":"\r\n\r\nنسخه :\r\nدردى شراب شش درهم ، گوگرد زرد هشت درهم ، بزر سداب سه درهم ، گند بيدستر و بزر ترتيزك آبى از هريك دو درهم . همهء اينها را درهم مخلوط كن و با خون لاك‌پشت آبزى ( كشف ) درهم بسرش ! يك درهم از آن را با سى و پنج مثقال شراب تناول كنند .\r\n\r\nگذاشتنىها و ماليدنيها :\r\nخود كژدم كشته شود و برجاى نيش كژدم بگذارند ، علاج خوبى است ؛ دم كژدم هم همين‌طور .\r\nگياهى هست كه آن را دم كژدم نامند ؛ زيرا به دم كژدم شبيه است . گويند در علاج نيش عقرب كه برجاى نيش بگذارند ، خوب است . ليكن بنا به گفتهء آن يهودى اگر اين گياه را بر جايى سالم و نيش نزده بگذارند ، كرخيده و بىحس مىشود و خون را مىميراند .\r\nبدن موش را بشكافى و برجاى نيش كژدم بگذارى درد را از بين مىبرد . اين دارو جاى تصديق همگان است .\r\nقورباغه را كالبدشكافى و برجاى نيش كژدم بگذارى خوب دارويى است .\r\nمن خودم مركب هندى را آزمودم و برجاى نيش كژدم ماليدم ، بهره ديدم و درد تسكين يافت .\r\nشير انجير نارسيده نيز بسيار خوب است .\r\nگند بيدستر خوب است .\r\nگويند بلادر از آن داروهاى شگفت‌آور است و فورا درد را تسكين مىدهد .\r\nشخار با سركه بسيار خوب است .\r\nگوگرد زنده با صمغ درخت صنوبر درد نيش كژدم را از بين مىبرد .\r\nگوگرد زنده با سقز درخت بنه بسيار خوب است .\r\nگوشت ماهى نمك‌سود را برجاى نيش كژدم بگذارند درد نمىماند .\r\nسير را بپزند و با روغن حيوانى به گرمى برجاى نيش كژدم گذارند درد تسكين مىيابد .\r\nبزر كتان خوب است ، بزر خطمى هم خوب است . بزر كتان و بزر خطمى كه با نمك باشند و بر جاى نيش گذارند بسيار خوب است .\r\nآرد جو با افشرهء سداب يا با آب‌پز سداب بسرشد و برجاى نيش كژدم گذارند خوب است .\r\nسبوس آرد گندم با چلغوز كبوتر بپزد و بر جاى نيش كژدم گذارند .\r\nريحان كوهى را برجاى نيش كژدم بمالند فورا درد تسكين مىيابد .\r\nبيخ هندوانهء ابو جهل ، كاسنى كاشتنى و كاسنى بيابانى همه خوبند ؛ هركدام را بر جاى نيش كژدم گذارند خوب است .\r\nهل با ريحان كوهى كوبيده شوند و بر جاى نيش مالند بسيار خوب است .\r\nمرزنگوش خشك خوب است .\r\nنمكى كه از ادرار به دست مىآيد - كه چنين نمكى به كار هيچ‌چيز و هيچ‌كس نمىآيد - در تسكين درد نيش كژدم بسيار مفيد است .\r\n\r\n","description":"","footnote":"","page_name":" 94 ","page_number":122},
  {"content":"\r\n\r\nاگر سنگ را گرم كنند و سركه بر آن پاشند و بخار كند و جاى نيش زده را بر آن بخار گيرند منفعت بينند .\r\nآب‌پز سپوس ، آب‌پز گزنه و آب‌پز بابونه هركدام را بر جاى نيش كژدم بمالند يا بپاشند خوب است .\r\nآب دريا را گرم كنند و برجاى نيش پاشند .\r\nافشرهء شبدر و آب‌پز شبدر در تسكين درد نيش كژدم اثر شگفت‌انگيز دارند .\r\nنفط سفيد گرم شده دارويى بسيار تأثيربخش و خوب است .\r\nوزغه در روغن زيتون بپزد و روغن زيتون را به گرمى برجاى نيش‌زده بچكانند ، بسيار خوب و عجيب است .\r\nكژدم جراره ( دم‌كشان ) . اين نوع از كژدمها تن بندبند و انگدان مانند دارند . نك دمشان باريك و تيز است . سم آنها بسيار قوى است . در خوزستان و بويژه در عسكر مكرم خوزستان بسيارند و در جايى كه انگدان بسيار است زياد پيدا مىشوند . اگر كسى را نيش بزنند ، شخص فورا هيچ احساس دردى نمىكند . فرداى آن روز يا بعد از فرداى آن روز به درد مىآيد .\r\nبعد از آن شخص بسيار افسرده مىشود ، رنگ رخساره‌اش تغيير مىيابد و ممكن است به يرقان مبتلا شود . زبانش ورم مىكند ، جاى نيش چركين مىشود ، خون مىشاشد ممكن است مدفوعش حبس شود و رخ داده كه نيش زده مرده است .\r\nبه درد آمدن با تپش قلب شروع مىشود و سرانجام نيش زده غش مىكند .\r\nاگر درد كم بود نبايد فريب بخورى و اهميت ندهى ؛ نيش كژدم جراره بسيار سمى و بدجنس است .\r\nعلاج\r\nبعد از علاج عمومى - كه مىدانى - بهترين عمل آن است كه جاى نيش‌زده را داغ كنى .\r\nداروهاى تناولى كه در علاج نيش كژدم دم‌كشان مفيدند ، عبارتند از : آب كاهوى تلخ ، آب كاسنى بيابانى ، آبجو و نوشيدن و خوردن هرچه كه حرارت را فرونشاند ، بويژه وقتى كه التهاب زياد باشد خوب است .\r\nقاوت سيب را با آب سرد بخورند از علاجهاى درجه اول است .\r\nبعضى گويند : بيخ مريم نخودى كوهى را با آب سرد بخورند خوب است .\r\nبرخى گويند : زنجبيل شامى بخورند خوب است .\r\nداروى تركيبى خوبى كه در علاج نيش كژدم جرار به كار مىآيد و آن را ترياق عسكرى مىنامند . از قرار زير است .\r\nنسخه : پوست كبر ، كوشاد ، خاراگوش رومى ، زراوند غلتان ، اناريجه ، كاسنى بيابانى خشكيده ، برگ\r\n\r\n","description":"","footnote":"","page_name":" 95 ","page_number":123},
  {"content":"\r\n\r\nدرخت سيب ترش و گشنيز هريك يك جزء . همه را خرد و ساييده درهم مخلوط كنند و سه بار هر بار پر يك كف دست از آن بخورند .\r\nاگر التهاب شديد پديد آمد ، آب‌ميوهء سرد شده بنوشند .\r\nاگر تپش غير طبيعى قلب رخ داد ، شربت سيب شامى ، قاوت سيب و ماست ترش با قرص كافور بخورند .\r\nاگر افسردگى بسيار شديد بود ، آب‌ميوه‌ها را با روغن گل بسيار سرد كرده و بخورند .\r\nاگر شكم بسيار قبض شد ، حقنه شوند .\r\nاگر خون شاشيدند ، رگ بزن و خون بكش و علاج خون شاشيدن را به كار ببر !\r\nاگر زبان نيشتر زده آماسيد ، رگ زير زبان را بزن ، و آب كاسنى و اسكنجبين را در گلو بگرداند .\r\nاگر جاى نيشتر زده به زخم خوره‌اى تبديل شد ، بايد دارويى بسيار تندمزاج بر آب بگذارى و پيرامون نيش زده را گل ارمنى و سركه بمالى و علاج قرحه‌هاى بدخيم و پليد به كار ببرى . « 1 »\r\n\r\nفصل دوم عنكبوت و عنكبوتسانان « 2 »\r\nجانورشناسان پژوهشگر گويند : رتيل شش نوع دارد ؛ اما در نامگذارى و تعريف حالات آنان اختلافاتى دارند .\r\n1 - بنا به فرمودهء يكى از طبيبان معتمد و جاى باور ، نوع اول از جنس رتيلا ، نامش راوغيون ( راغيون - نسخه . ) است . راغيون شكلش گرد و مدور و رنگش انگورى است . منظورشان از رنگ انگورى رنگ مايل به سياه است .\r\n2 - دومى را لوقوس گويند . از راغيون پهن‌تر است و آن هم گرد است . سه نوع بريدگى در اطراف گردنش ديده مىشود . سرى برجسته ، متخلخل و صاف دارد .\r\n3 - سومى اسمش مورميغوس ( مورميقيون - نسخه . ) است . در اندازهء مورچه‌اى درشت ( عجروف ) است . رنگ مورميغوس خاكسترى است و برجستگىهاى كوچك سرخ رنگ بدنش را پوشيده است و بويژه اين سرخ خالهاى كوچك در پشتش زيادند .\r\n4 - چهارمى ( سقيليروفقلون ( سقليرومقلون - نسخه . ) نام دارد . سر و تمامى بدنش سخت است و بالهاى مانند بال مورچهء بالدار دارد .\r\n5 - پنجمى سقليقون ( سقوسقليقون - نسخه . ) است . بدنش دراز و باريك است و بر بدنش و بويژه در سر و گردنش خالهاى سياه وجود دارد .\r\n\r\n\r\n","description":"","footnote":"\r\n( 1 ) - بهترين علاج نيش كژدم - از هر نوعى كه باشد - ماست است . ماست را كمى بر آتش گرم كنند و بر جاى نيش زده مالند يا اندام نيش كژدم خورده را در آن فرو كنند ، فورا درد تسكين مىيابد و پيامدهايى باقى نماند - م .\r\n( 2 ) - عنوان اين فصل مىبايست رتيل باشد : زيرا بحث اين فصل منحصر به رتيل مىشود - و .\r\n","page_name":" 96 ","page_number":124},
  {"content":"\r\n\r\n6 - ششمى قرتوفولقطيس ( قريوقواطليس - نسخه . ) است . بدنش دراز و سبزرنگ است و زير گردنش سوزن ماننده‌اى هست .\r\nطبيبى كه اين اسامى را گفته است ، اثر نيش هريك از اين شش نوع را بيان كرده و چنان كه او مىفرمايد پيامد نيش كليهء انواع رتيلها يكى است و فرقى ندارند .\r\nطبيبى ديگر مىگويد كه انواع رتيلها هريك پيامد نيششان ويژگى به آن نوع دارد و اختلاف در اثرات نيش آنها هست . اين طبيب كه غير از آن طبيب اولى است گويد : « رتيل جانورى است شبيه به نوعى تارتنك كه آن را پلنگ گويند و مگس شكار مىكند و انواع زياد دارد . »\r\nجالينوس مىفرمايد : « رتيلها دوازده نوعند و بدترين آنها رتيل مصرى است . » دوازده نوعى كه جالينوس معرفى مىكند به قرار زير است :\r\n1 - رتيل قرمز رنگ كه كاملا شبيه تارتنك بوده و شكلش گرد و مدور است .\r\n2 - سياهرنگ دودى كه آن هم شبيه تارتنك است .\r\n3 - خالدار پر از خالهاى سياه و سفيد .\r\n4 - رتيل سفيد شكم گرد و دهان كوچك .\r\n5 - نوعى هست كه مىدرخشد ، پشت كوژ است و خطهايى درخشان بر پشت دارد .\r\n6 - رتيل زرد پرز و كركدار .\r\n7 - رتيل رنگ مايل به سياه و به اصطلاح انگورى كه دهانش در وسط سر است ، پاهاى كوتاه متمايل به عقب دارد و وقتى بخواهد نيش بزند بر پشت مىخوابد و كمى مايع تر مىپراند . اين رتيل انگورى از آن انگورى كه اسمش را قبلا ذكر كرديم نرم‌تن‌تر است .\r\n8 - رتيل مورچه‌سان كه به مورچه مىماند ، گردنش قرمز ، سرش سياه و پشتش سفيد خالدار و به رنگهاى مختلف است .\r\n9 - رتيل آلاكلنگى .\r\n10 - رتيل زنبورى كه به زنبور سرخ مىماند .\r\nجالينوس براى هريك از اين ده نوع خاصيت ويژه در نيش‌زنى و اثرات نيش آنها را ذكر مىكند .\r\n11 - رتيل گاودانه‌اى ، كه چون بسيار كوچك و گردگاودانه مانند است اين اسم را برايش برگزيده‌اند . دهان كوچك ، شكم سرخ مايل به زرد و دست و پاهاى سفيد و پر از كرك دارد .\r\n12 - رتيل مصرى - كه اول ذكرش آمد - شكمش گنده ، سرش بزرگ است و شباهت به مگسى دارد كه شبها پيرامون چراغ مىگردد . كه اين رتيل مصرى نام از انواع ديگر رتيلها بدجنس‌تر است .\r\n\r\nنيش رتيل و اثراتش به‌طور عام\r\nچنان كه در نامگذاريهاى رتيلها و در رده‌بندى آنها اختلاف‌نظرهايى هست ، همچنان در پيامد نيش آنها نيز اختلافاتى پيداست .\r\n\r\n","description":"","footnote":"","page_name":" 97 ","page_number":125},
  {"content":"\r\n\r\n1 - جالينوس مىفرمايد : « نيش رتيل به اندازهء نيش كژدم فرونمىرود و به پىرگ نمىرسد و در اكثر حالات جاى نيش سبز رنگ نمىشود . »\r\n2 - طبيبى كه او را مورد اعتماد ذكر كردم و انواع رتيلها را شش‌گونه تعريف مىكرد مىفرمايد :\r\n« جاى نيش هر شش نوع از رتيل ورم مىكند و احيانا جاى نيش‌زده قرمز مىشود و اكثرا به زرد مايل به سياه و سبز مىزند . جاى نيش مىخارد و گاهى ممكن است خارش به پيرامونهاى جاى نيش برسد . و رخ مىدهد كه خارش تا ساقهاى پا سرايت كند . »\r\n3 - طبيبان ديگرى هستند كه مىگويند : « ورم و برجسته شدن جاى نيش رتيل زياد نيست و التهاب هم ندارد . »\r\nآن طبيب مورد اعتماد ما عقيده دارد كه نيش رتيل ممكن است بر اندامان پىآلوده و استخوانى اثر بگذارد . منظورش از اين اندامان پىآلود استخوانى ، زانو ، كمر ، پشت و شانه‌ها است كه از اثر نيش رتيل سردى را احساس مىكنند و اين احساس سردى دوام مىيابد . همو عقيده دارد كه اگر نيش رتيل بر چنين اندامانى آيد ، ممكن است حالت سرما بر سراسر بدن غلبه يابد و بدن به چندش و لرزش درآيد .\r\nگويد : « درد بسيار شديد رخ مىدهد ، رنگ نيش زده زرد مىشود ، خوابش نمىبرد ، چشمهايش غير طبيعىتر و نمناك مىشوند و قطرات اشك پياپى فرو مىريزند . در پايينهاى شكم و بويژه در زهار احساس مىكند كه فراخناهايى رخ داده است . در اين حالت طبيعت به كمك بيمار مىآيد و مادهء آب‌ماننده‌اى را از راه قى و اسهال از بدن خارج مىسازد ؛ كه گاهى ممكن است چيزى شبيه تار تار تنك در مادهء برآورده يا فروريخته ديده شود . بيخ رانها و بيضه‌ها باد مىكنند ، بند استخوانها مىترنجند و به حالت تشنج درمىآيند و به زحمت باز مىشوند ، دل درد و دل بهم آمدن رخ مىدهند .\r\nعرق سرد از بدن مىتراود و ممكن است سردردى روى نمايد كه به سردرد بيماران برسامى شبيه باشد . »\r\nطبيبان دستهء دوم ( غير از جالينوس و غير از طبيب مورد اعتماد ما ) بيشتر حاشيه مىروند و مىفرمايند : « از اثر نيش رتيل رنگ رخساره زرد مىشود ، بدن احساس سنگينى مىكند . ادرار مىسوزاند و گاهى دشوار مىآيد و ممكن است تار تار تنك مانند با آن باشد . ذكر و زانو و زهار بسيار كشيدگى پيدا مىكنند ، معده كش مىرود ، زبان بند مىآيد يا به تته‌پته گفتن مبتلا مىشود و درد و آزار شديد روى مىآورد . »\r\nطبيب مورد اعتماد - كه اول يادش كرديم - مىفرمايد : « از اثر نيش نوع ششمى ، يعنى قرطوفولقطيس يا قريوقواطليس كه سبز رنگ و بدن دراز است و سوزن ماننده‌اى زير گردن دارد ، معده زياد به درد مىآيد ، تب لرزهء شديد رخ مىدهد و پرش و اختلاج زياد به بار مىآورد . »\r\nهمان طبيب دربارهء فرمودهء جالينوس و ديگران چنين توضيح مىدهد كه :\r\n1 - از نيش رتيل قرمز رنگ درد بسيار كم رخ مىدهد و اين درد كم نيز به زودى از بين مىرود .\r\n3 ، 2 - نيش نوع سياه و نوع خالدار سفيد و سياه بسيار دردآور است ، نيش زده به حالت چندش\r\n\r\n","description":"","footnote":"","page_name":" 98 ","page_number":126},
  {"content":"\r\n\r\nو لرزش درمىآيد و در رانها احساس سنگينى مىكند .\r\n4 - نيش رتيل سفيد شكم گرد كوچك دهان درد كم دارد اما خارش مىآورد ، شكم نيش زده سست مىشود و درد مىكند و شخص اسهال مىگيرد .\r\n5 - نيش رتيل براق درد شديد همراه خارش به بار آورد ، نيش زده به نوعى لرزش سبك مبتلا مىشود ، احساس كرخى مىكند ، سرش سنگين مىشود و بدنش سست مىگردد .\r\n6 - جاى نيش رتيل انگورى مايل به سياه بسيار درد دارد ، سراسر بدن سرد مىشود ، نيش‌زده مىلرزد و جسمش تير مىكشد ، كزاز دارد ، عرق سرد از جسمش مىريزد ، صدايش منقطع ( بريده بريده ) مىشود ، سراسر بدنش بىحس مىشود ، شكمش مىآماسد ، ذكرش توهم مىآيد و تند مىشود ، برمىخيزد و بدون اراده آب پشت مىپراند . ادرارش تيره رنگ مىشود .\r\n7 - رتيل سياه رنگ دودى از نوع بدجنس و پليد است . نيش زده معده‌اش به درد مىآيد ، پياپى قى مىكند ، پياپى سرفه مىكند ، سردرد مىگيرد ، ادرارش بند مىآيد و مرگ سريع به دنبال دارد .\r\n8 - رتيل زرد كركدار جاى نيشش به شدت درد مىكند ، نيش‌زده به لرزش و عرق كردن سرد مبتلا مىشود ، شكمش باد مىكند و ممكن است بميرد .\r\nيكى از طبيبان حاشيه‌رو دربارهء اثر نيش رتيل انگورى مايل به سياه ، راجع به چگونگى برخاستن آلت تناسلى و توهم آمدن و تند شدن ذكر و آب پشت پراندن و كزاز و صدا قطع شدن بسيار زياده‌روى مىفرمود و چون فرمايشاتش زياد جاى باور نيست آنها را بازگو نمىكنم .\r\n9 - رتيل مورچه‌سان نيشش سلامت و بىخطر است و دردش بسيار كم است .\r\n10 - از نيش رتيل آلاكلنگى بدن نيش‌زده تاول مىزند و زبان سنگين مىشود .\r\n11 - از نيش رتيل زنبور سرخ مآب جاى نيش ورم مىكند ، كزاز رخ مىدهد ، نيش‌زده خواب‌آلوده مىشود و زانوهايش ناتوان مىگردند .\r\n12 - رتيل گاودانه‌اى بدجنس است و پيامدهاى نيشش همانند پيامدهاى نيش رتيل انگورى است .\r\n13 - رتيل مصرى بسيار بدجنس و پليد است نيش‌زده‌اش سردرد شديد مىگيرد و خواب‌آلودگى بر او چيره مىشود و مرگ سريع در پى دارد .\r\nعلاج\r\nعلاج نيش رتيل همان علاج مشخصى است كه در ساير نيش‌زدگىها عموميت دارد ؛ يعنى بايد قبل از هر چيز جاى نيش مكيده شود و سم به خارج جذب گردد . جاى نيش رتيل را آب شور و گرم بپاش ! پادزهرهاى مذكور در علاج نيش كژدم همگى در علاج نيش رتيل نيز خوبند . در آبزن نشستن و حمام كردن ، در تسكين درد ناشى از نيش رتيل بهترين و سريع‌ترين علاج است و همين‌كه در آبزن نشستند درد از بين مىرود . اگر از آبزن بيرون آمدند و درد عودت كرد ، باز به آبزن پناه ببرند و هر ساعت آبتنى كنند .\r\n\r\n","description":"","footnote":"","page_name":" 99 ","page_number":127},
  {"content":"\r\n\r\nاينك پادزهرى بسيار خوب كه در علاج نيش رتيل ، نيش اژدهاى دريايى و چند نوع از مارها اثر خوب دارد . و همين پادزهر را اگر كسى كه مبتلا به نيش سموريا يا طروغورون - كه ضمن بحث اژدهايان دريايى ذكرشان آمد - بخورد اثر خوب بيند .\r\nنسخه :\r\nفلفل سفيد ، زراوند ، بيخ سوسن آسمانگون ، سنبل رومى ، عاقرقرحا ، تخم هويج بيابانى ، خربق سياه ، زيرهء حبشى ، برگ راتاج ( خرنوب سگانه ) ، افونيطرون ( ابونيطون - نسخه . ) ، چشم انار ، پنيرمايهء خرگوش ، دارچين ، گوشت خرچنگ رودخانه‌اى ، اصطرك ، افشرهء خشخاش و ثمر بلسان از هريك هفت مثقال . همه را بكوبند و با افشرهء كبر درهم بسرشند و قرصهايى به وزن يك درخمى از آن بسازند و مبتلا به نيش رتيل و غيره يك قرص را با شراب تناول كند .\r\nدر بعضى نسخه‌ها بيخ سوسن سفيد ، ساقهء بلسان ، بزر شبدر ، ثمر درخت سرو ، بزر كرفس نيز هريك به مقدار هفت مثقال اضافه شده است .\r\nساير داروهاى پادزهر نيش رتيل عبارتند از : ثمر صنوبر ، زيرهء حبشى ، برگ درخت چنار ، پوست درخت چنار ، بزر شبدر ، نخود سياه - كه اگر نخود سياه بيابانى باشد بهتر است - ثمر آس خوب و برگزيده ، بزر مشك چوپان ، بزر شبت ، زراوند ، ثمر گز ، افشرهء هميشه بهار و شير كاهوى بيابانى . هركدام از اين داروها را به مقدار دو مثقال با شراب بخورند .\r\nثمر درخت سرو در شراب بپزد و بخورند . اگر ثمر سرو در شراب بپزد و دارچين در آن مخلوط شود بهتر است .\r\nآبگوشت خرچنگ و آبگوشت غاز بخورند خوب است .\r\nبيخ مارچوبهء آب‌پز شده با شراب تناول شود خوب است .\r\nزراوند و زيره در اندازه برابر هر دو را باهم در آب‌گرم ريزند و بخورند بسيار خوب است .\r\nداروى تركيبى زير در علاج نيش رتيل پادزهر خوبى است .\r\nنسخه :\r\nسياهدانه ده درهم ، تخم هويج بيابانى و زيره از هريك پنج درهم ، ثمر سرو كوهى و ثمر درخت سرو هريك سه درهم ، سنبل الطيب ( علف گربه ) ، ثمر غار ، زراوند غلتان ، ثمر بلسان ، دارچين ، كوشاد ، بزر شبدر و بزر كرفس از هريك دو درهم ، همه را در عسل بسرشند و به اندازهء يك گردو را با شراب كهنه بخورند .\r\n\r\nداروهاى ماليدنى و امثال آن\r\nخاكستر چوب انجير با شراب بسرشد برجاى نيش بمالند .\r\nنمك و زاج سبز را برجاى نيش زده مالند .\r\n\r\n","description":"","footnote":"","page_name":" 100 ","page_number":128},
  {"content":"\r\n\r\nابر مرده در سركه خيس شود و بفشرند و برجاى نيش مالند .\r\nزراوند و آرد جو در سركه بسرشد و برجاى نيش گذارند .\r\nبرگ كنگر ، تره ، گياه هفت‌بند و زراوند با خاكستر چوب انجير ، همه خوبند .\r\nپوست انار ، زراوند و آرد جوهر سه را با سركه بسرشند . جاى نيش را اول با آب و نمك بشوى و اين دارو را بر جاى نيش بگذار !\r\nروغن شبدر را به گرمى برجاى نيش بمال !\r\nآب دريا را گرم كن و به گرمى برجاى نيش پاش ! كه هر آبى كه شور باشد يا وسيلهء نمك شورش كنى ، اثر خوب دارند .\r\nآب‌پز كنگر و آب‌پز ثمر سرو را بر جاى نيش رتيل بمالى خوب است .\r\n\r\nفصل سوم شبث « 1 » و عنكبوت\r\nشبث شبيه تارتنك بزرگ است كه دست و پاهايش ستبر و درازتر از پاها و دستهاى تارتنك است .\r\nگويند : كسى كه نيش شبث بخورد معده‌اش به درد مىآيد ، قى مىكند ، شاشيدن و ريدنش به زحمت مىافتد و سم كشنده دارد و گويند رتيل مصرى از شبث بدتر است .\r\nمن مىگويم : نمىدانم اين شبث همان رتيل مصرى است كه بحثش با رتيلها آمد يا نوع ديگر است . در هرحال علاجش علاج رتيل است .\r\nتارتنك . كسى كه به نيش تارتنك گرفتار آيد ، بادهاى زياد در شكمش جمع مىشود ، بدنش تير مىكشد ، دست و پايش سرد مىشود و ذكرش باد مىكند .\r\nعلاج همان علاج رتيل است و اگر در طول روز پياپى و كم‌كم و جرعه‌جرعه شراب بنوشند بسيار بهره بينند .\r\nمشك زمين با شراب بخورند و در حمام عرق كنند .\r\nسياهدانه با شراب ، سداب خشكيده با شراب يا سداب و مشك زمين هر دو با شراب تناول شوند .\r\nچهار آرواره‌ها . در نوشتهء طبيبى نام دو جانور ذكر شده است كه من آنها را نديده‌ام و هيچ شناسايى از آنها ندارم و نمىدانم آيا بايد در ردهء رتيل يا تارتنكها جا داده شوند يا غير آنها هستند .\r\nطبيبى كه اين را نوشته است مىگويد : « اين دو جانور از جنس رتيلها هستند ، يكى از آنها پهن است و پاهاى سفيد دارد ، دو برجستگى بر سرش هست كه يكى از اين برجستگىها از\r\n\r\n\r\n","description":"","footnote":"\r\n( 1 ) - شبث : نوعى رتيل سياه و بزرگ است - لاروس .\r\n","page_name":" 101 ","page_number":129},
  {"content":"\r\n\r\nجلو سرش پايين آمده و مستقيم است . برجستگى دوم ، اين راست آمده را قطع كرده و صليبى بر آن گذر كرده است ، كه انسان خيال مىكند جانور دو دهان و چهار آرواره دارد .\r\nجانور ديگرى كه غير از ياد شدهء سابق است . اين دو برجستگى را ندارد ، اما دو خط متمايز صليب‌وار در سر و روى دارد ، كه آن هم چنين ديده مىشود كه دو دهان و چهار آرواره داشته باشد . »\r\nو دربارهء سم آنها مىفرمايد : « نيش اين دو جانور همانند نيش كژدم درد شديد دارد .\r\nجاى نيش سفيد مىشود ، رخساره و سر نيش زده به نوعى باد كرده ديده مىشوند و نمىتوانند بخوابند .\r\nعلاج نيش اين هر دو چهار آروارهء خيالى همان علاج نيش رتيل است . و بهترين و اساسىترين علاج رتيل پونهء بيابانى ، بيخ گاوشير ، شبدر و مشك چوپان است . »\r\nموغرنينا . همان طبيب دانشمند كه چهار آرواره‌ها را ذكر كرده . موغرنينا نام را نيز ذكر مىكند كه ما از آن خبرى نداريم .\r\nمىفرمايد : « اگر كسى را نيش بزند درد شديد احساس مىكند ، جاى نيش سرخ مىشود و به زحمت مىشاشد .\r\nعلاجش ثمر گز بزرگ ، زيرهء بيابانى ، برگ درخت گردو ، سير و شراب شيرين است . » شپش نسر . اين جانور در عربى قملة النسر ، در فارسى دذه « 1 » ، در يونانى صملوكى و در زبان هندى طغانوس نام دارد . اين حشره مانند شپش يا كوچك‌تر از شپش است .\r\nجالينوس مىفرمايد : « بسيار ريز است و به زحمت مىتوان جاى نيشش را ديد . از اثر نيش اين حشره ، نيش‌زده خون مىشاشد ، به خون‌دماغ مبتلا مىشود ، مقعدش خونريزى مىكند ، خون قى مىكند ، خون از سينه و ريه‌اش ، از بن دندانهايش مىتراود و با تف بيرون مىآيد و در بعضى حالات اصلا علاج‌پذير نيست . »\r\nعلاج\r\nبايد علاج نيش كژدم دم‌كشان را به كار ببرى . آنچه در علاج نيش شپش نسر ويژگى دارد آن است كه بر جاى نيش پادزهر بمالى . مثلا افشرهء كاهو و صندل قرمز بمالى .\r\nنيش خورده شير تازه دوشيدهء بز ، كره ، گل مهرزده ، ماه پروين ، خرفه ، آب خرفه ، اسفرزه ، لعاب اسفرزه و ساير حرارت فرونشانها از قبيل : آب كاسنى ، آب كاهو ، آب كدو و آب خيار بخورد .\r\nشپشه ( طبوع « 2 » يا مهرهء گل ) . حشره‌ايست پاهاى بسيار و سم بد و تند دارد . در علاج و\r\n\r\n\r\n","description":"","footnote":"\r\n( 1 ) - دذه ، دزه ، دژه و دشه در فرهنگهاى فارسى كه در دسترس من بود نبود . نسر بر هر پرندهء لاش‌خور اطلاق مىشود و اكثرا منظور كركس است .\r\n( 2 ) - طبوع را در زبان كردى چنگنه و در لهجهء بغدادى طبّيع گويند . بهترين علاجش داروى حمام ( واجبى ) است كه بر جاى نيش زده مالند - م .\r\n","page_name":" 102 ","page_number":130},
  {"content":"\r\n\r\nاثربخشى با شپش نسر برابر است .\r\nزنبورها . نيش زنبور بيشتر از نيش زنبور عسل گرمىآور است . از نيش زنبور درد هست و جاى نيش سرخ مىشود و مىآماسد .\r\nنوعى زنبور درشت هست كه سر سياه و چندين نيش دارد و كشنده است . روى هم رفته تا زنبور مهرهء گنده‌تر داشته باشد خطرناك‌تر است . ممكن است از نيش زنبور درشت تشنج رخ دهد و زانوها ناتوان شوند .\r\nنيش زنبور كوچك را نيز نبايد بىاهميت دانست و گاهى ممكن است جاى نيش تاول زند و زبان نيش زده سنگين شود .\r\nعلاج\r\nمكيدن جاى نيش - چنان كه مىدانى - و اگر ديدى كارزار است ، به وزن يك درهم مرزنگوش بخورند فورا درد تسكين مىيابد .\r\nيا به جاى مرزنگوش سه كف گشنيز خشك بخورند به مقدار هجده مثقال .\r\nافشره‌هاى خنك‌كننده و شربتهاى خنك‌كننده - كه مشهورند - بخورند بهره بينند .\r\nاگر قطعه‌اى يخ را مانند شياف در مقعد گذارند بسيار مفيد است .\r\nآب ريحان كوهى را برجاى نيش مالند ، آب پنيرك را برجاى نيش مالند . پنيرك در علاج نيش زنبور خاصيت عجيبى دارد .\r\nخطمى هم خوب است . سفيد مرز ، تاجريزى ، كنجد كوبيده و برگ گياه كنجد همگى در علاج نيش زنبور خوبند .\r\nانجير ، سركه ، انجير و سركه ، گل آزاد و آب‌غوره را بر جاى نيش زنبور مالند خوب است .\r\nسرگين گاو خوب است . اگر سرگين گاو با سركه باشد خوب‌تر است .\r\nبرگ سوسنبر ، برگ سبز غار ، افيون ، بزر شوكران و كافور همگى در علاج نيش زنبور خوبند كه برجاى نيش گذارند .\r\nافشرهء سرد را بر جاى نيش بپاش و با پارچه‌اى كتانى كه در آب سرد خيس شده است محكم ببند و اطراف آن را گل و سركه بمال !\r\nجل وزغ با سركه عجب دارويى است !\r\nچيز سبز رنگى كه بر سبوهاى كهنهء آب‌كشى پيدا مىشود ، در علاج نيش زنبور از جل وزغ و سركه كمتر نيست .\r\nگويند آب و نمك ( نمك آب ) بر آن پاشند و ببندند بسيار خوب است .\r\nشير انجير را برجاى نيش بمال !\r\nكاهگل اندايش كهنه شدهء ديوار را با سركه قاطى كن و برجاى نيش بگذار !\r\nاز داروهاى گياهى نامبرده مىتوان آب گرفت و يا آب‌پز كرد و آب را در علاج نيش زنبور به كار برد .\r\n\r\n","description":"","footnote":"","page_name":" 103 ","page_number":131},
  {"content":"\r\n\r\nبارها تجربه كرده‌اند كه جاى نيش زده را مدتى در آب گرم نگهداشته‌اند و يكباره در آب شور مخلوط با سركه فرو كرده‌اند درد غيبش زده است .\r\nبا مگس جاى نيش را ماساژ دهند درد تسكين مىيابد .\r\nزنبور عسل . اثرات نيش زنبور عسل تقريبا همان اثرات نيش زنبورهاى ديگر است ؛ تنها فرق اينجا است كه زنبور عسل نيشش را هنگام نيش زدن جا مىگذارد . پس همان علاج عمومى زنبوران را به كار ببر !\r\nمورچهء بالدار و شبيه آن . مورچهء بالدار اگر نيش بزند اثرات نيشش شبيه اثرات نيش زنبور عسل و بلكه از آن سلامت‌تر است ؛ ليكن من مىگويم : حشرهء ديگرى از زنبورسانان هست كه نيش سوزنى دارد و شبيه به مورچهء بالدار است ، اما بسيار از مورچهء بالدار درشت‌تر است و به اندازهء زنبورى كوچك است و حتى از زنبور كوچك درازتر است . پاهايى دراز شبيه پاهاى تارتنك دارد ، دراز و زرد رنگ و درازتر از پاهاى زنبورها . بريدگيهاى بدنش كوچكتر از بريدگيهاى زنبور است . در لانه ساختن به مهارت زنبوران نمىرسد . لانه را در گل انتخاب مىكند و در ورودى زياد و گشاد دارد . نوزادانش به تارتنك شباهت دارند و هرگاه از لانه بيرون مىآيند تقليد از راه‌پيمايى تارتنك مىكنند ؛ كه فكر مىكنم بعدا آن پوست بالايى را مىاندازند و پرواز مىكنند . به عقيده‌ام علاج نيش اين حشرهء بىنام همان علاج نيش زنبورها باشد .\r\nماترنگ و چلپاسه ( سام ابرص و عظّائه ) . وقتى كه ماترنگ كسى را گاز مىگيرد ، دندانهاى ريز سياه رنگش در جاى نيش باقى مىماند و تا اين ريزه دندانها بيرون نيايند جاى گزيده درد مىكند و مىخارد . بايد نخ ابريشمى يا ابريشم خام را بر آن مرور دهى تا اين ريزه ميزه‌ها بر كنده مىشوند و مىافتند ؛ آنگاه درد فورا تسكين مىيابد . و اگر روغن و خاكستر برجاى گزيده بگذارى ريزه دندانهاى جامانده بيرون مىآيند .\r\nبعد از پاكسازى جاى گزيده از ريزه‌دندانها ، مكيدن معمول را به كار گير و جاى گزيده را در آب گرم نگهدار !\r\nگويند بيخ كاسنى وحشى در علاج گزش ماترنگ بسيار خوب است .\r\nاگر درد شديد بود ترياق ( پادزهر ) علاج رتيل را تناول كنند .\r\nهزارپا « 1 » . اين همان جانور است كه به گوش خزك مشهور است . طول هزارپا ممكن است به يك وجب برسد . در هر طرفى بيست و دو پا دارد . گاهى رو به جلو مىرود و مىتواند به عقب برگردد .\r\nگويند هزارپا نوعى سميّت دارد كه وقتى گاز بگيرد كمى درد مىكند و زود از بين مىرود . گل گياه برواق پادزهر هزارپا است . شايد فقط نمك با سركه را برجاى گزشش بمالند كافى باشد .\r\nسمندر . چنان كه گويند و من شنيده‌ام ، سمندر شبيه چلپاسه است . چهار پا دارد و دمش كوتاه است گويند در آتش نمىسوزد و اگر آن را در آتشدان اندازند آتش خاموش مىشود .\r\n\r\n\r\n","description":"","footnote":"\r\n( 1 ) - شيخ الرئيس هزارپا را چهل و چهار ناميده است . عربها بعضى آن را ام اربعه و اربعين ( داراى چهل و چهار ) و بعضى ام سبعه و سبعين ( داراى هفتاد و هفت ) گويند - م .\r\n","page_name":" 104 ","page_number":132},
  {"content":"\r\n\r\nگويند : اگر كسى را گاز بگيرد ، درد شديد و التهاب آتشين در بدن پديد مىآيد ، زبان گرم و آماسيده مىشود و به تته‌پته مىافتد ، لزشى بر بدن مىآيد و بدن سر مىشود .\r\nگويند : بارها رخ داده كه سمندر اندامى را گاز گرفته است لكه‌اى مدوّر سياهرنگ بر اندام پديد آمده و اندام را از كار انداخته است .\r\nعلاج\r\nطبيبى كه مىگويد با سمندر آشنائى دارم او راجع به علاج سمندر گزيده مىفرمايد : « علاج سمندر گزيده همان علاج آلاكلنگ خورده است ، و آنچه به علاج گزيدهء سمندر ويژگى دارد از اين قرار است :\r\nصمغ صنوبر را - از هر نوع كه باشد - با عسل بخورند .\r\nآب‌پز ماشدارو و آب‌پز سوسن را با برگ گزنه و روغن زيتون بخورند .\r\nبرخى از اطباء گوشت پختهء قورباغه به خورد بيمار مىدهند و بايد بيمار آبگوشت قورباغه را نوش جان كند !\r\nگوشت قورباغه را برجاى گزيده مىگذارند و بعضى اوقات گوشت خام قورباغه را سفارش مىدهند كه سمندر گزيده بخورد .\r\nتخم لاك‌پشت بيابانى و تخم لاك‌پشت آبزى را نيز تجويز مىكنند . كه تخم لاك‌پشت را بپزند و بخورند . »\r\nسقولوقندر بيابانى و دريايى . من نه سابقا نام اين جانور را شنيده‌ام و نه بعد از آنكه مىشنوم و ذكر مىكنم ، نمىدانم چه جانورى و در چه شكل و قيافه‌اى است .\r\nديگرانند كه مىگويند چنين موجودى هم هست و مىگزد .\r\nگويند جاى گزيدهء اين جانور - كه نزد من مجهول الهويه است - به رنگ زرد مايل به سياه مات درمىآيد . و بعدا به رنگ گل محمدى تبديل مىشود . كمتر اتفاق افتد كه سرخ رنگ بسيار روشن شود بلكه سرخى كم است . بسيار درد مىكند و بدن به خارش درمىآيد .\r\nتا اينجا راجع به شناسنامهء سقولوقندر بيابانى تعريف كرديم . گويند جاى گزش نوع دريايى آن به رنگ آب درمىآيد .\r\nگمان مىرود كه علاجش همان علاج رتيل و مانند اينها باشد .\r\nطبيبى اظهارنظر كرده و مىفرمايد : « نمك يا خاكستر و سركه را برجاى گزيده بگذارند و ببندند .\r\nيا خاكستر در سركه پياز دشتى بسرشد و يا سوختهء كنجد با شراب را بر آن بگذارند . »\r\nگويند بايد قبل از داروگذارى روغن زيتون مخلوط با آب گرم را به حد زياد بر جاى گزيده پاشند و آنگاه دارو بر آن بگذارند .\r\nكژدم دريايى . راستش را بخواهى با اين كژدم دريايى نيز آشنايى ندارم . بايد پژوهشگران تحقيق كافى كنند و آن را به ما معرفى بفرمايند .\r\n\r\n","description":"","footnote":"","page_name":" 105 ","page_number":133},
  {"content":"\r\n\r\nاما فكر مىكنم كه از نيش اين كژدم آبزى شكم نيش زده چنان باد كند كه به بيمار استسقايى شبيه شود . و شايد بدون اراده باد از شكم بيرون رود . فكر مىكنم كه علاجش همان علاج اژدهاى دريايى و رتيل باشد .\r\nطبيبى كه زياد به فرمايشاتش باور ندارم مىفرمود : كه سم كژدم دريايى گرم مزاج است .\r\nتارتنك دريايى . اين هم براى من ناآشنا است ؛ فكر مىكنم كه از كژدم دريايى نجيب‌تر نباشد و در يك رده باشند .\r\nقورباغه سرخ دريايى . بنا به فرمودهء گروهى از دانشمندان ، قورباغهء سرخ آبزى از جانوران بدجنس و پليد است . از دور بر شكارش مىجهد و آن را مىگزد . و اگر نتوانست بگزد پف مىكند و پفش به شكار زيان مىرساند .\r\nجاى گزش قورباغهء كذايى بسيار ورم مىكند و مرگ سريع در پى دارد .\r\nمن مىگويم ممكن است علاج گزش قورباغهء سرخ ترياق بزرگ و امثال آن باشد .\r\nحشرات سام آبزى به‌طور عموم . گويند بايد در علاج نيش و گزش ساير حشرات بدجنس آبزى ، پادزهرهاى مناسب ، داروهاى ضد سم سردمزاج ، داروهاى علاج رتيل و پادزهرهاى علاج نيش رتيل به كار رود .\r\nستايش خدا را كه تنها سزاوار ستايش او است .\r\n\r\n","description":"","footnote":"","page_name":" 106 ","page_number":134},
  {"content":"\r\n\r\n\r\nبخش هفتم آرايش و پيرايش - كه در چهار گفتار آيد\r\n\r\n","description":"","footnote":"","page_name":" 107 ","page_number":135},
  {"content":"\r\n . \r\n","description":"","footnote":"","page_name":" 108 ","page_number":136},
  {"content":"\r\n\r\n\r\nگفتار اول موى و شورهء سر\r\n\r\nفصل اول مو چيست و چگونه پديد مىآيد ؟\r\nمادهء بخار دودى در سوراخ ريز پوست منعقد مىشود و مواد امدادى از بدن به آن مىرسند و موى از آن مىرويد . بويژه اگر رطوبت داخل بدن نه آبى باشد و نه گلى ، بلكه رطوبت لزج باشد ، مو را بهتر مىروياند و دير مىريزد . حكايتش همان حكايت درختان چرب است كه برگ‌ريزان ندارند . ما در كتاب اول قانون دربارهء سياهى و سفيد شدن مو و ساير رنگهاى آن توضيحات كافى را داديم ؛ ليكن در اينجا مىخواهيم آرايش متعلق به مو را شرح دهيم . چگونه گوهر مو را تقويت كنيم كه برويد يا ريزش مو را علاج كنيم ؟ مو را چگونه بيشتر از آن كنيم كه هست يا زياده بر لازم آن را چگونه كاهش دهيم ؟ مو را چگونه برحسب لازم كلفت‌تر كنيم ؟\r\nچگونه موهاى كلفت را باريك‌تر گردانيم ؟ چگونه موى كوتاه را دراز كنيم ؟ چگونه موى دراز را كوتاه كنيم ؟ موى بر خود پيچيده را چگونه صاف گردانيم و موى صاف را چگونه فرفرى كنيم ؟\r\nچگونه موى را به رنگ سياه يا خرمايى درآوريم ؟ و بالاخره موى از چه سفيد مىشود ؟\r\nدر اين گفتار مىخواهيم مسائل فوق را به شرح و توضيح بكشيم .\r\n\r\nفصل دوم از ميان رفتن مو\r\nاگر مو مىريزد يا تنك و كم‌پشت مىشود ، سببهاى متعدد مىتواند در آن دست داشته باشند :\r\nسبب در مادهء رويش مو است .\r\nسبب جايى است كه مو در آن مىرويد .\r\nسبب اول كه گفتيم در مادهء رويش مو است ، چند جهت دارد :\r\n1 - چيزى سبب شده است كه مادهء رويش مو نمو نكند ، كم شود و يا به كلى از اثر بيفتد ، و زير\r\n\r\n","description":"","footnote":"","page_name":" 109 ","page_number":137},
  {"content":"\r\n\r\nفشار پوشش رستنگاه مو قرار بگيرد .\r\n2 - سبب چيزى است كه مزاج رستنگاه مو را تغيير داده و از مزاج طبيعى خارج كرده است .\r\nشايد سبب از زير فشار پوشش قرار گرفتن و تغيير مزاج رستنگاه مو نيست اما گوهر آفرينش مو خود به خود كم و اندك است . يعنى بخار دودى - كه ياد شد - مثلا در كودكان و در زنان بسيار كم است ؛ زيرا به حد زياد بخار تر و مرطوب دارند و اين بخار كمتر به بخار دودى تبديل مىشود . و مىدانيم كه بخار نسبتا خشك سبب رويش مو مىشود ؛ ازاين‌رو در كودكان و زنان موى ريش نمىرويد .\r\nمادهء بخار دودى - كه گوهر آفرينش مو است - بوده و از بين رفته است ؛ كه آن را سبب روىآور از خارج بدن تعبير كرديم . منظور مثلا بيمارى است . كسانى كه مدتها بر بستر بيمارى سخت بوده‌اند ، سل گرفته‌اند يا به دق مبتلا بوده‌اند ، از بيمارى شفا مىيابند ، اما موى سر را از دست داده‌اند . سبب در اين حالت بدون غذا ماندن مو است . مو همان حكايت گياه را دارد اگر آبيارى نشود و مادهء تغذيه را دريافت نكند مىخشكد و مىريزد و دوباره سر برنمىآورد . مثال ديگر اينكه مرد يا پسربچه‌اى هست كه مو دارد و يا استعداد مو درآوردن در رخسار دارد ؛ او را اخته مىكنند ، يا موى ريش و سبيلش نمىرويد - اگر بچه باشد - يا اكثرا كوسه مىشود اگر مو درآورده باشد . چرا ؟\r\n- زيرا از اثر اخته شدن ، بدنشان رطوبى و سردمزاج مىشود و با مزاج بدن زنان - كه تر و سردمزاجند - شباهت پيدا مىكند . و از سويى آب پشت در آنها تكوين مىيابد ولى مصرف ندارد و در نتيجه برهم انباشته مىگردد و سرد مىشود . اين سردمزاجى به اندامان بسيار ارزندهء بدن سرايت مىكند و آنها نيز سرد مىشوند . از سردى زياد رطوبتهاى بدن چنان كه لازم است و بايد كه براى تحويل شدن به مادهء بخار دودى و روياندن موى تحليل بروند تحليل نمىروند ، از رطوبى بودن زيادشان نمىكاهد ؛ و آنچه احيانا تحليل مىرود - از آنجا كه بسيار كم‌مايه و كم است - در سوراخهاى پوست نمىماند و حتى اگر بماند چندان نيست كه بتواند گوهر رويش مو گردد . اين حالت نسبت به موى سر ، براى كسانى رخ مىدهد كه عمامهء بزرگ و سنگين به طور دائم بر سر دارند . رطوبت داخل آن سامان منفذ تحليل رفتن و به بخار دودى تبديل شدن را نمىيابد ، ناچار مىبينى سرشان مو ندارد يا كم دارد و يا بوده و ريخته است .\r\nيكى ديگر از سببهاى نماندن مو در طبيعت نهفته است ؛ طبيعت به حالتى درآمده است كه به رويش مو و به آفريدن گوهر مو نمىتواند كمك برساند . كه اين حالت چند جهت دارد ، مثلا در مورد سر طاسى :\r\n1 - مادهء روياندن مو كم شده است و چندان نيست كه موى از آن برويد .\r\n2 - مغز از ديوارهء كاسهء سر دور شده و پايين‌تر از آن قرار گرفته و اين فاصله تا حدى است كه مغز نتواند مستقيما غذاى مو را چنان كه شايد و بايد به همسايهء خود برساند و آن هم به نوبهء خود موى بروياند .\r\nيكى ديگر از سببهاى كم شدن يا نماندن مو ، در خود جايگاه رويش مو نهفته است ، كه آن هم\r\n\r\n","description":"","footnote":"","page_name":" 110 ","page_number":138},
  {"content":"\r\n\r\nسه صورت احتمالى دارد :\r\n1 - جايگاه در حالتى است كه مادهء گوهر آفرينش بدان نمىرسد و در آن نفوذ نمىكند .\r\n2 - مادهء گوهر رويش موى به جايگاه سزاوارش نفوذ مىكند اما در آنجا نگهدارى نمىشود و دفع مىگردد .\r\n3 - گوهر مادهء رويش مو به جايگاه لازم مىرسد و باقى مىماند . اما فاسد مىشود و مويى از آن نمىرويد .\r\nحالت اول كه گفتيم گوهر رويش مو به جايگاه لازم نمىرسد ، وقتى است كه سوراخهاى ريز پوست مسدود شوند .\r\n- چرا مسدود مىشوند ؟\r\nالف - مادهء رطوبى تحليل رفته از بدن ، كه بايد قسمتى از آن بخشكد و به بخار دودى تبديل شود تا گوهر آفرينش موى گردد ، زياد از حد لازم خشكيده و بسيار لزج شده و به جاى اينكه به داخل مسام نفوذ كند و در زير پوست جاى خود را دريابد به دهانهء سوراخ مىچسبد و مسدودش مىكند و سر طاسى را ارمغان مىآورد . كه اين حالت زود خشك شدن و يا زودتر خشك شدن در كسان داراى مزاج گرم بيشتر است ؛ اشخاص گرم‌مزاج كه آمادگى سرطاس شدن دارند موى بدن و بويژه موى سينه‌شان زياد است . كار حرارت مزاج است كه از بالا مىخشكاند و در پايين‌تر مىروياند . اين نوع از گرم‌مزاجان سرطاس ، موى سرشان اكثرا به آسانى از بيخ برمىآيد و كنده مىشود موهايى كه در برچيدن سرسخت هستند در اقليت قرار دارند .\r\nب - شايد سابقا قرحه ( زخم چركين ) در سر بوده و اثراتى از خود به جا گذاشته است . مادهء گوهر رويش مو از اين اثر عبور نمىكند و به بالا مىچسبد و سوراخهاى ريز پوست را مسدود مىگرداند ؛ كه حالت كچلى ( كل شدن ) از اين قبيل است .\r\nدر حالت دوم گوهر آفرينش مو به جايگاه مخصوص مىرسد اما نمىتواند باقى بماند و بيرون مىآيد و فرصت مو ساختن نمىيابد ؛ زيرا :\r\nالف - گشادى بيشتر از حد لازم سوراخهاى ريز پوست و تخلخل بيش از حد لازم پوست استعداد در خود نگهداشتن مادهء گوهر مو را از آن گرفته است . كسانى را كه ببينى كوسه هستند و موى ريششان اصلا نيست يا هست ولى تنك و كم و لكه‌لكه ، به همين درد مبتلا هستند . اين اشخاص كه پوست متخلخل و سوراخ گشاد دارند ، بقيهء موهاى بدنشان نازك و باريك است و به آسانى بركنده مىشوند .\r\nب - سوراخهاى ريز پوست تنگ‌تر از حد لازم و طبيعى است ؛ كه اين حالت را در سالخوردگان كه دوره‌هاى پايانى عمر را مىگذرانند مشاهده مىكنى . رطوبت مزاج كافى داشته‌اند و از اثر پير شدن و در كهنسالى پيشرفتن به خشك‌مزاجى گراييده‌اند . در نتيجه حرارت بدن كم شده است و خشكىمزاج سوراخ ريز پوست را ترنجانيده است و منفذى نمانده كه مو از آن سر بر آورد ، يا بسيار تنگ شده . بنابراين يا مو نيست و يا اگر هست بسيار نازك و بيچاره است .\r\nيادآور مىشوم ، اشاره كرديم كه تر و سردمزاجان بدنشان استعداد موى برآمدن را دارد و\r\n\r\n","description":"","footnote":"","page_name":" 111 ","page_number":139},
  {"content":"\r\n\r\nمردان اخته شده را مثال آورديم . زنان يا مردان اخته شده كمتر به سرطاسى مبتلا مىشوند .\r\nحالت سوم كه گفتيم مادهء گوهر مو به جايگاه مخصوص مىرسد ، باقى مىماند ، اما فاسد مىشود ، چندين سبب دارد .\r\nالف - خلط بدجنس و پليد در جايگاه رويش مو كمين كرده و همين‌كه گوهر مو با وى برخورد كرد تباه و فاسد مىشود ؛ چنان كه در بيماريهاى داء الحيه ( درد مار يا ريزش موى و پوسته انداختن ) و داء الثعلب ( درد روباه يا ريزش موى بدون پوسته‌اندازى ) ديده مىشود .\r\nب - قرحه يا زخمهاى بدجنس و پليد خوره‌اى سبب فاسد شدن گوهر آفرينش مو مىشوند ؛ چنان كه در بعضى از حالات كچلى ( كل شدن ) مشاهده مىگردد .\r\nسرطاسى بسيار صعب العلاج است ، هرچند احتمال دارد كه وقتى هنوز شروع نشده يا شروع شده و زود به معالجه‌اش بپردازند و به تأخير نيفتد ، بتوان از آن پيش‌گيرى كرد .\r\nبقراط مىفرمايد : « كسى سرش طاس شده بود ، به بيمارى پاغر مبتلا شد و موى بر جاى طاس شده باز روييد . » حتما منظورش همان حالت درد روباه و امثال آن بوده كه خوب شده است .\r\nموى ابروان و مژه‌ها كمتر و ديرتر از موهاى ديگر بدن مىريزند ؛ زيرا رويشگاه موى ابروى و مژه سفت و كركركى است و در امانند . و هم از اين سبب است كه سر طاسى دير به سراغ اهل حبشه و زنگيان مىآيد ؛ زيرا پوستشان موها را محكم دربرگرفته است .\r\nپوستى كه بر پشت انسان است سوراخهاى چنانى ندارد كه مو از آن سر برآورد . اين است كه مىبينى موى بر پشت كم است و آنچه هست به سرعت نمىريزد و تنك نمىشود .\r\nكسانى كه حروف سين و را و غيره را خوب ادا نمىكنند ، به سرطاسى مبتلا نمىشوند ؛ زيرا مغزشان بسيار رطوبى است . و هم از اين ترمزاجى مغز است كه از اثر مواد ناباب كه از بالا سرازير مىشوند ، اكثرا به ذرب « 1 » مبتلا مىشوند .\r\n\r\nفصل سوم نگهدارى مو\r\nداروهايى كه براى نگهدارى از مو كه نگذارد بريزد ، مفيدند . عبارت از داروهايى هستند كه حرارت نرم برسانند و جذب‌كننده باشند و نيروى گيرندگى در برداشته باشند و خاصيت نگهدارى مو در آنها باشد .\r\nسابقا در كتاب دوم قانون در ليست داروهاى تكى و ساده چنين داروهايى را كه تك استعمال مىشوند ذكر كرديم . و در كتاب پنجم قانون كه اقرابادين ( داروسازى ) است ، داروهاى تركيبى مفيد در اين زمينه را شرح داده‌ايم . در اينجا داروهايى را كه در اين بحث ويژه سزاوار يادآورى\r\n\r\n\r\n","description":"","footnote":"\r\n( 1 ) - ذرب : فساد معده . ذرب : غده مانندى كه در گردن به هم مىآيد - المنجد .\r\n","page_name":" 112 ","page_number":140},
  {"content":"\r\n\r\nهستند ذكر مىكنيم .\r\nداروهاى تكى و ساده كه از مو نگهدارى مىكنند و نمىگذارند بريزد ، و داروهايى كه هرگاه مو شروع به ريزش كند به دادش برسند و از ريزش آن جلوگيرى كند و تا علاجهاى مناسب را به كار مىبرند كار محافظت را عهده‌دار شوند ، عبارتند از : آس ، ثمرآس ، لادن ، آمله ، هليلهء كابلى ، مر ، الوا و پرسياوشان . اگر با داروى ساده و تكى مازوهم باشد - كه گيرنده است - بهتر خواهد بود .\r\nفيلزهره ، با شراب گس مزه ، روغن آس ، روغن مصطكى ، افشرهء آس و افشرهء برگ آزاد درخت هم خوبند .\r\nسوختهء چوب درخت بزركتان با سوختهء بزركتان در روغنى مناسب مخلوط گردد و مو را بدان چرب كنند .\r\nسوختهء پوست گردو با روغن آس و شراب گس‌مزه مخلوط شود و بر مو مالند . بويژه اين دارو براى كودكان بسيار مفيد است .\r\nاينك چندين داروى تركيبى كه براى حفظ مو از ريزش بسيار خوبند .\r\nنسخه :\r\nثمر آس ، مازو و آمله اين هر سه را باهم در روغن آس يا در روغن گل بر آتش بپزند و بر موى مالند .\r\nنسخهء ديگر :\r\nبرگ سبز آس ، لادن ، شاخه‌هاى نازك سفيد خار ، شاخه‌هاى نازك سرو و ثمر آس . همه را خوب بكوب و در روغن زيتون بريز و خوب بهم زن تا كاملا درهم مىآميزند . بر سر بمالند و بگذارند مدتى بماند .\r\nنسخهء ديگر :\r\nدانه آس سياه ، بزر كرفس ، جوانه‌هاى نازك آس ، بزر سلق و جوانه‌هاى نازك سفيد خار از هر يك يك جزء ، پر سياوشان و لادن از هريك نيم جزء ، شراب سياه شش جزء . داروها را همه در شراب انداز و بر آتش گذار بپزد تا داروها در شراب از هم مىپاشند و تنها يك سوم از شراب مىماند ؛ آنگاه روغن زيتون دو جزء بياور و مشك زمين و سنبل در آن به هم زن تا روغن زيتون خوش‌بو شود . همين دو جزء روغن زيتون خوش‌بو شده را با آن بقيهء شراب مخلوط كن ! روغن زيتون و شراب باهم قاطى شده را باز در ظرفى بريز و بر آتش بگذار تا سه غلت مىخورد ؛ آنگاه بگذار سرد شود ، بعد از آنكه سرد شد داروهاى از هم پاشيده را مچاله كن و بفشر كه مادهء مايع تصفيه شود . تصفيه شده را در بستويى بريز و خوب به هم زن و پيش خودت نگهدار و هر گاه نياز به استعمالش بود از آن استفاده كن ! كه اين دارو علاوه بر نگهدارى مو از ريزش ، موى\r\n\r\n","description":"","footnote":"","page_name":" 113 ","page_number":141},
  {"content":"\r\n\r\nسر را سياه هم مىگرداند .\r\nنسخهء ديگر :\r\nبزر كرفس ، بزر سلق ، پر سياوشان و كندر از هريك چهارده مثقال ، گردو پانزده عدد ، پوست تنهء صنوبر نود مثقال . همه را در ديگ ريز و سر ديگ را با گل محكم ببند و در تنور افروخته بگذار تا همگى چندان مىسوزند كه بتوانى آن را خرد بسايى . آنگاه همه را بساى و در ديگ قرار ده و نود مثقال پيه خرس بر آن بريز ! اگر پيه خرس نبود - كه بسيار خوب است - نود مثقال پيه غاز بر آن اضافه كن و پيش خودت نگهدار ! هرگاه نياز به استعمالش داشتى به اندازهء لازم اين دارو را در روغنى خوش‌بو شده و خوب به هم بزن و حل كن و موى سر را بدان ماساژ ده . اين دارو علاوه بر نگهدارى كردن از مو ، در علاج سر طاس شدنى كه تازه شروع كرده است . بسيار خوب است .\r\nنسخهء ديگر :\r\nشراب سياه گس‌مزه به وزن يك‌صد و سى و پنج مثقال ، لادن هفت مثقال ، سوختهء پوست درخت صنوبر چهارده مثقال ، سوختهء پر سياوشان چهارده مثقال ، پيه خرس نود مثقال ، افشرهء تاجريزى سى و يك مثقال و نيم . آن هفت مثقال لادن را در شراب سياه نامبرده بريز و بر آتش بگذار تا شراب بر آتش گرم مىشود ، آنگاه بقيهء داروها را در آن بريز و به هم زن تا خوب درهم مخلوط مىشوند . آن را از آتش بردار و نگهدار ! هرگاه لازم داشتى كمى از آن را در روغن خوش‌بو مخلوط كن و بر موهاى سر بمال ! بهترين روغن خوش‌بو كه داروى سر را با آن مخلوط كنى روغن سنبل رومى است و اگر بدون روغن باشد هم مانعى ندارد و فايده مىبخشد .\r\nنسخهء سبك‌تر :\r\nمرّ ، لادن ، روغن آس و بويژه روغنى كه از روغن و افشرهء آس گرفته‌اند ، يعنى روغن خيرى و افشرهء آس را باهم پخته‌اند و روغنش را گرفته‌اند . و شراب سياه گس‌مزه . همه را درهم مخلوط كن و دقت كن كه خوب بهم قاطى شوند . از اين دارو بر سر مالند .\r\nنسخهء ديگر :\r\nپرهاى گل آلاله و روغن آس درهم مخلوط شوند و بر سر مالند و يك شب تا صبح بماند فردا بشويند كه براى نگهدارى از ريزش موى سر و براى سياه رنگ كردن موى سر بسيار خوب است .\r\nنسخهء ديگر :\r\nپر سياوشان ، خاكستر پوست درخت صنوبر ، پيه خرس ، شراب سياه گس‌مزه در اندازهء كافى . با\r\n\r\n","description":"","footnote":"","page_name":" 114 ","page_number":142},
  {"content":"\r\n\r\nروغن مصطكى يا روغن آس مخلوط شوند .\r\nنسخهء ديگر :\r\nحناى خرد و ساييدهء گردمانند چهل و پنج مثقال ، مازوى سبز رنگ كوبيده ده درهم ، به وزن حنا و مازو سركهء پرمايهء تند . همه را در قرع و انبيق تقطير كنند . حاصل شده از تقطير در نگهدارى مو بسيار خوب است .\r\nنسخهء ديگر :\r\nپر سياوشان و لادن هريك يك جزء ، روغن آس به اندازهء كافى . درهم مخلوط شوند و بر موى سر مالند .\r\nنسخهء ديگر :\r\nكندر ، پشك سوسمار و مدفوع جوجه‌تيغى آب‌زى از هريك به وزن پنج درهم ، سداب كوهى دو درهم . همه را در شراب سياه گس‌مزه بساى و با پيه خرس قاطى كن و استعمال شود .\r\n\r\nفصل چهارم موى ابرو\r\nداروهايى تركيبى هستند كه در نگهدارى موى ابرو ويژگى دارند و نمىگذارند موى ابرو بريزد كه از اين قرارند :\r\nنسخه :\r\nگل آلاله چهار مثقال ، شاه‌پسند ، بيخ شاه‌پسند و شاخه‌هاى نازك انجير از هريك يك مثقال ، لادن سه مثقال ، پر سياوشان دو مثقال . همه را خوب بكوب و بساى و درهم مخلوط كن و با روغن مصطكى بهم زن ! بر موهاى ابرو مالند .\r\nنسخهء ديگر :\r\nبيخ هزارچشان ( ماردارو ) ، بيخ گياه سريش و خاكستر چوب صنوبر سبز از هريك يك جزء ، بورك دو جزء . همه را در روغن خوش‌بو شده بهم بزن و استعمال شود .\r\nداروهاى ذكر شده براى نگهدارى مو - كه ماليدنى باشند - در اكثر اينها هستند و اگر عوارض و سببى در بدن نباشد بسيار خوبند ؛ اما اگر تشخيص دادى كه ريزش موى كسى از اثر سوء مزاج خشك است و خونش كم است ، بايد در رفع اين روىآور بكوشى . بيمار را سفارش ده كه غذاهاى چرب و خوب كيموس بخورد ، استراحت كند ، غذاهايش تا اندازه‌اى\r\n\r\n","description":"","footnote":"","page_name":" 115 ","page_number":143},
  {"content":"\r\n\r\nحرارت‌بخش باشند . ترشى نخورد ، شورمزه نخورد ، گس‌مزه نخورد . از جماع دورى جويد ، شراب كهنه نخورد . زياد آبتنى كند و آبتنى با آب عادى باشد . نبايد بورهء قرمز ، چوبك رختشويى و صابون بر بدنش بمالد . به جاى صابون وسيلهء آرد باقلى ، بزر خربزه ، گل ، اسفرزه و امثال آنها خود را شستشو دهد .\r\nاگر تشخيص دادى كه سوراخهاى ريز پوست بند آمده و به شدت مسدود شده‌اند ، نياز به چيزهايى هست كه متخلخل‌كننده و تحليل‌برندهء پوست باشند . داروهايى از قبيل : خردل ، سير و تره در غذايش باشد و داروهايى از قبيل : صمغ سداب كوهى ، خردل ، پونه ، سداب و پياز بر پوست بمالد ، با آبهاى تحليل برنده خود را بشويد ، سرش را با بورك و كف دريا بشويد . نبايد روغن بر تن مالد ، هيچ نوع روغنى خوب نيست .\r\nاگر تشخيص دادى كه ريزش مو يا كم شدن مو از اثر متخلخل بودن پوست است . داروهايى را كه در اين باره ذكر كرديم كه گرايش بيشترى به گيرندگى دارند و نيز روغن‌هاى گيرنده را بر پوست و موى بمال ! به حمام برود و با آب ولرم خود را شستشو دهد و ناگهان خود را در آب سرد اندازد .\r\n\r\nفصل پنجم دراز شدن مو\r\nبراى درازتر كردن مو ، داروهايى لازم است كه داراى گوهر لزج باشند كه ريشهء مو از گوهر آنها نصيبى ببرد ؛ براى اين كار برگهاى گياه كنجد و برگهاى بوتهء كدو خوبند كه موها را بدان شستشو دهند .\r\nروغنهايى براى ماليدن بر بن موها لازم است كه حرارت‌بخش و گيرنده باشند ، از قبيل :\r\nروغن سوسن يا روغن سوسن و موم كه باهم بر تابه بپزند يا بسوزند ، روغن حنا ، روغن آس - كه ويژگى دارد .\r\nسر را با هندوانهء ابو جهل در آب خيسيده بشويند .\r\nروغن زيتون را در پياله ريزند و پياله را با گل بيندايند و بر آتش منقل بگذارند ، لادن در آن ريزند كه نرم‌نرم بر آتش بپزند و لادن در روغن زيتون حل شود . بعد از آنكه لادن در روغن زيتون بر آتش حل شد ، سوختهء هستهء خرما را نيز در آن ريزند و خوب بهم بزنند تا به كلى درهم مىآميزند ، سپس استعمال كنند .\r\nبرگ آزاد درخت و آب برگ آزاد درخت در اين باره اثر مثبت دارند .\r\nسوختهء بزركتان با روغن كنجد مخلوط شود بسيار خوب است .\r\nداروى تركيبى زير نيز بسيار خوب است كه در سر گيرند و بر سر بمالند و بماند بعدا شسته شود .\r\n\r\n","description":"","footnote":"","page_name":" 116 ","page_number":144},
  {"content":"\r\n\r\nنسخه :\r\nبرگ آزاد درخت ، پر سياوشان رومى تازه چيدهء كهنه نشده ، مر و آمله شب بر سر بماند و فردا بشويند .\r\nخردل در آب‌پز سلق حل شده و سرشويه شود . بعد از آن روغن آس يا روغن آمله بر سر مالند .\r\nنسخه :\r\nزهرهء گرگ ، زهرهء گاو نر ، هليلهء كابلى ، بليله ، آمله ، سياه داوران و مازوى سالم سوراخ نشده از هريك يك جزء متساوى . همه را خوب بكوب و خرد و خاش كن و به هم درآميز و همه را با زهره‌ها در آب تاجريزى بريز و بگذار هفت روز بماند و آنگاه بگذار خشك شود . هرگاه خواستى اين دارو را استعمال كنى اول ريش و سرت را وسيله عسل و شيشهء كوبيده و آب بشوى و بعدا كمى از اين دارو را با چيزى از خربزه نرم كن و بر سر و ريشت بمال !\r\nنسخهء ديگر :\r\nجو پوست كنده به وزن سى درهم ، آمله پنج درهم . هر دو را در آب بر آتش بگذار كه بسيار خوب بپزند و هر نيرويى كه دارند به آب منتقل شود ؛ آنگاه به اندازهء نيمهء آن آب روغن بنفشه ، لادن سه درهم ، برگ گياه كنجد ، برگ خطمى ، برگ سبز يا برگ خشك بتهء كدو هريك به وزن ده درهم همه را در آن آب بريز و بگذار بر آتش بجوشند تا آب به كلى از بين مىرود و تنها روغن مىماند . آن را بر موهاى سر يا ريش بمال !\r\n\r\nنسخهء ديگر - كه گويند تأليف كندى است .\r\nشير آمله بيست درهم در يك‌صد و هشتاد مثقال آب ريزند و بر آتش بپزد تا تنها يك چهارم از آب مىماند ؛ آنگاه به اندازهء آب باقىمانده روغن ناردين و جو پوست كنده و كمى لادن بر آن آب اضافه كن و باز بپزد تا آب خشك مىشود و تنها روغن مىماند .\r\n\r\nفصل ششم رويانندهء مو\r\nما در اين فصل دربارهء داروهايى كه در روياندن مو بسيار تأثير بخشند ، داروهايى كه شايد از سر طاسى جلوگيرى كنند و داروهايى كه از تنك شدن و ريزش موى ابرو و غيره جلوگيرى كنند و چاره‌ساز باشند صحبت خواهيم كرد .\r\nداروهايى را كه بعدا در علاج بيمارى درد روباه ( داء الثعلب ) ذكر خواهيم كرد ، همگى در روياندن مو و جلوگيرى از ريزش و تنك شدن مو مفيد فايده‌اند .\r\nمسألهء اساسى در اينجا متوجه موى سر است كه خون را به پوست سر بكشانند و پيه مناسب\r\n\r\n","description":"","footnote":"","page_name":" 117 ","page_number":145},
  {"content":"\r\n\r\nبر آن مالند ، ( سر را پيه‌مالى كنند ) . بعد از آن داروهاى بسيار جذب‌كننده و تحليل برنده ، كه با هم به كار گرفته شوند و براى علاج درد روباه خاصيت دارند در علاج سر طاسى و در باز روياندن مو در جاهايى كه مويش ريخته و حتى در علاج ريزش موى سر و ريش بسيار خوبند ، بايد به كار گرفته شوند .\r\nپوست تنهء درخت ترنگوت ( پرك ) در تقويت كردن مو ، در نگهدارى مو و در سياه كردن مو تأثيرى عجيب دارد .\r\nداروهاى ديگرى كه در علاج درد روباه نيز مفيدند و غير از داروهايى هستند كه در دراز كردن مو ذكر شدند و ما مىخواهيم در اينجا آنها را شرح دهيم ، داروهايى تركيبى هستند كه از قرار زيرند :\r\nنسخه :\r\nآلاكلنگها را بگير و سر و پاهاى آنها را بكن و لاشهء آنها را در سايه بگذار تا خشك مىشوند .\r\nخرد بساى و در روغن بنفشه بريز و در آنجا بساى ! يا اينكه ساييدهء لاش آلاكلنگها را در روغن بنفشه و يا در روغن زيتون بريز و بر آتش بگذار بجوشد تا روغن غليظ مىشود ، سپس بر جايى كه مىخواهى بمال ! تاول مىزند و بعدا مو از آنجا باز مىرويد .\r\nعسل بلادر « 1 » را اگر بر جايى مالند كه مو از آن ريخته است مو دوباره مىرويد .\r\nكندس در روغن تخم‌مرغ ساييده شود و چندين بار بر جايى كه مىخواهند بمالند مو مىرويد .\r\nتخمهء مورچه با روغن بان به هم مخلوط شوند . به عقيدهء طبيبان رويانندهء مو است و در نزد عوام الناس مانع رويش مو است .\r\nمارمولكهايى هستند كه در خانه‌ها زندگى مىكنند ؛ مردهء آنها را خشك كنند و خرد بسايند و با روغن بر جاى مو ريخته بمالند مو رويد .\r\nهاون و دسته هاونى كه هر دو از سرب باشند بياور و چيزى از چربى حيوان ذبح شده يا پيه آن را در آن بينداز و بكوب و بكوب تا مىبينى كه چربى گوشت يا پيه كاملا از سرب هاون و دسته‌اش تأثيرپذير شده است .\r\nازين چربى برجاى مو ريخته بمال و برگ درخت انجير بسيار پخته يا فقط پخته را برآن بگذار و ببند !\r\nمغز بيست عدد فندق را بيرون آور و آنها را بر تابه بو بده ! چندان بريان شوند كه بتوان آنها را خوب ساييد . ساييده را در روغن ترب قاطى كن تا خوب باهم مخلوط مىشوند ، سپس آن را بر جاى مو ريخته بمال .\r\nگياهى كه آن را گياه خرگوش مىنامند چهل و پنج مثقال ، كير برشتهء خر و طحال برشتهء خر هر\r\n\r\n\r\n","description":"","footnote":"\r\n( 1 ) - بلادر : درختى است بزرگ به اندازهء درخت گردو و ثمرش به اندازهء شاه بلوط . از پوستش چيزى ابرمرده مانند برآيد كه پر از مادهء عسل مانند است و مصرف دارويى دارد - تذكرهء انطاكى .\r\n","page_name":" 118 ","page_number":146},
  {"content":"\r\n\r\nيك چهل و پنج مثقال ، لادن بيست مثقال . لادن را در شراب انداز و بهم زن تا حل مىشود . همه را درهم مخلوط كن و استعمال شود .\r\nداروى تركيبى زير كه از تأليفات حكيم فيلغريوس است از داروهاى خوب به شمار مىآيد .\r\nنسخه :\r\nپيه نمك‌سودهء گاو نر نود و شش درهم ، گياه چوبك رختشويى و صمغ سداب كوهى هريك هجده درهم ، كير خر به وزن چهل و هشت درهم ، سپرز خر نود و شش درهم . كير خر و سپرز خر بريان شوند و آن را با كارد بتراشند . همه را در شراب سياه بسرشند . شخص سر خود را بتراشد و از اين دارو بر سر بمالد و تا پنج روز آن را نشويد ؛ آنگاه بشويد و دو روز استراحت كند و نگذارد ، بعد از دو روز باز بگذارد . اگر جاى دارو زخم چركين كرد پيه غاز را بر آن بمالد .\r\nداروى تركيبى زير از ابتكارات قريطن حكيم است .\r\nنسخه :\r\nسيرابى شش خرگوش را بياور و بگذار خشك شوند ، اما خشك نرم آنها را در ديزى سفالين كن و سرش را با گل ببند و در تنور يا آتشدان بگذار تا مىسوزد ؛ آنگاه برگ سفيد خار و برگ آس به اندازهء شش سيرابى سوخته در ديزى بر آن اضافه كن ! پر سياوشان به وزن شصت و سه مثقال را نيز در آن ديزى ريز و همه را به ظرفى شيشه‌اى انتقال ده و باز همه را باهم بسوزان و سوخته را خرد و گرد مانند بساى ! ساييده‌ها را در دويست و هفتاد مثقال پيه خرس مخلوط كن و دويست و هفتاد مثقال روغن ترب بر آنها بريز و همه را خوب بهم زن و از آتش بردار و پيش خودت نگهدار و هروقت لازم بود قسمتى از آن دارو را در روغن خوش‌بو شده حل كن و بر جاى لازم بمال !\r\nثمر درخت غار ، روغن فلفل و روغن كرچك همگى در رويانيدن مو خوب و اثر بخشند .\r\nخاكستر مشك چوپان اگر با روغن زيتون قاطى شود و برجاى ريش كه در رويش مو به تأخير افتاده است بمالند ، كمك مىكند و مو را زود مىروياند .\r\nخاكستر سياهدانه در آب مخلوط شود ، براى مو روياندن خوب است كه بر جاى موى ريخته بمالند . اين دارو در باز رويانيدن موهاى ابرو ويژگى دارد .\r\nدو عدد گردو را بر آتش منقل بگذار بسوزند . نه زياد بسوزند ، همان قدر بسوزند كه بتوانى آنها را بسايى . يك مثقال هستهء خرما را نيز به همان دستور بر منقل بسوزان . آن هم نه كاملا زغال شود و همان قدر بسوزد كه ممكن شود كه خرد و ساييده‌اش كرد . پانزده عدد فلفل را نيز بساى ! همهء ساييده‌ها را با روغن گل مرهم كن و بر ابرويى كه ريزش مو دارد بمال و بيخ موها را با آن ماساژ ده !\r\nفندق سوخته ، خاكستر گياه مشك چوپان ، لادن ، آلاكلنگ و كندس در اجزاء برابر در روغن‌بان\r\n\r\n","description":"","footnote":"","page_name":" 119 ","page_number":147},
  {"content":"\r\n\r\nبپزند تا مخلوط سياه رنگ مىشود . به اندازهء همه داروها غاليه اضافه كن و همه را خوب بهم بزن و جاى مو ريخته را خوب ماساژ ده و از اين دارو بر آن بمال !\r\nپر سياوشان ، ثمر آس و بزر كرفس كمى بر آتش بسوزند تا سياه رنگ مىشوند . همه را با پيه خرس در روغن ترب بسرش و استعمال كن !\r\nداروى تركيبى زير موى ريختهء ابروها را باز مىروياند .\r\nنسخه :\r\nكندر چهار درخمى ، پشك تمساح ، مدفوع جوجه‌تيغى آبزى ( بحرى ) و سداب كوهى هريك به وزن يك درخمى . همه را در شراب گس‌مزه بساى و با پيه خرس درهم بسرش و استعمال كن !\r\nاگر موى ابروها از اثر بيمارى داء الثعلب ( درد روباه ) و يا غير آن ريخته است و مدتى بر آن گذشته است ، داروى تركيبى زير در علاج آن و باز رويانيدن مو بر ابروان مو ريخته بسيار خوب است .\r\nنسخه :\r\nدرمنه يك جزء ، كف دريا هشت جزء ، شير گياه شير سگ و ثمر درخت غار هريك سه جزء ، زفت تر و مايع چهار جزء . زفت را در روغن سوسن حل كن و بعدا شير گياه شير سگ را در همان روغن سوسن ريز تا حل مىشود . بعد از آن بقيهء داروها را درهم مخلوط كن !\r\nنسخهء ديگر همانند آن :\r\nبيخ سوختهء نى هفت جزء ، گوشت قورباغه پنج جزء ، بزر ترتيزك آبى چهار جزء ، بيخ گياه سريش سه جزء . همه را خوب بساى و در روغن غار مخلوط كن و درهم بسرش و بر ابروى مو ريخته بمال !\r\n\r\nفصل هفتم داء الثعلب و داء الحيه\r\nسابقا برايت شرح دادم كه اين بيمارى ( درد روباه ) به سبب مادهء رطوبى بدجنس كه در پوست و رويشگاه مو توليد مىشود رخ مىدهد . ريشهء موها را همگى فاسد مىكند و مىخورد و نمىگذارد غذاى ويژهء مو كه مناسب و سازگار با مو باشد به ريشه و بن موها برسد ؛ كه يك چنين حالتى به روباه هم دست مىدهد ، ازاين‌رو اين بيمارى را درد روباه ناميده‌اند . در درد روباه موها مىريزند اما به پوست آسيبى نمىرسد و پوسته نمىاندازد .\r\nچيز ديگرى هست كه موها را مىريزاند و همين كار درد روباه را مىكند ، ليكن به پوست نيز آسيب مىرساند و پوست ، پوسته مىاندازد ؛ درست شبيه به پوسته انداختن مار . گاهى ممكن\r\n\r\n","description":"","footnote":"","page_name":" 120 ","page_number":148},
  {"content":"\r\n\r\nاست تا اندازه‌اى قسمتى از پوست برجسته‌تر از حالت طبيعى و برجستگى به مار شبيه باشد ، ازاين‌رو اين نوع دوم و بدتر را درد مار ناميده‌اند .\r\nمادهء بدجنسى كه سبب توليد اين دو بيمارى مىشود ، مىتواند هريك از مواد زير باشد :\r\n1 - مادهء خلط صفرايى فاسد به زير پوست مىخزد .\r\n2 - مادهء خلط سودايى فاسد است و خرابكارى از او است .\r\n3 - شايد بلغم ( خلط بلغم ) به پوست آيد و موها را بزدايد .\r\n4 - امكان دارد خلط بدجنس مو برانداز خون فاسد باشد .\r\n- چگونه بدانيم كه اين خرابكارى از كدام خلط است كه بدجنسى كرده و فاسد است و موها را به فساد كشانيده است ؟\r\n1 - جاى مو ريزش كرده را وسيلهء استره بتراشند و ماساژ دهند ، رنگ پوست بعد از تراشيدن و ماساژ دادن از نوع خلط فاسد و خرابكار كه او را به اين روز نشانده است گزارش مىدهد .\r\nپيامد و روآورهاى نوع بيمارى نيز خبر مىدهند كه چه نوع خلطى سبب شده است - كه اينها را مىدانى !\r\nاگر جاى مو ريخته را تراشيدى و ماساژ دادى و زود قرمز شد ، دليل بر آن است كه زود خوب مىشود ؛ زيرا خون است كه در اين نزديكيها است و در بالا آمدن به سوى پوست تأخير نمىكند . و اگر دير قرمز شد دليل بر دير خوب شدن آن است و سبب را دانستى .\r\nاصرار و ابرام زياد در ماساژ دادن خوب نيست مبادا به زخم چركين تبديل شود و ديگر از رويش مو به كلى جلوگيرى كند .\r\nعلاج\r\nبهتر آن است كه قبل از هر چيز آن خلط خرابكار - هر نوع خلطى كه هست - از بدن پاكسازى شود و در درجهء دوم غذا را مراعات كنند و غذاى بسيار خوب كيموس بخورند ؛ كه بدن آمادهء مقابله با بيمارى شود - كه غذاهاى خوب كيموس را مىشناسى .\r\nكمى شراب صاف و كم‌مايه و مخلوط نيم به نيم را با آب و كمى شيرين مزه بخورند خوب است .\r\nقبل از ماساژ دادن و بعد از ماساژ دادن جاى مو ريخته حمام كنند مفيد است .\r\nپاكسازى بدن از خلط - كه بايد بر هر كارى مقدم باشد - بايد بعد از تشخيص نوع مادهء موريز و برحسب چگونگى ماده عمل شود . شايد داروى اسهالى ، قىآور و شايد خونگيرى لازم باشد . بايد سر را نيز پاكسازى لازم و ويژه به سر كرد . مايهء پاكسازى سر بايد داروهاى بو كردنى ، به بينى كشيدنى و در گلو گرداندنى - كه در بحث از بيماريهاى سر همگى به تفصيل ذكر شده‌اند - باشند .\r\nبعد از پاك‌سازيهاى لازم به علاج پوست بپرداز ! آنچه از خلط بدكار را كه در پوست كمين كرده بيرون آور كه بايد تحليل برود و بايد در اين پاكسازى پوست شتاب به خرج داد و تا پوست با خلط بدجنس خو نگرفته است و خلط زياد ريشه ندوانيده است [ و و بال همنشين در\r\n\r\n","description":"","footnote":"","page_name":" 121 ","page_number":149},
  {"content":"\r\n\r\nوى اثر نكرده است 
  ] پاكسازى انجام شود .\r\nمادهء پاكسازى پوست - كه خلط جاخوش كرده را بيرون مىآورد - بايد از داروهاى پاره‌كننده و تحليل برندهء خلط باشد و چندان تحليل برندهء نيرومندى نباشد كه از گرمىبخشى زياد خلط را خشك كند و پوست نيز بخشكد و در آينده همين خشك شدن پوست خود سبب ريزش مو شود ؛ هرچند اول ممكن است درد روباه را از بين ببرد . پس اگر دارويى را كه در نظر دارى استعمال كنى ، ديدى از آن بسيار گرمىبخشها است ، مثلا مىخواهى صمغ سداب كوهى را استعمال كنى - كه از آن داروهاى بسيار خوب است - بايد وسيلهء روغنهايى ميانه در سردى و گرمى و وسيلهء آب - كه با آن مخلوط مىكنى - شدت گرمىبخشىاش را تا اندازهء لازم پايين بياورى . بهترين صمغ سداب كوهى در معالجهء درد ريزش مو آن است كه تازه باشد . اگر سه سال برچيده شدن آن بگذرد و كهنه شود از تأثيرش بسيار مىكاهد . صمغ سداب كوهى تازه را به كار ببر ! اما اندازه‌اش كم و داروهاى مخلوط با آن زياد باشد و بعد از ماليدن بر جاى آسيب‌ديده به زودى آن را پاك كن ! بايد دارو شل و آبكى باشد و گرنه به ژرفاى پوست نفوذ نمىكند . اما اگر دارو كهنه و ناتوان شده باشد بايد بيشتر برجاى آسيب‌ديده دوام كند . و در تأثير گذاشتن بر زير پوست كندرو است .\r\nبايد داروى لازم در اين زمينه با داروى نيروبخش به بدن و داروى محافظت سر همراه باشد كه مادهء خلط پليد و خرابكار به سر نرسد و سر بتواند آن را دفع كند و نپذيرد . نبايد داروى تقويتى كه با داروى علاج ريزش مو همراه است گيرندگى زياد داشته باشد ؛ مبادا داروى علاجى را از ورود به جاى لازم منع كند و نگذارد به سوراخهاى ريز پوست داخل شود .\r\nبعد از آنكه از پاكسازى بدن و گداختن و از ميان رفتن خلط بدجنس - كه در پوست كمين كرده است - اطمينان حاصل كردى ، داروهايى را با داروى علاج بيمارى به كار ببر كه خون خوب و بخار لازم مو روياندن را به سوى پوست جذب كنند .\r\nبايد كم و بيشى تأثير دارو را به دقت ملاحظه كنى ؛ اول كم و كم‌تأثيرتر را به كار ببر و اگر ديدى اثرش خوب و بىزيان است و بيمار مىتواند بيشتر از آن را تحمل كند ، دارو را قوىتر كن و بر مقدارش بيفزاى ! اما اگر ديدى كه بيمار را زحمت مىدهد ، اندازهء دارو را كم‌تر و كم‌تر و آميزه‌اش را بيشتر كن ! بسيار مواظب باش كه جاى آسيب‌ديده زخمى و چركين نشود و آماس نكند . بويژه اين مواظبتها را در بدنهاى نرم ، در مراحل عمر بيمار ، در مرد يا زن بودن بيمار بايد به دقت ملاحظه كنى . اگر احيانا در اثناى معالجه جاى آسيب‌ديده آماسيد ، يا قرحه كرد پيه مناسب را بر آن بمال ! مثلا پيه اردك ، پيه مرغ خانگى و يا مرهم نرم‌كننده استعمال كن ! اگر ورم فرو نشست يا قرحه تسكين يافت ، باز به معالجه برگرد و برحسب تحمل بيمار دارو به كار ببر و هرگاه ديدى كه اثر دارو بيش از حد لازم و در واقع زياد است ، تأثيرش را كاهش ده ! امّا دست از معالجه برمدار تا خلط خرابكار از بين مىرود و خون خوب به زير پوست مىآيد .\r\nاگر بعد از استعمال و در حين استعمال دارو جاى مو ريخته از اثر ماساژ دادن كمتر از سابق ( زمانى كه دارو را استعمال نمىكردى ) سرخ شد ، بدان ! كه دارو اثر خوبى بخشيده است ؛ اما\r\n\r\n","description":"","footnote":"","page_name":" 122 ","page_number":150},
  {"content":"\r\n\r\nاگر حالت همان بود و تغييرى نكرد بدان ! كه دارو اثر ندارد و بايد از آن نيرومندتر را به كار برد .\r\nاگر از ماساژ دادن با دست ، پوست مو ريخته قرمز نشد ، وسيلهء پارچه‌اى زبر ماساژ ده و ماساژ فشاردهنده باشد ، به حدى كه بيم پوسته بركندن از پوست برود . آنگاه وسيلهء پياز ماساژ ده ! اگر وسيلهء ماساژ دادن با پارچهء زبر نيز قرمز نشد ، بايد وسيلهء تيغ شيار كرد و جاى آسيب‌ديده را به درد آورد و سير بر آن ماليد .\r\nدر پاكسازى پوست از خلط بدجنس سبب درد روباه - كه شديد و بد باشد - به زالو چسباندن نياز دارى ، حجامت بگذار و جاى مو ريخته را به حدى زياد سوزن فرو كن و داروهاى تندمزاج - كه تاول آورند و بعدا آنها را ذكر خواهيم كرد - به كار ببر ! و هر تاولى كه سر برآورد بايد پاكسازى شود و آن را وسيلهء دارو معالجه كنى كه مو از آن سر برآرد .\r\nكسى كه سرش به درد روباه مبتلا است ، كلاه نمدى بر سر گذارد و شب و روز آن را بر ندارد ، [ كلاه‌بردارى نكند 
  ] . كلاه نمدى سبب عرق كردن سر مىشود و در تحليل بردن مادهء بدجنس سبب درد روباه كمك مىكند .\r\nبايد هر دو روز يا سه روز وسيلهء تيغ استره سر را بتراشند و تا موها سر برآورد ( موهاى اطراف ) بتراشند و نگذارند بلند شود .\r\nقبل از دارو مالى بايد سر سترده شود و چنان كه گفتيم وسيلهء پارچهء زبر يا پياز و يا برگ ترب خوب آن را ماساژ دهند تا سرخ مىشود و سوراخهاى ريز پوست باز مىشوند و آمادهء پذيرائى از دارو مىگردند .\r\nشايد حمام رفتن تلافى ماساژ را در بياورد .\r\nاگر جاى مو ريخته به نوعى نبود كه با تيغ بزنى ، دارو را شل و آبكى كن كه به بيخ موها اثر كند .\r\n\r\nپاك‌سازيهاى لازم در علاج درد روباه\r\nدر صورتى كه خلط سبب درد روباه خون نباشد - كه گفتيم اگر خون بود بايد وسيلهء خونگيرى پاكسازى شود - و اسهال دادن مورد نياز باشد . اگر تشخيص دادى كه خلط خرابكار صفرايى است ، از داروهايى استفاده كن كه در زير مىآيد :\r\nآب‌پز هليله همراه كمى خربق و سس صغير .\r\nحب قوقايا ، ايارج فيقرا ( معجون تلخ مسهل ) و معجون مسهل كه از پيه هندوانهء ابو جهل سازند . معجون آخرى در پاكسازى خلط بدجنس بلغمى نيز مفيد است .\r\nاگر خلط خرابكار خلط سودايى بود ، كمى خربق سياه را با داروى مسهل مخلوط كن .\r\nاگر اسهال در پاكسازى صفرا لازم است ، داروى اسهالى سقمونيا ، معجون مسهل حكيم روفس و لوغاذيا خوبند . معجون مسهل حكيم روفس و لوغاذيا براى راندن خلط سودايى نيز ويژگى دارند .\r\nاكثرا بيمار مبتلا به درد روباه از پاكسازى تنها شفا مىيابد .\r\nانواع داروهاى پاك‌ساز را خوب مىشناسى و سابقا ياد گرفته‌اى !\r\n\r\n","description":"","footnote":"","page_name":" 123 ","page_number":151},
  {"content":"\r\n\r\nاگر خواستى داروى اسهالى سبك‌تر باشد ، معجون تلخ را با پيه هندوانهء ابو جهل و تربد تجويز كن كه در ماه سه يا چهار بار بخورند .\r\nاگر تنها يك بار پاكسازى كافى نبود ، بارها تكرار شود و در ميان اسهالى تا اسهال ديگر فاصله انداز كه بيمار استراحت كند .\r\nاگر ديدى پوست سرى كه به درد روباه مبتلا است سرخ شده و رگهاى پيشانى و گيجگاه سرخ ديده مىشوند - كه نشان از پرخونى است - بعد از آنكه خونگيرى عمومى را به عمل آوردى و ديدى كه لازم است خون از بين رگها نيز بگيرى بگير ! اما اگر ديدى كه ناگزير از گرفتن خون اين رگها نيستى ، اين رگها را مزن ! زيرا براى علاج درد روباه به خون در آن اطراف نياز مبرم هست .\r\nداروهاى پاكسازى سر - كه عبارت از در گلو گردانيدنى و به بينى كشيدنيها است - همه را در بحث راجع به علاج بيماريهاى سر ياد گرفته‌اى !\r\nداروهاى گذاشتنى و ماليدنى برجاى مو ريخته به ترتيب اولويت از قرار زيرند :\r\n1 - شير گياه شير سگ كه سه سال بر آن نگذشته و از كهنگى از اثر نيفتاده است . طرز استعمالش را ضمن دستورات معالجهء اين حالت مىدانى .\r\n2 - در درجهء دوم صمغ سداب كوهى است كه واقعا در اين باره تأثير شگفت‌آور دارد .\r\n3 - درجهء سوم تخم ترتيزك و خردل آيد .\r\n4 - خاكستر آلاكلنگ با زفت‌تر خوب است .\r\n5 - مويزك ساييده با روغن غار مخلوط باشد بسيار خوب است .\r\n6 - شير گياه لبانه را بر آن بمالى تاول مىزند و تاول سر باز مىكند و مادهء بدجنس از آن پاك مىشود .\r\nهرگاه جاى مو ريزش كرده شروع به پوسته‌اندازى كرد ، موى از زير پوست سر بر مىآورد .\r\nاگر به داروى بسيار قوى نياز داشتى ، كبيكه را برجاى مو ريخته از درد روباه بگذار اما به زودى بردار ! بعد از آن گوگرد ، خربق سياه ، خربق سفيد ، بزر ترتيزك آبى ، كف بورك ، هر دو نوع از كف دريا ، پوست نى ، سوختهء بيخ نى ، پشك موش ، سوختهء پشك گوسفند ، فلفل دراز ، خردل ، سوختهء فندق ، برگ انجير ، كندس ، ريشهء گياه ماميران و قطران ، هركدام را استعمال كنى مفيد است .\r\nاگر زهرهء گاو نر با داروى علاج درد روباه باشد خوب است .\r\nبادام كه درسته پوست و مغزش باهم بسوزند و بر آن مالى خوب است .\r\nكندر را خرد بساى و چند روزى در سركهء بسيار تند بگذار بماند و بخيسد و بر جاى درد روباه بمال !\r\nخرنوب مصرى نيز ضمن داروهاى علاج درد روباه است .\r\nروغن غار و روغن كرچك بهترين روغنهاى علاج اين حالتند كه با داروهاى علاجى مخلوط\r\n\r\n","description":"","footnote":"","page_name":" 124 ","page_number":152},
  {"content":"\r\n\r\nشوند .\r\nقطران يا زفت اگر با مرهمهاى ساخته با موم مخلوط باشند بسيار خوب است و قطران از زفت بهتر است .\r\nپيه خرس در اين زمينه از هر پيهى بهتر است و بويژه اگر پيه كهنه باشد و با خردل و قطران مخلوط گردد و بر جاى مو ريخته بمالند .\r\nاينك دارويى تركيبى ماليدنى كه بسيار تأثيربخش است .\r\nنسخه :\r\nشير گياه شير سگ ، صمغ سداب كوهى و روغن غار از هريك دو مثقال ، گوگرد زنده ( خاموش نشده ) و خربق سياه - و سفيدش هركدام باشند فرقى نمىكند - هريك يك مثقال . اين داروها را در اندازهء كافى موم درهم بسرش و مرهم شود و برجاى آسيب‌ديده بمال !\r\nنسخهء ديگر :\r\nبورك افريقايى دو جزء . نشادر يك جزء . هر دو را بسوزان و در سركهء بسيار تند بساى ! اول جاى آسيب‌ديده را ماساژ ده و بعدا به آرامى از اين سركهء مخلوط با دارو بر آن بمال و بگذار تا خشك مىشود و بعد از سه ساعت باز مالش را تكرار كرده و سه روز بر اين علاج دوام كن ! اگر تاول زد ، مىدانى كه بايد چه كار كنى !\r\nنسخهء ديگر :\r\nآلاكلنگ و خردل را به‌طور تساوى در روغن بپز تا به قوام غاليه درمىآيند . اما اين دارو بسيار قوى است . بايد با داروهايى قاطى باشد كه تأثيرش را تا حد لازم كاهش دهد . از اين دارو جاى آسيب‌ديده تاول مىزند .\r\nداروى تركيبى ديگرى كه از آن داروى آلاكلنگى نيز قوىتر است از قرار زير است .\r\nنسخه :\r\nسركهء بسيار تند و پرمايه يك جزء ، روغن خوب گل يك جزء . هر دو را درهم مخلوط كن و خوب به هم زن ! پارچه‌اى زبر را در آن خيس كن و بر جاى مو ريخته بمال كه اثر شگفت‌آور دارد .\r\nغاليه « 1 » با كمى صمغ سداب كوهى مخلوط باشد و برجاى مو ريخته بمال !\r\nاين را نيز بدان ! كه كودك خردسال تنها پرهيز دادنش كافى است . و اگر جوان است و تازه به حد بلوغ رسيده و درد روباه گرفته است ، نيم درهم حب قوقايا و اگر ده ساله است دو دادنگ از حب قوقايا برايش كافى است .\r\n\r\n\r\n","description":"","footnote":"\r\n( 1 ) - غاليه : بوى خوش است از مشك و عنبر و جز آن تركيب شده - معين .\r\n","page_name":" 125 ","page_number":153},
  {"content":"\r\n\r\n\r\nفصل هشتم داروى ستردن مو ( واجبى )\r\nآهك دو جزء ، زرنيخ دو جزء . همراه اندكى الوا باهم بسرشند و بر هرجا گذارند فورا موها را مىزدايد . اگر مقدار آهك بيشتر و زرنيخ كمتر باشد ، ستردن مو ميانگين است نه بسيار سريع و نه بسيار كند زدوده مىشود .\r\nاگر آهك بسيار بيشتر از زرنيخ باشد ، به كندى كار مىكند امّا در هرحال مو را مىزدايد .\r\nآهك دو جزء ، زرنيخ يك جزء . باهم در آب بپزند تا وقتى كه پر در آن فرو كنى تولك كند . اگر براى بار دوم همين عمل را انجام دهى تأثيربخش‌تر خواهد شد و اگر آب را در آفتاب بگذارى باز قوىتر مىشود . در چنين آبى كه آهك و زرنيخ دو جزء به يك جزء در آن پخته و صاف شده است ، روغن در اندازهء زياد را با آن مخلوط كنى و بپزى تا روغن از آب تأثيرپذير شود و فقط روغن را بر موها بمالى موها را مىزدايد . همين آب را در آفتاب بگذارى نمك مىشود ؛ نمك را در آب حل كنى و بر مو بمالى مو را مىزدايد .\r\nماده‌اى كه بر صدفها را سبب مىشود ( گچ مانندهء چسبيده بر گوش‌ماهى و غيره ) اگر با زرنيخ باشد كار آهك و زرنيخ را به عهده مىگيرد و لطيف و بىآزارتر مىشود .\r\nاگر آهك را در آب مخلوط كنى و در آفتاب بگذارى يا بر آتش بگذارى بپزد و دوبار اين عمل را انجام دهى ، يعنى دو بار هربار آهك در آب بپزد يا در آفتاب بماند و گرم شود و آب را بپالايى و سپس زرنيخ ساييده را بر آن آب پاليده اضافه كنى بسيار خوب دارويى مىشود .\r\nجانور سبز رنگ زالو مانندى هست كه در زير سبوهاى آب‌خانه پيدا مىشوند ؛ همين جانور را بر پوست بمالى كار واجبى را مىكند . اگر خاكستر چوب تاك يا بورك را با واجبى مخلوط كنى و خوب به هم بزنى ، موهايى كه در مرحلهء بعدى باز مىرويند نازك‌تر از اول مىباشند .\r\nهرگاه واجبى گرفتى با دست آن را امتحان كن و زمانى كه موى به آسانى بركشيده شد ، وسيلهء آرد جو ، آرد باقلى و بزر خربزه با آب آن را بشوى .\r\nاگر آهك و زرنيخ و واجبى را با آبجو بر آتش بپزى يا به جاى آبجو آب‌پز برنج با آن مخلوط كنى و بپزد و كمى مر و مصطكى هم قاطى باشد ، موهاى بعدى نرم‌تر و نازك‌تر از سابق برجاى موهاى سترده مىرويد . و اگر كمى كف دريا در آن مخلوط باشد بهتر است .\r\n\r\nسوختن از واجبى\r\nاگر مىخواهى كه واجبى پوست را نسوزاند ، قبل از واجبى گرفتن روغن گل بر پوست بمال ! و اگر بيم داشتى كه شايد پوست از دارو بسوزد ، از امتحان زياد و با دست كشيدن به حد زياد صرفنظر كن و فورا آن را بشوى . اول با آب گرم بشوى و بعدا در آب سرد بنشين كه خوب علاجى است . اما اگر ديدى كه پوست از دارو سوخته است ، بعد از شستن با آب گرم و نشستن در آب سرد ، عدس پوست‌كندهء كوبيده و ساييده را با روغن گل و صندل مخلوط كن و بر جاى واجبى بمال ! اگر بسيار بد سوخته بود ، ناگزير بايد مرهم سفيداب و مردارسنگ آماده شده با\r\n\r\n","description":"","footnote":"","page_name":" 126 ","page_number":154},
  {"content":"\r\n\r\nسفيدهء تخم‌مرغ و روغن گل و كافور را بر آن بمالى .\r\n\r\nبوى واجبى\r\nكسى كه مىخواهد بوى بد واجبى را از بين ببرد ، بعد از واجبى گرفتن و شستن آن از داروهاى آتى استفاده كند :\r\n1 - گل خوش‌بو شده\r\n2 - گل مخلوط با سركه و روغن گل\r\n3 - برگ شفتالو كه در زدودن بوى واجبى تأثيرى عجيب دارد .\r\n4 - برگ مو ساييده هم خوب است .\r\n5 - حنا خوب است كه بر جاى واجبى بمالند .\r\n6 - اگر خود را بر دود كاجيره گيرند خوب است .\r\n7 - گل محمدى ، مشك زمين ، سك ، گورگياه و امثال آنها نيز هركدام را تنها يا باهم به كار برند ، بوى واجبى از بين مىرود .\r\n\r\nفصل نهم مو نروييدن\r\nكسى كه مىخواهد بر جايى از اندامان بدنش موى نرويد يا مويى هست مىخواهد كه به كلى از بين برود و باز نرويد ، داروها و دستورهايى هستند كه اين كار را انجام مىدهند .\r\nداروهايى كه مانع رويش موى مىشوند ، بايد داروى مخدر سردىبخش باشند ، از قبيل :\r\n1 - مو را بركنند و بنگ ، افيون و سركه را برجاى بركنده بمالند .\r\n2 - شوكران و سركه يا شوكران را به تنهايى و يا شوكران در سركه بر آتش بپزد ، كه از شوكران تنها خوب‌تر است .\r\n3 - قورباغهء مرداب‌زى را بگيرند و بكشند و لاشه‌اش را خشك كنند و خرد بسايند و با لعاب اسفرزه مخلوط كنند .\r\n4 - همان ساييدهء لاش قورباغهء مرداب‌زى را با افشرهء بنگ يا با سركه بر موضع مالند و چندين بار تكرار كنند مو به كلى ريشه‌كن مىشود و باز نمىرويد .\r\n5 - گويند : چلپاسه را در روغن بپزند تا گوشتش از هم مىپاشد . آن روغن را برجاى مو بركنده مالند مانع رويش مجدد مىشود .\r\n6 - گويند : اگر جوجه‌تيغى در روغن بپزد و روغن را برجاى موى بركنده مالند موى نمىرويد .\r\nدر صورتى كه بعضى گويند مسأله برعكس است ؛ اگر چنين روغنى كه جوجه‌تيغى در آن پخته است برجاى بيمو مالند موى درمىآيد .\r\n7 - گويند : داروى تركيبى زير خوب است .\r\n\r\n","description":"","footnote":"","page_name":" 127 ","page_number":155},
  {"content":"\r\n\r\nنسخه :\r\nگل اندلسى و سفيداب سرب هريك يك جزء متساوى ، زاج بلورى ( شب ) نيم جزء . همه را در آب گياه سبز بنگ بسايند و برجاى موى بركنده مالند ديگر مو نمىرويد .\r\nگويند : خون قورباغهء مرداب‌زى و خون لاك‌پشت رودخانه ( كشف ) هر دو در اين زمينه خوبند .\r\nگويند : خون ، مغز و كبد شب‌پره هر سه براى مانع شدن از رويش مو خوبند .\r\nطبيبان از اين نوع حيوانات داروى تركيبى را سفارش مىكنند كه گويند بسيار خوب است . يكى از اين تركيبات نسخهء زير است .\r\nنسخه :\r\nقورباغه‌اى را در باتلاقهاى نيزار بگيرند و بخشكانند . خون لاك‌پشت آبى ( كشف ) را نيز بخشكانند . به اين دو - كه يك جزء حساب مىشوند - بورك قرمز ، مردارسنگ و سوختهء صدف مرواريد هريك يك جزء اضافه كنند . همه را در آب ريزند و خوب به هم بزنند . از اين آب بعد از بركندن مو بر زهار و زير بغل بمالند ، ديگر موى بر آنها نرويد . بزر گزنه را با روغن برجاى مودار نامطلوب بمالند ، موها را بسيار تنك مىسازد .\r\n\r\nفصل دهم تغييرات در مو\r\n1 - پيچش مو . كسى كه مىخواهد موهايش فرفرى شود ، دستورات زير را به كار برد :\r\nآرد شنبليله ، روغن شنبليله ، سدر سفيد ، مر ، مازو ، آهك و مردارسنگ را مىتواند تك‌تك به كاربرد و مىتواند باهم مخلوط كند و موهاى سر را بدان بپوشاند و بعد از مدت لازم كه ديدند دارو كار خود را كرده است آن را بشويند .\r\nاگر بزر بنگ ، روغن بزربنگ و خود گياه بنگ در دارو باشند خوب است و اثرش را تقويت مىكنند .\r\nآهك را كه ذكر كرديم ، دستور استفاده از آن چنين است : آهك را در اندازهء كم تا حدى بو دهند ؛ اما زياد نسوزد . سپس در آب زيادتر از حجم آهك مخلوط كنند . از جمله داروهاى فرفرى كردن مو است . بويژه اگر دو سوم آن ، سدر را نيز اضافه كنند و با آب سرد درهم بسرشد .\r\nروغن نمك تلخ بسيار فرفرىكنندهء خوب و تأثيربخشى است .\r\nداروى تركيبى زير در فرفرى كردن موى سر بسيار خوب است .\r\nنسخه : مازو ، ثمر گز يا گزمازو ، سونش سرب سياه ، برگ درخت سرو يا ثمر سرو ، به‌دانه ، مردارسنگ\r\n\r\n","description":"","footnote":"","page_name":" 128 ","page_number":156},
  {"content":"\r\n\r\nكتيرا ، گل خوزستانى و آمله از هريك يك جزء ، آهك زندهء خاموش نشده نيم جزء . همهء اين داروها را باهم در آب سلق بسرشند و استعمال كنند . كه مو را فرفرى و سياه مىكند .\r\n2 - صاف كردن مو . كسى كه از موهاى پيچيده و فرفرى خوشش نمىآيد و مىخواهد موهايش صاف و راست باشند ، داروهايى را كه براى علاج ترك برداشتن و شق شدن مو ذكر مىشوند در اين زمينه نيز مفيدند ، استفاده كند . در هرحال صاف و راست كردن مو به روغن‌هاى سست‌كننده و لعابهاى رطوبت‌بخش نياز دارد .\r\n3 - ترك بردن موها . سبب ترك بردن مو خشك شدن است و غذاى خشكىبخش كه به مو مىرسد اين كار را مىكند . علاجش روغنهاى نرم‌كننده ميانگين در تأثيربخشى و لعابهاى لزج است ؛ از قبيل : لعاب خطمى ، لعاب اسفرزه ، لعاب برگ بيد و هرچه به مو رطوبت ببخشد .\r\n4 - نازك كردن مو . اگر بورك با داروهاى بر مو ماليدن قاطى باشد موى نازكتر از آنكه بود مىشود .\r\nموى جوان و پير . جاى ديگرى در كتاب قانون دربارهء سياه ماندن مو و سفيد شدن مو شرحى داشتيم ؛ در اينجا همين‌قدر يادآور مىشوم كه تا خون چرب و پرمايه و لزج است موى بدن سياه است و هرگاه خون به آبكى بودن گراييد مو به سفيد شدن شروع مىكند .\r\n\r\nفصل يازدهم دير سفيد شدن مو\r\nانسان مىتواند سفيد شدن موها را تا اندازه‌اى به تأخير اندازد و تا ديرزمانى موهايش سفيد نشوند ، اگر دستورات زير را به كار برند :\r\n1 - هميشه مواظب باشند خلط بلغم را از خود دور سازند ؛ كه براى اين پاكسازى قى كردن بعد از سير خوردن و حقنه شدن لازم است . تا احساس شد كه خلط بلغمى در درون جمع شده است ، اين پاكسازى به عمل آيد و استراحت كنند .\r\n2 - بيخ و ريشهء موها را تقويت كردن و نيرو بخشيدن ، كه اين هم دستورات ويژه دارد ؛ مثلا :\r\nغذايش بسيار خوب كيموس باشد ، زياد از حد نخورد ، چندان بخورد كه مىتواند هضم كند هضم نكردن و خوراك در معده گير كردن و بدون هضم ماندن بلاى مو است : خوراك هضم نشده سبب فاسد شدن خون مىشود . غذا بايد نوعى باشد كه خون خوب و پسنديده و نيرودار توليد كند . سرخ شده‌ها در تابه ، كباب شده‌ها و برشته شده‌ها را بخورد و آبگوشت و تريد نخورد .\r\nاگر شخص بسيارتر مزاج است ، ديگ ابزارهاى گرم و تندمزه از قبيل : خردل ، فلفل و ساير ديگ‌ابزارها و ترشيها و آبكامه بخورد . بويژه اگر آبكامه را ناشتا بخورد بهتر است . سلق با خردل بخورد و شراب خالص بنوشد اما كم . ميوه و سبزيهاى تر و ترىبخش نخورد . شير و گوشت ماهى و حليم و عصيده ( حلوايى كه از آرد و روغن و شيرينى سازند ) نخورد . زياد آب نخورد ، زياد خونگيرى به عمل نياورد و موهاى بدن را برنچيند . نبايد زياد مستى كند ، از جماع\r\n\r\n","description":"","footnote":"","page_name":" 129 ","page_number":157},
  {"content":"\r\n\r\nدورى جويد و داروهايى از قبيل : كافور ، گلاب ، روغن ياسمن و آب ياسمن را بر موها نمالد . به حد زياد با آب عادى آبتنى نكند ، و اگر با آب سرد آبتنى كرد فورا موها را خشك كند . اما شستن مو خودبه‌خود نيروى مو را نگهدارى مىكند . هرگاه آبتنى كرد ، چيزهايى از قبيل : پيه هندوانهء ابو جهل ، سياهدانه ، بورك و زهرهء گاو نر را به جاى صابون در شستشوى سر به كار برد .\r\n3 - داروهاى بلغم براندازى كه سبب به تأخير انداختن سفيد شدن مو مىگردند ، از قرار زيرند :\r\nهر روز يك عدد هليلهء كابلى را در دهن اندازند و در دهن گردانند و بعد از مدتى در دهن ماندن آن را ببلعند . ممكن است تا آخر عمر از سفيد شدن مو خبرى نباشد .\r\nداروى هليله‌اى بزرگ ، داروى هليله‌اى كوچك ، معجونى كه ريم‌آهن در آن وارد است معجونى كه طلا را در آن به كار مىبرند - كه از معجون مخلوط با ريم‌آهن بهتر است - مفيدند .\r\nيكى از معجونهاى تأثيربخش تركيبش به قرار زير است .\r\nنسخه :\r\nهليلهء سياه و آمله از هريك يك جزء ، عسل بلا در نيم جزء . در روغن بيالايند و در عسل بسرشند .\r\nاين دارو بسيار قوى است و بايد كم‌كم از آن مصرف شود كه مبادا تأثير بد بگذارد .\r\nمعجون بلادر ، معجون مثروديطوس - كه معجونى است قوى - و ترياق همگى خوبند كه تناول شوند .\r\nاگر انسان به خوردن گوشت مار عادت گيرد ، نيروى جوانى و سياهى مو پابرجا مىمانند .\r\nداروى تركيبى زير - كه در قوت و سستى ميانگين مىباشد - بسيار خوب است .\r\nنسخه :\r\nهليلهء سياه ، برنگ كابلى ، فلفل دراز ( دارفلفل ) و آمله ، درهم مخلوط گردند و تناول شوند . و اگر در همين دارو به جاى فلفل دراز ، ريم‌آهن به كار رود و شكر در آن قاطى كنند ، بهتر است ؛ كه بايد دارو معجونى شود و از آن تناول كنند .\r\nنسخهء ديگر كه تجربه شده و خوب است .\r\nزنجبيل ، هليلهء كابلى و فلفل دراز در اجزاء برابر درهم سرشته شوند و از آن استفاده كنند .\r\nداروى تركيبى زير - كه از تأليفات و ابتكارات ما است - در اين باره بسيار خوب است .\r\nنسخه :\r\nهليلهء كابلى به وزن بيست درهم ، ريم‌آهن به وزن چهار درهم ، قارچ چمنى ( غاريقون ) پنج درهم ، زنجبيل ، فلفل دراز و ميخك هريك سه درهم . همه را باهم در عسل بسرشند و تناول كنند .\r\nكسى كه مىخواهد جوانى را حفظ كند و مويش سفيد نشود ، بايد مدت يك سال بر تناول اين معجونها دوام كند . دارو را كه مىخورد تا نيم روز صبر كند ، آنگاه غذا بخورد .\r\n\r\n","description":"","footnote":"","page_name":" 130 ","page_number":158},
  {"content":"\r\n\r\n4 - ماليدنيها بر مو كه نگذارند مو سفيد شود :\r\nهر نوع روغن از روغنهاى گرم‌مزاج نيروبخش و هر مايع و داروى آبكى گرم‌مزاج و نيروبخش كه هماهنگ با مزاج روغنهاى گرم و نيروبخش باشند ، اگر بر مو ماليده شوند خوب است ؛ كه اين نوع از داروها گرماى سرشتى مزاج مو را حفظ مىكنند و غذايى كه ويژهء ريشهء موها است به كف كردن و فاسد شدن نمىانجامد . چنين داروهاى مناسب با مو كه از سفيد شدن مو جلوگيرى مىكنند از قرار زيرند :\r\nالف - قطران را بر مو بمالند و چهار ساعت بماند و آنگاه به حمام روند و بشويند . همين دارو سر سردمزاج را نيز معالجه مىكند .\r\nب - زفت ناخشكيده و هنوز تر و كم‌مايه و آبكى را بر مو مالند و بعد از مدتى در حمام بشويند .\r\nج - روغن كوشنه خوب است و بسيار قوى .\r\nد - روغن بان خوب است .\r\nه - روغن سياهدانه از هر داروى ديگرى تأثيربخش‌تر است .\r\nو - روغن خردل خوب است .\r\nز - روغنى كه با پيه هندوانهء ابو جهل همراه است خوب است .\r\nداروى تركيبى زير نيز بسيار خوب است .\r\nنسخه :\r\nروغن خردل و روغن سياهدانه را بياور ! سياهدانه در آن بريز و بگذار بپزد . بعد از آن پيه هندوانهء ابو جهل را در آن روغن مخلوط كن و باز بر آتش بگذار بپزد . يا پيه هندوانهء ابو جهل و سياهدانه را باهم در روغن بريز و بپزد و بر موها بمالند .\r\nروغن گرفته از زيتون ديمى ( آبيارى نشده ) را اگر هر روز بر مو مالند نمىگذارد سفيد شود .\r\nاين داروى تركيبى كه در زير مىآيد ، از جمله داروهاى خوب نگهدارندهء سياهى مو است .\r\nروغن زيتون نارسيده سيصد و هفتاد و هشت مثقال ، سنبل ده مثقال و نيم ، ناخن پريان سه مثقال و نيم ، شكوفهء گورگياه سه مثقال و نيم . داروها در آن روغن زيتون بپزند تا يك سوم از روغن زيتون مىماند . يا روغن زيتون يك‌صد و هشتاد و نه مثقال باشد و همه را در آب بپزند و آن‌قدر بر آتش بجوشد تا آب همگى بخار مىشود و از بين مىرود . بعد از آن هفت مثقال اقاقيا را در شراب ريزند و بسايند تا خوب نرم و ساييده و با شراب مخلوط مىشود ؛ در شراب به هم زنند و بر آن روغن زيتون اضافه كنند و بر سر مالند .\r\nنسخهء ديگر :\r\nروغن پنبه‌دانه ، روغن آس و روغن آمله هريك يك جزء متساوى كه همه باهم نود مثقال شوند ، مشك زمين ، دارچين ختايى ، سنبل ، سياهدانه ، ميخك ، پيه هندوانه ابو جهل ، كوشنه ، عود خام ، شكوفهء گورگياه و نى نهاوندى از هريك يك جزء متساوى كه همه باهم صد درهم شوند و در\r\n\r\n","description":"","footnote":"","page_name":" 131 ","page_number":159},
  {"content":"\r\n\r\nافشره هندوانهء ابو جهل بريزند و بپزند . و اگر افشرهء هندوانهء ابو جهل گير نيامد ، در افشرهء پوست گردو - كه به وزن سيصد و شصت مثقال باشد - بر آتش گذارند و بپزد تا مادهء آبى آن نيم مىشود ؛ آنگاه روغن در آن ريزند و بپزد تا آب به كلى بخار مىشود و از بين مىرود و تنها روغن مىماند . آن را بپالايند و پاليده را بر سر مالند .\r\nنسخهء خوب ديگر :\r\nاقاقيا ، مازو ، شنبليله ، بزر بنگ ، گشنيز خشك ، سنبل ، لادن ، افشرهء پوست گردوى خشكيده ، افشرهء آلالهء خشكيده ، زنگ آهن ، اكسيد مس ، برنگ كابلى و زاج بلورى سياه ( شب اسود ) .\r\nهمه را درهم بسرش و حبهاى كوچك از آن بساز و حبها را خشك كرده و هر ماه سه بار يعنى هر ده روز يك بار در آب آمله يا در آب آس حل شود و بر موهاى سر بمالند .\r\nداروى زير به حدى خوب است كه حتى اگر مو تازه سفيد شده باشد آن را به سياهى برمىگرداند .\r\nنسخهء ديگر :\r\nهليلهء سياه ، آمله و مازو از هريك ده مثقال ، لادن بيست مثقال ، برگ آس سى مثقال ، دانه‌هاى آس سى مثقال . همه را در دويست و هفتاد مثقال روغن زيتون مخلوط كن ! سه روز بماند و بعد از آن بر آتش بگذار بجوشد تا پرمايه و غليظ مىشود . اين غليظ شده را بر موها بيندايند كه موها را بپوشاند و بعد از مدتى آن را بشويند .\r\nداروى ديگرى هست كه پيشينيان ما پسنديده‌اند و در زمان ما آزموده شده است و نتيجهء مثبت داده است ، و آن زاج سرخ بلخى است كه اگر انسان يك درهم از آن را تناول كند ، موهاى سفيد شده مىريزند و به جاى آنها موى سياه مىرويد ؛ ليكن كسى كه داراى تن نيرومند و رطوبت مزاج نباشد تحمل اين دارو را نمىكند . و اگر اين دارو را تناول كردند بايد داروهايى را به كار برد كه ريه را پاكسازى كند و رطوبت دهد .\r\n\r\nفصل دوازدهم رنگ مو\r\nدر برخى از كتابها روغنهايى نوشته شده و مىپندارند كه رنگ مو هستند ، در صورتى كه اكثرا بدلى مىباشند . هر دارويى از اين قبيل كه چربى بر آن نشست ، نيروى اثربخشىاش به مو نمىرسد . چربى بين نيروى دارو و مو فاصله ايجاد مىكند و دارو از نفوذ كردن به مو درمىماند ، و هيچ كارى انجام نمىدهد ؛ مگر اينكه دارو بسيار قوى باشد و يا در گوهرش خاصيت بسيار تأثيربخش نهفته باشد ، كه با وجود مادهء چربى كه بر آن مىنشيند باز بر موى تأثير بگذارد .\r\nداروهاى در اندازهء زياد نيرومند و تأثيربخش - كه رنگ بسيار ثابت و محكم دارند - عبارتند\r\n\r\n","description":"","footnote":"","page_name":" 132 ","page_number":160},
  {"content":"\r\n\r\nاز : زنگ آهن ، زنگ سرب و آبى كه از پوست گردو به دست مىآيد . آرى اين نوع داروها را اگر چندين بار در روغنها بيازمايى و در عين حال داروهاى بدرقه‌كننده و نفوذدهنده را همراه آنها كنى ، مثلا با سركه يا با شراب مخلوط باشند ، شايد تا اندازه‌اى تأثيربخش شوند . اين رأى من است .\r\nشنيده‌ام كه عملى چنين هست - و بسيارى از مردم اين شنيدهء مرا تصديق مىكنند - كه اگر رگى از رگهاى درخت گردو را در اول بهار ببرند و در شيشه‌اى فرو كنند كه روغن در آن باشد و رگ درخت و روغن را - كه در شيشه‌اند - در زمين دفن كنند ، در زير خاك رگ گردو كم‌كم روغن را برمىچيند و برمىكشد و مىمكد ، طورى كه روغن در شيشه نمىماند و تنها رگ درخت گردو مىماند . وقتى كه به فصل پاييز رسيد ، باز كم‌كم رگ روغن كشيده ، روغن را پس مىدهد و بيشتر روغن به شيشه برمىگردد ؛ اين روغن برگشته از رگ ، رنگ موى خوبى مىشود .\r\nهر دارويى كه براى رنگ كردن مو آمادگى كافى داشته باشد ، بدون چندين بار تكرار كردن ، پاليدن و دوباره كار ساختنش را از سر گرفتن درست نمىشود .\r\nرنگ مويى كه ما در اين فصل خواهيم آورد ، عبارت است از رنگ سياه ، رنگ خرمائى و رنگ سفيد ؛ كه اول به قسمتى از داروهاى سياه‌گردانندهء مو مىپردازيم :\r\nحنا و وسمه به اجماع كارشناسان اين رشته دو داروى اساسى و مادر هستند . تأثير حنا و وسمه بنا بر چگونگى و گوناگونى حالت مو فرق مىكند ، نوعى مو از نوعى وسمه و حنا تأثيرپذيرتر است و براى رنگ گرفتن آمادگى بيشترى دارد .\r\nاستعمال حنا و وسمه : بعضى از پژوهشگران در اين زمينه مىگويند كه بايد حنا را اول بر مو گذاشت و شست و آنگاه وسمه را به كار برد ؛ و در ميان حنامالى و وسمه‌گذارى بايد فاصلهء لازم باشد و شستن هريك از آنها وقت معينى مىخواهد . و تا شستن به تأخير افتد ، تأثير آنها بيشتر و بهتر خودنمايى مىكند . بعضى ديگر حنا و وسمه را باهم بر مو مىگذارند .\r\nاشخاصى هستند كه تنها حنا را بر مو به كار مىبرند و به رنگ سرخ مايل به زرد ( خرمايى ) اكتفا مىكنند .\r\nكسانى هستند تنها مو را با وسمه رنگ مىكنند و به رنگ نيلى دلخوشند و اكتفا كرده‌اند .\r\n- كدام وسمه‌ها خوب هستند ؟\r\n1 - وسمهء هندى زودتر از هر نوع وسمهء ديگر مو را رنگ مىكند ، ليكن رنگ نيلى كه مىبخشد بسيار سير است و اگر با حنا باشد رنگ خرمايى بسيار سير مىدهد .\r\n2 - وسمهء كرمانى كه تأثير رنگ به مو دادنش كمتر از وسمهء هندى است ، ديرتر عمل مىكند و مو را به رنگ خود درمىآورد ؛ اما رنگ مو را بيشتر از آنكه نيلى كند سياه مىكند و تمايل به سياهى مو بيشتر است .\r\nكسى كه مو را با وسمه رنگ كرده است و مىخواهد آن را به رنگ قبلى و طبيعى بازگرداند و خرمايى و نيليىاش را از بين ببرد ، دفعهء دوم حنا بگيرد . هرچند قبلا همراه وسمه حنا استعمال كرده باشد ، باز حنا بر آن گذاشتن براى بار دوم رنگ نيلى را به كلى مىزدايد ؛ اما بايد اين\r\n\r\n","description":"","footnote":"","page_name":" 133 ","page_number":161},
  {"content":"\r\n\r\nحناگذارى دوم را كه به قصد زدودن رنگ موى قبلى گذاشته است ، زود بشويد و نگذارد زياد بماند .\r\nكسانى هستند كه وسمه و حنا را هر دو باهم با آب سماق ، آب انار و آب ماست استعمال مىكنند . و كسانى هستند كه آب دوغ چكيده و آب پوست گردو را با رنگ مو مخلوط مىگردانند ؛ در هرحال اين داروها در رنگ‌بخشى بيشتر وسمه و حنا مؤثرند .\r\nكسانى هستند كه وسمه و حنا را با آبى كه مردارسنگ در آن خيسيده و مدتها مانده يا با آبى كه آهك در آن پخته است مخلوط مىكنند و يا آبى كه آهك در آن ريخته‌اند و در آفتاب گذاشته‌اند و صبر كرده‌اند تا وقتى كه اگر پشم در آن خيس كرده‌اند سياه رنگ شده است ، آنگاه با وسمه و حنا مخلوط مىكنند ؛ كه اين روشها نيز خوب است .\r\nاگر در رنگ مو به وزن يك درهم ميخك مخلوط باشد بسيار سياه‌تر مىشود و مغز را نيز از آسيب رنگ بيمه مىكند .\r\nحال از وسمه و حنا بگذريم و ببينيم غير آنها چه نوع رنگى و چه دارويى براى مو خوب و سزاوار است ؟\r\n- مازو را بياور و با روغن زيتون چربش كن و بسوزان ! يعنى در ديزى انداز و سر ديزى را با گل ببند و در آتشدان بگذار ! اما مگذار كاملا زغال شود و همين‌قدر بسوزد كه سياه رنگ گردد و بتوان آن را ساييد . و بيرونش آور و بيست درهم از آن را بساى ! آنگاه اكسيد مس ده درهم ، زاج بلورى ( شب ) دو درهم ، نمك سنگ بلورى يك درهم . همه را درهم بسرش و بر موى مباركت بمال ! موى را سياه مىگرداند و سياهيش ثابت مىماند .\r\nداروى تركيبى نيز خوب است :\r\nنسخه :\r\nمازو نود مثقال با روغن زيتون بيالايد . آنها را در تابه بر آتش بو بده تا مازوها ترك برمىدارند .\r\nاكسيد مس ، زاج بلورى و كتيرا از هريك به وزن پانزده درهم ، نمك هفت درهم . همه را چندانكه امكان دارد بكوب و همه را بساى و با آب گرم درهم بسرش و موى را بدان رنگ كن و تا سى ساعت مشوى !\r\nاگر حنا و وسمه را با اين دارو مخلوط كنى بهتر رنگ مىدهد .\r\nرنگ موى ديگرى هست كه از حيث شهرت بعد از داروى ذكر شده قرار گرفته است . و تركيباتش چنين است :\r\nنسخه :\r\nمردارسنگ ، آهك ، گل از آن نوع كه مىخورند يا گل خوزستانى يا گل اندلسى و يا هر گلى از انواع گل سرشويه‌ها كه باشد . همه در اجزاء برابر يعنى آهك يك جزء ، گل سرشويه يك جزء ، مردارسنگ يك جزء ، با آب خوب درهم بسرشند و به حالتى درآيند كه سزاوار رنگ به مو دادن و\r\n\r\n","description":"","footnote":"","page_name":" 134 ","page_number":162},
  {"content":"\r\n\r\nگذاشتن بر موها شوند . اما بايد مردارسنگ بسيار نرم ساييده شود . اساس كار در مردارسنگ خوب ساييده است . وقتى كه دارو را بر موها گذاشتند ، برگ سلق بر آن بگذارند و به مدت شش ساعت آن را نشويند و اين مدت همچنان بماند و در عين حال نبايد رطوبت و نمناكى را از دست بدهد و مگذار كاملا بر موها خشك شود . آبى كه گفتيم داروها را با آن بسرش ، اگر آب حنا و آب وسمه باشد چه بهتر . منظورم اين است كه حنا و وسمه را چندين بار در آب بپزند و بپالايند ، يا در آب ريزند و در آفتاب گذارند تا كاملا از وسمه و حنا تأثيرپذير شود . اگر داروها را در چنين آبى درهم بسرشند خوب‌تر خواهد شد .\r\nنسخهء ديگر :\r\nحنا ، وسمه ، مردارسنگ ساييدهء گردماننده شده ، آهك ، مازوى بوداده ، اكسيد مس ، زاج بلورى ، گل ، كتيرا و ميخك از هريك يك جزء برابر . همه را درهم بسرشند و مو را بدان رنگ كنند .\r\nچندين نوع رنگ مو كه مو را سياه مىگرداند در كتابها آمده است ؛ من در اينجا تنها چيزهايى را انتخاب كرده‌ام و بازگو مىكنم كه به باور نزديك هستند و بر قلب انسان گران نمىآيند . اينك چندى از آنها :\r\nنسخه :\r\nحنا يك جزء ، وسمه دو جزء ، اكسيد مس ، زاج بلورى ، نمك سنگ بلورى ، مازوى بوداده و ريم آهن هريك يك جزء . همه را ساييده در سركه بريز و در سركه بساى و بگذار تا تخمير مىشوند ؛ آنگاه آن را استعمال كن !\r\nنسخهء ديگر :\r\nريم‌آهن را در سركهء شراب ( مايه زده ) بريز به‌طورى كه سركه چهار انگشت برهم چسبيده از دارو بالاتر آيد . ريم‌آهن را در آن سركه بساى كه بسيار خوب ساييده شود ؛ آنگاه بر آتش بگذار بجوشد تا نيمى از سركه بخار مىشود و نيمى مىماند . آنگاه آن را از آتش بردار و بگذار به مدت دو هفته همچنان ريم در سركه بماند تا سركه به كلى زنگ آهن را در خود مىپذيرد .\r\nسپس به وزن ريم‌آهن - كه در سركه ريخته‌اى - هليلهء سياه بياور و خرد كن و بساى و در همان سركهء زنگ گرفته بريز و باز بر آتش بگذار بپزد تا سركه به كلى بخار مىشود و غيبش مىزند و به شكل خلوق ( نوعى داروى خوش‌بو است كه بيشترش زعفران است ) درمىآيد . آنگاه روغن بر آن بريز كه روغن آن را بپوشاند . باز بر آتش بپزد تا همچون غاليه ( نوعى داروى خوش‌بوكننده ) مىشود . و اگر بخواهى داروى رنگ مو خوش‌بو باشد ، چيزى خوش‌بو در آن مخلوط كنى مانعى ندارد .\r\nاگر داروى فوق با اينكه همراه روغن است مو را رنگ مىكند ، حكمتش در زنگ آهن نهفته است .\r\n\r\n","description":"","footnote":"","page_name":" 135 ","page_number":163},
  {"content":"\r\n\r\nنسخهء ديگر :\r\nگويند : اگر ريم نقره در سركه بر آتش بپزد و زياد بپزد ، براى سياه كردن موى از داروهاى رنگ موى بسيار خوب است ؛ اما به رأى من چنين بهتر است كه ريم نقره را به جاى سركه در ترنج يا نارنج ريزند و به جاى پختن در سركه ، ريم نقره را - كه در نارنج يا ترنج گنجانيده‌اند - بدون پختن بگذارند مدتى بماند ؛ كه خوب رنگ مويى مىشود .\r\nنسخهء ديگر :\r\nگويند : آلاله نود مثقال ، زاج بلورى پر يك نيمه مشت ، بارزد هفت مثقال و سك هفت مثقال . همه را در يك شيشه بريز سر شيشه را ببند و در زير پهن ( كود حيوانى ) دفن كن ! در شيشه حل مىشوند و حاصل رنگ سياه مو مىشود .\r\nنسخهء ديگر :\r\nگويند : اگر مقدارى جو هنوز سبز را قبل از خوشه دادن با نصف آن زاج بلورى ( شب ) در شيشه‌اى جا دهى و سر شيشه را ببندى و زير سرگين دفن كنى ، همه‌اش آبى سياه رنگ مىشود و از آن آب بر مو بمالى مو سياه‌رنگ مىشود .\r\nنسخهء ديگر :\r\nگويند : كدويى كه از بوته جدا نشده است كمى از پوستش را بردار و تويش را خالى كرده و دور بينداز ! كدو را پر از نمك و كمى ريم‌آهن كن و قطعهء بريده از كدو را برجاى اول بچسبان و گل اندود كن كه به وسيلهء گل برجاى خود بچسبد . هرچه در آن است به آب سياه‌رنگى تبديل مىشود كه رنگ مو شده است و مىتوان آن را در نوشتن به جاى مركب نيز به كار برد .\r\nنسخهء ديگر :\r\nگويند : برگ كبر ساييده شود ، در شير بيندازند بر آتش بجوشد - اگر شير پستان زن باشد بهتر است - تا يك سوم از شير مىماند . آن را از آتش برگيرند و بگذارند طول شب همينطور بماند و سرد شود ، رنگ موى خوبى از آن به دست مىآيد .\r\nاما به عقيده من اين دارو براى نگهدارى مو از ريزش خوب است . جالينوس هم اين دارو را چون رنگ موى پسنديده است .\r\n\r\nنسخهء ديگر از جالينوس :\r\nخوشه‌مانندى را كه گويى گل درخت گردو است و بر شاخه‌هاى درخت گردو ديده مىشود ، بچينند و در روغن زيتون بسايند و كمى قير مايع هنوز ناخشكيده را در آن مخلوط كنند . داروى رنگ موى خوبى است .\r\n\r\n","description":"","footnote":"","page_name":" 136 ","page_number":164},
  {"content":"\r\n\r\nطبيبى گفته است كه اگر پشك بز در نسخهء فوق باشد بهتر مىشود .\r\nگويند : اگر پوست تنهء درخت ترنگوت ( پرك ) در روغن زيتون ساييده شود و مو را بدان چرب كنند ، رنگ مو سياه مىگردد .\r\nاما به عقيدهء من حتى اگر درست هم باشد و پوست تنه درخت ترنگوت رنگ مو باشد ، از روغن زيتونى كه در او ساييده شده است . در رنگ‌بخشى ناتوان مىشود . پس به عقيده‌ام اگر به جاى روغن زيتون آب باشد ، يعنى آن را در آب بسايند بهتر است .\r\nپولس حكيم مىفرمايد : « پرهاى آلاله را در روغن زيتون بسايند تا همانند غاليه مىگردد ، خوب رنگ مويى مىشود . »\r\nمن دربارهء نظريهء پولس نيز همان ملاحظهء قبلى را دارم و به عقيده‌ام روغن زيتون از اثر آن مىكاهد . در هرحال اگر آلاله و روغن زيتون را براى رنگ مو در نظر گيرند حتما بايد نفوذدهنده مانند زاج بلورى در آن باشد ، كه دارو را به ريشهء موها برساند .\r\nكسانى گويند : پوست سبز گردو با روغن قاطى شود تا روغن تأثير پوست گردو را دريابد ، رنگ مو مىشود . يا گويند : روغن زيتون در آب گرفته از پوست گردو مخلوط باشد و بر آتش بپزد و كمى زاج بلورى به آن اضافه كنند . به عقيدهء من هرجا روغن در كار باشد ، نيروى دارو كاهش مىيابد .\r\nكسانى گويند : روغن همراه آب گرفته از آلاله بر آتش بپزد تا آب آلاله بخار مىشود و تنها روغن مىماند ، رنگ مو به دست مىآيد ؛ و من باز همان عقيده را دارم كه نيروى دارو ناتوان مىشود . و كسانى كه مىگويند : روغن كنجد را با يك سوم آن نمك بر آتش نرم بگذارند كه مدت يك ساعت آهسته بپزد ؛ آنگاه از آتش برگيرند و بپالايند و در مقابل هر نود مثقال از آن روغن كنجد ، بيست و دو مثقال و نيم قطعه‌هاى بسيار نازك سرب بياورند و با روغن كنجد پاليده مخلوط كنند و باز بر آتش نرم بگذارند كه آهسته‌آهسته بپزد ، و اين آهسته پختن براى اين است كه مبادا قطعه سربهاى نازك بگدازند و روغن كنجد مشتعل شود ( آتش بگيرد ) ، و در اين ميان كه روغن كنجد همراه قطعه سربهاى نازك بر آتش است پيوسته آن را به هم زنند و حركت دهند و بعدا از آتش برگيرند و سه روز بگذارند بماند ، رنگ موى مىشود .\r\nمن مىگويم اين دارو ممكن است خوب باشد به شرطى كه مقدارى زاج بلورى در آن مخلوط شود .\r\nگويند : نارگيل را بياور و سوراخى در آن كن و روغن بان در آن بريز و همان قطعه از نارگيل بريده را برجاى اولش وسيلهء گل بچسبان و همه نارگيل را خوب با گل بينداى و در تنور بگذار و مواظب باش نسوزد و همين‌كه ديدى كه نزديك به سوختن است آن را از تنور بيرون كش ! روغن بانى كه در آن ريخته‌اى رنگ موى خوبى مىشود .\r\nبه عقيدهء من بايد اين دارو را ضمن داروهايى به شمار آورد كه نمىگذارند موى سياه سفيد شود . نه اينكه از رنگهاى مو به حساب آيد .\r\nگويند : هسته‌هاى داخل مويز را پاك و خرد كنند و بسايند چنان كه گرد مانند مىشود ؛ در\r\n\r\n","description":"","footnote":"","page_name":" 137 ","page_number":165},
  {"content":"\r\n\r\nظرفى ريزند و روغن زيتون بر آن ريزند تا روغن زيتون ساييدهء هسته‌هاى مويز را مىپوشاند .\r\nظرف را با محتوياتش در سرگين دفن كنند و بعد از يك ماه بيرون آورند ، موى را سياه گرداند . و براى جلوگيرى از رنگ باختن رنگ مو نيز بسيار خوب است .\r\nدر دوران زندگى ما اتفاق افتاد ؛ به عبارت ديگر در زمان حيات ملك شمس الدوله « 1 » - قدس اللّه روحه خدا روانش را شاد گرداند - يكى از پلنگهايش بر قسمتى از ريش پلنگ ديگر - كه در خواب بوده - ريده بود ؛ آن قسمت از ريش پلنگ سياه سياه شده بود . [ با اين حساب مدفوع پلنگ بهترين رنگ مو است . م 
  ]\r\nداروى تركيبى ديگرى هست كه خوش‌بو است و بسيارى از كارشناسان در رنگ كردن مو مدحش كرده و پسنديده‌اند ، تركيب زير را دارد .\r\nنسخه :\r\nآمله به وزن پنجاه درهم ، آب آس سبز فشرده يك‌صد و سى و پنج مثقال . در سيصد و شصت مثقال آب بريزند و بر آتش بپزد تا نصف مىشود ، آن را از آتش برگيرند ؛ آنگاه خطمى به وزن پنجاه درهم ، حنا پنجاه درهم ، وسمه پنجاه درهم ، مازوى بو داده بيست درهم ، زاج ده درهم ، صمغ عربى پنجاه درهم . همه را در آن آب بريزند و بر آتش بگذارند كه بپزد و آن‌قدر بپزد تا آب غليظ و پرمايه مىشود ، مشك و سك بر آن اضافه كنند كه خوش‌بو گردد . چنان بر جايى كه مىخواهند - سر باشد يا ريش - بمالند ، كه موها را خوب بپوشاند و چندان بماند تا دارو به خوبى بر موها اثر مىگذارد ، آنگاه بشويند .\r\nنسخهء ديگر :\r\nگويند : روغن پنبه‌دانه به وزن سى درهم ، سونش آهن ، سونش سرب و اكسيد مس از هريك چهار درهم . اين هر سه دارو را خوب بساى و در روغن پنبه مخلوط كن و بگذار تا رنگ روغن پنبه سياه مىشود ؛ آنگاه بر آتش بگذار كه بجوشد تا به قوام درمىآيد و عسل مانند مىشود . از مشك به اندازه‌اى كه آن را خوش‌بو كند بر آن اضافه كرده و مو را بدان رنگ كن !\r\nاين را نيز بدان ! كه سوختهء جو ، پوست سبز گردو ، پوست باقلى و پوست انار هريك در داروى رنگ مو به جاى حنا به كار مىروند و كار حنا را انجام مىدهند .\r\nما در كتاب دوم قانون داروهاى تك و سادهء مربوط به رنگ مو را ذكر كرده‌ايم ؛ كه داروهاى تكى اساسى و مهم در ميان آنها عبارتند از : گياه خلال دندان ، مر ، صمغ فيلزهره ، خردل ، نمك ، خربق ، گياه سلمك ، آمله ، پرسياوشان ، آلاله ، حنا ، وسمه ، سوختهء مس ، ريم‌آهن ، آب پوست\r\n\r\n\r\n","description":"","footnote":"\r\n( 1 ) - شيخ الرئيس براى معالجهء او كه قولنج داشت به همدان رفت و او را شفا داد . وى در مقابل شيخ الرئيس را وزير خود گردانيد ولى بعد از مدتى او را عزل كرد . باز براى بار دوم شيخ الرئيس را وزير خود كرد . شمس الدوله سال 412 هجرى قمرى وفات يافت .\r\n","page_name":" 138 ","page_number":166},
  {"content":"\r\n\r\nباقلى سبز ، پوست سبز گردو ، آب پوست سبز گردو ، اقاقيا ، شنبليله ، بزر سلق ، آس ، ثمر آس ، لادن ، مردارسنگ ، آهك ، ريم هر نوع آلياژ و سونش آلياژها .\r\n\r\nرنگ خرمايى و غيره\r\nگويند : نى سبز عادى را بياور و از پوست پاك كن ! آتشى روشن كن و طرفى از نى را بر آتش گذار بسوزد . ظرفى را زير آن طرف قرار ده ! آبى را كه از آن مىچكد بر مو مالند مو را به رنگ طلايى درمىآورد .\r\nگويند : زنگ آهن را در آبى كه زاج در آن حل شده است مخلوط كن و بهم بزن و بر مو بمال و آن‌قدر صبر كن كه بر حنا صبر مىكنى آن‌وقت بشوى .\r\nگويند : حنا ، ته‌نشين شراب و صمغ صنوبر هريك يك جزء برابر و كمى گورگياه . همه را درهم قاطى كن و خوب بهم بزن و بر موى بمال !\r\nگويند : آب‌پز كندس را بياور و حنا را در آن بسرش و مو را بدان رنگ كن !\r\nگويند : زاج بلورى ، نمك سياهرنگى كه دباغان به كار مىبرند با زعفران درهم مخلوط باشند و در آب حل شوند ، رنگ مو است .\r\nگويند : مر و نمك دباغان در آب حل شوند و يك شبانه‌روز بمانند و آنگاه مو را بدان رنگ كنند و چندين بار هر روز رنگ را از نو بزنند .\r\nگويند : لوبيا گرگى را خرد كنند و بسايند و در سركهء شراب بسرشند و چندين بار بر مو مالند مو رنگ مىگيرد .\r\nگويند : لوبيا گرگى به وزن ده درهم ساييده شود ، مر به وزن پنج درهم ، نمك دباغان سه درهم ، سوختهء ته‌نشين شراب - كه خشكيده باشد و بسوزانند - به وزن سه درهم ، خاكستر آب چوب تاك به اندازهء كافى . همه را خوب درهم مخلوط كنند و به هم بزنند ، مو را خرمايى گرداند .\r\nاينك دارويى تركيبى كه در خرمايى كردن موى بسيار تأثيربخش و خوب است .\r\nنسخه : سماق چهارده مثقال ، مازو بيست و يك مثقال ، آذرگون ( لالهء سرنگون ) زرد رنگ چهارده مثقال ، پر سياوشان دو بستهء پر يك دست ، خاراگوش يك بستهء پر يك دست ، لوبيا گرگى خشك پوست كنده دوبار پر يك كف ( دوازده مثقال ) . همه را بكوب و باهم در نهصد مثقال آب بريز و بگذار چندين روز در آب بمانند تا خوب در آب مىخيسند ؛ آنگاه بر سر گذارند و بپيچند . البته در حالتى كه ولرم باشد بر سر گذارند .\r\nگويند : مشك زمين و كندس را باهم در آب بريزند و بر آتش بگذارند كه بسيار بپزد . مو را به رنگ خرمايى بسيار قشنگى درمىآورد .\r\nگويند : ته‌نشين شراب كه سوخته باشد و ته‌نشين شراب ناسوخته ساييده شوند و در روغن بان يا در روغن گورگياه مخلوط كنند و درهم بسرشند ، در خرمائى كردن مو قصورى ندارد .\r\n\r\n","description":"","footnote":"","page_name":" 139 ","page_number":167},
  {"content":"\r\n\r\n\r\nسفيد كردن مو\r\nتك داروهايى كه براى سفيد كردن مو به كار مىروند عبارتند از : چلغوز پرستو ، نسرين ، ماش ، گل سفيد بوصين « 1 » ، پوست ترب ، زهرهء گاو نر ، دود گوگرد كه بخور شود ، شكوفهء كبر و شكوفهء درخت زيتون . اين داروها اگر تك به عمل آيند يا باهم مخلوط باشند ، و بويژه اگر در سركه مخلوط گردند مو را سفيد گردانند . بايد قبل از استعمال موهايى كه مىخواهند سفيد كنند بر دود گوگرد گيرند و آنگاه دارو را بر آن بمالند .\r\nاينك دارويى تركيبى براى سفيد كردن مو .\r\nنسخه :\r\nبزر گياه زنجبيل شامى ، پوست خشك شدهء ترب و زاج بلورى ( شب ) هريك يك جزء ، صمغ عربى نيم جزء ، همه را بكوبند و بسايند و داروى ماليدن بر مو از آن سازند .\r\nنسخهء ديگر :\r\nپر گل نسرين ، پوست خشخاش و ثمر مهرگياه باهم درهم بسرشند و رنگ موى گردند .\r\nپر گل نسرين با گياه بنگ درهم بسرشند ، رنگ مو را سفيد گردانند .\r\nاگر پر گل نسرين و گياه بنگ با كافور و گلاب همراه باشند تأثيرشان بيشتر مىشود و خوب‌تر است .\r\nموهايى را كه مىخواهى سفيد شوند ، با آب تر كن در گوگرد بپيچ و بعد از آن سر را بر دود گوگرد گير ! در يك شب دوبار اين عمل را تكرار كن ، مو سفيد مىشود .\r\n\r\nدفع گزند رنگ مو\r\nداروهاى رنگ مو اكثرا مغز را سردى مىبخشند و به فساد مزاج مىكشانند و مغز را آمادهء نزله‌ها و سكته كردن و غيره مىسازند . پس بايد كمى بعد از استعمال رنگ مو چيزى خوشبوى گرم مزاج از قبيل : مشك ، ميخك و امثال آنها را نيز بر موها بمالى .\r\nگاهى ممكن است از اثر رنگ زدن ، مو راست ايستد ؛ گويى ميخ است و بر زمين كوبيده‌اند ، فرفرى بودنش را از دست بدهد و چرك از بيخ مو تراوش كند . براى پرهيز از اين نوع زيانها بهتر آن است داروى مو نرم‌كن با رنگ مو مخلوط باشد و داروى مخلوط شده با رنگ مو ، مو را فرفرى كند . بويژه اين احتياط در رنگ كردن موى زبر بسيار لازم است .\r\nگاهى رخ مىدهد كه از اثر داروى رنگ مو ، موهاى ريش برهم آيند و درهم بفشرند و نمد مانند شوند ، موها بشكنند و شيار در پوست ريش ايجاد شود ؛ براى احتياط و جلوگيرى از اين\r\n\r\n\r\n","description":"","footnote":"\r\n( 1 ) - بوصين را نيافتم . بوصير يا بوصيرا گياهى است از تيرهء زهرماهى كه اين نوع گل سفيد دارد . در عربى آن را آذان الدب ( گوش خرس ) گويند .\r\n","page_name":" 140 ","page_number":168},
  {"content":"\r\n\r\nحالات بهتر آن است هرچه زودتر به وسيلهء ماليدن روغن بنفشه يا روغن خيرى بر جاى رنگ زده آسيب متوقع را تلافى كنند .\r\nگاهى ممكن است از اثر رنگى كه بر مو مىزنند پوست هم سياه شود ؛ اكثرا اين سياهى را با آرد باقلى و آرد نخود و امثال آنها مىشويند . راه حل از همه بهتر آن است كه با روغن گرم شده آن را بزدايند .\r\nگاهى مىبينى كه موى رنگ شده در چند جايى رنگ مىبازد و لكه‌لكه مىشود ؛ اگر چنين مصيبت و بلايى رخ داد ، به اندازهء يك عدد گردو از دارو را و بويژه داروى ژرفارو كه به بيخ موها مىرسد ، پيش خود نگهدارند و بگذارند تا منعقد مىشود . چوبكى مسواك مانند آماده باشد ، اگر موى رنگ زده شروع به دورنگى كرد و رنگ باخت ، همين منعقد شده را در آب حل كرده ، سر مسواك ماننده را در آن فرو كن و با دقت بر لكه‌هاى ايجاد شده بمال !\r\nبرخى وقتى مىبينند كه موى رنگ شده دارد رنگ مىبازد ، دودهء روغنهاى خوشبوى از قبيل : روغن بان ، روغن لادن ، يا دودهء موم را بر رنگ باخته‌ها مىمالند و درستش مىكنند . اما هروقت شسته شود دوده از بين مىرود و لكه سر برمىدارد .\r\n\r\nفصل سيزدهم شورهء سر\r\nاز آنجا كه بحث ما دربارهء مو است سزاوار است كه راجع به شورهء سر بحثى داشته باشيم .\r\nپوستك مانندى گاهى بر پوست سرمىآيد كه به سبوس آرد بيخته مىماند و فساد در سر به پا مىكند و مزاج رويهء بالايى سر را به هم مىزند . در بعضى حالات همين شورهء سر سبب چرك كردن در پوست سر مىشود و رويشگاه موها را فاسد مىكند .\r\nشورهء سر از مادهء خلط تندمزاج بوركى ، يا از خلط خون سودايىمزاج توليد مىشود .\r\nسببهاى پيدايش شورهء سر عبارتند از :\r\n1 - سوءمزاجى بر سر مىآيد كه غذاى لازم پوست سر را به تباهى سوق مىدهد .\r\n2 - ممكن است تنها خشكى بر پوست سر آمدن اين خرابكارى را انجام دهد و در ساير نقاط بدن مزاج بر مرام باشد .\r\n3 - امكان دارد هم بدن و هم پوست سر به سوء مزاج خشك مبتلا باشند و شوره ايجاد شود .\r\nعلاج\r\nاگر شورهء سر سبك و كم‌آزار است ، به آسانى معالجه مىشود ؛ روغن گل ، روغن بنفشه و لعابهاى دارويى كافى است كه بر سر مالند و شوره رخت بربندد .\r\nاگر شورهء سر بدجنس است و آزار مىرساند ، داروهاى تحليل‌برنده و زدايندهء قوى مىخواهد ، كه تازه بعد از استعمال چنين دارويى بايد داروى رطوبت‌بخش به پوست سر را به\r\n\r\n","description":"","footnote":"","page_name":" 141 ","page_number":169},
  {"content":"\r\n\r\nكار برى و آن را به حالت مزاجى طبيعىاش برگردانى .\r\nممكن است از اين بد هم بدتر باشد و در بدجنسى زياده‌روى كند و سبب زخم چركين در پوست گردد ؛ كه در اين حالت بيمار را به دقت معاينه كن ! ببين آيا كدام نوع از پاكسازى لازم دارد ؟ خونگيرى يا اسهال دادن ؟ او را پاكسازى كن ! يعنى اگر تشخيص دادى كه بالا آمدن مادهء به وجود آورندهء شورهء سر از اثر پرشدگى رگها از خون است ، خون بگير ! و الا بيمار را اسهال ده ! بعد از آن به علاج موضعى بپرداز و تا داروى زدايندهء شوره را به كار بردى استعمال روغنها را به دنبال آن فراموش مكن !\r\nداروهاى علاج شوره كه نرمند و پوست سر را گاز نمىگيرند ، از قرار زيرند :\r\n1 - اگر شوره تازه بر سر نشسته و چندان جاى نگرانى نيست ، از داروهايى كه در زير آيد كلكش كنده خواهد شد :\r\nآب سلق ، رب شنبليله ، بزر خربزه ، آرد نخود ، آرد لوبيا گرگى ، آرد باقلى ، بزر خطمى كه در روغن زيتون بپزد ، لعاب به‌دانه ، لعاب خطمى ، لعاب كتيرا و گل خوزستانى . كه با هركدام از اينها سر را بشويى خوب است و علاج شوره هستند .\r\nگل اندلسى نيز سرشويه باشد خوب است و اگر با افشرهء سلق مخلوط شود و بر سر گذارند و يك ساعت بر سر بمالند و بعدا بشويند ، بهتر است .\r\nآب افشرهء برگ سبز بيد بهترين داروى شوره برانداز است .\r\nسر را با تمر هندى بشويند ، آب كرفس ، خود كرفس ، آب‌پز درخت آزاد درخت ، برگ شهدانه و برگ گياه كنجد سرشويه باشند خوب است . برگ شهدانه و برگ گياه كنجد هر دو بسيار لطيف و نرمىبخش و هر دو بسيار تأثير بخشند .\r\nآب گرفته از برگ شهدانه و برگ سبز گياه كنجد نيز تأثير بسزا دارند .\r\nمغز بادام پوست كنده همراه سركه و آرد شنبليله با سركهء شراب سرشويه شوند شوره را از بين مىبرند .\r\nنخود كوبيده و آرد شده و خطمى هر دو در اجزاء برابر در سركه بسرشند و برجاى شوره زده بمالند .\r\nتوت سفيد خشك شده را نرم بكوبند و بسايند تا گردمانند مىشود و چنان كه خطمى را سرشويه مىكنند آن را نيز سرشويه قرار دهند .\r\nخطمى در روغن زيتون مدتى بماند و با آن روغن كه از خطمى تأثيرپذير شده است شورهء سر را بيندايند .\r\nكندر را در شراب بريزند و به هم زنند تا حل مىشود ، سپس با روغن زيتون مخلوط كنند و مدت دو هفته هر روز بر شورهء سر بمالند .\r\nسر شوره برآورده را با آب برگ سبز بيد بشويند ، بهترين علاج است . تجربه شده است و بسيار بىزيان است .\r\nبه وسيلهء هر دارويى از داروهاى سرشويهء نامبرده سر را مىشويند ، بايد شب روغن بنفشه و\r\n\r\n","description":"","footnote":"","page_name":" 142 ","page_number":170},
  {"content":"\r\n\r\nروغن گل بر سر بمالند .\r\n\r\nداروهاى بسيار قوى شورهء سر\r\nاگر شورهء سر از آن بدجنسهايى است كه براى رفعش به داروى بسيار اثربخش نياز باشد ، در سرشويه‌هايى كه به كار مىبرى ، يكى از داروهاى بورك ، گوگرد ، زهرهء گاو نر ، پيه هندوانهء ابو جهل ، ته‌نشين شراب ، خردل ، مويزك ، سوختهء شيشه ، خربق ، صمغ سداب كوهى و امثال آنها باشد .\r\nگل اندلسى در شراب بسرشد و بر شوره زده بمال و بعد از دو ساعت آن را بشوى !\r\nثمر درخت بان و آرد باقلى در اندازه برابر در آب بپزند و سرشويه شوند .\r\nنود مثقال ته‌نشين شراب ، هفت مثقال صابون ، بورك به وزن چهار درخمى . همه را باهم مخلوط كن و بر سر بمال و بعدا وسيلهء آب سلق و آرد نخود آن را بشوى و بعد از آن روغن مورد ( آس ) بر سر بمال !\r\nسرگين گاو در علاج شورهء سر بسيار خوب است . كسى كه شورهء سر دارد و از آن شوره بدجنسها است ، يك شب در ميان سر را در سرگين گاو گيرد ، شوره از بين مىرود .\r\nبول شتر و بويژه بول شتر عرب ، در براندازى شوره بسيار سودمند است .\r\nساييدهء شيشه در علاج شورهء بدجنس بسيار اثربخش است .\r\nاگر زاج زرد و مويزك در آب بخيسند و آب را سرشويه كنند ، شوره را براندازد . البته دارو را بايد بعد از تراشيدن سر به كار برد .\r\nكف بورك و زاج زرد در اندازه برابر خوب است . سر را قبلا بتراشند و سپس از آن بر سر بمالند .\r\nاگر بورك و زاج زرد در اندازه برابر در روغن زيتون مخلوط شوند و بعد از ستردن موى سر بر سر مالند بهتر است .\r\nمويزك را خرد بسايند و در روغن زيتون مخلوط كنند و سر را بدان چرب كنند .\r\nگوگرد ، زاج زرد و بورك از هريك يك جزء ، لادن را در روغن مصطكى حل كنند و اين داروها را در آن بسرشند و بر سر گذارند . و اگر خربق نيز به همراه باشد بهتر است .\r\nداروى تركيبى زير كه يكى از طبيبان هم‌عصر ما مىگويد از ابتكارات من است و در هرحال تجربه شده و داروى خوبى است .\r\nنسخه : سنگل ميشى نيم جزء ، پيه اردك يك جزء ، روغن خيرى يك جزء ، صمغ سداب كوهى يك چهارم جزء ، لادن دو جزء . همه را درهم مخلوط كنند و آنگاه سر را با آب گرم و صابون بشويند و با پارچه‌اى زبر سر را چندان ماساژ دهند تا پوست سر قرمز مىشود . از اين دارو بر سر مالند و يك شبانه‌روز بماند و بعدا بشويند .\r\n\r\n","description":"","footnote":"","page_name":" 143 ","page_number":171},
  {"content":"\r\n . \r\n","description":"","footnote":"","page_name":" 144 ","page_number":172},
  {"content":"\r\n\r\n\r\nگفتار دوم رنگ پوست\r\n\r\nفصل اوّل بدگل شدن پوست\r\nگاهى رخ مىدهد كه پوست بدن در حالت سفيد زيبا به سياه زشت يا به زرد ناپسند بدل شده است ؛ سبب چيست ؟\r\n- تابش آفتاب ، سرما ، باد ، ترك ماليدن روغن و خوشبوها بر تن و كم خود را شستشو دادن ، همگى سبب گرايش رنگ پوست بدن به سوى سيه‌فامى مىشوند .\r\nزرد شدن پوست بدن سببهاى متعدد و زيادى دارد كه هريك از آنها مىتوانند سبب رنگ زردى پوست باشند و از اين قرارند :\r\nبيماريها ، غم خوردن ، گير نيامدن غذا ، زياد از حد جماع كردن ، به درد آمدن بدن ، گرماى هواى شديد و نوشيدن آبهاى راكد كه جريان ندارند . همچنين خوردن ننه حوا و زياد بو كردن ننه حوا ، و حتى مىگويند زياد نگاه كردن به ننه حوا ( نانخواه ) رنگ انسان را زرد مىكند . عادت كردن به خوردن سركه رخساره را زرد مىگرداند ، خوردن زيره ، كه اگر زيره را با سركه بر رخ مالند چهره زرد مىشود . و در خانه‌اى كه زيره در آن زياد هست زياد ماندن سبب زردى چهره مىشود .\r\nسركه را به حد زياد خوردن و گل خوردن هر دو سبب مىشوند كه راه‌بندانهايى در دهانهء رگها رخ دهد و خون صاف و سرخ روشن به پوست نرسد و تنها بخار زرد خونى به پوست درآيد كه در نتيجه رنگ رخساره زرد مىشود .\r\n\r\nزيبايى پوست بدن\r\nبدان ! كه تا خون و روان زندگى بيشتر به سوى پوست آيد صفا و روشنى و سرخى مطبوع و زيباى پوست بيشتر است . خون و روان ، پوست را نازك مىكند و اگر چيزى از بدرنگى بر رخساره و پوست آمده باشد ، آن را به لطافت و نرمى مىزدايد و بدرنگى را از بين مىبرد .\r\n\r\n","description":"","footnote":"","page_name":" 145 ","page_number":173},
  {"content":"\r\n\r\nبا اين‌همه كه مسألهء اساسى رسيدن خون و روان به آسانى به پوست است ، بايد براى حفظ زيبايى پوست ، تن را از گرما ، سرما و از باد حفظ كرد .\r\nخون خوب زيبايىبخش به پوست را به زير پوست كشانيدن ، از چهار طريق امكان دارد :\r\n1 - چيزهايى را به عمل آوريم كه خون و بويژه خون آبكى و كم‌مايه و بسيار خوب را توليد كنند .\r\nخون خوب و مناسب اگر به حد زياد توليد شود و در بدن انتشار يابد ، هر جاى بدن را در بر مىگيرد و پوست هم از آن بهره خود را دريافت مىكند .\r\n2 - اگر خون كاملا صاف نيست و آلودگى دارد ، كارى كنيم كه از آلايش پاك شود و سزاوار زيبايى بخشيدن به پوست گردد .\r\n3 - اگر خون خوب و پسنديده در بدن هست اما به آسانى به پوست نمىرسد ، كارى كنيم كه راه‌بندانهاى گدارها را باز كنيم كه خون به آسانى بالاتر آيد و در پوست جايگير شود و پوست زيبا بنمايد .\r\n4 - اگر خون خوب هست اما در ژرفا قرار دارد ، با فشار آن را به سوى پوست جذب كنيم .\r\nبراى توليد خون خوب و مناسب با زيبائى پوست - كه تيتر آن را در اول حالات چهارگانه آورديم و گفتيم سبب زيبايى پوست مىشود - مواد تناولى را كه در زير مىآيد به كار گيرند .\r\nنخود ، تخم‌مرغ نيم‌بند ، آبگوشت ، شراب ريحانى و انجير بخورند . انجير ، خون كم‌مايه و شل بسيار خوب و مناسب براى زيبايى پوست را توليد مىكند ؛ هم از اين سبب است كه انجير خوردن زياد مايه پيدايش شپش در جسم مىشود .\r\nكسى كه از بيمارى تازه برخواسته و رنگ رخساره‌اش زشت شده است و مىخواهد به رنگ طبيعى برگردد ، انجير خشك و خرماى كال بخورد ؛ كه اين هر دو خون لطيف و حرارت سرشتى را افزايش مىدهند . همچنين چندين روز پياپى ناشتا شراب و شير بنوشد .\r\nداروهاى تناولى در زيبايى بخشيدن به پوست عبارتند از : معجون هليله‌اى كوچك ، هليلهء مرباشده - كه بر دوام خورند - و هليلهء كابلى كه تأثيربخش‌تر از معجون هليله‌اى كوچك است .\r\nحالت دوم كه گفتيم بايد خون را در بدن به حالت گسترده و عمومى منتشر كرد ، به داروهاى تناولى از قبيل : صمغ انگدان ، فلفل ، مشك زمين و ميخك - كه در غذا باشد - زعفران ، نياز است كه زعفران ضمن انتشار خون در بدن ، رنگ مناسب و پسنديده نيز به خون مىدهد . بويژه اگر زعفران را در شراب سيكى ريزند و بخورند بسيار خوب است . به وزن يك درهم زعفران با شراب سيكى تناول شود .\r\nحسل بخورند خوب است ؛ حسل به وزن دو درهم را با نيم درهم زعفران و با شكر مخلوط كنند و بخورند .\r\nسوسن زرد نيز رنگ رخسار را زيبا مىكند .\r\nلعبهء بربرى را - كه بيخى است شبيه سورنجان - از يك درهم تا دو درهم با قاوت مخلوط كنند و بسيار خوب به هم بزنند و بخورند . اگر لعبه را بسيار خوب با قاوت مخلوط نكنند بيم آن مىرود كه سبب التهاب شود .\r\n\r\n","description":"","footnote":"","page_name":" 146 ","page_number":174},
  {"content":"\r\n\r\nسبزيهاى خوب و مناسب و زيبايىبخش به اندام و رخسار عبارتند از : ترب ، تره ، پياز و كلم كه ويژگى دارد و بر دوام بخورند خوب است . سير نيز بسيار خوب است .\r\nكردار و حركاتى كه در زيبايى رخسار تأثير دارند عبارتند از : قهر كردن ( از تعجب ناگهان مبهوت شدن - نسخه . ) ، خشم گرفتن ، مجادله كردن ، ورزش ميانگين كردن ، كشتى گرفتن ، شادى كردن ، از موسيقى لذت بردن ، مطالعهء كتابهاى سرگرم‌كننده و دوست داشتنى ، همنشينى با پاكيزه‌روها ، همنشينى نكته‌سنجان طنزگو ، رفتن به تماشاى مسابقات اسب‌دوانى و مسابقات پرش و غيره . اينها همه در انتشار خون در سراسر بدن كمك مىكنند .\r\nچيزهايى كه در جذب و زدودن آلايش از خون كمك مىكنند ، عبارتند از بر تن ماليدنيها و تن‌شويه‌هايى كه با مواد زير همراه باشد : آرد باقلى ، آرد جو ، آرد گاودانه ، آرد گندم ، نشاسته ، آرد نخود - كه در اين زمينه ويژگى دارد - ، آرد عدس ، آرد برنج ، سريش ماهى ، زنبق ، لادن ، انجير ، كندر ، مصطكى ، روغن مصطكى ، پوستهء تخم‌مرغ ، گوشت صدفيها ، مقل ، مردارسنگ سفيد شده ، سپيدآب ، خاكهء عاج ، ساييدهء استخوان پوسيده ، پيوند مريم ، روناس بيابانى و ديمى - كه در اين مورد بسيار قوى است - بادام شيرين ، بادام تلخ ، بزر خيار ، بزر خربزه ، گياه سلمك ، آرد بزر ترب و بزر ترتيزك آبى .\r\nاگر كسى هر روز نشاسته بر چهره بمالد يا هر روز كتيرا و شير را درهم مخلوط كند بر چهره بمالد ، چهره‌اش صاف و زيبا مىشود .\r\nآب تربد ، پرهاى گل زرد كاجيره و شيرى كه تازه مىدوشند خوب است .\r\nآب‌پز سمّ گوساله به‌طورى كه سم گوساله چندان در آب بر آتش بپزد تا به كلى از هم مىپاشد ، آن آب را بر چهره مالند .\r\nگوشت حيوانات صدفى پخته شود و بر چهره مالند خوب است .\r\nسفيدهء تخم‌مرغ ، آب‌پز شنبليله و آب‌پز شاه افسر همگى پوست را زيبايى و صافى مىبخشند .\r\nروشويهء تركيبى خوب .\r\nنسخه :\r\nباقلى پوست كنده ، لوبيا گرگى ، بزر ترب ، بزر پوست كندهء خربزه . گچ و نشاسته . همه را درهم مخلوط كنند و از آن روشويه سازند .\r\nنسخهء ديگر :\r\nآرد باقلى و آرد جو از هريك يك جزء ، آرد نخود يك جزء ، عدس پوست كنده ، كتيرا و نشاسته از هريك نيم جزء ، بزر خربزه دو جزء ، زعفران در اندازه‌اى كه داروها را زرد كند . مخلوط اينها را شب بر چهره مالند و فرداى آن شب وسيلهء آب‌پز پوست خربزه و آب‌پز بنفشه و امثال آن چهره را بشويند .\r\n\r\n","description":"","footnote":"","page_name":" 147 ","page_number":175},
  {"content":"\r\n\r\nنسخهء ديگر :\r\nمغز بادام شيرين ، كتيرا ، صمغ عربى ، آرد باقلى ، زنبق و سريش ماهى هريك يك جزء متساوى .\r\nاولا سريش ماهى را در آن اندازه آب كه همهء داروهاى ديگر را بتواند دربرگيرد حل كن ! آنگاه داروها را همگى در آن آب بريز و به هم زن و بر صورت بمال !\r\nنسخهء ديگر :\r\nآرد باقلى ، آرد جو ، آرد نخود و نان بىسپوس خرد و ساييده چون آرد را با سفيدهء تخم‌مرغ درهم مخلوط كنند و بر چهره بمالند .\r\nچيزهايى كه در جلا دادن و زيبائى بخشيدن به چهره بسيار قوى و تأثيربخشند عبارتند از :\r\nموسير ، پياز ، بورك ، نان‌خواه ( ننه حوا ) با عسل ، پشك مارمولك و بيخ نرگس .\r\nنسخهء دارويى خوب :\r\nپرهاى زرد گل كاجيره را در آب بپز تا آب غليظ ( پرمايه ) مىشود . هفت مثقال از آن را جدا كن و چلغوز گنجشك ، آرد لوبيا گرگى ، آرد نخود ، بزر پوست كندهء خربزهء ساييده شده را در آن آب‌پز گل كاجيره مخلوط كن و چنان باشد كه به كار ماليدن بر چهره بيايد ، بر چهره بمالند .\r\nنسخهء ديگر :\r\nشيشهء شامى ( كار حلب و شام ) را خرد بكوبند و بسايند تا گردمانند مىشود ، بپزند و از آن به وزن يك مثقال ، مغز داخل پنبه‌دانه يك مثقال ، زعفران و لوبيا گرگى از هريك يك مثقال . با روغن بادام درهم مخلوط كنند و بر صورت بمالند .\r\nاگر مىخواهند كه رنگ رخساره‌شان سرخ زيبا شود ، هر شب با يكى از داروهاى ذيل صورت را مالش دهند و فرداى آن شب بشويند . داروها از اين قرارند : خردل سفيد ، زرنيخ سفيد ، زرنيخ سرخ و زرنيخ زرد با شير . يعنى هريك از اين داروها با شير مخلوط باشد و بر چهره بمالند . همين داروهاى قرمزكنندهء رخسار بسيار زداينده هستند . در حالتى كه در اوايل مبتلا شدن به جذام رخسار انسان زشت مىشود ، يا وقتى جوش درمىآورد و يا رخسار به‌طور غير طبيعى چاق مىشود ، از اين داروها استفاده شود خوب است ؛ كه زشتى و زشت‌كننده را مىزدايند و از بين مىبرند .\r\nداروى تركيبى زير در زدودن اين نوع از زشت‌كننده‌هاى رخسار بسيار اثربخش است .\r\nنسخه :\r\nموم سفيد ، بورك ، كندر و گوگرد زرد ، همه را در اندازه برابر با سركه بسرشند و قرص از آن سازند و قرصها را خشك كنند و در وقت لازم از اين قرصها در سركه و عسل مخلوط كنند و از آن بر چهره بمالند ؛ اما بايد بدانى كه اگر به جاى بورك كف بورك به كار برند بهتر است .\r\n\r\n","description":"","footnote":"","page_name":" 148 ","page_number":176},
  {"content":"\r\n\r\nنسخهء ديگر :\r\nصابون نود مثقال ، اندران نود مثقال . هر دو را باهم در دويست و هفتاد مثقال آب حل كن ! آنگاه كندر ، مصطكى و بورهء قرمز در اندازه برابر و هر سه به وزن چهل و نه مثقال باشند ، خرد و نرم اين چهل و نه مثقال از اين سه دارو را بساى ! در شيشه آنها را بساى و بسيار خوب بساى و بعد از ساييدن در آبى كه صابون و اندران در آن حل شده‌اند بريز و خوب به هم زن ! شب‌هنگام بر چهره مالند و فرداى آن شب بشويند .\r\nنسخهء ديگر :\r\nآرد گاودانه ، آرد نخود ، آرد باقلى ، آرد جو ، آرد لوبيا گرگى ، زنبق خرد و ساييده و بيخ نرگس ساييده از هريك يك جزء متساوى ، صمغ عربى ، ساييدهء شيرين‌بيان ( ساييدهء بيخ سوسن - نسخه . ) هريك نيم جزء . همه را درهم بسرش و قرص از آن بساز و در وقت نياز قرص را حل كنند و بر جاى لازم بمالند .\r\nاين را نيز بدان ! كه همهء اين داروها در زدودن لكه‌هاى سياه ، لكه‌هاى سفيد ، آثار زخم و غيره بر پوست و آثار خون‌مرده كه به رنگ سياه مايل به زرد درآيد مفيدند و همگى در زيبايى رو بسيار مؤثر و بسيار قوى هستند و مصرف اندكى از آنها بدين منظور كافى است .\r\nبراى حفاظت پوست رخساره از اثرات آفتاب ، باد و سرما ماليدن داروهاى زير بر پوست بسيار خوب است :\r\nسفيدهء تخم‌مرغ\r\nصمغ عربى در آب حل شود و از آن آب بر رخ مالند .\r\nموم روغن ، يعنى وقتى كه روغن را بر آتش مىگذارند كه صاف شود ، چيزى كه بر سر روغن مىآيد ، از آن بر پوست بمالند .\r\nنان گندم بدون سپوس را در آب بخيسانند و بپالايند و به اندازهء نان خيسيده سفيدهء تخم‌مرغ در آن آب پاليده مخلوط كنند و به هم زنند و بر پوست رخسار بمالند .\r\n\r\nفصل دوم زدودن اثر زشت و سياه بر پوست\r\nدر اين فصل دربارهء زدودن آثار ضربت خوردن ، لكه‌ها بر پوست ، آثار قرحه و زخم ، اثر آبله و غيره بحث خواهيم كرد .\r\nاثرات و لكه‌هاى سياه از ضربت خوردن وسيلهء داروهاى زير از بين مىروند .\r\nمردارسنگ سفيد شده را با پيه درهم مخلوط كنند و بر لكه بمالند ، لكه را برمىكند .\r\nمردارسنگ سفيد شده را با مغز نان بر لكه مالند .\r\n\r\n","description":"","footnote":"","page_name":" 149 ","page_number":177},
  {"content":"\r\n\r\nسنگى كه به سنگ فلفل مشهور است ، در زدودن لكه پوست بسيار تأثيربخش است .\r\nنوعى سبزى هست كه آن را فلفل آبى « 1 » نامند بر لكه بمالند لكه را مىزدايد .\r\nبرگ كلم ، كندر ، ترب و پونهء سبز با زرنيخ . هريك از اينها را بايد با آب كرفس و گشنيز بر پوست لكه‌دار بمالند .\r\nاگر آهك و بورهء قرمز را در سركهء بسيار تند و پرمايه مخلوط كنند و بر لكهء سبز اثر ضربت بمالند ، لكه را مىزدايد .\r\nسقز درخت بنه نيز بسيار مفيد است .\r\nلادن را بر اندام لكه‌دار شده بگذارند و ببندند و چند روزى باز نكنند لكه را مىزدايد .\r\nمرهم دياخيلون نيز بسيار خوب و لكه‌زاست .\r\nداروى تركيبى زير نيز در محو آثار ضربت و لكه‌هاى پوست ناشى از كتك خوردن يا ضربت ديدن بسيار خوب است .\r\nنسخه :\r\nمغز بادام تلخ پوست كنده يك مثقال ، سوختهء صدف ، سوختهء سفال سفيد ( چينى ) از هريك دو مثقال ، ماش پوست كنده نيم مثقال ، نخود سفيد پوست كنده دو مثقال ، گاودانه يك مثقال ، لوبيا گرگى نيم مثقال ، كف دريا يك مثقال ، استخوان كاملا پوسيده و خشك شده يك مثقال ، انزروت يك مثقال . همهء اين داروها كوبيده و ساييده شوند و در آبجو و شكر بسرشند و آن را با آب گلبرگهاى گل كاجيره بر لكه بمالند .\r\nسونش سفال را بر اندام لكه‌دار بمالند .\r\nكبيكه را با روغن گردو بر اندام لكه‌دار مالند .\r\nداروى تركيبى زير نيز خوب است .\r\nنسخه :\r\nبورهء قرمز ، اندران ، مر و گوگرد زرد هريك در اندازه برابر با سركه مخلوط شوند و بر لكه بمالند .\r\nنسخهء ديگر :\r\nسوختهء شاخ گوزن كه از اثر سوختن سفيد شده باشد ، آرد لوبيا گرگى ، آرد گاودانه و آرد باقلى هريك يك جزء ، اندران ، نشادر و بادام تلخ از هريك يك سوم جزء ، كتيرا و صمغ عربى از هريك يك چهارم جزء . همه را درهم بسرشند و بر لكه بمالند .\r\n\r\n\r\n","description":"","footnote":"\r\n( 1 ) - فلفل آبى : در كنار آبها رويد ، برگهايش صاف و كوچك و گره‌دار است ، ثمرش خوشه‌اى و دانه‌هايش بسيار تندمزه است - تذكرهء انطاكى .\r\n","page_name":" 150 ","page_number":178},
  {"content":"\r\n\r\nنسخهء ديگر :\r\nگل اندلسى ، چلغوز كبوتر ، صابون و كندر از هريك يك جزء متساوى . با سركه به هم زنند و بر لكه بمالند .\r\nنسخهء ديگر :\r\nسقز درخت بنه را بر لكه بگذارند و بعد از آن بورهء قرمز ، آهك و خاكستر چوب تاك را بياورند و همه را در عسل بسرشند و سقز را بردارند و آن را بر لكه بمالند . اين دارو براى زدودن خال مانندهاى سفيد و سياه بر پوست و زدودن اثر زخم چركين نيز مفيد است .\r\nممكن است لكهء پوست چنان باشد كه دارو از عهدهء بركندن و زدودنش برنيايد كه در اين حالت بايد جراحى شود .\r\n\r\nاثر قرحه و آبله\r\nهر دارويى كه در علاج اثر ضربت خوردن و ستردن لكه‌هاى پوست نام برديم و گفتيم داروى قوى و نيرومندى است ، در زدايش آثار زخم و آبله نيز مفيد است و هرچه در زدودن اثر زخم گفته‌ايم - توانا يا كم‌توان - همگى مفيدند .\r\nداروهايى كه در زدودن اثر آبله و اثرات زخم چركين ويژگى دارند و تجربه شده‌اند از اين قرارند :\r\n1 - پيه الاغ\r\n2 - افشرهء بيخ سبزنى با عسل\r\n3 - پونهء بيابانى نامرغوب با عسل\r\n4 - هزارچشان ( ماردارو ) در روغن زيتون بر آتش بپزد تا غليظ و پرمايه مىشود ، بر جاى اثر مالند .\r\nداروى تركيبى زير بسيار خوب است كه بر جاى اثر بگذارند .\r\nنسخه : زنبق ، كوشنه ، مردارسنگ شسته ، سوختهء شاخ گوزن ، بورك ، اندران و پشك بز و گوسفند كه كهنه شده باشد . همه را مىكوبند و درهم مىسرشند و بر جاى اثر مىگذارند . همين دارو براى از بين بردن كك‌مك و لكه‌هاى پوست چهره نيز مفيد است .\r\nنسخهء ديگر :\r\nپشك بز يا گوسفند كهنه شده و سفيد رنگ شده از كهنگى و استخوان پوسيده هريك ده مثقال ، بيخ خشك نى بيست مثقال ، سفال نوساخته ده مثقال ، نشاسته ده مثقال ، لوبيا گرگى پنج مثقال ، بزر پوست كندهء خربزه و برنج از شلتوك پاك شده هريك ده مثقال ، آرد نخود ده مثقال ، ثمر\r\n\r\n","description":"","footnote":"","page_name":" 151 ","page_number":179},
  {"content":"\r\n\r\nدرخت بان پانزده مثقال . همهء اين داروها را بكوب و با آبجو درهم بسرش و برجاى اثر بمال ! و اگر كوشنه ، مر و زراوند از هريك ده مثقال را بر اين داروى نامبرده اضافه كنند بهتر و اثربخش‌تر مىشود .\r\nدر جاى ديگرى قبل از اين بحث ، دربارهء علاج اين اثرات زشت بر پوست اشاره‌اى كرديم از آن هم استفاده كن !\r\n\r\nخون‌مرده ، كك‌مك و لكه\r\nگاهى رخ مىدهد كه نقطه مانندهاى مايل به سرخ يا سياه بر پوست ظاهر مىشوند و گاهى مىبينى كه لكه‌اى صاف مخالف با رنگ طبيعى پوست بر پوست پيدا مىشود ؛ سبب چيست ؟\r\n- از اثر كتك خوردن ، افتادن ، صدمه ديدن و غيره پرزه‌رگى ترك برده يا گسسته و دهان باز كرده است و خون به سوى بالا جهيده و در زير پوست مانده و به صورت كك‌مك يا لكه پديدار شده است .\r\nاگر آن خال ماننده كه بر پوست پيداست متمايل به سرخ باشد ، آن را نمش گويند ، و اگر بيشتر به سياه بزند برش گويند ، و بالاخره اگر صاف باشد و شبيه به ماليده بر پوست باشد ، آن را كلف ( لكه ) گويند . اما بسيارى از طبيبان همان تكخال مانندها را كلف مىنامند .\r\nبسيار رخ مىدهد كه كسى وقتى مبتلا به كك‌مك مىشود لبهايش بتركد ؛ زيرا به سوء مزاج خشك مبتلا شده است .\r\nدر علاج هريك از اين حالات بايد هرچه زودتر دست به كار شوند و قبل از آنكه خون در زير پوست خشك گردد آن را به بيرون جذب كنند ؛ زيرا اگر خون خزيده در آستر پوست خشك شود ، سياه‌رنگ گردد و بيرون آوردنش با اشكال روبرو خواهد شد . كك‌مكهاى سرخ و سياه را مىتوان با عمل جراحى بسيار سبك بيرون آورد . با نك نشتر به آرامى پوسته بسيار نازك پوست را كنار بزن و چنان آهسته عمل كن كه زخم چركين به بار نيايد ؛ آنگاه اگر چيزى لخته و خشك شده هست آن را بدون آزار دادن بيمار به نرمى بيرون بياور و اگر هنوز لخته و خشك نشده است ، آرام آن را بيرون بريز ! بعد از بيرون آوردن مايهء كك‌مك و غيره ، براى اينكه كاملا ماده را از بين ببرى نياز به داروى گذاشتنى هست كه برجاى عمل شده بگذارى و اگر بقيه‌اى از ماده مانده باشد دارو آن را بزدايد . ما خود از اين روش استفاده كرده‌ايم و نمش و برش را از بين برده‌ايم .\r\nداروى گذاشتنى برجاى عمل شده بايد گيرنده باشد كه نگذارد دوباره خون از دهانهء رگها بتراود و باز همان آش و همان كاسه شود .\r\nداروى گذاشتنى كه گفتيم گيرنده باشد ، بايد همراه داروى تحليل‌برنده باشد ؛ كه هم ماده را تحليل ببرد و هم راه را بر تحليل برنده ببندد ، مبادا ماده از رگهاى گشاد و سر باز شده به سوى جايگاه كك‌مك شدن جذب شود . كه چنين داروى تحليل برنده و در عين حال گيرنده‌اى در علاج لكهء صافى كه تازه بر پوست آيد بسيار لازم است .\r\n\r\n","description":"","footnote":"","page_name":" 152 ","page_number":180},
  {"content":"\r\n\r\nداروى گذاشتنى در نخستين مرحلهء پيدايش لكه و كك‌مك نبايد به شدت گزنده باشد . اما اگر كهنه شده است و همچنان پابرجا و ريشه دوانيده مانده است ، باك مدار و داروى تحليل‌برندهء بسيار گزنده به كار ببر . اما به زودى آن را باز كن و دوباره بگذار و فاصله‌اى در ميان مينداز !\r\nهمين‌كه ديدى لكه سياه شده است حتما بدان‌كه كهنه است ؛ كه كهنه‌اش بجز سياه به رنگ ديگرى درنمىآيد .\r\nممكن است اگر جاى خون مرده را - كه در زير پوست خزيده است - بارهاى بسيار و مدتهاى دراز با آب گرم بمالى ، بويژه اگر آب گرم از داروى تحليل‌برندهء تأثير پذيرفته باشد خودبه‌خود از بين برود . و شايد نياز به نشتر زدن داشته باشيم و تنها وسيلهء آب گرم لكه زدوده نشود و بعد از نشتر زدن لازم شود كه آب گرم را به كار گيريم .\r\nبرجاى عمل شده گذاشتن شياف‌هايى كه مناسب چنين حالتى هستند مفيد است . قبلا جاى لكهء خونى را با آب‌پز شاه افسر بشوى و آنگاه شياف مر يا شياف گلى و امثال آنها را بر آن بمال و هر روز دوبار اين شياف مالى را تكرار كن !\r\nدر اين شستشو دادن مقدماتى كه بعد از آن دارو بر آن مىمالى ، مصرف آب شنبليله از آب‌پز شاه افسر بهتر است . شياف مر برجاى نشتر زده ماليدن در بركندن و بيرون آوردن بقاياى خون مرده و خزيده به زير پوست از بسيارى داروهاى كم‌توان در اين باره اثربخش‌تر است .\r\nانجير را در سركهء بسيار ترش‌مزه و تند بخيسان و بر لكهء ناشى از خون‌مرده بمال آن را تحليل مىبرد .\r\nبورهء قرمز ، چلغوز كبوتر و بورك را هريك در اندازه برابر در عسل مخلوط كن و برجاى لكه بمال !\r\nجاى لكه را وسيلهء بورهء قرمز بشوى و انگم درخت بنه را بر آن بگذار و ببند و تا شش روز باز مكن ، آنگاه باز كن و دارو را بردار و جاى لكه را بشوى و با نك سوزن آن را زخمى كن كه خون از آن بتراود . خون را خشك كن و دوباره انگم بنه را بر آن بگذار و ببند و تا شش روز باز مكن ؛ آنگاه باز كن و جاى لكه را وسيلهء نمك ماساژ ده ! نيم ساعت استراحت كند و بعد از نيم ساعت داروى تركيبى آتى را بر آن بگذار و ببند كه مدت پنج روز بر جاى لكه بماند كه هرچه بقاياى خون‌مرده است بيرون مىآيد ، تركيبات دارو از اين قرار است .\r\nنسخه : كندر ، بورهء قرمز ، آهك ، موم و عسل ، موم را با عسل بر آتش گذار تا موم در عسل مىگدازد . بقيهء داروها را در آن عسل بسرش و بر لكه بگذار و هر سه روز يا چهار روز يا پنج روز آن را عوض كن ! دارو در اين مدت بر لكه ماندگار باشد . اين دارو اثر خون‌مرده و حتى خال خال‌كوبى را مىزدايد و از بين مىبرد .\r\nداروهاى تكى و ساده كه در علاج خون‌مردهء خزيده در زير پوست خوبند عبارتند از : كندس\r\n\r\n","description":"","footnote":"","page_name":" 153 ","page_number":181},
  {"content":"\r\n\r\nكه با مغز نان برجاى لكه بگذارند ، بادام تلخ ، بزر كلم ، بزر ترب ، شير انجير ، آب ترتيزك آبى با زهرهء گاو و انگم كنگر .\r\nاگر با سركه مهرگياه كك‌مك و غيره را ماساژ دهند و مدت يك هفته اين ماساژ دادن وسيلهء برگ مهرگياه ادامه يابد ، اثر از بين مىرود .\r\nمرزنگوش را بر جاى خون‌مرده مالند بسيار خوب است .\r\nداروهاى بسيار زداينده - كه در بحثهاى گذشته ذكر شده‌اند - همگى در علاج برانداختن اثر خون‌مرده خوبند .\r\nاينك چند داروى تركيبى كه در اين زمينه بسيار بهره رسانند .\r\nنسخه : كراويا ( شاه زيره ) ، مر ، صمغ سداب كوهى ، پياز موسير و بيخ لوف بزرگ با عسل بسرشند .\r\nجالينوس و غير جالينوس مىفرمايند : جوز بويا را خوب بكوبند و شب بر لكه بماند و فردا بردارند و شب ديگر بگذارند ، لكهء خونى را از بين مىبرد .\r\nششبندان سياه يا هزارچشان ، تفاله ثمربان ، ياسمن و بويژه ياسمن شاداب و سبز ، خاكهء دندان فيل ( عاج ) ، كاجيره با سركه ، خربق سياه ، خربق سفيد ، دارچين ، گوشت ترنج - كه بسيار خوب است - شبدر ، چلغوز كبوتر ، چلغوز گنجشگ و چلغوز همگى در علاج زدودن كك‌مك و لكهء خونى مفيدند .\r\nداروى تركيبى زير نيز خوب است .\r\nنسخه\r\nفلفل يك جزء ، آهك دو جزء ، زرنيخ قرمز و زرنيخ زرد از هريك دو جزء . همه را در عسل بسرش و در ظرفى سفالين نگهدار ! هرگاه بدان نياز افتاد ، اول جاى لكه را با بورهء قرمز بشوى و آنگاه قسمتى از اين دارو را با صمغ صنوبر مخلوط كن و بر جاى لكه بگذار و ببند ! بعد از پنج روز دارو را برگير و سر سوزن را در جاى لكه بخلان و خونى را كه از آن مىتراود برچين كه پاك شود ؛ نمك بر آن بپاش و دوباره همان دارو را به همان دستور اول بر آن بگذار و تا پنج روز ديگر باز مكن ! چندين بار اين عمل تكرار شود ، نه اثر از خون‌مرده مىماند و نه حتى اگر بر خال خالكوبى گذارى اثرى از آن باقى مىگذارد .\r\nنسخهء ديگر :\r\nبورك و كتيرا را در اندازه برابر درهم بسرش و قرصهايى از آن بساز و هرگاه خواستى به كار برى ، قرص را در سركه حل كن و اول جاى لكه را با صابون بشوى و بعدا سركه‌اى را كه قرص كتيرا و بورك در آن حل شده است بر لكه بمال !\r\nپوست كدوى خشكيدهء خردشدهء ساييده را با كمى زعفران درهم بسرش و بر لكه بمال بسيار\r\n\r\n","description":"","footnote":"","page_name":" 154 ","page_number":182},
  {"content":"\r\n\r\nخوب است .\r\nداروى تركيبى زير خوب است .\r\nنسخه : گل كريتى ( گلى دارويى كه از جزيرهء كريت مىآورند ) و پنبه‌دانه در آب صابون مخلوط شوند و بر جاى لكه بمالند ، كك‌مك و جوشهاى پوست را مىزدايد .\r\nنسخهء ديگر :\r\nته‌نشين روغن زيتون بر آتش سوخته ، آرد گاودانه و آرد لوبيا گرگى هر سه در اندازه برابر باهم مخلوط شوند و بر لكه بمالند .\r\nداروهاى سبك و سهل الوصول كه در علاج برش و نمش و هر نوع اثر زشت‌كنندهء صورت مفيدند از اين قرارند :\r\nلعاب به‌دانه با زعفران كه بر لكه مالند . تخم كدو با آب‌پز شنبليله مخلوط شود و بر لكه بمالند .\r\nبزر ترب و خردل را بياورند و با انجيرى كه در سركه خيسيده باشد درهم بسرشند و بر لكهء ناشى از خون‌مرده در زير پوست گذارند .\r\nدارويى كه از زرنيخ و خردل مىسازند ، اگر در حدى باشد كه پوست نازك را از جاى لكه بركند ولى زخمى نسازد ، لكه را مىزدايد .\r\nنسخه : كوشنه و دارچين با آب گرفته از پرهاى زرد كاجيره درهم بسرشند و بر لكه بمالند .\r\nنسخهء ديگر :\r\nخاك معدن جيوه ، بزر خربزه ، پيوند مريم و مر درهم مخلوط شوند و بسرشند و بر لكه بمالند .\r\nنسخهء ديگر :\r\nمقل ، بزر ترتيزك آبى در آب گرفته از پرهاى زرد كاجيره بسرشند و بر لكه به كار برند .\r\nنسخهء ديگر :\r\nمقل و سركه درهم آميزند و بر لكه بمالند .\r\nهرگاه اين داروها در حين استعمال بسيار درد گزشى داشتند ، آنها را از لكه پاك كن و دوباره بگذار !\r\nپيازهء زعفران و پياز نرگس را درهم بسرش و بر لكه بگذار !\r\nداروى تركيبى زير در برداشتن اين آثار زشت از پوست بسيار خوب است .\r\n\r\n","description":"","footnote":"","page_name":" 155 ","page_number":183},
  {"content":"\r\n\r\nنسخه : بزر ترتيزك آبى ، نشاسته و مردارسنگ سفيد شده از هريك يك جزء ، پشك سوسمار ، مدفوع سگ ، آرد باقلى ، آرد جو و آرد شنبليله هريك دو جزء ، زعفران اندكى . همه را در روغن بادام شيرين و روغن نارگيل درهم بسرش .\r\nمعجون دياخيلون كه براى زدودن اثر زشت از پوست مفيد است از قرار زير است .\r\nنسخه : مردارسنگ به وزن هفت مثقال را در چهارده مثقال روغن كهنهء زيتون بريز و به هم زن تا مردارسنگ در روغن حل مىشود ؛ آنگاه لعاب شنبليله سى مثقال و نيم ، لعاب خردل سه مثقال و نيم را آماده كن ! مقل و مر هريك به وزن پنج درهم بياور و بكوب و بساى ؛ آنگاه آن دو نوع از لعابها را بر آن ساييده بريز و باز بسيار خوب در لعابها بساى . بعد از آن همه را در روغن زيتونى كه مردارسنگ در آن حل شده است مخلوط كن ! كه اين شد دياخيلون . بر لكه‌هاى پوست استعمال شود بسيار خوب است .\r\nنسخهء ديگر :\r\nخامالاون چهار مثقال ، خردل سفيد ده مثقال ، اندران و مقل هريك دو مثقال ، اندران و مقل را در آن اندازه آب حل كن كه براى سرشتن دارو كافى باشد . بقيهء داروها را در آن آب انداز و درهم بسرش و از آن قرص بساز !\r\nداروى تركيبى خوب زير از ابتكارات حكيم ساهر است .\r\nنسخه : سنگ سبويه « 1 » يك درهم ، بورك يك درهم ، استخوان بال [ كه نوعى نهنگ است 
  ] ، ثمر درخت بان ، سنگ فلفل ، لوبيا گرگى ، بزر خربزه ، كوشنه و بادام تلخ . اينها را همه درهم مخلوط كنند و درهم بسرشند و قرصهايى از آن سازند .\r\nداروى تركيبى زير در برانداختن لكه‌هاى زشت پوست كه ناشى از خون‌مرده هستند همتا ندارد .\r\nنسخه : به وزن دو درهم جيوهء كشته را در ساييدهء مغز بادام تلخ - كه خوش كرده باشند و به وزن سه درهم باشد - بريز و جيوه را در آن آرد مغز بادام چنان و چندان بساى تا هيچ اثرى از جيوه نمىماند و\r\n\r\n\r\n","description":"","footnote":"\r\n( 1 ) - سنگ سبويه : دانه‌ايست درازتر از دانهء انگور ، بسيار سخت مثل سنگ و گويند از فارس خيزد . و در چند كتاب آن را پنج انگشت دانسته‌اند - تحفه . سنگ سبويه : پنج انگشت - معين .\r\n","page_name":" 156 ","page_number":184},
  {"content":"\r\n\r\nآرد بادام سياه مىشود . به وزن پنج درهم بزر خربزه را بسيار خوب بكوب و با آن آرد مغز بادام كه جيوه در آن مخلوط شده است مخلوط كن ! يك هفته هر شب از اين دارو بر لكهء ناشى از خون‌مرده بمال و فرداى آن روز بشويند .\r\nنسخهء ديگر :\r\nسداب ( فيجن كوهى ) و حسل از هريك يك جزء ، گل اندلسى سبزرنگ يك سوم جزء ، كندريك جزء ، بورك دو جزء ، انگم درخت بنه دو جزء و نيم ، موم هفت جزء . موم و انگم درخت بنه را در روغن گل حل كرده و بورك و گل اندلسى سبز را در آب حل كن و همه را درهم مخلوط گردان و كمى عسل اضافه كن و بر لكه بمال ! اما مواظب باش كه پوست را زخمى نسازد .\r\nگويند : اگر رگ‌پرهء بينى زده شود ، لكهء رخسار از بين مىرود . ليكن رنگ صورت به سرخ شبيه رويهء برگ خرما درمىآيد .\r\n\r\nخال خال‌كوبى\r\nكسى كه دوست دارد خال كوبيده بر پوست را از بين ببرد ، ما در بحث علاج كك‌مك از دو نوع دارو ياد كرديم و گفتيم در علاج برانداختن خال كوبيده نيز مفيدند ، از آنها استفاده كنند .\r\nداروهاى زير نيز خوبند :\r\nخال كوبيده را وسيلهء بورهء قرمز بشويند و سقز درخت بنه بر آن گذارند و ببندند و تا يك هفته باز نكنند ؛ آنگاه سقز را بردارند و وسيلهء نمك ماساژش دهند و ماساژ شديد باشد . بعد از آن سقز را بگذارند تا سقز خودبه‌خود بركنده مىشود ، سياهى خال‌كوبيده را با خود بركنده است .\r\nاگر از اين داروها علاج‌پذير نبود ، ناگزير بايد وسيلهء سوزن مخصوص خال‌كوبى بر همان جاى خال قطره‌هايى از بلادر به خال تزريق كرد ؛ كه خال را زخمى مىسازد و مىخورد .\r\n\r\nبادشنام و سرخى خارج از اندازه\r\nبادشنام حالتى را گويند كه رنگ پوست سرخ‌رنگى زشت مىشود و به رنگ پوست كسانى مىماند كه تازه به بيمارى جذام مبتلا شده‌اند . اين سرخ‌رنگى زشت بر چهره و بر دست و پاها پيدا مىشود و در فصل زمستان و سرما بيشتر نمايان مىگردد و گاهى زخم چركين هم همراه دارد . سبب اين سرخى زشت حبس شدن بخار خونى به حد زياد از اثر سرما در زير پوست است .\r\nعلاجش اسهال ، رگ زدن ، حجامت گرفتن و زالو چسبانيدن است و از آن پس همان داروها را به كار برند كه در علاج رنگ سرخ زشت تازه مبتلايان به جذام ذكر شده‌اند .\r\n\r\n","description":"","footnote":"","page_name":" 157 ","page_number":185},
  {"content":"\r\n\r\n\r\nفصل سوم بهك و برص ( پيسگى )\r\nبهك و برص ( پيسگى ) هر دو سياه و سفيد دارند و هر دو عبارت از لكه‌هايى هستند كه بر پوست بدن ديده مىشوند و غير از آن لكه‌ها است كه از خون‌مردهء خزيده به زير پوست ناشى مىشوند كه علاجش را شرح داديم .\r\n- فرق ميان بهك سفيد و سياه و ميان پيسگى سفيد راستين چيست ؟ در صورتى كه هر دو لكه‌اند و بر پوست ديده مىشوند .\r\n- بهك هر دو نوعش - چه سياه و چه سفيد - در خود پوست پيدا مىشوند و اگر احيانا به ژرفا تأثير كنند بسيار كم است و چندان از پوست فروتر نمىروند . اما پيسگى در پوست و گوشت نفوذ مىكند و تا سر استخوان مىرسد .\r\nسبب اين فرق در هر دو حالت - كه كاملا بهم شبيه نيستند - مربوط به توانايى و ناتوانى نيروى تغييردهندهء مادهء خوب به مادهء بدجنس و لكه‌زا و نيز مربوط به كم‌مايگى و پرمايگى لكه‌زاست . ماده‌اى كه سبب بهك شده است - بهك سياه يا بهك سفيد - كم‌مايه‌تر از آن است كه سبب پيسگى مىشود . و از سويى نيروى رانندهء ماده به سوى خارج تواناتر از آن است كه مادهء پرمايه را بيرون مىراند . ازاين‌رو مادهء بهك‌زا به پوست مىرسد ؛ اما مادهء پيسگىآور - كه غليظ و پرمايه است و نيروى دفع‌كننده چندان از پس آن برنمىآيد كه تا رويه‌اش براند - در همان ژرفا مىماند و با جايى كه بدان مىرسد مخلوط مىشود و مادهء غذايى آن جاى را فاسد مىگرداند و بيشتر بدان مىچسبد و از رنگ قبلى كه داشته است آن را تغيير مىدهد ؛ كه سابقا در شرح ما راجع به نيروهاى طبيعت اين مسأله را درك كرده‌اى !\r\nاگر چنين مادهء بدجنسى در جايى كه بدان رسيده است خود را مستحكم كند و ريشه دواند ، هر غذايى كه به اندام آيد و دست مادهء بدجنس بدان برسد فاسد مىشود ، حتى اگر بهترين نوع غذاى ويژه به آن اندام باشد .\r\nگاهى ممكن است مزاج بسيار خوب اندام مادهء بدجنس مهمان خود را از فاسدى برهاند و آن را به غذاى خوب تبديل كند و با خودش سازگار سازد . درست مانند بعضى از درختان كه اگر از سرزمينى به سرزمين ديگر منتقل شوند ممكن است ميوهء خوردنى آن در جاى تازه‌اش سمى شود و ممكن است قبلا ميوه‌اش سمى بوده باشد و در اين منتقل شدن ميوهء خوردنى بدهد ؛ چنان كه جالينوس و غير جالينوس گفته‌اند كه درخت لنج « 1 » تا در ايران است ثمرش سمى است .\r\nاما ريشه و نشاى لنج را وقتى به مصر آوردند ثمرش شيرين و غير سمى مىشود .\r\nچنان كه بسيارى از انواع جانداران و گياهان برحسب خاكى كه در آن زندگى مىكنند فرق دارند ، اندامان بدن نيز همان حالتها را دارند و نسبت به موادى كه در آنها جمع مىشود كار\r\n\r\n\r\n","description":"","footnote":"\r\n( 1 ) - لنج : درختى است بزرگ شبيه درخت چنار ، بارش سبز و كوچك شبيه خرما و شيرين اما بدبوى است و مزه‌اش مطبوع نيست - منتهى الارب .\r\n","page_name":" 158 ","page_number":186},
  {"content":"\r\n\r\nسرزمين تغييردهنده را انجام مىدهند . مثلا اگر اندام داراى مزاج بلغمى باشد و گوشت اندام شباهت به گوشت صدفيها داشته باشد ، خون غذايى خود را به مزاج بلغمى تبديل مىكند و رنگ خون سفيد مىشود .\r\n- حال كه فرق ميان بهك و پيسگى سفيد را دانستيم ، فرق ميان بهك سفيد و بهك سياه از چيست و چرا يكى سياه و يكى سفيد است ؟\r\n- سبب اين است كه بهك سياه از مادهء خلط سودايىزاده است درحالىكه مادر بهك سفيد خلط بلغم خام است .\r\n- ما گفتيم مادهء به وجودآورندهء بهك و به وجودآورندهء پيسگى سفيد يكى و فرق در كم‌مايگى و پرمايگى اين و آن است و مربوط به نيروى دفع‌كنندهء ماده به سوى رويه است . و همچنان گفتيم پيسگى سياه هم هست . آيا پيسگى سياه و سفيد هر دو از يك گوهرند ؟\r\n- گوهر هر دو يكى است از حيث آنكه هر دو از خلط سودايى مىباشند ؛ اما خلط سودايى به وجودآورندهء پيسگى سياه بسيار بدجنس‌تر و نيرومندتر از آن است كه سبب فرق ميان بهك سياه و بهك سفيد باشد . اين خلط به وجودآورندهء پيسگى سياه با پوست چنان درمىآميزد كه گوشت نزديك به پوست را از خود سير مىسازد . همين نوع از پيسگى سياه را قوباء ( اكزيماى پوست‌انداز ) مىنامند . پوست را به حالتى سفال مانند درمىآورد و بسيار زبر مىكند و پولك‌مانندهايى بر پوست مىاندازد كه به پولكهاى ماهى مىمانند و جاى آسيب‌ديده مىخارد .\r\nاين بيمارى پيسگى يكى از مقدمات بيمارى جذام است .\r\nپيسگى سياه با اين همه بدجنسى كه دارد و با اينكه اگر كهنه شد و ماندگار ماند ديگر علاج‌پذير نيست ؛ همچنان‌كه اگر بهك نيز كهنه شد شفا نمىيابد ، باز هر دو از پيسگى سفيد سلامت‌ترند ؛ كه سبب آنها معلوم است .\r\nاين را نيز بدان ! كه گاهى ممكن است پيسگى دنباله‌رو حجامت‌گذارى شود . برجاى حجامت گذاشته پيدا گردد و زياد شود . سبب اين است كه حجامت قسمتى از رطوبت مادهء خون را جذب مىكند و از مكيدن حجامت‌گذار همين مادهء جذب شده تا آخرين مرحله به بيرون نمىرسد و در پوست مىماند . و از حجامت پوست زخمى شده و در دفاع از خود ناتوان است .\r\nدر نتيجه پيسگى در پوست جا خوش مىكند و با خاطر جمع مىنشيند .\r\n\r\nنشانيها\r\nشناسايى بهك سياه هيچ مشكلى ندارد و به آسانى شناسايى مىشود . اشكال در فرق گذاشتن ميان لكه سفيد است كه آن را بهك سفيد مىناميم و ميان پيسگى سفيد بدجنس . نشانيهاى فرق‌گذار بين اين دو نوع از لكهء پوست به قرار زير است :\r\n1 - اگر لكهء سفيد بهك سفيد باشد ، مويى كه بر آن مىرويد كاملا به رنگ موى طبيعى انسان مبتلا به بهك است . موى سياه يا خرمايى يا هرچه كه باشد همانند موى ساير قسمتهاى پوست انسان است كه بر آن مىرويد . اما بر لكه سفيدى كه پيسگى باشد تنها موى سفيد مىرويد .\r\n\r\n","description":"","footnote":"","page_name":" 159 ","page_number":187},
  {"content":"\r\n\r\n2 - در جاى لكهء پيسگى سفيد پوست فرورفتگى دارد و با پوست ساير بدن برابر نيست ، اما در حالتى كه لكه بهكى باشد ، يا فرورفتگى اصلا نيست و يا اگر باشد بسيار كم است .\r\n3 - سوزن به جاى لكه فرو بر اگر خون بيرون تراويد بدان ! كه بهك است و اگر مادهء نمين آب‌سان تراويد بدان ! كه پيسگى است و اين نوع شفاپذير نيست .\r\n4 - اگر لكه را با دست ماساژ دادى و سرخ رنگ شد ، اميد در شفايش هست و اين سرخ شدن از اثر ماساژ بيشتر سزاوار بهك است ، اما اگر از ماساژ دادن با دست سرخ نشد ، نشان از بدى و بدجنسى دارد .\r\n- فرق ميان بهك سياه و پيسگى سياه چيست و چگونه هريك را خوب بشناسى ؟\r\n- نشانيها از اين قرارند :\r\n- اگر لكه پوست‌اندازى كرد و سفال‌ماننده شد و پولك پيدا شد ، بدان ! كه پيسگى سياه است و دخلى به بهك سياه ندارد .\r\nوانگهى خود پيسگى سياه هم حالات گوناگون دارد كه بايد آنها را نيز از هم جدا كرد و شناخت .\r\nنوعى پيسگى سياه هست كه زبر است ، و نوعى هست كه زبر نيست و صاف است . در هر دو حالت يعنى لكهء سفيد چه در بهك يا در پيسگى ، صاف باشد بدتر از آن است كه زبر باشد . و در بهك سياه و پيسگى سياه مسأله برعكس است ؛ تا صاف‌تر باشد ، بهتر و سلامت‌تر است ؛ زيرا حتما سياه صاف‌تر و صاف صاف بهك است .\r\nلكهء سياه پوست در رنگ تفاوت دارد ؛ ممكن است از رنگ بدن بسيار فاصله گرفته باشد و سياهى شديد باشد و گاهى مىبينى كه سياهى تا اين حد نيست كه بگوييم زياد از شكل پوست تجاوز كرده است . اين حالت دوم ، يعنى تا رنگش نزديك‌تر به رنگ پوست باشد سالم‌تر است .\r\nاگر لكهء پوست از پوست عميق‌تر را دربرگرفته است و با ماساژ قرمز نمىشود و با نك سوزن خون از آن نمىچكد ، يا لكه جاى زيادى را دربرگرفته است ، اميدى به خوب شدنش نيست .\r\nاگر لكهء پوست هر دم در افزايش باشد ، علامت آن است كه مزاج مادهء لكه‌زا نيرومند است و هرچه بدان نزديك مىشود با مزاج بد خودش سازگارش مىكند و بيشتر سبب لكه برآوردن مىشود ؛ كه اين نشانى نيز از نشانيهاى بسيار بد است .\r\n\r\nعلاج بهك سياه\r\nبيمار را به دقت معاينه كن ! اگر تشخيص دادى كه خون زياد در رگهايش جمع است ، قبل از هر چيز رگ بزن و خون لازم را از او بكش و از آن پس به پاكسازى ديگر بپرداز ! و اگر ديدى كه رگ زدن لازم نيست ، پاكسازى غير از خونگيرى حتما لازم است ، و بايد خلط سودايى سوخته را - كه مايه فتنه است - از تن بيمار پاكسازى كنى . در علاج بهك سياه كه پاكسازى به عمل مىآورى ، از داروهاى آتى استفاده كن و بيمار را اسهال ده :\r\n\r\n","description":"","footnote":"","page_name":" 160 ","page_number":188},
  {"content":"\r\n\r\nآب‌پز سس صغير ، قارچ چمنى ، هليلهء سياه ، بسپايك ، اسطوقدوس با مويز و انجير و امثال آنها .\r\nاگر سنگ ارمنى و لاجورد در داروى اسهالى باشد بسيار اثربخش‌تر خواهد بود .\r\nخربق سفيد ، معجون مسهل لوغاذيا ، معجون روفس و غيره كه از اين قبيل هستند خوبند .\r\nاگر تنها نياز به پاكسازى سبك بود ، آب پنير با سس صغير به خورد بيمار بده و هر روز به وزن يك درهم سس صغير را با يك پياله [ ليوان 
  ] آب پنير بخورد . به آرامى از آلايش پاك مىشود .\r\nغذاى خوب كيموس بخورند ، زياد به حمام بروند و تن‌شويى كنند و داروهاى تركيبى كه هليله در آنها وارد است بخورند .\r\nاينك دارويى تركيبى كه در علاج بهك سياه و پيسگى سياه نيز خوب و مفيد است .\r\nنسخه : هليلهء سياه ، آمله و سياهدانه از هريك يك جزء ، ارونه يك جزء و نيم . هر روز ناشتا سه درهم و شبها سه درهم از ساييدهء همهء اين داروها كه درهم مخلوط شده‌اند در دهن ريزد و بخورد .\r\nهرگاه ديدى كه بيمار از اثر خوردن اين دارو بدنش گرم مىشود ، چند روزى تركش كند و بعدا خوردن دارو را از سر گيرد . بايد مواظب حال طحال بيمار بود ؛ اگر خللى دارد اصلاحش كن ! مبادا طحال در حالى نباشد كه مادهء خلط سودايى لازم خود را جذب كند . بعد از آن داروهاى ماليدنى پوست بركن و زدايندهء قوى و بركشندهء خون خوب و سالم را به كار ببر !\r\nهرگاه در اثناى معالجه ، لكه تاول زد ، چند روزى دست از مداوا بردار تا پوست مىافتد و بعد از آن اگر ديدى كه باز به معالجه نياز است تداوى را از سر گير !\r\nاگر توانستى مگذار تاول بزند . داروى علاجى را بگذار همين‌كه بيمار احساس درد گزش بسيار كرد ، دارو را بردار تا درد تسكين يابد و باز دارو را بگذار !\r\nداروهاى گذاشتنى و ماليدنى بر بهك سياه از قرار زيرند :\r\nصمغ سداب كوهى ، فلفل ، خردل ، تخم ترتيزك ، شير لبانه ، گياه خلال دندان ، سپند ، بزر ترب و پوست بيخ كبر .\r\nماليدن كبيكه بر بهك و بر پيسگى خوب است ؛ زيرا به شدت خون را جذب مىكند .\r\nاستخوان پوسيده ، هستهء خرماى پوسيده و كهنه - كه از ديوارها برمىكنند و مدت زمانى دراز با كاهگل در ديوار جاى داشته و پوسيده است - از داروهاى خوب لكه‌براندازى هستند .\r\nداروهايى كه در بركندن و برانداختن اثرات زشت بر پوست ذكر شده‌اند همگى در علاج بهك خوبند .\r\nآب تربد و آب‌پز هندوانهء ابو جهل بر بهك بمالى مفيدند . و داروى تركيبى زير نيز خوب است .\r\nنسخه : بزر ترب را با كندس بكوب و درهم بسرش و در حمام بر بهك سياه بمال !\r\n\r\n","description":"","footnote":"","page_name":" 161 ","page_number":189},
  {"content":"\r\n\r\nنسخهء ديگر :\r\nبزر ترب و بزر خردل را با انجير در سركه پخته درهم بسرش و بر بهك سياه بمال !\r\nنسخهء خوب ديگر :\r\nسياهدانهء بو داده و گياه خلال دندان ايرانى از هريك ده مثقال ، زاج بلورى و سنا از هريك سه مثقال ، زاج و مازو از هريك دو مثقال ، بزر سپند بو داده پنج مثقال . همه را در سركهء بسيار مايه‌دار و خوب بسرش و بر بهك بمال ! و هرگاه اثرى از آن بر پوست باقى ماند شير پستان زن چاره‌ساز است .\r\nداروهاى ماليدنى كه در علاج برش و نمش و غيره ذكر شدند همگى در علاج بهك سياه مفيدند .\r\n\r\nعلاج بهك سفيد\r\nاگر مبتلا به بهك سفيد در حالتى نباشد كه حتما ناگزير از رگ زدن شوى نبايد او را رگ زد . و نبايد به حمام برود ، و اگر احيانا رفت ، بايد ناشتا و با شكم گرسنه به حمام رود .\r\nاگر شراب مىخورد بايد شراب خالص بخورد و با آب مخلوط نكند .\r\nدر حمام عرق كند به نفع او است ؛ به شرطى كه بدنش پاك از آلايش خلط بد باشد .\r\nقى كند خوب است .\r\nاگر بدنش آلوده به خلط بلغمى باشد و پاكسازى نشده باشد ، داروهاى پاك‌ساز بلغم بخورد و بعد از آن داروهاى ادرارآور به كار برد .\r\nداروهاى اسهاليى كه در علاج مبتلا به بهك سفيد مفيدند عبارتند از : معجونهاى بزرگ مسهل و بويژه معجون مسهل پيه هندوانهء ابو جهل خوب است .\r\nحبوباتى كه در اسهال دادن ، هم‌مزاج معجون مسهل هندوانهء ابوجهلند خوبند .\r\nمعجونهاى مسهل را بايد در آب‌پز هليله و سس صغير و بسپايك و مويز و نمك بخورند .\r\nثمر گياه نيل در اين زمينه اثرى عجيب دارد ؛ كه خلط بدجنس سبب بهك را ريشه‌كن مىكند و حتى در علاج پيسگى هم خوب است .\r\nمعجون مسهل تلخ ( ايارج فيقرا ) كه پيه هندوانهء ابو جهل در آن وارد باشد بسيار خوب است .\r\nداروى تركيبى زير نيز خوب است .\r\nنسخه : دارچين آن نوع كه از چين آرند ، سنبل ، چوبهاى شاخهء بلسان ، مصطكى ، برباله ، زعفران ، ساذج ، پونهء كنار آبها و پيه هندوانهء ابو جهل از هريك به وزن يك درهم ، الوا هجده درهم . همه را درهم مخلوط كرده و به وزن يك درهم تا يك مثقال از آن را با اسكنجبين عسلى و آب گرم تناول كنند .\r\n\r\n","description":"","footnote":"","page_name":" 162 ","page_number":190},
  {"content":"\r\n\r\nنسخهء ديگر :\r\nهليله و آمله هريك هفت مثقال ، تربد بيست و يك مثقال ، پانيد چهل و پنج مثقال . پانيد را در آب گرم بريز تا حل مىشود و پرمايه مىگردد ؛ آنگاه ساير داروها را در آن بسرش ! از سه درهم يا سه مثقال تا پنج مثقال تناول كنند خوب است .\r\nمن چنين دوست دارم كه هفت مثقال زنجبيل هم در اين دارو وارد باشد .\r\nمعجونهاى تناوليى كه با هليله مىسازند همگى خوبند .\r\nداروى تركيبى گوارشى زير نيز خوب است .\r\nنسخه : هليله سياه و كندر سفيد از هريك يك جزء ، زنجبيل يك چهارم جزء . همهء اينها را در شيرهء مويز بسرشند و هر روز به اندازه يك عدد فندق بخورند .\r\nنسخهء ديگر :\r\nهليلهء سياه ، آمله و سياهدانه از هريك يك جزء ، ارونه يك جزء و نيم . همه را درهم مخلوط كنند و هر روز به وزن سه درهم بخورند و هروقت تب گرفتند تركش كنند .\r\nنسخهء ديگر :\r\nسوسن زرد ، فلفل دراز ، هليلهء كابلى ، مصطكى ، كندر ، سياهدانه و ثمر درخت غار . همه را در عسل بسرشند و به وزن دو درهم بخورند .\r\nدر كتاب اختصارات دارويى براى علاج اين حالت آمده است كه تفصيلش از قرار زير است :\r\nنسخه : پر يك كف قاوت گندمى را كه بسيار بو داده شده باشد در دهن ريزند و اگر خود قاوت را دوباره بو دهند بهتر است . بعد از آنكه قاوت را در دهان ريختند ، به وزن سه مثقال و نيم آبكامهء عادى بخورند و آب ننوشند ؛ هرچند معلوم است كه بسيار تشنه مىشوند اما بايد صبر كنند و تا نيم روز هيچ آب نخورند ، بهك خوب مىشود .\r\nارونه و بزر ارونه را در شراب ريزند و شراب را بخورند ، در شفاى بهك سفيد عجيب علاجى است .\r\nجوانه‌هاى نازك‌تر شمزهء تاك را بفشرند و هر روز يك قدح ( پيالهء آب‌خورى - ليوان ) از آن بخورند ، لكهء پيسگى را مىخشكاند و نمىگذارد منتشر شود و افزايش يابد .\r\nتناول ترياق و خوردن گوشت مار بسيار خوب است .\r\nقرص افاعى ( ماران ) نيز خوب است .\r\n\r\n","description":"","footnote":"","page_name":" 163 ","page_number":191},
  {"content":"\r\n\r\nمعجونهاى هليله‌اى و داروهايى كه هليله در آنها وارد است در علاج بهك خوبند .\r\nداروى تركيبى زير - كه اسهالى است - براى مبتلايان به بهك سفيد مفيد است .\r\nنسخه : بزر ارونه دو جزء ، بزر گزنه نيم جزء ، الوا يك چهارم جزء . همه را در عسل بسرشند و هر روز به وزن سه درهم بخورند و بر آن دوام كنند .\r\nبرخى از طبيبان گويند : با اين دارو - كه از بزر ارونه و بزر گزنه و الوا تركيب مىشود - سوسن زرد و سس صغير هم باشد .\r\nكلكلانج دو درهم ، هليلهء سياه يك درهم ، سس صغير ( افتيمون ) به وزن دو دانگ . تمام سال هر روز از اين دارو بخورند .\r\nداروى ديگرى هست كه از داروى فوق بهتر است و آن نيز بايد مدت يك سال هر روز تناول شود ؛ تركيباتش چنين است :\r\nنسخه : سوسن زرد شش درهم ، هليلهء كابلى و بسپايك از هريك ده درهم ، هليلهء زرد پانزده درهم ، معجون مسهل تلخ بيست درهم ، نمك هندى هفت درهم ، بزر ارونه بيست درهم ، عاقرقرحا ده درهم ، تربد پنجاه درهم ، پيه هندوانهء ابو جهل بيست درهم ، قارچ چمنى پنج درهم ، سقمونيا ( محموده ) هشت درهم . همه را در شيرهء شكر كه با مرزهء كوهى درست شده باشد درهم بسرشند و هر روز يك مثقال تا دو مثقال ، به مدت يك سال تناول كنند .\r\nداروى تركيبى زير كه از ابتكارات كندى است ، در علاج بهك خوب است .\r\nنسخه : بزر ترتيزك هفتاد و پنج مثقال ، ارونه و الواى اسقوطرى از هريك به وزن سه درهم . همهء اينها را در يك‌صد و سى و پنج مثقال عسل بريز و بهم زن تا خوب مخلوط مىشوند .\r\nهر روز قبل از غذا خوردن از اين دارو به اندازهء احتياج با قاوت بخورند و بعد از آن سه جرعه آبكامه ببلعند و سرشان را با روغن بنفشه و روغن گل چرب كنند . بعد از آن غذاشان شورباى ساده باشد .\r\nاگر هر روز به اندازهء نيم درهم يا كمتر از نيم درهم لوغاذيا و تياذريطوس بخورند نفع بينند .\r\nبرخى از اطباء بر لكهء سفيد پيسگى داغ مىگذارند و بيمار استراحت كرده و خوب شده است ؛ امّا داغ‌گذارى ، تنها در علاج لكه‌پيسگى كوچك مفيد فايده واقع مىشود .\r\nاگر تشخيص دادى كه بيمار مبتلا به پيسگى بدنش پاك و بىآلايش از خلط ناباب است و مزاج بيمار بر مرام و سوء مزاج ندارد ، دست از استعمال داروهاى تناولى بردار ؛ زيرا ممكن است از تناول داروها آسيبهايى رخ دهند . دست‌كم ممكن است به نزيف خون و كم شدن روان\r\n\r\n","description":"","footnote":"","page_name":" 164 ","page_number":192},
  {"content":"\r\n\r\nزندگى بينجامد - كه در علاج پيسگى نياز مبرم به خون و روان هست - پس بهتر آن است كه تا ممكن باشد داروهاى ماليدنى و گذاشتنى استعمال كنى و غذاى بيمار را اصلاح گردانى . غذاى زود هضم بدون لزجى بخورد و چرب نباشد . از خوردن سبزيها ، حليم و امثال آن دورى كند .\r\nدو روش استفاده از داروهايى كه در علاج بهك سفيد و پيسگى سفيد مصرف دارند - كه بايد بر جاى لكه‌دار استعمال شوند - وجود دارد :\r\n1 - در اولين مرتبه بايد داروى گذاشتنى بر لكه ، بسيار زداينده و بسيار جذب‌كنندهء خون و بسيار گرمىبخش به اندام آسيب‌ديده باشد .\r\n2 - سپس در درجهء دوم بايد دارو زخم‌آور و پوست‌انداز باشد .\r\nدر علاج لكهء بهك سفيد گاهى دارويى را به كار مىبرند كه لكه را رنگ‌آميزى مىكند .\r\nبهترين روش استعمال دارو بر لكه نهادن و ماليدن ، آن است كه قبل از دارو گذاشتن لكه را ماساژ دهند تا قرمز مىشود آنگاه دارو را استعمال كنند ؛ مثلا وسيلهء برگ درخت انجير لكه را ماساژ دهند تا نزديك به خون آمدن شود ، آن‌وقت است كه دارو خوب اثر مىكند . يا در نقاطى متعدد از لكه سر سوزن فرو كن و آنگاه دارو را بمال يا بگذار .\r\nاگر داروهاى ماليدنى را در آفتاب بر لكه بمالند بهتر است كه تابش آفتاب در تأثيربخشى دارو كمك مىكند .\r\nبهترين داروى علاج پيسگى آن است كه جاى لكه‌دار را زخمى سازند ، يا كارى كنند كه جاى لكه‌دار تاول زند و مادهء بدجنس لكه‌زا از تاولها پاك شود و باز دارو را بگذارند . و ممكن است نگذارى تاول بزند ؛ داروى قوى بگذار و همين‌كه زياد درد گزشى احساس شد آن را بردار و بعد از تسكين درد و استراحتى كه مىدهى باز ماليدن دارو را از سر گير !\r\nداروهاى علاج پيسگى در درجهء اول - كه گفتيم بايد بسيار زداينده و جذب‌كنندهء خون و گرمىبخش باشند - از قرار زيرند :\r\nخربق سفيد ، خربق سياه ، آهك ، زرنيخ ، كندس ، مويزك ، بيخ هزارچشان ، كوشاد ، ثمر سرو كوهى ، صمغ صنوبر ، بيخ خون سياوشان ، بيخ برواق ( گياه سريش ) كف دريا ، صمغ انگدان ، پوست بيخ كبر ، خردل ، سپند ، بزر ترب ، بيخ سيماهنگ ، بزر ترتيزك آبى ، روناس ، قاقله ، خامالاون ، زاج ، زاج قلقند ، زنگار ، گوگرد ، قطران - كه در حمام استعمال شود ، موسير ، كوشنه ، زراوند ، آلاله ، صمغ سداب كوهى ، شير گياه شير سگ ، گرمدانه - كه بسيار خوب است ، پياز نرگس هم خوب است ، گوگرد با سركه بسيار خوب است اگر بر دوام بر لكه مالند و بارها تكرار كنند .\r\nنشادر و روغن تخم‌مرغ آزموده شده‌اند كه بر جاى لكه‌دار مالند خوبش مىكند .\r\nبيخ لوف بزرگ اثرى عجيب دارد .\r\nبيخ نيلوفر و خون مار سياه پوسته‌انداز خوبند . بيخ گياه سقمونيا ، برگ خشكيدهء درخت انجير ، برگ خرزهره ، زنجبيل شامى و برگهاى زنجبيل شامى و اشتر خار .\r\nداروهاى آبكى كه در علاج لكهء سفيد پيسى مفيدند عبارتند از : سركه ، آب پرهاى گل\r\n\r\n","description":"","footnote":"","page_name":" 165 ","page_number":193},
  {"content":"\r\n\r\nكاجيره ، آب تربد ، آب موسير ، آب پياز دشتى - كه ويژگى دارد ، آب مرزنگوش . و بويژه اگر مصرف آب مرزنگوش براى لكهء ناشى از اثر حجامت باشد بسيار مفيد است ، افشره زنجبيل شامى و شورباى گوشت مار .\r\nداروهاى ماليدنى خوب عبارتند از : ترياق يا مثروديطوس و يا لوغاذيا با آب تربد ، گياه خلال دندان كوبيده و خردل كوبيده . و اگر پيسگى و لكه زياد از پوست تجاوز نكرده و تنها در پوست خزيده باشد ممكن است از خردل كوبيده شفا يابد .\r\nروغن آس ، كه اول سوختهء گياه خلال دندان را در روغن آس مخلوط كنى و باهم بپزند و بعد از آن زاج در آن ريزى و بر لكه بمالى ، خوب است .\r\nآلاكلنگ را در سركه بساى و بر لكه بمال !\r\nشاهترهء سبز يا شاهترهء خشك شده را در شكم پاك شدهء مار بريز تا پر مىشود ؛ سپس بخيه بزن ! آنگاه لاش مار پر از شاهتره را بر منقل بريان كن تا بسيار خوب بريان مىشود . شاهتره را از شكم مار برشته بيرون آور و بر لكهء پيسگى بگذار و ببند بسيار زود لكه از بين مىرود .\r\nداروى تركيبى زير تجربه شده است بسيار خوب است .\r\nنسخه : برگ سبز خرزهره را در روغن زيتون بريز و بر آتش بگذار تا برگ خرزهره خشكيده مىشود ؛ روغن را بپالاى و به اندازهء كافى موم صاف شده در آن ريز ! آنگاه گوگرد زرد بر آن موم و روغن زيتون درهم مخلوط شده بپاش و از همهء آنها مرهمى بساز و در زير آفتاب بر لكه سفيد پيسگى بمال !\r\nداروى تركيبى زير از ابتكارات طبيبان هندوستان است .\r\nنسخه : كوشنه ، گياه خلال دندان هندى ، زرنيخ قرمز ، فلفل و زنگار . همه را در ظرف مسين بريز سركه بر آن اضافه كن و همه را در سركه بساى ! يك هفته در آن ظرف بماند و بعدا در زير آفتاب بر لكهء سفيد بمالند . اگر لكه سفيد پيسگى تازه شروع كرده و كهنه نشده باشد ، يا لكهء بهك سفيد باشد ، از اين دارو شفا يابد .\r\nنسخهء ديگر :\r\nشخار و آهك را در ادرار بچهء شيرخوار بريز و بعد از هفت روز باز ادرار بچه را بر آن اضافه كن و آنگاه بر آتش بگذار بپزد و آن‌قدر بپزد تا عسل‌مانند شود . بر لكه بمالند و ادامه دهند تا جاى لكه زخمى مىشود ؛ بعد از آن موم ، قطران ، سوختهء پوست گردو ، خون بچه كبوتر و روغن حنا را درهم قاطى كن و علىحده آنها را نيز بپز تا خوب به هم مخلوط مىشوند و بر لكهء پيسگى سفيد بگذار ! از اين دارو دست برمدار و استعمالش كن تا مىبينى كه رنگ پوست به حالت طبيعى\r\n\r\n","description":"","footnote":"","page_name":" 166 ","page_number":194},
  {"content":"\r\n\r\nبرگشته است . و بهتر آن است كه دفعات مداوا همه در زير آفتاب باشد .\r\nاين را نيز بدان ! كسى كه به پيسگى سفيد مبتلا است ، بايد در اسهال دادنش داروى كم‌تأثير - كه مادهء كم‌مايه را اسهال دهد - تجويز كنى و پاكسازى به تدريج صورت پذيرد . در اين زمينه آب ريشه‌هاى چهارگانه بسيار خوب است كه هم آماده‌كنندهء مادهء خلط براى بيرون آمدن است و هم راه براى رسيدن دارو را آسان مىكند . بعد از چنين اسهال دادنى ، بيمار حب بدبو بخورد و بعد از آن باز تا دو هفته آب ريشه‌ها را به وى بخوران !\r\nبيمار گوشت پرنده و سرخ‌كردنيها بخورد كه خون بيشتر توليد شود . ترشى نخورد ، آبگوشت نخورد ، مگر گاه‌گاهى كه شورباى زيره در آن ريخته باشند .\r\nآب خوردن بسيار زيان‌آور است ؛ اگر ناچار بايد بيمار آب بخورد ، آب با شراب كهنه مخلوط شود و كمتر از شراب باشد .\r\nبايد به‌طور هميشگى لكه را وسيلهء پارچه‌اى زبر ماساژ دهند تا خون به جاى لكه‌دار جذب شود .\r\nحمام ، غذاى پرمايهء ديرهضم و ميوه - تازه و خشكش - خوب نيستند .\r\nداغ گذاشتن بر لكه پيسگى خوب نيست ؛ زيرا ممكن است پيسگى را بيشتر انتشار دهد و بيمارى افزايش يابد .\r\nهرگاه از سببى بر جايى داغ گذاشتند و لكهء سفيد پيسگى بر آن پديد آمد . يا جايى را نشتر كارى كرده‌اند و بعد از آن پيرامون آن لكه سفيد پيسگى پيدا شد ، اين نوع از لكه‌ها هيچ‌گاه به رنگ طبيعى پوست برنمىگردند .\r\nمعتصم خليفهء عباسى لكهء پيسگى داشت ؛ طبيبان آن زمان اين داروى تركيبى را كه واقعا دور و دراز است برايش درست كردند . تركيبات دارو از قرار زير است :\r\nنسخه : خون مار سياه پوسته‌انداز بيست و يك مثقال ، خون زاغ پيسه ( كشكرك ) ، خون نحّام « 1 » ، خون ابغث « 2 » ، خون بچه قمرى ، خون فاخته و خون لاك‌پشت بيابانى از هريك هفت مثقال ، قطران ، زفت‌تر ، نفط و عسل بلادر از هريك هفت مثقال . همهء اين داروها را درهم مخلوط كرده خشك كردند و كنارى گذاشتند . اين‌بار آب هندوانهء ابو جهل نخشكيده و سبز يك جزء ، شراب كهنه دو جزء ، آب گياه زنجفيل شامى سبز دو جزء ، آب سداب و آب خردل سبز از هريك يك جزء ؛ كه اين هفت دارو مجموعا نهصد مثقال بود . اين نهصد مثقال را در ديگ بزرگى ريختند و فلفل سياه ، فلفل دراز ، زنجفيل ، سياهدانه ، گند بيدستر ، عاقرقرحا ، كندس ، صمغ سداب كوهى ،\r\n\r\n\r\n","description":"","footnote":"\r\n( 1 ) - نحّام : مرغابى سرخ - تحفه . نحّام : مرغى است آبى شبيه بوتيمار داراى گردن دراز و نك كج و پرهاى سرخ‌رنگ و پاهاى بسيار دراز و ساق ستبر - لاروس .\r\n( 2 ) - ابغث : از پرنده‌هاى آبى گردن دراز به رنگ خاكسترى است - لاروس .\r\n","page_name":" 167 ","page_number":195},
  {"content":"\r\n\r\nميخك ، دارچين ختايى ، خامالاون ، بيخ سيماهنگ ، خربق سياه و گاوشير از هريك هفت مثقال آوردند و با آن آبها مخلوط كردند و بر آتش گذاشتند . جوشيد و جوشيد تا يك سوم از آب ماند ؛ پاليدند و پاليده را - كه جرم داروها از آن دور شده بود - با خونها و مخلوط با خونها اضافه كردند و گذاشتند كه آب برچيده شد و خشك گرديد . بعد از آن آب هندوانهء سبز ابو جهل ، آب گياه زنجبيل شامى سبز ، آب پياز دشتى و آب مرزنگوش را كه جمعا هفتصد و بيست مثقال مىشد آوردند و كمى شراب كهنه بر آن پاشيدند . اين را هم در جاى خود نهادند . آنگاه صمغ انگدان بدبوى ساييده ، اشترخار ، زرنيخ زرد ، زرنيخ قرمز ، زنگار و گوگرد از هريك به وزن ده مثقال و نيم در اين آبهاى ذكر شده همه را ريختند و بر آتش جوشاندند تا يك چهارمش ماند .\r\nآن را هم پاليدند و پياپى و بدون وقفه بر خونها و داروهاى مخلوط با خونها - كه خشك شده بودند - از اين آبها پاشيدند . خشك‌شده‌ها را خرد ساييدند تا نم بركشند ؛ آنگاه جناب خليفه را به حمام بردند و از اين داروى عجيب و غريب بر لكه‌هاى پيسگىاش ماليدند .\r\nمن مىگويم مىشد دارو از اين كم‌طول و عرض‌تر باشد و اثربخش‌تر و بهتر هم شود و زحمت جناب طبيب شاه نيز كمتر گردد .\r\nداروى ماليدنى از ساهر طبيب :\r\nنسخه : سياهدانه ، خربق ، لاله و بيخ كبر از هريك يك جزء ، گياه خلال دندان ، صمغ فيلزهره دودم « 1 » ( دوادم - نسخه . ) ، مر و زرنيخ از هريك نيم جزء . همه را درهم بسرشند و در آفتاب بر لكه بمالند .\r\nنسخهء خوب و سبك ديگر :\r\nآلاله و هزارچشان با سركه مخلوط شوند و بر لكه بمالند .\r\nنسخهء ديگر :\r\nروناس ، كف دريا ، بزر ترب و كندس هريك يك جزء . مخلوط را در سركهء شراب بسرشند و بر جاى آسيب‌ديده بمالند .\r\nنسخهء ديگر :\r\nسونش آلياژ برنج ، خربق سياه ، سوختهء مس ، آلاكلنگ و زرنيخ قرمز از هريك يك درهم . اينها را خرد و ساييده آماده كنند و قطران را در سركه حل گردانند . اول از آن گردمانند را بر لكه پاشند و بعدا از ساييده‌ها در آن سركهء مخلوط با قطران ريزند و به هم زنند و بر جاى آسيب‌ديده بمالند .\r\n\r\n\r\n","description":"","footnote":"\r\n( 1 ) - دودم يا دوادم : صمغ مانندى سرخ مايل به سياه است كه در جوف درختان كهنه تكوين مىيابد - تحفه .\r\n","page_name":" 168 ","page_number":196},
  {"content":"\r\n\r\nداروى تركيبى زير از ابتكارات اربياسيس حكيم است .\r\nنسخه : خربق سفيد ، فلفل ، سياهدانه ، كف دريا ، گوگرد ، زرنيخ قرمز ، روناس ، گياه خلال دندان ، زنگار و آلاكلنگ . همهء اينها را در سركه بسايند . اول جاى پيسگىزده را ماساژ دهند تا سرخ مىگردد ، سپس از اين دارو بر آن بمالند .\r\nداروى تركيبى زير در كتاب الزينه ( آرايش ) آمده است و از ابتكارات قريطن حكيم است .\r\nنسخه : خربق سياه ، هزارچشان ( ماردارو ) ، بيخ خامالاون ، گوگرد زرد ، زاج ، زنگار ، سونش آهن ، كف دريا و برگ درخت انجير . همه را در سركه بسايند و درهم بسرشند تا مانند حلواى آرد و روغن معمولى به قوام آيد ؛ در ظرفى سربى نگهدارى شود و جاى پيسگىزده را ماساژ دهند تا سرخ مىشود و در آفتاب از اين دارو بر آن مالند .\r\nداروى تركيبى زير هم از جبريل حكيم است .\r\nنسخه : گوگرد ، شير گياه شير سگ و خربق از هريك به وزن يك درهم ، بلادر دو درهم ، عاقرقرحا و گياه خلال دندان هريك يك مثقال . همه را درهم مخلوط كنند و با سركه بر جاى پيسگى بمالند .\r\nنسخهء ديگر :\r\nبزر ترب ، كندس ، صمغ سداب كوهى ، خامالاون ، روناس ، گياه خلال دندان ، بزر ترتيزك ، عاقرقرحا و مويزك . همه را ساييده با خون مار سياه پوسته‌انداز بسرشند و قرص سازند و هر گاه لازم بود قرص را در آب روناس ريزند و بر آتش گذارند كه بسيار بجوشد ؛ آنگاه بيمار به حمام رود و بعد از حمام از آن دارو بر پيسگى بمالد .\r\nنسخهء ديگر :\r\nروناس و گياه خلال دندان از هريك پنج مثقال ، بزر ترب ده مثقال ، كندس هشت مثقال . همه را درهم مخلوط كنند و در سركه ريزند و بيمار بعد از حمام رفتن از آن بر پيسگى بمالد .\r\nداروى تركيبى زير را مخصوصا براى پادشاه درست كرده‌اند .\r\nنسخه : برگ گياه خامالاون ، بزر پوست كندهء خامالاون ، خربق سياه و فلفل . اين داروها را در سركه بريز كه سركه همه را بپوشاند ، بر آتش بگذار و بپز ! تا داروها از هم مىپاشند ؛ آنگاه زاج ،\r\n\r\n","description":"","footnote":"","page_name":" 169 ","page_number":197},
  {"content":"\r\n\r\nآلاكلنگ ، سونش آهن ، بورهء قرمز و كف دريا را بر آن اضافه كن و بگذار بر آتش غلت بخورد .\r\nاز اين دارو بر جاى پيسگى بمالند و تا مىتوانند شستن و زدودن را به تأخير اندازند و هرگاه تاول زد تاولها را بدرند .\r\nنسخهء خوب ديگر :\r\nعسل بلادر هفت درهم ، عاقرقرحا و صمغ سداب كوهى از هريك سه درهم ، شير گياه شير سگ چهار درهم ، گياه خلال دندان ايرانى دو درهم . همه را باهم در شير بسرش و بر لكهء پيسگى بمال !\r\nداروى تركيبى را ما خودمان آزموده‌ايم و نتيجهء بسيار خوب داده است .\r\nنسخه : عسل بلادر ، كبيكه ، چلغوز كبوتر ، آلاكلتگ ، گياه خلال دندان ، بزر ترب ، بزر خردل ، روناس ، حنا ، وسمه و زاج هريك يك جزء . بر جاى پيسگى زده بمالند ، تاول مىزند تاولها را بردرند و پاك كنند و زخم را مداوا كرده و بعد از مداواى زخم باز همين دارو را برجاى پيسگى بمالند و تا به كلى خوب مىشود همين عمل را تكرار كنند .\r\nاگر حجامت‌گذارى سبب شده كه در جاى حجامت نشان از پيسگى بماند ، اگر داروى تركيبى زير را بر آن بمالند ، اثر را از بين مىبرد .\r\nنسخه : آب تربد ، آب مرزنگوش ، روناس و گياه خلال دندان درهم بسرشند و با آب بقم « 1 » ( عندم ) مخلوط كنند و بر جاى پيسگى بمالند .\r\n\r\nرنگ‌آميزى جاى پيسگى\r\nداروهايى هستند كه براى به رنگ طبيعى باز گرداندن لكهء پيسگى به كار مىروند و نمىتوان وزن و اندازه آنها را به دقت حساب كرد ؛ زيرا نوع شرابى كه همراه دارو است فرق مىكند .\r\nطبيب بايد اول دستوراتى را در نظر بگيرد و وزن و قياس داروها را تعيين كند . بعدا برحسب تأثير آن ، وزنها را كم يا زياد كند . يكى از اين داروهاى تركيبى كه براى رنگ بخشيدن به جاى لكه‌دار مفيد است از قرار زير است :\r\nنسخه : زاج سرخ ، مر ، درد شراب ، گل كاهن ، روناس و زاج و امثال آن ؛ كه درهم تركيب شوند و بر لكه\r\n\r\n\r\n","description":"","footnote":"\r\n( 1 ) - بقم : دانه‌ايست سرخ‌رنگ كه آن را چشم خروس گويند - برهان قاطع .\r\n","page_name":" 170 ","page_number":198},
  {"content":"\r\n\r\nبمالند .\r\nرنگى هست كه از چند دارو تركيب مىشود و ما خودمان آن را آزموده‌ايم و نتيجهء خوبى داده است .\r\nنسخه : پوست گردو يك جزء ، حنا يك جزء ، وسمه يك جزء . درهم بسرشند و بر لكه مالند ، پوست رنگ طبيعى را مىيابد .\r\nنسخهء ديگر :\r\nآهك ، زرنيخ و گياه خلال دندان از هريك يك جزء ، روناس دو جزء . در آب پياز همه را بسرشند و بر لكه‌ها مالند .\r\nنسخهء ديگر :\r\nقلقند ( زاج سبز ) ، مازو و زاج . همه را بساى و با سركهء مويز سياه يا انگور سياه مخلوط كن و به هم زن و جاى لكه‌دار را ماساژ ده تا سرخ مىشود . در زير تابش آفتاب داروى فوق را بر لكه‌ها بمال و چندين بار اين عمل تكرار شود . رنگ ثابت به پوست لكه‌دار مىدهد و پوست كاملا رنگ طبيعى به خود مىگيرد .\r\nنسخهء ديگر :\r\nگياه خلال دندان از نوع سياه ، ريم‌آهن ، زاج كفش‌دوزان ، زنگار ، روناس و پوست انار . همه را باهم در سركهء شراب ريزند و در سركه بسايند تا سركه سياه‌رنگ مىشود . آن را چندين بار بر لكه‌ها بمالند .\r\nغذاى كسانى كه مبتلا به اين بيمارى هستند ، بايد سرخ‌كرده‌ها ، در تابه بريان شده‌ها و انواع كبابها از گوشتهاى سبك و نازك باشد و ديگ ابزار در غذا استعمال شود . تا ممكن است نبايد آب بخورند و اگر تشنه شدند فقط شراب بخورند و اگر نتوانستند بدون آب به سر برند ، كم بخورند و آن هم آبى بخورند كه بر آتش جوشيده باشد . آب را با شراب مخلوط كنند و بخورند .\r\n\r\nعلاج پيسگى سياه\r\nهمان علاج بهك سياه را در علاج پيسگى سياه نيز به كار بر ! رطوبت بخشيدن به بدن را بيشتر كن و پاكسازى هرچه شديدتر باشد . بعد از پاكسازى لازم داروهاى زداينده‌اى را كه در علاج بهك سياه ذكر شده‌اند بر لكه‌ها استعمال كن !\r\nگاهى اتفاق افتد كه مبتلا به پيسگى سياه از جماع نفع بيند . حمام رفتن بسيار خوب است .\r\n\r\n","description":"","footnote":"","page_name":" 171 ","page_number":199},
  {"content":"\r\n\r\nاگر بيمارى پيسگى سياه بسيار بغرنج شد و در علاج سرسختى كرد ، داروها و معالجات جذام را بايد به كار ببرى !\r\n\r\n","description":"","footnote":"","page_name":" 172 ","page_number":200},
  {"content":"\r\n\r\n\r\nگفتار سوم انواع جوشهاى پوستى\r\nگاهى پوست بدن بدون اينكه تغيير رنگ بدهد زيانهايى مىبيند . روىآورهاى ناپسند چندين گونه‌اند ؛ در اين گفتار دربارهء بيماريهاى پوست - غير آنهايى كه بحث شده‌اند - شرح و تفصيلاتى داريم .\r\n\r\nفصل اوّل جوش‌هاى پوست\r\nمنظور ما در اين فصل چهار نوع از انواع جوش است كه بر پوست انسان پيدا مىشوند و زيبايى را تبديل به زشتى مىكنند . و عبارتند از : سعفه ، شيرينك ، جوش بلخى و جوش چاتلانقوشى .\r\nسعفه : سعفه جوشى را گويند كه چرك مىكند و ازآن‌رو كه در اكثر كتابهاى راجع به آرايش ، سعفه را در باب آرايش آورده‌اند ، ما نيز به تقليد از آنها سعفه را در بحث قرحه ( زخم و جوش چركين نياورديم ) و به اين گفتار منتقل كرديم .\r\nجوش سعفه در سرآغاز عبارت از جوشى است خارش‌آور ، سبك ، از هم دور و داراى فاصله كه در جاهاى مختلف پديد مىآيند . بعد از آن چرك از آنها مىتراود و بالاخره چرك به كبره تبديل مىشود .\r\nرنگ جوشهاى سعفه مايل به سرخ است و گاهى رخ مىدهد كه چرك آبكى و خونالوده از آنها جارى شود ، كه در اين حالت آن را سعفهء تر و شيرينه هم مىنامند .\r\nگاهى رخ مىدهد كه جوش از سرآغاز به حالت جوش اكزيمايى درآيد و به اكزيماى خشك بينجامد .\r\n\r\n","description":"","footnote":"","page_name":" 173 ","page_number":201},
  {"content":"\r\n\r\nاكثرا سعفه‌ها در فصل زمستان شدت مىيابند و به زودى فروكش مىكنند و از بين مىروند .\r\nسبب سعفهء تر مادهء نمين بدجنس تندمزاج و خورنده است كه با خون درمىآميزد ، و يا خلط غليظ پرمايهء بد و ناباب است كه در زير پوست بند مىآيد و بيرون رفتنى نيست و به صورت ورم پديدار مىشود و آنگاه از قسمت آبكى و شل تراوش مىكند .\r\nسبب سعفهء خشك ، خلط سودايى به حد زياد است كه با رطوبتى تندمزاج مخلوط شده و به سوى پوست آمده و پوست را به فساد سوق داده و شروع به خوردن آن كرده است .\r\nجوش بلخى ( بلحى - نسخه . ) نيز از همان نوع سعفهء بدجنس است .\r\nجوش چاتلانقوشى از جوشهايى چركين سودايى مايل به سياه است كه در ساق پا پديد مىآيد و مادهء به وجود آورنده‌اش همان مادهء به وجود آورنده ياغر است و علاجش هم عينا علاج پاغر است .\r\n\r\nعلاج سعفه\r\nعلاج سعفه - اگر تر باشد - همان علاج قوبا ( اكزيما ) را مىخواهد .\r\nدر علاج سعفهء خشك پاكسازى بدن بيمار از خلط صفرايى و خلط سودايى و مادهء خلط بلغم شورمزه لازم است . و دستور علاج به قرار آتى است :\r\nآب‌پز هليله ، سس صغير ، الوا و سقمونيا را درهم مخلوط كن بخورد كه اسهال شود . بعد از آن دارويى بخورد كه بقاياى خلط ناباب را پاكسازى كند و در عين حال بدن را رطوبت بخشد . مثلا داروى تركيبى زير را بخورد .\r\nنسخه : شاهتره با آب پنير نود مثقال ، هليلهء سياه و هليلهء زرد هريك سه درهم ، سس صغير دو درهم ، نمك نفطى به وزن دو دانگ . درهم مخلوط شوند و از آن تناول كند .\r\nبعد از تناول داروهاى اسهالى فوق ، بيمار هر روز سى درهم ، آب پنير با يك درهم و نيم سس صغير بخورد ، مشروط بر اينكه اسهال چندان روى ندهد كه بيمار تحمل نكند . در صورتى كه از حد تحمل بيمار بيشتر بود ، چندان بخورد كه از توانش برآيد . چيزهاى بسيار شيرين نبايد بخورد ، بويژه نبايد خرما بخورد . نبايد تلخ‌مزه‌ها ، تندمزه‌ها و شورمزه‌ها را بخورد . اكثرا چيزهايى بخورد كه مزهء مخصوص ندارند و چيزى باشد كه خلط درست بىگزش توليد كند . به حالت ميانگين بدن را رطوبت بخشد مثلا به حمام برود يا از خارج آبتنى كند .\r\nاگر تشخيص دادى كه پرى رگها از خون سبب است و بايد از خون پاكسازى شود ، رگ زنى را در دستها به عمل آور و در هر دو دست - اگر لازم بود - خون بگير ! يا اگر سعفه در سر بود - كه اكثرا در سر پيدا مىشود - رگى را بزن كه در پوست سر است و رگى را بزن كه در پشت گوشها است . رگى را بزن كه در پيشانى است ، حجامت بگذار !\r\nاگر سعفه در قسمتهاى پايين بدن مثلا در ساق پا است ، رگ صافن را بزن ! بعد از خون\r\n\r\n","description":"","footnote":"","page_name":" 174 ","page_number":202},
  {"content":"\r\n\r\nكشيدن به حد لازم ، خود جوشها را حك كن تا به خون مىآيند و كوشش كن خون زيادى از آنها بيرون آورى و بعد از آن داروهايى را برجاى آسيب‌ديده بگذار !\r\nاگر بعد از به خون آوردن با نمك و سركه جاى جوشها را ماساژ دهى بسيار خوب است .\r\nاگر سعفه خشك است بسيار به حمام رفتن خوب است و بايد پياپى به حمام بروند ، اما زياد در حمام باقى نمانند . اندام سعفه‌زده را بر بخار آب گرم يا آب ولرم گيرند و روزى چند بار اين عمل را تكرار كنند . روغنها و پيه‌هاى مناسب بر آن مالند ، نوع غذا رطوبت‌آور باشد . چرب كردن اندام آسيب‌ديده و چرب كردن بدن لازم است . داروهاى به بينى كشيدن و به عطسه آوردن از جملهء معالجات است .\r\nمعالجه به داروهاى اسهالى چنانى نياز دارد كه مادهء سودايى را به شدت جذب كند و بيرون براند . بعد از پاكسازى آب پنير را به دستورى كه ذكر شد بخورد .\r\nاگر زالو را به نزديكى جوشها بچسبانند - كه خون ناپسند را برمكد - مانعى ندارد و بلكه خوب هم هست .\r\nحك كردن جوشهاى سعفه و به خون آوردن آنها حتما لازم است كه بعدا مداوايشان كنى .\r\nبعضى از اطباء بر اين عقيده‌اند كه اگر سعفه در سر است ، رگ پشت گوشها را بزنند و يا اگر در جاى ديگر است نزديك‌ترين رگ را به آنجا بزنند سعفه به كلى از بين خواهد رفت و آنگاه وسيلهء آب سلق و زاج شستشو دهند .\r\n\r\nداروهاى علاج سعفهء تر\r\nاگر سعفه در اولين مرحلهء پيدايش است ، اگر بر بدن ترمزاج پيدا شده و اگر بر بدن كودكان سر برآورده است ، حنا و سوختهء مازو يا وسمه و سوختهء مازو با چربى دنبهء گوسفند كافى و بسيار خوب است و آزمون شده است .\r\nداروهايى كه از گيرنده‌هاى خشكاننده ساخته‌شده‌اند عبارتند از : پوست انار با سركهء شراب و روغن گل ؛ كه اگر مردارسنگ در آن باشد ممكن است بهتر شود .\r\nو اگر ديدى كه نياز به داروى زداينده هست زراوند را نيز بر آن اضافه كن !\r\nاگر سعفه ميانه باشد و بسيار شدت نيافته باشد ، سركه ، نمك و چوبك سبز رختشوئى را درهم مخلوط كن سعفه را بدان ماساژ ده ! بارها رخ داده كه از همين معالجهء آسان جوش سعفه خشكيده و افتاده است .\r\nدر علاج حالتى از سعفه كه متوسط الحال باشد ، داروهاى توتيا ، جوش كوره ، گل اندلسى ، سوختهء كاغذ بردى با سركه ، صمغ صنوبر با گلنار و سركه و روغن گل همه خوبند .\r\nداروى تركيبى زير نيز خوب است :\r\nنسخه : مردارسنگ سفيد شده ، ريم نقره ، سوختهء بادام تلخ و روناس از هريك به وزن يك درهم . همه را\r\n\r\n","description":"","footnote":"","page_name":" 175 ","page_number":203},
  {"content":"\r\n\r\nبا سركه و روغن گل درهم بسرش و بر جوشها بمال !\r\nنسخهء ديگر :\r\nبيخ سوسن آسمانگون ، ساقه‌هاى بلسان ، مقل حل شده در آب ، ثمر درخت بان كه ساييده شود . همه را درهم بسرشند و بر سعفه مالند .\r\nعدس و گل كاهن را با سركه بر سعفه مالند .\r\nمغز بادام تلخ و مازوى سبز رنگ ، هر دو را بسايند و در سركه مخلوط كنند . بيمار در اتاق بنشيند و جاى جوش‌زده را در زير آفتاب گرم كند و از آن سركه مخلوط با مغز بادام و مازوى سبز ساييده بر جوشها بمالد .\r\nگويند : خرچنگ زنده را با مرزنگوش بكوبند و بفشرند و آبش را به بينى كشند و عطسه كنند ، شفا يابند .\r\nگويند : همان رطوبتى را كه از اثر فشردن خرچنگ كوبيده بدست مىآيد ، به بينى كشند بهره بينند .\r\nاگر سعفه بر بدن سخت و سفت است يا سعفه كهنه شده و مدتها پاييده است ، علاجش با داروهاى زير است :\r\nزاج زرد ، زاج سبز ، زاج قرمز ، زاج مركب نوشتن ، نمك و گوگرد ، خاك معدن جيوه و روناس .\r\nداروى كاغذ بردى كه با سونش مس باشد .\r\nدودهء تنور و نمك خوبند ؛ كه از داروهاى گيرندهء تحليل‌برنده هستند .\r\nمردارسنگ و سفيداب نيز خوب است .\r\nتخم ترتيزك خشكيده از داروهاى خشكانندهء بسيار قوى است .\r\nچلغوز كبوتر در تحليل بردن ، زدايندگى و خشكانيدن سعفه بسيار تأثيربخش است .\r\nپشك سوسمار بسيار خوب است .\r\nچلغوز سار سياه خوب است و بويژه چلغوز سار سياهى كه برنج مىخورد .\r\nمرهم ريشه‌ها ، مرهم قرمز كه زردچوبه در آن وارد است . حنا ، زراوند ، پوست انار و مردارسنگ همگى خوبند .\r\nداروى تركيبى زير در علاج سعفهء خشك بسيار خوب است و در علاج سعفهء تر نيز مفيد است .\r\nنسخه : گل اندلسى ، گوگرد سبز ، خاكستر كدو و پيه هندوانهء ابو جهل همگى در اندازه برابر با سركه مخلوط شوند و بر جوش سعفه بمالند .\r\nنسخهء ديگر :\r\nگشنيز خشكيده و سوخته ، سفال تنور و حنا . همه را ساييده با سركه و روغن گل بر سعفه بمالند .\r\n\r\n","description":"","footnote":"","page_name":" 176 ","page_number":204},
  {"content":"\r\n\r\nنسخهء ديگر :\r\nخاكستر چوب تاك ، زراوند غلتان ، گلنار ، مازو و صمغ درخت صنوبر با سركه و روغن مخلوط شوند و بر سعفه بمالند .\r\nداروى تركيبى كه بسيار بسيار خوب است .\r\nنسخه : سونش مس دو درهم ، مرّ دو درهم خاكهء كندر و زاج بلورى از هريك چهار درهم ، زراوند ، زاج زرد ، خاكستر چوب تاك و الوا از هريك يك درهم . همه را با سركه و روغن گل درهم بسرش ! اول جوشها را وسيلهء آب‌پز برگ خرزهره بشوى و از اين دارو بر آنها بمال !\r\n\r\nداروهاى ماليدنى بر سعفهء خشك\r\nاگر سعفهء خشك كهنه شده و ريشه دوانيده و مستحكم گشته است ، نياز به داروى چنان تندمزاجى دارد كه سعفه را بخورد تا به گوشت سالم مىرسد . بعد از آن مرهم علاج زخم چركين ، مثلا : مرهم ريشه‌ها با مردارسنگ و سركه و روغن زيتون را بر آن بگذار !\r\nاگر سعفه بسيار كهنه و بسيار مستحكم نشده است ، همان داروها و معالجاتى كه در بحث سعفهء كهنه شده در اول آمده است كافى است . بهتر آن است كه وسيلهء غذا ، بوكردنيها ، حقنه كردن و غيره بدن را رطوبت بخشند .\r\nداروى تركيبى زير در علاج سعفهء خشك و تر بسيار خوب است .\r\nنسخه : روغن بادام تلخ و روغن خردل از هريك به وزن چهارده مثقال ، سركه بيست و هفت مثقال ، شياف خشخاش شاخدار و مازو از هريك سه مثقال ، فيلزهره يك مثقال ، زردچوبه ، بورك از هر يك نيم مثقال ، داروها را همه بكوب و بساى و به هم زن و همه را در روغن بادام تلخ و روغن خردل - كه ذكر شدند - مخلوط كن و به هم زن ! داروها را در روغنها نيز به شدت بساى تا كاملا باهم درمىآميزند . اين دارو را اگر بر جوش سعفهء تر يا سعفهء خشك ، برگرى ، بر شپش‌زده ، بر قوباء ( اكزيما ) ، بر جايى كه مويش ريزش مىكند ، بر آسيب‌ديده از درد روباه و بر شورهء سر بمالى مفيد و خوب و معالج است .\r\nجوش بلخى ( بلحى - نسخه . ) از جنس سعفهء بد و بدجنس است ؛ گاهى همين جوش بلخى بدجنس اگر از نيش پشهء پليد باشد ، علاجش همان علاج سعفهء بد و ناپسند است .\r\nداروى تركيبى زير در علاج سعفه از ابتكارات خود ما است كه تجربه شده است و بسيار مفيد است .\r\nنسخه : زراوند ، زنگار ، اندران ، مقل ، خردل و زاج از هريك يك جزء متساوى . همه را با روغن گندم و به اندازهء روغن گندم سركه و كمى عسل درهم بسرش و بر سعفه بگذار !\r\n\r\n","description":"","footnote":"","page_name":" 177 ","page_number":205},
  {"content":"\r\n\r\nقوباء . قوباء تقريبا سعفه است و از سعفه بسيار دور نيست ؛ تنها فرقى دارد كه آن هم ناپيدا است و بويژه با سعفهء خشك چندان فرقى ندارد . حتى گمان مىرود كه سعفهء خشك به حالتى درآيد كه به بدترين قوباء تبديل شود و از قوباء عادى خورنده‌تر و ژرفاروتر گردد .\r\nقوباء كه گوييم به سعفه بسيار نزديك است ، ازاين‌رو است كه مادهء به‌وجود آورندهء قوباء نيز چون مادهء به وجود آورندهء سعفه آبكى و تندمزاج است و همچنين با مادهء غليظ سودايى مخلوط مىباشد كه از مادهء به وجودآورندهء گرى غليظتر است .\r\nتا مادهء به وجودآورندهء قوباء كم‌مايه‌تر باشد ، زودتر شفا مىيابد .\r\nاگر قوباء از مادهء خونى باشد و در حك كردن با ناخن نمى را پس دهد ، از حالات ديگر قوباء سلامت‌تر است .\r\nنوعى از قوباء خشك است ؛ كه اكثرا به وجودآورندهء قوباى خشك خلط بلغمى شورمزه و سوخته است و به مادهء سودائى تبديل شده است .\r\nنوعى از قوباء هست كه پوست‌انداز است ؛ زيرا زياد خشك شده و به حد زياد فرورفته است و همچون پيسگى سياه و قرحهء كبره‌دار گشته است . نوعى ديگر از قوباء هست كه به اطراف سرايت مىكند و نسبت به بدن بيمار واگير است . و نوعى هست كه به اطراف سرايت نمىكند .\r\nقوباء هست كه تازه آغازيده و قوباء هست كه كهنه شده و پايا است . در هرحال قوباء از بيماريهاى پاييزى به حساب مىآيد ؛ زيرا اكثرا در پاييز رخ مىدهد .\r\n\r\nعلاج قوباء\r\nعلاج اساسى در قوباء نياز به دو نوع دارو دارد :\r\n1 - داروى تحليل برنده و پاره‌كنندهء خلط سبب بيمارى\r\n2 - داروى گدازنده و نرم‌كنندهء خلط و تسكين‌دهندهء درد و رطوبت‌بخش\r\nمنظور از دارويى كه در درجهء اول قرار داده شد آن است كه در صورتى مادهء سبب قوباء غليظ باشد ، آن را قطعه‌قطعه كند و به تحليل بردنش بپردازد .\r\nنوعى كه در درجهء دوم قرار گرفت ، براى اين است كه مادهء آبكى تندمزاج را چاره كند .\r\nدر اينجا مسألهء تعيين نوع دارو در هر دو حالت بسته به تشخيص طبيب است كه از آن كم كند يا از اين بكاهد ، يا برعكس برحسب نوع بيمارى دارو را تجويز كند .\r\nزالو چسباندن از بهترين علاجهاى اين بيمارى است .\r\nدرباره پاكسازى و پيامدهاى آن ، آب پنير - چنان كه سابقا اشاره كرديم - كمك خوبى است و برحسب تشخيص اندازهء آن را تعيين كن كه بيمار از آن استفاده كند .\r\nغذا و رطوبت‌بخشى به بدن و ساير تدابير رطوبت بخشيدن از دارو يا غير دارو همان باشد كه در علاج سعفه ذكر شد . حمام رفتن نيز از علاجهاى بسيار مفيد است . و اگر بيمار از محيط زيستى كه هوايش خشك باشد به جاى مرطوب منتقل شود ، فايده بيند .\r\n\r\n","description":"","footnote":"","page_name":" 178 ","page_number":206},
  {"content":"\r\n\r\nبعضى از طبيبان گويند : در علاج قوباء و براى خاتمه دادن به آن و شفا يافتن ، لاك شسته - به طورى كه الوا را مىشويند - يك درهم . يعنى يك درهم لاك شسته با بيست و يك مثقال شراب ريحانى بپزد و بخورند خوب مىشود .\r\nاگر قوباء بسيار زياد شد و به اطراف منتشر شد ، علاجش علاج جذام است .\r\n\r\nداروهاى گذاشتنى و ماليدنى\r\nاگر قوباء تازه شروع كرده يا بسيار شديد نيست و حالت ميانگين دارد ، داروهاى تكى و ساده و داروهاى تركيبى براى علاجش از قرار زيرند :\r\nداروهاى تكى عبارتند از : گوشت ترنج - كه اين گوشت ترنج در علاج قوباى سخت و شديد هم مفيد است كه بر قوبا مالند - صمغ عربى با سركه ، صمغ درخت بادام با سركه ، صمغ درخت آلو سياه با سركه ، ميعه سايله با سركه ، خردل با سركه - كه در منتهاى خوبى است - آب معدن گوگرد ، آب شور ، كف دريا ، سريش پوست ، تف روزه‌دار ، در دهان جويدهء روزه‌دار ، بزر خربزه ، بيخ گياه سريش ( برواق ) ، روغن بادام تلخ - كه بسيار خوب است - برگ گياه كبر با سركه ، سنگسبويه - اين سنگسبويه كه ثمر گياهى است و از دانه انگور درازتر و به سختى سنگ است در علاج هر نوع قوبائى بسيار مفيد است - اقاقيا ، انار بيابانى ، روغن گندم كه براى قوباى لاغراندام و ناتوان مفيد و براى قوباى بدن نيرومند نيز علاج خوبى است و زردچوبه .\r\nهمهء اين داروها تك تك و چنان كه ذكر شدند در علاج قوباء مفيدند كه برآن مالند يا بگذارند .\r\nتا قوباء در مراحل آغازيدن است ، بر دوام آب گرم بر جاى قوبا بريزند و بعد از آن با روغن بنفشه آن را چرب كنند . و آبجو بر آن پاشند ، ممكن است از اثر پاشيدن آبجو شفا يابد و بويژه اگر آبجو با گزمازك ( ثمر درخت گز ) باشد بسيار اثربخش‌تر است ؛ كه همين داروى آبجو با گزمازك براى سعفهء تر نيز خوب دارويى است .\r\nلعاب اسفرزه ، افشرهء اسفرزهء سبز و آب خرفه اگر با انگم آلو سياه باشد براى قوباى كودكان داروهاى خوبى هستند .\r\nاينك چندين داروى تركيبى كه در علاج قوباء بسيار خوبند .\r\nنسخه : انگم درخت بادام . سريش پوست ( سريشى كه از پختن و جوشانيدن پوست حيوانات حاصل مىآيد ) و اصطرك در اجزاء برابر . همه را در سركه بسرشند و بر قوباء بمالند .\r\nنسخهء ديگر :\r\nچسب درودگران ، كندر و گوگرد . همه خوب ساييده شوند و در سركه ريزند و خوب به هم زنند و بر قوباء مالند .\r\nاگر قوباء كهنه شده و پاينده است ، به داروهاى قوىتر از داروهاى حالت پيشين نياز\r\n\r\n","description":"","footnote":"","page_name":" 179 ","page_number":207},
  {"content":"\r\n\r\nهست ؛ به قرار زير :\r\nگوشت ترنج بپزد تا پرمايه و غليظ مىشود بر قوباء مالند .\r\nروغن نخود ، روغن برنج ، روغن گندم - كه ويژگى دارد - روغن بادام تلخ ، گوگرد ، سوختهء پشك بز ، كف دريا ، قطران ، زفت - كه قطران و زفت در علاج قوباء اثر شگفت‌انگيز دارند .\r\nبر دوام نفط سفيد بمالند خوب است ، پشك حيوانات ذكر شده در علاج سعفه همگى خوبند ، گياه پنج انگشت ، كبر ، اندران ، خربق با سركه ، ثمر درخت بان ، صمغ سداب كوهى - كه ويژگى دارد - و اگر صمغ سداب كوهى را با روغن خردل مخلوط كنند و بر قوباء مالند بسيار خوب است ، سنگسبويه ، اندران با سركه ، كراويا ( شاه زيره ) ، كندس و خاكستر آتشدان حمام ، كندس و خردل ، تخم ترتيزك ، بزر ترتيزك آبى و عسل بلادر كه بسيار خوب است .\r\nكراويا را بسايند تا گردماننده مىشود با روغن گندم به هم زنند و بر قوباء بمالند .\r\nخاكستر سير سوخته با عسل داروى خوبى است كه بر قوباء مالند .\r\nگوگرد با صمغ درخت بنه باهم بسرشند و بر قوباء مالند .\r\nتفالهء ثمر درخت بان با سركه دارويى بسيار قوى است ، كه در علاج قوباى پوست‌انداز نيز خوب است .\r\nچند داروى تركيبى زير كه داراى تركيبات بيشترى هستند در علاج قوباء مفيدند .\r\nنسخه : كندر ، زاج ، گوگرد و الوا از هريك يك درهم ، صمغ عربى دو درهم . همه را در سركه ريزند و به هم زنند و بر قوباء مالند .\r\nنسخهء ديگر :\r\nبورك ارمنى نيم مثقال ، روغن گندم سه درهم ، گوشت ترنج و قفر اليهود ( قير طبيعى ) هريك دو درهم ، بزر ترتيزك آبى دو درهم ، سياهدانه يك درهم و نيم ، خربق سياه يك درهم و نيم ، سوختهء زاج يك درهم و نيم . همهء اينها را درهم مخلوط كرده و درهم بسرش و بر قوباء بمال !\r\nسنگسبويه را خرد و ساييده با سركه مخلوط كن و بر قوباء بمال !\r\nزاج ، مر ، كندر ، زاج بلورى ، گوگرد و الوا همه را با شراب سياه انگورى بسرش و بر قوباء بمال !\r\nنسخهء خوب :\r\nثمر درخت بان ده مثقال ، گوگرد زرد چهار مثقال ، سنگ سبويهء كوبيدهء نرم و ساييده با ساييدهء داروهاى ديگر در سركهء شراب و روغن گل مخلوط شوند و بر قوباء بمالند .\r\n\r\n","description":"","footnote":"","page_name":" 180 ","page_number":208},
  {"content":"\r\n\r\nنسخهء ديگر :\r\nگوگرد زرد ، خاكهء كندر و اندران را در سركه ريزند تا در سركه حل مىشوند ؛ آن سركه را بر قوباء بمال !\r\nنسخهء ديگر :\r\nمدفوع سگ ، چوبك رختشويى ، گوگرد سفيد ، سداب ( فيجن ) ، دودهء تنور ، پوست انار ، خاكستر آتشدان حمام ، زرنيخ زرد ، زرنيخ قرمز و گوگرد زرد . از همه در اندازهء برابر در سركه و روغن زيتون بريز و به هم زن و بر قوباء بمال !\r\nجوشهاى شيرى . گاهى مشاهده مىكنى كه جوشهايى سفيد به رنگ شير بر بينى و بر چهرهء كسى پيدا مىشوند ؛ سبب و به وجودآورندهء اين خالهاى سفيد شيرى مادهء چرك كم‌مايه است كه از بخار بدن برمىخيزد و به رويهء پوست مىرسد .\r\nعلاج\r\nهر دارويى كه خشكاننده و تحليل برنده باشد ، در علاج جوشهاى شيرى مفيد است ؛ كه از اين قرارند :\r\nخربق سفيد يك جزء ، زنبق نيم جزء . درهم بسرش و بر جوش شيرى بمال !\r\nبزر كتان را همراه بورك و انجير بر آن بمال !\r\nسياهدانه با سركه را بر آن بمال يا سياهدانه و انجير و سركه را باهم بر آن بگذار !\r\n\r\nفصل دوم گرى و خارش\r\n- گرى از چه به وجود مىآيد ؟\r\n- توليدكنندهء بيمارى گرى پوست چندين احتمال سببى دارد :\r\n1 - مادهء خلط خون با مادهء خلط صفرا مخلوط مىشود و تقريبا به درجه‌اى مىرسد كه به مادهء سودايى تبديل شود ، يا اينكه فقط قسمتى از آن به مادهء سودايى تبديل مىگردد .\r\n2 - مادهء خون با مادهء بلغم شورمزهء بوركى درهم آميخته و گرى را براى پوست ارمغان آورده است .\r\nدر حالت اول كه خون و صفرا به سودايى بودن نزديك شده‌اند ، گرى خشك به وجود مىآيد . و مادهء به وجود آورنده خشك و پرمايه است .\r\nدر حالت دوم كه خرابكارى از بلغم است ، گرىتر پديد مىآيد ؛ كه مادهء به‌وجود آورندهء گرىتر تا اندازه‌اى كم‌مايه است .\r\nگرىتر اكثرا از خوردن شورمزه‌ها ، تندمزه‌ها ، تلخ‌مزه‌ها ، ديگ ابزارهاى تند و گرم‌مزاج و\r\n\r\n","description":"","footnote":"","page_name":" 181 ","page_number":209},
  {"content":"\r\n\r\nامثال آنها است .\r\nاگر گرى پوست انتشار مىيابد و به ساير نقاط پوست سرايت مىكند ، از جنس‌گرى تر است .\r\nجوش گرى پوست تا بلندتر و فشرده‌تر و نك‌تيزتر باشد ، بدان ! كه خلط به وجود آورنده‌اش تندمزاج‌تر است .\r\nجوش گرى تا پهن‌تر و پست‌تر است ، خلط به وجودآورنده‌اش كمتر جاى نگرانى است .\r\nسببى كه مادهء خارش بدن را پديد مىآورد ، همان سبب به وجودآورندهء گرى است ؛ تنها فرق اين است كه مادهء به وجودآورندهء گرى نيرومندتر از مادهء به وجودآورندهء خارش پوست است . گوهر يكى است و مسأله توان و ناتوانى است .\r\nمادهء به وجودآورندهء گرى و خارش با مادهء به وجودآورندهء جوش مورچگى ، سعفه ، شورهء سر و قوباء تا اندازه‌اى در گوهر به هم نزديكند و علاج هم تقريبا يكى است . فرق ميان گرى و خارش پوست اين است كه بيمارى خارش پوست اكثرا با جوش برآوردن همراه نيست ، اما گرى هميشه جوش همراه دارد ؛ زيرا مادهء به وجودآورندهء خارش پوست كم‌مايه‌تر و شورمزگىاش كمتر از مادهء توليدگرى است .\r\nسبب آنكه ماده‌اى سبب‌گرى مىشود اين است كه طبيعت وقتى آن را به سوى خارج دفع مىكند ، از سببى مثلا از چركينى بدن ، سوراخهاى ريز پوست مسدود شده‌اند و در عين حال طبيعت رانندهء ماده چنان قوت و نيرويى ندارد كه ماده را به خارج پرت كند و در نتيجه مادهء ناباب در پوست و در زير سوراخهاى ريز حبس مىشود ؛ كه مثلا حالت‌گرى و خارش پوست كه در بدن سالخوردگان پيدا مىشود از ناتوانى نيروى دفع‌كننده است . و در نتيجه مادهء كذايى كه گرى و خارش را توليد مىكند يا زياد است يا بسيار غليظ و در لايهء پوست بند آمده است . كه گرى و خارش را به پوست ارزانى مىدارد .\r\nافزايش يا پرمايه‌تر شدن مادهء ناباب گرىزا ممكن است از اثر غذا و خوراك بدكيموس ، تندمزه و شورمزه و غيره باشد . و ممكن است از بدهضمى غذا پديد آيد .\r\nحالت به وجود آمدن خارش در پوست گاهى ممكن است پوست‌اندازى همراه نداشته باشد و چندان در ژرفا قرار نگيرد كه اهميت داشته باشد .\r\nخارش پوست كه به پيرمردان روى مىآورد در معالجه سرسختى مىكند و كمتر شفاپذير است . تنها بايد با حالت بيمارى مدارا كرد و وسيلهء دارو آن را تسكين داد و زياد منتظر شفاى كامل نبود .\r\nاين را نيز بدان ! كه گرى پوست‌انداز و قوباء در فصل پاييز بيشتر از هروقت سال رخ مىدهند .\r\nخلاصهء كلام : مادهء به وجودآورندهء خارش پوست در لايهء پوست قرار مىگيرد . اگر چيزى از آن در بدن و فروتر از پوست باشد بايد آن را گريى خشك دانست .\r\nشيرينيهاى غذايى توليد خارش پوست مىكنند و جوشهايى به بار مىآورند .\r\n\r\n","description":"","footnote":"","page_name":" 182 ","page_number":210},
  {"content":"\r\n\r\nاكثرا گرى ميان انگشتان را در بر مىگيرد ؛ زيرا ميان انگشتان از ساير اندامان ناتوان‌ترند .\r\nگرى اگر شدت يابد و بدتر از متوقع پيدا شود ، زخم به دنبال دارد و به قوباء و سعفه تبديل مىشود .\r\nچرب كردن پوست گر شده به زيان بيمار است .\r\nاگر بيم پوسته‌اندازى نباشد ، اسكنجبين خوردن به نفع بيمار است .\r\nعلاج\r\nمسألهء اساسى و بسيار مهم در علاج‌گرى پوست قبل از هر چيز پاكسازى بدن بيمار از خلط تندمزاج سوخته و مادهء بلغم شورمزه است ؛ كه اكثرا از اثر پاكسازى كامل بيمار شفا مىيابد و نيازى به معالجات و داروهاى ديگر ندارد . بعد از پاكسازى لازم غذاى بيمار اهميت بسزا دارد .\r\nبايد وسيلهء غذا و هر وسيلهء ديگرى بدن را رطوبت بخشند ؛ كه رطوبت‌بخشى را در ساير بيماريهاى پوست بحث كرده‌ايم و دستوراتش را مىدانى .\r\nچيزهاى آبكى و بىمزهء چنانى را بر رويهء پوست به عمل آور كه نگذارند عفونت به سرعت به سراغ پوست آيد . مثلا هندوانه ، كاسنى و كاهو بخورند و از آنها بر پوست نيز بمالند .\r\nبه هيچ وجه تا گرى موجود است نبايد جماع كنند . جماع مادهء ناباب را به سوى خارج به حركت درمىآورد و بخار عفونى از آن برمىخيزاند و اين بخار به رويهء پوست مىآيد و پوست متعفن مىشود . هم ازاين‌رو است كه مىبينى كسى كه گر شده است بوى بدنش گنديده به مشام مىآيد و ازاين‌رو دستور داده‌اند كه گر شده وقتى غسل شرعى مىكند بايد بدن را ماساژ دهد .\r\nداروهايى كه براى پاكسازى بدن گرى گرفته مناسب و سزاوارند ، از اين قرارند :\r\nسس صغير آب‌پز شده با هليلهء زرد و شاهتره و سنا و بسپايك و خاراگوش . كه اگر روغن گل و كاسنى هم در آن وارد باشد خوب است . و اگر ماميران هم باشد - كه خاصيت گرىزدايى دارد - چه بهتر .\r\nدر داروى پاكسازى سقمونيا باشد خوب است .\r\nحب مسهل الوا ( صبر ) و سقمونيا بسيار خوب است .\r\nاينك دارويى تركيبى و خوب در پاكسازى بيمارى گرى .\r\nنسخه : هليلهء زرد و مويز از هريك بيست درهم را در دويست و هفتاد مثقال آب بريز و بر آتش بگذار بجوشد . تا يك سومش مىماند . بپالاى و شصت مثقال از آن پاليده را جدا كن ! خيار چنبر دارويى ده درهم در آن شصت مثقال آب جدا شده بريز و مچاله كن و بفشر و باز بپالاى ! يك درهم قارچ چمنى را در آن ريز و بهم زن و بيمار تناول كند .\r\nداروى تركيبى زير كه اسمش حب شاهتره مىباشد بسيار خوب و مناسب است .\r\n\r\n","description":"","footnote":"","page_name":" 183 ","page_number":211},
  {"content":"\r\n\r\nنسخه : هليلهء زرد ، هليلهء كابلى از هريك پنج درهم ، صبر يا الواى سقطر ( نوعى الوا كه از يمن آورند ) هفت درهم ، سقمونيا ( محموده ) پنج درهم . همه را در آب شاهتره بسرشند تا به كلى درهم مىآميزند . بگذارند تا خشك مىشود . باز آب شاهتره بر آن پاشند تا سوپ ماننده مىشود و باز بگذارند تا خشك مىشود . سه بار اين عمل تكرار شود . در آخر مرتبه بگذارند كه نيم خشك شود و از آن حبها سازند و از اين حبها را استعمال كنند .\r\nداروى تركيبى ديگرى هست كه در علاج گرى كهنه شده و پايا بسيار خوب است . با تركيب زير :\r\nنسخه : هليلهء زرد ، بليله ، آمله و برنگ كابلى پوست كنده از هريك يك درهم ، تربد دو درهم ، در پانيد بسرشند و قرص سازند . براى پاكسازى كامل ده درهم و تا پانزده يا بيست درهم از آن قرصها با آب گرم تناول شود . و اگر سقمونيا با قرصها تناول شود بهتر است .\r\nكسى كه گرى كهنه شدهء بد دارد ، اگر دستورات زير را به كار برد ممكن است به كلى شفا يابد ؛ دستور از اين قرار است : تا سه روز هر روز يك مثقال الوا بخورد و يك روز فاصله اندازد و نخورد . باز سه بار يك در ميان هر روز يك مثقال . يعنى اين را در مدت شش روز هر دو روز يك مثقال بخورد . يا سه روز هر روز پياپى بخورد . بعدا سه روز استراحت كند و باز سه روز پياپى بخورد .\r\nاگر برحسب معاينه تشخيص دادى كه لازم است زخمى شود و زخم را علاج كنى ، بكن ! و اگر بيم از پوسته‌اندازى بود حقنه را به كار ببر كه اين عمل به كلى گرى را ريشه‌كن مىكند .\r\nكسى كه گرى داراست اگر روزى يك درهم تا يك مثقال صبر ( الوا ) را در آب كاسنى خيسيده بخورد و بر آن دوام كند ، بسيار خوب است . و اگر ديدى كه آب رازيانه بخورد مانعى ندارد ، كمى آب رازيانه را با صبر بخورد و بر آن دوام كند . اما اگر ديدى كه بيمار نمىتواند بر خوردن صبر دوام كند ، تركش كند .\r\nخيسيدهء آلوبخارا بخورند خوب است .\r\nمرباى هليلهء زرد را بخورند خوب است . منظور از مرباى هليله آن است كه هليله بر آتش بجوشد و آبى را كه از هليله پرمايه شده است از آتش بردارند و در آفتاب بگذارند تا از اثر آفتاب غليظ عسل‌مانند مىشود ؛ آنگاه اگر گرى تر است بيمار پنج درهم تا ده درهم را با شكر بياميزد و بخورد و اگر گرى از مادهء صفرايى باشد باز همين مرباى هليله خوب علاجى است .\r\nاگر ساير حبوبات دارويى را چون هليله و به همان دستور مرباى هليله مربا سازند و بخورند خوب است .\r\nاگر چندين دارو از داروها را باهم مخلوط كنند و مربا سازند - چنان كه در هليله ذكر شد - خوب است .\r\n\r\n","description":"","footnote":"","page_name":" 184 ","page_number":212},
  {"content":"\r\n\r\nآب پنير با سس صغير بخورند - كه دستور خوردن آن را نيز سابقا در غير اين فصل ذكر كرديم - خوب است .\r\nاگر چندين روز پياپى هليله و شاهتره را باهم تناول كنند بسيار مفيد است .\r\nداروى تركيبى زير به آهستگى و نرمى پاك‌ساز است و در علاج گرى بسيار مفيد است .\r\nنسخه : هليلهء زرد و صبر يمنى از هريك يك درهم ، كتيرا و گل محمدى از هريك يك درهم ، زعفران يك سوم درهم . همه را درهم بسرشند و قرص سازند و پنج نخود « 1 » آن را با سقمونيا بخورند .\r\nنسخهء ديگر :\r\nدارويى كه سابقا ذكر شد و برنگ كابلى در آن وارد است يك روز يا دو روز پشت سر هم از دو درهم تا سه درهم بخورند .\r\nبرخى از اطباء مىگويند : اگر پاك‌سازيهاى زياد در بيمار مبتلا به گرى بهرهء چندانى نداد ، بايد داروهاى پاك‌ساز را سبك‌تر گردانيد و بيمار تنها هر روز صبح و شب قاوت گندم مخلوط با شكر بخورد و آب زياد بر آن بنوشد .\r\nطبيبان گويند : بيمارى كه گرى خشك يا خارش دارد و پوستش سفت شده است ، به مدت سه روز هر روز به وزن يك‌صد و سى درهم روغن كنجد را با شصت و پنج درهم اسكنجبين و امثال اسكنجبين بخورد .\r\nبرخى از طبيبان آب عناب را با روغن كنجد مخلوط مىكنند و به بيمار مىدهند . ما اين را آزموديم واقعا خوب علاجى است ؛ ليكن معده را ناتوان مىكند .\r\nداروى تركيبى زير در علاج گرى خوب دارويى است .\r\nنسخه : ريم نقره ، مردارسنگ ، مقل و زردچوبه را در سركه و روغن گل بسرشند و بر جاى گر شده مالند ؛ كه براى گرى بسيار قوى هم خوب است .\r\nنسخهء خوب و از آن آسان‌تر :\r\nگل ارمنى ، كافور و زعفران از هريك نيم درهم ، همه را در آب پياز دشتى و روغن گل بسرشند و بر گرى سبك مالند .\r\nنسخهء كمى از آن قوىتر :\r\nبزر رازيانه در روغن كنجد و روغن گل ساييده شود و در حمام بر گر شده بمالند .\r\n\r\n\r\n","description":"","footnote":"\r\n( 1 ) - نخود : سه درهم - تحفه . نخود : يك بيست و چهارم مثقال - معين .\r\n","page_name":" 185 ","page_number":213},
  {"content":"\r\n\r\nنسخهء ديگر :\r\nآب انار ترش ، روغن گل و بورك درهم مخلوط شوند و بر پوست گر شده بمالند . اگر آب انار با پيه انار باشد ، يعنى انار را همراه پيه داخل انار بفشرند و آبش را بگيرند و با روغن گل و بورك مخلوط كنند بهتر خواهد شد .\r\nنسخهء ديگر :\r\nآرد عدس ، گل كاهن و سركه را درهم مخلوط كن و به هم بزن و در آفتاب بگذار تا از اثر تابش آفتاب گرم مىشود ، آنگاه بر جاى گر شده بمال !\r\n\r\nمعجونهاى تناولى در علاج گرى\r\nهر معجونى كه در علاج مبتلايان به قوباء ، سعفه و بهك ذكر شده‌اند ( منظورم هر معجونى است كه نرمىبخش است ) ، در علاج گرى نيز مفيد است . مثلا معجون كوچك اطريفل ( هليله‌اى ) كه كشمش در آن باشد خوب است .\r\nمعجونى كه تركيباتش در ذيل مىآيد خوب است .\r\nنسخه : سنا و شاهتره از هريك دو درهم ، هليلهء زرد چهار درهم ، كشمش شيره‌دار شانزده درهم . همه را درهم بسرشند و از آن تناول كنند .\r\n\r\nداروهاى ماليدنى و گذاشتنى بر پوست\r\nهر دارويى كه زداينده و تا اندازه‌اى تقويت‌كنندهء پوست و اصلاح‌كنندهء مزاج پوست باشد خوب است . از قبيل : آب پنيرك بستانى ( ملوكيه ) ، آب ترشك ، آب سلق ، آب انار ، سپوس آرد گندم و آرد عدس پوست كنده . اقاقيا با سركه ، بزر خربزه ، تخم داخل خربزه با بقيهء متعلقاتش كه با تخم است و تخم از آن جدا نشود ، نشاستهء ثمر كاجيره ، افشرهء كرفس ، آب‌پز شنبليله و آب پوست موز . و اگر همراه يكى از اين داروها - هركدام - پيه هندوانهء ابو جهل باشد بهتر است .\r\nسقز درخت بنه با آب نعناع ، صمغ درخت صنوبر با سركه و زاج بو داده ، زاج بو داده به تنهايى و بويژه زاج زرد بو داده كه با سركه و روغن گل باشد بهتر است .\r\nزاج سبز و هر نوع زاج ديگرى در علاج گرى خوبند . خرزهره بسيار اثربخش و نيرومند است .\r\nاگر خرزهره در سركه خيس شود و آن سركه را با روغن كنجد بپزند ، بسيار تندمزاج است ؛ ازاين‌رو كمى روغن گل در آن ريزند كه نيروى زياد از حدش را كمى كاهش دهد و بر گرى بمالند داروى خوبى است .\r\nپوست انار نيز خوب است .\r\n\r\n","description":"","footnote":"","page_name":" 186 ","page_number":214},
  {"content":"\r\n\r\nبزر ترتيزك آبى را مىآورند و روغنش را مىگيرند . پوست گر شده را با ناخن حك مىكنند و در زير آفتاب گرم يا پهلوى آتشدانى كه حرارت بدهد ، اين روغن را بر گرى مىمالند و چندين بار اين عمل را تكرار مىكنند . بسيار خوب است و آزمون شده است .\r\nنسخهء خوب :\r\nمردارسنگ و زاجى كه در ساختن مركب سياه نوشتن به كار مىرود هريك يك جزء متساوى . هر دو را در سركهء شراب بسايند و در ظرفى سفالين ريزند و در جاى مرطوب زير خاك دفن كنند .\r\nيك ماه بماند ، آنگاه بيرون آورند و از آن بر جاى گرى مالند . داروى بسيار خوبى است و درد و گزش بسيار كم دارد .\r\nكندس ، زيبق ( جيوهء كشته ) ، ريم‌آهن ، زراوند ، گوگرد ، ورس ، خرزهره ، سوختهء مس ، انار بيابانى ، نشادر ، عدس ، مر ، بزر سپند ، اندران ، زنگار ، چوبك رختشويى گازران ، مدفوع سگ ، پشك و چلغوز و مدفوع حيواناتى كه سابقا در غير اين فصل دربارهء علاج آسيب‌ديدگى پوست ذكر شده‌اند و سيماهنگ . اين داروها همگى در علاج گرى خوبند و مىتوان از آنها استفاده كرد .\r\nپوست چوب تاك را بسوزان ! اول پوست گر شده را كره بمال كه از كره چرب شود . سپس سوختهء پوست چوب تاك را بر آن بپاش و چندين بار تا گرى از بين مىرود اين عمل را تكرار كن !\r\nشاه‌زيره در سركه بخيسد و بر گرى بمالند خوب است .\r\nسقز درخت بنه را در سركه بخيسانى و بر گرى بمالى خوب است .\r\nنسخهء خوب :\r\nجيوهء كشته ، برگ خرزهره ، جوش كورهء نقره و مردارسنگ را در سركه و روغن گل بسرش بر پوست گر شده بمال ! بيمار يك شب بر آن بخوابد و فرداى آن شب بدن خود را وسيلهء سركه و چوبك سبز رختشويى و آب گرم بشويد و بعد از آب گرم ، آب سرد بر خود بپاشد و بعد از آن خود را وسيلهء روغن چرب كند .\r\n\r\nداروى بسيار آسان :\r\nمردارسنگ و زاج زرد را در اندازهء برابر در سركه ريزند و به مدت يك هفته در آفتاب داروها را در سركه بسايند و هرگاه لازم بود بر پوست گر شده مالند .\r\nجيوهء كشته ، در ميعه سايله و روغن گل بسرشند و بر پوست گر شده مالند .\r\nجيوهء كشته ، ميعهء سايله ، بزر بنفشه و كوشنه هريك يك جزء متساوى . درهم بسرشند و بر گر شده بمالند .\r\nكندس يك جزء ، گل كاهن سه جزء با سركه درهم بسرشند بر گر شده بمالند .\r\n\r\n","description":"","footnote":"","page_name":" 187 ","page_number":215},
  {"content":"\r\n\r\nهرگاه داروى تحليل برنده يا دارويى را استعمال كردى كه پوست را خشك و سفت مىگرداند ، از روغنهاى چسبان بر آن بمال ! از قبيل : روغن مشك زمين ، روغن بيد ، روغن نيلوفر ، روغن بنفشه و امثال آنها ؛ كه هم در علاج گرى خشك و هم در علاج گرى كم‌رطوبت ، استعمال اين روغنها كه بعد از دارو بر گر شده بمالى مفيد است .\r\nاگر گرى بسيار تر است ، داروهاى بسيار خشكاننده را به كار ببر و برحسب خشكى و ترى خشكانندگى دارو را تعيين كن !\r\nاگر داروى ماليدنى بر گرى پوست از آن داروها بود كه جيوهء كشته در آن وارد است ، تا مىتوانى و امكان دارد از اطراف معده و اندامان اصلى دور باشد ؛ كه مبادا زيانى به آنها برساند .\r\n\r\nعلاج خارش خشك\r\nپاكسازى شرط اول است و لازم است به عمل آيد ؛ مشروط بر اينكه بدانى كه پاكسازى لازم است ، وسايل پاكسازى را نيز مىدانى و به كار ببر !\r\nماست ترشمزهء گاوى بخورند .\r\nبا آب ولرم تن را شستشو دهند .\r\nروغنهاى سردمزاج سردىبخش را برجاى خارش بمال ! و اگر افشره كرفس با روغن سردمزاج باشد بهتر است .\r\nعلاج گرى خشك و خارش خشك به هم نزديكند .\r\nداروهاى نرم و نرمىبخش در علاج خارش خشك و دستور استفاده از آنها به ترتيب زير است :\r\nخشخاش را در سركه ساييده و با گلاب مخلوط بر جاى خارش بمال !\r\nاگر مرهم ضد خارش با افيون مخلوط باشد و آن را بر جاى خارش بمالى ، خارش را تسكين مىدهد و دارويى است قوى . اگر داروهاى تركيبى را - كه در علاج گرى خشك ذكر شده‌اند - با نشادر مخلوط كنى و با سركه برجاى خارش بمالى خارش را تسكين مىدهد . اين دارو در خارش بيضه‌ها ويژگى دارد .\r\nزاج بلورى بو داده و قطران درهم مخلوط شوند و بر جاى خارش بمالند خوب است ؛ همين دارو در علاج خارشى كه بر عورت زن و مرد مىآيد خوب است ؛ كه دارو را بر پارچه‌اى بمالى و بر جاى خارش ببندى .\r\nاگر بيمار خارشى پير و سالخورده است ، دردى شراب را با كمى زاج بلورىتر مخلوط كنند و بر جاى خارش بمالند . كسانى كه به گرى يا خارش يا هر دو مبتلا هستند ، در شستشوى بدن ، آب درياى بر آتش جوشيده يا آب دريا بدون بر آتش گذاشتن و آب‌پز سيماهنگ استعمال كنند خوب است .\r\nغذاى گر شده و خارشى بايد ترىبخش باشد و خون پسنديده توليد كند . و غذا تمايل به سردمزاجى و ترمزاجى داشته باشد و گوشتهاى ميانه در سبكى و ديرهضمى بخورند .\r\n\r\n","description":"","footnote":"","page_name":" 188 ","page_number":216},
  {"content":"\r\n\r\nكسانى كه پوستشان مىخارد و سفت شده است ، با غذاهاى خود روغنهاى نرمىبخش تناول كنند . از قبيل : روغن بادام ، روغن كنجد و غيره .\r\nاين را نيز بدان ! كه اگر گرى بسيار بد و بغرنج باشد حجامت بر هر دو ساق پاى بيمار بگذارى بسيار مفيد است .\r\n\r\nفصل سوم حصف « 1 »\r\nگاهى رخ مىدهد بر بدن يا بر اندامى از اندامان بدن كسى كه زياد عرق مىكند و كمتر خود را مىشويد ، و بويژه - در سرزمينهاى گرمسير - جوشهايى خارمانند بر پوست پيدا مىشوند ، مثل اينكه اين جوشها زادهء ماده‌اى باشند كه در راه‌پيمايى با عرق برنيامده و بر رويهء پوست جا مانده است . و تو گويى تفالهء عرق است كه از تراوش كامل و جدا شدن از پوست سر باز زده است .\r\nگاهى ممكن است جوشى پديدار نشود ، اما در هرحال نوعى زبرى بر رويهء پوست مىآورد .\r\nعلاج\r\nاگر مادهء به وجودآورندهء جوش خارسان يا زبرى پوست در بدن زياد بود ، بايد وسيلهء خونگيرى و اسهال خلط تندمزاج و بدجنس را از تن بيرون راند . بايد به‌طور هميشگى كسانى كه بيش از حد متوقع عرق مىكنند خلط بد و تندمزاج را از بدن دور سازند .\r\nپاكيزه نگهداشتن بدن ، شستشوى بدن با آب گرم و بعد از آب گرم با آب سرد بسيار لازم است .\r\nوقتى كه به حمام مىروند و عرق مىكنند ، وسيله آرد عدس و گوشت خربزه تن را ماساژ دهند . و بعد از حمام كردن وسيله ريحان خود را ماساژ دهند .\r\nگوشت خربزه ، آرد عدس و آرد باقلى هر سه درهم مخلوط شوند و بر تن مالند خوب است .\r\nالبته ممكن است كه اين تن‌شويه خارشى به بار آورد ؛ اگر كمى صندل نيز در آن باشد خارش رخ نمىدهد . همچنين اگر گوشت خربزه و آرد عدس و آرد باقلى همراه كمى كافور باشند و بر تن مالند خارش پيدا نمىشود .\r\nاگر بيمار از رنگ حنا متنفر نباشد ، حنا بر تن بمالد خوب است و نفع بيند .\r\nچيزهايى از قبيل : آب انار ، ترشك ، عدس . آلوبخارا و تمر هندى بخورند خوب است .\r\n\r\n\r\n","description":"","footnote":"\r\n( 1 ) - حصف : در اصطلاح اطباء گرى خشك است - المنجد .\r\n","page_name":" 189 ","page_number":217},
  {"content":"\r\n\r\nچيزهايى بر تن مالند كه مانع عرق كردن مىشوند ؛ از قبيل : آب‌پز آس با روغن گل و آب گشنيز .\r\nگويند آب در آفتاب گرم شده بر تن پاشند خوب است .\r\nهر آبى كه با داروهاى گيرنده پخته باشد خوب است و از عرق كردن جلوگيرى مىكند .\r\nبايد بيمار استراحت كند و حركت نكند ، بايد از جاى گرم عرق‌آور دور باشد ، در جايى بنشيند كه باد به تنش بخورد . وسيلهء بادبزنها خود را خنك كند و با آب سرد آب‌تنى كند .\r\nبا روغن آس و روغن گل تن را چرب كند . اگر كره بر تن مالند از همه بهتر است و در منع عرق اثرى عجيب دارد .\r\nو اگر كره با كتيرا و صمغ عربى باشد اصلا عرق سر بيرون نمىآورد .\r\nبر تن ماليدنيهايى مخلوط با مردارسنگ ، ريم‌آهن و توتيا بر تن بمالند ، توتيا در اين زمينه ويژگى دارد .\r\nخاكستر برگ مورد ، نى نهاوندى ، برگ مورد ( آس ) ، برگ سبز غار ، سداب و خاكهء كندر ، هر كدام از اينها با بر تن ماليدنيها باشند خوب است .\r\nسريش ماهى در آب حل شود و بر تن مالند خوب است .\r\nاگر داروى قوى و پر تأثير لازم باشد ، بر تن ماليدنى همراه با مويزك ، يا كندر و يا گوگرد باشد .\r\nاگر جوشهاى حصف چركين شدند ، علاج نوعى ديگر و به قرار زير است :\r\nزردچوبه ، مازو ، گل ارمنى و سفيداب با سركه ( مرهم سفيداب ) همراه بر تن ماليدنيها باشند خوب است .\r\nاگر احيانا همين جوشهاى چرك كرده در بدجنسى پا از گليم خود بيرون كشيدند و از سرسختى دست برنداشتند ، علاج آن است كه وسيلهء آتش بسوزند . و اگر باز ريشه‌كن نشدند و استحكام يافتند علاج سعفه را به كار ببر !\r\n\r\nفصل چهارم بنات الليل ( دختران شب )\r\nكسانى كه از عرق كردن زياد پوستشان سفت مىشود و سوراخهاى ريز پوست مسدود مىگردند و در عين حال دستگاه گوارش خوب دارند غذا را خوب هضم مىكنند ، گاهى در سرما و در شب بدنشان مىخارد و زبر مىشود و جوشهاى ريز بر پوست مىآيد كه آنها را دختران شب ناميده‌اند . سبب اين حالت آن است كه سوراخهاى ريز پوست اساسا تنگند و وقتى كه پوست سفت شده است تنگ‌تر شده‌اند . بويژه كه انسان به حد زياد غذا را هضم كند و از هضم شده بخارهايى بالا رود ؛ كه معلوم است بخار غذاى هضم شده در وقت شب به سوى پوست مىآيد و ازاين‌رو دختران شب ناميده شده‌اند ؛ زيرا اكثرا روىآورهاى اين حالت در شب واقع مىشوند .\r\n\r\n","description":"","footnote":"","page_name":" 190 ","page_number":218},
  {"content":"\r\n\r\nاز ويژگيهاى اين بيمارى يكى آن است كه در اول نوعى خارش به بدن روى مىآورد كه بيمار از آن تا اندازه‌اى لذت مىبرد . بعدا شدت مىيابد و درد همراه دارد و خارش شديد همراه درد انسان را افسرده مىكند .\r\nعلاج\r\nدر علاج اين حالت دو عمل قبل از هر چيز بسيار ضرورى است : اولا بيمار تن خود را خوب بشويد و چيزهايى بر تن بمالد كه سوراخهاى ريز بدن از مسدود شدن رها شوند و گشاد گردند .\r\nثانيا كوشش كن كه رگهاى پر از خون را وسيلهء رگ‌زنى و خونگيرى اصلاح كنى . مواد خلط ناپسند را از تن بيرون رانى و پاكسازى لازم به عمل آيد ؛ وسايل پاكسازى همانها باشند كه در علاج خارش پوست ذكر شده‌اند . معلوم است كه پاكسازى از هر حيث به شرطى لازم است كه بدانى بدن بيمار به پاكسازى نياز دارد . و تنها داروهاى بر پوست ماليدنى در معالجه كافى نمىباشند .\r\nداروهاى مناسب در اين زمينه عبارتند از :\r\nالوا و مر كه با عسل بر پوست مالند ، بهترين علاج در اين حالت است .\r\nالوا را با آرد عدس و كمى سركه و عسل بر پوست مالند .\r\nآب كرفس بر پوست مالند .\r\nسركه ، بورك ، حنا و زعفران همگى از داروهاى علاج حصف هستند .\r\n\r\nفصل پنجم زگيل و هم‌گوهرانش\r\nگاهى سربرآورده‌هايى را بر پوست انسان مىبينيم كه در شكل ظاهر ممكن است فرق داشته باشند ، اما در گوهر همگى يكى هستند .\r\nيكى را زگيل ، ديگرى را ميخچه و سومى را قلابى و غيره را چيزهاى ديگر ناميده‌ايم .\r\nسبب پيدايش اين زائده‌ها بر پوست مادهء سودايى غليظ است .\r\n- اين مادهء سودايى غليظ كجايى است ؟\r\n1 - شايد مادهء خلط بلغم به حد زياد در خون خزيده و در آنجا خشكيده و به مادهء سودايى تبديل شده باشد .\r\n2 - ممكن است فقط خون بدون بلغم به حد زياد در يك جا بند آمده و از حركت افتاده و سببى متعفن‌كننده نبوده است ؛ در نتيجه خشكيده‌اى سردمزاج شده و به مادهء سودايى غليظ انجاميده باشد . كه اين حالت بويژه در رگهاى كوچك و باريك بيشتر رخ مىدهد ؛ زيرا در چنين رگهاى نازك خون متعفن نمىشود . و در هرجا خون كم باشد متعفن شدن كم است يا نيست و از آنجا كه چنين رگهاى كوچك به سببهاى روىآور خارجى نزديك‌ترند ، خونى كه در آنها است قبل از\r\n\r\n","description":"","footnote":"","page_name":" 191 ","page_number":219},
  {"content":"\r\n\r\nاينكه به عفونت برسد خشكيده مىشود . بويژه اگر خون در گوهر بسيار گرم‌مزاج نباشد ، خشكيدن هست اما متعفن شدن نيست . ممكن است از چنين گوهر سودايى شده‌اى يكى از اين عوارض برويد و سربرآورد . و نسبتا حجمش درشت باشد . همين يك عدد بزرگ سبب شود كه مزاج غذاى مخصوص اندام همسايه‌اش را با مزاج خود هماهنگ سازد و در آنجا نيز اين خشكيدن خون را ايجاد كند و سردمزاج گردد . در نتيجه زگيلى كه در اول يكى بود ، به چندين زگيل متعدد سر بكشد و زياد شوند . اگر وسيلهء معالجه ما بتوانيم يكى را برچينيم يا از كار بيندازيم آنهاى ديگر نيز از بين مىروند .\r\nاگر برآمده از پوست راست برآمده است ، زگيل است . و اگر سرش پهن و حجمش درشت و سرش به سر ميخ شبيه است ميخچه نام دارد . اگر سربرآورده از پوست دراز است و قلاب مانند كج شده است آن را شاخ گويند .\r\nنوعى ديگر هست كه آن را طرسوس گويند و از جملهء زگيلها به حسابش مىآورند ، هرچند بايستى فرقى برايش قايل شوند . اگر طرسوس را شق كنيم مادهء ريم و چرك در زير آن پيداست .\r\nعلاج\r\nاگر مىبينى كه تعداد سربرآورده‌ها از پوست از حد متوقع بيشترند و رو به افزايشند ، رگ‌زنى و پاكسازى مادهء خلط سودايى بسيار ضرورى است . و بايد غذاى بيمار را به غذاى توليدكنندهء كيموس خوب تبديل كرد . و ساير مقدمات علاجى را - كه چندين بار تكرار كرده‌ايم - به كار برد .\r\nداروهاى ماليدنى بايد از جنس داروهايى باشند كه تلخ و گيرنده هستند .\r\nاگر سر برآورده از پوست زياد نيست و سبك است ، دارو را سبك گردان و بر آن بمال ! داروهاى زگيل عبارتند از :\r\n1 - روغن پسته ، كه هميشه بر زگيل بمالند .\r\n2 - گندم را آب‌پز كن و بپالاى و بگذار سه روز بماند آنگاه بر زگيلها بمال !\r\nآب گرفته از تره كاشتنى و معمولى را با سماق مخلوط كن و بر زگيل بمال !\r\nبوركى كه از كبر مىگيرند خوب است .\r\nثمر سرو و زيتون كال و نارسيده خوبند .\r\nثمر درخت گز بزرگ نيز خوب است .\r\nبرگ سبز مورد ( آس ) در علاج هر نوع زگيلى خوب است كه بر آن بمالند .\r\nپوست سبز و تر گردو و انجير خشك هر دو خوبند و هركدام را بر زگيل بمالى مفيد است .\r\nخرنوب در علاج زگيل درشت و نيرومند خوب دارويى است و آزارش بسيار كم است .\r\nپوست پرزه ريشه‌هاى درخت ترنگوت و خاكستر چوب ترنگوت با سركهء شراب بسيار خوبند .\r\nسپند و حنا را باهم بكوب و بساى و ببيز و با آب سرد بر زگيل بمال !\r\nاما اگر مسأله شديدتر از سبك است ، داروهاى نيرومندتر و اثربخش‌تر مىخواهد كه از\r\n\r\n","description":"","footnote":"","page_name":" 192 ","page_number":220},
  {"content":"\r\n\r\nقرار زيرند :\r\nنسخه : آهك ، زرنيخ و شخار بويژه اگر با جيوهء كشته باشند و همه درهم سرشته شوند و بر زگيل و غيره بمالند . داروى خوبى است . و اگر اين داروها را با خاكستر بلوط بسازى بسيار بهتر مىشود .\r\nروغن زيتون با نمك ، آب پياز و موسير و پشك بز مخلوط شود خوب است .\r\nآلاكلنگ با زرنيخ قاطى شود و بر زگيل و ميخچه و غيره بمالند علاج خوبى است .\r\nعسل بلادر را برجاى برآمده بگذارى يا بمالى كمتر مىرويند .\r\nشير گياه لبانه را چندين بار بر آنها بمالى مىافتند .\r\nاشك شاخهء تاك خوب است .\r\nكبيكه نيز بسيار تأثيربخش است و برآمده‌ها را مىاندازد .\r\nسياه‌دانه را با ادرار بسرش و بر زگيل يا ميخچه بگذار ، تأثير شگفت‌آور مىبينى .\r\nزهرهء تگه ( بز نر ) نيز بسيار خوب است .\r\nصمغ انگدان نيز از جمله داروهاى اين حالت است .\r\nمرهم بلادر - كه براى تركانيدن دملها به كار مىرود - در اينجا نيز از داروهاى بسيار خوب است .\r\nداروى تركيبى زير نيز خوب است .\r\nنسخه : پوست سبز گردو ، شيشه و آهك زنده از هريك يك جزء متساوى . همه را خوب بكوب و بساى و ببيز و درهم بسرش و بر سر برآورده بگذار كه پدرش را درمىآورد .\r\nنسخهء ديگر :\r\nزنگار و سوختهء كاغذ از هريك پنج درهم ، پيه هندوانهء ابو جهل شش درهم ، بورك شش درهم ، نشادر چهار درهم ، شخار و زرنيخ زرد از هريك هشت درهم ، زهرهء گاو شش درهم ، چوبك رختشويى ايرانى هفت درهم . همهء اينها را خوب بكوب و بساى و ببيز و با آب صابون درهم بسرش و برجاى لازم بگذار !\r\nممكن است زگيل‌ها را از جا بركنى ، كه اين از جا بركندن دستوراتى دارد و از قرار زير است :\r\n1 - چيزى انبوبى ( لوله‌يى ) از نقره يا آهن ، چنان باشد كه با زحمت زگيل را در خود بگيرد . آن سر انبوب تيز و برا باشد و زگيل را در آن جاى دهد و بپيچاند و كمى فشار بدهد و ريشه‌كنش كند .\r\n2 - يا قلاب را در زگيل گير كن و بكش تا بيخ زگيل بركشيده مىشود ؛ آنگاه ابزارى نازك و\r\n\r\n","description":"","footnote":"","page_name":" 193 ","page_number":221},
  {"content":"\r\n\r\nبسيار تيز را در پهلوى بيخ زگيل فرو بر و زگيل را ببر ! چه زگيل را با ابزار انبوبى بركشيدى يا بريدى ، فورا روغن حيوانى بر آن بگذار !\r\n3 - داروى تندمزاج چنانى بر زگيل بگذار كه آن را از جاى لق كند . همين‌كه ديدى كه لق است با روغن حيوانى چربش كن و كمى صبر كن ! باز دارو را بگذار و بعد از آن روغن‌مالى كن تا به تدريج بركنده مىشود .\r\n4 - آهنى نازك را كه يك طرفش كمى گود باشد بر نزديكى زگيل بگذار و كمى فشار ده كه زگيل كاملا معلوم شود ؛ آنگاه وسيلهء ابزارى تيز زگيل را ببر و داروى تندمزاج بر آن گذار !\r\nما خودمان تجربه كرديم و چندانكه ممكن بود از بيخ زگيل را با تيغ استره ( تيغ موتراش ) بريديم .\r\nهمين‌كه زگيل را دارى مىبرى بايد مواظب باشى كه پوست سالم را همراه آن نبرى . و همين‌كه بريده شد ، جاى بريده را وسيلهء صابون و مشك و گل محمدى ماساژ ده تا خونى كه از آن بايد بيايد ، بيايد و بند آيد ؛ كه بقيه بعد از آن مىافتند .\r\n\r\nعلاج شاخ‌مانندها\r\nاين برآمده‌هاى شاخ حيوان مانندهء كوچولو عبارتند از پرزه‌هايى كه بر بند استخوانهاى دست و پاها مىرويند و جدا مىشوند و به چشم مىآيند ، چنان كه گفتيم دراز و سر كج . شاخ گوسفند مانند هستند .\r\nعلاج\r\nببين تا كجا را ببرى درد نمىكند ، از همان‌جا ببر و بقيه كه مىماند ، با گذاشتن داروى بسيار تند - كه در علاج زگيل بحث شدند - آن را معالجه كن تا آن بقيه نيز مىافتد و جاى افتاده را روغن حيوانى بگذار !\r\n\r\nفصل ششم ترك پوست\r\nرخ مىدهد كه پوست بدن ، لب ، دست و پا و غيره ترك برمىدارند . چرا ؟\r\n- پوست خشكيده مىشود و ترك ترك مىگردد .\r\n- خشكيدن پوست از چيست ؟\r\n- چند سبب احتمالى دارد :\r\n1 - بدن به سوء مزاج خشك ساده مبتلا است كه سبب خشكيدن پوست شده است .\r\n2 - خلط بد و ناپسند در بدن جمع آمده و مادهء تند و خشكاننده را به سوى پوست گسيل داده است .\r\n\r\n","description":"","footnote":"","page_name":" 194 ","page_number":222},
  {"content":"\r\n\r\n3 - شايد از گرما باشد ؛ هواى گرم بر پوست بدن اثر بد گذاشته و خشكش گردانيده است .\r\n4 - ممكن است از باد باشد كه رطوبت پوست را برچيده است .\r\n5 - ممكن است سرماى سخت همين خرابكارى را كرده باشد و پوست از اثر سرما خشكيده و برهم فشرده گردد .\r\nحالات فوق را در زمين هم مشاهده مىكنى ؛ زمين ممكن است از باد ، گرما و سرماى زياد ترك ترك شود .\r\n6 - ممكن است از آب گيرنده كه محتوى نيروى زاج بلورى و امثال آن است و انسان خود را يا جايى از بدن را در آن شسته است و از اثر آب كذايى خشكيده و تركيده است . آبهاى معدن گوگرد ( آبهاى گوگردى ) و آبهاى معدن قير برعكس آبهاى معادن زاجى هستند . ما خود آب همدان و اطراف همدان را در برابر آب شاپور خواست تجربه كرديم و معلوماتمان در اين باره روشن شد .\r\n\r\nعلاج ترك پوست به‌طور عام\r\nاگر تشخيص دادى كه سبب خلط بدجنس است ، بايد خلط پاكسازى شود . و اگر از سوء مزاج است بايد مزاج را اصلاح كنى .\r\nمدت چند روز هر روز تقريبا ده مثقال و نيم روغن كنجد را در افشرهء انگور يا در خوشاب مويز شيرين بريزند و بخورند .\r\nآب‌پز خرچنگ رودخانه‌ها را با آب و شكر بخورند .\r\nبر دوام ترك‌ها را وسيلهء روغن چرب كنند .\r\nاگر ديدى كه پوست از سرما تركيده است ، اقاقيا را بر تركها بمال ! يا شلغم را در آب پخته ، يا شلغم خام و يا برگ سلق ، آب‌پز برگ سلق را در تداوى به كار ببر !\r\nمرهمهايى را به كار ببر كه برگ سلق در آن به كار رفته است . و پيه مشهور علاجى در آنها وارد است .\r\nمخ استخوان ، زفت تر و قطران همگى در علاج ترك پوست ناشى از سرما داروى خوبند .\r\nاگر ترك پوست از اثر گرما باشد ، مرهمهايى را به كار بر كه سردىبخش و رطوبت‌زا هستند ؛ مرهمها با افشره‌هاى تر و سردىبخش مخلوط باشند .\r\nبايد شخص پوست تركيده غذايش را اصلاح كند و با آب ولرم تن‌شويى كند .\r\n\r\nعلاج ترك لب\r\nتركيدن لب سببش خشك شدن پوست لب است . و سبب اين خشك شدن يا باد است كه بر آن اثر بد گذاشته و رطوبت پوست لب را برچيده است ، يا گرما يا سرما و يا مزاج خشك اين كار را كرده است كه اين را سابقا دانستى .\r\nاگر بخواهند كه علاج واقعه را قبل از وقوع كنند و در حالاتى كه بيم لب تركيدن مىرود ،\r\n\r\n","description":"","footnote":"","page_name":" 195 ","page_number":223},
  {"content":"\r\n\r\nقبل از ترك بردن لب مرهمها ، پيه ، مخ و روغن گل با سنگل ميشى - هركدام - را بر لب مالند ، لب نمىتركد . اما روغن گل و سنگل ميشى براى علاج ترك‌بردگى لب نيز خوب است . يا اينكه پوست نازك تخم‌مرغ ( پوستهء نازكى كه زير پوست بالايى در تخم‌مرغ قرار دارد ) يا پوستهء نازك داخلى نى ، يا پوست نازك سير و يا پوست پياز را بر لب بچسبانند ، لب نمىتركد .\r\nاگر لب تركيد ، از داروهاى زير استفاده كنند ترك خوب مىشود :\r\nته‌نشين شراب را نرم بسايند با سقز درخت بنه و با پيه پرنده‌اى مانند مرغ خانگى يا غاز و عسل مخلوط كنند و بر لب بمالند . يا مازوى نارسيده ، ساييده و گردمانند شود . سقز درخت بنه را بر آتش گذارند بگدازد و از اين مازوى گرد شده در آن مخلوط كنند و بر لب بمالند .\r\nگويند : كسانى كه ترك لب دارند ، وقت خوابيدن در شب ناف خود را چرب كنند ترك لب از بين مىرود .\r\nگويند : كمى پنبه در روغن خيس كنند و در گودى ناف گذارند و ببندند ترك لب رخت برمىبندد .\r\n\r\nترك پا\r\nممكن است از اثر بخار بد و ناپسند - كه از بدن خارج مىشود - ترك در پا پيدا شود . و امكان دارد همان خشكى و زبر شدن پوست سبب ترك در پا شود . روى هم رفته ممكن است ترك پا به نفع شخص باشد كه چيزهايى از آن تحليل مىرود و به نفع بدن است .\r\nعلاج\r\n1 - پاى ترك برده را در آب گرم فرو كنند و بعدا روغن و پيه را بر آن مالند و بر آن دوام كنند شايد خوب شود . البته پيه بز و پيه گاو ويژگى دارند .\r\n2 - مخ استخوان را با كمى موم مخلوط كنند تا به قوام آيد و بر ترك پا بمالند .\r\n3 - روغن كرچك و چربيى كه از پاچه مىگيرند هر دو خوبند .\r\n4 - روغن چينى در اين زمينه محشر مىكند و بسيار خوب است .\r\n5 - گداختهء دنبهء گوسفند از داروهاى بسيار ممتاز است .\r\n6 - حنا بسيار خوب است كه بر پاى تركيده مالند و اگر حنا را با آب‌پز سپند بسرشند بسيار بهتر مىشود .\r\n7 - شيرهء انگور خوب است و بسا ترك پا كه از شيرهء انگور خوب شده‌اند .\r\nاگر ترك پا از آن بدجنسهاى سرسخت است و گوشش بدهكار داروهاى بر سطح ماليدنى نيست و دهان باز كرده است ، بايد شخص به حمام برود ، قبل از دارو گذاشتن ، پا را در آب گرم فرو برد و بعد از آنكه تركها تا اندازه‌اى نرم شدند داروى مناسب چسبناك را در شكافهاى ترك فرو كند . مثلا :\r\n1 - كتيراى خوب ساييدهء گردمانند شده را در شكافته‌ها وارد كند ؛ كه واقعا داروى شگفت‌آورى است .\r\n\r\n","description":"","footnote":"","page_name":" 196 ","page_number":224},
  {"content":"\r\n\r\n2 - موم ، روغن كنجد ، سقز بنه و ميعه سايله را درهم بسرشند و شكافها را از آن پر كنند ؛ عجب دارويى است !\r\n3 - مخلوط قطران و آرد كنجد در علاج ترك پا معركه مىكند .\r\n4 - كندر ساييده با روغن يا پيه بسيار خوب است .\r\n5 - سوختهء لاش خرچنگ خوب ساييده شود و با روغن زيتون به هم بزنند ، براى علاج ترك پا خوب و براى تركهاى دست خوب‌تر است و زودتر تركها را از بين مىبرد .\r\n6 - قسمت داخلى پياز دشتى در روغن زيتون بپزد و سقز بنه را در آن روغن زيتون حل كنند .\r\n7 - سقز بنه در روغن زيتون خود بهترين علاج است .\r\n8 - كرچك دانه را آردمانند بكوبند و با كمى آب مخلوط كنند و بر تركهاى پاشنه بچسبانند و ببندند .\r\n9 - اگر ترك پا كهنه و ديرپا باشد و چرك كند ، تفالهء كرچك را بر آن گذارند خوبش مىكند .\r\n10 - مردارسنگ ، موم ، روغن زيتون و عسل همه در اجزاء مساوى درهم بسرشند و بر تركها گذارند .\r\n11 - خرچنگ رودخانه را با روغن كنجد بر آتش بپزند ، در علاج تركهاى بدجنس و به چرك آمده بسيار خوب است .\r\n12 - ته‌نشين روغن زيتون و پيه اردك و سقز بنه را درهم بسرشند ، علاج ترك پا است .\r\nداروى تركيبى زير كه ما فكرش را كرده‌ايم در علاج ترك بسيار خوب است .\r\nنسخه : كتيراى ساييدهء گردمانند شده يك جزء ، بيخ بسپايك نيم جزء ، كهرباى ساييده و كندر ساييده هر يك سه جزء ، سقز بنه دو جزء . همه را در روغن كرچك بسرش و بر تركها استعمال شود .\r\nو ما مىگوييم : كسى كه هر شب بدون فاصله انداختن پاشنه‌اش را چرب كند ، آن را از ترك بيمه كرده است .\r\n\r\nترك دست\r\nداروهايى را كه در علاج تركهاى سبك و كم پا ذكر كرديم علاج ترك دست هستند .\r\n\r\nترك ميان انگشتان\r\nعلاجش همان علاج ترك دست است و آنچه ويژگى دارد آن است كه بيخ بسپايك را بسايند تا گردماننده مىشود و بر تركهاى ميان انگشتان پاشند .\r\n\r\nزخم بالاى دنبالچه\r\nگاهى رخ مىدهد ، كسى كه مدت زيادى بر پشت دراز كشيده و حركت نكرده است - كه اكثرا\r\n\r\n","description":"","footnote":"","page_name":" 197 ","page_number":225},
  {"content":"\r\n\r\nبراى بيماران پيش مىآيد - بالاى استخوان دنبالچه و مرز ميان هر دو سرين زخمى شود و چرك كند ، يا ممكن است سرخ شود و ترك بردارد .\r\nعلاج\r\nبايد همين‌كه سرخى پيدا شد ديگر بر پشت دراز نكشند و داروهاى جلوگير از زخمى شدن را به كار برند .\r\nاگر شخص بيمار است و ناچار است كه زياد بر پشت بخوابد و نمىتواند حركت كند ، بايد زيراندازش اصلاح شود .\r\nبرگ بيد را تازه به تازه از شاخه‌هاى بيد بكنند و بر آنها دراز بكشد ، بر گاورس بخوابد ، بر تشك پر بخوابد . هركدام از اينها را كه آكنهء تشك مىكنند بايد روپوش كرباس نرم و يا چيزى شبيه آن بوده و زبر نباشد .\r\nاگر بالاى دنبالچه زخم چركين شد ، مرهم سفيداب بر آن مالند .\r\n\r\nفصل هفتم بوى گند بدن\r\nگاهى رخ مىدهد كه بدن انسان ( پوست بدن همگى يا پيچ و خمهاى پوست بدن ) يا ادرار و مدفوع بسيار بدبو مىشوند .\r\nما در اين فصل دربارهء سبب پيدايش اين بدبويى و علاج آن صحبت داريم و دربارهء بوى گند دهان قبلا شرح و بياناتى داشتيم . حال ببينيم بدبويى از چه روى مىدهد .\r\nخلط داخل بدن عرق متعفن مىشود ، كه حركتهاى جنبانندهء خلطها در درون به متعفن شدن آن كمك مىكند .\r\nحمام نكردن ، غسل نكردن بعد از جماع و غيره - كه لازم شرعى است - و غسل نكردن بعد از پاك شدن از حيض و به تأخير انداختن آن سبب پيدايش بوى گند در بدن مىشوند . و ممكن است از خوردن مثلا شنبليله به حد زياد و از خوردن چيزهايى كه مواد تندمزاج را به سوى سطح بدن به حركت درمىآورند بدن بوى بد بدهد .\r\n\r\nعلاج بدبو شدن پوست بدن به‌طور عام\r\nبايد خلط بد و ناهنجار از بدن پاكسازى شود و اگر سوءمزاجى هست اصلاح گردد .\r\nاندازه و چگونگى غذا را مراعات كنند ، چيزى بخورند كه زود هضم است و خوب هضم مىشود و چندان بخورند كه بتوانند هضم كنند . تن خود را شستشو دهند كه هميشه پاك از كثافت باشد . ناشتا چيزى بخورند كه عرق خوش‌بو شود ، مثلا دارچين ختايى يا سرخدار را ناشتا بخورند . سبزى خوردنى از نوعى باشد كه خون را تصفيه كرده و از تعفن خون جلوگيرى\r\n\r\n","description":"","footnote":"","page_name":" 198 ","page_number":226},
  {"content":"\r\n\r\nمىكند و ادرارآور است از قبيل : كرفس ، كنگر و مارچوبه . ليكن بعضى از اين تصفيه‌كننده‌هاى خون كه منظورم مارچوبه است سبب بدبو شدن ادرار مىشوند .\r\nزردآلو بخورند خوب است ، خوشاب زردآلوى خوش‌بو شده بخورند ، آب آس برتن پاشند ، زاج بلورى ( شب ) را در آب حل كنند و آب را بر تن مالند ، سوسنبر در آب بپزد و آبش بر تن ماليده شود ، نعناع ، مرزنگوش برگ سيب و برگ بيد همگى براى به تن ماليدن خوبند .\r\nآس ( مورد ) را بكوبند و بر تن مالند ، صندل كه بسيار خوب است و خاصيت دارد ، مشك زمين ، شكوفهء گورگياه ، نى نهاوندى ، برگ سرو و گل محمدى - كه ويژگى دارد - مرزنگوش ، ريحان ، دوال ، برگ ترنج ، پوست ترنج و برگ گياه سوسن ، همگى در اين باره خوبند . برگ سيب و برگ سوسن بسيار خوبند و براى خوش‌بو كردن بدن ويژگى دارند .\r\nقرص گل كه با سك باشد خوب است .\r\nاگر سوراخهاى پوست مسدود مىشوند و عرق گدار بيرون آمدن ندارد و متعفن مىشود داروهاى زير را بر تن مالند : مردارسنگ ، توتيا ، خاكستر برگ سوسن ، زاج بلورى و امثال آن ، مر ، الوا ، روغن مورد و روغن گل .\r\n\r\nبوى زير بغل\r\nگروهى بر اين عقيده‌اند كه بوى بد زير بغل بقيهء اثرات آب پشتى است كه انسان از آن به وجود آمده است . و اين قسمت از آب پشت به اطراف زير بغل رسيده و در سوراخهاى ريز پوست جاى گرفته است . اين عقيده و نظريه جاى اعتماد نيست ؛ اگر مىگفتند بخار ماده‌اى كه در انسان از آب پشت برمىخيزد و در بدن به حركت درمىآيد ، سبب بوى گند زير بغل مىشود معقول‌تر بود .\r\nعلاج\r\nاگر نياز به پاكسازى بدن بود پاكسازى شود و بعد از پاكسازى داروهاى آتى را استعمال كنند .\r\nتوتيا ، مردارسنگ مربّا شده ، جوش كوره‌ها ، خاكستر آس و آبى كه زاج بلورى در آن حل شده است .\r\nاگر صندل را در آب زاج بلورى ريزند و كافور در آن باشد بهتر است .\r\nداروى تركيبى زير نيز خوب است .\r\nنسخه : صندل ، دارچين ختايى ، سك ، سنبل ، زاج بلورى ، مر ، ساذج و گل محمدى از هريك يك جزء ، توتيا و مردارسنگ سفيد شده از هريك سه جزء ، كافور نيم جزء ، همه را با گلاب درهم بسرشند و قرص از آن سازند و خشك كنند و از آن قرصها بر زير بغل مالند .\r\n\r\n","description":"","footnote":"","page_name":" 199 ","page_number":227},
  {"content":"\r\n\r\nنسخهء ديگر :\r\nگل آتشى خوشبوى ، سك ، سنبل ، مشك زمين ، مرّ و زاج بلورى از هريك ده مثقال با گلاب درهم بسرشند و قرص از آن سازند و از اين قرصها را بر زير بغل مالند .\r\nداروى تركيبى زير گردپاشيدنى بر بدن مىشود و بوى گند را از بدن بر طرف مىكند .\r\nنسخه : مشك زمين ، ساذج ، شكوفهء گورگياه و ميعهء شامى - كه منظورم از ميعهء شامى شيرهء درخت عبهر « 1 » است - از هريك به وزن ده درخمى ، خشكيدهء گل محمدى و شاخه‌هاى نازك مورد ( آس ) از هر يك به وزن بيست درخمى .\r\nمشك زمين و شكوفهء گورگياه و ساذج را با شراب ريحانى تر كن و بگذار تا خشك مىشوند ؛ آنگاه همه را خرد بساى !\r\nگل محمدى و جوانه‌هاى مورد را نيز خوب خرد كن و بساى و با ساييدهء مشك زمين و شكوفهء گورگياه و ساذج مخلوط كن !\r\nزعفران را در گلاب بريز و بهم زن تا حل مىشود . آن گلاب را بر داروهاى ساييدهء درهم آميخته بپاش تا تر مىشوند . سپس در سايه بگذار تا خشك مىشوند . از نو همه را باهم بساى و گرد دارويى از آن بساز !\r\nخانم يا آقاى بدبو بدن به حمام برود و بعد از حمام هر عرقى كه كرده است بايد بسيار خوب از بدن برچيند و خشك گرداند ؛ آنگاه از اين گرد دارويى را بر بدن بپاشد . بدنش سهل است كه ديگر بوى بد نمىدهد ، بوى خوش هم مىپراكند .\r\nگرد دارويى فوق با اشخاص گرم‌مزاج بسيار سازگار است .\r\n\r\nنسخهء ديگر كه با بدن سردمزاجان سازگار است :\r\nسنبل الطيب ( علف گربه ) ، ميخك ، هل ، چوبكهاى بلسان و دارچين ختايى از هريك به وزن سه درخمى ، كوشنه ( قسط ) ، ناخن پريان ، سنبل هندى و دارچين از هريك دو درخمى ، شاخه‌هاى نازك گياه مرزنگوش و سنبل سوريه از هريك چهار درخمى ، شيرهء درخت عبهر در شراب حل شود . بقيهء داروها را در آب سوسنبر بساى و همه را درهم مخلوط كن و به همان دستور داروى قبلى ، بعد از خشك كردن آن در سايه ، چون گرد بساى و به همان دستور حمام رفتن و خشك كردن عرق از بدن آن را بر بدن بپاشند .\r\n\r\n\r\n","description":"","footnote":"\r\n( 1 ) - ميعهء سرخ : بنا به قول محمد بن زكريا ، صمغ درختى است كه در بلاد شام آن را عبهر گويند و به اندازهء درخت به مىشود - تحفه . عبهر : نرگس - معين .\r\n","page_name":" 200 ","page_number":228},
  {"content":"\r\n\r\nنسخهء ديگر :\r\nدارچين ، سنبل هندى ، ناخن پريان و كوشنه از هريك چهارده مثقال ، گل درياچه ( گل مهرزده ) ، ريم سرب و سفيداب شسته از هريك سه مثقال و نيم ، درمنه و سنبل رومى از هريك هفت مثقال ، زعفران ، گل محمدى خشكيده ، از هريك بيست و يك مثقال . داروهاى خشك را در آب آس بسايند ، زعفران را در شراب ريحانى كهنه ريزند و به هم زنند تا حل مىشود . همه را درهم مخلوط كرده و استعمال كنند ، بوى بد عرق بدن از بين مىرود .\r\n\r\nبوى بد مدفوع و باد شكم\r\nمدفوع انسان و باد شكم انسان عادتا بدبو هستند ؛ اما بعضى وقتها به اندازهء خارج از متوقع بدبو هستند كه واقعا تحمل نمىشود . اين بدبويى بسيار دو سبب احتمالى دارد :\r\n1 - خلطهاى داخل بدن متعفن مىشوند و سبب بدبويى روزافزون مدفوع و باد شكم مىگردند .\r\n2 - خوراك و چيزهاى خوراكى مدفوع و باد شكم را بدبوتر از بدبوى متوقع مىكنند ؛ كه عبارتند از :\r\nاشترخار ، سير ، ترتيزك آبى ، تره ، انگدان و صمغ انگدان . تخم‌مرغ نيز از اين بدكارها است اما اگر خوب هضم شود ، بوى ناشى از مصرف آن زياد نخواهد بود .\r\nخوردن شنبليله نيز در اين خرابكارى سهيم است ، كه بوى گند را به پوست بدن و به بول هم مىرساند ، اما بوى مدفوع را از بين مىبرد .\r\nشراب خوشبوى خوب ، بوى بد شديد مدفوع را مىزدايد .\r\n\r\nبدبويى ادرار\r\nسبب بدبويى ادرار همان سببهاى بدبويى زياد مدفوع است . برخى از خوراكيهاى ادرارآور نيز در اين بدبو كردن ادرار دست دارند . مثلا مارچوبه و امثال آن . خوردن مارچوبه بدن را خوش‌بو اما ادرار را بدبو مىكند .\r\nشايد بدبويى ادرار از اثر قرحه مثانه باشد كه علاجش سهل است و آن را ياد گرفته‌اى !\r\n\r\nفصل هشتم شپش و رشك\r\nدر حالت و چگونگى مادهء مرطوبى كه از درون بدن به سوى پوست مىآيد و تا اندازه حرارت دارد ، احتمالاتى به ترتيب زير وجود دارد :\r\n1 - اين نم همراه حرارت به اندازه‌اى لطيف و كم‌مايه است كه خودبه‌خود مىگدازد و از بين مىرود و انسان آن را حس نمىكند .\r\n2 - يا نم رسيده از درون به پوست به عرق تبديل مىشود .\r\n\r\n","description":"","footnote":"","page_name":" 201 ","page_number":229},
  {"content":"\r\n\r\n3 - يا در تحليل رفتن بر سطح پوست كثافتى از خود به جاى مىگذارد .\r\n4 - يا در بالاترين طبقهء پوست بند مىآيد و شوره و سعفه و امثال آنها را توليد مىكند .\r\n5 - يا در لايه‌هاى بالايى پوست جاى مىگيرد ؛ كه اگر زياد بدجنس باشد درد روباه و درد مار و قوباء و سعفه به بار مىآورد . اگر بد باشد اما نه بسيار بد و نيروى توليد چرك آبكى در آن نباشد و به سرعت آمادهء عفونى شدن نباشد و در حالتى دوام بياورد كه مادهء پذيراى زندگى باشد ، دادار جان‌بخش زندگى بدان مىبخشد ؛ كه اين جاندار را شپش ناميده‌ايم . جان مىگيرد ، حركت مىكند و از جاى خود بيرون مىآيد و ممكن است يك‌دفعه شپش بزرگى خلق شود .\r\nدر توليد شپش - كه از مادهء كثيف جان مىگيرد - عوامل كمكى خارجى هم هستند . از قبيل :\r\nغذاى بسيار خوب كيموس و كم‌مايه و شل كه به رويهء پوست مىرسد . مانند انجير كه خوردن آن به توليد شپش كمك مىكند .\r\nبرخى از حركات و روشهاى رفتارى انسان نيز به توليد شپش بر پوست يار و مددكارند .\r\nبويژه اگر از حركت انسان بخار آب پشت به حركت درآيد ، كه مثلا از اثر جماع بخار آب پشت بالا مىآيد و به پوست مىرسد ، كه در توليد شپش دستيار است .\r\nمراعات نظافت نكردن ، حمام نرفتن و خود نشستن و در عين حال به كار بردن چيزهايى كه سوراخهاى ريز پوست را باز مىكند و مواد ناباب حبس شده در زير پوست را به سوى تحليل رفتن سوق مىدهد يا هوايى كه مانع از عفونى شدن مادهء حبس شده مىشود به سوراخها راه يابد و نگذارد ماده عفونى يا شبه عفونى شود ، به توليد شپش كمك مىكنند .\r\nممكن است شپش به حدى بر انسان چيرگى يابد كه شخص شپشو به نزيف خون از پوست مبتلا گردد ، رنگش زرد شود ، اشتهاى غذا را از دست بدهد ، تنش لاغر گردد و توان جسمى را از دست بدهد .\r\nعلاج\r\nاگر شپش به حد زياد باشد و پياپى توليد نسل كند ، دستور علاجش چنين است :\r\n1 - قبل از هر چيز پاكسازى بدن وسيلهء خون كشيدن انجام شود .\r\n2 - اصلاح غذا و مراعات بدن و ترك چيزهايى كه مواد را به خارج گسيل مىدارند ؛ كه آنها را ذكر كرديم . آنگاه بايد داروهاى ماليدنى و پاشيدنى بر پوست به كار روند .\r\n3 - بايد بر دوام خود را شستشو دهند و پاكيزه نگهدارند . اگر با آب شور خود را بشويند و بعدا آب شيرين را در تن‌شويى به كار برند بهتر است .\r\n4 - بايد زود به زود لباسها را عوض كنند . و اگر حرير و كتان بپوشند خوب است .\r\n5 - داروهايى بخورند كه از خوردن آنها شپش مىميرد ؛ مثلا سير در آب‌پز پونهء كوهى بخورند خوب است .\r\n\r\n","description":"","footnote":"","page_name":" 202 ","page_number":230},
  {"content":"\r\n\r\n\r\nداروهاى ماليدنى و پاشيدنى بر پوست\r\nبايد داروهاى ماليدنى و پاشيدنى بر پوست ضد شپش ، خشكاننده تحليل برنده و جذب‌كننده به خارج باشند .\r\nاگر كار بسيار زار شد و شپش به شدت هجوم آورد ، ناچار بايد داروهاى سمى با داروهاى بر پوست ماليدنى مخلوط باشد .\r\nداروهاى مناسب براى مبارزه با شپش كه بر پوست بمالند عبارتند از :\r\nسماق با روغن زيتون ، ترشك ، برگ ترشك ، بيخ ترشك ، زاج بلورى با روغن زيتون ، و برگ انار ، برگ هندوانهء ابو جهل ، برگ مورد ، برگ سرو ، برگ گياه بزركتان ، نى نهاوندى و دارچين .\r\nروغن كاجيره هم شپش برانداز است و هم براى بدن مفيد مىباشد .\r\nروغن ترب عجيب علاجى است .\r\nپوست دارچين ختايى ، زراوند ، عاقرقرحا ، بيخ خطمى ، سوسنبر ، مريم نخودى كوهى ، رازيانهء شامى ، پونهء كوهى ، بزر گزنه ، بشنيز و كراويا ( شاه‌زيره ) همگى در مبارزه با شپش خوبند كه بر تن ماليده شوند .\r\nداروى تركيبى زير نيز بسيار خوب است .\r\nنسخه : شياف خشخاش شاخدار سه مثقال ، كوشنه نيم مثقال ، بورك يك مثقال ، نشاسته چهار مثقال و نيم . همه را درهم بسرشند و در تنور گرم كنند يا با آهك بيالايند « 1 » ، و بر تن مالند .\r\n\r\nتن‌شويه‌هاى آبكى در مبارزه با شپش\r\nآب‌پز لوبيا گرگى تن‌شويه شود بسيار خوب و تأثيربخش است .\r\nآب‌پز سماق ، آب‌پز چوب گز ، آب‌پز پونهء كوهى ، آب‌پز برگ سرو و آب‌پز برگ صنوبر همگى خوبند .\r\nاگر داروهاى ادرارآور با تن‌شويه‌ها مخلوط باشند خالى از بهره نيست .\r\n\r\nبخورها\r\nكندس ، زرنيخ ، مويزك ، سك - كه ويژگى دارد - و گوگرد هركدام را بر آتش پاشند و دودش به بدن آيد خوب است .\r\nداروهاى قوى و بسيار اثربخش در مبارزه با شپش از قرار زيرند :\r\nنسخه : مويزك ، زرنيخ قرمز و بورك . هر سه را خوب بكوبند و بسايند و با سركه و روغن زيتون مخلوط\r\n\r\n\r\n","description":"","footnote":"\r\n( 1 ) - شيخ الرئيس مىفرمايند : « و يتنوّر » معلومم نشد كه در تنور گذارند يا با نوره ( آهك ) بيالايند - م .\r\n","page_name":" 203 ","page_number":231},
  {"content":"\r\n\r\nكنند و بر سر مالند .\r\nخربق سفيد و بورك .\r\nبرگ خرزهره با روغن زيتون .\r\nبرگ هندوانهء ابو جهل .\r\nخردل و كندس هر دو را بسايند و كمى سركه بر آن ريزند و بعد از آن جيوه در آن بسايند و بكشند ، كه دارويى بسيار قوى مىشود .\r\nزرنيخ ، گوگرد ، زراوند ، خاكستر بلوط ، كوشنه و مر باهم مخلوط باشند ، دارويى علاجى و بسيار قوى است .\r\nكندس ، زرنيخ قرمز ، زراوند دراز ، قطران و زهرهء گاو به اندازه‌اى كه داروها را در آن بسرشند و بر پوست مالند بسيار خوب است .\r\nقطران ، كوشاد ، زرنيخ و روغن سوسن باهم مخلوط شوند و بر پوست مالند .\r\nمويزك ، برگ خرزهره و زاج بلورى درهم مخلوط شوند و در تنور بپزند و با سركه بسرشند و بر تن مالند .\r\nاگر بعد از بخور با كندس و مويزك اين داروها را بر پوست مالند تأثير بيشترى دارد و بهتر است . و بويژه اگر قبلا تن‌شويه‌هاى ذكر شده را به كار گرفته باشند و بعدا تن را بر دود بخوريها گيرند و آنگاه دارو را بر تن مالند ، بسيار بهتر است .\r\n\r\n","description":"","footnote":"","page_name":" 204 ","page_number":232},
  {"content":"\r\n\r\n\r\nگفتار چهارم حالات مربوط به بدن\r\n\r\nفصل اوّل لاغرى\r\nلاغر شدن بدن چندين سبب احتمالى دارد كه به ترتيب ذكر خواهند شد .\r\n1 - غذائى را كه مىخورند چربى همراه ندارد .\r\n2 - غذاى زياد مىخورند اما آن‌قدر كم‌مايه است كه خون لازم براى بدن را توليد نمىكند .\r\n3 - تنها عادت به خوردن غذاهايى دارند كه خون خوب و پسنديده از آنها توليد نمىشود .\r\n4 - نيروهاى هضم‌كنندهء غذا و نيروى جذب‌كنندهء مادهء غذايى به سوى اندامان بدن ناتوان است و اين ناتوانى از اثر سوء مزاج سرد يا حركت نكردن انسان و آرامش زياد است كه نيروى جاذبه را خواب مىبرد و از انجام كارش تنبلى مىكند . بويژه اين حالت اكثرا كسانى را در بر مىگيرد كه به ورزش كردن عادت داشته‌اند و از اثر ورزش طبيعت توانسته غذا را به اندامان برساند و يك دفعه دست از ورزش شسته‌اند و به تنبلى خو گرفته‌اند و در نتيجه طبيعت به حالى درآمده است كه حتى غذاى ميانگين و معتدل را نمىتواند جذب كند .\r\n5 - خون به حد زياد و بيشتر از اندازهء لازم در طبيعت پديد مىآيد ؛ اگر خون تر مزاج آبكى باشد ، نيروى جذب‌كننده تا اندازه‌اى با آن راه مىآيد ، اما با خون مخلوط با خلط مرارى بسيار ناسازگار است و كمتر به جذبش اقدام مىكند .\r\n6 - طحال برآمده و آماسيده است و بيشتر خونى را كه مشتركا بايد به طحال و كبد برسد طحال غصب مىكند و كبد را به سستى و محروميت از خون مىكشاند .\r\n7 - ممكن است كرمهاى شكم سبب لاغرى بدن گردند .\r\n8 - سوراخهاى ريز بدن مسدود شده و سبب سد شدن خلط گشته‌اند . برهم فشرده شده‌اند و از كار واجب درمانده‌اند ؛ كه اين حالت از اثر گرماى شديد ، سرماى شديد ، يا تنها روى آوردن حالت خشكى رخ مىدهد ، كه بعدا نشانى اين حالات را شرح مىدهم .\r\n9 - چيزى را بر بدن تند بسته‌اند و دوام يافته و سوراخهاى ريز پوست و گدارها را بند آورده و\r\n\r\n","description":"","footnote":"","page_name":" 205 ","page_number":233},
  {"content":"\r\n\r\nغذا نمىتواند بگذرد و به اندامان سر راهش برسد . بويژه كسى كه گل مىخورد عادتا به اين بند آمدن گدار و مسامات مبتلا مىشود .\r\n10 - شايد علت لاغرى تحليل رفتن غذا بيش از آنكه متوقع و طبيعى است باشد ؛ غذايى كه سهم اندامان است و بايد به هر اندامى كه لازم دارد برسد ، نمىرسد و قبل از رسيدن به جاى طبيعى پراكنده مىشود . كه اين حالت در ورزشهاى بسيار سريع و در فكر كردن زياد و غم خوردن زياد و در حالت مبتلا بودن به بيماريهاى گدازنده رخ مىدهد .\r\nبدنى كه در كوتاه‌مدت لاغر مىشود ، مىتواند در كوتاه‌مدت چاق گردد و حالت طبيعى را بازيابد .\r\nبدنى كه در مدتى زياد لاغر شده است ، متوقع نيست كه به زودى چاق گردد ؛ بايد با شكيبايى و حوصله به بازگرداندنش به حالت طبيعى همت گماشت ؛ زيرا از لاغرى و در اين مدت زياد توان را از دست داده است و ياراى هضم كردن غذاى زياد را ندارد .\r\nبدن تا سست پوست باشد و تا پوستش بيشتر كش برود زودتر چاق مىشود .\r\nكسى كه از گرما يا سرما و يا هر دو بسيار تأثيرپذير باشد ، بايد از آنها خود را بپرهيزد و گرنه لاغرى سلامش مىرساند ! لاغرى كه مىخواهد چاق شود ، بايد از برخورد ناپسند با مردم ، از واكنشهاى روانى ناهنجار ، از زياد برپا ايستادن ، زياد خسته شدن ، زياد بىخواب ماندن ، اسهال و قى كردن و جماع كردن تا مىتواند كناره‌گيرى كند . طورى رفتار كند و طورى غذا بخورد كه خون داخل رگها در رگها بمانند و به جايى درنيايند كه متعفن شوند .\r\nاما اگر لاغرى بيش از حد ، بد است ، چاقى هم زيانهايى دارد كه نبايد آنها را بىاهميت دانست ؛ بهترين حالت ميانهء چاقى و لاغرى است .\r\nاگر كسى چاق است و زيانى از چاقى نديده است ، نبايد از چاقى ناراحت باشد ؛ زيرا زندگى در رطوبت است ، ليكن بايد گوش به زنگ و مواظب باشد و نگذارد چاقى از حد لازم پا فراتر گذارد و از حد معقول بگذرد . آدم بسيار چاق ممكن است احساس آسيبى از چاقى نكند ، اما چه مىداند كه يكهو و ناخودآگاه بلاى چاقى گريبانگيرش نمىشود ؟ كه اين غافلگيرى چاقى را در جاى خود ذكر خواهيم كرد .\r\nهرگاه بدن خشك و هوا خشك باشد ، لاغرى را ثبت كن ! حاضر در خدمت است .\r\nعلاج\r\nبدن لاغر شكايت‌كننده از لاغرى را به دقت بررسى كن ! لاغر شدنش از كدام يكى از سببهاى لاغرى است كه ذكر مىكنيم آن را پيدا كن و به معالجه‌اش بپرداز ! مثلا :\r\nاگر غذايش توليد خون غليظ و نيرومند و پسنديده نمىكند ، غذايى بخورد كه توليد خون لازم را بكند . نه تنها توليد خون پسنديده و بس ، بلكه بايد خون پسنديدهء كم‌مايه را نيز توليد كند كه قابل تحليل رفتن باشد .\r\nاگر تشخيص دادى كه گناه لاغرى به گردن نيروى جذب‌كنندهء سهميهء غذا به سوى\r\n\r\n","description":"","footnote":"","page_name":" 206 ","page_number":234},
  {"content":"\r\n\r\nاندامان است كه تنبلى مىكند و اندامان را تنبل كرده است ، نيروى جذب‌كننده را به حركت درآور و تقويت كن !\r\nراجع به سوء مزاج هم بررسى كامل را به خرج ده ! سوء مزاج اگر باشد بايد حتما اصلاح شود .\r\nهمين‌كه لاغراندام از خواب بيدار شد اگر ماساژش دهند نيروى جاذبه در بدن به حركت درمىآيد .\r\nاگر طرفى از بدن چاق است و طرف ديگر لاغر ، مثلا يكى از دستانش چاق و چله و دست ديگر لاغرمردنى است ، چاقه را از پايين به بالا باندپيچى كن ! بسيار تند مپيچ كه زياد به درد آيد و چندان تند كن كه گدارهاى خون را تنگ‌تر گرداند و نگذارد غذاى اندام باندپيچى شده به حالت طبيعى جاى هميشگى خود را بيابد و ناچار به جايگاه توزيع برگردد ؛ آنگاه خواه‌ناخواه غذا به سوى مقابل جريان مىيابد و دست لاغر شكمى از عزا درمىآورد .\r\nنيروى جذب‌كنندهء غذا را در اندامى كه مىدانى ناتوان و كم‌حركت است وسيلهء ماساژ به حركت درآور ! اگر ماساژ با روغن زيتون و كمى موم گرم شده صورت پذيرد بسيار خوب است .\r\nماساژ بسيار فشارآور و آزاردهنده نباشد . و تا ديدى كه از اثر ماساژ اندام التهاب كرد ، دست بردار و هروقت التهاب فروكش كرد باز ماساژ ده !\r\nاگر تشخيص دادى كه سبب لاغرى سد شدن سوراخهاى ريز پوست است ، آنها را باز كن ! و اگر سد شدن مسامها از اثر برهم فشردگى گوشت بدن است ، با وسايل مخصوص بدن را چندان رطوبت‌بخش كه سست‌تر شود .\r\nاگر سرما بر بدن اثر بد گذاشته و آن را سفت گردانيده ، چيزهاى گرمىبخش بخورند ، حركات بدنى از خود بروز دهند و از حيث واكنشهاى روانى خود را آسوده گردانند .\r\nاگر گرما بر بدن اثر بد گذاشته است و خشكى و لزجى به بار آورده است ، خوردنيهاى سرد و ترىبخش را به كار برند .\r\nاگر اندام از سرمازدگى به حالتى درآمده است كه چاقى را نمىپذيرد ، بايد آن را گرم كنى .\r\nبهترين وسيلهء گرم كردن در چنين حالتى داروى خون به زير پوست‌كشان ( سرخ‌گرداننده ) است .\r\nاگر معلومت شد كه بدن از بيمارى طحال است كه به اين سيه‌روزى نشسته است ، طحال را معالجه كن ، كه معالجات طحال را خوب دانسته‌اى !\r\nاگر خرابكاران كرم شكمند قتل عامشان كن و لاشه‌هاى نجسشان را - چنان كه يادت داديم - بيرون انداز ! و بگذار بيمار استراحت كند ، زيراندازش نرم باشد ، در سايه بخوابد و بنشيند ، به نشاط آيد ، عطر استعمال كند و نوشابه‌هاى سرد بنوشد ؛ كه اين چيزها طبيعت را كاملا نيرو مىبخشند و غذا را بهتر به مصرف مىرساند و آسان‌تر زايده‌هاى ريختنى را از خود دور مىسازد ؛ كه اين اساس و شالودهء چاق شدن است .\r\nشراب پرمايه و غذاى خوب كيموس پرانرژى و محكم - به شرطى هضم شود - خوبند . مثلا\r\n\r\n","description":"","footnote":"","page_name":" 207 ","page_number":235},
  {"content":"\r\n\r\nحليم و آش از گندم كوبيده ، آش آماج ، شيربرنج و گوشت برشته بخورند كه چاق شوند .\r\nگوشت برشته نيروى غذائيش در درون ماندگار است و گوشت سفت و محكم توليد مىكند . اما گوشت در آب پخته توليد گوشت سست و متخلخل و ناپايدار مىكند .\r\nگوشت برشتهء اردك چاق شده ، مرغ خانگى چاق و چله و گوشت كبك بسيار خوبند .\r\nمغز ميوه‌ها را با شكر بخورند .\r\nبعد از غذا خوردن حمام كردن ، غذا را خوب به بدن جذب مىكند و بدن را چاق مىگرداند ؛ اما در عين حال بايد مواظب حال خود باشند كه ممكن است از اثر حمام رفتن بعد از غذا خوردن ، راه‌بندانهايى در كبد به وجود آيد . بويژه اين احتياط براى كسانى بسيار لازم است كه خوراكهاى چاق شدن را مىخورند . بسيار رخ داده است چنين كسانى با سنگ كليه و غيره دست به گريبان شده‌اند ؛ اما نه هركه چاقى طلب كرد سنگ به دست آورد . اين احتياط ويژه به كسانى است كه در خلقت و سرشت رگهاى تنگ دارند كه در اثر خوراكهاى چاق‌كن ممكن است با راه‌بندان كبد و سنگ كليه و مثانه درگير شوند . منظور از احتياط كردن آنها اين است كه هرگاه احساس سنگينى در طرف راست بدن كردند ، داروهاى بازكنندهء راه‌بندانهاى كبد را - كه شناخته شده‌اند - بخورند . قبل از غذا كبر با سركه ، عسل و اسكنجبين بزرها را بخورند تا احساس سنگينى از بين مىرود .\r\nبهترين حمام كردن آن است كه بعد از رسيدن غذا و اسكان گزيدنش در معده صورت گيرد .\r\nاگر اول به حمام بروند و همين‌كه از حمام بيرون آمدند بلافاصله غذا بخورند ، چاق شدن صددرصد است .\r\nروى هم رفته حمام رفتن براى اكثر مردم بهترين وسيلهء چاق شدن است . بويژه كسانى كه در حال پژمردن هستند .\r\nچنان كه گفتيم بايد اگر بعد از غذا خوردن به حمام مىروند ، وقتى بروند كه غذا به سوى معده سرازير شده و در معده جا گرفته است . اين دستور را هركسى بايد مراعات كند ، مگر در حالات بسيار استثنايى .\r\nكسانى كه گرم‌مزاجند دوغى را كه از ماست ترش نشده گرفته شده بخورند بسيار خوب است .\r\nحيله‌اى را كه ذكر كرديم و گفتيم اگر اندامى چاق و يكى لاغر است بايد چه كار كرد ، بسيار حيلهء خوبى است ؛ اما همين حيله را مىتوان در يك اندام نيز به كار برد . مثلا زند لاغر است و كف دست سالم ، مچ دست را ببند ! يا بازو لاغر است و دست و زند سالم و بىخللند ، دست را تا آرنج از بالا به زير ببند !\r\n\r\nورزش چاق‌كننده\r\nقبل از شروع به ورزش كردن بدن را به سرعت و كمى زبرى و در تندى و نرمى ميانه ماساژ دهد .\r\nورزش - چنان كه سابقا هم اشاره كرده‌ايم - چندان باشد كه رنگ پوست بدن را سرخ گرداند ؛\r\n\r\n","description":"","footnote":"","page_name":" 208 ","page_number":236},
  {"content":"\r\n\r\nآنگاه ورزش ميانگين بين شديد و بسيار سبك شود ، تن‌شويى كوتاه‌مدت به عمل آيد و شخص خود را خشك كند و آنگاه بدن را ماساژ خشك بدهد . بعد از آن چيزهاى چاق‌كننده بر تن بمالد .\r\nسازگارى هوا با جسم انسان از مسائل بسيار مهم است . شايد هواى محيط زيست گرم يا سرد باشد و با مزاج لاغر شده سازگار نباشد ؛ بايد به هواى سازگارتر منتقل شود .\r\nداروهاى چاق‌كننده كه بعد از ورزش و تن‌شويى و سرخ گردانيدن اندامان بايد استعمال شوند از قرار زيرند :\r\nزفت به تنها به شرطى زفت بسيار شل و آبكى باشد ، و گرنه با روغن چندان مخلوط شود كه آبكى و شل گردد و سزاوار بر تن ماليدن شود . و ممكن است زفت را بر پوست بچسبانند و به آتش نزديك شوند و تا تفته شد آن را بر اطرافش بمالند و هرگاه بر بدن سخت گرديد آن را بردارند . زفت بسيار خوب است غذا را به سوى اندام مىكشاند و مىرساند و در آنجا حبس مىكند و نمىگذارد تحليل برود . در تابستان هرروزى كه ورزش مىكنند ، يك مرتبه زفت بر بدن مالند خوب است . و در زمستان روزى دو مرتبه بدن يا اندام مورد نظر را زفت‌مالى كنند .\r\nوقتى زفت را بر اندام يا برتن مىمالند ، اگر ديدى كه به زودى اندام زفت ماليده سرخ شد و باد كرد ، زفت را از اندام بردار ! و اگر ديدى كه هنوز اندام زفت ماليده سرخ نشده و باد نكرده است ، بگذار بماند . اما فراموش مكن هرگاه ديدى جاى زفت ماليده سرخ شد و باد كرد فورا زفت را بركن ! و در چنين حالتى وقتى به گرمى زفت را مىمالى همين‌كه ديدى كه سرد شد ، آن را بركنى خوب است .\r\nاگر قبلا اندام را ماساژ سريع و زبر و سفت بدهند و بعدا زفت بمالند بهتر است .\r\nاگر با چوب‌دستى نازك هموار و صاف و بدون گره و بويژه چرب شده اندام را بزنند تا سرخ مىشود و باد مىكند و آنگاه زفت‌مالى كنند خوب است ؛ زيرا ماده‌اى كه زايد است از اثر ماساژ يا چوبكارى كردن تحليل مىرود و آنگاه زفت را - كه گرم ولرم كرده‌اند - بر اندام بچسبان و در نزديكى آتش باشد . هرگاه زفت بر اندام منعقد و سخت شد و سرد گرديد ، بىخبر و يك دفعه زفت را بركن !\r\nبهتر آن است قبل از زفت‌مالى آب گرم - نه زياد گرم كه بسوزاند ، بلكه گرميش چنان باشد كه اندكى پوست را بگزد - بر اندام بپاشى و آنگاه اندام را زفت‌مالى كنى .\r\nآبهاى گوگردى و آبهاى معدن قير نيز جذب‌كنندهء غذا به رويهء بدن هستند .\r\nجالينوس مىفرمايد : « من برده‌فروشى را ديدم كه نوجوانى بسيار لاغر را وسيلهء زفت‌مالى چندان چاق كرد كه سرينهاى چاق دنبه‌مانند پيدا كرد . و اين چاق شدن در مدتى بسيار كوتاه صورت پذيرفت . »\r\nكسى كه از زفت خوشش نمىآيد ، روغنى از روغنهاى مسدودكنندهء سوراخهاى ريز پوست را به جاى زفت به كار برد . البته روغن ماليدنى بايد تا اندازه‌اى گرم باشد .\r\nاگر تحمل آب سرد بكنند و آب سرد بر بدن بر اندام مورد نظر پاشند و دوام كنند باز مفيد است . اين استعمال آب سرد وقتى بسيار مفيد است كه اندام را با زفت يا با روغن ديگرى\r\n\r\n","description":"","footnote":"","page_name":" 209 ","page_number":237},
  {"content":"\r\n\r\nماليده باشند و كشيدن از درون شروع شده باشد و نيروى طبيعت نزديك بوده و آن را تبديل به خون كند .\r\nكسى كه خود را براى رهايى از لاغرى و چاق شدن معالجه مىكند ، شرط اساسى پايدارى در معالجه است ؛ اگر معالجه طول كشيد و حوصلهء شخص سر رفت ، هيچ فايده‌اى نمىبيند ؛ بايد بر دوام وسيلهء پارچه خود را ماساژ دهد ، آب گرم بر خود پاشد و بعد از آن با دست بدن را ماساژ دهد و آنگاه زفت بر بدن بمالد .\r\nامكان دارد كه براى جذب خون تنها به ماساژ و غيره متوسل نشوند و داروهاى خون به زير پوست كش ( سرخ گرداننده ) مانند : عاقرقرحا ، گوگرد و صمغ سداب كوهى را به كار گيرند .\r\nبراى برخى از اندامان تن كه عادتا به غذاى زيادتر از غير خودشان نياز دارند ، بايد غذاى بيش از حد معمول به آنها رسانيد كه از مازاد آن چاق شوند . بويژه كه از ماساژ دادن ، قسمتى از غذاى اندام تحليل مىرود .\r\nبگذار داروهاى تناولى و مايه حقنه‌هاى چاق‌كننده را شرح دهيم :\r\nبايد داروى تناولى هضم را خوب گرداند ، غذا را در معده بند آورد و نگهدارد . و غذاى مروركننده در روده‌ها را اندكى كندتر عبور دهد و نيروى گيرنده‌اش زياد باشد ، غذاى ويژهء كبد و اطرافيانش را به زودى و روانى در رگها به جريان اندازد . همچنين ادرارآورهاى ميانه‌رو لازم است كه با غذا و كمى بعد از غذا بخورند . و در حالاتى نياز هست كه دارو غذا را در اندام سرد و بىحركت گرداند ، مثلا كار بنگ و امثال آن را انجام دهد ؛ كه داروهاى داراى چنين نيرويى براى كسانى كه مزاج معتدل دارند از اهميت زيادى برخوردارند .\r\nاينك دارويى تركيبى تناولى براى چاق شدن لاغراندامان .\r\nنسخه : بادام ، مغز فندق پوست كنده ، چاتلانقوش ، پسته ، شه‌دانه و ثمر صنوبر بزرگ . همهء اينها را در عسل بسرشند و قرصهايى به اندازهء گردو از آن سازند و هر روز پنج عدد از اين قرصها را بخورند و شراب بر آن نوشند چاق مىشوند ، رنگ چهره‌شان زيبا مىشود و نيروى جماعشان افزايش مىيابد .\r\nنسخهء ديگر :\r\nآرد گندم بيخته و بدون سپوس سه هزار و سيصد و هفتاد و پنج مثقال ( شانزده كيلو و هشتصد و هفتاد و پنج گرم ) ، انزروت سى و پنج مثقال . در روغن گاوى هر دو را باهم چنان بيالايند كه چربى غلبه كند . از آن قرصها سازند و صبح و شام بخورند .\r\nنسخهء ديگر ؛\r\nبادام ، فندق پوست كنده ، چاتلانقوش ، كنجد و خشخاش در اجزاء برابر ، كسيلا نيم جزء ، پانيد\r\n\r\n","description":"","footnote":"","page_name":" 210 ","page_number":238},
  {"content":"\r\n\r\nمعادل همه در وزن . همه را خرد و ساييده درهم مخلوط كنند و وقت خوابيدن شب تا بيست درهم از آن را كفلمه كنند .\r\nداروى تركيبى زير از ابتكارات كندى است .\r\nنسخه : كرچك دانهء پوست كنده دويست و دو مثقال و نيم كوبيده و ساييده شود ، شير تازه دوشيده به وزن يك‌صد و هشتاد مثقال . نرم ساييدهء كرچك را در شير ريزند و آرد گندم چندان در آن ريزند كه خميرى تند شود . از آن خمير چونه‌هاى ده مثقال و نيمى بگيرند و همچون نان پختن معمول چونه را پهن كنند و بر آتش برشته گردانند و بگذارند خشك شود و هر روز دو نان از آن نانها را بكوبند و كوبيده را بخورند .\r\nنسخهء زير هم يك داروى تركيبى از كندى است .\r\nنسخه : مويز خوب و برگزيده هر مقدارى كه مىخواهند . در مقابل هر بيست و پنج من از مويز يك‌صد و هشتاد مثقال ريم‌آهن ، شش مثقال نانخواه ( ننه حوا ) ، شش مثقال شكر و مرزهء كوهى شش مثقال . چهار وزن مويز آب بر آتش گذارند مويز را در آن ريزند و بر آتش بجوشانند تا نيمش مىماند ؛ آنگاه بقيهء داروها را در آن ريزند چند غلت بخورد و بردارند و بگذارند بعد از دو يا سه روز بپالايند . ناشتا به اندازهء نود مثقال از آن پاليده را بخورند و بعد از سه ساعت نان را با ترشى كبر و تره بخورند و به اندازهء نود مثقال نبيذ خوب بر آن بنوشند و بعد از هفت ساعت گوشت چاق و چرب بخورند و دويست و هفتاد مثقال نبيذ خوب بر آن بنوشند .\r\nاگر داروى فوق با دستوراتى كه كندى داده است تناول شود ، در دارندگان مزاج نيرومند اثرى عجيب دارد . در علاج لاغرى كه از اثر گل خوردن و مسدود شدن رگهاى اطراف كبد باشد بسيار خوب است ، رنگ زردى را از بين مىبرد و رنگ چهره را زيبا مىگرداند .\r\nنسخهء ديگر :\r\nكتيرا ، بزر خشخاش ، گلسنگ ، بهمن ، كبر ، كهربا ، زنجبيل بيابانى و انار بيابانى از هريك سه درهم و نيم . همه را بكوبند و در روغن سرخ كنند و با شش كيلو قاوت گندم مخلوط كنند . هر روز به وزن تقريبا تا سى درهم بخورند . با شكر و شير و روغن حيوانى مخلوط كنند و از آن سوپ سازند و بخورند . و بعد از نوش جان كردن سوپ كذايى حمامى سبك بكنند .\r\nنسخهء ديگر :\r\nانار بيابانى پنجاه درهم ، خربق بيست درهم ، كتيرا چهل درهم ، زنجبيل بيابانى سى درهم . همهء اينها را خرد و ساييده ببيزند . نان از آرد گندم بدون سپوس چهل و هفت درهم ، مغز بادام پوست\r\n\r\n","description":"","footnote":"","page_name":" 211 ","page_number":239},
  {"content":"\r\n\r\nكنده چهل و هفت درهم . شكر پاك از آلايش چهل و هفت درهم . همهء اينها را درهم مخلوط كنند و هر روز به وزن بيست درهم از آن را در نود مثقال شير گوسفند و نود مثقال افشرهء انگور ريزند و سوپ سازند و نوش جان كنند .\r\nداروهاى متفرقه‌اى كه هريك در چاق كردن بدن تأثير بسزا دارند عبارتند از : مغزها ، آردها ، گل سنگ ، كسيلا و بويژه كسيلايى كه با خربق باشد . كسيلا اگر با خربق تناول شود چاق كننده است و اضافه بر آن بادزايى قاوت را مىشكند ، انار بيابانى ، زنجبيل بيابانى ، بهمنان و هر چه آب پشت را تحريك كند از قبيل : مويز ، گاودانه ، لوبيا همگى خوبند .\r\nنقل خواجه خوب است اما عيبش اين است كه در معده زياد مىماند .\r\nكرم زنبور عسل را هنوز بال در نياورده است خشك كنند و بكوبند و با كمى قاوت مخلوط گردانند و بخورند .\r\nداروى تركيبى زير براى گرم‌مزاجان بسيار خوب و چاق‌كننده است .\r\nنسخه : دوغ از ماست شيرين چربى گرفته كه زياد بسته نشده و ترش‌مزه نگشته باشد به اندازهء چهل و پنج مثقال بخورد و بعد از سه ساعت باز همان اندازه بخورد و غذا را به شام موكول كند . غذا گوشت جوجه مرغ چاق باشد . اگر توانست شراب سفيد كم‌مايه بخورد و اگر قبل از شام خوردن حمام كند و در حمام يك ليوان نبيذ كم‌مايهء صاف بنوشد و از حمام بيرون آيد و شام بخورد بهتر است .\r\nنسخهء ديگر :\r\nنخود را در شير گاو ريزند و يك شبانه‌روز بماند . و اگر شير ديگر بر آن بيفزايند تا نخودها در شير خوب مىخيسند و درشت‌تر به نظر آيند بهتر است . اين نخود خيسيده در شير را با برنج سفيد و شسته ، بزر خشخاش كوبيده ، گندم كوبيده ، جو كوبيده از هريك به وزن سى درهم ، نان بدون سپوس و شكر سفيد هريك به وزن سى درهم ، مغز بادام پوست كنده پنجاه درهم درهم مخلوط كنند و هر روز به وزن سى درهم را با شير تازه دوشيده يا روغن حيوانى بر آتش بپزند و بخورند و بروند در آبزن پر از آب گرم بنشينند تا خوراك تحليل مىرود .\r\nنسخهء ديگر :\r\nشير نود مثقال با نود مثقال آب مخلوط شود و بر آتش نرم بگذارند آهسته بجوشد تا آب نمىماند . آن وقت هفت مثقال و نيم پانيد و هفت مثقال روغن گاوى و هفت مثقال و نيم روغن كنجد را در آن شير ريزند و تنها يك غلت بخورد و بخورند .\r\n\r\n","description":"","footnote":"","page_name":" 212 ","page_number":240},
  {"content":"\r\n\r\nنسخهء ديگر :\r\nآرد نخود ، آرد باقلى ، آرد جو و آرد برنج هريك يك جزء متساوى ، خشخاش سفيد و ماش پوست كنده از هريك نيم جزء ، گندم كوبيده و كنجد پوست كنده هريك نيم جزء ، شكر دو جزء . همه را با شير گوسفند سوپ سازند و بامدادان نوش جان كنند .\r\nنسخهء ديگر :\r\nبنگ در آب بجوشد تا خوب مىپزد . بپالاى و خوب آبش را بگير ! تفاله را در سايه خشك كن و در وسط چونهء خمير بگذار و بگذار در تنور بر آجر بپزد . هرگاه در برشتن به رنگ خرماى هنوز خوب نرسيده يعنى سرخ مايل به زرد درآمد ، بيرونش بياور و خرد بساى . دو مثقال از آن تفاله بنگ برشته در شكم چونه را در نود مثقال آش كنجد و خشخاش ريز ، باهم بپزند و صبح و شام هجده مثقال از آن تناول كنند .\r\n\r\nنسخهء بسيار خوب و عجيب :\r\nبنگ را در آب بريز و يك شبانه‌روز در آن بخيسد . بعدا آن را با آب بشوى و بگذارش تا خشك مىشود . در روغن بيالاى تا روغن را برمىكشد و چندانش بو بده كه خرد و ساييده شود . چهار برابرش مغز بادام پوست كنده و به اندازهء مغز بادام مغز گردو و به اندازهء مغز گردو شكر . همه را با هم مخلوط كن و هنگام خواب به وزن پنج درهم بخورند .\r\nگرم‌مزاجان از خوردن هريك از داروهاى كاكنه ، تاجريزى ، كاهو ، توت و گوشت كبك چاق مىشوند .\r\nكسانى كه بسيار لاغرمردنى هستند ، به معالجات رطوبت بخشيدن به بدن نياز دارند و به آنچه كه در بحث از علاج دق شرح داده‌ايم و در علاج خشكى معده گفته‌ايم مراجعه كنند . و همين لاغرمردنيها بايد سه روز يا چهار روز اقلا تن را زفت‌مالى كنند ؛ كه دستور زفت‌مالى را بيان كرده‌ايم .\r\nبراى لاغراندامان سردمزاج داروهاى ويژهء چاق شدن از قرار زير است :\r\nنسخه : خربق سفيد ، تودرى ( قدومه ) و بزر خشخاش سفيد از هريك به وزن دو درهم ، بورك و دانهء ثمر صنوبر از هريك سه درهم ، سورنجان ، بزر بنگ ، عاقرقرحا ، خولنجان و بهمن سفيد از هريك يك درهم ، نقل خواجه چهار درهم ، گندم سفيد تقريبا هفده كيلو . گندم را در شير ريزند خيس شود تا دانه‌هايش مىآماسد ؛ آن را در سايه بگذارند تا خشك مىشود . بو دهند و قاوت سازند .\r\nهمه داروهاى ديگر را در اين قاوت مخلوط كنند و به هم بزنند . ده ملاقه روغن گاوى بر آن اضافه كنند و درهم بسرشند . صبح‌ها ده درهم و شبها ده درهم بخورند و شير بر آن بنوشند .\r\n\r\n","description":"","footnote":"","page_name":" 213 ","page_number":241},
  {"content":"\r\n\r\n\r\nنسخهء ديگر كه مشهور است :\r\nبزر ترتيزك سفيد ، آرد نخود ، آرد باقلى و نانخواه ( ننه حوا ) از هريك يك جزء ، كسيلا دو جزء ، زيرهء كرمانى و فلفل از هريك نيم جزء . همه را خوب بسايند و درهم بسرشند تا خميرمانند مىشود ، در تنور بپزد و خشك شود ؛ آنگاه به اندازهء همهء اينها نان گندم بىسپوس خشكيده بياورند و همه را باهم بكوبند . هر روز با شير از آن سوپ درست كنند و بخورند . يا از اين خشكه نانهاى كوبيده را در آبگوشت جوجه ريزند و به‌عنوان سوپ قبل از غذاى اصلى آن را بخورند .\r\n\r\nنسخهء شراب خوب :\r\nكسيلا پنج درهم ، شراب خوب و خوشبوى - كه هيچ ترش‌مزگى نداشته باشد - يك‌صد و هشتاد مثقال . كسيلا را در شراب ريزند و به هم زنند صبحها همين‌كه از خواب برخاستند سه پياله و هنگام شب كه شام مىخورند سه پياله و هنگام خواب يك پياله بخورند . و اگر به دنبال خوردن شراب كذايى قاوت بخورند بهتر اثر مىبخشد .\r\nلعبه بربريه در قاوت مخلوط باشد و بخورند ، براى سردمزاجان بسيار مفيد است . بدن را گرم و مرطوب مىكند ؛ ليكن حرارت زياد دارد .\r\n\r\nعلاج لاغران خشك‌مزاج\r\nبايد وسايل رطوبت بخشيدن به بدن را به كار برند . رطوبت‌بخشها شناخته شده‌اند كه كدامند .\r\nهمچنين علاج دق‌داران براى آنها مفيد است .\r\nاگر خشك‌مزاجى سبب اصليش گرما باشد ، علاج گرم‌مزاجان را به كار برند . و اگر اصل خشك‌مزاجى از سرما باشد ، علاج بيمار دق سالخورده لازم است .\r\n\r\nمايه حقنه‌هاى چاق‌كننده\r\nهر مايه حقنه‌اى كه كليه را چاق كند براى لاغراندامان خوب و چاق‌كننده است ؛ مثلا : شير گوسفند را وسيلهء حقنه سازند . و اگر كمى بارزد در شير گوسفند حل شود و مايهء حقنه گردد بسيار بهتر است .\r\nداروهاى تركيبى كه در حقنه به كار بروند مفيدند ، در بحث از تقويت نيروى جماع ذكر شده‌اند ؛ كه در اينجا يكى را ذكر مىكنيم .\r\nنسخه : كلهء گوسفند جوان چاق را خوب پاك كنند و تا مىتوانند بكوبند تا به خوبى خرد و خاش مىشود . چهل و پنج مثقال از دنبه‌اش با سرش جمع آيد ، يك‌صد و هشتاد مثقال شير ، گندم ، برنج و نخود كوبيده ( لپه ) از هريك بيست و دو مثقال و نيم بياورند و همه را باهم يعنى سر و شير و دنبه\r\n\r\n","description":"","footnote":"","page_name":" 214 ","page_number":242},
  {"content":"\r\n\r\nو حبوبات را در يك ديگ بريزند و بر آتش بگذارند بجوشد تا به كلى از هم مىپاشند و خوب مىپزند ، بپالايند . بعد از پالايش باز همه را باهم و با حبوبات ديگرى كه با آن پخته‌اند در ديزى ريزند و در تنور گرم بگذارند و چندان بپزد كه كله سر نيز به كلى محو شود . باز همه را باهم بپالايند . از اين شورباى لذيذ بيست و دو مثقال و نيم سوا كن ! چربى پانزده مثقال ، آرد بادام و مغز گردو از هريك هفت مثقال و نيم با آن بيست و دو مثقال و نيم شوربا به هم زنند و مايهء حقنهء لاغران سازند . و بگذارند كه بر آن بخوابند .\r\n\r\nچاق كردن تك‌اندام\r\nما در اينجا دربارهء چاق كردن تك‌اندامانى از قبيل : دست ، پا ، لب ، بينى ، پوست ذكر و خود ذكر بحث خواهيم كرد ؛ كه چگونه مىتوان از لاغرى نجاتشان داد .\r\nچاق كردن يك اندم از اندامان تن به صورت استثنايى ، نبايد از راه غذا خوردن لاغر صورت گيرد ؛ زيرا غذا همهء بدن را به‌طور مساوى در بر مىگيرد ؛ پس بايد كارى كنيم كه غذا فقط به اندام مورد نظر برسد و در آنجا بندش آوريم و با مزاج آن اندام سازگارش كنيم . در اين باره كه بايد ماساژ دادن تند كه پوست را سرخ گرداند ، يا استعمال داروى خون به زير پوست كش و بعد از آن باز ماساژ دادن شديد ، و آب نيمه‌گرم بر آن ريختن و در نتيجه زفت‌مالى كردن شرح كافى داده‌ايم .\r\nبعضى از طبيبان به جاى زفت ، كرم سرخ خاكى را بر اندام مىمالند كه تأثير زفت را دارد و تو سابقا در اوايل اين بحث ياد گرفتى كه چگونه زفت را استعمال كنى و چگونه مادهء لازم اندام را به اندام برسانى كه راه بر غذا محصور شود و فقط به اندام مورد نظر درآيد ؛ كه نياز به تكرار آن نيست . اما برخى از اندامان بدن در علاج لاغريشان جراحى و نيشتر زدن لازم است ، كه در جاى ديگر آنها را نيز شرح داده‌ايم . مثلا اگر لب يا بينى كوتاه‌تر از حد طبيعى باشند ، بايد از وسط پوست را بردرى . و گوشت سفت وسطى را نيز ببرى كه درازتر مىشود و كوتاهى از بين مىرود .\r\n\r\nفصل دوم زيان چاقى زياد\r\nچاقى خارج از اندازهء طبيعى و به افراط بلايى است نعوذ بالله ! زيانهايش بسيار و از اين قرارند :\r\nانسان بسيار چاق در حركت كردن تنبل است ، نمىتواند سبك‌خيز باشد و نمىتواند مانند انسان عادى و طبيعى به كار خود برسد . چاقى و برهم متراكم شدن گوشت بدن فشار بر رگهاى بدن مىآورد و رگها را تنگ مىگرداند و گدار حركت و جريان روان بسته مىشود . افراد بيش از حد چاق راه نفس كشيدن و هواى لازم بركشيدن را ندارند يا بسيار كم دارند ، ازاين‌رو مزاج روانشان فاسد مىشود و بايد هميشه بيم داشته باشند كه خونشان در تنگنايى گير كند . و شايد\r\n\r\n","description":"","footnote":"","page_name":" 215 ","page_number":243},
  {"content":"\r\n\r\nيكهو و ناخودآگاه رگى ترك برد و بگسلد و شخص چاق را به گورستان بفرستد و جشن و سورى براى مار و مور آماده گرداند . خون در تنگنا قرار گيرد يا نگيرد ، در هرحال افراد چاق نفس تنگند ، تپش دلشان غير طبيعى است ؛ كه در چنين حالتى بايد رگ زده شوند و خون از تن تهى كنند .\r\nچاقان بسيار چاق در هر آن و زمانى ممكن است مرگ نابهنگام به سراغشان آيد .\r\nروى هم رفته چاق بيش از حد كه به سن رشد رسيده باشد براى مرگ نابهنگام آماده‌تر از غير خودشانند . بويژه اگر هم از اوايل زندگى چاق‌پرورده شده باشند و به جوانى و سن رشد برسند مرگ در انتظارشان است . آنهايى كه هم از اول و در زمان كودكى اين‌گونه چاق شده‌اند كه گوئى به كعبشان دميده‌اند ، رگهايشان نازك و باريك و زير فشار واقع شده‌اند . بسا آسان سكته ، فالج ، خفقان ، فساد معده و روده ، سوء تنفس ، غش كردن و تبهاى بغرنج و شديد مهمان اين بدن چاق مىشود .\r\nچاقان پا فراتر از گليم خويش دراز كرده بر گرسنگى صبر ندارند و تشنگى را تحمل نمىكنند ؛ زيرا گدار روان تنگ است . سوء مزاج سرد شديد دارند ، خونشان كم است و بلغمشان تا بخواهى هست . هركسى به حدى بيش از حد معقول چاق شد ، حتما سردمزاج است .\r\nمردهاى بسيار چاق - كه سردمزاجند - بچه‌دار نمىشوند ، آب پشتشان كم است . همچنين زنان بسيار چاق باردار نمىشوند ، و اگر باردار شوند بچه را مىاندازند و آرزوى جماعشان بسيار كم است .\r\nچاق بدون معنى مرد باشد يا زن ، اگر بيمار گردد مشكل معالجه مىشود ، زيرا دارو به زحمت از رگها مىگذرد و به جاى درد مىرسد . اين افراد اگر بيمار مىشوند به زودى احساس نمىكنند كه بيمارند ؛ زيرا نيروى حاسه‌شان ناتوان است .\r\nخونگيرى از چاقان بيش از حد بسيار دشوار است و در اسهال دادن و اسهال گرفتنشان خطر هست . كه ممكن است خلط درونى در آنها به حركت درآيد و از برهم فشرده شدن رگها راه رجوع نداشته باشد و شخص چاق را به آن دنيا بفرستد .\r\nهرگاه مىخواهند كار كنند فورا سست مىشوند ؛ زيرا گرماى سرشتيشان ناتوان و جاى گرماى سرشتى تنگ است . ما قبلا انسان نمونه‌اى در تندرستى را ذكر كرديم كه بايد ميانگين بين چاقى و لاغرى باشد . نه شور و نه بىمزه . بويژه براى جوانان لاغرى خوب نيست و چاقى بدتر از لاغرى است .\r\nكسى كه اندامش متوسط است حتى اگر زياد هم زحمت بكشد و خسته شود و از حركت باز ماند ، از آنجا كه نشانيهايى از رطوبت بدن دارد ، بايد نويد طول عمر را به وى بدهى .\r\n\r\n","description":"","footnote":"","page_name":" 216 ","page_number":244},
  {"content":"\r\n\r\n\r\nفصل سوم لاغر شدن\r\nاگر كسى بيش از حد طبيعى چاق است و مىخواهد لاغر گردد ، نمونهء علاج كاملا روشن است هرچه براى چاق كردن لازم است عكسش چاق را لاغر مىكند .\r\nاندازه غذايى را كه عادت دارند بخورند نخورند ، كم بخورند ، بعد از غذا خوردن به حمام بروند ، ورزش بسيار خسته‌كننده بكنند ، غذا از نوعى باشد كه نيروى غذايى به بدن نمىدهد و از نوعى باشد كه غذاى خشك به تن برساند و مزاج را خشك گرداند . يا چيزهايى بسيار تندمزه ، شورمزه بخورند . عدس ، ترشىهاى سركه‌اى و غيره بخورند . نان با سپوس و نان جو بخورند .\r\nديگ ابزارهاى بسيار تند و گرم در آش غذاى خود ريزند . اگر غذاشان بسيار چرب باشد به كم كردن غذا كمك مىكند ؛ زيرا از غذاى بسيار چرب زود سير مىشوند . بويژه براى چاقهايى كه اشتهاى خوراكشان ناتوان و كم است .\r\nشبانه‌روز يك وعده غذا بخورند و كوشش كنند هرگاه مادهء چاق‌كننده در بدن جمع آمد بگدازد و از بين برود .\r\nورزش شديد و بسيار پرحركت كنند كه گوشت متخلخل و سست بدن به گوشت سخت و فشرده برهم تبديل شود .\r\nلباس زير بپوشند ، رختخوابشان زبر باشد ، به جاى آب سرد آب گرم بنوشند و از هواى سرد به هواى گرم منتقل شوند .\r\nدر سرما خود را نپوشانند تا سوراخهاى ريز پوست ترنجيده شوند و پوست بدن سفت گردد و به لرزش افتد ؛ كه در اين حالت بدن پذيراى غذا نمىشود و از تحليل رفتن ميانه‌رو جلوگيرى مىكند ؛ كه اين تحليل رفتن پيشاهنگ جذب شدن غذا به بدن است . اگر فصل تابستان است خود را نپوشانند و به زير آفتاب بروند تا گدازيدن از بدن بيش از آن باشد كه جذب مىشود .\r\nپاكسازى از طريق قى كردن نامناسب براى لاغر شدن كمك است . منظورم از نامناسب آن است كه اگر قى كردن به حالت اعتدال قبل از غذا خوردن يا بعد از غذا خوردن باشد انسان را چاق مىكند ؛ اما اگر قى كردن بيش از حد متوقع باشد لاغركننده است . بايد مزاج بدن را برعكس مزاجى درآورد كه از آن چاق مىشوند . مثلا اگر مزاج سرد مناسب چاق شدن است ، بايد مزاجش گرم شود .\r\nاگر حرارت مزاج بر مرام و معتدل است ، بايد كارى كنند كه مزاج مايل به سردى شود . يا به گرم‌مزاجى خارج از حد اعتدال بينجامد . براى كسانى كه بيش از حد چاق مىشوند و مىدانى كه اين چاق شدن بىرويه از سردمزاجى است ، علاج خوب آن است كه داروهاى نرمش‌بخش بخورند كه حتى براى گرم‌مزاجان هم خوب است .\r\nبايد وادارشان كرد كه ورزشهاى بسيار خسته‌كننده بكنند ، پاك‌سازيها به عمل آورند ، ورزش سخت و بسيار خسته‌كننده و پاك‌سازيهاى مختلف سه نوع تأثير بر خلطهاى درونى دارند :\r\n\r\n","description":"","footnote":"","page_name":" 217 ","page_number":245},
  {"content":"\r\n\r\n1 - خلط درونى را كم‌مايه و آبكى مىكنند و نمىگذارند منعقد شود و براى تحليل رفتن آماده‌اش مىسازند .\r\n2 - توليد ادرار مىكنند و خلط را به جهتى غير از جهت رگها به حركت درمىآورند .\r\n3 - خون را به حالتى از تندمزاجى درمىآورند كه نيروى جذب‌كنندهء خون در بدن آن را نمىپسندد و از آن نفرت دارد .\r\nداروهاى نرم‌كننده - كه گفتيم در لاغر كردن لازمند - اكثرا همان داروهاى علاج مفاصلند .\r\nداروهاى بسيار ادرارآور هستند . و مانند داروهايى نيستند كه ميانگين در تأثيربخشى باشند كه هرگاه با غذاى داخل درهم آميخت غذا را به سوى رگها بدرقه كرده نتوانند غذاى رگها را از رگها منحرف سازند ؛ كه چنان داروهاى ميانه‌رو تنها در حالتى به لاغرى كمك مىكنند كه بعد از هضم دوم تناول شوند و راست بر كبد آيند و از آنجا شروع به كار كنند . بلكه داروى لاغرى بايد خلط لازم براى غذاى اندامان را به سويى غير از جهت و مسير رگها براند تا رگها گرسنه شوند . اين داروها بايد ساير كارهاى لازم براى لاغر شدن را انجام دهند ؛ از جمله بايد خون حيض را نيز به شدت ريزش دهند ؛ كه براى لاغر شدن زنان چاق كمك خوبى هستند .\r\nداروهاى خوب و مناسب براى لاغر كردن زن يا مرد چاق عبارتند از : كوشاد ، بزر سداب ( فيجن ) ، زراوند غلتان ، كرفس كوهى ، اربه ( مريم نخودى كوهى ) و سندروس كه در لاغر كردن تأثيرى عجيب دارد و كاملا نقطهء مقابل كهربا است . لاك نيز براى لاغر كردن فعاليت چشمگير دارد ، كرفس و مرزنگوش نيز خوبند .\r\nزاج بسيار لاغركننده است اما تناولش خالى از خطر نيست .\r\nاينك چندين داروى تركيبى كه در لاغر كردن چاقان سهم بسزا دارند .\r\nنسخه : بيخ سيماهنگ ، بيخ خطمى ، بيخ گاو شير ( جواشير ) ، هر سه را خشك كن و بساى و درهم مخلوط كن و هربار به وزن يك درهم كفلمه كنند .\r\nنسخهء ديگر :\r\nزراوند غلتان يك درهم ، لوفاى باريك دو سوم درهم ، كوشاد رومى ، مريم نخودى كوهى ، كرفس كوهى و نمك ماران از هريك به وزن سه درهم . همه را درهم مخلوط كنند و به وزن سه درهم بخورند .\r\nنسخهء ديگر :\r\nبزر نانخواه ( ننه حوا ) ، بزر سداب و زيره هريك يك جزء . مرزنگوش خشكيده و بورك از هريك يك چهارم جزء ، لاك يك جزء . همه را درهم مخلوط كنند و هر روز به وزن يك مثقال تناول شود .\r\nاگر ناشتا سركه و آبكامه بخورند بسيار خوب است ؛ امّا كسى كه ناتوانى اعصاب دارد ، از آن\r\n\r\n","description":"","footnote":"","page_name":" 218 ","page_number":246},
  {"content":"\r\n\r\nصرفنظر كند . و اگر زن آسيبى در زهدان دارد سركه نخورد .\r\nنوشيدن شراب ناشتا نيز لاغركننده است ؛ زيرا هم تحليل برنده است و هم رگها را پر از بخار مىكند . اگر شراب ناشتايى زياد باشد رگها چنان از بخار آكنده مىشوند كه هيچ غذاى ديگرى را نمىپذيرند . داروهاى نرمىبخش به شكم ( ملين ) نيز همين كار را مىكنند و غذا را از رگها منحرف مىسازند .\r\nاگر داروهاى نرمىبخش به شكم به حد زياد به كار رود و نرمى شكم زياد دوام كند ، نيروى جذب‌كنندهء غذا در رگها تنبل و خسته مىشود و از كمترين حركت خلطها به سوى روده‌ها رگها دست از غذاى خود برمىدارند .\r\nاگر داروهاى كم‌مايه كنندهء غذا و ادرارآور ، با داروهاى نرم‌كنندهء شكم دست به دست هم بدهند و باهم مشغول كار شوند ، چيز چندانى به رگها نمىرسد كه به حساب آيد .\r\nترياق ، نمك ماران ، داروى كركم ( زعفران هندى ) ، داروى زيره‌اى ، داروى فلافلى ، معجون شجرينا ، انقرديا ، داروى لاك ، اثاناسيا ، امروسيا و اطريفل بزرگ همگى لاغركننده‌اند .\r\n\r\nداروهاى بر تن ماليدنى براى لاغر شدن\r\nداروى بر تن ماليدنى دو حالت دارد :\r\n1 - سردىبخش و بىحس‌كنندهء نيروى جذب‌كننده بوده و تا اندازه‌اى سميت داشته باشد .\r\nمانند : شوكران و بنگ .\r\n2 - در تحليل بردن و گدازيدن بسيار نيرومند و تأثيربخش باشد ؛ كه در اينجا روغنها و ماليدنيهاى بسيار تحليل برنده لازم است .\r\nناشتا به حمام بروند و اگر به حمام بخار بروند و عرق كنند و حمام آب گرم نباشد بسيار خوب است . اگر حمام آب گرم است و رطوبت به بدن مىبخشد چندان در حمام دوام كنند كه تنها به جذب ماده خاتمه نيابد بلكه جذب و تحليل رفتن ماده باهم صورت پذيرد و اگر از حمام بيرون آمدند فورا غذا نخورند ، مدتى صبر كنند و در اين مدت بخوابند يا پياده‌روى و ورزش كنند و آنگاه خود را قى دهند . بعدا چيزى كم و سبك بخورند . بايد پيوسته و پياپى بدن را ماساژ دهند و ماساژ تحليل‌برنده باشد .\r\n\r\nلاغر كردن تك‌اندام\r\nگاهى ممكن است اندامان جزئى و تكى نياز به لاغر و كوچكتر شدن داشته باشند ، مانند : پستان بزرگتر از حد پسنديده ، بيضهء مرد ، دست ، پا و غيره . براى لاغر و كوچكتر كردن اينها چه بايد كرد ؟\r\n- در علاج اين تك‌اندامها همان دستورات و شرايطى كه در علاج لاغر كردن سراسر بدن به طور كلى بيان شد بايد مراعات شود . آنگاه علاجهايى هست كه ويژه به اندام مورد نظر است كه مىخواهيم آن را لاغر كنيم كه تفصيل از قرار زير است :\r\n\r\n","description":"","footnote":"","page_name":" 219 ","page_number":247},
  {"content":"\r\n\r\n1 - تك‌اندامى را كه مىخواهيم لاغر و كوچكتر كنيم بايد به سردمزاجى و بىحركتى واداريم .\r\nراه را بر غذايش - كه در راه است - ببنديم . باندپيچى كنيم و كارى كنيم كه غذاى اندام مورد نظر - كه مىخواهيم لاغر شود - راه را منحرف سازد و به اندام مقابلش برسد .\r\nداروهايى كه مانع بزرگتر شدن از حد طبيعى بيضه و پستان مىشوند از قرار زيرند :\r\nنسخه : گل اندلسى ، سفيداب سرب ، افشرهء گياه بنگ و روغن مورد ( آس ) . همه را درهم مخلوط كن و بر جاى مورد لزوم بمال ! يا دو قطعه سنگ سوهان ( فسان ) را بر هم بساى سونش آن را با سركه يا با افشرهء گياه بنگ مخلوط كن و بر بيضه يا پستان بمال و اين كار را چندين بار تكرار كن ! هر روز حل شدهء زاج بلورى ( شب ) را بر آن اندام بمال .\r\nگل آزاد يك جزء ، مازوى سبز يك جزء . هر دو را بسايند و در عسل بسرشند و بر اندام مورد نظر بيندايند . يك روز بماند و با آب سرد بشويند و در ماه سه بار اين عمل را انجام دهند .\r\nداروى زير براى كوچك نگهداشتن پستان ويژگى دارد :\r\nزيره را خوب بسايند و با سركه درهم بسرشند ، بر پستان گذارند و پارچه‌اى خيس شده در سركه را بر آن بگذارند و ببندند . بعد از سه روز باز كنند . بعد از آن پياز سوسن سفيد را كوبيده بر آن بگذارند و ببندند و سه روز ديگر بر آن بماند . اين اعمال را در ماه سه بار تكرار كنند .\r\nبگذار از بحث چاقى و لاغرى بگذريم و به موضوعهاى ديگر كه با رويهء بدن در ارتباطند بپردازيم و از درد ناخنها شروع كنيم .\r\n\r\nفصل چهارم كژدمه\r\nكژدمه ورم گرمى است كه در پهلوى ناخن سر برمىآورد ؛ درد و آزارش بسيار شديد است و گاهى ممكن است چرك كند و به خوره بينجامد و ممكن است ريم از جاى ورم آيد كه ريم آبكى و بدبو باشد ، كه در اين حالت خطر انگشت را تهديد مىكند .\r\nبسيار رخ مىدهد كه كژدمه انسان را به تب مبتلا سازد .\r\nعلاج\r\nوضع و حالت بيمار را به دقت معاينه كن ! اگر ديدى كه رگ‌زنى و خونگيرى يا اسهال براى پاكسازى بدن لازم است ، عمل كن !\r\nبايد غذاى بيمار كم‌مايه باشد و به اندام آسيب‌ديده سردمزاجى ببخشد . و بايد همان دستور علاج ورمهاى ديگر را مراعات كرد ؛ منظورم دستورات مراحل چهارگانهء سرآغاز ، مرحلهء افزايش درد ، مرحلهء به اوج رسيدن شدت بيمارى و متوقف شدن و مرحلهء پايين آمدن شدت\r\n\r\n","description":"","footnote":"","page_name":" 220 ","page_number":248},
  {"content":"\r\n\r\nبيمارى را در نظر گرفت و براى هر مرحله‌اى علاج ويژه را به كار برد ؛ كه اينها را در علاج ورمها ياد گرفته‌اى !\r\nداروهاى گذاشتنى بر كژدمه از قرار زير است :\r\nدر سرآغاز پيدايش كژدمه انگشت را در سركهء گرم فرو كنند .\r\nجالينوس مىفرمايد : « انگشت كژدمه زده را در سركهء گرم فرو كنند بسيار مفيد است . » كه يقين دارم اين فرمايش جالينوس در علاج كژدمه‌اى كه در مرحلهء سرآغاز است ، بسيار مؤثرتر از آن است كه در مراحل بعد از مرحلهء اول باشد . بويژه اگر سركه با سپوس آرد جو يا قاوت جو باشد بسيار خوب است .\r\nمرهم كافورى - كه كافور در آن وارد است - بسيار خوب است .\r\nافيون با لعاب اسفرزه و سركه درهم مخلوط شوند و بر كژدمه مالند يا بگذارند ، بسيار بهره‌رسان است .\r\nمازوى كوبيده و ساييده را بر كژدمه گذارند و ببندند ، ممكن است از كژدمه به كلى جلوگيرى كند .\r\nچرك داخل گوش با صمغ فيلزهره بسيار خوب است و اثرات كژدمه را خنثى مىسازد .\r\nصمغ فيلزهره به تنها ، خود داروى علاج كژدمه است .\r\nسماق ، سونش عاج و اقاقيا هركدام باشند با اسكنجبين بسرشند و بر كژدمه گذارند و ببندند .\r\nمازوى كوبيده را با عسل بر كژدمه بگذارند ، نمىگذارد كژدمه خود را مستحكم كند .\r\nبر دوام بايد انگشت آسيب‌ديده را در آب سرد فروكنند .\r\nافيون در تسكين درد كژدمه اثر شگفت‌انگيز دارد .\r\nلعاب اسفرزه نيز در تسكين درد كژدمه مفيد است .\r\nمازو ، پوست انار ترش ، سونش مس و انجير خشك در اندازه برابر با عسل يا با رب انگور و يا با گلاب قند درهم بسرشند و بر كژدمه بگذارند و ببندند .\r\nاگر بيم چرك كردن بود ، نبايد به هيچ وجه روغن يا آب به كژدمه نزديك شود .\r\nبيخ شيرين‌بيان را خرد كنند و بسايند بر كژدمه گذارند خوب است .\r\nكندر ساييدهء تنها از داروهاى خوب كژدمه است . و اگر كندر با داروهاى ديگر تركيب شود باز خوب است .\r\nثمر آس ( مورد ) با رب انگور بپزد و ممكن است مانع از كژدمه شود .\r\nداروى تركيبى زير كژدمه را ريشه‌كن مىكند و شفا مىدهد .\r\nنسخه : الوا ، گلنار ، كندر و مازو همه را ساييده در عسل بسرشند و بر كژدمه گذارند .\r\nنبايد از اول تا آخر سردىبخشها را در علاج كژدمه به كار ببرى ؛ زيرا اگر از مرحله اول و سرآغاز تجاوز كرد ، داروى سردىبخش ، پوست را سفت مىكند و مادهء به وجودآورندهء كژدمه\r\n\r\n","description":"","footnote":"","page_name":" 221 ","page_number":249},
  {"content":"\r\n\r\nمحصور مىشود و درد بسيار شدت مىيابد و در اين حالت احساس هيچ حرارتى نمىكند حتى از آتش نيز احساس درد ندارد . پس بايد بعد از مرحلهء اول داروهاى تحليل‌برنده و خشكاننده را به كار برد .\r\nاگر انگشت آسيب‌ديده را در روغن گرم شده فرو كنند و مدتى در آن بماند ممكن است بسيار خوب باشد .\r\nدر مرحلهء اواسط بيمارى كندر ساييده را بر كژدمه گذارند .\r\nزنگار آهن نيز خوب است كه بر كژدمه گذارند .\r\nسياهدانه را بسايند و بر كژدمه گذارند خوب است .\r\nتا مادهء ورم كژدمه جمع نشده است ، چرك و كثافت گوش بر آن مالند خوب است .\r\nنمك را بسوزانند و با روغن زيتون مخلوط كنند و بر كژدمه بگذارند درد تسكين مىيابد .\r\nاگر مادهء ورم جمع شد ، شكافى نازك و كوچك در آن ايجاد كن كه مادهء جمع آمده از آن بيرون آيد . بعد از تخليهء ماده دارويى گيرنده از قبيل : عدس ، گلنار ، گل محمدى ، قاوت ثمر كنار ، قاوت سيب و قاوت زالزالك را بر آن بگذار و ببند و بعد از آن آرد لوبيا گرگى را با عسل بسرش و بر كژدمه بگذار !\r\nهرگاه ورم كژدمه به چرك آمد ، الوا بهترين علاج است . و داروهاى زير نيز مفيدند :\r\nكندر با زرنيخ ، مرهم زنگار مخلوط با مرهم سفيداب و انزروت ، كه بر كژدمه بگذارند و پارچه‌اى را در شراب فروكنند كه خوب شراب را بركشد و بر كژدمه گذارند .\r\nدر حالتى كه كژدمه چرك كرده است ، بايد گوشت پيرامونهاى ناخن كژدمه زده را ببرى و همان موماننده‌اى كه در گوشت خليده نيز بريده شود .\r\nمرهم تركيبى خوب زير را پولس حكيم ذكر كرده است .\r\nنسخه : سوختهء زاج و كندر هريك يك جزء ، زنگار نيم جزء . همه را بسايند و در عسل بسرشند و بر كژدمه بمالند .\r\nنسخهء ديگر :\r\nپوست انار ترش ، مازو ، سونش مس و زنگار مس ، همه را در عسل بسرشند و بر كژدمه بمالند و نگذارند جاى كژدمه روغن و آب ببيند .\r\nنسخهء خوب ديگر :\r\nسوختهء زاج و كندر از هريك يك جزء ، زنگار نيم جزء . با عسل درهم بسرشند و بگذارند . « 1 »\r\n\r\n\r\n","description":"","footnote":"\r\n( 1 ) - اين نسخه همان نسخهء پولس است كه تكرار شده است . و چون در هر دو نسخهء مصر و ايران بود ، تكرار را نقل كردم - م .\r\n","page_name":" 222 ","page_number":250},
  {"content":"\r\n\r\nاگر بيم آن مىرود كه قرحهء كژدمه به خوره تبديل شود ، فلدفيون را كه از زرنيخ و زاج و زنگار و آهك سازند بر آن بگذار بهترين علاج است و خشكش مىكند .\r\nاگر كژدمه به حدى رسيد كه ريم از آن تراوش كرد ، داغ بر آن بگذار و يا ببر كه مبادا خطرش به نقاط ديگر انگشت سرايت كند .\r\nمثل اينكه ما قبلا نيز دربارهء كژدمه بحثى داشته‌ايم .\r\n\r\nحالات مختلفى كه بر ناخن روى مىآورند\r\nگاهى مىبينى كه گوش موش در انگشت پيدا مىشود . گاهى ناخن ترك مىبرد ، پوست مىاندازد و يا گر مىشود . و همهء اين روىآورهاى ناپسند سببش خشكى و مزاج سودايى است .\r\nهرگاه تكه‌اى نازك از ناخن جدا شود و در گوشت گير كند و درد برساند آن را گوش موش نامند .\r\n\r\nعلاج گوش موش\r\nاگر تشخيص دادى كه خلط سودايى در بدن بيمار چيرگى يافته است ، حتما بايد بدن را از اين خلط پاكسازى كنى .\r\nسريش و نمك نانوايان و ته‌نشين شراب را درهم مخلوط كن و بر آن بمال !\r\nپياز دشتى برشته را با روغن سركه بر آن بگذار !\r\nبزر كتان و بزر ترتيزك را بكوب و با عسل بسرش و بر آن بگذار !\r\nتخم ترتيزك و نمك را باهم بكوب و بر آن بگذار و تكهء جدا شده را بركن .\r\nسريش و سركه را بر آن بمال !\r\nسريش و نمك و ته‌نشين شراب را درهم بسرش و بر آن بگذار ! كه همين دارو در علاج گرى ناخن و پوست‌اندازى ناخن خوب دارويى است .\r\nمصطكى با نمك كوبيده و گدازيدهء پيه گوسفند درهم بسرشند در علاج گرى ناخن خوب دارويى است .\r\n\r\nتشنج ، كج شدن و بركنده شدن ناخنها\r\nاين حالات ناپسند نيز از اثر خلط چيرهء سودايى روى آورند ، كه ناخن را برمىگرداند ، متشنج يا كج مىكند برمىكند . و نيز ممكن است عاملى خارجى موجب بركنده شدن ناخن شود .\r\nناخن كه بركنده شده است وقتى خواسته‌اند آن را بر جاى خود بچسبانند صحيح و آهسته عمل نكرده‌اند ، بسيار دست زده‌اند و آن را به درد آورده‌اند و در نتيجه به شكلى زشت و ناپسند درآمده است و بر همين شكل و هيأت رشد كرده و زشتى را رها نكرده است ؛ زيرا هر غذايى كه ويژهء ناخن است و به ناخن مىآيد راهى نمىيابد كه به ناخن درآيد و از سويى از هر دو طرف تحليل رفتن طبيعى در كار است . مادهء غذائى ناچار در زير ناخن بر هم انباشته مىشود و به كمك\r\n\r\n","description":"","footnote":"","page_name":" 223 ","page_number":251},
  {"content":"\r\n\r\nناخنى تبديل مىشود و كاملا جزئى از ناخن مىگردد .\r\nعلاج\r\nاگر ناخن كج شده ، يا كوژ شده است ، پيه بر آن بگذارند و يك هفته باز نكنند ؛ آنگاه وسيلهء لبهء شيشه آن را حك كنند و همين پيه‌گذارى هفت روز تكرار شود و بعد از آن حك كردن وسيلهء لبهء شيشه از سر گرفته شود تا ناخن به حالت طبيعى باز مىگردد .\r\nبارها رخ مىدهد كه از افتادن بر زمين يا از سببى ديگر ناخن بركنده مىشود كه درد بسيار شديد دارد و انسان را به تب مبتلا مىكند .\r\nعلاج\r\nبيمار را معاينه كن ! اگر تشخيص دادى كه مادهء سودايى در سراسر بدن چيرگى دارد ، و اگر همهء ناخنها با اين روىآورها مواجه بودند ، نشان از چيرگى خلط سودايى ناباب بر سراسر بدن است . در اين حالت حتما بايد خلط سودايى را از تن بيرون برانى .\r\nرژيم غذائى خوب از علاجهاى بسيار بااهميت است .\r\nكسى كه ناخنهايش كج‌وكوله شده‌اند ، اگر روغن كنجد را بر دوام بخورد و بدان عادت كند ناخنهايش راست و صاف مىشوند .\r\nاگر بيمارى تنها ناخنى را دربرگرفته است ، بايد وسيلهء علاجهاى ماليدنى و گذاشتنى خوب شود . داروهايى كه ناخن را نرم كرده آمادهء پوست‌اندازى و راست و صاف كردن مىكنند به ترتيب زيرند :\r\nآهك و زرنيخ را بر ناخن بگذار ! ناخن به حالتى از نرمى درمىآيد كه مىتوان وسيلهء لبهء كاردى آن را به هر شكلى كه مىخواهى درآورى .\r\nتفالهء شراب فوگان را بر ناخن بگذارى تقريبا همان كار آهك و زرنيخ را انجام مىدهد .\r\nاگر انگشت تحمل داشته باشد موم بسيار گرم را بر ناخن بگذارى نرمش مىكند كه مىتوانى راستش كنى .\r\nانگم درخت سرو نيز همين كار را در نرم كردن ناخن به عهده مىگيرد ؛ كه بر ناخن بگذارى و ببندى .\r\nبزر كتان در علاج تشنج ناخن بسيار خوب است .\r\nگداختهء پيه گوسفند را بر ناخن بگذارند و ببندند و چند روزى باز نكنند ناخن را نرم مىكند .\r\nاگر از يك‌بار گذاشتن به حد كافى نرم نشد ، چندين بار بگذارند تا نرم مىشود و آنگاه راستش كنند .\r\n\r\nچگونه ناخن خوب را جايگزين ناخن بدشكل كنيم ؟\r\nناخن بدشكل است و مىخواهيم آن را بركنيم و به جاى آن ناخن زيبا و طبيعى برآيد ، رنگ\r\n\r\n","description":"","footnote":"","page_name":" 224 ","page_number":252},
  {"content":"\r\n\r\nناخن زشت است و يا به‌طور كلى عيبهايى دارد و مىخواهيم ناخنمان زيباتر باشد ، بايد چه كار كنيم ؟\r\n- صمغ درخت سرو را بر ناخن دردمندى كه انسان را آزار مىدهد بگذار و ببند و چند روزى باز مكن تا نرم مىشود . بعد از آنكه نرم شد ، بيخ ناخن را در چند جاى نك سوزن بخلان تا خون زياد از آن آيد ؛ آنگاه سير كوبيده را در مدت يك شبانه‌روز دو بار بر ناخن بگذار و ببند ، ناخن به آسانى مىافتد .\r\nمويز را بكوبى و بر ناخن بگذارى و ببندى و دوام يابد ناخن را نرم و آمادهء افتادن مىكند .\r\nاگر مويز كوبيده با گاو شير مخلوط باشد و بر ناخن بگذارى ، در نرم كردن ناخن اثربخش‌تر مىشود .\r\nگوگرد با پيه در نرم كردن ناخن براى اينكه به آسانى آمادهء بركنده شدن باشد بسيار خوب است .\r\nكبيكه نيز از داروهاى خوب در بركندن ناخن است .\r\nمويزك عسلى كه انگل درخت بلوط باشد ، صمغ سداب كوهى ، زرنيخ و آلاكلنگ با سركه هر كدام از اينها را بر ناخن بگذارند و ببندند و چند روزى بمانند و باز نكنند ، در بركندن ناخن بسيار خوبند .\r\nزرنيخ زرد ، زرنيخ قرمز و سقز درخت بنه را با سركه بسرشند و بر ناخن بگذارند و بعد از يك هفته باز كنند . ناخن آمادهء افتادن مىشود .\r\n\r\nمراعات لازم براى باز روييدن ناخن\r\nاگر ناخن بركنده شده است يا انسان عمدا آن را بركنده است و مىخواهد ناخن زيباتر بر جاى بركنده برويد ، بايد چيزهايى را مراعات كند :\r\nبايد جاى رويش ناخن پوشيده و در امان باشد ، دست نزنند ، هوا نخورد و خلاصه بايد فراموش شود و كارى به كارش نداشته باشند . بهترين روشى كه من مىدانم آن است كه چيزى تنگ و كلاه‌مانند از نقره بر سر انگشت قرار دهند كه سوراخهايى داشته و تورى باشد كه هواى آزاد را از جاى رويش ناخن منع نكند . اما اگر مىخواهند هواى گرم و سرد ناسازگار به رويشگاه نرسد ، بايد پوششى بالاى كلاهك بگذارند . شكل كلاهك چنان باشد كه اگر كسى يا چيزى آن را فشار داد . بر جاى ناخن نيايد و اطراف آن را در انگشت دربرگيرد ، كلاهك نامبرده مدت يك ماه بر سر انگشت بماند و هيچ آن را دست‌كارى نكنند و كارى به كارش نداشته باشند . در اين مدت ناخن بسيار زيبا و پسنديده باز مىرويد و صاحبش را خرسند مىكند .\r\n\r\nلكه سفيد بر ناخن\r\nبه يكى از روشهاى درمانى زير لكه‌هاى سفيد روى ناخن از بين مىروند :\r\nثمر درخت سرو را بكوب با سركه و آرد مخلوط كن بر ناخن بگذار ! و اگر با آرد لوبيا گرگى باشد بهتر است .\r\n\r\n","description":"","footnote":"","page_name":" 225 ","page_number":253},
  {"content":"\r\n\r\nبزر كتان را با بزر ترتيزك كوبيده و ساييده بر ناخن بگذار !\r\nسوختهء دردى شراب را با زرنيخ قرمز بر ناخن بگذار !\r\nصمغ درخت صنوبر با زفت تر بسيار خوب است . همچنين زفت تر تنها و بدون آميزه از داروهاى بسيار خوب در علاج لكهء ناخن است .\r\nاگر زفت تر با زرنيخ قرمز باشد اثرى عجيب دارد .\r\nزفت تر اگر با ثمر سرو و سريش ماهى باشد ، بهترين علاج لكهء ناخن است .\r\nبيخ گياه ترشك با سركه مخلوط شود و بر لكهء ناخن بمالند بسيار خوب است .\r\n\r\nزردى ناخن\r\nاگر رنگ ناخن زرد شده است علاجش چنين است :\r\nزاج بلورى و مازو را بساى و با پيه اردك درهم بسرش و بر ناخن بمال !\r\nزاج بلورى و مازوى ساييده را با زهرهء گاو بر ناخن بمال !\r\nبزر گزنه را بكوب و بساى و در سركه بسرش و بر ناخن رنگ زرد بساى ! زردى از بين مىرود .\r\n\r\nكوبيدگى ناخن\r\nگاهى ممكن است فشارى و يا سببى بر ناخن آيد و نوعى كوبيدگى بر ناخن روى آورد ، علاج اين حالت به قرار زير است :\r\nاول برگ آس يا برگ سبز و تازه برآمدهء انار را بر آن ببند و بعدا داروى نرم‌كنندهء ناخن را به كار ببر !\r\nاگر اثر درد كوبيدگى و كوبيدگى به سر عصبهاى ناخن رسيده باشد ، پيه‌هاى دارويى شناخته شده و مرهمهاى نرم‌كننده را به كار ببر !\r\n\r\nخون‌مردگى زير ناخن\r\nاگر حالت كوبيدگى ناخن سبب شده كه خون در زير ناخن جمع آيد و لخته و خشكيده شود ، به ترتيب زير عمل كن !\r\nزفت و آرد را باهم مخلوط كن و بر آن بگذار ! و اگر اين داروگذارى بهره نداد ، ناچار بايد وسيلهء ابزارى نازك و تيز به آرامى و با حوصلهء تمام به طول اريب ناخن را بشكافى تا خونى كه در زير ناخن است بيرون آيد . و اگر در نتيجهء اين عمل ناخن بركنده شد ، بگذار خون زير ناخن بيرون آيد ؛ آنگاه ناخن بركنده شده را آرام بر جاى خود بچسبان تا سپرى براى زيرش باشد و گوشت زيرين به درد نيايد . و بعد از چند روزى به علاج لازم بپرداز !\r\nاگر از بيخ ناخن چرك و ريم آمد ، با دست ناخن را تكان ده و يا به آرامى آن را بشكاف ! همين‌كه چرك از آن پاك شد فورا ناخن را بر جاى خود باز گردان و مگذار گوشت لخت شود ؛ زيرا دردى مىكند كه از درد كژدمه سخت‌تر است . پس با همان ناخن بركنده يا به هر وسيله‌اى كه باشد آن را بپوشان ! آب ولرم بر آن بپاش و روغن ولرم را بر آن بمال و بعد از آن مرهم باسليقون بر آن بگذار !\r\nكتاب چهارم قانون در طب در اينجا خاتمه مىيابد . سپاس خداى عالميان را و درود و سلام بر سرور ما محمد ( ص ) فرستادهء خدا و تبارش .\r\n\r\n","description":"","footnote":"","page_name":" 226 ","page_number":254},
  {"content":"\r\n\r\n\r\nكتاب پنجم اقرابادين ( داروسازى )\r\n\r\n","description":"","footnote":"","page_name":" 227 ","page_number":255},
  {"content":"\r\n\r\n\r\n[ مقدمه مولف 
  ]\r\nبسم اللّه الرّحمن الرّحيم\r\nشكر و سپاس خدا را كه چهار كتاب از پنج كتاب قانون در طب را به پايان رسانيديم و بر صفحات اين چهار كتاب مهم‌ترين مسايل را دربارهء علم طب از حيث نظرى و عملى - كه سلامت انسان را حفظ كند و اگر بيمار شد بهبودى را بازگرداند - به رشتهء تحرير كشيديم ؛ اينك وقت آن است كه در كتاب پنجم ( آخرين كتاب قانون در طب ) به ذكر داروهاى تركيبى بپردازيم و آن را شبيه داروخانه‌اى معتبر نسبت به چهار كتاب سابق درآوريم . تقسيمات اين كتاب شامل يك گفتار و دو جمله است . گفتار دربارهء اصول و مسايل اساسى در علم تركيب كردن داروها به‌طور عام مىباشد . يكى از جمله‌ها در مورد آن دسته از داروهاى تركيبى است كه در ساير كتابهاى داروسازى ذكر شده‌اند . و بالاخره جملهء دوم دربارهء داروهاى تركيبى آزمون شده است . به تفصيل بيان مىكنيم كه هر دارويى از اين داروهاى تركيبى ويژهء كدام بيمارى هستند و به يارى خدا كتاب قانون در طب را به نحو احسن خاتمه مىدهيم .\r\n\r\n","description":"","footnote":"","page_name":" 228 ","page_number":256},
  {"content":"\r\n\r\n\r\nگفتار علمى مقدماتى راجع به نياز به داروهاى تركيبى\r\n\r\nفصل اوّل داروى تركيبى چرا لازم است ؟\r\n- هر بيمارى از انواع بيماريها و بويژه بيماريهاى تركيبى ، يعنى بيشتر از يك بيمارى در بدن انسان ، ممكن است وسيلهء تك دارويى ساده معالجه نشود . چه اگر احيانا چنين تك دارويى گير بيايد چه بهتر و هيچ‌گاه چيزى را با آن تركيب نمىكنيم ؛ امّا ممكن است نتوانيم داروى معينى را با اطمينان خاطر در معالجه دست‌نشان كنيم و چنين دارويى را نيابيم . يا اينكه چنين دارويى را مىشناسيم امّا در علاج نوعى بيمارى تركيبى ضرورت دارد كه اين دارو را بيشتر تقويت كنيم يا چيز ديگرى بر آن بيفزاييم كه نتيجه بر مرام و حسب الاصول باشد .\r\nممكن است داروى ساده‌اى باشد كه در علاج بسيار خوب است امّا در ضمن بسيار گرم‌مزاج و گرمىبخش مىباشد و ما در حالت ويژه‌اى نياز داريم كه دارو از حرارتش كاسته شود تا در علاج فلان بيمارى بسيار كارى گردد ؛ ناچاريم دارويى يا داروهايى با آن داروى ساده مخلوط كنيم كه اين حرارت خارج از حد لازم را تا حد لازم پايين بياورد ، پس بايد با داروى سردمزاج سردىبخش مخلوط شود .\r\nممكن است در معالجه به دارويى نياز افتد كه مثلا چهار درجه حرارت دارويى داشته باشد .\r\nداروى ساده‌اى كه در اختيار ما است فقط سه درجه از آن نوع حرارت را دارد . و نيز دارويى هست كه پنج درجه حرارت دارد . در چنين موردى از اين هر دو نوع دارو تركيباتى مىسازيم كه معدلى از هر دو دارو به دست آيد ؛ در صورتى كه هيچ درجه‌اى از هيچ‌كدام نه افزوده است و نه كاسته است ، امّا با حسابى آسان مىدانيم كه سه و پنج مىشود هشت و از اثربخشى نيمى از هر دو استفاده مىكنيم كه همان چهار درجه حرارت مورد نياز ما است .\r\nممكن است داروى ساده‌اى كه داريم كاملا مقصود را برآورد ، امّا در طرفى ديگر زيان‌بخش است ؛ ناچاريم داروى چنانى بر آن بيفزاييم كه اين زيان‌رسانى را خنثى كند .\r\nممكن است داروى ساده‌اى داشته باشيم كه كاملا مورد نياز ما است و هيچ تقصيرى ندارد ،\r\n\r\n","description":"","footnote":"","page_name":" 229 ","page_number":257},
  {"content":"\r\n\r\nاما مزهء بسيار بدى دارد و طبيعت از آن متنفر است و معده آن را نمىپذيرد و بيرون مىاندازد ؛ ناچاريم دارويى را همراهش كنيم كه مزه‌اش را چنان خوش كند كه طبيعت با آغوش باز آن را بپذيرد .\r\nممكن است اثر داروى ساده و تك برحسب مرام باشد ، امّا ما مىخواهيم كه به جاى دور برود و اندام دوردست را معالجه كند . مىترسيم تا اين راه دور را مىپيمايد از اثر هضم اوّل و دوم چندان ناتوان شود كه به سرمنزل مقصود نرسد ؛ دارويى را به‌عنوان نگهبان همراهش مىكنيم كه از اين هفت‌خوان هضم اوّل و دوم او را نگهبانى كند و تا مقصد ببرد و به سلامت به جاى لازم برساند ؛ كه مسألهء وارد كردن افيون در ترياق به دليل همين كار نگهبانى است .\r\nداروى ساده‌اى هست كه خوب است و از آن خاطر جمعيم ، امّا بيم آن مىرود كه در رسيدن به مقصد تأخير كند ؛ داروى ديگرى را همراه مىسازيم كه از تأخيرش جلوگيرى كند و در وقت لازم به جاى لازم برسد . چنان كه زعفران وقتى با قرص كافور كه مخلوط مىشود همين بدرقه كردن را به عهده دارد . همين‌كه قرص كافور به قلب رسيد ، زعفران از او جدا مىشود و كارش تمام‌شده است . درحالىكه خود قرص كافور داروهاى سردىبخش و خاموش‌كننده‌هاى حرارت را از هم جدا مىسازد ، بدون اينكه به كمك زعفران نياز داشته باشد ؛ كه همين توزيعات و تقسيمات را در بسيارى از داروهاى طبيعى يا مصنوعى مىتوان يافت . كه وقتى تركيب دارويى به منزل مقصود مىرسد نيروى گيرندهء آن گرفته مىشود و نيروى گدازنده‌اش مىگدازد و هريك به كار خود مشغول مىشوند . تحليل برنده مستقيما به جاى دردمند اندام وارد مىشود و مادهء سبب درد را تحليل مىبرد ، گيرنده گدار سر راه ماده را مىبندد كه كمكى به مادهء جمع آمده در اندام دردمند نرسد .\r\nگاهى به دارويى نياز مىافتد كه در رهگذرش به سوى درون بايد تنبل باشد و در راه تأخير كند تا در اين فاصله كار ارزنده‌اى را انجام دهد ، امّا بسيار تندرو است ؛ ناچاريم بايد دارويى را همراه آن ساخت كه موجب تأخيرش در راه شود تا كار را چنان كه لازم است انجام دهد . اين حالت در اكثر داروهاى بازكننده‌اى كه تندرو هستند وجود دارد ، كه بدون توقف و با شتاب از كبد مىگذرند ، كه شايد ما بخواهيم كه دارو در كبد مدتى بماند و اين‌قدر زودگذر نباشد . در نتيجه دارو را با داروى بازكنندهء بندآمدنيهاى كبد مخلوط مىكنيم كه آن را به سوى جهت ضد كبد بكشاند . آن مىرود و اين مىكشد كه نرود ، داروى لازم ما در اين كشاكش سراسيمه مىماند و تا راه خود را مىيابد آن‌قدر وقت گذشته است كه كارش برحسب مرام طبيعت در كبد انجام شود . مثلا بزر ترب را با داروى بازكنندهء راه‌بندانهاى كبد همراه مىكنيم . بزر ترب دارو را به سوى معده مىكشد آن هم نمىرود . در اين بيا و نمىآيم كار دارو بر مرام ما صورت مىپذيرد .\r\nشايد دارويى ساده و تكى باشد كه دورو است و هر طرف سكه نقشى دارد و ما فقط مىخواهيم از يك نوع تاثير آن استفاده كنيم ، دارويى با آن تركيب مىكنيم كه آن را از يك راه هدايت كند و از راه ديگرش باز دارد . مثلا داروى ادرارآور و بازكنندهء بندآمدنيها را با آلاكلنگ\r\n\r\n","description":"","footnote":"","page_name":" 230 ","page_number":258},
  {"content":"\r\n\r\nمخلوط مىكنيم كه تأثير دارويى آلاكلنگ نگذارد دارو به رگها راه يابد و راهش را به سوى كليه و مثانه كج كند .\r\nاين را نيز بدان ! كه بسيارى از داروها وقتى به بدن وارد مىشوند جاى ويژه به خود دارند كه از آنجا دست به كار شوند . و نيز جاى ويژه‌اى دارند كه كارشان در آنجا بهره دهد . ممكن است ما از دارويى بخواهيم كه دور تر از جاى ويژه‌اى كه اثرش در آنجا خاتمه مىيابد برود ؛ پس نياز به دارويى داريم كه همراهش باشد و همين‌كه به سرمنزل اصلى كه مقر آسايش او است رسيد او را بكوبد و به زور به مقصودش برساند . يا بالعكس ، ممكن است ما از دارو بخواهيم كه قبل از رسيدن به سرمنزل طبيعىاش توقف كند زيرا در نزديك‌ترها با آن كار داريم ؛ ناچاريم دارويى تنبل‌كننده را همراهش سازيم كه كار ما انجام شود .\r\nاين را نيز بدان ! كه داروى آزمون شده از داروى آزمون نشده بهتر است . و مصرف داروى كم - كه مراد از آن حاصل شود - بهتر از آن است كه داروهاى بسيار به كار رود . راجع به بهتر بودن داروى كم از داروى زياد و اينكه چرا كم و مفيد بهتر از زياد و مفيد است ، در صفحات اوّل كتاب دوم قانون توضيحات كافى داده‌ايم . و راجع به اينكه مىگويم داروى آزمون شده از ناآزموده بهتر است توضيح اين است كه داورى كردن دربارهء داروى تركيبى دو راه دارد :\r\n1 - داروهاى ساده هريك حكم خاصى داشته و تأثير ويژه به خود دارند ؛ ممكن است طبيب همه را يكىيكى در نظر آورد و حكم خود را صادر كند . امّا داروهاى ساده‌اى كه باهم تركيب شده‌اند ، از سادگى اوليّه‌اى كه داشتند تغيير يافته‌اند و هيأتى ديگر به خود گرفته‌اند . طبيب ممكن است باز از همان نظريهء خواص مستقل استفاده كند ، كه اين را ناآزموده گوييم .\r\n2 - اما اگر داروهاى ساده را - كه هرچند اثر ويژه به هريك را مىشناسيم - باهم تركيب كرديم و دانستيم كه آيا داروى ساده بعد از تركيب با داروهاى ديگر همان تأثير زمان تكى و سادگى خود را دارد ؟ تأثيرش بيشتر يا كمتر نشده است ؟ و آيا در اين تركيب يافتن بر ضد اثر قبلى اثر نمىكند و به حالت اول باقى است ؟\r\nدر صورتى كه چنين تحقيقاتى روى دارويى انجام شد آن را آزمون شده مىخوانيم .\r\nاگر دارو را آزمودند ، پژوهشگر هر دو روى سكه را مىبيند و از اثر آزمون معلوم مىشود كه فلان داروى ساده وقتى تركيب شده است همان اثر قبلى را حفظ كرده است يا نه ؟ و مىداند كه بعد از تركيب با ساير داروها چه اثرى دارد و تا چه حدى اثربخش است ؛ كه ممكن است بعد از تركيب شدن با داروها اثرش بيشتر از زمان سادگىاش باشد .\r\n\r\nفصل دوم چگونگى تركيب دارو\r\nبدان ! كه هرگاه نياز به دارويى داشتى كه چهار نوع بهره را در يك آن برساند و داروى تكى آن‌چنانى گيرت نيامد كه چهار نيازت را برآورد ، ناچارى كه چهار داروى گوناگون را باهم جمع\r\n\r\n","description":"","footnote":"","page_name":" 231 ","page_number":259},
  {"content":"\r\n\r\nكنى كه هريك از آنها يكى از چهار نيازت را برآورد . مثلا حالتى از پاكسازى هست كه بايد داروى اسهالى تركيبى از سقمونيا ( محموده ) ، پيه هندوانهء ابو جهل ، الوا و تر بد باشد و بايد هر چهار دارو را باهم به بيمار بخورانى ، چه مىكنى ؟\r\n- به دقت حالت بيمار و بيمارى را بررسى كن و اثر داروها را برسنج ! اگر ديدى كه به هر چهار دارو به‌طور مساوى نياز دارى ، از هريك يك جزء تعيين كن كه هر چهار باهم دارويى واحد شوند . و اگر ديدى كه نياز به يكى بيشتر از ديگرى است يا نيازت به دو يا سه از آنها بيشتر از آن ديگر است ، با دقت اندازه و وزن دارو را نسبت به نيازت تعيين كن . بدين ترتيب دارو كه آمادهء خوردن مىشود ، نسبت اجزاء به صورت مطلوب درآمده است .\r\nاين را نيز بدان ! كه داروى تركيب شده‌اى از نوع ترياق - كه بسيار مفيد است - از حيث داروهاى ساده‌اى كه در آن مخلوطند نوعى اثربخشى دارد و از حيث كيفيت تركيبش كه مثلا مدتى تخمير صورت گرفته تا داروهاى تركيبى جذب هم شوند ، اثربخشى ويژه‌اى يافته است كه شايد موجب شود تا همهء داروهاى ساده بيشتر از حالت تكى اثربخش گردند . پس گوشت به گفتهء طبيبانى بدهكار نباشد كه مىگويند ترياق در فلان بيمارى - كه مفيد است - فايده‌اش از سنبل است كه در آن وارد شده يا در به همان بيمارى فايده‌اش را از مرّ گرفته است . بايد بدانى كه از اين تركيب به‌طور مجموع بهره‌رسانى حاصل است . و از تركيب چند داروى بهره‌رسان است كه بهره‌رسانى را از دست نداده است و شايد اثرشان بيشتر شده باشد . و در اين حالت ما نمىتوانيم نسبت به يك دارو يا چند دارو در اين مجموعه مستقلا اشاره كنيم .\r\nاين را نيز بدان ! كه در مجموعهء داروهاى تركيبى داروهايى هستند كه اساس و شالودهء تركيب شده مىباشند و به اصطلاح داروى اصلى هستند . يعنى اگر آن دارو را از مجموعه ترك كنى شيرازهء كار و تأثير دارو از هم مىپاشد ؛ كه گوشت مار در داروهايى كه بايد وارد باشد همين حالت را دارد . يا الوا در تركيبات معجون تلخ مسهل ( ايارج فيقرا ) و يا خربق كه در معجون لوغاذيا به كار مىرود ، چنين است .\r\nبرخى از داروها هم هستند كه اگر در مجموعهء داروهاى تركيبى به كار نروند يا بر آنها بيفزايند يا اندازه‌اش را كاهش دهند ، زيانى وارد نيست و اثر دارو به حال خود مىماند .\r\nداروهايى هستند كه اگر در تركيب دارو اندازه‌اش را بيشتر كنند زيانى ندارد . مثلا اگر جوزبوا در ترياق بيش از اندازهء معمول به كار رود ، گناه كبيره حساب نمىشود .\r\nبرخى از داروها هستند كه بعد از تركيب شدن با داروهاى ديگر فاسد مىشوند و بسيارى از داروهاى تركيبى هم هستند كه بعد از تركيب يافتن اثر داروييشان بيشتر مىگردد .\r\nبسيارى از داروهاى تركيبى هستند كه تنها از داروهاى ساده تركيب شده‌اند و هستند كه از چند داروى تركيبى ديگر تركيب گشته‌اند . مثلا ترياقى هست كه تنها از داروهاى تكى و ساده تركيب مىشود و ترياقى هست از قرصهاى سه‌گانه تركيب مىيابد ، كه هر قرصى از قرصهاى سه‌گانه مزاج ويژه‌اى دارند كه در داروهاى تكى و ساده يافت مىشود . گاهى ممكن است نياز باشد كه چندين داروى تركيب شده درهم تركيب شوند تا يك داروى تركيبى جديد از مجموع آنها به دست آيد .\r\n\r\n","description":"","footnote":"","page_name":" 232 ","page_number":260},
  {"content":"\r\n\r\n\r\nجملهء اوّل داروهاى تركيبى به ترتيبى كه در كتابهاى داروسازى آمده‌اند كه شامل دوازده گفتار است\r\n\r\n","description":"","footnote":"","page_name":" 233 ","page_number":261},
  {"content":"\r\n . \r\n","description":"","footnote":"","page_name":" 234 ","page_number":262},
  {"content":"\r\n\r\n\r\nگفتار اوّل ترياقها و معجونهاى بزرگ\r\n\r\nفصل اوّل ترياق فاروق و تركيباتش\r\nاين داروى تركيبى - كه ترياق فاروق ناميده شده - از داروهاى تركيبى بسيار مهم و ارزشمند است و در حقيقت بهترين داروى تركيبى است و فوايد بسيار و متعدد دارد . بويژه در علاج مسموميت از گزش و نيش مار ، كژدم ، سگ هار و داروهاى سمى تناولى ممتاز است . علاوه بر اين در علاج بيماريهاى ناشى از خلط بلغم ، بيماريهاى خلط سودا ، تبهاى سخت سودايى و بلغمى ، بادهاى پليد و موذى ، فالج ، سكته ، صرع ، كج شدن دهان ، لرزش ، بيماريهاى وسواس ، ديوانگى ، جذام - كه در علاج جذام ويژگى دارد - و در علاج برص رل دارويى اوّل را دارد . قلب را تقويت مىكند ، حواس را نيرو مىبخشد ، اشتهاى خوراك و آرزوى جنسى را تحريك مىكند . نيروبخش معده است ، تنفس را آسان مىكند ، تپش قلب را از بين مىبرد ، تف كردن خون را بند مىآورد ، در اكثر دردهاى كليه و مثانه ، در ادرار دادن و در خرد كردن سنگ كليه و مثانه همه‌كاره است . قرحهء روده‌ها را شفا مىدهد ، سفت شدهء داخل كبد را نرم مىكند و به حالت طبيعى برمىگرداند و در بيمارى طحال و غير طحال تأثير بسزا دارد .\r\nترياق فاروق كه در همهء اين حالات گوناگون عذاب انسانى شفابخش است و درجهء اوّل را در ميان داروها به خود اختصاص داده است ، فايده‌اش مربوط به خاصيت داروهاى ساده‌اى است كه از آن تركيب مىشود .\r\nداروهاى سادهء تركيبى در ترياق فاروق خاصيت نيروبخشى به روان و گرماى غريزى و سرشتى انسان را دارند و طبيعت به كمك داروهايى كه در ترياق فاروق جمع آمده مىتواند بر گرم و سرد عليه خود چيرگى يابد و مقاومت شايان از خود نشان دهد .\r\nبهترين و صحيح‌ترين نسخهء ترياق فاروق همان است كه اندروماخس حكيم آن را به يادگار براى ما جا گذاشته است . بسيارى از اطباء و حتّى جالينوس بارها خواسته‌اند كه از ترياق فاروق چيزى كم كنند يا چيزى بر آن بيفزايند ؛ كه منظورشان از اين دستكارى از روى\r\n\r\n","description":"","footnote":"","page_name":" 235 ","page_number":263},
  {"content":"\r\n\r\nناچارى نبوده است و سببى بسيار ضرورى پيش نيامده است كه در آن دست برند مىدانى براى چه اين دستكارى را كرده‌اند ؟ ! تنها براى اينكه نام آنها را در تاريخ ثبت كنند و بگويند در ترياق فاروق‌سازى دست داشته‌اند و لا غير . خواسته‌اند نامشان چون نام و آوازهء اندروماخس - كه ترياق فاروق را ابتكار كرده است - باشد . و به عقيدهء من بهتر آن است كه در چيزى آزموده شدهء چنين كه بهره‌رسانىاش به اثبات رسيده است ابدا دست نزنند و بر آن چيزى نيفزايند و چيزى را كاهش ندهند . اوزانى كه براى داروهاى سادهء موجود در تركيب برگزيده شده‌اند با دقتى چنان انتخاب شده‌اند كه ويژگى خود را كاملا اظهار كنند .\r\nاگر يكى از اين طبيبان فلسفه‌باف ادعا كند كه خوب خاصيت اين داروها را يكىيكى مىشناسد و راجع به مقدار وزن آنها اطلاع كامل دارد و ازاين‌رو دست‌كارى را لازم دانسته ، واقعا دروغى شاخدار فرموده است . مثل اين است كه كسى بگويد من وزن عنصرهاى چهارگانه در انسان و اسب و غيره را مىشناسم و اندازه‌گيرى كرده‌ام .\r\nترياق مراحل عمرى همچون مراحل عمر انسان را دارد : بچگى ، نوجوانى ، جوانى ، پيرى و مرگ . ترياق بعد از شش ماه از تركيبش يا تا بعد از يك سال بچه است . و سپس شروع به مرحلهء نوجوانى ، جوانى و باليدگى مىكند . منتهاى نيرو گرفتنش در مناطق گرمسير تا ده سالگى است و در مناطق سردسير تا بيست سالگى روز به روز نيرومندتر مىشود و در بيست سالگى به اوج تأثيربخشى مىرسد . بعد از ده سالگى در سرزمينهاى گرم و بعد از بيست سالگى در سرزمينهاى سردسير ، پايين آمدن درجات تأثيرش شروع مىكند . بعد از بيست سالگى در منطقهء گرم و بعد از چهل سالگى در منطقهء سرد ، تأثير ترياقى بودن را از دست مىدهد . بعد از سى سالگى در منطقهء گرم و در منطقهء سردسير بعد از چهل سالگى با معجونهاى كم‌ارزش غير ترياقى هماهنگ مىشود و ديگر نشايد آن را ترياق ناميد .\r\nمار گزيده و گزيدهء مسموم شده را بايد با ترياق نوساخته و جوان و پرانرژى معالجه كنى ، و پايين‌تر از آن حالت را با ترياق ناتوان‌تر معالجه كن !\r\nبراى اينكه بدانى كه ترياق جوان است يا كودك ، ناتوان است يا توانا ، تازه است يا كهنه و خوب است يابد ، آزمايشهايى به قرار زير وجود دارند :\r\n1 - داروى مسهلى به انسانى بده كه اسهال شود و منتظر باش هروقت دارو خوب كار كرد و آن شخص اسهال شد ، كمى ترياق به وى بده بخورد . اگر اسهال بند آمد معلوم مىشود كه ترياق تازه است و كهنه نشده است و گرنه بد است .\r\n2 - جالينوس مىفرمايد : « خروس بيابانى را شكار كنند - كه خروس بيابانى مزاجش از مزاج خروس خانگى خشك‌تر است - ( من فكر مىكنم منظورش تذرو نر باشد ) جانور نيش‌زن مسموم‌كننده‌اى را به جانش بيندازند و بعدا ترياق به وى بخورانند . اگر نمرد و رهايى يافت ، معلوم مىشود كه ترياق جوان و نيرومند و خوب است .\r\n3 - مىشود آزمون فوق را در علاج كسى كه افيون ، شوكران و غيره خورده و مسموم شده است اجرا كنند . اما اگر كسى بيش بخورد ، ترياق هرچند خوب و تازه هم كه باشد ، كمتر از پس بيش\r\n\r\n","description":"","footnote":"","page_name":" 236 ","page_number":264},
  {"content":"\r\n\r\nبرمىآيد و در علاج بيش خورده همين‌قدر تأثير مىبخشد كه مرگ مسموم را تا اندازه‌اى به تأخير مىاندازد .\r\nشايد - چنان كه گويند - داروى مشك از ديگر پادزهرهاى موجود در ترياق كارىتر باشد .\r\n\r\nاندازهء تناولى ترياق در انواع بيماريها\r\nدر علاج سرفهء كهنه شده ، سينه‌درد و پهلودرد به وزن دو قيراط مثقال را با عسلاب بخورند . و اگر بيمار تب داشته باشد ترياق را با گلاب قند ( جلّاب ) بخورد .\r\nدر علاج تب لرز هرروزه ، تبى كه همراه احساس سرما و قى كردن است و در حين شروع نوبت تب دو قيراط مثقال ترياق را با آب يا شراب بخورند . آب يا شراب كمتر از سه اوقيه و بيشتر از چهار اوقيه نباشد .\r\nدر علاج بيمارى قولنج و بادكردگى معده و دل‌پيچه ( مغص ) دو قيراط ترياق را با عسلاب يا گلاب قند ( جلّاب ) تناول كنند .\r\nكسى كه اشتهاى خوراك را از دست داده ، دو قيراط ترياق را با شراب يا آب چنان كه گفتيم بخورد .\r\nدر علاج بيمارى ترياق دو قيراط ترياق را در آب‌پز بر باله ريزند و بخورند .\r\nدر علاج بيمارى استسقا مقدار دو قيراط از ترياق را قبل از غذا ببلعند و يا اين مقدار را در يك اوقيه و نيم سركهء مخلوط با آب بعد از غذا بخورند .\r\nاگر خون تف كردن تازه رخ داده است ، قريب به يك مثقال ترياق را در سركهء مخلوط با آب بخورند .\r\nاگر خون تف كردن مدتى بر آن گذشته و هنوز هست و به اصطلاح علت كهنه شده است ، يك مثقال ترياق را در آب‌پز هميشه بهار صبح و شام بخورند .\r\nاگر كسى صدايش افتاده و درنمىآيد ، نيم درهم ترياق را در عسلاب يا آب انگور پرمايه بخورد و يا نيم درهم ترياق را در زير زبان نهد و لعابش را ببلعد .\r\nاگر كسى قرحهء روده دارد ، يا به اسهال خونى مبتلا شده ، نيم درهم ترياق را با آب سماق بخورد .\r\nاگر كسى تنگى نفس دارد ، نيم درهم ترياق را با وزن كمتر از يك اوقيه اسكنجبين پياز دشتى بخورد .\r\nدر علاج بيمارى صرع ، نيم درهم ترياق را در مقدارى كمتر از يك اوقيه و نيم اسكنجبين پياز دشتى بريزند و بدان غرغره كنند و بعد از آن به وزن يك چهارم مثقال تا نيم مثقال ترياق را در آب يا اسكنجبين پياز دشتى بخورند .\r\nاگر ترياق را با آب‌پز كرفس بخورند ، سنگ كليه و مثانه را خرد و خاش مىكند .\r\nخوردن ترياق با آب كرفس از بيمارى هيضه ( قى و اسهال باهم ) جلوگيرى مىكند و اسهال را بند مىآورد .\r\n\r\n","description":"","footnote":"","page_name":" 237 ","page_number":265},
  {"content":"\r\n\r\nاگر انسان سالم و تندرست به خوردن ترياق عادت گيرد ، از مسموم شدن و از آسيب ديگر بيماريها محفوظ مىماند و از و با خود را بيمه كرده است .\r\n\r\n1 - تركيبات ترياق فاروق\r\nقرص پياز دشتى چهل و هشت مثقال ، قرص ماران ( افاعى ) بيست و چهار مثقال ، قرص اندروخورون ، فلفل سياه و افيون از هريك بيست و چهار مثقال ، دارچين به روايتى دوازده مثقال و به روايتى بيست و چهار مثقال ، گل محمدى دوازده مثقال ، بزر شلغم بيابانى ، سير بيابانى ، بيخ سوسن ، قارچ چمنى ، رب شيرين‌بيان و روغن بلسان از هريك دوازده مثقال ، مرّ ، زعفران ، زنجبيل ، راوند ، فنطافلون ( بنطابلون ) بيابانى - كه همان گياه پنج برگ است - پونهء كوهى ، گندناى بيابانى ، كرفس كوهى ، اسطوقدوس ، كوشنهء تلخ ، فلفل سفيد ، فلفل دراز ، ديقطامانى « 1 » ، كندر ، شكوفهء گورگياه ، انگم درخت بنه ، دارچين ختايى سياه ، سنبل هندى و اربه ( مريم نخودى كوهى ) از هريك شش مثقال ، ميعه سايله ، بزر كرفس ، كاشم ، بزر ترتيزك بابلى ( شاهتره - كوله تره ) ، نانخواه ( ننه حوا ) ، كمادريوس ، ماشدارو ، افشرهء بيخ و ريشهء شنگ ، سنبل رومى ، ساذج ، كوشاد ، بزر رازيانه ، گل مهرزده ، سوختهء زاج زرد ، هل ، سوسن زرد ، ثمر گياه بلسان ، ثمر گياه هزارچشم ، بلسكى ، صمغ عربى ، شاه‌زيره ( كراويا ) ، رازيانهء شامى و اقاقيا ، از هريك چهار مثقال ، تخم زردك بيابانى ، قفر يهود ( قير يهوديان ) ، گاوشير ( جاوشير ) ، لوفاى باريك و زراوند دراز - به روايتى زراوند غلتان - از هريك دو مثقال ، گند بيدستر دو مثقال - به روايتى چهار مثقال - سكبينه دو مثقال - به روايتى چهار مثقال - عسل نهصد مثقال ، شراب ريحانى كهنه شدهء گرم به وزن دو قسط .\r\nهريك از اين داروها كه قابل حل شدن هستند بايد حل شوند و هرآنچه كه بايد در آب بخيسند ، بخيسند .\r\nداروهايى كه خشكند كوبيده و بيخته شوند و در عسل بسرشند و در ظرفى چينى يا سربى و يا نقره‌اى گذارند . ظرف نبايد كاملا پر و مالامال شود و بايد فضا براى تنفس دارو در آن بماند .\r\nجمع همهء داروها بجز عسل و شراب ، شصت و چهار دارو شدند . « 2 »\r\n\r\n2 - نسخهء ديگر ترياق فاروق\r\nقرصهاى پياز دشتى چهل و هشت مثقال ، قرص ماران ، قرص اندروخورون ، فلفل سياه و افيون خوب از هريك بيست و چهار مثقال ، سير بيابانى ، گل آتشى خشكيده ، بزر شلغم بيابانى ، زنبق ، قارچ چمنى ، افشرهء سوسن ، روغن بلسان و دارچين از هريك دوازده مثقال ، مرّ ، گندناى\r\n\r\n\r\n","description":"","footnote":"\r\n( 1 ) - ديقطامون : مشك طرامشيع ، مشك ترمشير ايرانى . نوعى از پونه است كه به قول تحفه اگر گوسفند آن را بخورد شيرش به رنگ خون مىشود .\r\n( 2 ) - داروها را در هر دو نسخهء چاپ مصر و چاپ ايران مطابقت كردم و شمردم ، شصت و سه دارو بود - م .\r\n","page_name":" 238 ","page_number":266},
  {"content":"\r\n\r\nبيابانى ، زعفران ، فلفل دراز ، زنجبيل ، پونهء كوهى ، كرفس كوهى ، بنطافلون بيابانى - كه همان گياه پنج برگ است - راوند چينى ، كوشنهء تلخ سفيد ، اسطوقدوس ، فلفل سفيد ، مشك طرامشيع ( نوعى پونهء كوهى ) ، شكوفهء گورگياه ، سقز درخت بنه ، لبانه ، دارچين ختايى و سنبل از هريك شش مثقال ، كوشاد ، تخم ترتيزك بابلى ، ميعه سايله ، كاشم ، سنبل رومى ، بزر نانخواه ، ( ننه حوا ) ، ماشدارو ، كمادريوس ( بلوط زمينى ) ، بيخ زير خاك شدهء شنگ ، ساذج ، رازيانهء شامى ، بلسكى ، تكه‌هاى مو - كه گياهى است - بزر كرفس ، بزر رازيانه ، گل مهرزده ، زاج زرد بو داده ، حماما ( هل ) ، گياه هزارچشم ، سوسن زرد ، دانه‌هاى ثمر بلسان ، اقاقيا ، صمغ عربى و كراويا ( شاه‌زيره ) از هريك چهار مثقال ، ارونه ، بارزد ، گاو شير ، سكبينه ، قير يهودى ، لوفا ، زراوند غلتان و گند بيدستر از هريك دو مثقال .\r\nدر بعضى از نسخه‌هاى اطباى ايرانى چند دارويى بر داروهاى فوق افزوده شده است كه از اين قرارند :\r\nحبق رودخانه‌اى كه همان مصطكى است ، كتيرا ، عود الصليب ، زراوند دراز ( زراوند سبز - نسخه . ) ، گياه آذربويه ، مصطكى و بزر بنگ از هريك دو مثقال . كه همه باهم هفتاد دارو مىشوند و با عسل مىشود هفتاد و يك دارو . عسل بايد دو برابر همهء داروها باشد . همهء داروهاى ترياق با عسل مىشوند يكهزار و چهارصد و سى و چهار مثقال .\r\nزعفران را تنها بكوب و مرّ و افيون و لبانه را هريك جداگانه بكوب ! اين كوبيدهء مر و افيون و لبانه را در شراب انگورى ( طلاء ) كه مدت يك شب بر آتش پخته باشد بريز تا در آن بخيسند .\r\nسقز بنه و بارزد در روغن بلسان حل شوند . زاج زرد را به تنهايى بكوب بعد از آن ساير داروها را بكوب و ببيز و همه را در عسل كف گرفته بسرش و در وقت سرشتن با هاون خوب بساى تا بسيار خوب درهم آميزند ؛ آنگاه در ظرفهاى شيشه‌اى يا چينى بريز و نگهدار و بعد از چهار سال شروع به استعمال آن كن و در معالجات به كار ببر ! مقدار تناولى كامل وزن يك درهم با آب ولرم است كه ناشتا بخورند .\r\n\r\n3 - نسخهء سوم ترياق فاروق\r\nقرص پياز دشتى چهل و هشت مثقال ، قرص ماران بيست و چهار مثقال ، فلفل دراز بيست و چهار مثقال قرص اندروخورون بيست و چهار مثقال ، گل سرخ خشكيدهء كاسبرگ بركنده دوازده مثقال ، بيخ سوسن آسمان‌گون دوازده مثقال ، شيرين‌بيان دوازده مثقال ، بزر شلغم بيابانى دوازده مثقال ، سير صحرايى دوازده مثقال ، چوبكهاى ساقهء بلسان ده مثقال ، دارچين دوازده مثقال ، افيون دوازده مثقال ، قارچ چمنى دوازده مثقال ، روغن بلسان ده مثقال ، فلفل سفيد شش مثقال ، راوند چينى شش مثقال ، بزر كرفس چهار مثقال ، مر صاف و بىآلايش شش مثقال ، كوشنهء تلخ شش مثقال . زعفران شش مثقال ، دارچين ختايى شش مثقال ، سنبل هندى شش مثقال ، فلفل سياه بيست و چهار مثقال ، مشك طرامشيع ( نوعى از پونهء كوهى ) شش مثقال ، گندناى كوهى ، شكوفهء گورگياه ، پونهء كوهى ، كندر نر و اربه از هريك شش مثقال ، اسطوقدوس\r\n\r\n","description":"","footnote":"","page_name":" 239 ","page_number":267},
  {"content":"\r\n\r\nشش مثقال ، بزر كرفس كوهى مكدونى شش مثقال ، مصطكى ، صمغ درخت بنه ، زنجبيل و گياه پنج برگ از هريك شش مثقال ، ماشدار و چهار مثقال ، ميعه سايله چهار مثقال ، مو - كه گياهى است - چهار مثقال ، هل چهار مثقال ، سنبل رومى چهار مثقال ، گل مهرزده چهار مثقال ، بلسكى و كمادريوس ( بلوط زمينى ) هريك چهار مثقال ، برگ ساذج هندى چهار مثقال ، سوختهء زاج زرد ، كوشاد رومى ، رازيانهء شامى ، افشرهء بيخ و ريشهء شنگ ، دانهء ثمر بلسان ، صمغ عربى ، بزر رازيانه ، كراويا ( شاه‌زيره ) ، كاشم رومى ، اقاقيا ، تخم ترتيزك سفيد ، هزارچشم ، ننه حوا ، سكبينه و گند بيدستر از هريك چهار مثقال ، زراوند دراز ، تخم زردك بيابانى ، قير يهود ، گاو شير ، لوفاى باريك و بارزد از هريك دو مثقال . به همان دستور كه گفتيم كوبيده و بيخته با عسل سرشته شوند .\r\n\r\n4 - قرص ماران\r\nمارها را در روزهاى آخر بهار و سرآغاز تابستان شكار مىكنند و اگر بهار پر بارش و سرد هوا باشد منتظر مىمانند تا تابستان مىآيد . مارى كه براى ساختن قرص ماران به كار مىآيد بايد مارى باشد كه سرش به پهنا بزند ( پهن باشد ) و بويژه در نزديكى گردن پهنى سر شروع شود و گردنش بسيار باريك و دمش كوتاه باشد . در خزيدن صداى خزيدن و آواز سوت و فوتش شنيده شود . رنگش خرمايى و مادينه باشد . مادينه را از نر مىتوان از دندانهاى نيش شناخت ؛ نر در هر طرف از دهانش فقط يك دندان نيش هست امّا ماده مار در هر طرف بيشتر از يك دندان نيش دارد .\r\nمار نبايد شاخدار باشد ، نبايد سفيد و سياه باشد ، نبايد داراى خالهاى ريز سفيد و سياه باشد و به سفيدى بزند . نبايد مار را در سرزمين شوره‌زار مرطوب ، در كنار رودخانه‌ها و در جاى نمناك دره‌ها ، در كنار دريا ، در جنگلها و ميان درختان شكار كرد . در ميان درختان جنگلى مارهاى بلوطى پليد و خطرناكى هستند كه آنها را تشنگىآور گويند . بايد در جايى مار مورد نياز دارويى را شكار كرد كه از زمينهاى نمناك دور باشد .\r\nبايد مارى را شكار كرد كه بسيار تند حركت و سريع باشد . وقتى در راه مىخزد سرش را بلند نگاه دارد . مار تنبل و كندرو به درد دارو نمىخورد .\r\nتا ممكن است نبايد همين‌كه مار شكار شد كار را به تأخيراندازى ، بىدرنگ و هرچه زودتر از طرف سر و دم چهار انگشت برهم نهاده را قطع كن . اگر خون زياد از آن رفت و در حال مرگ بسيار حركت كرد و به تكاپو افتاد و دير جان سپرد ، سزاوار داروسازان و بسيار خوب است . امّا اگر خونش كم جارى شد ، حركات مذبوحانه‌اش كم بود و زود مرد ، به كار نمىآيد .\r\nيكى از شرايط مار سزاوار داروسازى علاوه بر چست و چالاكى در حركت كردن آن است كه جسورانه نگاه كند و جاى بيرون دادن مدفوعش در منتهاى دمش باشد .\r\nهرگاه مار مرد و از حركت افتاد ، شكمش را بدر و احشائش را بيرون آور و دور بريز ! بويژه مواظب باش كه زهره‌اش را كاملا پاك كنى و هيچ بقيه‌اى از آن نماند . آنگاه بقيه را با آب و نمك بسيار خوب و با دقت بشوى . بعد از آن آب را وسيلهء نمك شور كن و مار را در آن نمكاب بپز ! اگر\r\n\r\n","description":"","footnote":"","page_name":" 240 ","page_number":268},
  {"content":"\r\n\r\nشبت را هم با گوشت مار در ديزى ريزى خوب است كه در پختن مار كمك مىكند . بگذار گوشت مار بپزد تا كاملا از هم مىپاشد و به آسانى بشود گوشت را از استخوان جدا كرد .\r\nگوشت را جدا كن و با استخوان كارى نداشته باش ! گوشت را در هاون بريز و خوب بكوب تا كاملا نرم و درهم آميخته مىشود .\r\nگويند بايد كسى كه گوشت مار را در هاون مىكوبد در آن هنگام تا كوبيدن تمام مىشود ، روغن بلسان به بينى كشد و انگشتها را با روغن بلسان چرب كند .\r\nبعد از آنكه گوشت مار خوب كوبيده شد ، كعك در آن مخلوط كن ! براى اين كعك مخلوط كردن نسخه‌هاى متعدد هست كه نسخهء اندروماخس از همه بهتر است .\r\nبعد از مخلوط كردن و درهم سرشتن گوشت مار و ساييدهء كعك ، قرصهاى تنك و نازك از آن بساز و در سايه بگذار تا خشك مىشوند . نبايد به هيچ وجه چه در هنگام كوبيدن و چه بعد از كوبيدن و قرص شدن يك ذره آفتاب بر آن آيد و بايد هميشه در سايه باشد . اگر كمترين تابشى از آفتاب بر آن بتابد خاصيت گوشتش از بين مىرود و به كار دارو نمىآيد . كه اين گوشت و به اصطلاح قرصهاى ماران در علاج مار گزيدگى و مسموم شدن از سم‌خوردگى به كار مىآيند و بهره مىدهند .\r\n\r\n5 - قرص پياز دشتى « 1 »\r\nپياز دشتى سبز را كه بسيار درشت نباشد امّا سنگين و پرمغز باشد بياور و گل اندود كن و با شراب بيالاى و در ديگ بر آتش بگذار تا مىپزد يا تنور خوب برافروخته و سرخ شده را از خاكستر تخليه كن و پياز دشتى برگزيده را در آن بريان كن و يا بر منقل نان‌پزى بر اخگر برشته گردان و هرگاه آن را از آتش برگرفتى مغزش ( قسمت وسطش ) را بيرون آور و خوب بكوب و با آرد تازهء گاودانه درهم بسرش ! مرحوم اندروماخس دو برابر پياز دشتى آرد گاودانه مىآورد و با پياز دشتى مىسرشت ، امّا برخى آن را با يك برابرش آرد گاودانه مخلوط مىكنند . هرگاه پياز دشتى برشته را با آرد گاودانه سرشتى ، دستت را با روغن گل چرب كرده و شروع به قرص ساختن كن ، قرصهاى تنك و نازك از آن بساز و خشك كن و چنان كه قرص ماران را نگهدارى مىكنى اين قرصها را نگهدار !\r\n\r\n6 - قرص اندروخورون\r\nپوست بيخ قندول شش مثقال ، نى نهاوندى ، كوشنه ، چوبكهاى ساقهء بلسان ، برباله ، مو - كه گياهى است - حماما ( هل ) ، مصطكى ، بابونهء چشم گاوى سفيد و بلسكى از هريك شش مثقال ، شكوفهء گورگياه ، بيست مثقال ، راوند و دارچين ختايى از هريك بيست مثقال ، مرّ بيست و چهار مثقال ، سنبل هندى شانزده مثقال ، ساذج شانزده مثقال ، زعفران دوازده مثقال . همه را بكوب و\r\n\r\n\r\n","description":"","footnote":"\r\n( 1 ) - پياز دشتى : پياز موشى ، اسقيل ، اشقيل ، عنصل . در زبان كردى آن را پيازه خوگانه گويند - م .\r\n","page_name":" 241 ","page_number":269},
  {"content":"\r\n\r\nبساى و ببيز ! جداجدا بكوب و ببيز و بيخته‌ها را درهم بياميز و با شراب كهنهء ريحانى كه مزه‌اش تمايل به شيرينى داشته باشد درهم بسرش و از آن نيز درست به دستور قرص ماران قرص بساز و در سايه خشك كن و نگهدار و نگذار آفتاب بخورد .\r\n\r\n7 - نسخهء دوم قرص اندروخورون\r\nچوب قندول ، نى نهاوندى ، كوشنه ، برباله ، چوب بلسان ، هل ، مو - كه منظورم از مو مصطكى است « 1 » - بلسكى و بابونهء چشم گاوى از هريك هجده مثقال ، زعفران ، سنبل هندى و ساذج از هر يك دوازده مثقال ، مرّ بيست و چهار مثقال . همه را به دستور نسخهء اوّل مىكوبى و با شراب مىسرشى و قرص از آن مىسازى !\r\n\r\n8 - نسخهء سوم قرص اندروخورون\r\nقندول شش مثقال ، شكوفهء گورگياه دوازده مثقال ، نى نهاوندى شش مثقال ، بلسكى شش مثقال ، برباله شش مثقال ، چوب بلسان شش مثقال ، دارچين بيست و چهار مثقال ، هل بيست و چهار مثقال ، دارچين ختايى شش مثقال ، بابونهء چشم گاوى سفيد بيست مثقال ، سنبل هندى شانزده مثقال ، اربه ( مريم نخودى كوهى ) شش مثقال ، مرّ بيست و چهار مثقال ، مصطكى شش مثقال ، زعفران دوازده مثقال .\r\nهمهء اين داروها را كوبيده و ساييده و بيخته چنان كه در نسخه اوّل ذكر كرديم در شراب صاف و ناب ريحانى بسرش و قرص بساز و به همان روش كه ذكر شد آنها را نگهدار .\r\n\r\n9 - معجون مثروديطوس\r\nاين داروى تركيبى از ابتكارات دانشمند گرانمايه و بزرگوار مثروديطوس است كه نام خود را بر آن گذاشته است . اين دارو در خنثى كردن اثر سم‌ها آزمايش خود را داده است كه ويژگى دارد و براى شفاى بسيارى از بيماريها نيز بسيار مفيد است . براى چندين نوع سم و چندين گونه بيمارى در آن واحد بهترين فايده‌رسان است و در زمان خودش ، ترياق منحصر به اين اختراع مثروديطوس بوده است .\r\nبعد از دورانى كه اندروماخس به دارويى بودن گوشت ماران پى برد و چيزهاى ديگر نيز كشف شد ، ترياق ماران نيز همراه مثروديطوس شد . اندروماخس بعضى از داروها را اندكى دست‌كارى كرد ، از بعضى كم كرد و بر بعضى افزود و به اين ترتيب ترياق بزرگ كه به نام ترياق فاروق نيز شناخته مىشود و قبلا آن را ذكر كرديم به وجود آمد .\r\nترياق بزرگ در پادزهرى ماران از مثروديطوس بهتر است امّا در ساير معالجات مثروديطوس از ترياق چندان باز نمىماند كه حايز اهميت باشد و بلكه در بسيارى از بيماريها\r\n\r\n\r\n","description":"","footnote":"\r\n( 1 ) - در نسخهء چاپ تهران نه از مو خبرى هست و نه از مصطكى كه همان مو باشد - م .\r\n","page_name":" 242 ","page_number":270},
  {"content":"\r\n\r\nبهتر از ترياق فاروق است و فايده‌اش بيشتر است . ما سخن را دربارهء تعريف مثروديطوس دراز نمىكنيم ؛ فايده‌هايش همان است كه در معرفى ترياق فاروق شرح داديم و تنها نكته اين است كه اندازهء تناولى اين دارو كمى بيشتر است .\r\n\r\n10 - نسخهء مثروديطوس به‌طور عام\r\nزعفران ، مرّ ، قارچ چمنى ، زنجبيل ، دارچين و كتيرا از هريك ده درهم ، سنبل ، كندر ، ترتيزك بابلى ، گورگياه ، چوب بلسان ، اسطوقدوس ، كاشم رومى ، كوشنه ، ماشدارو ، بارزد ، سقز درخت بنه ، فلفل دراز . افشرهء گياه شنگ ، گند بيدستر ، ساذج هندى ، اصطرك و گاو شير از هريك هشت درهم ، دارچين ختايى ، فلفل سفيد ، فلفل سياه ، سورنجان ، اربه ( مريم نخودى كوهى ) ، سير صحرايى ، تخم زردك بيابانى ، شاه افسر ، كوشاد ، روغن بلسان ، دانه‌هاى ثمر بلسان ، قرصهاى قوفيون و مقل از هريك هفت درهم ، سداب ( فيجن ) دو درهم ، اندران ، سنبل رومى ، مصطكى ، صمغ عربى ، كرفس كوهى ، شاه‌زيره ( كراويا ) و بزر رازيانه از هريك پنج درهم ، رازيانهء شامى ، سوسن زرد ، مو ، سكبينه و برباله از هريك سه درهم ، افيون ، گل سرخ و پونهء كوهى از هريك پنج درهم ، بلسكى ، اقاقيا ، ناف ريگ‌ماهى و بزر گياه هزارچشم از هريك چهار درهم و نيم ، شراب ريحانى كهنه شده و عسل كف گرفته به اندازهء كافى .\r\nداروهايى را كه بايد در شراب خيس شوند ، در شراب ريزند تا مىخيسند و سپس همه را در عسل بسرشند و نگهدارند . بعد از شش ماه از اين دارو مصرف كنند . مقدار تناولى هربار به اندازهء يك عدد فندق باشد كه با مشروب مناسب حال تناول گردد .\r\nدر اين نسخه كه ذكر شد داروهايى وارد است كه در نسخهء جالينوس نيستند . اين داروها عبارتند از : قارچ چمنى ، سورنجان ، سداب خشك ، اندران ، پونهء كوهى ، برباله ، كتيرا ، اسطوقدوس ، ماشدارو ، شاه افسر ، چوبهاى بلسان ، فلفل سياه و مقل .\r\nدر نسخهء جالينوس نيز دو دارو ذكر شده‌اند كه در اين نسخه نيستند و آنها عبارتند از : ريشهء شيرين‌بيان و نمك .\r\nدر نسخهء ديگرى بزر سداب هست كه در اين نسخه نيست .\r\nما در تعريف نسخهء مثروديطوس قرص قوفيون را ذكر كرديم كه بايد در داروى تركيبى مثروديطوس وارد باشد ، اينك تركيب اين قرص :\r\n\r\n11 - قرص قوفيون\r\nمويز تهى شده از هسته به وزن چهار درهم ، سقز درخت بنه بيست و چهار درهم ، گورگياه و مرّ از هريك دوازده درهم ، دارچين ، مقل كبود ، ناخن پريان ، سنبل رومى ، دارچين ختايى ، شاه افسر ، مشك زمين و دانه‌هاى ثمر غار از هريك سه درهم ، نى نهاوندى به وزن سه درهم ، زعفران يك درهم ، قير يهود دو درهم و نيم .\r\n\r\n","description":"","footnote":"","page_name":" 243 ","page_number":271},
  {"content":"\r\n\r\nاين ليست داروهاى قوفيون - كه در نسخهء شاپور بن سهل « 1 » آمده است - از نسخه‌هاى ديگر قير يهودش اضافه است .\r\nدر نسخهء ابن سرابيون ، قندول به مقدار دو درهم و نيم بر اين قوفيون افزوده شده است . و در نسخهء ديگر دو درهم و نيم برباله را هم بر آن زياد كرده‌اند .\r\n\r\n12 - ترياق عزره\r\nحماما « 2 » ( هل ) دوازده مثقال ، شكوفهء گورگياه هشت مثقال ، عاقرقرحا شش مثقال ، زعفران سى و شش مثقال ، دارچين شش مثقال ، مرّ دوازده مثقال ، بزر كرفس كوهى و بزر هويج بيابانى از هر يك سه مثقال ، كتيرا سى مثقال ، افشرهء شنگ هشت مثقال ، بيخ سوسن آسمانگونه پانزده مثقال ، بزر رازيانه شش مثقال و مقل كبود هشت مثقال ، لبانهء سفيد بيست و هشت مثقال ، گوگرد شش مثقال ، بزر بنگ بيست و هشت مثقال ، دارچين ختايى نه مثقال ، بزر خشخاش سفيد سى مثقال ، سنبل هندى دوازده مثقال ، بزر سداب يك مثقال ، هسته‌هاى پوست كندهء ترنج و سماق شامى هر يك دو مثقال ، بزر شبت ، مصطكى از نوع مالكى ، برباله ، كراويا ( شاه‌زيره ) ، فربيون ( گياه شير سگ ) و افيون از هريك شش مثقال ، فلفل سياه سى مثقال ، گل سرخ خشكيدهء كاسبرگ كنده نه مثقال ، ساذج هندى دوازده مثقال ، روغن بلسان بيست و چهار مثقال ، سنبل رومى و شكوفهء تاك از هريك شش مثقال ، برگهاى خرزهره شش مثقال ، لاك پاك از آلايش دوازده مثقال ، خشخاش شاخدار و ميخك از هريك دوازده مثقال ، شكوفهء سنبل رومى سه مثقال ، راوند چينى دوازده مثقال ، بلسكى شش مثقال ، شكوفهء مرّ چهار مثقال و نيم ، گل اندلسى دوازده مثقال ، افشرهء بشنيز ( برنجاسف ) - كه آن را مشك چوپان بيابانى هم مىنامند - بيست مثقال ، بيخ كاسنى بيست مثقال ، كوشنه ، مر و كوشاد رومى هريك دوازده مثقال ، قرص اندروخون نه مثقال ، رازيانهء شامى شش مثقال ، برگ درخت ترنج سى مثقال ، گورگياه دوازده مثقال .\r\nهمهء اين داروها را كوبيده و ساييده و بيخته آماده كنند . هرآنچه را لازم است كه خيسيده شود ، در شراب خوب گوهر و صاف و بىآلايش بخيسانند ، و اگر چنين شرابى گير نيامد ، در شراب عادى - كه به شراب جمهور مشهور است يا در دوشاب و يا در نبيذ مويز و عسل بريزند و همه را در عسل كف گرفته بسرشند و در ظرفى ريزند و نگهدارند و به همان دستور استعمال ترياق بزرگ ( ترياق فاروق ) آن را مصرف كنند .\r\nبعضى از اطباء اندران را نيز در ترياق عزره وارد مىكنند و برخى از طبيبان عقيده دارند كه\r\n\r\n\r\n","description":"","footnote":"\r\n( 1 ) - شاپور بن سهل متوفى به سال 255 ه ق . طبيب مسيحى بيمارستان جندىشاپور ، تأليفات زيادى دارد كه از آن جمله كتاب اقرابادين است ، شامل 22 باب ؛ كه تا زمان ابن التلميذ رايج بوده است . ابن التلميذ امين الدوله ابو الحسن هبة اللّه ، طبيب مسيحى مشهور بغداد . ( 460 - 565 ) مؤلف اقرابادين ، كه اقرابادين شاپور بن سهل را تحت الشعاع قرار داد - م .\r\n( 2 ) - حماما : هل . معين . حماما : گياهى است در ارمنستان و طرسوس ( سوريه ) رويد ، خوشه‌اى ، خوشبوى و طلائىرنگ است - تذكرهء انطاكى .\r\n","page_name":" 244 ","page_number":272},
  {"content":"\r\n\r\nاندران به معده آسيب مىرساند ازاين‌رو آن را در ترياق وارد نمىكنند .\r\n\r\n13 - نسخهء دوم ترياق عزره\r\nحماما ( هل ) و مرّ از هريك سى و هفت مثقال و نيم ، عاقرقرحا هفده مثقال و سه چهارم مثقال ، گورگياه سى مثقال ، دارچين ختايى نود و چهار مثقال ، ميعه سايله چهل و پنج مثقال ، تخم زردك بيابانى هفده مثقال و سه چهارم مثقال ، زعفران نود مثقال ، كرفس كوهى پانزده مثقال و دو درهم ، زنبق هفده مثقال و سه چهارم مثقال ، بزر رازيانه و مقل از هريك چهار درهم و نيم ، سينه‌پيچ ( لبانه ) شصت و هفت مثقال و نيم ، كتيرا هفتاد و پنج مثقال ، افشرهء بيخ شنگ بيست و دو مثقال و نيم ، هستهء پوست كندهء ترنج يك مثقال ، بزر شبت ، مصطكى از نوع مالكى و شاخه و جوانه‌هاى گياه زردچوبه از هريك دو مثقال ، بزر بنگ نود مثقال ، بزر خشخاش يك‌صد و هشتاد مثقال ، سنبل شصت و هفت مثقال و نيم و يك درهم ، سداب خشكيده هفت مثقال و نيم و دو درهم ، سماق بيست و دو مثقال و نيم ، رازيانهء شامى ، برباله و شاه‌زيره ( كراويا ) از هريك سى مثقال ، افيون پانزده مثقال و يك درهم و نيم ، شير شير سگ ( اوفربيون ) هفده مثقال و سه چهارم مثقال ، فلفل ده مثقال و نيم ، گل محمدى سى مثقال ، ساذج و ثمر بلسان از هريك بيست و دو مثقال و نيم ، بلادر هفده مثقال و سه چهارم مثقال ، لاك سى و هفت مثقال و نيم ، دارچين سى مثقال ، مو - كه چوبكهايى دارويى است - پانزده مثقال ، سنبل رومى پنجاه و دو مثقال و نيم ، گوگرد سى مثقال ، خشخاش شاخدار ، راوند چينى و كوشنهء تلخ هريك چهار مثقال ، برگ درخت ترنج پنج مثقال ، قرص اندروخورون سه مثقال ، روغن بلسان هفت مثقال ، افشرهء مشك چوپان نود مثقال ، خولنجان پنجاه و دو مثقال و نيم ، صمغ فيلزهره چهل و پنج مثقال ، ميخك سى و هفت مثقال و نيم ، عسل به اندازهء كافى .\r\nدر هر دو نسخهء ترياق عزره سخن از قرص اندرروخورون به ميان آمد كه بايد در ترياق عزره وارد باشد ؛ قرص مزبور تركيباتش از قرار زير است :\r\n\r\nقرص اندروخورون\r\nبابونهء قرمز ، بابونهء سفيد ، سماق ، مرّ ، رازيانهء شامى ، برباله ، دوال ( مسك القرود ) ، نى نهاوندى و شاخه‌هاى بلسان از هريك يك جزء متساوى .\r\nهمه را كوبيده و ساييده و بيخته در شراب صاف و بسيار خوب ، يا در شراب جمهورى يعنى شراب عمومى و عادى و يا دوشاب پرمايهء مويز و عسل بسرشند و سه روز هر روز يك بار به هم زنند و اگر نياز به شراب داشت ، يكى از شربتها يا شرابهاى ذكر شده را به اندازهء لازم بر آن ريزند و بعد از سه روز از آن قرصهايى بسازند كه هر قرصى به وزن يك مثقال باشد و در سايه خشك كنند .\r\nطبيب نامى ( عزره ) اين ترياق را به جانشينى ترياق فاروق انتخاب كرده است ؛ كه در هر شرايطى كار ترياق فاروق را انجام مىدهد .\r\n\r\n","description":"","footnote":"","page_name":" 245 ","page_number":273},
  {"content":"\r\n\r\n\r\n14 - ترياق چهارگانه\r\nكوشاد رومى ، ثمر درخت غار ، زراوند دراز و مرّ از هريك يك جزء برابر . همه را باهم بكوبند و در عسل بسرشند و هربار به وزن يك مثقال از آن با آب گرم تناول شود .\r\nگويند يكى از طبيبان به جاى مرّ ، كوشنهء تلخ به كار مىبرد .\r\nصهاريخت ( چهاربخت . نسخه ) مىگويد : در نسخه‌اى ديده است كه يك جزء زعفران نيز بر اين چهار دارو افزوده شده است .\r\nترياق چهارگانه در علاج نيش عقرب ، نيش تارتنكهاى سمى و در بيماريهاى سرد مفيد است .\r\n\r\n15 - سوطيرا يا رهايىبخش بزرگ\r\nسوطيرا را مىتوان همه چيز ناميد اين دارو در بسيارى از بيماريها و دردهاى مختلف به داد انسان مىرسد .\r\nدر بيمارى صرع ، سرگيجه ، سردرد كهنه شده و لرز شفابخش است .\r\nنگهدارندهء چشم از ريزش مواد ناباب به آن است . اگر زير پلكهاى چشم را مىبرند ، سوطيرا بر آن بگذارند ، ديگر زياده گوشت باز نمىرويد و نمىگذارد چشم آسيب بيند .\r\nدر صدا افتادن ، بيمارى فالج ، بيمارى وسوسه ، درد دندان ، چشم‌درد ، بيمارى ريه ، سينه‌درد ، پهلودرد و درد اطراف دنده‌هاى رو به شكم اگر با عسلاب تناول شود شفابخش است .\r\nكسى كه خون برمىآورد ، اگر سوطيرا را با آب بارهنگ و آب هفت‌بند بخورد خون بند مىآيد .\r\nبادكردگى معده را علاج است ، درد معده را از بين مىبرد ، علاج يرقان است ، رنگ چهره را صاف و زيبا مىكند ، اوهام و خيالات را پراكنده مىسازد ، آروغ را از بين مىبرد ، علاج قرحهء مثانه و بيماريهاى روده است ، شكم‌پيچه را علاج است . آن را حقنه مايه مىكنند ، ورمهاى درونى و برآمدگى طحال را فرو مىنشاند .\r\nكليه و مثانه را پاكسازى مىكند و ادرارآور است ، توان جنسى را افزايش مىدهد و آلت تناسلى را برمىخيزاند .\r\nعلاج درد مفاصل و نقرس و تشنج است .\r\nپادزهر نيش جانوران سمى و پادزهر داروهاى سمى تناول شدنى است .\r\nتركيبات دارويى سوطيرا ( رهايىبخش بزرگ ) از قرار زير است :\r\nنسخه : دارچين ختايى و گورگياه از هريك يازده مثقال ، گند بيدستر و بزر كرفس كوهى از هريك پانزده مثقال ، بزر كرفس پانزده مثقال ، كاشم رومى يك مثقال ، كوشنه ، دارچين ، قرص ادرومعموا ، ميعه سايله و برباله از هريك شش مثقال ، رازيانهء شامى ده مثقال ، فلفل سفيد دوازده مثقال ، فلفل دراز\r\n\r\n","description":"","footnote":"","page_name":" 246 ","page_number":274},
  {"content":"\r\n\r\nچهار مثقال ، سنبل چهار مثقال . حماما ( هل ) و زعفران از هريك چهار مثقال ، افيون ده مثقال .\r\nهمهء اين داروها را كوبيده و ساييده و بيخته در عسل كف گرفته بسرشند و در ظرفى بگذارند و نگهدارند ؛ بعد از شش ماه مىتوانند وقت نياز از آن استفاده كنند .\r\nدر تركيبات سوطيرا گفتيم شش مثقال قرص ادرومعموا وارد باشد ، تركيب ادرومعموا بدين قرار است :\r\nنسخه : هل ، قندول ، كوشنه ، نى نهاوندى ، ميخك ، فلفل و ننه حوا از هريك سه مثقال ، دارچين ، مصطكى و زعفران از هريك شش مثقال ، روناس يك مثقال ، سنبل الطيب ( علف گربه ) و ساذج هندى هر يك هفت مثقال ، مرّ شش مثقال .\r\nهمهء اين داروها كوبيده و ساييده و بيخته در شراب صاف يا در بدل شرابهاى ذكر شده بسرشند و قرصهايى به وزن يك مثقال از آن سازند و در سايه خشك كنند و به كار برند .\r\n\r\n16 - معجون بزرگ دارو\r\nاين معجون از داروهاى بسيار مهم به شمار مىآيد و طبيبان ايرانى آن را ابتكار كرده‌اند . اين دارو كار ترياق ، فلونيا و شليثا را انجام مىدهد و در علاج بيمارى قولنج بسيار سودمند است .\r\nداروهاى تركيبى كه در معجون بزرگ دارو به كار رفته‌اند از اين قرارند :\r\nنسخه : زعفران و بزربنگ سفيد هريك چهار مثقال ، افيون و فربيون ( شير شير سگ ) هريك بيست درهم ، سنبل و ميعه سايله هريك هشت مثقال ، ساذج هندى و ميخك هريك چهار درهم ، فلفل سفيد دو درهم ، مرواريد ناسفته ، نشادر ، بزر سداب كوهى ، مشك ، كافور ، قاقله ، دارچين و دارچين ختايى از هريك يك درهم ، كوشنه هشت درهم ، بزر سپند ، عاقرقرحا و فلفل دراز از هر يك چهار درهم ، سكبينه ، گند بيدستر و گاو شير از هريك دو درهم ، زنجبيل بيابانى ، درونه و روغن بلسان هريك هشت درهم .\r\nدر نسخه‌اى به خط سريانى و در نسخهء ديگرى به خط فارسى ، مرّ به وزن چهار درهم در تركيب وارد است و كافور از يك درهم به چهار درهم رسيده است .\r\nداروهاى خشك و كوبيدنى را بكوب و بساى و ببيز ! بقيه را در شراب سياه انگورى ( طلاء ) بر آتش پخته بريز كه بخيسند . سپس همه را باهم در عسل بسرش و بگذار شش ماه دست نخورده بماند و بعد از شش ماه استعمال شود . هربار مقدار تناولى به اندازهء يك عدد گردو باشد كه با آب ولرم بخورند .\r\n\r\n","description":"","footnote":"","page_name":" 247 ","page_number":275},
  {"content":"\r\n\r\n\r\n17 - معجون فلاسفه -\r\nكه آن را مادهء زندگى نامند\r\nاين معجون فيلسوفان بلغم برانداز ، نيروبخش دستگاه تنفس و شادىبخش است ، دستگاه گوارش را تقويت مىكند ، آروغ‌آور و اشتهابرانگيز است ، توشهء جوانى مانند است ، مغز را تقويت مىكند ، فراموشكارى را از بين مىبرد و ذهن انسان را صفا مىبخشد . عقل را تقويت مىكند ، زبان را روان و شيوا مىگرداند ، سردمزاجى اندامان را از بين مىبرد ، چكميزك را چاره‌ساز است ، بادها را به جاى خود مىنشاند و آرامش مىبخشد . آب پشت را افزايش مىدهد ، گردن كلفتى ذكر با او است ! گوشتهاى برآمده ميان دندانها را لاغر مىكند و دندانها را محكم مىگرداند . درد مفاصل ، درد پشت ، درد تهيگاه و درد ميزناى را شفا مىدهد .\r\nداروهاى تركيبى در معجون فيلسوفان از قرار زير است :\r\nنسخه\r\nفلفل ، فلفل دراز ، زنجبيل ، دارچين ، آمله ، بليله ، گياه خلال دندان ، زراوند غلتان شامى ، زردچوبه ، بابونه ، مغز ثمر صنوبر بزرگ و در يكى از نسخه‌ها نارگيل ، از هريك هفت مثقال و نيم ، بزر بابونه سه مثقال و سه چهارم مثقال ، هستهء مويز سرخ‌رنگ كوبيده بيست و دو مثقال و نيم ، عسل غليظ و پرمايه به اندازهء وزن همه داروها .\r\nهمهء داروها را در آن عسل بسرشند و هربار به اندازهء يك عدد گردوى كوچك تناول شود .\r\n\r\n18 - معجون شليثا ( ثليثا - نسخه . )\r\nاكثريت طبيبان عقيده دارند كه معجون شليثا نام ، از آن نادره‌هاى روزگار است و گويند : در علاج ديوانگى ، بيماريهاى ناشى از سودا ، بلغم ، بيمارى فالج ، صرع ، سكته ، دهن‌كجى ، وسواس ، بيماريهاى دستگاه تنفس ، سردرد ، سردرد نيمه‌اى ، فراموشكارى ، ماليخوليا ، سردمزاجى مغز ، لرزه و تپش غير طبيعى قلب بسيار مفيد و شافى است .\r\nجنين را نگهدارى مىكند ، در علاج زنى كه بچه انداخته است بهترين دارو است ، معالج چكميزك است ، درد زهدان را از بين مىبرد ، بادكردگى زهدان را شفا مىدهد ، سست شدن زبان را چاره‌ساز است ، علاج سرگيجه و قى كردن است ، پادزهر قارچ سمى و ساير سمهاى تناولى است و شير در معده پنير شده را علاج است و در ساير مسموم شدنها شفابخش است . در علاج درد مفاصل مفيد مىباشد ، دردهاى كهنه و ديرپاى بدن همگى از شليثا شفا مىيابند ؛ كه براى هر دردى دستور العملى ويژه در تناولش هست . اگر در علاج سرماخوردگى شديد استعمال شود بايد با آب خيار چنبر دارويى مصرف گردد و گويند اگر در شراب تناول شود بهتر از آب خيار چنبر دارويى است .\r\nدر علاج بندآمدنيهاى درونى با آب ريشه‌هاى چهارگانه ، در علاج درد زهدان با آب رازيانهء شامى ، و براى معالجهء درد كردن سراسر بدن با آب مرزنگوش با آب بيخ سلق تناول شود . و اگر شليثا را براى كودكان تجويز كنند بايد آن را با روغن بنفشه تناول كنند .\r\n\r\n","description":"","footnote":"","page_name":" 248 ","page_number":276},
  {"content":"\r\n\r\nاين بود آراء و نظريهء طبيبان دربارهء شليثا . امّا به عقيدهء من دربارهء آن بيش از حد مبالغه فرموده‌اند .\r\nمن اين دارو را تنها در علاج گره كردن زبان و سست شدن زبان خوب مىدانم و در هرحال به عقيده‌ام ترتيب و تركيب داروها مرتب نيست و نوعى بىنظمى در آنها موجود است ، سوزانندهء خون و ساير خلطها است . و در مجموع از ساير قرصهاى مفيد و مشهور كوتاه مىآيد و در فايده به آنها نمىرسد .\r\nتركيبات دارويى معجون شليثا از قرار زير است :\r\nنسخه\r\nمشك ، كافور و عنبر از هريك دو درهم ، مرواريد ناسفته و زعفران از هريك ده درهم ، طلاى ساييدهء گردمانند شده و نقرهء ساييدهء گردمانند شده از هريك نيم درهم ، هل ، بزر سپند ، شير گياه شير سگ ، چوبك رخت‌شوئى عادى ، دوال ، بزر كرفس ، بزر سداب ، سرگين گاو كوهى ، گوگرد قرمز ، گوگرد زرد ، خربق سفيد ، ميعه سايله ، مشك زمين ، مارچوبه ، ريشهء سپند سفيد ، ماميران ، ثمر پيوند مريم ، شاخه‌هاى بلسان ، هزارچشان ، برگ درخت شربين ( ششبندان « 1 » - نسخه . ) هر يك دو درهم ، شكوفهء گورگياه ، ساذج ، جوزبويا . گند بيدستر ، بزر ترتيزك آبى و بزر هويج از هر يك ده درهم ، گياه سرخدار ، مصطكى ، زاج كفش‌دوزان ، سياهدانه ، مدفوع روباه و بيخ كبر ، از هريك نيم درهم ، ابريشم خام ، بزر شبت ، بيخ شبت ، زنجبيل بيابانى ، درونه ، زنجبيل ، كوشاد ، برگ درخت زبان گنجشك ، نمك هندى ، عاقرقرحا ، بدل مرجان ، قير يهود ، بلسكى و اسفرزه از هريك چهار درهم ، ميخك ، سنبل ، برباله ، كوشنه ، قاقله و پر سياوشان هريك هشت درهم ، پوستهء آستر پوست جوزبوا ( بسباسه ) و زنبق هريك دو درهم ، ثمر مهرگياه خشكيده بيست عدد ، دارچين ختايى و شاخه‌هاى دارچين ختايى از هريك نيم درهم ، شكوفهء گورگياه ده درهم ، بزر رازيانه و حسل از هريك ده درهم ، مرزهء ايرانى و مرزهء خوزستانى هريك چهار درهم ، بادآورد ، بقاياى انجير پوسيده در لاى ديوارها و راوند چينى از هريك هفت درهم ، فلفل سفيد ، فلفل سياه ، فلفل دراز ، افيون ، زراوند دراز ، زراوند غلتان و بزر بنگ از هريك بيست درهم ، نارگيل دو درهم و چهار دانگ ، شكوفه‌هاى بيد ، ريشهء كاسنى خشكيده ، هوم مجوس ( ريش بز ) مريم نخودى كوهى ، افشرهء زنبق ، قندول و مشك چوپان از هريك يك درهم ، انگدان سياه چهار درهم و يك چهارم درهم ، شاه افسر چهار درهم و چهار دانگ ، شعر الغول ( موى غول ) - كه موى غول را در تنكابن كرف گويند - انگشت زرد ( زردچوبه ) ، كشت بر كشت ، صمغ خوشبوى صنوبر ، سكبينه و گاو شير هريك دو درهم ، خاك سر چهارراه چهار درهم .\r\nدر نسخه‌هاى طبيبان ايرانى به همين‌قدر اكتفا نشده است و در شليثاى آنان سرخدار به دو\r\n\r\n\r\n","description":"","footnote":"\r\n( 1 ) - ششبندان : هزارچشان - معين . كه شيخ الرئيس هزارچشان را ذكر كرده است . در نسخه مصرى سنديان آمده - م .\r\n","page_name":" 249 ","page_number":277},
  {"content":"\r\n\r\nدرهم رسيده است و اين داروها را نيز اضافه كرده‌اند كه عبارتند از : اسفند سفيد دو درهم ، بيخ خيرى سرخ چهار درهم . شكوفهء گياه حنا دو درهم ، پلنگ مشك - كه ميخك بستانى است - چهار درهم ، كراويا ( شاه‌زيره ) يك درهم ، راوند چينى ، ثمر بلسان ، چوبكهاى شاخهء بلسان ، ثمر مورد مصرى ، گل مهرزده ، سنگ داود و صمغ بدبوى انگدان از هريك دو درهم ، خير بوا سه درهم ، ثمر پوست كندهء بان چهار درهم ، تباشير يك درهم ، كشوت ، كهربا ، مورد اسفرم ( آس بيابانى ) ، جفت آفريد ، ثمر سرو كوهى ، انار بيابانى ، مر ، مروخوش . بهمنان سفيد و بهمنان سرخ هريك دو درهم ، رازيانهء شامى سه درهم ، درونه سه درهم ، نمك بلورى ، نمك نانوايان ، تخم تر زردك بيابانى ، كرفس كوهى ، افشرهء سوسن و افشرهء مشكانيه هريك سه درهم ، پوست خشكيدهء ترنج و عود الصليب هريك چهار درهم ، كوردان [ ؟ 
  ] پنج درهم ، مقناطيس شش درهم ، پونهء كوهى و بادام تلخ هريك هفت درهم .\r\nخشك‌ها را بكوبند و بسايند و ببيزند و نمدارها را در شراب انگورى سياه بخيسانند . عسل را به مقدار سه برابر وزن همهء داروها بياورند و داروها را همگى در آن بسرشند و در ظرف خم‌آسا بريزند و بعد از شش ماه به كار برند . مقدار تناولى به اندازهء يك عدد نخود با آب ولرم است .\r\n\r\n19 - نسخهء ديگر از شليثا\r\nمشك بسيار خوب دو درهم ، مرواريد ناسفته ده درهم ، سونش ساييدهء بيخته از طلا و نقره هريك نيم درهم ، عنبر چهار درهم ، سرخدار نيم درهم ، ابريشم خام ناسوخته - يا سوخته - چهار درهم ، ميخك و سنبل الطيب ( علف گربه ) هريك چهار درهم ، زعفران ده درهم ، زنجبيل بيابانى و درونه هريك چهار درهم ، بيخ سوسن آسمانگونه يك درهم ، هل دو درهم ، مصطكى نيم درهم ، ساذج هندى ده درهم ، ثمر بلسان نيم درهم ، بسباسه يك درهم ، ثمر مهرگياه ده عدد ، چوبك دارچين ختايى و خود دارچين ختايى هريك پنج درهم ، فلفل سفيد ، زنجبيل و بيخ شبت هريك چهار درهم ، كوشنهء تلخ هشت درهم ، جوزبوا ده درهم ، گند بيدستر ده درهم ، شير گياه شير سگ دو درهم ، شكوفهء گورگياه ده درهم ، بزر شبت ، كوشاد رومى و شكوفهء درخت زبان گنجشك هريك چهار درهم ، قاقله هشت درهم ، بزر سپند هشت درهم ، بزر رازيانه شش درهم ، شاخه‌هاى پر سياوشان هشت درهم ، نمك هندى چهار درهم ، سياه‌دانه نيم درهم ، مرزهء ايرانى چهار درهم ، بلسكى شش درهم ، زاج كفشدوزان نيم درهم ، چوبك رختشويى دو درهم ، بزر كرفس ، بزر سداب ، اشنه ( دوال ) و گوگرد زرد هريك دو درهم ، سرگين گاو كوهى ، يا پشك بز كوهى دو درهم ، بادآورد هفت درهم ، بزر ترتيزك آبى ده درهم ، ثمر سرو كوهى چهار درهم ، فلفل سياه ، فلفل دراز و بزر بنگ از هريك بيست درهم ، عاقرقرحا چهار درهم و افيون بيست درهم ، خاك سر چهارراه يك درهم ، زراوند دراز بيست درهم ، زراوند غلتان چهار درهم ، راوند چينى هفت درهم ، بزر ارونه ده درهم ، فندق هندى چهار درهم و يك دانگ ، بزر انگدان چهار درهم ، شاه افسر چهار درهم و نيم ، اسفرزه و بدل مرجان از هريك چهار درهم ، بزر پوست كندهء خيار چنبر خوردنى چهار درهم\r\n\r\n","description":"","footnote":"","page_name":" 250 ","page_number":278},
  {"content":"\r\n\r\nو دو دانگ ، قفر اليهود ( قير يهود ) چهار درهم ، كافور ، خربق سفيد ، خربق سياه ، مشك زمين ، ميعهء سايله ، نيلوفر صحرايى ( بدشگان ) ، زردچوبه ، شعر الغول « 1 » ، بزر كاسنى و كشت بر كشت از هريك دو درهم ، آب كنگر خرگل سفيد يا آب شيرين‌بيان يك درهم ، شاخه‌هاى بلسان دو درهم ، ثمر پيوند مريم يك درهم ، خردل سفيد دو درهم ، گره چوب انجير - كه در لاى ديوارها است هفت درهم ، مدفوع روباه نيم درهم ، پوست بيخ كبر نيم درهم ، هزارچشان و شش‌بندان هريك چهار درهم .\r\nخشك داروها را بكوب و بساى و ببيز و نم داروها را در شراب ريحانى بخيسان و همه را باهم در عسل بسرش و در ظرفى نگهدار و بعد از شش ماه شروع به استعمال آن كن ! هرباره مقدار تناولى به اندازهء يك عدد نخود است كه بايد با آب پوست گياه رازيانه و آب كرفس تناول شود .\r\nو اگر به اندازهء يك دانه گندم از اين دارو را با آب شاهدانه يا با آب مرزنگوش در بينى كشند عطسه‌آور است .\r\n\r\n20 - انوش دارو\r\nانوش دارو ابتكار طبيبان هند است ، كه شادىآور و نيروبخش به قلب مىباشد ، بدن را تقويت مىكند ، رنگ زردى را از بين مىبرد ، رنگ رخساره را زيبا مىكند ، بدن و عرق را خوش‌بو مىكند و براى كبد بسيار مفيد است .\r\nاز تناول انوش دارو هيچ زيانى به انسان روى نمىآورد . انوش دارو را قبل از غذا و بعد از غذا مىخورند .\r\nنسخهء انوش دارو\r\nگل سرخ ايرانى هفت درهم ، مشك زمين پنج درهم ، ميخك ، مصطكى ، سنبل و برباله از هريك سه درهم ، قرفه ، سرخدار ، زعفران ، بسباسه ، قاقلهء درشت ، قاقلهء ريز و جوزبوا از هريك دو درهم .\r\nهمهء اين داروها را كوبيده و ساييده وسيلهء حرير ببيز و بسيار خوب درهم مخلوط كن و درهم بساى ! بعد از آن آملهء تازهء بسيار خوب نود مثقال و آب شيرين و گوارا ششصد و هفتاد مثقال بياور ! آمله را در آن آب بريز و بگذار بر آتش بجوشد تا يك سوم از آب مىماند ، بپالاى . همان آب پاليده را در ديك بريز و يك‌صد و هشتاد مثقال پانيد درختى بر آن اضافه گذار آهسته و نرم بر آتش بجوشد تا آب غليظ مىشود و به قوام انگشت‌پيچ سفتى درمىآيد . ديك را از آتش برگير و داروهاى ساييده را بر آن بپاش و با چوبكى از بيد آن را به هم بزن تا بسيار خوب درهم قاطى مىشوند . هرگاه سرد شد ، آن را در بستويى از جنس كاشى سبزرنگ بريز و نگهدار . هر\r\n\r\n\r\n","description":"","footnote":"\r\n( 1 ) - گياهى است بىثمر و ساق ، شبيه به سرخس . ببخش سياه و پرريشه است . آن را در تنكابن كرف نامند - تحفه .\r\n","page_name":" 251 ","page_number":279},
  {"content":"\r\n\r\nبار از يك مثقال تا دو مثقال تناول شود .\r\n\r\n21 - معجون هندى ديگر\r\nاين معجون تقريبا كار انوش دارو را مىكند . رنگ چهره را زيبا مىگرداند ، ديد را تقويت مىكند ، ملين است و معده را پاكسازى مىكند و در علاج بواسير مفيد است . تركيبات دارويى اين معجون از قرار زير است :\r\nنسخه\r\nفلفل ، فلفل دراز ، هليلهء سياه ، بليله ، آملهء از هسته تهى شده و لوفا از هريك هجده مثقال ، عسل و روغن گاوى به اندازهء كافى .\r\nهمه را در عسل و روغن گاوى بسرش ! هركس برحسب توانايى ، از يك مثقال و بيشتر از يك مثقال تناول كند .\r\n\r\n22 - معجون ديگر كه به معجون جزى ( خوزستانى - نسخه . ) مشهور است .\r\nدر علاج بيماريهاى ناشى از خلط سودايى ، خلط صفرايى ، از تبهاى درونى ، از خارش بدن و از بيماريهاى ناشى از سرما مفيد است . معده را نيرو مىبخشد ، در علاج قولنج و باد خوب است ، اشتهاى خوراك برمىانگيزد و براى جماع مددكار است .\r\nتركيبات دارويى معجون جزى يا خوزى از اين قرار است :\r\nنسخه\r\nسقمونيا ( محموده ) ، مغز گياه تربد و فلفل دراز از هريك شش درهم ، عاقرقرحا ، بزر كرفس ، ننه حوا ، زنجبيل و نمك هندى از هريك يك درهم ، ميخك و سرخدار از هريك نيم درهم ، افلنجه يك مثقال ، پيوند مريم پوست كنده دو درهم ، شكر طبرزد ( نبات ) و زعفران از هريك سه درهم .\r\nبجز سقمونيا و زعفران و نبات بقيهء داروها را خرد بكوب و بساى و ساييده را ببيز ! همه را درهم بياميز و با سقمونيا و زعفران و نبات مخلوط كن و چندان به هم زن كه به خوبى درهم آميخته شوند ؛ آنگاه همه را باهم در عسل كف گرفته بسرش ! وزن عسل دو برابر همهء داروها باشد . آنگاه آن را صاف كن و از آلايش پاك گردان ! هربار به اندازهء دو درهم تا سه درهم تناول كنند .\r\n\r\n23 - معجون ديگر\r\nاين معجون دستگاه تنفس را كمك و تقويت مىكند ، شادىآور است ، نيرو به بدن مىبخشد ، رنگ زردى را برمىاندازد ، چهره را زيبا مىسازد ، بوى عرق و بوى بدن را مطبوع و دلپذير مىكند ، براى معده و كبد خوب است و هيچ زيانى در بر ندارد . اگر آن را قبل از غذا تناول كنند\r\n\r\n","description":"","footnote":"","page_name":" 252 ","page_number":280},
  {"content":"\r\n\r\nبهره بينند . داروهايش از اين قرارند :\r\nنسخه\r\nگل سرخ شش جزء ، مشك زمين هشت جزء ، ميخك ، مصطكى ، سنبل و برباله هريك سه جزء ، قرفه ، سرخدار و زعفران هريك دو جزء ، بسباسه ، قاقله ، قاقلهء ريز و جوزبوا هريك يك جزء .\r\nهمه را بكوب و بساى و ببيز . برابر با وزن سى و سه درهم از دارو نود مثقال آملهء تازه بياور و در مقابل هر نود مثقال از آمله ، ششصد و سى مثقال آب در ديك بريز كه با آمله بر آتش بجوشد تا دويست و هفتاد مثقال از آب مىماند . سپس بپالاى و در مقابل هر نود مثقال آمله كه در آب پخته است ، نود مثقال پانيد درختى با آن مخلوط كن و بگذار بر آتش بجوشد تا غليظ انگشت‌پيچ مانند مىشود ؛ آنگاه داروهاى ساييدهء بيخته را در آن قاطى كن و به هم بزن تا كاملا درهم مىآميزند ، در بستوى سبزرنگ بريز و نگهدار ! هربار يك مثقال و نيم تناول شود .\r\n\r\n24 - معجون ترياق بزرگ - كه از ابتكارات ما است .\r\nاين معجون آزمون شده است و بهرهء همه معجونهاى ذكر شده را دربردارد . تركيباتش چنين است :\r\nنسخه\r\nپوست ترنج ، كوشاد ، مر ، دانه‌هاى ثمر بلسان ، برگ بادرنگبويه ، بزر بادرنگبويه ، بزر برنجمشك ، زنجبيل بيابانى و درونه از هريك چهار درهم ، مشك و عنبر از هريك يك مثقال ، كوشنه ، دارچين ، سوسن زرد ، زعفران ، سنبل رومى و خاراگوش از هريك سه درهم ، عود هندى دو مثقال ، كافور نيم مثقال ، بلسكى يا روناس و كرفس كوهى از هريك دو درهم و نيم ، بزر ترتيزك آبى ، بزر شلغم ، بزر گندنا ( تره ) ، تخم زبان گنجشك و فلفل هريك دو درهم ، افيون سه درهم .\r\nهمه را به دستور سابق - كه معلوم است - درهم بسرش و بگذار شش ماه بماند كه خوب برآيد ، آنگاه از آن تناول شود .\r\n\r\n25 - معجون ترياق كوچك - كه آن هم از ابتكارات ما است .\r\nتركيبات اين معجون به قرار زير است :\r\nنسخه\r\nثمر بلسان ، كوشنهء تلخ ، كوشاد ، دارچين ، فلفل سفيد ، عود هندى ، كرفس كوهى و مرّ از هريك يك جزء ، مشك يك سوم جزء ، گند بيدستر يك چهارم جزء . همه را درهم بسرش و استعمال شود .\r\n\r\n","description":"","footnote":"","page_name":" 253 ","page_number":281},
  {"content":"\r\n\r\n\r\n26 - معجون قيصر « 1 »\r\nاين تركيب در علاج تپش غير طبيعى قلب ، صرع ، درد سردمزاجى معده و روده ، بندآمدنيها در درون ، عفونى شدن خون كه به درازا كشيده باشد ، بدهضمى ، دشوار نفسى و سكسكهء بسيار شديد بسيار خوب است .\r\nتركيبات دارويى معجون قيصر از اين قرار است :\r\nنسخه\r\nگند بيدستر ، رب شيرين‌بيان ، دارچين ختايى ، كوشنهء تلخ ، فلفل سياه ، فلفل دراز ، اصطرك ، افيون و زعفران و سنبل الطيب ( علف گربه ) از هريك سه درهم ، گاو شير يك درهم ، مشك يك دانگ ، زنجبيل بيابانى ، درونه و مرواريد ناسفته از هريك نيم درهم ، مرّ نه درهم .\r\nهمهء اين داروها را بكوب و بساى و ببيز و در عسل كف گرفته بسرش و نگهدار ! مقدار تناولى هربار به اندازهء يك دانه نخود است .\r\n\r\n27 - معجون بزرگ اطريفل ( معجون هليله‌اى بزرگ )\r\nدر علاج بدهضمى ، سرمازدگى معده و بويژه سرمازدگى روده ، سستى معده و درد مثانه بسيار مفيد است و نيروى جماع را تقويت مىكند . تركيباتش از اين قرار است :\r\nنسخه\r\nهليلهء سياه پوست كنده شش درهم ، بليله ، آمله ، بزر كرفس كوهى ، گياه خلال دندان ، ننه حوا و مرزهء ايرانى از هريك هفت مثقال و نيم ، سنبل ، حماما ( هل ) ، قاقلهء ريز و سوسن زرد از هريك سه درهم ، دارچين چهار درهم ، فلفل سفيد ، فلفل سياه ، انار مشك و نمك هندى از هريك سه مثقال و و سه چهارم مثقال ، ريم‌آهن بيست و دو مثقال و نيم ، خردل ده مثقال و سه چهارم مثقال ، نشادر نيم درهم .\r\nهمه را بكوب و بساى و ببيز و در روغن بادام بيالاى و در عسل كف گرفته بسرش ! عسل بايد سه برابر داروها باشد . در وقت لزوم مصرف شود .\r\n\r\n28 - نسخهء دوم اطريفل بزرگ\r\nهليلهء كابلى ، بليله ، شير آمله ، بزر كرفس كوهى ، بوزيدان ، بسباسه ، گياه خلال دندان هندى ( شيطرج ) و بيخ هويج بيابانى از هريك يك جزء ، پونهء قرمز ، پونهء سفيد ، تخم زبان گنجشك ، بهمنان سفيد و بهمنان سرخ از هريك نيم جزء . همهء اين داروها را بكوب و بساى و ببيز و همه را باهم در عسل كف گرفته و روغن حيوانى بسرش و نگهدار ! هرگاه نياز بدان بود از آن تناول\r\n\r\n\r\n","description":"","footnote":"\r\n( 1 ) ابتكار فيلجوس رومى است - تذكرهء انطاكى .\r\n","page_name":" 254 ","page_number":282},
  {"content":"\r\n\r\nشود .\r\n\r\n29 - زامهران بزرگ\r\nاين دارو ابتكار طبيبان هندى است ؛ در علاج سوء مزاج سرد و ناتوانى معده خوب است ، نيروى جماع را افزايش مىدهد ، در درمان بيمارى سودايى و وسوسه مفيد است ، حركات اندامان بدن را روبراه مىكند ، در نگهدارى جنين تا در شكم مادر است بسيار خوب است ، در علاج درد كليه و مثانه و خرد كردن سنگ كليه و مثانه تأثير بسزا دارد .\r\nتركيبات دارويى زامهران بزرگ از اين قرار است :\r\nنسخه\r\nسوسن زرد ، كوشنهء تلخ ، زراوند دراز و زراوند غلتان هريك دوازده مثقال ، فلفل دراز ، فلفل و زنجبيل هريك بيست مثقال ، بزر كرفس ، ننه حوا ، كراويا ( شاه‌زيره ) ، بزر رازيانه ، بزر يونجه ، بزر خرفه ، بزر ترتيزك آبى ، پونهء قرمز ، پونهء سفيد . گوش موش ، زيرهء كرمانى و بزر شبت از هر يك بيست و چهار مثقال ، ميخك ، اشنه ( دوال ) ، نى نهاوندى و شاخه‌هاى بلسان ، از هريك دوازده مثقال ، شاه افسر ، درمنه ، سرخدار ، ثمر بلسان ، دارچين ختايى ، بسباسه ، قاقله و قرفه از هريك شانزده مثقال ، هليلهء زرد ، بليله و شير آملهء از هسته تهى شده از هريك سى و دو مثقال ، مهرگياه خشكيده ، خربق سفيد ، مورد ، مروخوش ، مورد بيابانى ، بزر بنگ بيابانى ، بزر بنگ كاشتنى ، خارسه كوههء آبيارى شده ، گياه خلال دندان هندى ، زرشك ، دانه‌هاى ترنج پوست كنده ، زالزالك ، سنبراس ( سبزاس - نسخه . ) هندى ، بهمنان سفيد ، بهمنان سرخ و زبان گنجشك از هر يك چهارده مثقال ، جوزبوا سى عدد ، بيخ حيزران بيابانى و بزر پنج‌انگشت از هريك دوازده مثقال ، بزر هويج و هل از هريك شش درهم ، افيون ، شير گياه شير سگ ( فربيون ) و گند بيدستر از هريك سه درهم ، هليلهء سياه از هسته تهى شده چهار درهم ، ساذج هندى ، شنبليله ، مو ، كرفس كوهى ، تخم زردك بيابانى و راوند چينى از هريك شش درهم .\r\n\r\nدستورالعمل ساختن زامهران\r\n1 - داروها را همه بكوب و بساى و ببيز و نگهدار !\r\n2 - پانيد سفيد هم‌وزن همهء داروها را بياور !\r\n3 - روغن گاوى به وزن مجموع داروها و پانيد يعنى دو برابر وزن پانيد آماده كن !\r\n4 - عسل كف گرفته به وزن داروها و پانيد و روغن گاوى يعنى چهار برابر وزن داروها آماده كن !\r\n5 - پانيد را قطعه‌قطعه كرده در ديك انداز و دويست و هفتاد مثقال آب بر آن بريز و ديك را بر آتش بگذار كه بجوشد تا پانيد آب مىشود و پرمايه و غليظ مىگردد و به قوام عسل درمىآيد .\r\n6 - آنگاه عسل را در همان ديك بر آن اضافه كن !\r\n7 - روغن كمى شل شود ، داروهاى نامبردهء ساييده بيخته را بدان روغن گاوى بيالاى .\r\n8 - پانيد و عسل را - كه در آتش باهم پخته شده‌اند - در هاون بزرگ بريز !\r\n\r\n","description":"","footnote":"","page_name":" 255 ","page_number":283},
  {"content":"\r\n\r\n9 - داروهاى آلوده به روغن را كم‌كم بر آن عسل و پانيد بپاش و بكوب كه خوب درهم بياميزند و مخلوط گردند .\r\n10 - همه را در ظرفى بريز كه از مدتها پيش ظرف عسل بوده است .\r\nتركيب حاصل را دست‌نخورده نگهدار و تا مدت شش ماه كارى بدان نداشته باش ، آنگاه مىتوان از آن استفاده كرد .\r\nوقتى كه آن را تجويز مىكنى ، بايد سفارش دهى كه در ابتداى ماه و در آخر ماه سه روز پياپى هر روز به اندازهء يك عدد مازو از آن را با آب گرم يا با نبيذ تناول كنند .\r\n\r\n30 - نسخهء ديگر زامهران بزرگ\r\nسوسن زرد ، مرّ ، زراوند دراز و زراوند غلتان از هريك دوازده مثقال ، فلفل دراز و زنجبيل از هر يك بيست مثقال ، ( در نسخه‌اى هشت مثقال به جاى بيست مثقال آمده است ) ، بزر كرفس ، ننه حوا ، شاه‌زيره ، بزر رازيانه ، بزر يونجه ، بزر خرفه ، بزر ترتيزك آبى ، بزر مرزنگوش ، قدومهء سفيد ، قدومهء سرخ ، زيرهء كرمانى و بزر شبت از هريك بيست و چهار مثقال ، ميخك ، اشنه ( دوال ) ، نى نهاوندى و چوبك شاخه‌هاى بلسان از هريك دوازده مثقال ، شاه افسر ، درمنه ، سرخدار ، ثمر بلسان ، دارچين ختايى ، بسباسه ، قاقله و قرفه از هريك شانزده مثقال ، هليلهء زرد ، بليله و آمله از هريك سى و دو مثقال ، ثمر خشك مهرگياه ، مورد خشكيده ، خربق سفيد ، هستهء پوست كندهء ترنج ، زالزالك ، سنبراس ( سبزاس - نسخه . ) بهمنان سفيد ، بهمنان سرخ و تخم زبان گنجشك از هريك بيست و چهار مثقال ، جوز بويا سى عدد ، بيخ حيزران بيابانى و بزر پنج انگشت هريك دوازده مثقال ، بزر هويج ، حماما ( هل ) از هريك شش درهم ، افيون ، فربيون و گند بيدستر از هريك سه درهم ، هليلهء سياه چهار درهم ، ساذج هندى ، شنبليله ، كرفس كوهى ، تخم زردك بيابانى و راوند چينى از هريك شش درهم .\r\nهمهء اين داروها را بكوب و بساى و ببيز و باهم وزن اين مخلوط پانيد قاطى كن و با روغن حيوانى بيالاى و در عسل بسرش و در ظرفى نگهدار ! انسان نيرومند به وزن دو درهم و انسان ناتوان كمتر از دو درهم تناول كند .\r\n\r\n31 - زامهران كوچك -\r\nكه تقريبا همان فوايد زامهران بزرگ را دارد .\r\nنسخه\r\nسوسن زرد ، كوشنه ، زراوند غلتان و زراوند دراز از هريك دوازده مثقال ، بزر ترتيزك و بزر سپند از هريك هشت مثقال ، فلفل ، فلفل دراز و زنجبيل از هريك بيست مثقال ، بزر كرفس ، شاه‌زيره ، مشك زمين ، بزر شلغم ، بزر يونجه ، بزر پياز ، بزر ترتيزك آبى ، زالزالك ، قدومهء سفيد ، قدومهء سرخ ، بزر گندنا ( تره ) ، بزر كتان ، بزر شبدر ، بزر رازيانه ، ننه حوا ، بزر پوست كندهء ترنج ، بزر خرفه ، پونه ، ماركيوا ، شنبليله ، بزر مرزنگوش ، زيرهء كرمانى ، بزر شبت و بزر هويج از هريك ده درهم ،\r\n\r\n","description":"","footnote":"","page_name":" 256 ","page_number":284},
  {"content":"\r\n\r\nميخك ، هل ، دوال ، ساذج هندى ، قاقله ، قرفه ، زنجبيل شامى ، مشك زمين ، جوز بويا ، نى نهاوندى ، سرخدار ، شاه افسر ، مروخوش و ثمر بلسان از هريك بيست درهم ، دارچين ختايى ، بسباسه ، ثمر آس ، زرشك ، تخم زبان گنجشك و سنبل از هريك بيست و چهار درهم ، گل محمدى خشكيده پنج درهم ، هليلهء سياه كابلى ، بليله و آمله از هريك دوازده مثقال ، بزر بنگ سفيد ، افيون و فربيون از هريك سه درهم ، گند بيدستر چهار مثقال ، گياه خلال دندان هندى ( شيطرج ) ، خار سه كوهه ، زنجبيل بيابانى ، بهمن سفيد ، بهمن سرخ ، راوند چينى ، بزر بنگ ، خولنجان و اصطرك از هريك دوازده مثقال ، پانيد به وزن همهء داروها . مخلوط آنها با روغن گاوى چرب شود و در عسل كف گرفته بسرشد . هربار به وزن يك مثقال با آب ولرم بخورند .\r\n\r\n32 - معجون جالينوس\r\nاين داروى تركيبى - كه از ابتكارات جالينوس است و به نام معجون جالينوس شناخته شده است - در گرمى بخشيدن به اندامهاى در ارتباط با ادرار ، از قبيل كليه و مثانه و باز كردن بندآمدنيهاى درونى بسيار خوب است و بدن انسان را نيرو مىبخشد و اصلاح مىكند :\r\nتركيبات داروئى معجون جالينوس از اين قرار است :\r\nنسخه\r\nفلفل سفيد ، فلفل سياه ، حماما ( هل ) ، كوشنهء تلخ ، سنبل الطيب ( علف گربه ) ، نى نهاوندى ، ساذج هندى ، زعفران ، بزر كرفس ، رازيانهء شامى ، عاقرقرحا ، بزر گزنه و بزر سداب كوهى همگى در اجزاء برابر .\r\nهمهء اين داروها را بكوب و بساى و در عسل كف گرفته بسرش . هربار به وزن يك درهم با آب پوست بيخ رازيانه و پوست بيخ كرفس تناول شود .\r\n\r\n33 - معجون دوم جالينوس\r\nاين معجون نيز كه از ابتكارات جالينوس است ، در علاج درد كبد ، سرفه و خون برآوردن بسيار مفيد است . تركيبات به قرار زير است :\r\nنسخه\r\nزعفران و دارچين از هريك يك درهم ، مقل كبود چهار درهم ، زنگى دارو چهار دانگ ، گورگياه سه درهم ، نى نهاوندى دو درهم ، دارچين ختايى ، سنبل رومى و مر از هريك دو درهم ، صمغ درخت سرو دوازده مثقال ، عسل بيست و دو مثقال و نيم ، مويز تهى شده از دانه شصت درهم ، شراب سياه انگورى خوب به اندازهء كافى .\r\nداروها را همگى بكوب و بساى و ببيز و با شراب و عسل درهم بسرش و از آن تناول كنند .\r\n\r\n","description":"","footnote":"","page_name":" 257 ","page_number":285},
  {"content":"\r\n\r\n\r\n34 - معجون هرمس\r\nاين معجون در علاج نقرس بسيار داروى خوبى است ، در علاج درد مفاصل ، درد كليه ، درد معده ، بادها ، قرحهء روده ، بيمارى استسقا ، يرقان و سرگيجه خوب است ؛ امّا در علاج مفاصل و نقرس ويژگى دارد ، كه هربار به وزن يك مثقال يا دو درهم تناول كنند .\r\nتركيبات دارويى معجون هرمس از قرار زير است :\r\nنسخه\r\nقارچ چمنى ، برباله ، سوسن زرد ، شاه‌زيره ، بزر سداب ، فربيون ، روناس و حسل خشك از هر يك هفت مثقال و نيم ، زراوند دراز و بيخ گياه آذربويه از هريك پانزده مثقال ، ننه حوا و ميخك از هريك پانزده مثقال ، كوشاد رومى چهل و پنج مثقال ، آويشم و بزر كرفس از هريك پانزده مثقال ، لوفاى باريك شصت مثقال ، دارچين ختايى ، كوشنهء تلخ و مرّ از هريك بيست و دو مثقال و نيم ، سنبل الطيب ( علف گربه ) ، پونهء كوهى و كرفس كوهى از هريك پانزده مثقال ، مريم نخودى كوهى و رازيانهء شامى از هريك بيست و دو مثقال و نيم ، ماشدارو ، كمادريوس ( بلوط زمينى ) و سير صحرايى از هريك شصت مثقال .\r\nهمهء اين داروها را بكوبند و بسايند و ببيزند و در عسل كف گرفته بسرشند و نگهدارند و در روزهاى بهار از آن تناول كنند .\r\n\r\n35 - نسخهء ديگر از معجون هرمس\r\nقارچ چمنى ، سوسن زرد ، برباله ، شاه‌زيره ، بزر سداب ، فربيون ، بلسكى و حسل از هريك هفت مثقال و نيم ، لوفاى باريك شصت مثقال ، كوشنه ، دارچين ختايى و زراوند دراز از هريك سه اوقيه ، مرّ ، سنبل ، پونهء كوهى و كرفس كوهى از هريك دو اوقيّه ، گندناى كوهى و مريم نخودى كوهى ( اربه ) از هريك سه اوقيه ، كمادريوس ( بلوط زمينى ) ماشدارو و سير صحرايى از هريك هشت اوقيه ، عسل به اندازهء كافى .\r\nداروها را ساييده و بيخته در عسل بسرشند و در روزهاى بهار دو درهم يا يك مثقال تناول كنند .\r\n\r\n36 - نسخهء سوم از معجون هرمس\r\nاگر در علاج زحير دو سوم درهم از اين معجونها با آب سرد تناول شود بسيار خوب است .\r\nدر علاج كبد با آب گلنگبين ، در علاج تب با آب ولرم ، در علاج درد معده با شراب مخلوط با آب ، در علاج خناق و ساير دردها با آب گرم تناول مىشود . و اگر تب نباشد و بدن درد كند آن را شراب سياه انگورى ( طلاء ) مخلوط با آب بخورند .\r\nعلاج نزيف خون از آن با سركهء مخلوط با آب به اندازهء يك عدد باقلى بخورند .\r\nو علاج درد تهيگاه به اندازهء يك عدد باقلى از آن را با شراب سياه انگورى ( طلاء ) مخلوط با\r\n\r\n","description":"","footnote":"","page_name":" 258 ","page_number":286},
  {"content":"\r\n\r\nآب بخورند .\r\nدر علاج بندآمدنى در روده و باد پيچيدن در روده آن را با شراب سياه انگورى كهنه ( طلاء ) بخورند .\r\nمصرف همين دارو با شراب سياه انگورى كهنه شدهء مخلوط با آب ، در علاج سردرد ، درد تهيگاه ، ديوانگى ، مفيد است .\r\nاگر كسى سرفهء خشك دارد ، در اوّل شب مقدارى از اين دارو را با شراب مخلوط با آب بخورد .\r\nاگر در علاج مارگزيدگى به كار رود ، بايد آن را با آب ترنگبين بخورند و از اين معجون بر جاى مارگزيده بمالند .\r\nدر علاج سمهاى كشنده آن را با آب كوشاد بخورند مفيد است .\r\nدر علاج سگ هارگزيده بايد با شير صنوبر هندى مصرف شود . هرمس كه اين دارو را اختراع كرده است مىگويد در علاج سگ هارگزيده آزموده شده و بسيار نتيجهء مثبت داده است .\r\nاينك تركيب معجون هرمس كه سومين معجون او است :\r\nنسخه\r\nفلفل سفيد و بزر بنگ از هريك بيست مثقال ، زعفران و افيون هريك چهل مثقال ، فربيون ، اندران ، ساذج ، عاقرقرحا ، بيخ مهرگياه ، سداب ، دارچين ختايى ، سنبل و بزر كرفس از هريك بيست و چهار مثقال ، چوبكهاى شاخهء بلسان دوازده مثقال ، عسل كف گرفته به اندازهء كافى .\r\nبه دستورى كه گفتيم ساييده و در عسل سرشته شوند .\r\n\r\n37 - معجون كاسكبينه\r\nاين معجون بهره‌هاى زيادى دربردارد : در علاج بيماريهاى نوزادان ، كودكان ، در علاج صرع كودكان ، دهن كج شدن كودكان و كزاز و قولنج كودكان بسيار خوب است .\r\nبراى تقويت زهدان و در علاج خفگى زهدان مفيد است . خون بيش از حالت طبيعى حيض را روبراه مىكند و باد پيچيده در زهدان را پراكنده مىگرداند . تركيباتش از اين قرار است :\r\nنسخه\r\nدارچين ختايى ، جفت آفريد ، بيخ مهرگياه ، بزر سپند ، بزر رازيانه ، ثمر بلسان ، زراوند دراز ، زراوند غلتان ، مشك و عنبر از هريك چهار درهم ، قاقلهء ريز چهارده درهم ، افيون ، كوشنه ، جوز بويا و هليلهء زرد از هريك دوازده درهم ، ميخك بيست و چهار درهم ، قرفه ، معجون كسرثا ( كشرتا - نسخه . ) ، زرنيخ زرد و بزر سوسن ( بزر شيرين‌بيان - نسخه . ) از هريك دو درهم ، سوسن زرد هشت درهم ، سكبينه ، درونه ، مرّ و روغن دسترجان از هريك شش درهم ، نارمشك ، بسباسه ، مشك زمين و زعفران از هريك ده درهم ، انار دشتى پانزده درهم ، ميعه سايله پانزده درهم ، آس بيابانى يا برگ آس ، ثمر درخت سرو و ثمر سرو كوهى از هريك سه درهم .\r\n\r\n","description":"","footnote":"","page_name":" 259 ","page_number":287},
  {"content":"\r\n\r\nداروها را همگى بكوب ، بساى و ببيز و با عسل كف گرفته بسرش و تناول شود .\r\nدر نسخهء معجون كاسكبينه گفتيم از معجون كسرثا يا كشرتا دو درهم در آن وارد باشد ، معجون كشرتا تركيبش چنين است :\r\n\r\n38 - نسخه\r\nنى نهاوندى ، ناخن پريان و كندر هريك چهار درهم ، اشنه ( دوال ) ، قرفه و زعفران از هريك يك درهم ، اصطرك چهار درهم ، مشك و عود هريك نيم درهم .\r\nهمه را در شراب كهنهء ريحانى بسرشند و بگذارند تا برايد و آنگاه به كار برند .\r\n\r\n39 - معجون مشك ( 1 )\r\nاين دارو در علاج خفقان و كليهء بيماريهاى ناشى از خلط سودا مفيد است . در علاج دشوارنفسى و در اصلاح اندامان تنفسى ويژگى دارد .\r\nتركيبات داروى معجون مشك از اين قرار است :\r\nنسخه\r\nزنجبيل بيابانى ، درونه ، مرواريد ناسفته ، كهربا و بدل مرجان از هريك يك درهم ، ابريشم خام يك درهم و نيم ، بهمنان سفيد ، بهمنان سرخ ، ساذج هندى ، سنبل ، قاقله ، ميخك و گند بيدستر هر يك يك درهم و نيم ، زنجبيل و فلفل دراز از هريك دو دانگ ، مشك يك هشتم درهم .\r\nهمه را بكوب و در عسل بسرش و هربار به اندازهء يك عدد نخود با شراب ريحانى تناول شود .\r\n\r\n40 - معجون مشك ( 2 )\r\nاين معجون در علاج درد كبد ، درد معده و ناتوانى معده بسيار خوب است ، بادها را مىپراكند و بادكردگى را از بين مىبرد . تركيباتش از اين قرار است :\r\nنسخه\r\nمشك دو درهم ، سنبل الطيب ( علف گربه ) ، دارچين ختايى ، ساذج هندى ، لاك پاك از آلايش و راوند چينى از هريك دو درهم ، كوشاد رومى دو درهم ، زعفران ، ننه حوا ، بزر كرفس و مصطكى هريك چهار درهم ، دارچين و زراوند غلتان ، هريك سه درهم ، عود هندى ، ميخك و مر هريك يك درهم و نيم .\r\nهمهء داروها را كوبيده و ساييده و بيخته در عسل كف گرفته بسرش و نگهدار و به اندازهء يك عدد باقلى از آن با آب گرم تناول شود .\r\n\r\n","description":"","footnote":"","page_name":" 260 ","page_number":288},
  {"content":"\r\n\r\n\r\n41 - داروى مشك و خاراگوش\r\nدر علاج خفقان ، وسواس و ورم حنجره ، خوب است ، معدهء ترمزاج‌تر از حد لازم را اصلاح مىكند ؛ تركيبش چنين است :\r\nنسخه\r\nخاراگوش و الوا هريك هشت درهم ، راوند چينى هشت درهم ، ننه حوا ، زعفران و بزر كرفس هر يك چهار درهم ، مشك ، سنبل رومى ، ساذج و مر از هريك دو درهم ، گند بيدستر يك درهم و نيم .\r\nدرهم مخلوط شوند و با عسل بسرشند .\r\n\r\n42 - داروى مشك ( 3 )\r\nاين معجون در بيماريهاى صفرايى و سودايى بسيار داروى معالج خوبى است . داروهاى تركيبى بدين قرار دارد :\r\nنسخه\r\nمصطكى و زعفران هريك يك درهم و نيم ، شكوفهء خاراگوش ، بادرنجبويه و سس صغير ( افتيمون ) هريك يك درهم ، عود و سك هريك يك درهم ، مشك نيم درهم ، زنجبيل بيابانى و درونه هريك دو درهم ، مرواريد ، كهربا ، بدل مرجان و ابريشم خام هريك سه درهم ، الوا بيست و چهار درهم ، عسل به اندازهء كافى .\r\nهربار به وزن دو درهم از آن را با آب ولرم بخورند .\r\n\r\n43 - داروى مشك شيرين‌مزه\r\nاين دارو در علاج بيماريهاى سودايى ، خفقان ، دشوار نفسى ، صرع ، فالج ، دهن كج شدن و تب چهار روز در ميان بسيار خوب است و تركيباتش به قرار زير است :\r\nنسخه\r\nزنجبيل بيابانى و درونه هريك يك درهم ، مرواريد ، كهربا ، بدل مرجان و سوختهء حرير خام هر يك يك درهم و نيم ، بهمنان سرخ ، بهمنان سفيد ، ساذج هندى ، سنبل ، قاقله ، ميخك ، گند بيدستر و اشنه ( دوال ) از هريك نيم درهم ، زنجبيل و فلفل دراز از هريك چهار دانگ ، مشك يك دانگ و نيم .\r\nداروها را همه بكوب و بساى و ببيز در شهد عسل ناپخته كه آتش نديده باشد بسرش ! وزن عسل سه برابر داروها باشد . بسرشند و نگهدارند و بعد از دو ماه استعمال شود .\r\n\r\n","description":"","footnote":"","page_name":" 261 ","page_number":289},
  {"content":"\r\n\r\n\r\n44 - داروى مشك ( 4 ) كه همان فوائد داروهاى شماره 42 و 43 را دربردارد .\r\nنسخه\r\nزنجبيل بيابانى ، درونه ، مرواريد ريز ، كهربا و بدل مرجان هريك سه درهم ، ابريشم خام دو درهم ، بهمنان سفيد ، بهمنان سرخ ، سنبل ، ساذج ، قاقله و ميخك از هريك چهار درهم و چهار دانگ ، دوال ، فلفل دراز و زنجبيل هريك به وزن يك درهم و دو دانگ ، گند بيدستر به وزن دو دانگ ، مشك بسيار خوب به وزن يك مثقال .\r\nابريشم را با قيچى چندان ببر و خرد كن كه گردماننده شود ؛ آنگاه اين ابريشم گردمانند شده را با مرواريد در هاون بريز و بدل مرجان و كهربا را به آنها اضافه كن و بكوب اما بكوب تا خوب نرم مىشوند و مىسايند ، سپس بقيهء داروها را بكوب و همه را باهم در عسل بسرش و هر بار به وزن يك مثقال تناول شود .\r\n\r\n45 - داروى مشك ( 5 ) : كه همان فوايد داروهاى 42 و 43 و 44 را دارد .\r\nنسخه\r\nخاراگوش ، الوا ، هريك هشت درهم ، سنبل ، مشك ، ساذج ، مر پاك و بىآلايش ، از هريك دو درهم . راوند چينى شش درهم ، ننه حوا ، بزر كرفس ، زعفران هريك چهار درهم ، گند بيدستر دو درهم و نيم . همه را بكوب و با عسل بسرش ، به وزن يك مثقال هربار تناول شود .\r\n\r\n46 - معجون شجريناى بزرگ ( سنجرينا - نسخه . ) ( 1 )\r\nاين دارو امتحان خود را داده است ؛ در علاج كليهء بيماريهاى ناشى از سردمزاجى ، باد برهم فشرده و جمع آمده در تن ، درد دندان ، كرم‌زدگى دندان ، سرمازدگى و سردمزاجى معده ، ديرهضمى و بهره نديدن از خوراك ، در بيمارى قولنج ، دشوار شاشيدن ، سرماخوردگى ، بيماريهاى بلغمى و خلمى شدن ادرار ممتاز است .\r\nنسخه\r\nگند بيدستر ، افيون ، دارچين ، بلسكى ، مو و تخم زردك بيابانى از هريك يك درهم ، فلفل ، فلفل دراز ، بارزد و كوشنه هريك شش درهم ، زعفران نيم درهم .\r\nهرآنچه كه سزاوار حل شدنند در عسلاب حل شوند . خشكها را بكوب و بارزد را در عسل حل كن ! و سپس همه را در عسل بسرش و تا شش ماه دست‌نخورده نگهدار و بعد از شش ماه استعمال شود .\r\n\r\n47 - نسخهء ديگر كه همان فايده‌ها را دربردارد ( 2 )\r\nگند بيدستر ، فلفل سياه ، زعفران ، مو ، بلسكى ، تخم زردك بيابانى ، برباله ، افيون ، فلفل سفيد و\r\n\r\n","description":"","footnote":"","page_name":" 262 ","page_number":290},
  {"content":"\r\n\r\nبارزد از هريك دو درهم ، كوشنه يك درهم ، دارچين دو درهم .\r\nهمه را بكوب و بساى و ببيز و در عسل كف گرفته بسرش !\r\n\r\n48 - شجريناى كوچك -\r\nكه كار شجريناى بزرگ را انجام مىدهد ( 3 )\r\nگند بيدستر و افيون هريك ده درهم ، دارچين ، مو ، بلسكى ، تخم زردك بيابانى و برباله هريك ده درهم ، فلفل ، فلفل دراز ، بارزد ، مر و كوشنه هريك شصت درهم ، زعفران يك چهارم اوقيه .\r\n[ در بعضى نسخه‌ها زنجبيل يك اوقيه و ميعه سايله سه اوقيه نيز آمده است . 
  ]\r\n\r\n49 - نسخهء ديگر شجرينا ( 4 )\r\nگند بيدستر ، فلفل سياه ، زعفران ، مو ، بلسكى ، تخم زردك بيابانى ، برباله ، افيون ، دارچين و فلفل سفيد از هريك يك درهم ، كوشنه يك درهم . همه داروها را بكوب و در عسل بسرش و بعد از شش ماه مورد استفاده قرار گيرد . نيم مثقال از آن را ناشتا با آب ولرم بخورند .\r\nدر نسخهء ديگر گويد از يك دانگ تا دو مثقال و در نسخهء ديگر آمده است كه به اندازه يك عدد فلفل بخورند .\r\nگويند اگر از همين دارو به وزن يك قيراط ساييده شود و بر جاى نيش جانور سام بمالند خوب است .\r\nگويند براى علاج باد در زهدان ، بالا آمدن جنين در زهدان و كم‌حيضى ، به اندازهء يك عدد باقلى از اين دارو در روغن سوسن حل شود و پارچه‌اى پشمى در آن بيالايند و فرزجه شود و همين مقدار از اين دارو در روغن زنبق حل شود و زن آن را بو كند و از اين دارو بر آتش گذارند و بخور شود ، بيماريهاى مربوط به زهدان شفا مىيابند .\r\nكسى كه سينه‌درد دارد ، سرفه دارد ، كليه‌اش درد مىكند و يا دشوار بول از سردمزاجى است ، به اندازهء يك عدد نخود از اين دارو را با شراب سياه انگورى ( طلاء ) خالص بخورد .\r\nكسى كه امتلاء از زياده‌خورى دارد ، يك مثقال از اين معجون را با شراب سياه انگورى خالص بخورد .\r\n\r\n50 - معجون امروسيا\r\nاين معجون - كه به امروسيا مشهور است - در علاج ناتوانى كبد ، ناتوانى طحال و سخت و سفت شدن كبد و طحال بسيار خوب است ، بندآمده‌هاى درونى را باز مىكند ، ادرار بول مىدهد ، سنگ كليه و مثانه را خرد و خاش مىكند و در اوايل بيمارى استسقا فايدهء اين معجون در وصف نمىگنجد .\r\nداروهاى تركيبى معجون امروسيا از اين قرار است :\r\n\r\n","description":"","footnote":"","page_name":" 263 ","page_number":291},
  {"content":"\r\n\r\nنسخه\r\nتخم زردك بيابانى ، زيرهء كرمانى ، چوبكهاى بلسان ، دارچين ختايى ، شاه‌زيره ، شكوفهء گورگياه و بزر كرفس از هريك يك درهم ، فلفل دراز و كوشنه از هريك نيم درهم ، فلفل سفيد نيم درهم ، مر سه درهم ، ثمر غار ده عدد ، سوسن زرد و زعفران هريك دو درهم .\r\nاين داروها را همگى بكوب و بساى و ببيز و در عسل كف گرفته بسرش و هربار به اندازهء يك عدد فندق از آن با آب گرم تناول شود .\r\n\r\n51 - معجون انقرديا « 1 » ( بلادرى - حب الفهم ) ( 1 )\r\nدر بيماريهاى كهنه شده و ماندگار معالج بسيار خوبى است . داروهاى تركيبى آن از اين قرار است :\r\nنسخه\r\nهليلهء سياه ، بليله و آمله از هريك سى و شش درهم ، سياهدانه بيست و چهار درهم ، تباشير شش درهم ، قاقلهء ريز هفت درهم ، مشك زمين شش درهم ، بلادر ( حب الفهم ) شش درهم ، فلفل ، فلفل دراز ، زنجبيل ، فلفلمويه « 2 » و رازيانهء شامى از هريك دوازده درهم .\r\nهمهء اين داروها را بكوب و ببيز و با وزن ششصد درهم پانيد كه در آب گرم كافى حل شده باشد درهم مخلوط كن و درهم بسرش و در ظرفى بريز و سرش را ببند و مدت شش ماه در توده‌اى غلّهء جو دفنش كن و آنگاه از آن استفادهء دارويى به عمل آور !\r\n\r\n52 - نسخهء ديگرى از معجون بلادرى ( 2 )\r\nاين نسخه از معجون حب الفهم در كليهء بيماريهاى درد معده ، سردرد كهنه شده ، سرگيجهء ناشى از آسيب‌ديدگى معده ، ديوانگى ، پرت و پلا گفتن ، سينه‌درد ، درد كبد ، درد طحال ، درد كليه ، در علاج سوء مزاج سرد ، دردهاى زهدان ، درد نقرس ، جذام و ساير بيماريهاى ناشى از خلط سودا بسيار خوب است . و تركيبات داروييش از اين قرار است :\r\nنسخه\r\nسنبل ، مو ، زعفران ، دارچين ختايى ، ساذج ، سس صغير ، گورگياه ، ثمر بلسان ، راوند ، ميخك ، ثمر درخت بان ، زنجبيل ، الوا ، مقل ، مرّ و روغن بلسان از هريك يك اوقيه ، مصطكى ، عسل بلادر و قارچ چمنى از هريك هشت گرمى ، بيخ سوسن آسمانگونه دو اوقيه ، پوست بيخ رازيانه سه رطل ، سركه چهار رطل و نيم .\r\n\r\n\r\n","description":"","footnote":"\r\n( 1 ) - آن را بقراط درست كرده و جالينوس بر آن افزوده است - تذكرهء انطاكى .\r\n( 2 ) - فلفلمويه : بيخ پونهء بيابانى است . و برخى آن را بيخ كبابه دانسته‌اند - تحفه . فلفلمويه : فلفل دراز - معين .\r\n","page_name":" 264 ","page_number":292},
  {"content":"\r\n\r\nپوست بيخ رازيانه را در سركه بريز و بگذار سه روز در آن بخيسد ؛ آنگاه سركه و پوست رازيانه را در ديك انداز و بر آتش بگذار تا سه غلت آهسته مىخورد و مورمور مىكند . سپس بپالاى و پوست رازيانه را مچاله كن و بفشر ! آن وقت يك رطل و نيم عسل بر آن سركهء با پوست بيخ رازيانه جوشيده اضافه كن و بر آتش آهسته و نرم ذغال بگذار تا كم‌كم و آهسته بجوشد و كمى پرمايه‌تر شود ؛ همين‌كه غليظ شد همهء داروها را در آن بريز و بسرش ! هربار به وزن يك درهم از آن با نوشابه‌اى كه سازگار است تناول شود .\r\n\r\n53 - معجون بلادرى ( 3 )\r\nاين معجون در علاج فالج ، كج شدن دهان و سست شدن بدن خوب است . مغز را جلا مىدهد و صاف مىكند و انسان را زيرك مىگرداند . داروهاى تركيبىاش از اين قرار است :\r\nنسخه\r\nسنبل ، دارچين ختايى ، ساذج هندى ، مو ، زعفران ، درمنهء ارمنى ، سس صغير ( افتيمون ) ، شكوفهء گورگياه ، راوند چينى ، ثمر بلسان و ميخك از هريك دو درهم ، ثمر پوست كندهء درخت بان و زنجبيل از هريك يك اوقيه ، مصطكى ، عسل بلادر و تانبول هريك سه درهم ، قارچ چمنى ( غاريقون ) ، دو درهم ( در نسخهء شاپور هشت درهم ) الواى اسقوطرى يك اوقيه ، زنبق دو اوقيه ، پوست ريشه‌هاى رازيانه سه رطل ، سركهء تند پرمايه نه رطل .\r\nپوسته‌هاى ريشهء رازيانه را در سركه به مدت سه روز پياپى بخيسان و آنگاه با سركه در ديك بريز بر آتش بگذار ! آتش بسيار شديد نباشد و حد وسط باشد . سه بار غلت بخورد . آنگاه بپالاى و پوسته‌ها را بفشر و دور بينداز و سركه را دوباره در ديك بريز و ده رطل عسل بر آن اضافه كن و بر آتش نرم بگذار كه آهسته بجوشد تا غليظ مىشود . آن‌وقت كه غليظ شد داروها را كه كوبيده و خرد كرده‌اى در آن سركه و عسل غليظ شده مخلوط كن و بهم زن و در ظرفى نگهدار و تا شش ماه كارى به كارش نداشته باشد . بعد از شش ماه استعمالش كن و هربار به وزن يك درهم از آن با آب ولرم تناول شود .\r\n\r\n54 - معجون ارسطون بزرگ « 1 »\r\nدر علاج سرمازدگى ، سردمزاجى ، بيمارى سل ، شكم‌درد ، تبهاى باهم آمده ، تب چهار روز در ميان ، قولنج و درد زهدان بسيار مفيد و خوب است . تركيبات داروئى معجون ارسطون بزرگ از اين قرار است :\r\n\r\n\r\n","description":"","footnote":"\r\n( 1 ) - انطاكى در تذكره‌اش گويد : رئيس دير پادشاه در زمان جالينوس گله كرد كه كنيزش را بسيار دوست دارد امّا درد زهدانش مانع از جماع مىشود . جالينوس اين دارو را ساخت و كنيز خورد و كار رئيس دير سكه شد و دارو را لطيف‌ترين ربّ ناميد . ارسطون به معنى بسيار خوب است - م .\r\n","page_name":" 265 ","page_number":293},
  {"content":"\r\n\r\nنسخه\r\nشير گياه شير سگ ( فربيون ) ، زعفران ، دارچين ختايى ، حماما ( هل ) ، افيون ، اقاقيا ، كوشنه ، مرّ ، سنبل ، صمغ عربى ، گرچك دانه ، بزر شبدر ، بزر ترتيزك آبى ، بزر گزنه ، مقل ، كندر ، مويزك عسلى ، سماق ، گوگرد زرد ، ميعه سايله و فلفل سفيد از هريك پنج درهم ، عاقرقرحا ، بزر گياه آذربويه ، گل محمدى خشكيده ، بزر سداب ، بزر كرفس ، هستهء ترنج ، ننه حوا و بزر كاسنى بيابانى از هريك چهار درهم ، بزر ريحان كوهى ده درهم ، بزر بنگ ده درهم ، كاجيره و زنجبيل هر يك دو درهم . بعضى فلفل را در اين دارو وارد نمىكنند .\r\nداروهاى خشك را همگى بكوب و داروهاى نمدار را در شراب ريحانى بخيسان كه سه روز در شراب بمانند تا حل مىشوند . همه را باهم در عسل بريز و در همان وقت كه داروها را در عسل مخلوط مىكنى به وزن يك اوقيه روغن بلسان بر آن اضافه كن ! همه را در ديگ سنگى بريز و بر آتش بگذار و منتظر باش تا دوبار غلت مىخورد ؛ آنگاه از آتش برگير و بگذار دست نخورده مدت شش ماه بماند ، كه تا كهنه‌تر شود بهتر است . مقدار تناولى براى هربار به وزن يك مثقال است .\r\n\r\n55 - معجون ارسطون كوچك -\r\nكه همه كارهاى معجون ارسطون بزرگ را انجام مىدهد .\r\nنسخه\r\nافيون چهار درهم ، اقاقيا و فلفل هريك يك اوقيه ، عاقرقرحا سه درهم ، حماما ( هل ) پنج درهم ، دارچين ختايى چهار درهم ، زعفران سه درهم ، گوگرد زرد يك اوقيه ، شير گياه شير سگ ( فربيون ) سه درهم ، سنبل يك اوقيه .\r\nهمه را بكوب و بساى و ببيز و در عسل بسرش .\r\n\r\n56 - معجون دحمرثا « 1 »\r\nدر علاج بندآمدنيها در كبد ، بيمارى طحال ، سردمزاجى زهدان ، سرفهء تر ، تب چهار روز در ميان ، تنگ‌نفسى ، يرقان ناشى از بندآمدنهاى درونى و سستى بدن ، از داروهاى بسيار خوب است .\r\nنسخه\r\nبزر سپند به وزن يك من و نيم ، لبانه ده درهم ، زراوند دراز و راوند چينى هريك بيست درهم ، زنجبيل بيابانى و درونه هريك چهار درهم ، مصطكى ، ثمر بلسان ، زعفران ، شاه افسر و سنبل الطيب ( علف گربه ) هريك ده درهم ، افيون ، زنجبيل ، كوشنه و دارچين ختايى هريك\r\n\r\n\r\n","description":"","footnote":"\r\n( 1 ) - دحمرثا : كلمه‌اى عبرى است ، به معنى ادرارآور پاك‌ساز - تذكرهء انطاكى .\r\n","page_name":" 266 ","page_number":294},
  {"content":"\r\n\r\nدوازده مثقال ، مشك زمين چهل مثقال ، الواى اسقوطرى چهارده درهم ، ميخك شش درهم ، خربق سفيد ، گل سرخ خشكيده و سياهدانه هريك بيست و چهار مثقال ، فلفل ده درهم .\r\nهمهء اين داروها را بكوب و بساى و ببيز و در عسل كف گرفته بسرش و استفاده شود .\r\n\r\n57 - داروى تركيبى بادمهرج -\r\nكه همان فايده‌هاى دحمرثا را دربردارد .\r\nنسخه\r\nزنجبيل بيابانى ، درونه ، افيون ، گند بيدستر ، عاقرقرحا ، فلفل ، فلفل دراز ، دارچين ختايى ، گياه ريش بز ( هوم مجوس ) ، بزر بنگ ، كوشنه ، ميعه سايله ، گاو شير و زعفران هريك شش درهم ، شنبليله هشت درهم ، مرواريد دو درهم ، بارزد و مر هريك دوازده درهم .\r\nبه همان دستور داروهاى قبل همه را بكوب و بساى و ببيز و با عسل بسرش !\r\n\r\n58 - معجون غياثى\r\nاين معجون در علاج سردرد ديرينه و ديرپا بسيار خوب است ، كه با شراب مخلوط با عسل و آب ولرم بخورند .\r\nدر علاج صرعىزدگان داروى خوبى است كه تناول كنند .\r\nدر علاج پرت‌وپلا گفتن و ورم سخت بسيار خوب است .\r\nكسى كه مواد ناباب به چشمش مىتراود ، اگر از اين دارو بخورد خوب مىشود .\r\nتركيبات معجون غياثى از قرار زير است :\r\nنسخه\r\nمر ، دارچين ختايى ، فلفل دراز ، دارچين ، كاشم و حماما ( هل ) از هريك چهار درهم ، سنبل و شكوفهء گور گياه هريك دوازده درهم ، زعفران پنج درهم ، افيون پانزده درهم ، بزر كرفس كوهى سى و پنج درهم ، رازيانهء شامى و بزر كرفس كاشتنى هريك بيست درهم ، فلفل سى و هشت درهم ، ميعه سايله ، كوشنه ، روناس و برباله هريك يك درهم .\r\nداروهاى خشك را بكوب و بساى و ببيز و داروهاى نمدار را در شراب سياه انگورى خوش‌بو بخيسان و بعد از آن همه را باهم در عسل بسرش ! مقدار تناولى يك درهم ناشتا با آب ولرم است .\r\n\r\n59 - معجون زرد سليم\r\nاين معجون در علاج بيماريهاى ناشى از خلط سودايى ، در بيماريهاى ناشى از باد ، در علاج تپش غير طبيعى قلب ، در علاج درد بدن كودكان و درد زهدان بسيار خوب است .\r\n\r\n","description":"","footnote":"","page_name":" 267 ","page_number":295},
  {"content":"\r\n\r\nنسخه\r\nفلفل سفيد ، زنجبيل و نمك هندى هريك شش درهم ، افيون ، فربيون ، گند بيدستر ، ميخك ، زعفران ، مصطكى و عاقرقرحا هريك پنج درهم ، كوشنه شش درهم ، هزارگوشان ( ماردارو ) ، هزارچشان ، مشك زمين ، زنجبيل بيابانى ، درونه و زراوند دراز هريك دو درهم ، روغن بلسان و آب كافور هريك چهار درهم .\r\nداروهاى خشك را بكوب و صمغها را در شراب بريز و همه را باهم در عسل كف گرفته بسرش ! براى هركسى بر حسب چگونگى مزاجش مقدار تناولى دارو را سفارش كن !\r\n\r\n60 - معجون سياه سليم « 1 »\r\nاين معجون بيماريهاى مقدمات ديوانگى ، فالج ، درهم شدن عقل ، ( دهن‌كجى - نسخه . ) بيماريهاى سودايى و بيماريهاى سردى مزاج را شفابخش و مفيد است .\r\nنسخه\r\nبزر سپند يك‌صد و بيست درهم ، گاو شير هشتاد درهم ، سياهدانه ، بارزد و تربد هريك شصت درهم ، سوسن زرد ، سكبينه ، اشه ( اندران ) ، زراوند دراز ، زراوند غلتان ، خردل . مقل كبود ، خربق ، بيخ كاسنى و گند بيدستر ، بيخ هندوانهء ابو جهل ، گوگرد زرد ، بزر ترتيزك آبى ، بزر پنج انگشت و سداب هريك چهل درهم ، افيون ، فربيون ، بنگ ، فلفل سفيد ، كندس ، نمك هندى قرمز ، نمك سياه عادى ، بيخ مهرگياه ، بيخ گياه بنگ ، عاقرقرحا ، مر ، الوا ، لبانه و گياه خلال دندان ( شيطرج ) از هريك بيست درهم ، سنبل ، مصطكى ، زنجبيل بيابانى و درونه از هريك هشت درهم ، زعفران سه درهم .\r\nداروهاى خشك را بكوب و صمغها را در قطران شامى كه به حد كافى باشد بريز ، و آنها را نيز با قطران بكوب و همه را باهم درهم مخلوط كن و در ظرفى بريز و در زير خاكستر دفن كن و بگذار كه مدت دو ماه زير خاكستر باشد ؛ آنگاه به كار برند .\r\nبراى انسان نيرومند مقدار تناولى هربار سه مثقال و براى اشخاص ميانه دو مثقال و براى تن ناتوانان به اندازه يك عدد فلفل تجويز كن كه تناول كنند .\r\n\r\n61 - معجون ابو مسلم -\r\nكه آن را نيز غياثى گويند .\r\nاين دارو تخديركننده است ، درد را تسكين مىدهد . هر دردى را ، از باد باشد يا از بيمارى چيره بر بدن باشد چون مخدر است ، مسكن است ، در علاج وسواس مفيد است تركيباتش به قرار زير مىباشد :\r\n\r\n\r\n","description":"","footnote":"\r\n( 1 ) - ابتكارش را به اوحد الزمان هبة اللّه ابو بركان نسبت مىدهند - تذكرهء انطاكى .\r\n","page_name":" 268 ","page_number":296},
  {"content":"\r\n\r\nنسخه\r\nافيون و بنگ سفيد هريك ده مثقال . شير شير سگ ( فربيون ) ، زعفران ، سنبل ، عاقرقرحا ، سورنجان ، قاقله و فلفل دراز هريك پنج مثقال .\r\nداروها را كوبيده ، ساييده و بيخته در عسل كف برچيده بسرش ! براى نيرومندان و بزرگسالان مقدار تناولى يك دفعه نيم مثقال و براى كودكان به وزن يك دانگ تجويز كن !\r\n\r\n62 - معجون سير\r\nاين داروى تركيبى - كه نام معجون سير را بر آن گذاشته‌اند - از آن داروهاى ممتاز است كه در علاج بهك ، بيماريهاى ناشى از سرما و سردمزاجى ، خلط خام و بيماريهاى ناشى از خلط بلغمى بسيار داروى خوبى است .\r\nبدن را نيرو مىدهد ، رنگ چهره را صفا مىبخشد ، كسى كه اين دارو را استعمال كند جوان مىماند .\r\nبراى هر دردى دوا است ؛ در سرماى زمستان آن را بخورند گرم مىشوند ، نمناكى و تراوشات مقعد را از بين مىبرد ، شكم را به حال طبيعى نه قبض و نه اسهال نگه مىدارد .\r\nداروهاى تركيبى معجون سير و دستور مراحل ساختن آن از قرار زير است :\r\nنسخه\r\n1 - نخود شامى « 1 » بيست و پنج من ( يك قفيز ) را در آب صاف و گوارا بريز و بگذار كه يك شب تا صبح در آب خيس شود . فرداى آن شب با همان آب بر آتش نرمش بگذار تا بجوشد ، آن‌قدر كه رنگ آب به سياهى بزند و نخودها تكه‌تكه شوند ، آنگاه بپالاى !\r\n2 - به مقدار كافى سير بياور و دانه‌دانه‌اش را پاك كن و در آن آب پاليدهء نخودها بر آتش بپز تا سيرها چندان مىپزند كه نرم مغزپخته مانند مىشوند .\r\n3 - آنگاه شير گاو تازه دوشيده را بر آن بريز ! شير چندان باشد كه چهار انگشت برهم نهاده از مجموع داخل ديگ بالا آيد . آنگاه ديگ را بر آتش بسيار كم حرارت چراغ‌مانند بگذار .\r\nبماند تا مادهء آبكى بخار مىشود و شير نمىماند يا تقريبا از بين مىرود .\r\n4 - آب نخود و سير شير خورده در ديگ مسين را مانند خمير بسرش و عسل چندان بر آن بريز كه چهار انگشت خمير را بپوشاند . عسل بايد سفيد و صاف شده باشد . ديگ را بر آتش بگذار كه با عسل دوباره بپزند ، تا تقريبا منعقد مىشود .\r\n5 - حساب كن ! در برابر هر رطل از سير كه در آن ريخته‌اى ، داروهاى زير كه عبارتند از :\r\nتودرى ( قدومه ) سفيد و تودرى قرمز دوازده مثقال ، فلفل سه مثقال ، حبق ( پونهء بيابانى ) ده مثقال ، خولنجان ده مثقال ، دارچين ده مثقال ، فلفل دراز پنج مثقال .\r\n\r\n\r\n","description":"","footnote":"\r\n( 1 ) - بهترين نوع نخود سفيد است ، نه آنچه كه بسيار درشت و صاف است - تذكرهء انطاكى .\r\n","page_name":" 269 ","page_number":297},
  {"content":"\r\n\r\nهمه را خرد بكوب و در ديگ بريز و ده مثقال زيرهء كرمانى بر كنارها بپاش . همه را باهم به هم زن تا بسيار خوب درهم مىآميزند . آنگاه در بستويى از جنس كاشى سبزرنگ بريز و نگهدار .\r\nمقدار تناولى هربار بايد به اندازهء يك عدد گردو باشد .\r\n\r\n63 - معجون اثاناسياى بزرگ -\r\nكه كبد گرگ در آن وارد است .\r\nاين معجون در علاج درد كبد ، طحال ، معده ، بادهاى سبب درد در بدن ، بيمارى ديزانترى و سرفهء مزمن و كهنه شده بسيار داروى خوبى است و براى كسانى كه خون برمىآورند علاج شافى است .\r\nدر آرام كردن درد با معجون فلونياى رومى برابر است ، در علاج بىحس شدن ، اسهال ، نزيف ( اسهال خونى ) ، درد گرده ، بادكردگى گرده ، درد مثانه ، آسم و سرفه بسيار خوب است .\r\nسينه را پاكسازى مىكند و در علاج بواسير كار مرهم را انجام مىدهد . مقدار تناولى از يك چهارم مثقال تا نيم مثقال است . داروهاى وارد در اين معجون از قرار زيرند :\r\nنسخه\r\nزعفران ، مرّ ، افيون ، گند بيدستر ، بزر بنگ ، كوشنه ، شاه‌زيره ، خشخاش ، سنبل و مشكانيه از هر يك يك جزء متساوى ، جگر گرگ يك جزء ، سوختهء شاخ طرف راست بز يك جزء .\r\nاز اين داروها كوبيدنىها را بكوب و آنها را كه كوبيدنى نيستند و حل‌شدنى هستند در شراب حل كن ؛ آنگاه همه را باهم در عسل كف برچيده بسرش و بگذار شش ماه بماند آنگاه استعمال شود .\r\n\r\n64 - معجون اثاناسياى كوچك\r\nفوايد دارويى اين كوچكه با فوايد بزرگه فرقى نمىكند و يك تأثير را دارند . داروهايش - كه تركيب مىشوند - از اين قرارند :\r\nنسخه\r\nميعه ( اصطرك ) ، زعفران ، كوشنه ، سنبل ، افيون و دارچين ختايى هريك به وزن چهار درهم ، افشرهء مشكانيه هشت درهم ، بيخ سوسن دوازده درهم ، عسل به اندازهء كافى .\r\nهمه را در عسل بسرش و به همان دستور اثاناسياى بزرگ استعمال شود . مقدار خوراكى هربار به اندازهء يك فندق با نوشابه سازگار است .\r\n[ در نسخهء ديگرى مرّ و چوبكهاى بلسان هريك چهار درهم بر اين دارو افزوده شده است . 
  ]\r\n\r\n","description":"","footnote":"","page_name":" 270 ","page_number":298},
  {"content":"\r\n\r\n\r\n65 - معجون كركم « 1 »\r\nدر علاج ناتوان شدن كبد ، طحال ، معده ، سفت شدن آنها و در علاج بيمارى استسقا تا در مراحل اوليه است مفيد است . در جلوگيرى از بيمارى استسقا بسيار خوب است ، در اكثر بيماريهاى كهنه شدهء مزمن خوب علاجى است ، از خوردنش رنگ انسان زيبا مىشود .\r\nداروهاى تركيبى معجون كركم از قرار زيرند :\r\nنسخه\r\nسنبل الطيب ( علف گربه ) ، مرّ ، دارچين ختايى ، كوشنه ، شكوفهء گورگياه ، دارچين و زعفران از هريك يك جزء برابر .\r\nمر يك شبانه‌روز در دوشاب بخيسد . بقيهء داروهاى كوبيده و بيخته را با آن مر خيسيده در عسل كف برچيده بسرشند و در ظرفى نگهدارند و از آن استفاده كنند .\r\n[ در نسخهء ديگرى به جاى علف گربه سنبل رومى نوشته شده است . 
  ]\r\n\r\n66 - معجون كركمى - كه از ابتكارات جالينوس است .\r\nاين معجون جالينوسى در علاج كبد و طحال كه از اثر سرما به درد آمده باشند و دردشان از ديرباز باشد و در علاج برآمدن و سفت شدن كبد و طحال بسيار خوب است . در باز كردن بندآمده‌ها در كليهء اندامان گوارشى بسيار مفيد است ، بادهاى بر هم فشرده در درون را پراكنده مىكند ، ادرار بول مىدهد ، در همه بيماريهاى كليه ، مثانه و زهدان كه از اثر مواد پرمايهء ناباب ناساز باشند و سفت شوند مفيد است . در بيمار استسقا نيز داروى خوبى است .\r\nداروهاى تركيب شده در اين معجون جالينوسى از قرار زيرند :\r\nنسخه\r\nزعفران دوازده درهم ، بلسكى و مو هريك چهار درهم ، سنبل شش درهم ، رازيانهء شامى ، تخم هويج بيابانى ، برباله ، راوند چينى و كرفس كوهى هريك چهار درهم ، كوشنه ، دارچين ختايى ، شكوفهء گورگياه و ثمر بلسان ، هريك يك درهم [ در نسخهء ديگرى ثمر بان به جاى ثمر بلسان است 
  ] ، فربيون ( شير شير سگ ) . ( بلسكى - نسخه . ) دو درهم ، افشرهء شيرين‌بيان ( افشرهء سوسن - نسخه . ) ، مشكانيه ، مريم نخودى كوهى و زنگى دارو هريك سه درهم ، روغن بلسان نيم اوقيه ، مرّ چهار درهم ، كبر رومى سه درهم .\r\nهمهء اين داروها را كوبيده و ساييده و بيخته در روغن بلسان بيالايند و بعدا در عسل بسرشند و هربار به وزن يك درهم را با شربت عسل تناول كنند .\r\n\r\n\r\n","description":"","footnote":"\r\n( 1 ) - كركم : زعفران - بيخ ورس يا چيزى شبيه آن - المنجد . كركم : زعفران - زعفران هندى - زردچوبه - معين .\r\nكركم : زردچوبه يا زعفران يا چيزى هندى شبيه زعفران - تذكرهء انطاكى .\r\n","page_name":" 271 ","page_number":299},
  {"content":"\r\n\r\n\r\n67 - معجون بزرگ لاك « 1 »\r\nمغز بادام تلخ پوست‌كنده هشت درهم ، دارچين ، ساذج و ميخك هريك پنج درهم ، ماشدارو ، مو ، بلسكى ، مر و حسل از هريك چهار درهم ، سنبل دوازده درهم ، تخم هويج بيابانى ، بزر كرفس ، بزر كرفس كوهى ، زيرهء كرمانى و زنجبيل هريك هشت درهم ، كوشاد و زراوند غلتان هريك هفت درهم ، زعفران سه درهم ، برباله هفت درهم ، روناس پانزده درهم ، دانه‌هاى ثمر بلسان ، دارچين ختايى ، مصطكى ، نى نهاوندى و مقل از هريك هفت درهم ، رب شيرين‌بيان دوازده درهم و نيم ، راوند پانزده درهم ، اربه ( مريم نخودى كوهى ) و گورگياه هريك سه درهم ، فلفل و كوشنه هريك ده درهم ، كاشم و روغن بلسان هريك سه درهم و نيم .\r\nهرآنچه از داروها كه خشك هستند كوبيده و بيخته آماده شوند و هرآنچه حل‌شدنى هستند در شراب خوشبوى حل شوند و سپس همه را باهم در عسل بسرشند . مقدار مصرف براى هر بار به اندازهء يك عدد فندق با نوشابهء سازگار مزاج تناول شود .\r\n\r\n68 - معجون كوچك لاك\r\nاين داروى تركيبى در علاج ناتوانى كبد ، ناتوانى معده ، سرمازدگى كبد و معده ، سفت شدن كبد و معده و سفت شدن طحال بسيار خوب است و بازكنندهء بندآمده‌ها در درون است ؛ تركيباتش از اين قرار است :\r\nنسخه\r\nلاك ، كوشنه ، ثمر غار ، لوبيا گرگى ، شنبليله و فلفل از هريك دو درهم ، راوند سه درهم . عسل به اندازهء كافى . داروها را در عسل بسرشند و هربار به وزن يك درهم را با آبى كه خاراگوش در آن پخته است تناول كنند .\r\n[ در نسخه‌اى به جاى ثمر غار شكوفهء گورگياه آمده است . 
  ]\r\n\r\n69 - دارويى تركيبى به نام قوفى\r\nمعجون قوفى در علاج سرفه ، سفت شدن كبد و دل‌پيچه بسيار مفيد است و داروهايش از اين قرارند :\r\nنسخه\r\nمر و سقز درخت بنه هريك چهار درهم ، سنبل ، زعفران ، دارچين و دارچين ختايى هريك يك درهم ، شكوفهء گورگياه ، نى نهاوندى و مقل هريك دو درهم و نيم ، مويز درشت و خوب از هسته تهى شده و پوست كنده بيست و پنج درهم ، عسل به اندازهء كافى .\r\n\r\n\r\n","description":"","footnote":"\r\n( 1 ) - از اختراعات جالينوس است كه براى فرمانرواى جزيرهء سيسيل ساخته است - تذكرهء انطاكى .\r\n","page_name":" 272 ","page_number":300},
  {"content":"\r\n\r\nداروهاى خيسيدنى را با مويز در شراب ريحانى ( خوشبوى ) بخيسانند و داروهاى خشك را خرد بكوبند و الك كنند . سقز را در عسل حل كنند و همهء داروها را باهم در عسل بسرشند و خوب به هم زنند كه كاملا باهم مخلوط شوند . هربار به وزن يك درهم از آن را با آب‌پز حسل بخورند .\r\n\r\n70 - فلونياى رومى طرسوسى\r\nضمن بحث از داروهاى وارد در معجون اثاناسياى بزرگ ، نام معجون فلونياى رومى را برديم و گفتيم در تسكين دادن درد با فلونياى رومى برابر است . اين فلونياى رومى به گفتهء سرانيون در علاج بسيارى از بيماريها و بويژه در علاج درد قولنج بسيار خوب است و بهترين مسكن درد مىباشد .\r\nجالينوس در كتابش ميامر دربارهء اين دارو چنين مىفرمايد : « من اين دارو را از فيلون طبيب طرسوسى ياد گرفتم . و در بسيارى از بيماريهاى خطرناك فايدهء زيادى از آن ديدم . بارها دردهاى ناگهانى و نوآمده را وسيلهء اين دارو تسكين داده‌ام . يكى از اين معالجات آن بود كه شخصى از درد قولنج يعنى درد روده بزرگه‌اش به من پناه آورد . يك‌دفعه از اين دارو برايش تجويز كردم دردش تسكين يافت . و حالا كسى كه به دشوار شاشيدن مبتلا است ، يا كسى كه سنگ در كليه و مثانه دارد و آزار مىبيند ، يا هركسى از درد طحال مىنالد ، يا در نفس كشيدن آزار مىبيند ، از اين دارو مىخورد و خوب مىشود . در علاج مسلولين ، در علاج تشنج و درد پهلوى بسيار بغرنج و ترسناك بهترين دارو است . اگر كسى خون تف مىكند يا خون برمىآورد ، از اين دارو به وى مىدهم خون بند مىآيد و از مرگش جلوگيرى مىكند و دردش بر طرف مىشود . براى علاج هر نوع درد كه در اندامان بدن - هرجا از اندامان درونى و بيرونى كه باشد - شافى و كافى است . در علاج سرفه ، خفگىها ، سكسكه و نزله‌هايى كه از مواد فروريخته از سر پديد آيند فلونيا بهترين چاره است . » .\r\nداروهاى تركيب شده در معجون فلونياى رومى از قرار زيرند :\r\nنسخه\r\nفلفل سفيد و بزر بنگ از هريك يازده مثقال ، افيون ده مثقال ، زعفران پنج مثقال ، فربيون سنبل و عاقرقرحا از هريك يك مثقال .\r\nهمه را در عسل كف گرفته بسرشند و هرباره به اندازهء يك دانه نخود را با آب ولرم تناول كنند .\r\n\r\n71 - فلونياى ايرانى\r\nفلونياى ايرانى در علاج خونريزى حيض ، بواسير ، اسهال ، خون تراويدن اسهالى ، در علاج زنانى كه در عين باردارى خون حيضشان جارى مىشود و در بادكردگى زهدان بسيار مفيد\r\n\r\n","description":"","footnote":"","page_name":" 273 ","page_number":301},
  {"content":"\r\n\r\nاست . جنين را در شكم مادر نگه مىدارد و دهانهء زهدان را استوار مىكند .\r\nداروهاى وارد در فلونياى ايرانى از قرار زيرند :\r\nنسخه\r\nفلفل سفيد و بزر بنگ از هريك بيست درهم ، افيون و گل مهرزده هريك ده درهم ، زعفران پنج درهم ، شيرهء شير سگ ، سنبل و عاقرقرحا هريك دو درهم ، گند بيدستر يك درهم ، زنجبيل بيابانى ، درونه ، مرواريد ناسفته و مشك از هريك نيم درهم ، كافور يك دانگ و نيم ، عسل كف گرفتهء تصفيه شده به اندازهء كافى .\r\nداروها را همگى كوبيده و در عسل بسرشند و هربار به وزن يك درهم را با نوشابهء سازگار با مزاج تناول كنند .\r\n\r\n72 - معجون كاكنه\r\nمعجون كاكنه از آن داروهاى آزموده شده و خوب است ؛ براى علاج كسانى كه قرحه در مثانه و كليه دارند و كسانى كه خون مىشاشند بسيار داروى خوب و بهره‌رسانى است .\r\nتركيبات داروئى معجون كاكنه از اين قرار است :\r\nبزر بنگ ، بزر كرفس و بزر رازيانه هريك هفت درهم ، بزر خيار چنبر خوردنى پنج درهم [ در نسخه‌اى بزر خيار چنبر خوردنى دو درهم آمده است 
  ] ، شوكران ، بزر ترشك ، افيون ، دانه‌هاى ثمر صنوبر بو داده ، زعفران ، فندق بو داده و مغز بادام تلخ بو داده هريك سه درهم ، ثمر درشت كاكنهء كوهى بيست و پنج عدد ، كتيرا چهار درهم .\r\nداروها را همگى كوبيده و بيخته در ميپخته بسرش و نگهدار ! بعد از شش ماه كه خوب برآيد استعمال شود .\r\nهربار مقدار تناولى به وزن يك درهم است كه با شراب خنديقون ( حنديقون - نسخه . ) يا با عسلاب تناول كنند .\r\n\r\n73 - معجون پرستو\r\nدارويى است كه در علاج گلودرد ، خفگى و درد بالاتر از سردندهاى نزديك شكم بسيار خوب و مفيد است .\r\nنسخه\r\nرازيانهء شامى ، بزر كرفس ، ننه حوا ، شكوفهء گورگياه ، بيخ سوسن آسمانگون ، دارچين ، حماما ( هل ) ، زراوند دراز ، زاج بلورى ( شب ) ، بزر سپند ، مر ، سونش شيرين‌بيان ، دارچين ختايى و زعفران از هريك يك اوقيه ، معجون قرقومعما ، بزر گل محمدى و گل محمدى خشكيده از هر يك دو اوقيه ، كوشنه و خاكستر كهنه نشدهء پرستو از هريك سه اوقيه ، سنبل و نشاستهء گندم از هر\r\n\r\n","description":"","footnote":"","page_name":" 274 ","page_number":302},
  {"content":"\r\n\r\nيك نيم اوقيه ، مازوى كال ميانه در درشتى و ريزى ده عدد .\r\nداروها را همگى كوبيده و بيخته در عسل كف گرفته بسرشند . مقدار هربار تناولى به اندازهء يك عدد مازو باشد .\r\nهروقت لازم بود كه تناول كنند به اندازهء يك عدد مازو از اين معجون را در عسلاب يا در آب جو حل كنند و بخورند يا با آبى كه گل و عدس و بيخ سوسن در آن پخته است مخلوط كنند كه در آن حل شود و تناول كنند . و اگر آن را در شراب سياه انگورى ( طلاء ) حل كنند و آن شراب را در گلو گردانند ( غرغره كنند ) و روزى سه يا چهار بار اين عمل تكرار شود بسيار بهره بينند .\r\n\r\n74 - قرقومعما\r\nدر معجون پرستونامى از قرقومعما برديم كه ضمن داروهاى وارد در معجون پرستو است ؛ خود معجون قرقومعما تركيباتش به قرار زير است :\r\nنسخه\r\nزعفران و دارچين هريك دو درهم ، گل محمدى خشكيده ، هل و كوشنه هريك يك درهم ، مر چهار درهم ، بيخ سوسن و ساذج هندى هريك دو درهم و نيم .\r\nهمهء داروها را كوبيده در شراب بسرشند و قرصهايى از آن سازند و در سايه خشك كنند .\r\n\r\n75 - داروى گوگرد\r\nداروى گوگرد - كه دارويى است تركيبى - تأثير دارويىاش با تأثير ترياق برابر است . در علاج تبهاى هرروزهء سرد ، تب چهار روز در ميان ، تبهاى ناشى از خلط بلغم ، سرفه و بويژه سرفهء كهنه شدهء مزمن ، در علاج ريم تف كردن ، نفس‌تنگى ، كزاز ، بيمارى استسقا و بيماريهاى طحال بسيار خوب است . بول را ادرار مىدهد و سنگ كليه و مثانه را بيرون مىراند .\r\nعلاوه بر اينها در علاج نيش كژدم و مارگزيده اثر فورى و آشكار دارد و پادزهر سمهاى كشنده است .\r\nتركيبات دارويى معجون گوگرد از قرار زيرند :\r\nنسخه\r\nگوگرد زرد ، بزر بنگ سفيد ، شاه‌زيره ، اصطرك و مر از هريك هشت درهم ، سداب و كوشنه از هر يك ده درهم ، افيون و زعفران هريك دو درهم ، دارچين ختايى دوازده درهم ، فلفل سفيد بيست و دو درهم .\r\nهمهء اين داروها را كوبيده در عسل بسرشند و تا يك سال كامل نگهدارند ، آنگاه استعمال شود .\r\nكسى كه تب دارد بعد از نوبت تب برحسب عمرش چيزى از آن را تناول كند .\r\n\r\n","description":"","footnote":"","page_name":" 275 ","page_number":303},
  {"content":"\r\n\r\nبنا بر كتاب يادداشت يوحنا از نيم درهم تا يك مثقال هربار تناول شود . حد متوسط وزن مصرفى يك درهم است .\r\n\r\n76 - داروى صمغ انگدان « 1 »\r\nدر تبهاى نوبتى بسيار مفيد است ، در علاج تب چهار در ميان بعد از آنكه مادهء تب‌زا پخته گردد ويژگى دارد ، پادزهر نيشهاى سمى است و بويژه در خنثى كردن زهر كژدم و رتيل بسيار خوب است .\r\nداروهايى كه داروى صمغ انگدان را تشكيل مىدهند عبارتند از :\r\nنسخه\r\nصمغ انگدان ، فلفل ، مر و برگ سداب هريك در اندازهء برابر . همه را در عسل بسرشند .\r\nدر علاج درد ناشى از نيش كژدم به وزن يك درهم با شراب تناول شود و در علاج تبهاى نوبتى قبل از شروع نوبت تب ، به مدت يك ساعت يك درهم از آن را با اسكنجبين بخورند .\r\n\r\n77 - معجون نمك هندى ( نمك سرخ‌رنگ مايل به سياه شفاف )\r\nاين معجون معده را از آلايش پاك مىكند ، از برآوردن مادهء بلغمى و سودايى جلوگيرى مىكند ، سرگيجهء ناشى از بلغم و سودا را شفا مىدهد .\r\nداروهاى وارد در اين معجون از قرار زيرند :\r\nنسخه\r\nهليلهء سياه ، بليله ، آمله ، هليلهء كابلى و اسطوقدوس از هريك سه درهم ، سس صغير چهار درهم ، نمك هندى دو درهم ، معجون تلخ مسهل ( ايارج فيقرا ) ده درهم ، قارچ چمنى چهار درهم .\r\nهمهء اين داروها را كوبيده و بيخته در اسكنجبين بسرشند و هربار به وزن سه درهم را ناشتا با آب ولرم تناول كنند .\r\n\r\n78 - معجون كوشنه\r\nاين معجون در علاج درد كبد و معده بسيار خوب است .\r\nداروهاى تركيبى در اين معجون از قرار زيرند :\r\nنسخه\r\nدارچين ، دارچين ختايى و كوشنه هريك سى درهم ، رازيانهء شامى و بزر كرفس هريك ده درهم ،\r\n\r\n\r\n","description":"","footnote":"\r\n( 1 ) - از تركيبات دارويى جالينوس است - تذكرهء انطاكى .\r\n","page_name":" 276 ","page_number":304},
  {"content":"\r\n\r\nبرباله بيست و نه درهم ، زعفران هشت درهم ، راوند چينى و مرّ هريك ده درهم ، شكوفهء گورگياه بيست و چهار درهم .\r\nمرّ در شراب سياه انگورى ( طلاء ) بخيسد و شراب را بپالايند و بر ساير داروها - كه كوبيده و آماده‌اند - بپاشند و آنگاه همه داروها باهم در عسل كف گرفته - كه عسل سه برابر همهء داروها باشد - بسرشند و از آن استفاده كنند .\r\n\r\n79 - معجون قباد شاه\r\nاين معجون در علاج درد مفاصل ، نقرس و در بيمه كردن مفاصل از دردهاى مربوط به مفاصل بسيار خوب است .\r\nدر علاج تبهاى كهنهء مزمن ممتاز است و درد طحال را همچون ساير دردهاى ديگر تسكين مىدهد .\r\nبادهاى انبوه موذى در بدن را از بين مىبرد ، در علاج دشوار نفسى ، سرفه ، قرحهء روده‌ها ، غش كردن و در تسكين چشم‌درد بسيار خوب است .\r\nكسى كه گلودرد دارد ، اگر دو روز از اين معجون تناول كند درد نمىماند .\r\nعادت به تناول اين دارو تن را از بيماريها و لاغر شدن زيان‌آور بيمه مىكند .\r\nداروهايى كه در اين تركيب واردند از قرار زيرند :\r\nنسخه بزر سداب بيابانى ، بزر گندناى بيابانى ، سير صحرايى ، ماشدارو ، گاوشير ، كوشاد رومى ، اسطوقدوس ، شاه‌زيره و ميعه سايله هريك پنج مثقال ، مر ، زعفران ، كوشنهء تلخ ، فلفل سفيد ، گورگياه ، سنبل الطيب ( علف گربه ) ، شيرهء شير سگ ، پوست بيخ مهرگياه ، اشه ( اندران ) ، پونه ، بزر رازيانه ، بزر هويج بيابانى رومى ، گل سرخ خشكيدهء از كاسبرگ تهى شده و ثمر بلسان از هريك سه مثقال ، دارچين هشت مثقال ، دارچين ختايى يك اوقيه ، افشرهء مشكانيه ، كاشم ، بزر شبدر و صمغ درخت بادام هريك چهار مثقال ، افيون و بزر بنگ هريك شش مثقال .\r\nداروهاى خشك را بكوب و بساى و ببيز و آنهايى را كه براى كوبيدن سزاوار نيستند ، در شراب بسيار خوب صاف و بدون دردى بخيسان - كه بسيار خوب است - يا در شراب عادى - هرچه باشد - بريز تا بخيسند ؛ آنگاه همهء داروها را باهم در عسل كف گرفته بسرش و در ظرفى نگهدار و از آن استعمال شود .\r\n\r\n80 - معجون قفطرغان بزرگ\r\nاين معجون ابتكار طبيبان هندى است و در همهء بيماريها تأثير خوب دارد ؛ اما در بيماريهاى زنانه ويژگى دارد . زنى كه بچه مىاندازد يا بچه انداخته است از اين دارو بسيار بهره بيند .\r\nتركيبات دارويى اين معجون از قرار زير است :\r\n\r\n","description":"","footnote":"","page_name":" 277 ","page_number":305},
  {"content":"\r\n\r\nنسخه افيون شانزده مثقال و چهار دانگ مثقال ، شير گياه شير سگ هشت درهم ، اقاقيا بيست مثقال و دو درهم و دو سوم درهم ، هل دوازده مثقال و چهار دانگ مثقال ، كوشنهء تلخ هشت مثقال ، فلفل هشت مثقال و چهار دانگ مثقال ، عاقرقرحا شش درهم ، فاشرا - كه همان گياه هزارچشان است - و فاشرستين « 1 » - كه ششبندان است - از هريك چهار درهم ، ابريشم خام هشت مثقال ، سوختهء نقره شش درهم ، گل سرخ خشكيدهء از كاسبرگ تهى شده شش درهم ، بزر سداب چهار درهم ، بزر كرفس هشت مثقال ، مشك شش درهم ، نانخواه ( ننه حوا ) چهار درهم ، بزر بنگ سفيد سى و شش مثقال و دو درهم ، شكوفهء تاك چهار درهم ، پوست بيخ كرفس دوازده مثقال و دو درهم ، بزر خرفه چهل مثقال ، كرچك دانهء پوست كنده سى و دو مثقال ، گوگرد زرد بيست مثقال ، صمغ عربى دوازده مثقال و دو درهم ، ميعه سايله دوازده مثقال و دو درهم و چهار دانگ ، مقل كبود هشت مثقال ، كندر نر بيست مثقال و دو درهم ، بارزد سى و شش مثقال و دو درهم و چهار دانگ ، مويزك عسلى برگزيدهء خوب بيست مثقال و چهار دانگ . آس هشت مثقال ، مصطكى دوازده مثقال و چهار دانگ ، زراوند غلتان دوازده مثقال و چهار دانگ ، بيخ سوسن آسمانگونه دوازده مثقال و دو درهم ، كراويا ( شاه‌زيره ) بيست و چهار مثقال ، بيخ كاكنه شش درهم ، ساذج هندى دوازده مثقال و چهار دانگ ، دانه‌هاى ثمر بلسان ، نى نهاوندى ، دارچين ختايى ، زنجبيل بيابانى و درونه از هريك هشت مثقال ، ثمر مهرگياه چهار درهم ، دارچين شش درهم ، برباله ( اسارون ) چهار درهم قاقلهء درست پانصد عدد ، ميخك نر بيست مثقال ، ميخك ماده دوازده مثقال ، افروديجان - خاكى است كه از قبرس آورند - نوعى ديفروغس - به وزن هشت مثقال و دو درهم ، قرفه هشت مثقال ، خولنجان چهار درهم ، مرواريد ناسفته پنج درهم ، بدل مرجان يا مرجان هشت مثقال و يك درهم ، زراوند دراز سى و شش مثقال ، ارونه دو درهم ، سوسن سفيد ( وج سفيد ) هشت مثقال و دو درهم ، گياه خلال دندان هندى ( شيطرج ) هشت مثقال ، زنجبيل و فلفل سفيد هريك بيست مثقال ، ثمر تانبول و بوزيدان ( مستعجل ) هريك دوازده درهم ، انار مشك هشت مثقال و دو درهم و چهار دانگ ، زهرهء گاو ماده دو درهم ، زهرهء گرگ ، زهرهء خرس و زهرهء كلاغ سياه هريك يك درهم .\r\nاز اين داروها هرچه را كه خشكند و قابل كوبيدن هستند بكوب و بساى و ببيز و هرآنچه را كه سزاوار كوبيدن نيستند در شراب بريز و بگذار مدت هفت روز در شراب بخيسند . بعد از آن داروها را - كه كوبيده و بيخته هستند - در آن شراب كه داروهاى ديگر در آن خيس شده‌اند بريز و مواظب باش شراب به اندازه‌اى باشد كه اگر داروها را در آن ريختى و به هم زدى غليظ و پرمايه بشود و انگشت پيچ‌مانند گردد ، و بيشتر از آن نباشد . بعد از آن همه را باهم با دوازده\r\n\r\n\r\n","description":"","footnote":"\r\n( 1 ) - فاشرا : هزارچشان - فاشرستين : شش‌بندان سياه - عميد . فاشرا : هزارگوشان - فاشرستين : هزارچشان - معين .\r\nفاشرا : هزارچشان - فاشرستين شش‌بندان - تحفه - فاشرا : هزارچشان - تذكرهء انطاكى .\r\n","page_name":" 278 ","page_number":306},
  {"content":"\r\n\r\nمثقال روغن بلسان و عسل كف گرفته به اندازهء كافى درهم بسرش ! مجموع اينها را كه باهم سرشته‌اند در ديگ سنگى يا ديگ خزفى پاكيزه بريز و بر آتش نه تا پنج يا شش غلت بخورد .\r\nديگ را از آتش بردار و بگذار سرد شود ؛ همين‌كه دارو سرد شد ، آن را در ظرف شيشه‌اى بريز و بگذار در شيشه بماند .\r\nاز سوى ديگر يك كفتار مادهء لنگ پير را بگير ، دست و پاهايش را محكم ببند و او را در ديگ مسى بزرگى كه گنجايش اين مهمان عزيز را داشته باشد بينداز ! نيم مشت لوبيا گرگى و نيم مشت شبت و به اندازهء كافى آب گوارا در ديگ بريز و سر ديگ را محكم ببند و بر آتش نرم بگذار كه آهسته‌آهسته بجوشد ، تا گوشت بىبى كفتار پير از هم مىپاشد ؛ آنگاه ديگ را پايين آور و آبگوشت كفتار را بپالاى ! پوست و استخوان و موى را بگير و آبگوشت خالص بدون استخوان و موى و پوست بماند . اين‌بار آبگوشت را به ديگى پاكيزه و نظيف منتقل كن و روغن بلسان بيست و پنج مثقال ، روغن سنبل رومى بيست و پنج مثقال - كه مجموعا پنجاه مثقال مىشود - در آبگوشت صاف شدهء كفتار بريز و باز بر آتش نه ! آتش نرم باشد و آبگوشت آهسته آهسته بپزد ، تا اينكه يك سوم از آن مىماند . به اندازهء آبگوشت باقىمانده عسل بياور در آن بريز و بگذار بجوشد تا كاملا به قوام عسل پرمايه و غليظ درمىآيد ، آنگاه داروهاى معجون شده را كه در شيشه منتظرند بياور و بر اين آبگوشت عسلى شده بريز و به هم زن تا خوب درهم مىآميزند . سپس ديگ را از آتش بردار و بگذار سرد شود . بعد از آنكه سرد شد دارو را در ظرف شيشه‌اى بريز و نگهدار ! مدت شش ماه كامل بايد دست‌نخورده بماند ؛ كه قبل از شش ماه هر كس از اين آبگوشت عسلى ذره‌اى بخورد ، فورا به گورستان منتقل مىشود . بعد از گذشت شش ماه مىتوان از آن استفادهء دارويى كرد . « 1 »\r\n\r\n81 - قفطرغان كوچك\r\nنسخه\r\nثمر بلسان دو درهم ، زعفران ده درهم ، مشك دو دانگ ، مويزك عسلى سفيد چهار درهم ، افيون پانزده درهم ، كندس دو درهم ، فلفل ده درهم ، ابريشم خام يك درهم ، بزر بنگ ده درهم ، شيرگياه شير سگ هفت درهم ، هل و پوست بيخ مهرگياه هريك دو درهم ، دوال ، دارچين ختايى ، اشه ( اندران ) ، سينه‌پيچ ( لبانه ) ، شيرين‌بيان ( بيخ سوسن - نسخه . ) چوبكهاى شاخهء بلسان ، پيه هندوانهء ابو جهل ، زنجبيل ، سكبينه ، گاوشير ، دارچين ، گند بيدستر ، هزارچشان ، ششبندان و گياه خلال دندان هندى هريك دو درهم ، بزر سپند ، ميخك ، سادج هندى ، پيه كرگدن و زهرهء فيل از هر يك چهار درهم ، طلا و نقرهء ساييده و بيخته هريك يك دانگ ، زنجبيل بيابانى ، درونه و كافور هر يك سه درهم ، سنبل الطيب ( علف گربه ) هشت درهم ، كوشنهء تلخ چهار درهم ، شاه‌زيره دو درهم ، زراوند غلتان يك درهم ، ننه حوا ، مرزهء ايرانى ، بيخ ارونه ( خزامى ) و ثمر كبر هريك يك درهم ،\r\n\r\n\r\n","description":"","footnote":"\r\n( 1 ) - ظاهرا اين دارو نامش « كفتارخان » بوده كه عربها اين بلا را بر سرش آورده‌اند و قفطرغان كرده‌اند - م .\r\n","page_name":" 279 ","page_number":307},
  {"content":"\r\n\r\nتوت‌فرنگى درختى ( قاتل ابيه ) ، شكر ، ثمر درخت غار و خون سياوشان هريك دو درهم ، نمك هندى ، چوبك رختشويى از قسم نر هريك دو درهم ، گوگرد دريايى يك درهم ، برنگ كابلى و فلفل هريك دو درهم ، خيار چنبر دارويى پاك شده از چوب و دانه ، مرجان يا بدل مرجان ، طاليسفر ( برگ زيتون هندى ) يا تيواج ختايى ، بيخ گياه شهدانه و برنج هريك يك درهم .\r\nاز اين داروها آنچه كه خيسيدنى هستند در شراب خيس شوند و آنچه خشكند كوبيده و ساييده و بيخته آماده گردند و همه را باهم در عسل كف گرفته بسرشند . اين دارو هم بايد بعد از شش ماه استعمال شود .\r\n\r\n82 - كلكلانج بزرگ\r\nاين دارو علاج سرمازدگى معده سردمزاجى معده و سستى معده است ، در علاج تبهاى كهنه شده و ديرپا ، غش كردن ، دشوار شاشيدن و در علاج برص ، بهك و بىخوابى و در مداواى شكسته استخوانان و در معالجهء سرفهء تر بسيار خوب است .\r\nبراى علاج سل اگر مسلول تب نداشته باشد ، در علاج كسانى كه بدنشان سرد شده ، در علاج بواسير و در علاج بيماريهاى طحال به شرطى كه بيمار تب نداشته باشد ، در علاج دمل ، بيمارى و درد قولنج ، در علاج بيماران استسقا ، براى زنان باردار كه در اثناى باردارى بيمار مىشوند ، در علاج خفگى زهدان ، در پراكندن باد در مفاصل پيچيده ، بادكردگى به‌طور عام ، در علاج پشت درد ، درد ماهيچه‌ها و درد زانو بسيار خوب است .\r\nداروهاى تركيب شده در معجون كلكلانج بزرگ به قرار زيرند :\r\nنسخه هليلهء سياه ، بليله ، شير آمله ، فلفل ، فلفل دراز ، زنجبيل چينى ، گياه خلال دندان ( شيطرج ) ، فلفلمويه ( بلبلمويه ) ، نمك هندى ، نمك قرمز ، نمك عادى - كه در غذا داخل است - نمك نانوايان كه با خمير كنند ، تخم زبان گنجشك ، مشك زمين ، قاقلهء ريز ، قرفه ، برنگ ، مرزهء ايرانى ، سياهدانه ، ثمر گياه نيل ، زيرهء هندى ، ساذج هندى ، بزر كرفس ، گشنيز خشك و در نسخهء ديگر هشفيقل ( شقاقل ) و كشت بر كشت هريك چهار درهم ، گاوشير هشت درهم ، تربد يك رطل و شانزده مثقال ، مويز از دانه تهى شده يك‌صد مثقال ، آمله دويست مثقال ، پانيد شش رطل و نيم ، روغن كنجد سه رطل [ در نسخهء ديگر يك رطل 
  ] .\r\nيك‌صد مثقال مويز را تنها در آب بپز و بپالاى و خيار چنبر دارويى را در آن آب پالاييدهء مويز پخته بريز كه بخيسد . « 1 » دويست مثقال آمله را بكوب كه خرد شود و در بيست و چهار رطل آب بريز و بگذار يك شبانه‌روز در آن آب بماند ، بعد آن را بر آتش بجوشان تا يك سوم مىماند .\r\nسپس بپالاى و تفالهء آمله را بفشر و دور بينداز و آب آمله در آن پخته را به ديگ برگردان ! آب\r\n\r\n\r\n","description":"","footnote":"\r\n( 1 ) - در هر دو نسخهء مصرى و ايرانى ضمن داروها نامى از خيار چنبر نيست و اندازه‌اش ذكر نشده است - م .\r\n","page_name":" 280 ","page_number":308},
  {"content":"\r\n\r\nمويز صاف شدهء مخلوط با خيار چنبر دارويى را در آن ديگ بر آب آمله اضافه كن و تا مىتوانى درهم مخلوطشان كن . آنگاه پانيد را در ديگ ريز و بر آتش نرم بگذار تا مىگدازد و آب داخل ديگ به قوام عسل درمىآيد . سپس روغن كنجد بر آن ريز و به هم زن تا خوب با آب مخلوط مىشود و به لباس و دست نچسبد ؛ در اين شرايط ديگ از آتش بردار ! بقيهء داروها را كوبيده بر محتويات ديگ بپاش و بهم زن تا كاملا درهم مخلوط مىشوند .\r\nمقدار تناولى در هربار بر حسب نيرو و سن انسان از سه مثقال تا چهار مثقال است .\r\n\r\n83 - كلكلانج كوچك\r\nاين دارو - كه كلكلانج كوچك نام گرفته است - در علاج بيماران استسقا ، درد كبد ، بيمارى طحال ، يرقان ، دملها و در باز كردن بندآمده‌هاى درونى دارويى خوب و آزمايش شده است .\r\nداروهاى وارد در اين معجون از قرار زيرند :\r\nنسخه هليلهء زرد بيست درهم ، هليلهء سياه و بليله هريك پانزده درهم ، آمله سه رطل ، تمر هندى پنجاه درهم ، مويز تهى شده از هسته يك رطل .\r\nهمهء داروهاى نامبرده را در ديگ بريز و سى رطل آب بر آن ريز و بر آتش بگذار بجوشد تا فقط هشت رطل از آب مىماند ؛ آنگاه بپالاى .\r\nيك رطل خيار چنبر دارويى پاك شده از چوب و دانه را بياور و در آن آب پالاييده بريز و بگذار بر آتش يك غلت بخورد ، آنگاه خوب آن را با دست مچاله كن تا به كلى با آب درهم مىآميزد ، و بر الك ريز كه صاف شود .\r\nچهار رطل پانيد بياور و با آب صاف شده بر الك بر آتش گذار تا پانيد مىگدازد و مىجوشد و به قوام عسل در مىآيد . بعد از آن يك رطل و نيم روغن تازهء كنجد را با آن عسل مانند شده مخلوط كن و بر آتش بگذار و همين‌كه دو بار غلت خورد از آتش برش دار و بگذار ! بعد از آن علىحده داروهايى را كه در زير مىآيد آماده كن !\r\nلاك شسته ، سنبل ، گل محمدى ، تخم زردك بيابانى ، بزر كرفس كوهى ، بلسكى ، راوند چينى ، نمك هندى و بيخ سوسن آسمانگون از هريك شش درهم ، بلوط زمينى ( كمادريوس ) ، انگدان ، زراوند دراز ، برباله ، مصطكى ، چوبك شاخه‌هاى بلسان ، كوشاد ، برنگ پوست كنده و دارچين ختايى هريك چهار درهم ، افشرهء مشكانيه ، افشرهء خاراگوش ، مشك زمين و شكوفهء گورگياه هر يك پنج درهم ، بزر كشوت ، بزر سلمك ، ريشهء شيرين‌بيان ، رب شيرين‌بيان و سقمونيا ( محموده ) هريك ده درهم ، بزر كرفس ، كوشنه ، سوسن زرد ، بزر رازيانه و رازيانهء شامى هريك سه درهم ، تربد سفيد يك‌صد و پنجاه درهم ، زيرهء سياه كرمانى چهار درهم .\r\nاين داروها را همگى بكوب و بساى و ببيز !\r\nاين‌بار بيست درهم خامالاون را در يك رطل آب و سه اوقيه روغن كنجد بريز و بگذار بر\r\n\r\n","description":"","footnote":"","page_name":" 281 ","page_number":309},
  {"content":"\r\n\r\nآتش بجوشد تا آب بخار مىشود و تنها روغن مىماند . داروهاى كوبيده و بيخته را با اين روغن بيالاى و بر آن پانيد پخته اضافه كن و بسيار خوب به هم بزن تا به كلى و به‌طور كامل درهم مىآميزند ؛ آنگاه همه را در ظرفى پاك نگهدار و هرگاه لازم بود ، به وزن چهار درهم با شير شتر يا آب پنير و يا آب تاجريزى و كاكنه تناول شود .\r\nنسخهء ديگر از داروى كلكلانج را در ضمن گفتارهاى زير تيتر جملهء دوم نيز مىآوريم .\r\n\r\n84 - معجون فيروزنوش\r\nاين دارو در پراكندن بادهاى انبوه جمع شده در بدن ، در علاج دل‌پيچه ( مغص ) ، بيمارى و درد قولنج و در علاج فراموشكارى بسيار خوب است .\r\nدر معالجهء بيماريهاى سرد - كه زنان باردار بدان مبتلا مىشوند - بسيار مفيد است .\r\nداروهاى تركيب شده در فيروزنوش از اين قرارند :\r\nنسخه بزر بنگ و افيون هريك بيست درهم ، فربيون ( شير گياه شير سگ ) ، عاقرقرحا ، سنبل و زعفران هريك هفت درهم .\r\nهمهء داروها را بكوب و ببيز و در عسل بسرش و بعد از شش ماه استعمال شود .\r\n\r\n85 - معجونى بسيار مهم و ارزشمند كه به نام معجون كندى « 1 » مشهور است\r\nمجموعهء داروهاى تركيب شده در معجون كندى از اين قرارند :\r\nنسخه زعفران دو مثقال ، سنبل هندى و سنبل رومى هريك شش مثقال ، كوشنه ، دارچين ختايى و شكوفهء گورگياه هريك يك مثقال ، دانه‌هاى ثمر بلسان سه مثقال و نيم ، روناس هشت مثقال ، رب شيرين‌بيان ، زنگى دارو ، مريم نخودى كوهى و افشرهء مشكانيه هريك سه مثقال ، روغن بلسان شش مثقال ، از معجون اندروخورون پنج مثقال ، عسل به اندازهء كافى .\r\nهمهء داروها را در عسل بسرشند و هربار به اندازهء يك عدد فندق را با يك اوقيه گلنگبين عسلى بخورند .\r\n\r\n86 - معجون پونه\r\nاين معجون در علاج درد معده ، درد كبد كه از سردمزاجى باشد ، لرزش و چندش شديد و در\r\n\r\n\r\n","description":"","footnote":"\r\n( 1 ) - ابو يوسف يعقوب پسر اسحق كندى ، فيلسوف بزرگ عرب در قرن سوم هجرى است كه وفاتش در ميان سالهاى 252 و 260 ه - ق . اتفاق افتاده است - م .\r\n","page_name":" 282 ","page_number":310},
  {"content":"\r\n\r\nعلاج تبهاى نوبتى بسيار مفيد است .\r\nداروهاى تركيبى معجون پونه از اين قرارند :\r\nنسخه پونهء كنار آبها ، پونهء كوهى ، كرفس كوهى و انگدان از هريك بيست درهم ، بزر كرفس ، بابونه و آويشم هريك چهار درهم ، كاشم - كه نوعى از انگدان است - پانزده درهم ، فلفل چهل و چهار درهم [ در نسخهء ديگر بيست و چهار درهم آمده است 
  ] . همه را در عسل بسرش و استعمال شود .\r\n\r\n87 - معجون بزرها\r\nاين معجون در علاج درد كبد ، درد طحال ، درد معده و بادهايى كه در شكم توليد مىشوند بسيار خوب است .\r\nداروهاى تركيبى اين معجون از قرار زيرند :\r\nنسخه دارچين ختايى ، حماما ( هل ) ، سنبل ، ننه حوا ، بزر رازيانه ، بزر كرفس ، رازيانهء شامى ، كاشم رومى ، گند بيدستر ، بزر شبت ، زراوند دراز ، مصطكى ، برباله و شاه‌زيره هريك در اندازه برابر ، عسل كف گرفته به اندازهء كافى .\r\nداروها را همه در عسل بسرشند و خوب بهم زده شوند و استعمال گردد .\r\n\r\n88 - معجون ياقوت -\r\nكه ابتكار ما است .\r\nما اين معجون را ساختيم و در علاج شاهان و شاه‌مانندها به كار برديم و ديديم كه بسيار بهره‌ور و مفيد است . در علاج بيمارى وسوسه ، دورى جستن از مردم ، تپش غير عادى قلب و ناتوانى قلب ويژگى دارد و بسيار خوب است .\r\nبسيارى از بيماريهاى كهنه شده و پايدار را - كه طبيبان از چاره‌اش درمانده بودند - ما با همين دارو معالجه كرديم و بيماران خوب شدند .\r\nدر علاج بيماريهاى مربوط به مغز ، در بيماريهاى معده ، در بيماريهاى مربوط به كبد ، در بيماريهاى مربوط به طحال و در تداوى بيمارى قولنج ويژگى دارد ، در علاج درد مفاصل و در علاج تبهاى مزمن و پايدار اين دارو كم‌نظير است .\r\nتركيبات معجون ياقوت - كه ابتكار ما است - بدين قرارند :\r\nنسخه 1 - ريزه‌هاى ياقوت و بويژه ريزه شكسته‌هاى ياقوت سرخ انارى و يا تقريبا شبيه آن را به وزن يك مثقال در هاون مخصوص ريزند و به آرامى بكوبند كه تا اندازه‌اى آمادگى براى كوبيدن\r\n\r\n","description":"","footnote":"","page_name":" 283 ","page_number":311},
  {"content":"\r\n\r\nكامل داشته باشد . از آن پس اين ريزه‌ها را بر سنگ ساييدن جواهرات بسايند .\r\n2 - سنگ يشم به وزن يك درهم ، عقيق به وزن يك درهم ، به همان ترتيب ياقوت ساييده شوند .\r\n3 - به وزن يك درهم طلا را در بوته‌اى زرگرى - كه آن را قبلا مردارسنگ ماليده باشند - بر آتش بگذار تا نرم مىشود و كش مىرود و نازك مىگردد ؛ آن را بكوب تا از سونش ساييدهء آن دو دانگ به دست مىآيد .\r\n4 - نقره به وزن يك درهم با مقدارى بسيار كم‌قلع در بوته ريخته شود و نرم گردد و كش رود ؛ سپس بكوبند تا ريزه‌ريزه مىشود .\r\n5 - آنگاه همين سونش و ريزه‌ريزه شده‌ها را همگى در آلت سودن مواد معدنى - كه صلايه نام دارد - چندان بسايند كه مانند گرد و خاك بسيار نرم شوند . همان سوده‌ها همگى را در شراب ريحانى ( خوش‌بو ) بيالاى و باز بساى تا خشك مىشود و دوباره چندباره بساى كه به كلى نرم گردماننده مىشود و چنان درهم بياميزند كه همه يكى شوند .\r\nاين مجموعه را يك جزء حساب كن !\r\n6 - قارچ چمنى ، سس صغير ، فلفل ، زنجبيل ، ميخك و مرزنگوش هريك نيم جزء ؛ يعنى هريك از اينها به اندازهء نصف سودهء معدنيها باشد . سنگ ارمنى ، سنگ لاجورد ، نمك نفطى ، زنجبيل بيابانى ، درونه ، بهمنان و گل گاو زبان از هريك يك سوم جزء ، سنبل رومى ، حماما ( هل ) ، سوسن زرد ، ساذج ، دارچين چينى ، مرزه ، آويشم ، حسل و زيره از هريك يك چهارم جزء ، پونهء كوهى ، كرفس كوهى ، سنگ يهودى ، بزر كرفس ، مر ، كندر ، زعفران و فلفل سفيد از هريك يك ششم جزء ، استخوان دندان فيل ( عاج ) يك سوم جزء .\r\nهمهء اين داروها را بكوب و خرد بساى و داروهاى گردمانند شدهء معدنى قبلى را در آنها مخلوط كن و باز همه را باهم بساى و با دو برابر مجموع داروها عسل بليله درهم بسرش و قرصهاى يك مثقالى از آن بساز و مورد استفاده قرار ده !\r\n\r\n89 - معجونى ديگر از جالينوس\r\nاين دارو در علاج بيماريهاى قصبهء ريه ، قرحهء ريه ، خون و چرك برآوردن از راه دهان ، در جلوگيرى از ريزش مواد ناباب به سينه و در اصلاح بلندنفسى غير طبيعى بسيار خوب است .\r\nداروهايى كه در معجون جالينوس واردند از اين قرارند :\r\nنسخه صمغ درخت بنه چهار مثقال ، زعفران چهار مثقال ، كندر چهار مثقال ، مرّ و دارچين از هريك چهار مثقال ، حماما ( هل ) سه مثقال ، ثمر صنوبر ، شيرين‌بيان پوست كنده هريك چهار مثقال ، سنبل شامى دو مثقال و نيم ، دارچين ختايى سياه دو مثقال ، كتيرا و خرماى شامى بدون هسته از هريك سه مثقال ، بارزد پاك از آلايش و برگزيده سى مثقال ، گل شاموس ( كوكب ) و كوشنه هر يك چهار مثقال . [ در نسخه‌اى نوشته‌اند كوشنه يك مثقال 
  ] . بيست و هشت اوقيه عسل بسيار\r\n\r\n","description":"","footnote":"","page_name":" 284 ","page_number":312},
  {"content":"\r\n\r\nخوب بدون موم بياور و چهار مثقال صمغ بنه را در آن بريز و بر آتش بگذار تا گرم مىشود ؛ همين‌كه گرم شد ، بارزد را در آن بريز و بگذار بپزد تا به حالتى درمىآيد كه اگر قطره‌اى از آن را چكانيدى بر زمين پهن نشود ؛ آنگاه ظرف را از آتش بردار و بگذار تا سرد مىشود ، همين‌كه سرد شد ، بقيهء داروها را ساييده در آن مخلوط كن و خوب به هم بزن و از آن تناول شود .\r\n\r\n90 - معجونى كه به ارسطوماخس نسبت داده مىشود\r\nاين معجون ارسطوماخسى در علاج سرفه ، خون تف كردن ، قرحهء ريه ، جمع شدن ريم در ريه ، در ورم ريه ، در علاج پارگى در ماهيچه‌ها ، باز آوردن غذا ، بيمارى قى و اسهال باهم ( شبه و با ) ، كم‌اشتهايى ، بيماريهاى مثانه ، بيماريهاى خفگى زهدان ، تبهاى نوبتى - كه يك ساعت قبل از آمدن نوبت تب تناول شود - در علاج لاغراندامان كه چاق شوند و در اصلاح سوء مزاج بسيار خوب است و پادزهر نيش و گزش جانوران سمى و پادزهر سم خوردنيها است .\r\nداروهاى وارد در معجون ارسطوماخس از قرار زيرند :\r\nنسخه دارچين ، كوشنه ، بارزد ، گند بيدستر ، افيون ، فلفل سياه ، فلفل دراز و اصطرك از هريك يك اوقيه ، عسل يك رطل و نيم .\r\nداروهاى خشك را بكوب و بساى و ببيز ! بارزد را در عسل انداز و بر آتش بگذار بجوشد تا در عسل حل شود ؛ همين‌كه گدازيد آن را بپالاى و بقيهء داروها را در آن بريز و اين مخلوط را در ظرفى شيشه‌اى يا نقره‌اى نگهدار و هرگاه لازم بود به وزن نه قيراط از آن داروى در عسل سرشته را با وزن سه اوقيه عسلاب مخلوط كن و با سرانگشت سه قطره روغن كنجد بر آن بچكان و تناول شود .\r\n\r\n91 - معجون سانيطس\r\nاين معجون - كه به سانيطس نسبت داده شده - ماسه را با ادرار بيرون مىآورد و قرحه را پاك‌كننده و شفادهنده است ؛ تركيباتش به قرار زير است :\r\nنسخه شيرين‌بيان ، كاشمه ، كمادريوس « 1 » ( خامدروس - خامادروس ) ، هزارچشم ، برگ خامالاون سياه و بزر حرف - كه منظورم بزر بخور مريم است - از هريك چهار مثقال ، هل هشت مثقال ، دارچين دوازده مثقال ، گل سرنگون ( بخور مريم كوهى ) ، سنبل هندى ، زعفران و قليقى - قير\r\n\r\n\r\n","description":"","footnote":"\r\n( 1 ) - كمادريوس ، خامدروس و خامادروس در معين و در تذكرهء انطاكى يك گياهند كه در عربى بلوط زمينى نام دارد .\r\n","page_name":" 285 ","page_number":313},
  {"content":"\r\n\r\nدوازده مثقال ، بزر كرفس كوهى ، مريم نخودى كوهى ، بزر سداب بيابانى ، بزر پونهء كوهى - كه رهاورد جزيرهء كريت است - هريك دوازده مثقال ، بيخ سوسن ، سنگ يهودى نر و سنگ يهودى ماده هريك شانزده مثقال ، تخم ترتيزك بابلى بيست و چهار مثقال ، بزر پنج‌انگشت و دينار و ( اناريجه ) هريك بيست و چهار مثقال ، شاه‌زيره چهل و هشت مثقال ، با عسل بر آتش پخته همه را بسرشند و هربار به اندازهء يك عدد فندق را با شش اوقيه شراب مخلوط با عسل بخورند .\r\n\r\n92 - معجون جنطيانا ( كوشاد - كف الذئب - پنجه گرگى )\r\nدر علاج سخت شدنهاى نامناسب در بدن ، بندآمدنهاى درونى ، درد كبد ، بيمارى معده ، بيمارى طحال و در علاج تبهاى كهنه و مزمن بسيار خوب است .\r\nداروهاى وارد در اين معجون از قرار زير است :\r\nنسخه كوشاد و فلفل هريك ده درهم ، كوشنهء تلخ ، ساذج هندى و راوند چينى هريك يك اوقيه .\r\nهمه داروها را بكوبند ، بسايند ، ببيزند و با عسل صاف شدهء كف برچيده بسرشند تا كاملا به حالت عسل صاف شده و بندآمده درمىآيد . هرباره يك درهم از آن را با آب‌پز سداب بخورند .\r\n\r\n93 - معجونى كه نامش بخشش خدا ( عطية اللّه ) است\r\nچنان كه شنيده‌ام اين دارو را در گنجينهء يكى از پادشاهان پيدا كرده‌اند . [ حتما وقتى خزانه‌اش را غارت كرده‌اند . 
  ]\r\nطبيبان دربارهء اين دارو گويند : در علاج بواسير ، فاسد و تباه شدن معده و سرمازدگىها بسيار خوب است . گويند اشتهاى خوراك و اشتهاى جماع را برانگيزد ، ادرارآور است ، نگهبان سلامت بدن است به شرطى كه سه ماه زمستان يا سه ماه بهار روزهاى جمعه از هر ماهى آن را بخورند .\r\nداروهاى اين بخشش خدايى از قرار زيرند :\r\nنسخه هليلهء سياه ، بليله ، آمله ، سوسن زرد ، زراوند غلتان ، زراوند دراز ، شقاقل ، قاقلهء ريز ، قاقله درشت ، ميخك ، ثمر بابونه ، زنجبيل و كنجد پاك نشده از هريك شش اوقيه ، جوزبويا ، سنبل ، تربد سفيد ، مو ، بلسكى ، تخم زردك بيابانى ، برباله ، بزر كرفس كوهى و شير گياه شير سگ هريك دو اوقيه ، ننه حوا ، مغز گندم ، بزر گندنا ( تره ) ، تودرى ( قدومهء سفيد ) ، خشخاش ، زنجبيل بيابانى ، درونه ، ريشهء درخت زرشك ، حماما ( هل ) ، عاقرقرحا ، تباشير ، كاشم - كه نوعى انگدان است - صمغ انگدان بدبو و زيرهء كرمان از هريك سه اوقيه ، شل ( ثمر گياهى است به اندازهء فندق و رهاورد هند است و آن را به هندى نامند ) ، فل ( ثمر گياهى هندى است كه به ثمر نيلوفر شبيه است ) و بل\r\n\r\n","description":"","footnote":"","page_name":" 286 ","page_number":314},
  {"content":"\r\n\r\n( خيار هندى درشت‌تر از ثمر كبر كه مغزش تلخ و بزرش دارويى است ) از هريك از اين شل و فل و بل ، پنج اوقيه ، دارچين ، گياه خلال دندان هندى ، گياه خلال دندان ايرانى ، فلفلمويه ، دوال ( اشنه ) ، مشك زمين ، بيخ نيلوفر ، فلفل دراز ، قرفهء خوشبوى و گند بيدستر از هريك پنج اوقيه ، جواشير ( گاوشير ) و سكبينه هريك چهار اوقيه ، پوست بيخ كرفس هشت اوقيه .\r\nهمهء اين داروها را كوبيده و ساييده و بيخته آماده كن ! آنگاه ريم‌آهن را در شكراب سه هفته بخيسان و هفتهء چهارم بگذار كه در عسلاب خيس شود . روز اول هفتهء پنجم آن را در سركه انداز و روز دوم از اين هفتهء پنجم در شكراب باشد و روز سوم به عسلاب منتقل شود و همين دستور سه هفته ديگر دوام يابد . بعد از آنكه هشت هفته گذشت و اين همه بلاها سر ريم‌آهن آوردى بيرونش بياور و در سايه خشكش كن و بكوب اما بكوب و چنان آن را بساى كه مانند سرمهء به چشم كشيدنى شود .\r\nداروهاى سابقا ساييده و بيخته را كه آماده شده‌اند ، به سه جزء به حساب آور كه جزء چهارم آن ريم‌آهن خشكيدهء در سايه و ساييده و بيخته باشد .\r\nهمه را درهم مخلوط كن و به هم بزن و با روغن گاوى بيالاى ! به وزن ريم‌آهن پانيد بياور و در عسل خوب كه براى سرشتن همهء داروها كافى باشد بريز تا پانيد در عسل مىگدازد ؛ آنگاه كليهء داروها را در عسلى كه پانيد در آن حل شده است بسرش و خوب باهم مخلوط كن تا به حالتى درآيد كه به عسل عادى بند آمده بماند . آن‌وقت دارو را مجموعا در ظرفى از كاشى سبزرنگ بسيار تازه و پاك و نظيف بريز و سر ظرف را محكم ببند و در زير خرمن جو يا انبار جو دفن كن و بگذار مدت شش ماه در زير جو استراحت كند . سپس بيرونش بياور و از آن استفاده كن !\r\nبراى هر بيمارى كه آن را تجويز مىكنى بخورد ، بايد ناشتا به اندازهء يك عدد مازو بخورد و تا سه ساعت زمان از روز مىگذرد هيچ نخورد ؛ بعد از سه ساعت غذا بخورد اما آن هم دستوراتى دارد ، به قرار زير :\r\nغذا در زيادى و كمى ميانه باشد ، چيزى چنان نخورد كه در شكم ياغى شود و سبب درد سر و آزار گردد .\r\nبرخى از اطباء فرموده‌اند : اين دارو مايهء سلامت بدن است و زيان هر سمى از سمهاى كشنده را - به يارى خداوند - از بين مىبرد .\r\n\r\n94 - معجون بىنام\r\nاين معجون گمنام كه نامى برايش قايل نشده‌اند ، در علاج ناتوانى كبد ، تف كردن خون و براى كسانى كه دررفتگى و درد مفاصل دارند بسيار خوب است . داروهايش كه باهم تركيب شده‌اند از اين قرارند :\r\n\r\n","description":"","footnote":"","page_name":" 287 ","page_number":315},
  {"content":"\r\n\r\nنسخه گلنار ، خون سياوشان ، برگ كبر و زاج بلورى هريك يك جزء در اندازهء برابر كوبيده و ساييده همه باهم در عسل سرشته شوند . مقدار تناولى يك مثقال با آب ولرم است .\r\nاگر مقدارى از اين معجون را در آب بپزى و بپالايى و آبش را ولرم بخورند بسيار خوب است .\r\n\r\n95 - معجون قيوماى طبيب\r\nدر اصلاح و روبراه كردن مزاج تباه شده و در علاج ورم كبد ، خوب دارويى است ، رنگ آدمى را صفا مىبخشد و معده را تقويت مىكند .\r\nداروهاى تركيبى معجون قيوماى طبيب از قرار زيرند :\r\nنسخه هليله و مصطكى از هريك بيست و پنج درهم ، زنجبيل و دارچين هريك بيست درهم ، فلفل سفيد بيست و چهار درهم ، طاليسفر - كه پوست درختى است - سه درهم ، خولنجان ده درهم ، نارمشك شش درهم ، افشرهء خاراگوش پنج درهم ، شراب سياه انگورى بر آتش پخته ( طلاء ) و شربت سوسن در اندازهء كافى كه بتوان داروها را در آن سرشت .\r\nداروها را همگى خوب بكوب و بساى و در شراب و شربت سوسن بسرش و حبهايى به اندازهء فلفل از آن بساز و هربار به وزن دو درهم از آن حبها را با آب ولرم تناول كنند .\r\n\r\n96 - معجون اميرى\r\nاين معجون اميرى نام در علاج بند آمدن ادرار ، درد پشت ، ناتوانى كليه و براى خرد و خاش كردن سنگ كليه بسيار خوب است ؛ داروهاى گردآمده در اين معجون از قرار زيرند :\r\nنسخه بزر خشخاش ، بزر گندنا ( تره ) ، بزر شبت ، بزر كرفس ، بزر سوسن ، بزر كاهو ، بزر كاسنى ، بزر خرفه ، بهمنان سفيد ، بهمنان سرخ ، تخم زبان گنجشك ، كرچك دانه ، كسيله ، بزر ريحان سبز مايل به زرد ، بزر مرزنگوش ، برنگ كابلى ، فلفل ، تربد ، بزر ترتيزك برگ باريك ، بزر مرّ ، دوال ، اشه ( اندران ) ، شكوفهء گورگياه ، بزر شلغم ، كتيرا ، بزر بنگ ، بزر مرزه ، زرنب ( سرو تركستانى ) ، سرخدار ، ثمر گياه نيل ، كوشنه ، شاه‌زيره ، اسفرزه ، ثمر سرو كوهى ، لبانه ، بزر فاضل [ ؟ 
  ] ، دارچين ختايى ، بزر كتان ، نمك هندى ، بزر سداب ، بزر خيرى سفيد ، بزر خيرى قرمز ، زيرهء كرمان ، قرفه ، بزر فرنجمشك ، انار بيابانى ، سنامكى ، سورنجان ( شنبليد ) ، افتيمون ( سس صغير ) ، بزر سمنه ( نقل خواجه ) ، سرخس و باقلا هريك سه درهم ، تودرى سفيد ، تودرى قرمز ، ننه حوا ، زنجبيل بيابانى ، ثمر زنجبيل بيابانى ، بزر رازيانه ، دارچين ، هليلهء زرد ، هليلهء كابلى ، بزر\r\n\r\n","description":"","footnote":"","page_name":" 288 ","page_number":316},
  {"content":"\r\n\r\nسپند ، ثمر آس ، خردل ، شهدانه ، كنجد پوست كنده ، ثمر شنبليله و بزر هويج از هريك پنج درهم ، شقاقل ( ريشهء زردك بيابانى ) و زنجبيل هريك يك درهم و نيم ، سقمونيا ( محموده ) دو دانگ ، بزر خربزهء نوع دراز و بزر خربزهء عادى از هريك ده درهم ، روغن كنجد چهل درهم ، عسل دو رطل .\r\nداروها را همه كوبيده در عسل و روغن كنجد بسرش ! و مقدار تناولى در هربار بايد دو درهم با آب ولرم باشد .\r\n\r\n97 - دارويى كه صيمرى « 1 » آن را معجون آزموده ذكر كرده است .\r\nاين دارو در علاج فالج ، دهن‌كجى ، سست‌شدگى و ساير بيماريهاى ناشى از خلط بلغم بسيار خوب است . مقدار تناولى برحسب توان و ناتوانى بيمار تعيين مىشود . اگر از اين معجون بر اندام سست شده بمالند بسيار بهره‌رسان است .\r\nداروهاى وارد در اين معجون از اين قرارند :\r\nنسخه افيون ، شير گياه شير سگ ، گند بيدستر ، دارچين ، فلفل دراز ، بنگ سفيد ، سنبل ، زنجبيل و زعفران هريك يك جزء متساوى .\r\nهمه را بكوب و ببيز و با عسل كف گرفته بسرش و در ظرفى نگهدارى كن و در وقت لازم به كار گير !\r\n\r\n98 - معجونى از ابتكارات ما - كه لاغران را چاق مىكند و آزمون شده است\r\nنسخه انار دشتى ، گل سنگ ، بهمن ، زنجبيل بيابانى ، كتيرا ، بزر خشخاش و كهربا هريك سه درهم را كوبيده و بيخته با دو من كوچك قاوت گندم و يك من كوچك شكر قالب ( حبه ) مخلوط كنند و هر روز به وزن يك درهم بخورند . بيست درهم آن با يك رطل شير بجوشد و كمى روغن حيوانى در آن بريزند و مانند سوپ بخورند .\r\n\r\n\r\n","description":"","footnote":"\r\n( 1 ) - صيمرى ( ابو العنبس ) ، 206 - 268 هجرى شمسى ، منجم و شاعر و نويسنده كه در دربار متوكل و معتمد عباسى زيسته است - م .\r\n","page_name":" 289 ","page_number":317},
  {"content":"\r\n . \r\n","description":"","footnote":"","page_name":" 290 ","page_number":318},
  {"content":"\r\n\r\n\r\nگفتار دوم ايارجها ( معجونهاى مسهل ) به تفصيل\r\nكلمهء ايارج نامى عمومى است براى هر داروى اسهال‌دهندهء علاجى و سازگار با سلامت بدن انسان . معنى تحت اللفظى ايارج داروى خدايى است .\r\n- چرا مسهل را داروى خدايى ناميده‌اند ؟\r\n- زيرا كارى كه مسهل مىكند روبراه كردن كاروبار طبيعت است و طبيعت در امان خدا است .\r\nاولين معجونى كه به قصد اسهال دادن درست شده است از روفس است و به نام ايارج روفس شهرت دارد .\r\nدر زمانهاى قديم كلمهء ايارج به معنى مسهل روفس بود و بس . امّا بعدا بر معجونهاى مسهل ديگر هم اسم ايارج اطلاق شد . متداول شدن و استفادهء زياد از معجونها از اين سرچشمه گرفت كه طبيبان اكثرا از عواقب و نتايج داروهاى مسهل خالص بدون آميزه مىترسيدند . مثلا تنها پيه هندوانهء ابو جهل ، خربق و غيره را اگر تنها تجويز مىكردند ، به زيان بيمار تمام مىشد . پس فكر كردند كه اگر داروى اسهال‌بخش بسيار شديد بايد استعمال كنند ، لازم است با داروهايى مخلوط باشد كه از شدت وحدتش بكاهد ، يعنى داروهاى بدرقه‌كننده ، روبراه‌كننده و پادزهرها همراه داروى بسيار اسهال‌دهنده باشند و كم‌كم بدان عادت كردند . داروهاى اسهالى بسيار تندمزاج و شديد را با داروهاى ديگر بر آتش مىجوشانيدند و به بيماران مىدادند ، ديرى نپاييد كه به كلى ترس از نتايج بد دارو از ميان رخت بربست . اين‌بار بىباكانه دارو را بدون در آب جوشانيدن و چنان كه هست درسته با داروهاى لازم مخلوط مىكردند و به بيمار مىدادند . حتى از معجون كردن نيز گامى فراتر نهادند و از داروهاى باهم مخلوط شده حب و قرص مىساختند و مىسازند .\r\nكسى كه به طبابت مشغول است بايد بداند كه معجونهاى مسهل تركيبى از داروهاى جوشيده در آب ، از حب و قرص بهترند . نمىگويم حب مسهل زيان دارد و ازاين‌رو بايد ترك\r\n\r\n","description":"","footnote":"","page_name":" 291 ","page_number":319},
  {"content":"\r\n\r\nشود ، منظور از ترك حب و داروى مسهل جوشيده آن است كه اولا مىتوان از آنها بىنياز بود و ثانيا ممكن است انسان به حب مسهل خوردن عادت گيرد و اعتياد به هيچ دارويى خوب نيست . سوم اينكه حب ساخته از معجونها به اندازهء خود معجون مادهء سزاوار اسهال شدن را از راه دور جذب نمىكند .\r\nمقدار تناولى مناسب از معجون مسهل ، وزن تا چهار مثقال است نه بيشتر . اگر با معجون مسهل كمى نمك نانوايان باشد خالى از بهره نيست . بهترين چيزى كه مىتواند با معجون تناولى همراه باشد ، آب سس صغير با مويز است و بويژه در بعضى معجونها كه يكى از آنها تركيبش به قرار زير است :\r\n\r\n1 - نسخهء نخست\r\nافتيمون ( سس صغير ) چهار درهم ، مويز پاكيزه و برگزيده ده درهم ، هليلهء سياه پاك و برگزيده هفت درهم ، اسطوقدوس سه درهم . اينها همه در سه رطل آب بپزند تا نيم رطل از آب مىماند .\r\nاين نيم رطل را ناشتا بخورند . بعد از آن بزر خطمى يك درهم و بزر خيار نيم درهم را با كمى روغن بادام شيرين و آب ولرم بخورند و تا سه روز غذاى بيمار زير به او آب مخلوط با شراب يا سركه باشد .\r\n\r\n2 - ايارج فيقرا\r\nفيقرا يعنى تلخ‌مزه . اگر راستش را بخواهى داروى اصلى در اين معجون صبر ( الوا ) است كه بسيار تلخ‌مزه است .\r\nمعجون فيقرا تركيب شده‌اى از الوا ، دارچين ، برباله ، سنبل ، دانه‌هاى بلسان ، زعفران ، چوبكهاى شاخهء گياه بلسان و دارچين ختايى است .\r\nالوا خود بسيار اسهال‌آور است ؛ دارچين را كه همراه مىكنند براى اين است كه نرمىبخش باشد و براى اندامان درونى و بويژه معده مفيد و بهره‌رسان است .\r\nبرباله ( اسارون ) در اسهال دادن مددكار است و رطوبتها را سرازير مىكند ؛ كه اگر كبّابه به جاى اسارون باشد باز خوب و لطيف است .\r\nدانه‌هاى ثمر بلسان و چوبكهاى شاخهء بلسان براى نيروبخشيدن به معده و تحليل بردن مواد ناباب و ريختنى و پادزهر بودن آن با الوا مخلوط مىشوند .\r\nزعفران را براى پخته گردانيدن و نيروبخشيدن به قلب و معده در آن وارد مىكنند ؛ ليكن ممكن است سردرد به دنبال آورد . پس بايد زعفران كم باشد يا اصلا نباشد .\r\nبرخى از طبيبان شكوفهء گورگياه را در ايارج فيقرا وارد مىكنند كه از پوسته‌اندازى روده‌ها - كه مبادا از اثر الوا رخ دهد - جلوگيرى كند .\r\nبرخى از طبيبان گل محمدى را در ايارج فيقرا داخل مىكنند كه از حرارت بخشيدن الوا به معده و سر پيشگيرى كند .\r\n\r\n","description":"","footnote":"","page_name":" 292 ","page_number":320},
  {"content":"\r\n\r\nبرخى الوا را در دو برابر آن عسل مىگذارند كه تخمير شود و برآيد . و بعضى بدون برآمدن با همان حالت خشكى كه دارد آن را استعمال مىكنند .\r\nاما من الوا را در آب مقل مىريزم و مىسايم و از آن قرصها مىسازم و قرصها را در سايه خشك مىكنم و به كار مىبرم . و مىبينم كه از انواع ديگر بهتر و سلامت‌تر كار مىكند .\r\nاگر مقل همراه الوا از يك جزء يعنى از الوا كمتر باشد خوب است .\r\nطبيبان پيشينه در اندازهء داروهايى كه بايد در معجون تلخ مسهل همراه الوا باشند اختلاف‌نظرهايى داشتند : برخى در مقابل يك‌صد و بيست مثقال الوا ، از دارچين ، چوبكهاى بلسان ، برباله ، سنبل ، زعفران و مصطكى هريك شش مثقال همراه مىكردند . يعنى مجموعا سى و شش مثقال داروى كمكى با يك‌صد و بيست مثقال الوا جمع مىشدند .\r\nبرخى به جاى سى و شش مثقال از اين شش داروى كمكى چهل و هشت مثقال از آنها را با يك‌صد و بيست مثقال الوا مخلوط مىكردند . از دارچين ختايى و دانه‌هاى ثمر بلسان نيز هريك شش مثقال بر داروها مىافزودند .\r\nبعضى از طبيبان مجموع وزن داروهاى كمكى چند بود ، بقيه تا هشتاد مثقال را الوا به كار مىبردند ؛ يعنى اگر داروهاى همراه الوا شش دارو بودند و سى و شش مثقال مىشدند ، با چهل و چهار مثقال الوا مخلوط مىكردند . و اگر داروها هشت دارو بودند و وزن مجموعشان چهل و هشت مثقال بود ، سى و دو مثقال الوا را در معجون به كار مىگرفتند .\r\nدر نسخهء برخى از طبيبان مقدار وزن صد مثقال را مجموع داروهاى همراه الوا و خود الوا كامل مىكرد ؛ يعنى اگر سى و شش مثقال و شش دارو بود شصت و چهار مثقال الوا به كار مىبردند . و اگر داروهاى وارد در معجون چهل و هشت مثقال و هشت دارو مىبود پنجاه و دو مثقال الوا صرف مىكردند .\r\nبرخى دو برابر وزن داروهاى همراه الوا ، الوا به كار مىگرفتند ؛ يعنى داروها يك جزء و الوا دو جزء . و برخى نيم به نيم عمل مىكردند ، يعنى اگر داروهاى كمك الوا سى و شش مثقال بود ، سى و شش مثقال الوا به كار مىرفت . و اگر چهل و هشت مثقال بود ، با چهل و هشت مثقال الوا مخلوط مىشدند . و گاهى سهم الوا كمى بيشتر و گاهى كمى كمتر بود .\r\nروايت اين اختلاف‌نظر اطباى پيشينه به قلم يوحنا در حاشيه بر مقال سوم جالينوس زير عنوان اندرز به تندرستان آمده است . كه همين مقال سوم ضمن محتويات كتاب دانشگاهى طبيبان اهل اسكندريه مىباشد . و در همان‌جا يوحنا چيزى را در متن كتاب تصحيح كرده است :\r\nمجموعهء مقال ششم نوشته شده بوده كه يوحنا آن را قلم كشيده و مقال سوم نوشته است .\r\nدر زمان ما دستورالعمل ايارج فيقرا شامل سه دستور مخالف است :\r\n1 - الوا يك‌صد مثقال و داروهاى مخلوط با الوا هريك شش مثقال .\r\n2 - الوا نود مثقال ، ساير داروهاى وارد در معجون هريك شش مثقال .\r\n3 - هشتاد مثقال الوا و داروهاى ديگر هريك به وزن شش مثقال .\r\nالبته احيانا و گاه‌به‌گاه كمى افزايش و كمى كاهش در وزن الوا به عمل مىآورند .\r\n\r\n","description":"","footnote":"","page_name":" 293 ","page_number":321},
  {"content":"\r\n\r\nبرخى از طبيبان الواى شسته را در معجون اسهالى به كار مىبرند كه شدت اسهال دادنش را كاهش مىدهد و براى تب‌داران سازگارتر است ؛ اما كسانى كه تب دارند نبايد اين مسهل را بخورند ؛ اگر مىگويم براى تب‌داران سازگار است ، منظورم كسانى است كه تب نرم و سبك دارند .\r\nبعضى از طبيبان الوا را ناشسته در معجون وارد مىكنند ، كه اسهال دادنش قوىتر است ؛ ليكن براى تب‌داران زيانش از الواى شسته بيشتر مىشود ، هرچند بعضى اوقات رخ داده كه بيمار تب‌دار معجون مسهل تلخ همراه الواى ناشسته را خورده است و زيانى نديده است .\r\nاثرات معجون تلخ مسهل به زودى پديدار نمىشود و اسهالش به آهستگى و كم‌كم و به كندى انجام مىشود و ممكن است در روز دوم اثرش آشكار گردد .\r\nمسهل تلخ الوايى مواد اسهال‌دادنى را از دور جذب نمىكند و تنها هرآنچه را كه در راه با او برخورد مىكند و هرآنچه كه در معده و روده‌ها سر راهش واقع شده است بيرون مىريزد .\r\nدورترين مرز جذب كردن تا اطراف كبد است و به رگها دسترسى ندارد .\r\nمعجون تلخ مسهلى كه در دسترس عموم گذارده مىشود و مشهور شده است كه در علاج رطوبتهاى متولد در روده‌ها ، معده و سر مفيد است و براى تسكين درد بند استخوانها و درد قولنج خوب است و در علاج دهن‌كجى ، سنگين شدن زبان و سست شدن اندامان تن بهره‌رسان است ، داروهاى تركيبىاش از قرار زير هستند :\r\nنسخه مصطكى ، دارچين ، برباله ، سنبل ، ثمر بلسان ، چوبكهاى شاخهء بلسان ، زعفران و دارچين ختايى هريك يك درهم ، الوا دوازده درهم . همهء داروها را كوبيده و بيخته درهم بسرش و براى هر بار اسهال دادن به وزن دو درهم با عسل و آب ولرم تناول شود .\r\n\r\n3 - معجون لوغاذيا\r\nمعجون لوغاذيا در همه نسخه‌هايش معجونى است بسيار فرخنده و بهره‌رسان . سراسر بدن را پاكسازى مىكند و اسهال مىدهد ؛ اما اسهالش شديد و آزاررسان نيست و هرچه خلط ناباب و مواد ريختنى است بيرون مىريزد .\r\nاين معجون در علاج بيماريهاى سر ، سردرد ، سردرد نيمه‌اى ، سردرد كلاه‌خودى ، سرگيجه ، بيمارى وسواس ، ديوانگى ، صرع ، گران‌گوشى و ناشنوا شدن ، بيماريهاى فالج ، سست شدن بدن و اندامان و حتى در جلوگيرى از سكته و علاج سكته بهترين دارو است . و در علاج بسيارى از اين بيماريها - كه مربوط به سر و مغز هستند - تنها بو كردنش شفابخش است ؛ چنان كه در بحث از فوايد شليثا ذكر كرديم . و بلكه اين معجون لوغاذيا از شليثا مفيدتر و خوب‌تر است . در علاج درد گوش و چشم‌درد بسيار خوب است ، معده را نيرو مىبخشد ، بندآمدنهاى داخل كبد را باز مىكند ، خون حيض بندآمده را ريزش مىدهد ، دشوار نفسى را از\r\n\r\n","description":"","footnote":"","page_name":" 294 ","page_number":322},
  {"content":"\r\n\r\nبين مىبرد ، علاج تب چهار روز در ميان است و در علاج كليهء بيماران ناشى از بلغم خام ، بيماريهاى ناشى از خلط سودائى و در علاج تبهاى نوبتى كم‌نظير است ، در شفا دادن درد مفاصل ، نقرس و عرق النسا بسيار فعال است . همچنين در علاج داء الحيه ( درد ماران ) ، داء الثعلب ( درد روباه ) ، زخم‌هاى چركين كهنه شدهء سر و غيره و در علاج برص ، بهك ، قوبا ، پوسته‌اندازى پوست ، جذام ، خنازير ، ورمهاى سرد و ورمهاى سرطانى از داروهاى ممتاز است .\r\nداروهاى وارد در معجون لوغاذيا از قرار زيرند :\r\nنسخه پيه هندوانهء ابو جهل پنج درهم ، پياز دشتى برشته ، قارچ چمنى ، سقمونيا ، خربق سياه ، اشه ( اندران ) و سير صحرايى هريك چهار درهم و نيم ( در نسخهء ديگر هريك دو درهم و نيم ) ، سس صغير ، كمادريوس ، مقل و الوا هريك سه درهم ، آويشم ، هزارچشم ، ساذج هندى ، گندناى بيابانى ، مريم نخودى كوهى ، دارچين ختايى ، فلفل سياه ، فلفل سفيد ، فلفل دراز ، زعفران ، دارچين ، بسپايك ، گاوشير ، سكبينه ، گند بيدستر ، مرّ ، بزر كرفس كوهى ، زراوند دراز ، افشرهء خاراگوش ، شير گياه شير سگ ، سنبل الطيب ( علف گربه ) ، هل و زنجبيل هريك دو درهم ، كوشاد و اسطوقدوس هريك يك درهم و نيم . عسل به اندازهء كافى . داروها را همگى كوبيده در عسل بسرشند . خوراك كامل براى يك‌بار چهار مثقال است كه با آب ولرم و يا عسل كف گرفته و يا با آب‌پز سس صغير و مويز تهى شده از هسته بخورند .\r\n\r\n4 - معجون لوغاذيا برابر با نسخهء فيلغريوس\r\nپيه هندوانهء ابو جهل ، قارچ چمنى ، اشه ( اندران ) ، پوست بيخ خربق سفيد ، سقمونيا و هزارچشم هريك ده مثقال ، سس صغير ( افتيمون ) ، بسپايك ، مقل ، الوا ، كمادريوس ( بلوط زمينى ) ، گندناى بيابانى و دارچين ختايى هريك هشت مثقال ، فلفل دراز ، فلفل سفيد ، فلفل سياه ، دارچين ، زعفران ، گاوشير ، سكبينه ، گند بيدستر ، بزر كرفس كوهى و زراوند دراز هريك چهار مثقال . با همان دستور گفته شده داروها را در عسل كف گرفته بسرشند و برحسب اندازهء توان و ناتوانى و تحمل بيمار سه مثقال يا چهار مثقال از آن را با عسلاب و نمك بخورند .\r\n\r\n5 - معجون لوغاذيا برابر با نسخهء پولس\r\nپيه هندوانهء ابو جهل بيست مثقال ، پياز دشتى برشته ، قارچ چمنى ، اشه ( اندران ) ، پوست خربق سياه ، سقمونيا و هزارچشم هريك ده مثقال ، بسپايك ، سس صغير ، مقل ، الوا ، بلوط زمينى ( كمادريوس ) ، گندناى بيابانى و دارچين ختايى هريك هشت مثقال ، مرّ ، گاوشير ، سكبينه ، بزر كرفس كوهى ، فلفل سياه ، فلفل سفيد ، فلفل دراز ، دارچين ، زعفران ، گند بيدستر و زراوند دراز هريك چهار مثقال ، عسل به اندازهء كافى .\r\n\r\n","description":"","footnote":"","page_name":" 295 ","page_number":323},
  {"content":"\r\n\r\n\r\n6 - معجون روفس\r\nاين معجون كه از ابتكارات روفس حكيم است ، در علاج بيماريهاى ناشى از مادهء خلط سودايى و بيماريهاى ناشى از خلط بلغم بسيار خوب است و نيز داء الثعلب ( درد روباه ) را شفا مىدهد .\r\nداروهاى وارد در ايارج روفس از قرار زيرند :\r\nنسخه پيه هندوانهء ابو جهل بيست مثقال ، بلوط زمينى ( كمادريوس ) ده مثقال ، سكبينه و گاوشير هريك هشت مثقال ، بزر كرفس كوهى پنج مثقال ، زراوند غلتان پنج مثقال ، فلفل سياه و فلفل سفيد هر يك پنج مثقال ، دارچين چهار مثقال ، دارچين ختايى هشت مثقال ، اسطوقدوس ، زعفران ، مريم نخودى كوهى و مرّ هريك چهار مثقال . مرّ در شراب سياه انگورى ( طلاء ) بخيسد . بقيهء داروها را بكوبند و همه را باهم در عسل كف برچيده بسرشند و در ظرفى نگهدارى كنند و در وقت لازم به كار برند .\r\n\r\n7 - نسخهء دوم از ايارج روفس\r\nپيه هندوانهء ابو جهل بيست درهم ، الواى سقوطرى « 1 » پنج درهم ، خولنجان ده درهم ، كمادريوس بيست درهم ، سكبينه و گاوشير هريك هشت درهم ، زراوند غلتان ، بزر كرفس كوهى ، فلفل سفيد و فلفل سياه هريك پنج درهم ، سنبل الطيب ( علف گربه ) ، دارچين ختايى ، دارچين ، زعفران ، زنجبيل ، مرّ و مريم نخودى كوهى ( اربه ) هريك دو درهم .\r\n[ در نسخهء ديگر - كه گويند از خط سريانى ترجمه شده است - ماشدارو ، قارچ چمنى و گندناى بيابانى هريك ده درهم ، بر اين نسخه افزوده شده بود . 
  ]\r\nداروها را همگى كوبيده و ساييده و بيخته با عسل بسرشند و هربار ناشتا به وزن چهار درهم را با عسلاب گرم و نمك بخورند ، مشروط بر اينكه سابقا پرهيز گرفته باشند .\r\n\r\n8 - ايارج اركاگانيس - كه مشهور عمومى است\r\nاين ايارج در علاج هر نوع بيمارى كه از بلغم خام و از اثر بادكردگى يا خلط سودا باشد مفيد است . در علاج سرگيجه و سردرد خوب است . در سرآغازهاى آب به چشم آمدن بهره‌رسان است . در علاج دورگه شدن صدا كه همراه رطوبت باشد ، در علاج گلودرد ، دشوارنفسى ، تشنج و در علاج خراجهايى كه از مادهء خراجى پرمايه و غليظ توليد شده باشند ، در علاج آب زرد و گرى بسيار خوب است . اگر با آب‌پز سداب و كمى گند بيدستر تا سه قيراط بيماران درد معده و شكم‌درد و درد زهدان از اين معجون تناول كنند ، شفا يابند . در علاج درد پشت ، نزديكيهاى كتف ،\r\n\r\n\r\n","description":"","footnote":"\r\n( 1 ) - الوايى كه از منطقهء سقوطر يمن آورند كه رنگش مايل به زرد است و آن را الواى سقوطرى مىگويند - تحفه .\r\n","page_name":" 296 ","page_number":324},
  {"content":"\r\n\r\nدرد كليه و درد بيضه اگر با آب‌پز كرفس تناول شود بسيار خوب است .\r\nدر علاج عرق النسا و امثال آن اگر با آب گرفته از مشك چوپان بخورند بسيار بهره بينند .\r\nاگر از اين دارو را همراه با يك درهم‌سوختهء خرچنگ رودخانه‌ها به سگ هارگزيده بدهند بخورد ، ترسش از آب مىريزد .\r\nداروهاى تركيبى ايارج اركاگانيس از قرار زير است :\r\nنسخه پيه هندوانهء ابو جهل بيست و دو درهم ، گندناى بيابانى ، اسطوقدوس ، خربق سياه ، كمادريوس ( بلوط زمينى ) ، سقمونيا ، فلفل سفيد و فلفل دراز از هريك دو اوقيه ، پياز دشتى برشته ، شير گياه شير سگ ، الوا ، زعفران ، كوشاد ، بزر كرفس كوهى ، اشه ( اندران ) و گاوشير هريك يك اوقيه ، دارچين ، سكبينه ، مرّ ، سنبل ، گورگياه ، پونهء كوهى و زراوند غلتان هريك دو درهم ، عسل به اندازهء كافى .\r\nهربار به وزن چهار مثقال از آن را با آب‌پز سس صغير و مويز پاك و برگزيده بخورند .\r\n\r\n9 - ايارج اركاگانيس برابر با نسخهء پولس\r\nگندناى بيابانى ، قارچ چمنى ، بلوط زمينى ( كمادريوس ) ، پيه هندوانهء ابو جهل و اسطوقدوس هريك بيست مثقال ، گاوشير ، سكبينه ، بزر كرفس كوهى ، زراوند غلتان و فلفل سفيد هريك پنج مثقال ، دارچين ، جعده ( مريم نخودى كوهى ) ، سنبل و زعفران هريك چهار مثقال . صمغ‌ها را نرم كن و در عسل بخيسان و داروهاى خشك را بكوب و همه را باهم در عسل بسرش !\r\nمقدار تناولى براى يك بار چهار مثقال باشد كه با يك درهم نمك ساييده و عسلاب بخورند .\r\n\r\n10 - معجون بزرگ تيادريطوس\r\nدر علاج سوء مزاج سرد و بيماريهاى ناشى از آن ، در علاج پرشدگى و راندن زايده‌هاى بىمصرف لزج و غليظ ، در علاج فراموشكارى ، تم بر چشم آمدن ، دشوارنفسى ، كرخيدن ، درد كبد ، درد معده ، درد طحال ، درد گرده و درد زهدان بسيار خوب است . در علاج بند آمدن حيض و درد قولنج ممتاز است . مسهلى است كه انسان را آزار نمىرساند . مقدار تناولى آن چهار مثقال با آب‌پز سس صغير و قارچ چمنى يا با آب گرم است .\r\nداروهاى وارد در معجون بزرگ تيادريطوس از قرار زيرند :\r\nنسخه الواى سقوطرى پانزده درهم ، قارچ چمنى سفيد بيست درهم ، زعفران ، دارچين ، سوسن زرد ، مصطكى و روغن بلسان هريك سه درهم ، راوند چينى يك درهم و نيم ، چوبك شاخه‌هاى بلسان ، دانه‌هاى ثمر بلسان ، شير گياه شير سگ ، فلفل دراز ، فلفل سفيد ، فلفل سياه ، كوشاد رومى و\r\n\r\n","description":"","footnote":"","page_name":" 297 ","page_number":325},
  {"content":"\r\n\r\nشكوفهء گورگياه هريك دو درهم ، كوشنهء تلخ ، بلوط زمينى ( كمادريوس ) و سس صغير ( افتيمون ) هريك چهار درهم ، برباله ، دارچين ختايى و سقمونيا از هريك شش درهم ، سنبل الطيب ( علف گربه ) سه درهم و نيم ، حماما ( هل ) و مو هريك يك درهم .\r\nهمهء اين داروها را كوبيده و بيخته در عسل كف گرفته بسرشند و در ظرفى ريزند و تا شش ماه استعمال نكنند ؛ بعد از شش ماه استعمالش رواست .\r\n\r\n11 - معجون ديگر تيادريطوس\r\nدر علاج كليهء بيماريهاى حاصل از سرما و خلط بلغم بسيار داروى خوبى است .\r\nداروهاى تركيبى در اين معجون دومى تيادريطوس از قرار زير است :\r\nنسخه الوا سى درهم ، قارچ چمنى دوازده درهم ، سوسن زرد ، زعفران ، دارچين ، مصطكى ، شنبليد و دارچين ختايى هريك سه درهم ، بلوط زمينى ( كمادريوس ) ، فلفل سفيد ، برباله ، راوند چينى ، مو و سنبل هريك يك درهم ، عسل به اندازهء كافى . بعد از شش ماه مورد استفاده قرار گيرد .\r\nمقدار تناولى چهار درهم با آب گرم است .\r\n\r\n12 - نسخه سوم از تيادريطوسها\r\nاين نسخه همان فعاليت علاجى نسخهء دوم را دارد . داروهاى وارد در اين نسخه به قرار زير است :\r\nنسخه بابونهء چشم گاوى هجده درهم ، جوز بويا دوازده درهم ، الواى سقوطرى شصت درهم ، قارچ چمنى چهل و چهار درهم ، راوند چينى سه درهم ، فلفل سفيد و كوشاد هريك چهار درهم ، زعفران ، ميخك ، سوسن زرد ( وج ) ، مصطكى و دارچين هريك شش درهم ، برباله و چوبكهاى شاخهء بلسان هريك چهار درهم ، دارچين ختايى و سقمونيا هريك دوازده درهم ، سنبل هشت درهم ، سير صحرايى نه درهم ، حماما ( هل ) ، روناس ، فلفل سياه ، فلفل دراز و گورگياه هريك دو درهم ، زنبق هشت درهم .\r\nهمهء داروها را كوبيده و ساييده و بيخته در عسل بسرش و شش ماه دست‌نخورده نگهدار و بعد از آن استفاده كن !\r\nمقدار تناولى چهار درهم با آب گرم است .\r\n\r\n13 - تيادريطوس چهارم كه با جوزبوا ساخته مىشود\r\nاين معجون از معجونهاى منسوب به تيادريطوس است كه در علاج كليهء بيماريهاى كهنه شدهء\r\n\r\n","description":"","footnote":"","page_name":" 298 ","page_number":326},
  {"content":"\r\n\r\nسر ، ديوانگى ، بيمارى وسواس ، سردرد ، سرگيجه ، صرع ، ناتوانى ديد چشم ، درد كبد ، درد طحال ، درد كليه و درد تسكين و شفا دادن درد قولنج ، در ريزش دادن به خون حيض حبس شده ، در علاج جذام ، برص و در معالجهء نقرس ، درد مفاصل ، پهلودرد و در علاج تبهاى بسيار كهنه شدهء مزمن كم‌نظير است . و بدون آزار اسهال مىدهد . داروهاى تركيبىاش از اين قرارند :\r\nنسخه الوا شصت درهم ، قارچ چمنى بيست و چهار درهم ، سير صحرايى ، چوبك شاخهءهاى بلسان ، روغن بلسان و دانه‌هاى ثمر بلسان هريك چهار درهم ، كوشنه سه درهم ، سوسن زرد ، مصطكى دارچين و ميخك هريك شش درهم ، دارچين ختايى و جوز بويا هريك دوازده درهم ، سس صغير هجده درهم ، سنبل شش درهم ، بلوط زمينى ( كمادريوس ) هشت درهم ، مو دو درهم ، فلفل سفيد ، فلفل سياه ، فلفل دراز و شير گياه شير سگ هريك چهار درهم ، شكوفهء گورگياه دو درهم ، كوشاد چهار درهم ، حماما ( هل ) دو درهم ، سقمونيا هجده درهم ، عسل كف برچيده به اندازهء كافى .\r\nداروها را همگى كوبيده در عسل بسرش ! مقدار تناولى چهار درهم با آب‌پز سس صغير است .\r\n\r\n14 - معجون تيادريطوس پنجم\r\nنسخه\r\nالوا شصت درهم ، قارچ چمنى بيست و چهار درهم ، مصطكى ، زعفران ، سوسن زرد ، دارچين و سنبل هريك شش درهم ، زراوند ، دانه‌هاى ثمر بلسان ، روغن بلسان ، روغن بابونه ، شير گياه شير سگ ، فلفل سفيد ، فلفل سياه ، فلفل دراز و كوشاد هريك چهار درهم ، بلوط زمينى ( كمادريوس ) و كوشنه هريك پنج درهم ، دارچين ختايى و افتيمون ( سس صغير ) هريك دوازده درهم ، مرّ ، شكوفهء گورگياه ، حماما ( هل ) هريك دو درهم ، سقمونيا بيست درهم ، عسل در اندازهء كافى . دستورات آماده كردن مثل بقيه و بهره‌اش مثل اولى است .\r\n\r\n15 - ايارج جالينوس - آنچه همگانى و مشهور است .\r\nاين معجون مسهل جالينوس حسنش آن است كه از تيادريطوس و لوغاذيا نرمىبخش‌تر و بىآزارتر است . در علاج فالج ، دهن‌كجى ، تشنج و سستى بدن بسيار خوب و مفيد است . انواع خلط و مواد ريختنى لزج و پرمايه را بيرون مىراند . سستى مثانه را معالجه مىكند و علاج كسانى است كه بدون اراده ادرارشان فرو مىريزد .\r\nداروهاى تركيبى در معجون جالينوس عبارت است از :\r\nنسخه پيه هندوانهء ابو جهل ، قارچ چمنى ، پياز دشتى برشته ، اشه ( اندران ) ، سقمونيا ( محموده ) ، خربق\r\n\r\n","description":"","footnote":"","page_name":" 299 ","page_number":327},
  {"content":"\r\n\r\nسياه ، هزارچشم و فربيون ( شير گياه شير سگ ) هريك شانزده درهم ، بسپايك ، سس صغير ، مقل كبود ، كمادريوس ، گندناى صحرايى و دارچين ختايى هريك هفت درهم ، مرّ ، سكبينه ، زراوند دراز ، فلفل سفيد ، فلفل سياه ، فلفل دراز ، دارچين ، گاوشير ، گند بيدستر و بزر كرفس كوهى هر يك چهار درهم . برخى از طبيبان چهار درهم زعفران را نيز داخل مىكنند .\r\nداروهاى خشك را كوبيده و ساييده و بيخته آماده كنند و داروهاى غير كوبيدنى را در دوشاب بخيسانند ؛ آنگاه همه را باهم در عسل كف گرفته بسرشند و تا شش ماه دست‌نخورده نگهدارند . بعد از شش ماه مىتوانند از آن استفاده كنند .\r\n\r\n16 - ايارج جالينوس برابر با نسخهء پولس\r\nبلوط زمينى ( كمادريوس ) ، فلفل سفيد ، فلفل دراز ، قارچ چمنى ، اسطوقدوس ، خربق سياه ، سقمونيا ، سنبل ، سس صغير و پياز دشتى برشته ، هريك شش مثقال ، مرّ ، زعفران ، اشه ( اندران ) و هزارچشم هريك هشت مثقال . با همان روش ساير معجونها همه را با عسل بسرشند .\r\n\r\n17 - ايارج جالينوس برابر با نسخهء ابن سرافيون\r\nنسخه\r\nپيه هندوانهء ابو جهل چهار درهم ، بلوط زمينى ( كمادريوس ) ، پياز دشتى برشته ، قارچ چمنى ، سقمونيا ، خربق سياه ، اسطوقدوس ، اشه ( اندران ) و هزارچشم هريك سه درهم و يك دانگ ، سس صغير ، اربه ( مريم نخودى كوهى ) ، مقل ، ماشدارو ، گندناى صحرايى ، الوا ، دارچين ختايى و بسپايك هريك يك درهم و نيم ، فلفل سياه ، فلفل سفيد ، فلفل دراز ، مرّ ، دارچين ، زعفران ، گاوشير ، سكبينه ، گند بيدستر ، بزر كرفس كوهى ، زراوند غلتان ، كوشاد و فربيون ( شير گياه شير سگ ) هريك سه چهارم درهم ، عسل به اندازهء كافى . همه داروها را در عسل بسرشند .\r\nمقدار تناولى همانند لوغاذيا باشد كه چهار مثقال است و بهره‌اش كاملا با لوغاذيا هماهنگ است .\r\n\r\n18 - ايارج بقراط ( 1 )\r\nاين ايارج - كه تأليف بقراط است - در علاج سردرد ناشى از بخار تباه ، در علاج رطوبت غير طبيعى معده و در علاج ترسيدن و يكه خوردن از چيزهاى ترسناك داروى بسيار خوبى است .\r\nداروى تركيبى اين ايارج به قرار زيرند :\r\nنسخه كوشاد ، سنبل ، زراوند غلتان ، دارچين ختايى و دارچين هريك يك درهم ، بزر كرفس كوهى ، بلوط زمينى ( كمادريوس ) ، اسطوقدوس ، فلفلمويه ، پونهء كوهى و مصطكى هريك يك درهم ، مرّ\r\n\r\n","description":"","footnote":"","page_name":" 300 ","page_number":328},
  {"content":"\r\n\r\nچهار درهم ، ثمر درخت بان و زعفران هريك يك درهم و نيم ، الواى قرمز هجده درهم ، پيه هندوانهء ابو جهل شش درهم . داروها را كوبيده و ساييده در عسل بسرش و به مدت شش ماه دست نخورده نگهدار !\r\nاندازهء هربار تناولى به وزن چهار درهم باشد .\r\n\r\n19 - ايارج بقراط ( 2 )\r\nاين ايارج - كه باز از تأليفات بقراط است - در علاج بيمارى ديوانگى ، وسوسه ، سرگيجه ، سردرد شديد و تشنج بسيار خوب است . ترك بردگى دست را شفا دهد . كسى كه عقلش درهم شده و پارسنگ مىخواهد از اين دارو بسيار بهره بيند . در علاج فراموشكارى بسيار خوب است . در علاج حركت نكردن آلت تناسلى ، شروع آب در چشم آمدن ، جذام ، فالج ، دهن‌كجى و قوباء دارويى بسيار خوب و بهره‌رسان است .\r\nتركيبات دارويى اين معجون از اين قرار است :\r\nنسخه سيماهنگ ، فلفل سفيد ، فلفل سياه ، فلفل دراز و كمادريوس هريك پنج مثقال ، زعفران ، مرّ و سقمونيا هريك دو درهم ، اندران يك درهم ، عسل به اندازهء كافى . داروها را همه در عسل بسرشند . براى يك بار تناول نيم اوقيه از آن را با آب گرم بخورند .\r\n\r\n20 - ايارج اندروماخس طبيب\r\nاين معجون در علاج درد معده و شكم ويژگى دارد . تركيباتش از اين قرار است :\r\nنسخه دارچين ، دارچين ختايى سياه ، نى نهاوندى ، چوبكهاى شاخهء بلسان و شكوفهء گورگياه هريك سه اوقيه و نيم ، هوقلس « 1 » سه اوقيه و نيم . همهء اين داروها را در ديزى سفالين نوساخته بريز و هجده رطل آب باران را بر آن بيفزاى ! بر آتش بپزد تا نيمى از آب مىماند . بپالاى ! آنگاه :\r\nالواى قرمز يك رطل را در ظرفى بريز به اندازهء كافى آب باران در آن ظرف كن و هنگام نيمروز الوا را در آن آب باران بساى كه شسته شود و صاف گردد . آب ديگ‌ابزارها بر آن بريز و باز در زير آفتاب بساى و بساى تا خشك مىشود . باز خشكيده را بساى ! زعفران ، مر و مصطكى از هر يك سه اوقيه بر آن ساييدهء الوا اضافه كن [ در نسخهء قديمىتر نوشته‌اند هريك يك اوقيه 
  ] . اين باره همه را باهم بساى و در ظرف شيشه‌اى يا ظرف چينى نگهدار و در وقت لازم از آن استفاده\r\n\r\n\r\n","description":"","footnote":"\r\n( 1 ) - هوقلس ؛ هرقلس ، هرقلوس : گويند سيماهنگ است و گويند خرفه است - تذكرهء انطاكى . هرقلوس : كاسنى بيابانى است و گويند بيوه‌زا است - تحفه .\r\n","page_name":" 301 ","page_number":329},
  {"content":"\r\n\r\nشود . براى يك‌بار تناول ، يك درهم آن با آب ولرم خوب است .\r\nاين معجون طبيب اندروماخس در علاج تشنج ، صدمه ديدن ، ضربت‌خوردگى و شكستگى بسيار خوب است . در علاج پهلودرد ، بادكردگى معده ، درد معده ، درد تهيگاه و خون تف كردن بسيار مفيد و بهره‌رسان است . براى علاج ورم سفت و سخت آن را با اسكنجبين بخورند .\r\nكسى كه چشمش آماسيده است اين معجون را با افشرهء نعناع يا آب تاجريزى مخلوط كند و بر چشم گذارد . در علاج ورم مقعد معجون اندروماخس را با روغن گل و شراب خوب بر جاى ورميده گذارند . اگر از اين معجون مقدارى در سركهء شراب حل شود و بر زخم چركين ناخنها مالند ، آن را شفا دهد . و اگر در دهن گردانند درد سوزشى دهان را بر طرف مىكند .\r\n\r\n21 - ايارج اندروخوس\r\nاين معجون در علاج بندآمدگى خون حيض ، جذام و شوكه شدن از ترس ناگهانى ويژگى دارد .\r\nداروهاى تركيبى ايارج اندروخوس از قرار زيرند :\r\nنسخه اسطوقدوس ، ماشدارو ، قارچ چمنى ، خربق سياه ، فلفل سياه ، فلفل سفيد ، خامالاون ، سقمونيا و پياز دشتى برشته هريك هجده درهم ، زعفران ، شير گياه شير سگ و اشه ( اندران ) هريك هشت درهم ، مرّ چهار درهم ، مغز زراوند دراز سه درهم ، عسل پنج رطل . همه را در عسل بسرشند و هربار به وزن دو درهم از آن را با عسلاب و نمك بخورند .\r\n\r\n22 - ايارج بياغورا ( فيلاغوراس - نسخه . )\r\nاين معجون مسهل در علاج ماليخوليا ويژگى دارد ، پرده‌هاى پوششى داخل مغز را پاك از آلايش مىكند ، كيموسهاى مزاج خاكى غليظ را پايين مىآورد .\r\nداروهاى تركيبى اين ايارج به قرار زير است :\r\nنسخه گندناى بيابانى ، اسطوقدوس ، خربق سياه ، ماشدارو ، كمادريوس ، بزر كرفس كوهى ، اربه ( مريم نخودى كوهى ) ، زراوند غلتان ، زعفران ، كوشاد ، مصطكى ، كتيرا ، ساذج ، برباله ، حماما ( هل ) ، كوشنه ، دارچين ، بلسكى ، مو ، فلفل ، دانه‌هاى ثمر بلسان ، سير صحرايى ، دارچين ختايى ، هزارچشم ، شكوفهء گورگياه و سنبل هريك دو درهم ، سس صغير ، قارچ چمنى ، بسپايك و پيه هندوانهء ابو جهل هريك سه درهم ، الواى سقوطرى شش اوقيه . همهء اين داروها كوبيده در عسل بسرشند و شش ماه نگهدارند و بعد از شش ماه از آن استفاده كنند . مقدار تناولى يك سوم اوقيه با آب گرم است .\r\n\r\n","description":"","footnote":"","page_name":" 302 ","page_number":330},
  {"content":"\r\n\r\n\r\n23 - ايارج بوسطوس\r\nاين دارو در تقويت نيروى ديد ويژگى دارد ، در بيماريهاى چشم مفيد است ، سردرد هميشگى را شفا دهد ، در علاج درد معده ، بيمارى طحال و كبد و در علاج بيماريهاى دردآور ناشى از خلط سودايى و خلط بلغمى داروى بسيار خوبى است . سرگيجه را از بين مىبرد ، در تسكين دردى كه آن را اكليل ( تاج ) نامند بهترين علاج است .\r\nداروهاى درهم تركيب شدهء ايارج بوسطوس از قرار زير است :\r\nنسخه بلوط زمينى ( كمادريوس ) دوازده اوقيه ، قارچ چمنى شانزده اوقيه [ در نسخهء ديگر قارچ چمنى ده اوقيه آمده است 
  ] ، پيه هندوانهء ابو جهل دو اوقيه ، اسطوقدوس ، فلفل سياه و فلفل سفيد هر يك دوازده اوقيه ، موسه اوقيه ، زعفران هجده اوقيه ، خربق سياه ، سقمونيا و الواى اسقوطرى هريك شانزده اوقيه ، اشه ( اندران ) هشت اوقيه ، شير گياه شير سگ هجده اوقيه ، پياز دشتى برشته دوازده اوقيه . همهء اين داروهاى نامبرده را كوبيده در عسل بسرشند و بعد از شش ماه به كار برده شود . هربار مقدار تناولى چهار درهم باشد .\r\n[ در نسخهء ديگرى سنبل و دارچين ختايى هريك دوازده اوقيه بر ليست داروها افزوده شده است . 
  ]\r\nوقتى كه از اين دارو تناول مىكنند ، بايد قبل از خوردن آن پرهيز لازم را كرده باشند و چهار درهم دارو را با آبى كه سس صغير در آن خيسيده است بخورند .\r\n\r\n24 - ايارج طعموا انطاكى ( طغموا انطاكى - نسخه . )\r\nاين دارو در علاج تشنج ، سردرد ، سردرد كهنه و ديرپا ، شوكه شدن از اثر روىآورهاى بيماريهاى ناشى از خلط سودا و در علاج لرزش بند استخوانها بسيار مفيد است .\r\nداروهاى وارد در اين ايارج از اين قرار است :\r\nنسخه : پيه هندوانهء ابو جهل بيست درهم ، كمادريوس ، گندناى بيابانى ، قارچ چمنى و اسطوقدوس هر يك ده درهم ، زراوند دراز ، بزر كرفس كوهى ، فلفل سفيد ، سكبينه و گاوشير هريك پنج درهم ، مرّ ، سنبل ، اربه ( مريم نخودى كوهى ) ، زعفران و دارچين هريك سه درهم . داروهاى نمناك را در عسل بريز و كم‌كم و آهسته بر آتش بپزند . داروهاى خشك را بكوب و كوبيده را بر آن عسل كه داروهاى نمناك با آن مىپزند بريز و خوب بهم زن ! در ظرفى بريز و تا شش ماه دست‌نخورده بماند و بعد از شش ماه از آن استفادهء دارويى شود .\r\n\r\n","description":"","footnote":"","page_name":" 303 ","page_number":331},
  {"content":"\r\n\r\n\r\n25 - ايارج ديگر\r\nاين دارو - كه تركيباتش در ذيل مىآيد - در تقويت چشم و نيرو بخشيدن به ديد بسيار مفيد است ، سردرد و تپش سر را شفا مىدهد ، در علاج بيماريهاى معده ، كبد و طحال بسيار خوب است .\r\nنسخه پيه هندوانهء ابو جهل ده درهم ، كمادريوس ، دارچين ختايى ، فلفل سفيد ، فلفل سياه و فلفل دراز هر يك دو درهم ، الوا ، مرّ ، لبانهء نر و زعفران هريك يك درهم ، سقمونيا شش درهم ، افشرهء خاراگوش دو درهم ، عسل به اندازهء كافى . داروها در عسل سرشته شوند .\r\nاندازهء هربار تناولى چهار درهم با آب گرم باشد .\r\n\r\n26 - ايارج تأليف ما - كه آزمايش شده است .\r\nنسخه\r\nخربق يك درهم ، پيه هندوانهء ابو جهل يك مثقال ، الوا پنج مثقال ، نمك هندى يك درهم و يك سوم درهم ، قارچ چمنى يك مثقال ، سنگ ارمنى نيم مثقال ، گل محمدى يك درهم ، فلفل سفيد يك مثقال ، زنجبيل دو مثقال ، سوسن زرد ، حماما ( هل ) ، برباله ، دانه‌هاى ثمر بلسان ، آويشم ، مرزه ، بزر كرفس ، تخم زردك بيابانى و بزر هويج هريك سه درهم ، گل گاو زبان ده درهم ، بزر ريحان ، بزر برنج مشك ، بزر بادرنگبويه ، دانه‌هاى هستهء ترنج و نعناع خشك هريك دو درهم ، سس صغير يك درهم و نيم . همهء اين داروها با دو برابر وزنشان عسل بسرشند و نگهدارند بعد از شش ماه به كار برده شود .\r\n\r\n","description":"","footnote":"","page_name":" 304 ","page_number":332},
  {"content":"\r\n\r\n\r\nگفتار سوم گوارشىها\r\nما مىخواهيم در اين گفتار آن قسمت از گوارشيهاى مسهل و غير اسهالى را بياوريم كه بسيار مهمند و شهرت و آوازه دارند و شامل فوائد زيادند . گوارشيهاى درجه دوم و پايين‌تر را در جملهء دوم اين كتاب ذكر مىكنيم .\r\n\r\n1 - گوارش زيره‌اى ( 1 )\r\nاين گوارش - كه در زير مىآيد - در علاج درد اندامان درون كه از سرما به درد آمده باشند و در علاج چيره شدن خلط بلغم در بدن سالخوردگان بسيار خوب است . معده را نيرو بخشد ، در هضم خوراك مددكار است ، اشتهاى سگانه را از بين مىبرد ، آروغ ترش را چاره‌ساز است . در علاج تبهاى سرد ناشى از خلط سودايى و تبهاى ناشى از خلط بلغم دارويى خوب و مفيد است .\r\nاندازهء تناولى به اندازهء يك عدد مازو با آب گرم است .\r\nنسخه زيرهء كرمانى بيست مثقال را در سركهء شراب بريز و بگذار يك شبانه‌روز در آن بخيسد . بعد از آن خشكش كن و بعد از خشك شدن آن را بر آتش بو بده ! برگ سداب در سايه خشكيده ، فلفل و زنجبيل هريك بيست مثقال ، بورك ارمنى ده درهم .\r\nهمهء اين داروها را كوبيده و ساييده و بيخته در عسل كف برچيده سرشته شود و در ظرفى نگهدارند و از آن استفاده كنند !\r\n\r\n2 - گوارش زيره‌اى تأليف جالينوس ( 2 )\r\nدر علاج بادهاى سرد ، پرشدگى زياد از حالت طبيعى و در تحليل بردن بادهاى جمع شده در بدن\r\n\r\n","description":"","footnote":"","page_name":" 305 ","page_number":333},
  {"content":"\r\n\r\nبسيار خوب است .\r\nكسى كه غذا را هضم نمىكند از اين دارو بهرهء زياد بيند .\r\nنسخه بورك نيم جزء ، زيرهء كرمانى خيسيده در سركه و بعدا بو داده ، فلفل سفيد ، فلفل سياه و فلفل دراز . هريك يك جزء .\r\nدر نسخهء ديگر همه داروهاى وارد در اين گوارشى در اندازه برابرند ؛ منظورم اين است كه بورك ، سداب ، فلفل و زيره هريك يك جزء متساوى است ، كه در اين صورت شكم را بسيار روان مىكند .\r\nاگر داروها همگى بجز بورك در يك اندازه باشند و بورك نصف همه باشد ، باز خوب است .\r\nدر هرحال هر نسخه‌اى كه به كار رود ، بايد زيرهء كرمانى در سركهء بسيار تند و پرمايه بخيسد و بعدا خشك شود و آن را بو دهند . همچنين فلفلى را كه در اين گوارش وارد مىكنند ، فلفل سفيد باشد بهتر است ؛ زيرا فلفل سفيد از فلفل سياه و فلفل دراز بيشتر معده را تقويت مىكند . فلفل سفيد نوعى است كه پوست ترنجيده ندارد ، پوستش ستبر نيست ، دانه‌هايش ريز نيستند و در دست سنگين وزن است . بايد براى وارد كردن فلفل سفيد در گوارشى دانه‌هاى درست و درشت آن را انتخاب كنند .\r\nاگر گوارشى را براى روان كردن شكم كسى كه قبوضيت زياد دارد مىسازى ، بورهء قرمز استعمال كن كه آن را نطرون گويند .\r\nاگر بورهء قرمز به كار نبردى و بورهء عادى استعمال كردى ، بگذار در اندازهء نيم جزء در برابر اجزاء داروهاى ديگر باشد .\r\nبرگ سداب - كه گفتيم بايد در سايه خشكيده باشد - نبايد زياد از حد بخشكد ؛ كه در اين حالت بسيار تلخ و گرم است و گرمىبخش‌اش بيش از آن است كه ما توقع داريم . اگر برگ سداب نخشكد و نمناكيش برچيده نشود و تا اندازهء رطوبت در آن باشد ، در تأثير گذاشتن بر هضم خوراك كوتاه مىآيد و به تنهايى در باد پراكندن معده نيروى كافى ندارد .\r\nاين چهار نوع از دارو را با عسل كف گرفته مخلوط كن و استعمال شود . و يا داروها را با هيچ‌چيز ديگر مخلوط مكن ! بدون عسل پيش خودت نگهدار و هرگاه به استعمالش نياز بود ، اندازهء تناولى از چهار نوع درهم آميخته را در آبجو بريز و يا در غذاى سازگار ديگرى مخلوط كن و تناول شود .\r\nاين نوع از گوارشى را اگر تنها بدون عسل قبل از غذا و بعد از غذا بخورند مفيد است . اما اگر در عسل مخلوط باشد بهتر است ؛ كه عسل باد معده را و بادزايى غذا را به كلى از بين مىبرد . بايد عسل وارد در گوارشى از نوع عسل بسيار خوب باشد . كه تا عسل بهتر باشد در تحليل بردن باد و در پاكسازى كامل تأثير بيشترى دارد . و بايد اين را نيز بدانى كه اگر مىخواهى داروى گوارشى اثر پاكسازى بيشتر داشته باشد ، داروها را بسيار خرد گردماننده\r\n\r\n","description":"","footnote":"","page_name":" 306 ","page_number":334},
  {"content":"\r\n\r\nمكن ! بكوب اما نيمكوب شوند . من شخصى را مىشناختم كه در ساختن گوارشى ، داروها را بسيار بيش از حد لازم خرد و ساييده به كار برده بود ، شكمش روان نشد ، بلكه ادرارآور شديد از آب درآمد . پيش من آمد و گله مىكرد كه چرا دارو كار نكرد . او خود فكر مىكرد كه ويژگى بدنش نگذاشته دارو كار كند . ما برايش توضيح داديم كه مسأله چيست و اشتباهش را گوشزد كرديم و دستورات تهيهء دارو را به وى داديم . اين‌بار بر حسب دستورات من درستش كرد و كار بر مرام شد . و تو بايد اين نكات را در تهيهء دارو ملاحظه و مراعات كنى !\r\n\r\n3 - گوارشى اريسقوليطس\r\nدر علاج درد سرمازدگى معده - هرچند شديد باشد - داروى خوبى است ، آروغ ترش را چاره‌ساز است ، گرسنگى سگانه را اصلاح مىكند ، اگر كسى از اثر پرشدگى زياد از غذاى داراى كيموس غليظ و پرمايه به سكسكه مبتلا شده است از اين گوارشى بخورد بهره بيند ، بيمارى ناشى از كيموسهاى بلغمى را بر طرف مىسازد . و در علاج تبهاى كهنه شده و پاينده كه از اثر سرما و بدهضمى گريبانگير شده باشند ، داروى بسيار مفيدى است .\r\nنسخه زيره در سركه بخيسد و خشك گردد به وزن شصت مثقال ، فلفل ، زنجبيل ، سداب خشك و بورك هريك بيست درهم . همه را بكوبند و در عسل كف برچيده بسرشند و تناول كنند .\r\n\r\n4 - گوارشى پونهء كنار آبها از تأليفات جالينوس\r\nداروهاى وارد در اين گوارشى - كه به نام گوارشى پونهء رودخانه‌اى ناميده شده است - از قرار زيرند :\r\nنسخه پونهء كنار آبى ( رودخانه‌اى ) ، پونهء بيابانى و بزر كرفس كوهى هريك دوازده درخمى ، زنجبيل شش درخمى ، بزر كرفس ، كاس برگهاى گل آويشم هريك چهار درخمى ، كاشم شانزده درخمى ، فلفل چهل و هشت درخمى ، سيساليوس - كه نوعى از انواع انگدان است - پنج درخمى . همه را كوبيده در عسل كف گرفته بسرش !\r\n\r\n5 - گوارشى مورد ( آس )\r\nكسانى كه از اثر مادهء خلط بلغم به قى كردن و اسهال غير طبيعى و ناپسند مبتلا شده‌اند و كسانى كه از اثر اختلال در معده غذا را خوب هضم نمىكنند ، از اين گوارشى آس بهرهء زياد بينند :\r\n\r\n","description":"","footnote":"","page_name":" 307 ","page_number":335},
  {"content":"\r\n\r\nنسخه ثمر آس خوب و برگزيدهء خشكيده يك من ، هليلهء سياه ، بليله ، آمله ، و طاليسفرم - كه پوست درختى است - هريك بيست درهم ، فلفل ، فلفل دراز و زنجبيل هريك ده درهم ، مصطكى ، شاه‌زيرهء عادى ، شاه‌زيرهء بيابانى ، رازيانهء شامى ، زيره ، سنبل ، دارچين ختايى ، قاقله و كوشنه هريك شش درهم ، جوزبويا ، بزر كرفس و ننه حوا هريك پنج درهم و ساذج هندى ، حماما ( هل ) هريك چهار درهم . همه داروها را كوبيده در عسل كف گرفته بسرشند و مقدار تناولى يك درهم است .\r\n\r\n6 - گوارشى شبيه گوارش خوزستانى -\r\nكه اين هم خوب و مفيد است .\r\nنسخه ثمر مورد پانصد و شصت مثقال ، سنبل سه اوقيه ، جوز بويا همراه پوستش نيم رطل ، ميخك ، قاقله ، رازيانهء شامى بو داده ، بزر كرفس بو داده و اشنه ( اندران ) هريك دو اوقيه ، بسباسه يك اوقيه و نيم ، دارچين ختايى چهار اوقيه ، هليلهء كابلى ، بليله و آمله هريك سه اوقيه . داروها را همگى در شراب ريحانى بريز و بر آتش گذار تا يك غلت مىزند ، آنگاه داروها را همگى خشك كن ! اين‌بار در آب به بريز و بر آتش بگذار تا يك غلت مىخورد ، باز همه را بر تابهء گرم خشك كن ! بكوب و با شراب سيكى بيالاى و هربار سه مثقال يا سه درهم از آن را با آب‌ميوهء به بخورند .\r\n\r\n7 - گوارشى متوكل - كه گويند سلمويه آن را تأليف كرده است .\r\nدر علاج بدهضمى ممتاز است و معده را نيرو مىبخشد . اسرائيل حكيم همين گوارش را به متوكل خليفهء عباسى مىداد كه در آزمايش اثرات خوبش آشكار شده بود .\r\nنسخه سنبل ، ميخك ، دارچين ، جوزبويا ، قاقله و سك خوب هريك يك مثقال ، فلفل سفيد ، زنجبيل و گند بيدستر هريك دو درخمى ، لبانهء سفيد نر چهار درخمى ، نبات به وزن همه داروها .\r\nهمه را باهم بكوبند و در عسل كف گرفته بسرشند و هربار به وزن سه مثقال تناول كنند .\r\n\r\n8 - گوارشى زيره‌اى ( 3 )\r\nاين گوارشى در علاج شكم‌درد شديدى كه از اثر سرما باشد ، در معالجهء تب چهار روز در ميان ، در اصلاح اشتهاى سگانه ، در علاج تبهاى متولد از خلط بلغمى و خلط سودا ، در علاج پيران بسيار بلغم‌انداز و بلغم‌ساز ، در علاج درد معدهء شديدى كه از سردى باشد ، و در علاج آروغ ترش از گوارشيهاى كم‌نظير است . همچنين براى هركسى كه از بسيارى چيرگى خلط بلغم در بدن\r\n\r\n","description":"","footnote":"","page_name":" 308 ","page_number":336},
  {"content":"\r\n\r\nبسيار بلغم تف مىكند بسيار خوب است .\r\nداروهاى وارد در اين گوارشى زيره‌اى از اين قرارند :\r\nنسخه زيرهء كرمانى را در سركه بريز و بگذار يك شبانه‌روز بخيسد ، سپس از سركه‌اش بيرون آور و بو بده ! سداب خشك ، زنجبيل و فلفل هريك چهل مثقال ، بورك ارمنى ده درهم . همه را در عسل كف گرفته بسرش و استعمال شود .\r\n\r\n9 - گوارشى زيره‌اى ( 4 )\r\nنسخه\r\nزيرهء تازه خرمن كرمانى بسيار خوب را به مقدار هفت اوقيه در سركهء شراب بريز و يك شبانه‌روز بخيسد . بيرونش آور بر سفره‌اى پهنش كن و گاه به گاهى برش گردان تا خوب خشك مىشود . وقتى خشك شد ، بر آتشى نرم كمى آن را بو بده . آنگاه فلفل سه اوقيه ، زنجبيل چينى چهار درهم ، و بورك ارمنى دو درهم را بياور و با آن زيرهء بو داده در عسل بسرش !\r\n\r\n10 - گوارشى فلفلها\r\nاين گوارشى در علاج معده دردهاى ناشى از سرما و خلط خام ، براى بيشتر بهره ديدن از خوراك ، در علاج ناتوانى كبد از اثر سوء مزاج سرد و پراكندن بادهاى بر هم فشردهء انبوه كه از اثر سردمزاجى معده پديد آيند بسيار داروى خوبى است . اشتهاى سگانه را به حالت طبيعى برمىگرداند و آروغ ترش را چاره‌ساز است .\r\nنسخه فلفل سفيد ، فلفل سياه و فلفل دراز هريك سه اوقيه [ در نسخهء ديگرى گويد هريك دو اوقيه 
  ] ، چوبكهاى شاخهء گياه بلسان يك اوقيه ، حماما ( هل ) و سنبل هريك چهار درهم ، زنجبيل ، بزر كرفس ، سيساليون - كه نوعى انگدان است - دارچين ختايى ، برباله و زنجبيل شامى هريك يك درهم . همه را خوب بكوب و بساى و ببيز و در عسل كف گرفته بسرش ! به وزن دو درهم از آن با آب ولرم ناشتا تناول شود .\r\n\r\n11 - گوارشى موسوم به فنداديقون ( عندادريقون - نسخه . )\r\nدر علاج درد معده‌اى كه از سردمزاجى ناشى شده باشد ، در علاج درد كبد ناتوان و در ريشه‌كن كردن مواد غليظ خلط بادزا داروى بسيار خوبى است . تركيباتش از قرار زير است :\r\n\r\n","description":"","footnote":"","page_name":" 309 ","page_number":337},
  {"content":"\r\n\r\nنسخه زنجبيل ، فلفل ، سنبل الطيب ( علف گربه ) هريك شش درهم ، مصطكى و ننه حوا هريك چهار درهم ، بزر كرفس و هيرازما ( هيزارما - نعناع - تذكرهء انطاكى ) هريك پنج درهم ، زيرهء كرمانى ، دارچين ختايى ، دانه‌هاى ثمر بلسان و عاقرقرحا هريك دو درهم ، ساذج هندى يك درهم . همهء اين داروها را كوبيده و ساييده و بيخته در عسل كف گرفته بسرش و در وقت لازم به كار ببر !\r\n\r\n12 - گوارشى خوزى ( 1 ) ( از اطباى خوزستان )\r\nدر علاج اسهال شدن غير طبيعى ، در علاج كسى كه از خوراك بدنش بهره‌اى دريافت نمىكند و در علاج سردمزاجى و ناتوانى معده بسيار خوب است و تركيب زير را دارد :\r\nنسخه كوشنه ، قرفه ، سنبل الطيب ( علف گربه ) ، دانه‌هاى ثمر بلسان و دارچين ختايى ( سليخه ) هريك ده درهم ، جوز بويا پنج عدد ، قاقله ، ميخك ، رازيانهء شامى ، شاه افسر و گياه خلال دندان هندى ( شيطرج ) هريك چهار درهم ، بسباسه سه درهم ، برنگ سه درهم ، نار مشك چهار درهم ، راوند چينى ، زراوند و دوال هريك دو درهم ، مشك زمين و زنجبيل هريك چهل مثقال ، نى نهاوندى ، فلفل و فلفل دراز هريك پنج درهم ، هليلهء سياه از هسته تهى شده هشت مثقال ، بليلهء از هسته تهى شده ده عدد ، ثمر مورد خشكيده دوازده من و نيم به وزن گنديشاپور .\r\nهمهء اين داروها را كوبيده ، ساييده و بيخته با شيرهء نيشكر بسرشند و در ظرفى نگهدارند .\r\nدست‌نخورده دو ماه بماند و از آن پس به كار برند .\r\n\r\n13 - گوارشى خوزستانى ( 2 )\r\nاين گوارشى دوم در علاج ناتوانى كبد و معده ، سردمزاج شدن كبد و معده ، اسهال غير طبيعى و ناسازگار و در علاج بهره نديدن از غذا بسيار خوب است .\r\nكسانى كه بيم آن مىرود به آب زرد مبتلا شوند ( زرداب قى كنند ) ، از اين دارو استفاده كنند .\r\nدر ادرار بول خوب است و براى علاج بيمارى طحال بسيار مفيد . داروهاى تركيبىاش از اين قرار است :\r\nنسخه كوشنه ، قرفه ، سنبل ، دانه‌هاى ثمر بلسان و دارچين ختايى هريك ده درهم ، جوز بويا پنج عدد ، قاقله ، ميخك ، رازيانهء شامى ، شاه افسر ، گياه خلال دندان و نارمشك هريك چهار درهم ، بسباسه سه درهم ، برنگ كابلى هشت درهم ، راوند چينى ، زراوند دراز و دوال هريك دو درهم ، مشك زمين چهل مثقال ، نى نهاوندى ، فلفل و فلفل دراز هريك پنج درهم ، هليلهء سياه كابلى هشت مثقال ، بليله ده عدد ، ثمر مورد برابر با وزن همه داروها .\r\n\r\n","description":"","footnote":"","page_name":" 310 ","page_number":338},
  {"content":"\r\n\r\nهمهء داروها را بكوب و چنان بساى كه مثل سرمهء به چشم كشيدن خرد و نرم شوند . مخلوط را در شيرهء نبات ( شكر طبرزد ) بسرش و هربار به اندازهء يك عدد مازو از آن را با آب سرد بخورند .\r\n[ در نسخهء ديگر چهل مثقال زنجبيل هم بر آن اضافه شده است . 
  ]\r\n\r\n14 - گوارشى خسروى - كه به نام گوارشى عنبر مشهور است .\r\nاين گوارشى مورد پسند پادشاهان ايران بود و از آن استفاده مىكردند . در علاج بيماريهاى ناشى از سرما و بويژه در علاج گرده بسيار خوب است ، نيروى جماع را افزايش مىدهد ، در علاج فالج ، دهن‌كجى ، لرزه و تپش قلب تأثيربخش و خوب است . نيروى حافظه را تقويت مىكند ، ذهن را روشن مىگرداند ، رطوبتهاى ناباب معده را برمىچيند ، در هضم خوراك كمك و مددكار است و براى پيران بسيار سازگار .\r\nداروهاى تركيبى گوارشى خسروى يا عنبر از قرار زيرند :\r\nنسخه قاقلهء درشت ، قاقلهء ريز و بسباسه هريك چهار درهم ، زنجبيل و فلفل دراز هريك هشت مثقال ، دارچين چهار درهم ، دوال ( اشنه ) دو درهم ، قرفه يك درهم ، ميخك و زعفران هريك ده درهم ، جوز بويا پنج درهم [ در بعضى از نسخه‌ها پنج عدد 
  ] ، سنبل الطيب ( علف گربه ) ، مصطكى و عنبر هريك دو درهم ، مشك يك درهم ، بزر بنگ و افيون هريك يك درهم ، روغن بلسان شش درهم .\r\nافيون را در بيست و چهار مثقال شراب خوب بريز كه بخيسد . بقيهء داروها را كوبيده و ساييده و بيخته همه را با آن افيون خيسيده در شراب در عسل كف گرفته درهم بسرش و بگذار شش ماه دست‌نخورده بماند . عنبر در روغن‌بان حل شود و چندان شير با آن مخلوط كن كه بتوانى داروها را همگى بدان بيالايى .\r\n\r\n15 - گوارشى شهرياران\r\nدر علاج درد كبد كه از سردمزاجى باشد ، درد معده كه از سرما سرچشمه گرفته باشد ، در علاج آب زرد و بيماريهاى ناشى از خلط سودايى خوب است و در عين حال دارويى مسهل است .\r\nداروهاى وارد در گوارشى شهرياران از اين قرارند :\r\nنسخه شيطرج ( گياه خلال دندان هندى ) ، زنجبيل ، فلفل ، فلفل دراز ، قرفه ، قاقلهء ريز ، ميخك ، نارمشك ، ساذج هندى ، نشاستهء گندم ، مصطكى . قاقلهء درشت ، دارچين ، سنبل الطيب ( علف گربه ) ، دارچين ختايى ، بزر كرفس ، ننه حوا ، بزر رازيانه و رازيانهء شامى هريك شش درهم ، سس صغير - كه از جزيرهء كريت آرند - و تربد هريك دوازده درهم ، سقمونيا ده درهم ، نبات بيست درهم .\r\n\r\n","description":"","footnote":"","page_name":" 311 ","page_number":339},
  {"content":"\r\n\r\nهمهء اين داروها را كوبيده و ساييده و بيخته در عسل كف گرفته بسرشند و استعمال كنند .\r\n\r\n16 - گوارشى خرما ( 1 )\r\nاين گوارشى كه به نام گوارشى خرما شناخته شده است ، در علاج بيماريهاى ناشى از خلط خام ، سرما ، و دشوار شاشيدن مفيد است و در علاج قولنج ويژگى دارد و درد قولنج را از بين مىبرد .\r\nداروهاى تركيبى گوارشى خرما از قرار زيرند :\r\nنسخه خرماى زرد ( قسب ) بدون هسته يك‌صد عدد را در سركه بينداز كه يك شبانه‌روز در سركه بخيسد . خرما را بعد از خيسيدن مچاله كن و بفشر و سركه را بپالاى . سداب خشكيده و زنجبيل هريك سيزده درهم ، فلفل سفيد سه درهم ، بورك ارمنى پنج درهم ، مغز بادام تلخ پوست كنده يك صد و پنجاه عدد ، سقمونيا پانزده درهم ، تربد بيست درهم . همه را بكوب و ببيز و با عسل كف گرفته درهم بسرش و مقدار تناولى چهار مثقال باشد .\r\n\r\n17 - گوارشى خرما ( 2 )\r\nبورك ارمنى ، زيرهء كرمانى ، بزر كرفس كوهى ، زنجبيل و فلفل سفيد هريك دوازده درهم ، سقمونيا پنج درهم ، خرماى قسب بدون هسته ، مغز بادام شيرين پوست كنده و برگ سداب هر يك ده درهم . خرما را در سركهء شراب انداز . يك شبانه‌روز در آن خيس بخورد . بعد از آن بيرونش آور و بسيار نرم بكوب ! داروهاى ديگر را نيز بكوب و همه را باهم در عسل كف گرفته بسرش و در وقت نياز چهار مثقال تناول شود .\r\n\r\n18 - گوارشى خرما ( 3 )\r\nتناول اين گوارشى در زمستان و تابستان با بدن سازگار است . در علاج تبها بسيار خوب بوده و مسهلى بدون آزار است .\r\nداروهاى تركيبىاش از اين قرارند :\r\nنسخه زنجبيل و فلفل سفيد هريك يك اوقيه ، سقمونيا دو اوقيه و نيم ، مغز بادام پوست كنده و برگ سداب هريك چهار اوقيه . مغز بادام را تنها بكوب ! سداب را نيز تنها بكوب داروهاى ديگر را نيز بكوب و علىحده بگذار ! چهار اوقيه خرماى قسب زردرنگ يا خرماى قرمزرنگ را در سركهء شراب بخيسان و سركه را از آن بپالاى و خرماى خيسيده در سركه را نرم بكوب و آن‌وقت همهء داروها را باهم در عسل بسرش !\r\n\r\n","description":"","footnote":"","page_name":" 312 ","page_number":340},
  {"content":"\r\n\r\nمقدار تناولى دو درهم است .\r\n\r\n19 - گوارشى فيروزنوش مشك‌آلود\r\nاين گوارشى در بادپراكنى ، علاج بواسير و بيمارى ناشى از خلط خام خوب است . معده را نيرو مىبخشد و كليه را گرم مىكند . در علاج باد جمع شده در زهدان مفيد است و در بند آوردن و خشكانيدن نزيف خون بواسير بسيار تأثيربخش است . پوست رخساره را صاف و زيبا مىكند و نيروى جماع را تقويت مىبخشد .\r\nداروهاى وارد در اين گوارشى از قرار زيرند :\r\nنسخه هليلهء كابلى ، هليلهء زرد ، گياه خلال دندان و بزر كرفس هريك شش درهم ، بليله ، آمله ، ننه حوا ، تودرى سرخ ، تودرى سفيد ، فلفل دراز و كنجد پوست كنده هريك چهار درهم ، قرفه ، سنبل ، جوز بويا ، زنجبيل و فلفلمويه هريك هشت درهم ، خيربوا ، كوشنه ، دارچين ختايى ، ميخك ، بسباسه ، خولنجان و نارمشك هريك شش درهم ، مشك زمين ده درهم ، مشك دو مثقال ، عنبر يك مثقال ، ريم‌آهن تربيت شده و آمادهء دارويى بودن گشته به وزن همهء داروها ، روغن حيوانى چهل مثقال . همه را با عسل كف گرفته درهم بسرش و هربار به وزن دو درهم را با دوغ كاملا كره از آن جدا شده و نبيذ مويز خوب بخورند و دو هفته بر آن دوام كنند .\r\n\r\n20 - گوارشى كندر\r\nنسخه\r\nكندر شصت درهم ، فلفل و فلفل دراز هريك ده درهم ، شكر شصت درهم ، زنجبيل و خولنجان هر يك دوازده درهم ، جوز بويا ، ميخك و خيربوا هريك پنج درهم ، مشك بسيار خوب نيم درهم .\r\nهريك از اين داروها را تنها و علىحده بكوب و ببيز و آنگاه همه را در عسل قاطى كن و بسرش !\r\n\r\n21 - گوارشى طاليسفر\r\nدر علاج سردى معده ، بادهاى پرپشت و انبوه در معده و كبد بسيار خوب است و تركيب زير را دارد :\r\nنسخه طاليسفر « 1 » پنج درهم ، زنجبيل بيست درهم ، فلفل دوازده درهم ، قاقلهء ريز و قرفه هريك شش\r\n\r\n\r\n","description":"","footnote":"\r\n( 1 ) - طاليسفر : بعضى او را برگ زيتون هند مىدانند ، حال آنكه در هند زيتون نيست . جمعى آن را ريشهء درخت -\r\n","page_name":" 313 ","page_number":341},
  {"content":"\r\n\r\nدرهم ، نبات پنج رطل .\r\nهمهء اين داروها را كوبيده و ساييده و بيخته درهم مخلوط كن و نگهدار و در وقت حاجت از آن استفاده شود .\r\n\r\n22 - گوارشى اسقف\r\nنسخه\r\nسقمونياى انطاكى و تربد ميان تهى سفيد ، هريك پنج مثقال ، فلفل و قاقله هريك سه مثقال ، زنجبيل ، دارچين ، آمله ، ميخك ، بسباسه ، نشاسته و جوزبويا . هريك دو مثقال و نيم .\r\n[ در نسخهء ديگر سقمونيا و تربد هريك سه مثقال آمده است . 
  ]\r\nهمهء داروها را بكوب و بساى و ببيز و يك رطل شكر ساييده بر آنها اضافه كن و در عسل بسرش و هربار به وزن چهار مثقال تناول شود .\r\n\r\n23 - داروى بزرگ ريم‌آهن‌آلود\r\nدر علاج درد بواسير ، سست شدن مثانه و سست شدن معده خوب است و معده را گرمى مىبخشد و نيروى جماع را افزايش مىدهد . تركيبش به قرار زير است :\r\nنسخه هليلهء سياه ، بليله ، شير آملهء تهى شده از هسته ، گياه خلال دندان هندى ، بزر كرفس ، ننه حوا و مرزهء ايرانى هريك يك اوقيه . سنبل الطيب ( علف گربه ) ، حماما ( هل ) ، قاقلهء ريز و سوسن زرد هريك سه درهم ، دارچين چهار درهم ، فلفل ، فلفل دراز ، نارمشك و نمك هندى ، هريك نيم اوقيه ، خردل يك اوقيه و نيم ، نشادر نيم درهم ، ريم‌آهن سه درهم .\r\nهمهء اين داروها را كوبيده و ساييده و بيخته با عسل كف گرفته و روغن گاوى درهم بسرش و نگهدار و در وقت احتياج استعمال كن !\r\n\r\n24 - گوارشى كوچك هليله‌اى\r\nدر علاج سستى معده ، رطوبت معده و باد بواسير بسيار خوب است و رنگ رخساره را زيبا مىنمايد .\r\nنسخه هليلهء كابلى ، بليله و شير آملهء از هسته تهى شده از هريك در اندازه برابر را با روغن حيوانى\r\n\r\n\r\n","description":"","footnote":"\r\nتوت با پوست درخت زبان گنجشك دانند . حقير فرقى بين افعال طاليسفز و تيواج ختايى نمىبينم - تحفه .\r\nتيواج ختايى : پوست درختى شبيه پوست درخت چنار است و گويند درخت زبان گنجشك سرزمين ختا است و ظاهرا طاليسفر است - تحفه .\r\n","page_name":" 314 ","page_number":342},
  {"content":"\r\n\r\nبيالاى و آنگاه در عسل كف گرفته بسرش و در ظرفى نگهدار و در وقت لازم از آن استفاده شود .\r\n\r\n25 - گوارشى بلادر ( حب الفهم )\r\nدر علاج درد معدهء كهنه و پايدار ، سرما و بيمارى فراموشكارى خوب است . فكر را صاف مىكند ، ذهن و هوش را تقويت مىبخشد و رنگ رخساره را زيبا مىنمايد . اين گوارشى ، گوارشى ويژهء حكيمان بوده و گويند مبتكرش سليمان است .\r\nنسخه فلفل ، فلفل دراز ، هليلهء سياه ، آمله و گند بيدستر هريك چهار درهم ، كوشنه ، بلادر ، برنگ ، نبات و ثمر درخت غار هريك دوازده درهم . مشك زمين هشت درهم . بلادر را به تنهايى بكوب و خوب بكوب . داروهاى ديگر را نيز همه بكوب و ببيز و سوا كن ! عسل و روغن حيوانى را در اندازهء كافى و در وزن برابر با همه مخلوط كرده و بر آتش بجوشان ؛ آنگاه كليهء داروها را در آن ريز و بهم زن و آن‌قدر بجوشد تا منعقد مىشود . حاصل را در ظرفى بريز و بگذار تا شش ماه دست نخورده بماند و بعد از شش ماه از آن استفادهء دارويى شود .\r\nكسى كه مىخواهد از اين دارو استفادهء كامل ببرد ، بايد زياد خود را خسته نكند ، از غم خوردن دورى جويد ، شراب زياد نخورد ، جماع نكند و در اثناى استعمال اين دارو شورباى سادهء نرمش‌بخش به شكم بخورد .\r\n\r\n26 - گوارشى فنجيوش ( 1 ) - كه در حقيقت معجونى است .\r\nسستى معده را بر طرف مىكند ، باد بواسير را از بين مىبرد ، مزاج تباه را اصلاح مىگرداند ، زشتى رنگ رو را به زيبايى مبدل سازد و نيروى جماع را افزايش مىدهد .\r\nنسخه بليله ، هليله ، شير آملهء تهى شده از هسته ، فلفل ، فلفل دراز ، زنجبيل ، مشك زمين و سنبل هريك ده درهم ، بزر شبت و بزر تره هريك چهار درهم ، ريم‌آهن ساييده و چهارده روز در سركهء شراب خيسيده و خشك شده و بو داده يك‌صد درهم . همهء اين داروها را ساييده و بيخته در عسل كف گرفته و روغن گاوى به‌طور تساوى بسرش و در ظرفى نگهدار ! و اگر دو درهم مشك بر آن اضافه كنند بهتر است . تا مدت شش ماه اين دوا نگهدارى شود و بعد از آن استفاده شود و مقدار تناولى دو درهم باشد .\r\n\r\n27 - فنجيوش مشك‌آلود ( 2 )\r\nمعده را تقويت مىكند و گرمى مىبخشد ، در علاج بواسير مفيد است و در تقويت نيروى جماع تأثيربخش مىباشد و تجربه شده است .\r\n\r\n","description":"","footnote":"","page_name":" 315 ","page_number":343},
  {"content":"\r\n\r\nنسخه هليلهء كابلى ، بليله ، آمله ، فلفل ، فلفل دراز ، زنجبيل ، زيره ، بزر شبت ، بزر كرفس ، بزر تره ، بزر ترتيزك آبى ، بزر شلغم ، بزر هويج ، افلنجه - كه يكى از انواع كبابه است - گل سرخ ، دارچين ختايى ، دارچين ، ميخك و جوزبويا هريك يك درهم ، بلباسه ، قاقلهء ريز ، قاقلهء درشت ، سك ، عود خام ، مو و مشك هريك دو درهم ، بزر ترتيزك سفيد سه اوقيه ، ريم‌آهن به وزن داروها . همه را كوبيده در عسل كف گرفته بسرش !\r\n\r\n28 - فنجيوش ( 3 ) -\r\nكه در اثربخشى با فنجيوش قبلى يكى است .\r\nنسخه گياه خلال دندان هندى ، زرنب ( سرو تركستانى ) ، طاليسفر ، قاقلهء ريز ، هليلهء سياه ، بليله ، آمله ، هليلهء زرد ، دارچين ختايى ، ميخك ، دانه‌هاى ثمر بلسان و ثمر پيوند مريم هريك شش مثقال ، نعناع ، فلنجه ، زنجبيل بيابانى ، درونه و فلفل دراز هريك چهار مثقال ، دارچين ، قرفه ، سنبل ، جوزبويا ، كوشنه ، فلفلمويه و زنجبيل هريك هشت مثقال ، مشك زمين ده مثقال ، شكر شانزده مثقال ، ريم‌آهن يك من ، مشك نيم درهم . همه را در عسل كف گرفته بسرشند .\r\n\r\n29 - ريم‌آهن پخته ( 1 )\r\nاين داروى تركيبى - كه ريم‌آهن پخته نام گرفته است - از انواع سرمازدگىها ، پشت درد ، تباهى و بهم خوردن عادت حيض و در علاج بواسير بسيار خوب است . اشتهاى غذا مىآورد ، مواد خام و ناپختهء هضم ناشده را بيرون مىدهد ، سردمزاجى دستگاه گوارش را اصلاح مىكند ، معده را تقويت مىبخشد ، زهدان و مثانه را نيرو مىدهد و رنگ رو را صفا و جلا مىبخشد .\r\nنسخه بزر كرفس ، بزر رازيانه ، رازيانهء شامى ، بزر كرفس كوهى ، تخم زردك بيابانى ، بزر هويج ، بزر تره ، بزر پياز ، بزر شلغم ، بزر ترب ، بزر يونجه ، ننه حوا ، بزر گزنه ، چاتلانقوش ، انگدان ، بزر شبت ، فلفل ، بزر كتان ، زيره و كشنيز هريك سه درهم ، زنجبيل بيابانى ، درونه ، بهمنان سرخ ، بهمنان سفيد ، تودرى سفيد ، تودرى قرمز ، جوزبويا ، بسباسه ، دارچين ، خولنجان ، زنجبيل ، مشك زمين ، سنبل و سوسنبر هريك چهار درهم ، هليله ، بليله ، آمله ، جفت بلوط و پوست بيخ كبر هريك ده درهم ، گياه خلال دندان ، دوال ، برباله ، ناخن پريان ، نى نهاوندى ، تخم زبان گنجشك ، نارمشك ، مرزهء ايرانى ، زنجبيل شامى ، قاقله ، خيربوا ، صندل ، قرفه و بزر گزنه هريك پنج درهم ، گل سنگ ، تخم ترتيزك ريز برگ ، مصطكى ، گل محمدى خشكيده ، مروخوش ، پوست كندر ، نعناع و پونه هريك هفت درهم ، ريم‌آهن رهاورد بصرهء در آتش سرخ شدهء در نبيذ خوشبوى چندين بار خاموش شده به وزن همه داروها . همه را درهم ريزند و بر آتش بجوشانند تا كاملا پرمايه و غليظ مىشود ؛ از آتش برگيرند ، بپالايند . به وزن يك اوقيه صبح ناشتا با آب ولرم\r\n\r\n","description":"","footnote":"","page_name":" 316 ","page_number":344},
  {"content":"\r\n\r\nبخورند و نيمروز ( ناهار ) شورباى سادهء گوشت بز را ميل فرمايند و نبيذ خالص نوش جان كنند و مدت يك هفته يا دو هفته اين روش را نگهدارند ، بهره‌ها بينند .\r\n\r\n30 - تركيب ديگر حاوى ريم‌آهن ( 2 )\r\nدر علاج سردمزاجى معده و بواسير مفيد است و تركيبش به قرار زير است :\r\nنسخه هليلهء كابلى ، بليله ، آمله ، بيخ سوسن ، زنجبيل ، عود خام ، جوز بويا ، سك ، گل محمدى ، سنبل ، گورگياه و مصطكى هريك ده درهم ، مشك يك درهم ، سونش سرب سياه هفت شبانه‌روز خيسيده در شراب خوشبوى كه ساييده شود و در تابهء آهنى بر آتش بو داده شود ، به وزن داروها . همهء داروها را درهم مخلوط كن و با روغن بادام شيرين بيالاى و در عسل كف گرفته بسرش ! مقدار يك‌بار تناول وزن دو مثقال با شراب ريحانى و يا شراب سيكى ( ميپخته ) باشد .\r\n\r\n31 - ريم‌آهن ( 3 )\r\nاين ريم‌آهنى در علاج كسى كه معده‌اش سوء مزاج گرم دارد مفيد است و تركيب زير را دارد :\r\nنسخه هليلهء كابلى ، بليله ، آمله ، بيخ سوسن ، گل محمدى و گورگياه هريك ده درهم ، ريم‌آهن به اندازهء همه داروها . ريم‌آهن را هفت شبانه‌روز در سركه بخيسان و بپالاى و آنگاه در تابه بر آتش آن را بو بده و همه را با شيرهء نبات درهم بسرش ! مقدار تناولى دو درهم با شربت سيب باشد .\r\n\r\n32 - ريم‌آهنى پخته ( 4 )\r\nداروى تركيبى ريم‌آهن پختهء زير - كه چهارمين نسخه است - در علاج ناتوانى معده و در اصلاح سوء مزاج گرم خوب است .\r\nنسخه ريم‌آهن بصره ، هليلهء زرد ، هليلهء سياه ، بليله ، آمله ، گل محمدى ، گلنار و گورگياه همه در اندازهء برابر . همه را با شراب بر آتش بجوشان ! يكباره به وزن سه اوقيه از آن تناول شود .\r\n\r\n33 - گوارشى به - كه اسهال بندآور است ( 1 )\r\nاين گوارش در علاج بند آوردن اسهال ، ناتوانى معده ، بند آوردن قى و در علاج كسانى كه بدنشان از غذا بهره نمىبيند ، بسيار خوب است و رنگ رخساره را زيبا مىكند .\r\n\r\n","description":"","footnote":"","page_name":" 317 ","page_number":345},
  {"content":"\r\n\r\nنسخه دو رطل به را پوست بكن و مغزش را - كه دانه‌ها در اوست - دور بينداز و تنها گوشتش بماند و پاك شده‌اش دو رطل باشد . عسل كف گرفته دو رطل ، فلفل ، فلفل دراز و زنجبيل هريك پنج درهم ، هل هشت درهم ، قاقله ، ميخك ، سنبل الطيب ( علف گربه ) ، دارچين و زعفران هريك دو درهم . اين داروها را بجز عسل و به كه هريك علىحده آماده شده‌اند ؛ همه را بكوب و بساى و ببيز .\r\nدو رطل به را در سركهء شراب انداز و بر آتش بجوشان تا بسيار خوب مىپزد . البته برخى از طبيبان به را در شراب مىپزند كه از سركه بهتر است . بعد از آنكه كاملا پخته شد آن را از آتش برگير و بپالاى و يك ساعت صبر كن تا رطوبتش بتراود ؛ آنگاه خوب بكوب تا نرم‌نرم مىشود .\r\nعسل را بر آتش نرم و آهسته بگذار كه كم‌كم به جوش آيد و پياپى آن را به هم زن و كم‌كم به هم زن تا نزديك به منعقد شدن مىشود . در آن اثنا به پخته را در آن عسل كه در حال آهسته جوشيدن است بريز و باز به هم زن تا به كلى مادهء آبى به از بين مىرود ؛ آنگاه ظرف را از آتش برگير و داروهاى خرد و ساييده و بيخته را به تدريج بر آن بپاش و به هم زن تا كاملا درهم مىآميزند .\r\nمحتواى ظرف را بر قطعه سنگ مرمرى صاف و هموار يا بر سينى بريز ! مرمر يا سينى را قبلا با روغن گل يا روغن كنجد چرب كن و دارو را با دست يا با هر وسيلهء ديگرى بر قطعهء مرمر يا بر سينى پهن كن كه به‌طور مساوى و هموار پهن شود . دو روز يا سه روز صبر كن تا خشك و سفت مىشود . سپس وسيلهء كارد آن را به قطعات چهارگوش ببر كه هر قطعه به وزن چهار مثقال باشد . قطعه‌هاى چهار مثقالى را در برگ ترنج بپيچ و ببند و پيش خودت نگهدار و در وقت نياز اينها را به كار ببر !\r\nبرخى از طبيبان به وزن دو درهم مشك را بر آن مىافزايند كه خوشبوى مىشود و بهتر است .\r\n\r\n34 - گوارشى به اسهال‌دهنده ( 2 )\r\nاين گوارشى چيزهاى نمناك و مرطوب خارج از مصرف را در بدن مىخشكاند و در تسكين درد قولنج بسيار تأثيربخش است .\r\nنسخه به پوست كندهء تهى شده از تخم و تخمدان ، يعنى تنها گوشت به پوست كنده ، يك رطل ، عسل كف گرفته دو رطل ، زنجبيل و فلفل دراز هريك چهار درهم ، دارچين دو درهم ، هل ، قاقله و زعفران هريك سه درهم ، مصطكى پنج درهم ، سقمونيا ده درهم ، ترب سفيد خوب و برگزيده سى درهم . به را با شراب بر آتش بپز و به همان دستور سابق كه در گوارش به قبلى گفتيم عمل كن !\r\nداروها - غير عسل و به - را كوبيده و ساييده و بيخته آماده كرده و در آن مخلوط كن و هربار به وزن چهار مثقال را با آب گرم بخورند .\r\n\r\n","description":"","footnote":"","page_name":" 318 ","page_number":346},
  {"content":"\r\n\r\n\r\n35 - گوارشى به مسهل ديگر ( 3 )\r\nبه خوشبوى را آورده و در خمير بپيچ و با خمير برشته شود ( كفيده شود ) . از گوشت به كفيده چهار درهم ، فلفل و زنجبيل هريك دو دانگ ، سقمونيا يك درهم . همه را بكوب و در عسل كف گرفته بسرش ! از اين دارو يك درهم با شراب تناول شود .\r\n\r\n36 - گوارشى به با افشرهء به ( 4 )\r\nكسى كه اشتهاى خوراك ندارد ، كسى كه خوراك هضم نمىكند ، كسى كه كبدش ضعيف و ناتوان است و كسى كه معدهء سست و لغزان دارد از اين گوارشى استعمال كند بسيار فايده بيند .\r\nنسخه به درشت و خوب و گس‌مزه ، پوست كنده و تخم و تخمدان افكنده و تنها گوشتش مانده را بفشر تا آب به را به وزن چهل اوقيه به دست مىآورى . چهل اوفيه عسل كف گرفته را با آن مخلوط كرده و سى اوقيه سركهء شراب را نيز با عسل و آب به قاطى كن ! همه را باهم - كه مخلوط شده‌اند - در ظرفى بر آتش نرم بگذار كه آهسته بجوشد . تا كف كرد با كفگير كف را بگير ! زنجبيل سه اوقيه ، فلفل سفيد دو اوقيه كوبيده و آماده باشند در اثناى آهسته جوشيدن از آن دو دارو كه درهم مخلوط كرده‌اى بر اين مجموعه بپاش و صبر كن تا مانند انگشت‌پيچ همديگر را مىگيرند .\r\nبايد اين دارو را اقلا دو ساعت يا سه ساعت قبل از غذا تناول كنند . و اگر بعد از غذا هم بخورند زيانى در برندارد .\r\nاگر خواستى اين دارو را براى علاج كسى آماده كنى كه معده‌اش حرارت دارد ، يا خلط مرارى در معده‌اش جمع شده است ، فلفل و زنجبيل را در دارو وارد مكن و تنها آب به و عسل و سركه در اندازه‌اى كه معين كرديم كافى است .\r\nاگر براى كسانى اين دارو را آماده مىكنى كه مزاج معده‌شان ميانگين است و گرمى زياد و سردى زياد ندارد و خلط مرارى و خلط بلغمى به حد زياد در معده‌شان نيست ، زنجبيل را يك دوم آنچه سابقا ذكر كرديم به كار ببر ! مثلا يك اوقيه فلفل و يك اوقيه و نيم زنجبيل را در گوارشى وارد كن !\r\nاگر براى كسانى اين گوارشى مىسازى كه خلط بلغم زياد در معده‌شان جمع آمده است ، زنجبيل و فلفل را دوچندان كن ! يعنى زنجبيل شش اوقيه و فلفل چهار اوقيه باشد .\r\n\r\n37 - گوارشى به ( 5 )\r\nمعده را تقويت مىكند و اشتهاى خوراك را برمىانگيزد .\r\n\r\n","description":"","footnote":"","page_name":" 319 ","page_number":347},
  {"content":"\r\n\r\nنسخه افشرهء به سه رطل ، عسل سه رطل ، سركهء تند و پرمايه دو رطل . بر آتش زغال ( اخگر ) باهم بجوشند .\r\nكفش را بگير ! زنجبيل پنج درهم ، فلفل سفيد ، فلفل سياه و فلفل دراز هريك سه درهم ، دارچين دو درهم ، عود خام سه درهم . اين داروها را بكوب و بساى و ببيز و با عسل و آب به و سركه كه بر آتش مىجوشد مخلوط كن و بهم زن تا دارويى پرمايه و انگشت‌پيچ مانند مىشود . يك قاشق ( يك مثقال ) قبل از غذا بخورند و بعد از دو ساعت از غذا دوباره بخورند .\r\n\r\n38 - گوارشى هندى\r\nدر تسكين درد قولنج ، درد مفاصل ، نقرس و درد پشت بسيار خوب است .\r\nنسخه سقمونيا ده مثقال ، جوزبويا ، قاقله ، زنجبيل ، دارچين ، قرفه ، نارمشك ، ميخك و فلفل هريك پنج مثقال ، تربد يك صد مثقال ، شكر يك‌صد مثقال . اين داروها را همگى كوبيده و بيخته در عسل بسرش !\r\n\r\n39 - گوارشى شاهان - كه داروى ساليانه است\r\nمنظور از داروى ساليانه آن است كه بايد مدت يك سال هر روز بخورند و بر آن دوام كنند ، به يارى خداوند تعالى عمرشان دراز مىشود . كسى بر اين گوارشى دوام كند هرچه بيمارى در بدن دارد همه از بين مىروند و خوب مىشود ، موهايش - آنچه قبل از عادت كردن به خوردن اين گوارشى سفيد نشده است - تازه سپيد نمىشود .\r\nچنان كه روايت كرده‌اند ، از قديم الايّام پادشاهان اين گوارشى را استعمال مىكرده‌اند و بهره‌ها ديده‌اند . اين گوارشى در علاج ناسور سفيد و سياه و سرخ ، در علاج سيلانات مواد بدجنس از بدن ، در زدودن رنگ زردى ، در سرمازدگيها و در تپش مفاصل بسيار مفيد است . چشم را جلا مىدهد ، رنگ رخسار را صاف و زيبا مىكند و انسان را به جماع كردن زياد وامىدارد كه هيچ زيانى در بر ندارد و پرهيز هم نمىخواهد .\r\nنسخه هليلهء سياه ، بليله و آمله هريك سى و شش مثقال ، سياهدانه بيست و چهار مثقال ، فلفل ، اشه ( اندران ) ، فلفل دراز ، زنجبيل و فلفلمويه هريك بيست و دو مثقال ، نارمشك ، قاقله و مشك زمين ( سعد ) هريك دو مثقال ، كبابه و بلادر ( حب الفهم ) هريك شش مثقال .\r\nاين داروها را يكى يكى بكوب و ببيز ! تا وزن نكنى بايد از هم سوا باشند . وزنهايى كه گفتيم بايد بعد از بيختن و پاك شدن از هر آلايشى به اعتبار آيد ؛ يعنى كوبيده و بيختهء هر دارويى برابر\r\n\r\n","description":"","footnote":"","page_name":" 320 ","page_number":348},
  {"content":"\r\n\r\nبا وزن تعيين شده باشد . آنگاه همه را درهم مخلوط كن !\r\nپانيد سجزى « 1 » به وزن ششصد مثقال را در طشتكى يا ديگ پاكيزه‌اى بريز و بر آتش بسيار نرم و آهسته بگذار و كمكى آب بر آن بپاش كه پانيد حل شود . هرگاه حل شد و غلت خورد ، داروهاى ساييده و بيخته را در آن بريز و بهم زن تا كاملا درهم مىآميزند ؛ آنگاه ظرف را از آتش برگير و در جايى ثابت نگهدار تا كمى سرد ( ولرم ) مىشود . دستت را با روغن زيتون يا با روغن گاوى چرب كن و از اين دارو حب بساز ! هر حبى به اندازهء يك عدد فندق باشد . بعد از آن هر روز يكى از اين حبها را با آب سرد تناول كنند ! اين دارو در حقيقت سرور داروها است .\r\n\r\n40 - گوارشى شيشه‌اى مسهل\r\nبراى كسانى كه نقرس يا درد پشت دارند مفيد و در كليهء بيماريهاى ناشى از سردمزاجى بهره‌رسان است .\r\nنسخه سقمونيا ، دارچين ، گياه خلال دندان و زنجبيل هريك هشت درهم ، فلفل سياه شش درهم ، تربد ده درهم ، فلفل دراز شش درهم ، قاقله ، ميخك ، بزر كرفس و ننه حوا هريك چهار درهم ، نشادر و نمك هندى هريك دو درهم ، پانيد و شكر هريك بيست درهم ، صمغ انگدان دو درهم و نيم ، مسحقونيا « 2 » ( كف شيشه ) سه درهم .\r\nداروها را همگى خوب كوبيده با عسل بسرشند و دو درهم يا چهار درهم را با آب ولرم بخورند .\r\n\r\n41 - گوارشى كنجد\r\nكنجد پوست كنده ، زيرهء كرمان و زنجبيل هريك ده درهم ، فلفل و فلفل دراز هريك پنج درهم ، دارچين دو درهم ، قاقله و هل هريك سه درهم ، نبات و پانيد هريك شصت درهم .\r\nداروها را همگى كوبيده و ساييده و بيخته درهم مخلوط كن و نگهدار و در وقت نياز به كار ببر !\r\n\r\n42 - گوارشى چاتلانقوش « 3 »\r\nملين است ، در علاج سردمزاجى معده خوب است ، براى بواسيرداران مفيد مىباشد و در بهره رسانيدن خوراك به بدن كمك مىكند .\r\n\r\n\r\n","description":"","footnote":"\r\n( 1 ) - پانيد بدون آرد جو كه از ترنگبين صاف سازند و منسوب به سجستان است - تحفه .\r\n( 2 ) - مسحقونيا : 1 ) كف شيشه كه بعد از گداختن شيشه بر روى شيشه مىماند ؛ 2 ) شيشه و سنگ سرمه و جوش كورهء خوب ساييده و مخلوط باهم - تحفه .\r\n( 3 ) - چاتلانقوش : ثمر درخت بنه . در زبان كردى آن را قه‌زوان و كسكان گويند - م .\r\n","page_name":" 321 ","page_number":349},
  {"content":"\r\n\r\nداروهاى گوارشى چاتلانقوش از قرار زيرند :\r\nنسخه ثمر درخت بنه ، عسل بلادر و كنجد پوست كنده هريك بيست و چهار مثقال ، نبات نود و شش مثقال ، هليلهء كابلى ، بليله ، آملهء تهى شده از هسته ، زنجبيل ، فلفل دراز ، برنگ ، ساذج هندى و گياه خلال دندان هريك چهار درهم ، فلفل ، مرزنگوش و بسباسه هريك دو درهم . همهء اين داروها را باهم در روغن گاوى و عسل كف گرفته بسرش و شش ماه نگهدار و بعد از شش ماه مورد استفاده واقع شود .\r\nهربار دو درهم از آن را با دوغ گاوى بخورند و روزهايى كه بر اين گوارشى دوام مىيابند شيربرنج بخورند .\r\n\r\n43 - گوارشى انگدان ( 1 )\r\nدر علاج بادكردگى شكم و معده و فرونشاندن قرقر شكم و بادهاى انبوه و پرمايه بسيار مفيد است .\r\nنسخه فلفل و بزر كرفس هريك دوازده درهم ، انگدان سياه چهارده درهم ، بزر كرفس كوهى ، ماميران ، پونه ، آويشم و سيساليون هريك هشت درهم ، كاشم سيزده درهم .\r\nهمهء اين داروها را كوبيده و ساييده و بيخته در عسل كف گرفته بسرش و در ظرفى نگهدار ! در وقت نياز از آن تناول شود .\r\n\r\n44 - گوارشى انگدان ( 2 )\r\nاين دومين گوارشى انگدان براى كسانى كه كبدشان سردى چشيده و سختى ديده ، و كسانى كه آب زرد ( زرداب ) دارند و در علاج سردمزاجى معده و گرده بسيار خوب است .\r\nنسخه انگدان سياه ده درهم ، بزر ترتيزك آبى و بزر گندنا ( تره ) هريك هشت درهم ، زنجبيل ، بليله و آملهء از هسته تهى شده هريك هفت درهم ، ننه حوا ، بزر كرفس ، رازيانهء شامى ، قاقلهء ريز ، زيرهء كرمانى و دارچين هريك پنج درهم ، هليلهء سياه تهى شده از هسته هفت درهم ، قرفه هفت درهم ، فلفل و فلفل دراز هريك چهار درهم ، سنبل الطيب ( علف گربه ) دو درهم ، ميخك يك درهم ، پانيد سفيد بيست درهم .\r\nداروها را همگى كوبيده و ساييده در عسل كف گرفته بسرش و در ظرفى نگهدار و در وقت نياز از آن تناول شود .\r\n\r\n","description":"","footnote":"","page_name":" 322 ","page_number":350},
  {"content":"\r\n\r\nهربار وزن دو درهم از آن را با آب رازيانهء شامى و مصطكى و سنبل بخورند .\r\n\r\n45 - گوارشى كافور ( 1 )\r\nبراى كبد و معده ناتوانان ، براى بيرون راندن بادهاى انبوه از درون و براى هضم كردن غذا اين گوارشى مفيد است .\r\nنسخه كافور ، زعفران ، عود ، قاقله ، خيربوا ، كبابه ، كاشم ، قرفه ، ميخك ، دوال ، سنبل ، بسباسه ، صندل سفيد ، فلفل ، فلفل دراز ، دارچين ، گياه خلال دندان ، نارمشك ، شقاقل ، خولنجان ، جوز بويا ، زنجبيل ، مشك زمين و فلفلمويه هريك يك جزء متساوى ، شكر به وزن همهء داروها .\r\n\r\n46 - گوارشى كافور ( 2 )\r\nبراى كسانى كه بدهضم هستند ، كسانى كه معدهء ناتوان دارند و كسانى كه بلغم غليظ در آنها زياد است اين گوارشى كافور بسيار مفيد است .\r\nنسخه فلفل ، جوزبويا ، زنجبيل ، ميخك ، بسباسه ، دارچين ، قرفه ، نارمشك ، فلفلمويه ، نارقيصر « 1 » ، ميخك كاشتنى ، كافور و زعفران هريك دو درهم .\r\nهمهء اين داروها را كوبيده و ساييده و بيخته در عسل كف گرفته بسرشند و در ظرفى نگهدارند و از آن استفاده كنند .\r\n\r\n47 - گوارشى كافور ( 3 ) - كه از اوّلى تأثيربخش‌تر است .\r\nنسخه\r\nزنجبيل ، فلفل ، فلفل دراز ، دارچين ، قرفه ، ساذج هندى ، بسباسه ، ميخك ، نارمشك ، طاليسفر ، مشك زمين ، تباشير و عود هندى خالص هريك نيم اوقيه ، كافور و مشك هريك دو درهم و نيم ، نبات ده اوقيه و نيم .\r\nداروها را همه در عسل كف گرفته بسرش و نگهدار و از آن استفاده كن .\r\n\r\n48 - گوارشى عود\r\nدر تقويت معده ، هضم كردن خوراك و برچيدن بلغم بسيار مددكار است و معده را به اندازهء لازم گرم مىكند .\r\n\r\n\r\n","description":"","footnote":"\r\n( 1 ) - نارقيصر گياهى است باريك و سرخ كمى مايل به زرد . در مصر آن را پاى كبوتر نامند - تذكرهء انطاكى .\r\n","page_name":" 323 ","page_number":351},
  {"content":"\r\n\r\nنسخه سنبل الطيب ( علف گربه ) ، سنبل رومى ، بزر كرفس ، رازيانهء شامى و مصطكى هريك يك درهم ، عود سه درهم ، ميخك دو درهم ، بسباسه دو درهم و نيم ، قرفه و سك هريك دو درهم ، هليلهء كابلى در شراب خيسيدهء بو داده و برنج مشك هريك دو درهم و نيم ، جوز بويا يك درهم و نيم ، مروخوش سه درهم ، گل محمدى و نى نهاوندى هريك دو درهم .\r\nهمه را با شراب سيكى بسرش و مقدار تناولى به وزن دو مثقال است .\r\n\r\n49 - گوارشى دارچين\r\nدر علاج ناتوانى كبد و معده و كليه مفيد است ، خلطهاى غليظ را پاكسازى مىكند و بادها را مىپراكند .\r\nنسخه دارچين ، عود و زنجبيل شامى هريك شش درهم ، ميخك ، فلفل سياه ، فلفل دراز ، برباله و سنبل هريك پنج درهم . زنجبيل يك اوقيه ، نعناع هشت درهم ، خيربوا و قرفه هريك دو درهم ، مصطكى ، رازيانهء شامى ، بزر رازيانه و دارچين ختايى هريك سه درهم .\r\nهمه را در عسل كف گرفته بسرشند و تناول كنند .\r\n\r\n50 - گوارشى هندى\r\nدر علاج قولنج ، سردى معده ، درد مفاصل و نقرس مفيد است .\r\nنسخه گياه خلال دندان ( شيطرج ) و ساذج هندى هريك چهار درهم ، جوز بويا و ننه حوا هريك هشت مثقال ، فلفل و فلفل دراز هريك بيست مثقال ، زنجبيل بيست مثقال ، هليلهء سياه يك‌صد و بيست مثقال ، نارمشك هشت مثقال ، ميخك پنج درهم ، جوز بويا هشت مثقال ، بسباسه چهار درهم ، پانيد چهل مثقال . همه را بكوب و درهم مخلوط كن و هروقت لازم بود وزن دو درهم از آن را كه گرد دارويى شده است در دهن ريزند و با نبيذ كهنه ببلعند .\r\n\r\n51 - گوارشى زنجبيل\r\nدر علاج ناتوانى معده ، براى روده‌ها ، براى هضم خوراك و براى باد از شكم بيرون راندن خوب است . در بيمارى قى و اسهال خوب دارويى است و اسهال را بند مىآورد .\r\nنسخه زنجبيل بيست درهم ، صمغ عربى و خيربوا هريك ده درهم ، ميخك و دارچين هريك پنج درهم ،\r\n\r\n","description":"","footnote":"","page_name":" 324 ","page_number":352},
  {"content":"\r\n\r\nجوز بويا يك عدد ، زعفران يك درهم ، نشاسته چهل و دو درهم ، نبات يك رطل .\r\nهمه را كوبيده درهم مخلوط كنند و به اندازهء لازم از آن در دهان ريزند .\r\n\r\n52 - گوارشى مشك\r\nبراى كسانى كه معدهء ناتوان دارند ، براى دفع باد از معده ، در علاج باد ناشى از بواسير و در علاج خفقان قلب بسيار مفيد است .\r\nنسخه مشك نيم مثقال ، خيربوا ، قاقله ، ميخك ، زنجبيل و فلفل دراز هريك ده درهم ، دارچين سه درهم ، عود هندى يك اوقيه ، زعفران دو درهم ، شكر به وزن همهء داروها . كوبيدهء همه را در عسل بسرشند و به كار گيرند .\r\n\r\n53 - گوارشى ترنج\r\nباد را از شكم مىراند ، در هضم غذا كمك است و دهان را خوش‌بو مىكند .\r\nنسخه پوست ترنج كاملا زرد خشكيده به وزن سى درهم ، ميخك ، جوز بويا ، فلفل دراز ، فلفل ، خيربوا ، دارچين ، خولنجان و زنجبيل هريك يك درهم ، مشك يك دانگ و نيم .\r\nهمه را كوبيده در عسل بسرش و تناول شود .\r\n\r\n54 - گوارشى قيصر\r\nدر علاج سرماخوردگيها ، در بيرون دادن ناپخته و هضم نشده و در تسكين درد قولنج مفيد است .\r\nريختنىهاى لزج و پرمايه را بيرون مىدهد و براى مبتلايان به نقرس بهره‌رسان است .\r\nنسخه فلفل دراز ، زنجبيل ، هليلهء زرد ، سقمونيا ( محموده ) و تربد هريك دوازده درهم ، بزر كرفس ، ننه حوا ( نانخواه ) ، عاقرقرحا و نمك بلورى هريك شش درهم ، شكر شانزده درهم .\r\nهمه را در عسل بسرش و از آن تناول شود .\r\n\r\n55 - گوارشى ريگ‌ماهى\r\nاين گوارشى در تقويت نيروى جنسى معركه مىكند .\r\nداروهاى وارد در گوارشى ريگ‌ماهى از قرار زيرند :\r\n\r\n","description":"","footnote":"","page_name":" 325 ","page_number":353},
  {"content":"\r\n\r\nنسخه بزر مارچوبه ، بزر پياز ، بزر شلغم ، بزر يونجه ، بزر گندنا ( تره ) ، بزر هويج ، بزر ترتيزك آبى ، بزر گزنه ، بزر ريحان سبز مايل به زرد ، ثمر درخت بنه ، تخم زبان گنجشك ، كنجد پوست كنده ، بزر ترب ، تودرى سفيد ، تودرى سرخ ، مغز دانهء ثمر صنوبر و بزر ترتيزك ( شاهى ) هريك سه درهم ، زنجبيل ، شقاقل ، خولنجان و فلفل دراز هريك پنج درهم ، دارچين ، جوزبويا ، بهمنان سفيد و بهمنان سرخ هريك دو درهم ، ناف ريگ‌ماهى پنج درهم ، پياز دشتى برشته سه درهم ، پانيد به وزن همهء داروها .\r\nهمه را كوبيده و بيخته در عسل كف گرفته بسرش و هربار ناشتا به وزن دو درهم با دوشاب يا شير تازه دوشيده و يا عسلاب تناول شود .\r\n\r\n56 - گوارشى بىنام\r\nاين گوارشى گمنام در تقويت معده مفيد است ، در هضم خوراك كمك مىكند ، مليّن است و در تسكين تپش غير طبيعى قلب خوب است .\r\nنسخه هليلهء كابلى پانزده درهم ، طاليسفر پنج درهم ، زنجبيل بيابانى ، درونه و دارچين ختايى هريك سه درهم ، تربد بيست درهم ، سقمونيا سه درهم ، پانيد بيست درهم .\r\nهمه را در عسل بسرش و هربار سه درهم تناول شود .\r\n\r\n57 - گوارشى خوب و آزموده - كه از تأليفات ما است .\r\nنسخه\r\nعود سه درهم ، كافور يك چهارم درهم ، مشك يك سوم درهم ، بسباسه ، نارمشك ، مشك زمين ، برنج مشك ، سرو تركستانى و زنجبيل بيابانى هريك يك مثقال ، دارچين ، مصطكى ، زنجبيل ، فلفل و ميخك هريك دو درهم ، گل گاو زبان پنج درهم ، بزر رازيانه ، بزر كرفس ، سوسن زرد و سنبل هر يك سه درهم .\r\nهمه را در عسل بسرش ! و از آن استفاده شود .\r\n\r\n58 - گوارشى بزرگ هليله‌اى\r\nاين گوارشى معدهء سست را سرحال مىآورد ، بادهاى درونى ناشى از بواسير را چاره‌ساز است و در نيرو بخشيدن به توان جنسى خوب است .\r\n\r\n","description":"","footnote":"","page_name":" 326 ","page_number":354},
  {"content":"\r\n\r\nنسخه هليلهء سياه ، بليله ، آمله ، فلفل دراز و فلفل هريك سه جزء ، زنجبيل ، بوزيدان ، شير آمله ، گياه خلال دندان هندى ، شقاقل ( و در نسخهء ديگر بسباسه ) از هريك يك جزء ، تودرى سفيد ، تودرى سرخ ، تخم زبان گنجشك ، بزر انار بيابانى - كه منظورم از آن خيرى قرمز است - ثمر گياه قلقل - كه در فارسى آن را نارشعان نامند - ( دارشيشعان - نسخه . ) كنجد پوست‌كنده و نبات هريك دو جزء ، بهمنان سفيد و بهمنان سرخ هريك نيم جزء .\r\nداروى خشك را علىحده و كنجد را علىحده بكوب ! سپس همه را باهم مخلوط كرده و با روغن گاوى بيالاى و در عسل كف گرفته بسرش !\r\n\r\n59 - گوارشى عود - كه تأليف ماست .\r\nهل ، زنجبيل ، دارچين ، دارچين ختايى ، زعفران ، فلفل ، برنجمشك و زنجبيل بيابانى هريك پنج درهم ، مشك زمين ، سرو تركستانى ، ساذج هندى و ميخك هريك سه درهم ، عود خام هفت درهم ، عنبر يك مثقال ، لاجورد و كافور هريك دو دانگ ، تربد چهار درهم ، نمك هندى يك درهم .\r\nهمه را بكوب و بساى در عسل بسرش و يا در شكر مخلوط كن !\r\n\r\n","description":"","footnote":"","page_name":" 327 ","page_number":355},
  {"content":"\r\n\r\n\r\nگفتار چهارم داروهاى در دهن ريختنى و كفلمه كردنى براى بزرگسالان و كودكان\r\nما در اين گفتار - چنان كه در بحث از گوارشىها يادآور شديم - داروهايى را ذكر مىكنيم كه در درجهء اول اهميت قرار دارند . داروهاى كفلمه كردنى ديگرى نيز هستند كه آنها را به محتويات جملهء دوم واگذار مىكنيم .\r\n\r\n1 - مقلياثا در علاج زحيرى ، شكم و دل‌پيچه ، در بند آوردن اسهال و در علاج بواسير مفيد است .\r\nنسخه بزر شاهى برگ باريك بو داده يك رطل و نيم ، زيرهء كرمانى يك شبانه‌روز در سركه خيسيدهء خشك شدهء بو داده و بزر ترهء بو داده هريك چهل مثقال ، بزر كتان بو داده چهار اوقيه ، مصطكى يك اوقيه ، هليلهء كابلى سرخ شده در روغن حيوانى سه اوقيه .\r\nمقدار تناولى سه درهم با ربّ به و آب سرد باشد .\r\n\r\n2 - گرد دارويى ديگر در علاج باد ناشى از بواسير و اسهال آزاردهنده و در علاج زحير و دل‌پيچه مفيد است .\r\nنسخه تخم رشاد ( ترتيزك باريك برگ ) بو داده يك رطل ، بزر كتان بو داده ، و ثمر اسفرزه هريك سه درهم ، بزر كرفس بو داده ، گل ارمنى و بزر مروخوش از هريك دو درهم و نيم . صمغ عربى يك درهم .\r\n\r\n","description":"","footnote":"","page_name":" 328 ","page_number":356},
  {"content":"\r\n\r\nكسيلا - كه اسهال را بند مىآورد .\r\nنسخه كسيلا ، ثمر آس ، جفت بلوط ، تخم ترتيزك سفيد ، زنجبيل بيابانى ، گل سنگ ، كتيرا ، انار دشتى ، صمغ فيلزهره ، فندق و پسته هريك يك جزء متساوى ، مغز بادام شيرين پوست كنده ده درهم ، آرد گندم بيختهء بىسبوس بيست درهم . همه را درهم مخلوط كن و استعمال شود .\r\n\r\n4 - دارويى كفلمه‌اى كه براى زنان باردار بسيار خوب است .\r\nهمين دارو در تقويت كبد و معده و در پراكندن بادهاى درون مفيد است .\r\nنسخه مرواريد ريز و عاقرقرحا هريك يك درهم ، زنجبيل و مصطكى هريك چهار درهم ، زنجبيل بيابانى ، درونه ، بزر كرفس ، سوسن زرد ، خيربوا ، جوز بويا ، فلفل و دارچين هريك دو مثقال ، تودرى و بزر رازيانه هريك يك مثقال ، شكر به وزن همه داروها .\r\n\r\n5 - عباده براى معده سستان ، براى كسانى كه معده‌شان خارج از حد لازم مرطوب است و براى كسانى كه كبدشان لاغر است\r\nاين داروى كفلمه‌اى بسيار خوب است .\r\nنسخه لاك ، چوبكهاى شاخهء بلسان ، ثمر مورد ، بلوط خشك ، نبات ، مصطكى ، پوست انار و مازو هريك يك جزء ، لبانه و زنجبيل هريك يك چهارم جزء .\r\nهمه را بكوب و ببيز ! صبحهاى زود و شبها هنگام خواب به وزن دو مثقال به مدت يك هفته از آن تناول كنند و در اين هفته ابدا گوشت نخورند .\r\n\r\n6 - داروى ديگر براى گرم‌مزاجان و تب‌داران\r\n، براى كسانى كه جوشهاى سرخ و غيره بر پوستشان نمودار مىشود ، براى جلوگيرى از عطسه كردن موذى و در علاج زبان بندآمده از اثر بيمارى برسام - كه زبان را بدان ماساژ دهند - بسيار خوب است .\r\nنسخه مشك به وزن دو دانگ ، صمغ فيلزهره و سك هريك يك درهم ، كافور يك درهم و دو دانگ ، زعفران دو درهم ، قاقله ، ميخك و جوز بويا هريك چهار مثقال ، گل سرخ ، گلنار و تباشير هريك شش مثقال ، نبات سفيد شصت درهم . همه را كوبيده و بيخته درهم مخلوط كن !\r\n\r\n","description":"","footnote":"","page_name":" 329 ","page_number":357},
  {"content":"\r\n\r\nاگر به كسى مىدهى كه حرارت بدنش غلبه كرده و شديد است ، جوز بويا را در تركيب داخل مكن !\r\nمقدار تناولى از اين دارو براى بزرگسالان هربار نيم مثقال و براى كودكان از وزن دو حبه تا يك قيراط كافى است .\r\n\r\n7 - كفلمهء خربزهء دراز كسانى كه معده‌شان سست شده است و از اسهال غير طبيعى رنج مىبرند و كسانى كه نفس كشيدنشان بر مرام نيست از اين دارو بسيار بهره مىبرند .\r\nنسخه يك خربزهء دراز را آورده مغزش را بيرون ريز ! قاوت ثمر كنار ، قاوت مقل ، قاوت ساماروغ - كه نوعى قارچ است - آرد كنجد بو داده و برنج بو دادهء كوبيده هريك در وزن برابر هم در جاى مغز خربزه بچپان و بگذار تا نم خربزه را كاملا برمىمكند ؛ آنگاه همه را بيرون آور و بخشكان و نرم بساى و هربار قريب چهار درهم از آن كفلمه شود .\r\n\r\n8 - تركيب ديگر براى كودكانى كه مزاج پرحرارت و رطوبى دارند\r\nاين داروى در دهن ريختنى خوب است .\r\nنسخه هليلهء سياه و زيرهء كرمانى هريك پنج درهم ، مصطكى بيست و پنج درهم ، زنجبيل دو درهم .\r\nداروها را هريك به تنهايى بكوب و ببيز و همه را درهم بياميز ! اگر وقت تابستان و گرم است ، آن را با روغن كنجد بيالاى و اگر وقت زمستان و سرما است با روغن زيتون چربش كن ! در فصل گرما با شكر به كودك بده ، اما اگر هوا سرد است با نبات به خورد بچه بده و زنجبيل وارد دارو نباشد .\r\nاين دارو براى كودكانى كه مزاج بيش از حد لازم رطوبى دارند خوب است .\r\n\r\n9 - كفلمهء ارسطو - كه براى اسكندر ساخته است .\r\nاين داروى ارسطويى در علاج تباهى معده ، و بهم خوردن نظام دستگاه گوارش ، براى زدودن رنگ زردى ، براى از بين بردن بوى گند دهان ، در علاج خيالاتى شدن و فراموشكارى بسيار خوب است . به هضم غذا كمك مىكند و دلشادكننده است .\r\nنسخه قرفه ، ساذج هندى ، هل ، عود هندى ، برباله ، مصطكى ، هليلهء كابلى تهى شده از هسته ، شاه\r\n\r\n","description":"","footnote":"","page_name":" 330 ","page_number":358},
  {"content":"\r\n\r\nافسر ، برنجمشك ، نارمشك ، نارقيصر ، زيره ، دارچين ، دوال ، فلفل ، فلفل دراز ، زنجبيل ، ميخك ، انار دانه ، جوز بويا و قاقله هريك دو جزء ، مشك ، عنبر و كافور هريك يك جزء ، نبات شش برابر وزن همه داروها .\r\nناشتا و بعد از خوردن ناهار از يك درهم تا سه درهم از آن با آب سرد تناول شود . چنان كه مدحش كرده‌اند بسيار بهره‌رسان است .\r\n\r\n10 - كفلمه برمكى براى توان‌بخشى به معده و در علاج كرم شكم مفيد است .\r\nنسخه هليله ، آمله و برنگ از هريك يك جزء برابر ، مغز دانهء تربد سه جزء ، فانيد با نبات ساخته شش جزء . به وزن ده درهم تناول شود .\r\n\r\n11 - كفلمهء اسفند ( پياز دشتى - نسخه . )\r\nاين دارو براى كودكانى كه از چيرگى خلط مرارى و بلغم رنج مىبرند بسيار خوب است و تجربه شده است . اسهال مىدهد و بچه از خوردنش دلش بهم مىآيد .\r\nنسخه هليله ، بليله ، آمله ، عاقرقرحا ، گل سرخ ، گلنار ، سماق ، ثمر درخت كادى ( كدر ) ، زردچوبه ، جوز القى ، ثمر آس ، پونهء بيابانى ، مازو ، قاقله و ميخك هريك يك جزء متساوى .\r\nهمه را كوبيده و بيخته درهم مخلوط كن و به كار بر !\r\n\r\n12 - دارويى ديگر براى كودكان بدن كودك را از تراوش نم و از خلط مرارى ناسازگار پاك مىكند .\r\nنسخه هليلهء زرد پنج عدد ، ثمر درخت گز بزرگ ، عنبر مصنوعى داروسازان ، ماميران ، پونهء بيابانى ، گلنار ، صمغ فيلزهره ، سك ، زعفران ، قاقله ، مازو و نبات هريك به وزن هليله‌ها .\r\nهمه را كوبيده و باهم مخلوط كرده و بر حسب سن كودك اندازهء تناولى را تعيين كن !\r\n\r\n13 - دارويى ديگر ويژهء كودكان نسخه\r\nگل محمدى ، گلنار ، جوش كوره ، عاقرقرحا ، سماق ، رب شيرين‌بيان ، دانهء ثمر گز بزرگ ، هليله ،\r\n\r\n","description":"","footnote":"","page_name":" 331 ","page_number":359},
  {"content":"\r\n\r\nبليله ، مازو ، بسباسه ، ثمر آس ، تباشير ، كبابه ، قاقله ، صمغ فيلزهره ، زعفران ، سك ، زردچوبه ، دارچين ختايى ، عنبر ساختهء داروسازان ، پونهء بيابانى و پوست برنج ( شلتوك ) را در اجزاء برابر بكوب و ببيز و درهم‌آميز !\r\n\r\n14 - داروى ديگر ويژهء كودكان نسخه\r\nنبات ، گل سرخ ، صمغ فيلزهره ، زعفران ، سماق ، تباشير ، ماميران ، پونهء بيابانى ، گلنار ، قاقله و ثمر گز بزرگ هريك يك جزء . همه را درهم مخلوط كن !\r\nاز داروى فوق براى كودك بسيار خردسال به اندازهء يك قيراط و براى بزرگ‌تر بيشتر تجويز كن !\r\n\r\n15 - كفلمه براى بزرگان در علاج اسهال بسيار شديد ، پوسته‌اندازى روده‌ها ، تباهى معده و ناتوانى معده بسيار خوب است\r\n. نسخه خرنوب مصرى و ساماروغ هريك پنج جزء ، سك يك جزء ، هريك از داروها را علىحده بكوب و بعدا درهم مخلوط كن !\r\nصبح و شب هر روز به وزن دو درهم كفلمه بفرمايند بهره بينند .\r\n\r\n16 - كفلمهء ديگر در علاج بيمارى طحال ، در چارهء بدهضمى ، و براى زيباتر كردن پوست چهره اين كفلمه بسيار خوب است .\r\nنسخه از تخم ترتيزك سفيد دويست و هشتاد مثقال بياور در ظرفى بريز و روغن كنجد بر آن اضافه كن به اندازه‌اى كه روغن ، تخم ترتيزك را بپوشاند . ظرف را بر آتش نه كه آرام‌آرام بجوشد تا منعقد مىشود ؛ آنگاه : انار دشتى كوبيده هفتاد و يك درهم ، زيرهء كرمانى چهار درهم ، ننه حواى شامى دو درهم را در آن منعقد شده بريز و بهم زن !\r\nصبح زود بيمار پر يك كف از آن با آب سرد نوش جان كند . اما در اثناى روزهايى كه از اين دارو استفاده مىكنند نبايد سركه ، ماهى نمك‌سود ، ماهى تازه ، هيچ‌يك از مشتقات شير ، سبزى و ميوه بخورند ؛ زيرا به بيمار زيان مىرسانند .\r\n\r\n","description":"","footnote":"","page_name":" 332 ","page_number":360},
  {"content":"\r\n\r\n\r\n17 - كفلمهء ديگر براى كسانى كه به بيمارى يرقان مبتلا هستند يا جگرشان درد مىكند و يا زرداب قى مىكنند ،\r\nاين كفلمه بسيار خوب است .\r\nنسخه لاك شسته يك مثقال ، تباشير دو درهم ، زعفران يك درهم ، راوند چينى يك دانگ و نيم ، كافور يك دانگ .\r\nآب‌پز آلوبخارا و آب تمر هندى را آماده كنند و هربار به وزن دو درهم از آن كفلمه را در دهن ريزند و با نيم رطل آب‌پز آلوبخارا و آب تمر هندى ببلعند .\r\n\r\n18 - كفلمهء ديگر براى تب‌داران ، كسانى كه كبد درد دارند و براى كسانى كه زرداب قى مىكنند\r\nاين كفلمه خوب و مفيد است .\r\nنسخه ته‌نشين شراب ، زراوند ، سنبل و لاك‌شسته هريك يك مثقال ، ريم‌آهن ره‌آورد بصره هفت درهم .\r\nهمه را بكوبند و درهم مخلوط كنند و هربار يك مثقال از آن را با يك اوقيه آب گشنيز خشك بخورند .\r\n\r\n19 - كفلمهء ديگر در علاج حرارت كبد ، يرقان و خون تف كردن\r\n، اين كفلمه بسيار خوب است .\r\nنسخه به‌دانهء پوست كنده ، نشاسته و بزر پوست كندهء خيار هريك چهار درهم ، گل ارمنى ، لاك شسته ، گل محمدى ، سنبل و سوسن ( شيرين‌بيان - نسخه . ) هريك يك درهم ، تباشير نيم درهم ، مصطكى يك سوم درهم . هربار به وزن يك درهم با آب سرد تناول شود .\r\n\r\n20 - كفلمهء نمكى ( 1 ) براى اسهال دادن خلط سودايى و صفرايى ، براى كسانى كه تب دارند و براى كسانى كه اشتهاى خوراكشان كم است\r\n، اين كفلمه چاره‌ساز است .\r\nنسخه نمك بلورى را خرد و نيمكوب كنند و بر تابهء آهن يا تنور و يا بر ظرفى خزفى ( سفالين ) بر آتش\r\n\r\n","description":"","footnote":"","page_name":" 333 ","page_number":361},
  {"content":"\r\n\r\nگذارند و بو دهند و در اثناى بو دادن ، سركهء شراب پرمايه و تندمزه را چندين بار بر آن پاشند و آنگاه مخلوط را خوب بكوبند و ببيزند . انار دانهء كمى بو داده و سماق بدون دانه و هسته را به وزن يك‌سوم نمك ، گشنيز خشك بو دادهء كوبيده به اندازهء نمك و افشرهء زرشك به اندازهء گشنيز بياورند و همه را درهم مخلوط كنند و بخورند .\r\n\r\n21 - كفلمهء نمكى ( 2 ) با معده و كبد سازگار و به آنها فايده‌رسان است ، براى تسكين درد مفاصل خوب است\r\nو در هر حالت از بيماريهاى ناشى از خلط زايد اين كفلمه بسيار خوب و پسنديده است .\r\nنسخه نمك معمولى - كه در غذا به كار مىبريم - به وزن يك رطل ، نشادر دو اوقيه ، فلفل سفيد سه اوقيه ، زنجبيل و فلفل سياه هريك دو اوقيه ، رازيانهء شامى ، تخم ترتيزك آبى ، ننه حوا و سنبل هريك يك اوقيه ، پونهء بيابانى دو اوقيه ، بزر كرفس بيابانى يك اوقيه و نيم .\r\nهمهء اين داروها را بكوب و بساى و درهم مخلوط كن و هربار به وزن دو مثقال از آن با آب سرد تناول شود .\r\n\r\n","description":"","footnote":"","page_name":" 334 ","page_number":362},
  {"content":"\r\n\r\n\r\nگفتار پنجم از جملهء اوّل انگشت‌پيچها ( ليسيدنيها )\r\nاين مسألهء داروسازى براى ليسيدن بدين منظور است كه دارو در دهان بيمار بماند و زود فرو نرود . كم‌كم آبش به ريه برسد و دير به معده وارد شود ؛ كه در اين كندروى و دير به سرمنزل مقصود رسيدن فايده‌هايى در نظر گرفته شده است .\r\n\r\n1 - انگشت‌پيچ ، براى كسانى كه از اثر حرارت و خشكى مزاج سرفه دارند\r\n. نسخه بزر پوست كندهء خيار پنج درهم ، مغز پوست كندهء بادام شش درهم ، بزر خطمى و بزر پنيرك هريك پنج درهم ، صمغ عربى ، كتيرا ، نشاسته و به دانهء پوست كنده هريك چهار درهم ، افشرهء شيرين‌بيان پاكيزه از آلايش ، سپستان و مويز شيرين برگزيده و خوب . همه را باهم بر آتش بگذار بجوشد تا غليظ مىشود . شراب سيكى بر آن اضافه كن تا با ساير داروها منعقد شود .\r\nاز آب سپوس آرد گندم ، آرد باقلى ، پانيد و روغن بادام شيرين حلواى حريره بساز كه با اين انگشت‌پيچ منعقد شده تناول شود و بعد از آن آبجو بخورند .\r\n\r\n2 - انگشت‌پيچ ديگر ، كه در علاج سرفهء ناشى از حرارت بدن داروى خوبى است .\r\nنسخه سپستان پر سه كف ، عناب درشت پنجاه عدد ، ريشهء شيرين‌بيان پوست كندهء كوبيده سى درهم ،\r\n\r\n","description":"","footnote":"","page_name":" 335 ","page_number":363},
  {"content":"\r\n\r\nمويز شيرين تهى شده از هسته بويژه مويز كسمهانى « 1 » - كه بسيار خوب است - چهل درهم ، خيار چنبر دارويى بدون چوب بيست درهم .\r\nهمهء اين داروها را با هفت رطل آب بر آتش بجوشان تا تنها يك رطل مىماند ، آن را بپالاى ! شراب سيكى ( ميپخته ) نيم رطل و پانيد يك سوم رطل بر آن اضافه كن تا باهم بپزند و مخلوط همانند عسل به قوام آيد . آنگاه آرد باقلى بيخته را وسيله پارچهء تنك بر آن به اندازهء كافى بپاش كه انگشت‌پيچ شود و آن را بليسند .\r\n\r\n3 - انگشت‌پيچ علاج سرفهء خشك نسخه\r\nبزر كتان بو داده را در عسل بسرش و در ظرفى نگهدار ! براى شفاى سرفهء خشك بسيار مفيد است .\r\n\r\n4 - انگشت‌پيچ خشخاش براى تب‌داران شديد ، براى كسانى كه خون قى مىكنند و در علاج سرفه ، درد سينه و دل‌پيچه\r\nاين انگشت‌پيچ بسيار مفيد است .\r\nنسخه گل سرخ تهى شده از كاسبرگ و صمغ عربى هريك نيم درهم ، نشاستهء گندم ، كتيرا و بزر خشخاش هريك دو درهم ، تباشير و زعفران هريك نيم درهم ، رب شيرين‌بيان دو درهم .\r\nاين داروها را همگى بكوب و بساى و هرآنچه را كه بيخته مىشوند الك كن و در دوشاب يا آب انگور پرمايه بسرش كه مخلوط انگشت‌پيچ شود . آن را در ظرفى نگهدار و در وقت لازم از آن تناول شود . هر مقدار كه مىخورند با ترنگبين يا آب‌پز حسل باشد .\r\n\r\n5 - انگشت‌پيچ تباشير ( 1 ) اين دارو در علاج سرفه ، نزيف خون ، مواد ناباب ريختنى غليظ و در علاج سينه‌درد و قرحهء ريه بسيار خوب است\r\n. نسخه قاقله چهار درهم ، صمغ عربى هشت درهم ، نشاستهء گندم ، بزر خشخاش سفيد و زنجبيل هريك ده درهم ، تباشير چهار درهم ، نبات چهل درهم ، بزر خيار چنبر خوردنى پوست كنده ، مغز\r\n\r\n\r\n","description":"","footnote":"\r\n( 1 ) - كسمان قصبه‌اى است نزديك صومعه‌سرا در گيلان .\r\n","page_name":" 336 ","page_number":364},
  {"content":"\r\n\r\nپوست كندهء بادام شيرين و مغز ثمر پوست كندهء صنوبر هريك هشت درهم ، مغز پوست كندهء بادام تلخ ، رب شيرين‌بيان و كتيرا هريك پنج درهم ، بزر رازيانه دو درهم ، بزر خشخاش سياه دو درهم .\r\nاين داروها را همگى بكوب و بساى و آنچه را كه بيخته مىشود ببيز ! همه را باهم در عسل كف گرفته و روغن گاوى بسرش و بسيار خوب بهم زن و در ظرفى نگهدار و وقت نياز به كار گير !\r\n\r\n6 - انگشت‌پيچ تباشير ( 2 ) براى تب‌داران بيمارى سل و براى كسانى كه قرحهء ريه دارند\r\nبسيار سازگار و مفيد است .\r\nنسخه صمغ عربى و قاقله هريك شش درهم ، زنجبيل و نشاستهء گندم هريك دوازده درهم ، تباشير چهار درهم ، شكر شصت درهم ، بزر خيار چنبر خوردنى پوست كنده و دانهء پوست كندهء ثمر صنوبر هر يك هفت درهم .\r\nداروها را همگى بكوب و بساى بيختنىها را الك كن . همه را با روغن حيوانى و عسل كف گرفته خوب بهم زن و درهم بسرش و در ظرفى شيشه‌اى بريز و نگهدار ! بيمار از آن بليسد و با آب گرم يا با شير الاغ تناول كند .\r\n\r\n7 - انگشت‌پيچ پياز دشتى براى تنگ‌نفسان ، كسانى كه خون تف مىكنند و براى كسانى كه از درد پهلو و سينه‌درد رنج مىبرند\r\nاين دارو خوب است .\r\nنسخه افشرهء پياز دشتى را در عسل كف گرفته بسرش تا منعقد مىشود . قبل و بعد از غذا از آن بليسند .\r\n\r\n8 - انگشت‌پيچ سير در علاج سرفهء برانگيخته از خلط بلغم خوب است ، سينه را صاف مىكند و مواد كم‌مايهء خام را مىرساند .\r\nنسخه سير خوب و برگزيده يك رطل را با يك رطل روغن حيوانى بر آتش بپز تا سير از هم مىپاشد .\r\nآن را بپالاى و سير پخته در روغن را بسيار خوب بكوب ! آنگاه دو رطل عسل كف گرفته بر آن اضافه كن و بر آتش نرم بگذار كه آرام‌آرام بپزد و پرمايه و منعقد شود . آن را از آتش برگير و\r\n\r\n","description":"","footnote":"","page_name":" 337 ","page_number":365},
  {"content":"\r\n\r\nبگذار سرد شود ؛ از آن بليسند .\r\n\r\n9 - انگشت‌پيچ ديگر نسخه\r\nبه‌دانه و اسفرزه هريك پنج درهم ، بزر خشخاش ده درهم ، شيرين‌بيان و سپستان هريك هفت درهم . در سه رطل آب اينها را بخيسان و مخلوط را بر آتش نرم بگذار آرام‌آرام بپزد تا منعقد مىشود ؛ آنگاه ميپخته دوازده درهم ، كتيرا و صمغ عربى هريك هفت درهم و پانيد چهار مثقال را در آن مخلوط كن !\r\n\r\n10 - انگشت‌پيچ سقز درخت بنه در علاج زخم سينه و براى كسانى كه ريم و چرك تف مىكنند بسيار مفيد است . صداى دورگه شده را اصلاح مىكند و بندآمده‌هاى درونى را باز مىگشايد\r\n. نسخه بزر كتان بو داده و مويز خوب از هسته تهى شده هريك يك رطل ، مغز ثمر صنوبر ، مغز بادام شيرين و مغز بادام تلخ بسيار خوب هريك شش اوقيه ، مغز فندق بو داده ، سفز درخت بنه ، شيرين‌بيان و صمغ عربى هريك سه اوقيه ، فلفل سفيد ، آرد باقلى ، آرد نخود ، زراوند ، نشاسته ، ننه حوا ، تخم ترتيزك ، ميعه سايله و بيخ سوسن آسمانگونه هريك يك اوقيه ، مرّ ، زعفران و لبانهء نر هريك نيم اوقيه .\r\nهمهء داروها را بكوب و ببيز و با شير الاغ بيالاى و در شير الاغ بسرش و قرصهايى از آن بساز ! قرصها را در سايه خشك كن و بعد از آن قرصهاى خشكيده را خرد بساى و با عسل درهم بسرش ! صبحها يك مثقال و شبها يك مثقال بخورند . شياف باريك و حبهاى كوچك نيز از آن بساز كه شبها وقتى مىخوابند در زير زبان نگهدارند .\r\n\r\n","description":"","footnote":"","page_name":" 338 ","page_number":366},
  {"content":"\r\n\r\n\r\nگفتار ششم از جملهء اوّل شربتها و ربها\r\nما در ضمن بحثهاى وارد در كتاب قانون در طب بارها به شربتها و ربها اشاره كرده‌ايم ؛ تعريف و تفاوت شربت و رب اين است كه : افشرهء ميوه‌اى را كه همهء مزه و خواصش مربوط به خود ميوه باشد شربت مىناميم ؛ اما اگر بر اثر پختن يا شيرين كردن اين افشره ، بعضى از خواص آن ديگر مربوط به اصل ميوه نباشد ، آن را ربّ مىگوئيم .\r\n\r\n1 - افسومالى « 1 »\r\nافسومالى نام نوعى اسكنجبين است كه دانشمندان پيشينه آن را ابتكار كرده‌اند و ترتيب داده‌اند . اين اسكنجبين در علاج عرق النسا ، درد مفاصل و صرع بسيار خوب است . و از خوردن آن كيموس پرمايه اسهال داده مىشود .\r\nگويند همين اسكنجبين را اگر مارگزيده يا سم‌خورده و يا افيون خوردهء مسموم شده بخورد ، بسيار خوب است و سم را خنثى مىكند .\r\nنسخه سركه پنج رطل ، نمك دو من ، عسل ده من ، آب هفتاد اوقيه . همه را درهم مخلوط كن و بر آتش نرم بگذار تا ده غلت مىخورد . آن را از آتش برگير و بگذار سرد شود و در ظرفى نگهدارى كن ! بايد بر حسب سفارش طبيب اندازهء مصرفش تعيين شود . « 2 »\r\n\r\n\r\n","description":"","footnote":"\r\n( 1 ) - مالى در اصطلاح طبيبان پيشين يونانى به معنى عسل است ؛ در هرجا مالى بود بدان كه عسل هست .\r\n( 2 ) - در قانون چاپ تهران اين اسكنجبين افسومالى ترك شده و از قلم افتاده است .\r\n","page_name":" 339 ","page_number":367},
  {"content":"\r\n\r\n\r\n2 - اسكنجبين بزرها - كه همگانى و مشهور است\r\nشدن تب را فرو مىنشاند ، معدهء التهاب زده را سر حال مىآورد ، بلغم‌زا است و خلط بلغمى را پاره‌پاره مىكند ، و بيرون مىدهد ، خلط صفرايى را برمىكند ، بندآمده‌هاى كبد و طحال را باز مىگشايد و بول را ادرار مىدهد .\r\nنسخه سركهء شراب بسيار خوب كهنه ده رطل ، آب صاف و شيرين بيست رطل يا بيشتر يا كمى كمتر ؛ اين بسته به اندازهء ترش‌مزگى سركه دارد ، زيرا سركه و آب درهم مخلوط مىشوند . پوست بيخ گياه رازيانه و پوست بيخ كرفس ، هريك سه اوقيه ، بزر رازيانه ، رازيانهء شامى و بزر كرفس هر يك يك اوقيه در آن آب و سركهء باهم مخلوط شده بريز و بگذار تا يك شبانه‌روز در آن خيس شوند ؛ آنگاه مخلوط همه را بر آتش آهسته و نرم بگذار كه آرام بپزد تا يك ششم از آن كم مىشود . سپس از آتش پايين آورده شود و سرد گردد . در مقابل وزن همه داروهاى در سركه و آب پخته نيم وزن آنها نبات بريز - كه اين را با پيمانه برآورد مىكنى يا اينكه نيم چندان آب و سركه و داروها باشد - باز همه را بر آتش بگذار و به آرامى بپزد . تا نصف مىشود . در وقت جوشيدن كفى را كه بر آن برمىآيد بگير . اگر در اين حالت كه كف‌گيرى مىكنى سه درهم زعفران ناكوبيده را در دستمالكى بپيچى و در آن آب و سركه و عسل فرو كنى و هر از چند گاهى آن را بفشرى كه زعفران در آن اثر باقى گذارد ، بهتر است .\r\nبعضى از اطباء بعد از آنكه ديك را از آتش برمىگيرند ، به وزن دو درهم زعفران كوبيده را در آن فرو مىكنند و مىفشرند و به اين ترتيب زعفران با دارو نمىپزد .\r\n\r\n3 - اسكنجبين جالينوس\r\nمقدارى عسل بياور و بر آتش منقل بگذار تا به آرامى بپزد و پياپى كفش را برچين ! سركه در آن بريز چندان‌كه ترشمزگى چيره نباشد و بسيار كم هم نباشد . باهم آرام‌آرام بپزند تا خوب به هم مىآميزند و سركه از خامى درمىآيد ؛ آنگاه آن را از آتش برگير و نگهدار . هرگاه خواستى كه استعمالش كنى به اندازه‌اى كه شراب را با آب مخلوط مىكنى آب را با آن مخلوط كن !\r\nاگر مىخواهى ترشى دارو بيشتر از شيرينى آن باشد ، سركه را بيشتر كن ، هرچند خوب نيست كه سركه و عسل هر دو در اندازه برابر باشند . به عقيدهء من حكايت اسكنجبين همان مسألهء شراب است ، كه مثلا بگويى بايد هر مقدار شراب كه مىخورد شرابش را بايد با آب مخلوط كند ، بدون آنكه خبر داشته باشى كه ممكن است كسى از شراب‌خواران بخواهد شرابش را آن‌قدر آب بيفزايد كه هيچ مزهء شراب نماند و يا كسى مىخواهد شراب خالص و بسيار قوى بخورد و اگر با آب مخلوط شود دلش بهم آيد ؛ كه در هر دو حالت اين حكم كردن صحيح نيست . وقتى دربارهء شراب اين تفاوتها باشد و ميگساران ذوق مخالف داشته باشند - كه بسيار عادت به شراب‌خوارى كرده‌اند - چگونه ذوقهاى مخالف در نوشيدن اسكنجبين\r\n\r\n","description":"","footnote":"","page_name":" 340 ","page_number":368},
  {"content":"\r\n\r\nنيست ؟ كه عادتا اسكنجبين نوشيدن و اسكنجبين نوشان بسيار كمتر از شراب نوشانند . پس بايد ما ذوق نوشنده را در نظر بگيريم و مراعات كنيم نه اينكه ذوق خودمان را داور قرار دهيم . از بيمارى كه به وى اسكنجبين مىدهى بپرس كه : مىخواهى ترش باشد يا شيرين ؟ آبش زياد باشد يا كم ؟ چه اگر اسكنجبين به كسى بخورانى و با ذوقش سازگار نباشد ، ديگر از دستت مىرمد و دفعهء ديگر گيرش نمىآورى . آنچه به رأى من با ذوق اكثريت مردم سازگار است ، دستور ساختنش چنين است كه در زير مىآيد :\r\nعسل كف گرفته چند است نيم برابر آن سركه بياور و باهم قاطى كن ! چهار برابر عسل آب هم در آن بريز و بر آتش نرم بگذار كه به آرامى بپزند . آب براى اين است كه تا آب بخار مىشود خامى در سركه نماند . هر كفى را كه برآمد آن به آن برچين ! عسل بد كف زياد مىآورد و اگر زودبه‌زود آن را نگيرى چنان كه لازم است نمىپزد ؛ اما اگر عسل خوب باشد كفش كم است و زودتر بر مرام ما مىپزد . در اين پختن آرام ، يك دوم آب از بين مىرود و خامى در سركه نمىماند و خوب درهم مىآميزند .\r\nدستور ديگرى هم هست : سركه يك جزء ، عسل دو جزء ، آب چهار جزء . همه را باهم در ديك بريز و بر آتش بگذار بپزد تا يك چهارم مىماند . البته كف عسل را هميشه بگير !\r\nاگر خواستى كه اسكنجبين قوىتر باشد ، سركه را به اندازهء عسل كن و آنگاه اگر براى كسى تجويز مىكنى - تماما مانند شرابى كه با آب مخلوط مىشود - برابر با ذوق بيمار آب در آن ريز !\r\nسفارش مكن كه هر روز اسكنجبين بخورند ، مبادا دهانهء معده‌شان زيان بيند ؛ يك روز در ميان بخورند خوب است . اسكنجبين كذايى تا ژرفاى مفاصل راه مىيابد ، كيموس را از روده‌هاى تحتانى سرازير مىكند و رطوبت بدن را تحليل مىبرد .\r\nهستند كسانى كه اسكنجبين بدون آب مىخورند كه رطوبت دهانهء معده را بزدايد و به پايين سوق دهد .\r\nكسى كه بايد براى مداوا اسكنجبين بنوشد ، بايد آن را صبح بنوشد و تا نيمروز هيچ نخورد و بعد از آن گوشت جوجهء مرغ با زيره و شورباى همراه با زيره بخورد .\r\n\r\n4 - اسكنجبين تأليف ما\r\nشكر بسيار خوب را در ديك ريخته و سركهء بسيار تندمزه و پرمايه بر آن بريز ! سركه چندان نباشد كه شكر را بپوشاند . و اگر بخواهيم كمتر ترش باشد سركه را كمتر مىريزيم . بعد از آن بر آتش بگذار ! بايد آتش نرم و كم‌شدت باشد و آرام گرم شود تا شكر در سركه حل گردد . بايد به وسيله كاسهء مس يا هرچه باشد كفش را گرفت . در هرحال بايد كف را برچينيم و اصل شكر و سركه را حركت ندهيم . با پارچه مىتوانيم كف را برچينيم . هرگاه از كف پاك شد ، آب بر آن بيفزاى تا كم‌مايه‌تر شود . و بعد از آن بايد بر آتش بپزد تا قوام گيرد . سپس از آتش برداشته سرد كرده و به كار گير !\r\n\r\n","description":"","footnote":"","page_name":" 341 ","page_number":369},
  {"content":"\r\n\r\n\r\n5 - اسكنجبين اسهال‌دهندهء صفرا\r\nعسل كف گرفته يا شكر را با سركهء بسيار تند و پرمايه - چنان كه سابقا ذكر شد - بر آتش نرم بگذار ! افشرهء سيماهنگ و سقمونيا هريك يك اوقيه - يا كمى زياد يا كمى كم ، بر حسب نياز چندانكه خودت مىخواهى بياور و خرد و خاش بساى و در پارچه‌اى كتانى بپيچ و در ديك آويزان كن كه در سركه و عسل فرو شود و با نخى آويزان باشد . هر ساعت پارچهء كتانى را - كه داروها در آن است - مچاله كن تا اينكه دربرگيرندهء پارچهء كتانى مىگدازد و چيزى در آن نمىماند . هرگاه بر آتش پخته منعقد شد ، از آتش برگير و بگذار سرد شود كه اسكنجبين شده است .\r\nبرخى از اطباء به جاى سقمونيا ، بيخ سقمونيا را با بيخ كرفس و بيخ رازيانه در حين شروع پختن در ديك حل مىكنند .\r\n\r\n6 - اسكنجبين كاهش‌دهندهء بلغم\r\nعسل ، سركهء پياز دشتى ، بيخ سقمونيا ، بيخ كرفس و بيخ رازيانه همه را باهم مىپزند . كرچك ختايى ( دندچينى ) و مغز ثمر كاجيره به اندازه‌اى كه خودت مىدانى بيمار تحمل دارد بياور و در كيسه‌اى پارچه‌اى بريز و به همان دستور قبلى كه گفتيم ، در ديك آويزان كن و اسكنجبين بساز و به كار ببر !\r\n\r\n7 - اسكنجبين كاهش‌دهندهء خلط سودا\r\nعسل يا شكر در سركه بپزد - چنان كه سابقا ذكر شد - بعد از آن سس صغير چندانكه خودت مىپسندى ، بسپايك و خربق سياه بياور و خرد و خاش بساى و در كيسه‌اى پارچه‌اى بريز و در ديك آويزان كن و همان كار را بكن كه بحثش گذشت .\r\n\r\n8 - سركهء پياز دشتى\r\nپياز دشتى سفيد برگزيده و پاك از آلايش را بياور و با كارد چوبين قطعه‌قطعه‌اش كن و قطعه‌ها را مانند تسبيح به رشتهء نخ بكش ! طورى باشد كه بسيار به هم نزديك نباشند و باهم برخورد نكنند . يا پياز دشتىها را با كارد چوبين قطعه‌قطعه مكن ! همانطور درسته يكىيكى آنها را سوراخ كن و به نخ بكش اما از همديگر كمى فاصله داشته باشند . در سايه آنها را بياويز تا چهل روز بمانند و در سايه خشك شوند . از اين خشكيده به وزن يك من جدا كن و در ظرفى انداز و به وزن هجده رطل سركهء خوب بر آن بريز ! اين‌بار مدت شصت روز زير آفتاب باشد ؛ امّا بايد سر ظرف را خوب بپوشانى . بعد از شصت روز پياز دشتىها را بيرون آور و در كيسه‌اى پارچه‌اى بريز و بفشر كه سركه از آن جدا شود . اين سركه را سركهء پياز دشتى مىناميم .\r\nبرخى از كارشناسان سركه‌ساز ، در مقابل هر من از پياز دشتى هفت رطل و نيم سركه به كار مىبرند . و برخى ديگر پياز دشتى را خشك نمىكنند ، بعد از پاك كردن آن ، هر من از پياز دشتى\r\n\r\n","description":"","footnote":"","page_name":" 342 ","page_number":370},
  {"content":"\r\n\r\nخشك نشده را با هجده رطل سركه در ظرفى مىريزند و مىگذارند تا شش ماه در سركه مىخيسد ؛ كه اين نوع بيشتر اسهال‌دهنده است .\r\nاگر سركهء پياز دشتى را در دهان گردانند ، براى دهان و گوشت ميان دندان و لثه‌ها بسيار سودمند است . اگر از لثه‌ها خون آيد ، سركه پياز دشتى را در دهان گردانند خونريزى متوقف مىشود ؛ زيرا گيرنده است ، مواد رطوبتى از گوشت پيرامون دندانها را برمىچيند ، دندانها را محكم‌تر مىكند و دندان لق را ثابت و محكم مىگرداند . بوى دهن را خوش مىكند ، مزهء دهن مطبوع مىشود و بدبويى دهن را از بين مىبرد .\r\nاگر از آن تناول كنند ، قصبهء ريه را از هر آلايشى پاك مىكند و سفت مىگرداند ، صدا را صاف‌تر و بلندتر مىكند .\r\nاگر كسى درد معده دارد ، اگر كسى خوراك را هضم نمىكند ، اگر كسى صرع دارد و اگر به بيمارى سراسيمگى مبتلا است ، سركهء پياز دشتى بخورد خوب است .\r\nكسانى كه خلط سودايى بر آنها چيره شده و كسانى كه عقلشان پارسنگ برمىدارد و دارند راه ديوانگى را مىپيمايند ، از سركهء پياز دشتى استفاده كنند بهره بينند .\r\nزنى كه خفگى زهدان دارد ، كسى كه طحالش سفت و برآمده است و كسى كه از درد عرق النسا مىنالد به سركهء پياز دشتى توسل جويد پشيمان نمىشود و حتما بهره مىبيند .\r\nسركهء پياز دشتى بدن پژمردهء سست و فروهشته را سرحال مىآورد ، رنگ پوست بدن را زيبا مىكند ، نيروى ديد را تقويت مىبخشد و تنگ‌نفسى را شفا است .\r\nكسى كه گوشش به درد آمده ، مشروط بر اينكه زخم چركين در اندرون گوش نباشد ، چند قطره سركهء پياز دشتى در گوش چكاند درد آرام گيرد .\r\nهرآنچه در مدح سركهء پياز دشتى گفتيم ، مشروط بر اينكه هر روز ناشتا از مقدار كم شروع به تناول آن كنند و به تدريج به روزانه يك اوقيه و نيم برسند ، معلوم مىشود كه مبالغه نكرده‌ام و هرچه گفته‌ام صحيح است .\r\n\r\n9 - سركه پياز دشتى مسهل\r\nاين نوع از سركهء پياز دشتى - كه ذكرش مىآيد - در تسكين پهلودرد ، درد معده و دشوار شاشيدن بسيار علاج خوبى است .\r\nكسى كه از غذا لذت نمىبرد و بدنش از غذا بهره نمىگيرد و كسى كه آروغ ترش افسرده‌اش كرده است ، علاجش با اين اسكنجبين است .\r\nنسخه قسمت مغزى پياز دشتى دو رطل ، زنجبيل دو اوقيه ، فلفل دو اوقيه ، بزر هويج بيابانى نيم اوقيه ، بزر رازيانه و رازيانهء شامى هريك يك اوقيه ، بزر كرفس دو اوقيه ، ننه حوا نيم اوقيه ، زيرهء كرمانى يك اوقيه ، بيخ انگدان و عاقرقرحا هريك يك اوقيه ، شكوفهء گياه حسل يك اوقيه ، پونه و نعناع\r\n\r\n","description":"","footnote":"","page_name":" 343 ","page_number":371},
  {"content":"\r\n\r\nهريك يك اوقيه ، كاشم نيم اوقيه ، شاه‌زيره دو درهم ، سداب شش اوقيه ، ساذج هندى نيم اوقيه .\r\nهمهء داروها را نيمكوب مىكنى و در نه رطل سركهء آماده شدهء پياز دشتى مىريزى . عسل كف گرفته سه رطل ، دوشاب ( شيرهء انگور ) پرمايه يك رطل و نيم . همه را در ظرفى بريز و بگذار هفت روز بماند . سپس آن را بپالاى و تفاله‌ها را دور بينداز ! سركهء پياز دشتى مسهل به دست آيد . آن را در شيشه بريز و نگهدار ، قبل از غذا و بعد از غذا از آن تناول شود .\r\n\r\n10 - جلّاب « 1 »\r\n- جلاب چگونه درست مىشود ؟\r\n- شكر يك من با چهار اوقيه آب بر آتش نرم به آرامى بپزد . دو اوقيه گلاب در آن بريز و از آتش برگير !\r\nبعضى از طبيبان قبل از پختن آب و شكر ، دو جزء عسل و يك جزء نبات و يك جزء قند تبرزد را بر آن مىافزايند و بر آتش كم‌حرارت‌تر آرام مىجوشانند .\r\n\r\n11 - عسلاب و شكرآب\r\nاين شربت در بيماريهاى ناشى از سردمزاجى و درد كبد و سينه‌درد چيز مفيدى است .\r\nنسخه عسل يك جزء ، آب دو جزء . بر آتش نرم گذارند آرام بپزد و كف عسل را برچينند . اين مخلوط آن‌قدر بپزد تا يك سوم مىماند . سپس آن را از آتش برگيرند و بپالايند . اين شد عسلاب .\r\nشكرآب در اصطلاح طبيبان همين است اما به جاى عسل شكر به كار رفته است .\r\nاگر مىخواهى كه تأثيربخش‌تر باشد و گرمى بيشترى ببخشد ، بعد از كف‌گيرى ، در اندازهء مناسب مصطكى و زعفران و امثال آنها از ديك ابزارهاى مانند دارچين و خولنجان و غيره را هم بر آن اضافه كن !\r\n\r\n12 - عسلاب « 2 » در نسخهء ديگر\r\nاين عسلاب براى تب‌داران ، بدن التهابى ، تشنگى زياد در معده و براى علاج سرفهء ناشى از گرم‌مزاجى خوب و سازگار بوده و در شفا دادن دل‌پيچه نيز مفيد است .\r\n\r\n\r\n","description":"","footnote":"\r\n( 1 ) - در ديگر كتابهاى قانون بارها نام جلّاب آمده كه آن را به گلاب قند ترجمه كرده‌ام ؛ در اينجا به جلّاب حقيقى برمىخوريم - م .\r\n( 2 ) - در هر دو نسخهء قانون چاپ مصر و چاپ تهران عنوان ماء العسل ( عسلاب ) نوشته شده ، در صورتى كه عسلى در آن به كار نرفته است . به عقيده‌ام بايستى اين هم عنوانش گلاب قند باشد - م .\r\n","page_name":" 344 ","page_number":372},
  {"content":"\r\n\r\nنسخه چهار رطل پر گل سرخ را در ظرفى شيشه‌اى بريز و ده رطل آب گرم بر آن اضافه كن ! سر شيشه را محكم ببند و بگذار يك شبانه‌روز بماند ؛ آنگاه پره‌هاى گل را بيرون آور و بفشر و خوب مچاله كن و بپالاى ! ده رطل شكر بياور و با آن آب كه يك شبانه‌روز در شيشه با گل نشسته است مخلوط كن و بگذار اين مخلوط آرام‌آرام بر آتش نرم بپزد تا غليظ و پرمايه مىشود .\r\nحاصل را بپالاى و اين پاليده را استعمال كن !\r\n\r\n13 - جلّاب با گلاب\r\nشكر تبرزد ساييده را بياور و پيمانه كن و در مقابل هر پيمانه از شكر سه پيمانه گلاب خوب و صاف به آن افزوده و باهم بر آتش بگذار كه مخلوط به آرامى بپزد تا يك‌سوم مىماند و كف اگر داشت آن را بگير ! اگر خواستى كه زعفران هم در آن وارد باشد ، در اثناى پختن بر آتش زعفران ناكوبيده را در كيسه‌اى پارچه‌اى بريز و چنان كه گفتيم در ديك بياويز كه زعفران به مواد در حال جوشيدن برسد و هر ساعت آن را بفشر تا مدت پختن خاتمه يابد .\r\nاگر خواستى كه بعدا زعفران در آن وارد كنى ، بعد از آنكه ديك را از آتش برگرفتى ، زعفران ساييده را قبل از آنكه گلاب سرد شود در آن ريز و بهم زن .\r\nگلاب قند را در ظرفى شيشه‌اى نگهدار و از آن استفاده كن !\r\n\r\n14 - شراب پياز دشتى « 1 »\r\nكسى كه سوءهاضمه دارد ، كسى كه فساد به معده‌اش راه يافته و كسى كه مادهء خلط بلغم غليظ در معده يا در روده‌اش جمع شده است ، به شراب پيازدشتى پناه ببرد .\r\nدر علاج فساد مزاجى كه آن را سوء قنيه ( بهره نديدن از غذا ) نامند و مقدمهء بيمارى استسقا است ، شراب پياز دشتى كارساز است .\r\nدر علاج استسقا ، يرقان و درد طحال ، شراب پياز دشتى رل مهمى را بازى مىكند .\r\nدر علاج بيمارى فالج كه با سستى و فروهشتگى تن همراه است ، در علاج لرزش قبل از تب ، در بازگشايى بندآمده‌هاى درونى ، در علاج خلل‌پذير شدن سر ماهيچه‌ها و در علاج درد گردن شراب پياز دشتى كدخداست .\r\nشراب پياز دشتى بول را ادرار مىدهد و خون حيض بندآمده را به جريان مىاندازد . اما اين قدر هست كه براى پىرگها كمى زيان دارد و كسى كه تب دارد آن را نخورد خوب است . كسى كه قرحه در درون دارد اگر شراب پيازدشتى بخورد زيان مىبيند .\r\nدستور ساختن شراب پياز دشتى به قرار زير است :\r\nپياز دشتى را بياور و چنان كه ياد گرفتى قطعه‌قطعه كن ! يعنى با كارد چوبين قاچش كن و بگذار\r\n\r\n\r\n","description":"","footnote":"\r\n( 1 ) - در كتاب قانون در طب چاپ تهران ، از شراب پياز دشتى خبرى نيست و از قلم افتاده است - م .\r\n","page_name":" 345 ","page_number":373},
  {"content":"\r\n\r\nدر آفتاب خشك شود . از اين خشكيده به وزن يك من جدا كن و بكوب و با الكى بسيار سوراخ ريز ببيز و بيخته را در كيسه‌اى پارچه‌اى تنك و تازه بريز ! افشرهء تازه فشردهء انگور بسيار خوب هشتاد رطل بياور و اين كيسهء دربرگيرندهء گرد پيازدشتى را در آن جاى ده و بگذار مدت سه ماه همان جا بماند ، تا گرد پياز دشتى به كلى در شراب حل مىشود و غيبش مىزند . آنگاه شراب را بپالاى و در ظرفى بريز و سر ظرف را هرچه محكم‌تر ببند كه هوا نخورد .\r\nطبيبانى هستند كه نوعى ديگر درستش مىكنند ؛ پياز دشتى را خشك نمىكنند ، بلكه قاچ قاچش مىكنند مثل قاچ كردن شلغم . دو من از آن پياز دشتى تر قاچ شده را در هشتاد رطل افشرهء تازهء انگور خوب مىريزند و مدت چهل روز در آفتاب نگاه مىدارند تا مىرسد و برمىآيد .\r\nكسانى ديگر هستند كه فرمول ديگرى براى ساختن شراب پياز دشتى دارند ؛ پياز دشتى پاك كرده و برگزيده را قطعه‌قطعه مىكنند و به وزن سه من از آن را در يك خم پر از افشرهء تازه گرفتهء انگور خوب مىريزند - اگر خم مصنوع ايطاليايى باشد خوب است - سر خم را مىپوشانند و شش ماه مىماند تا شراب برمىآيد ؛ آنگاه مىپالايند و در ظرفها مىريزند و به كار مىبرند .\r\n\r\n15 - شراب آب دريا « 1 »\r\nاين شراب براى تب‌داران مفيد است ، ملين است ، كسانى كه چرك و ريم در سينه دارند و كسانى كه از يبوست رنج مىبرند ، از اين شراب بهره بينند ، اما براى كسانى كه معده‌شان روبراه نيست و آنهايى كه شكم و معدهء پرباد دارند خوب نيست .\r\nدستور ساختن شراب آب دريا - كه به چندين نوع مىسازند :\r\nالف - زمانى كه عادتا انگور را براى ساختن شراب مىفشرند ، اندازهء لازم از افشرهء انگور را در ظرف مىريزند و به وزن يك من آب دريا بر آن اضافه مىكنند .\r\nب - بعضى انگور را كه فشردند افشره را در آفتاب مىگذارند و آب دريا در آن مخلوط مىكنند .\r\nج - ديگرانى هستند كه انگور را زير آفتاب پهن مىكنند تا مويز مىشود . مويز را در خمهاى بزرگ مىريزند و آب دريا بر آن اضافه مىكنند كه مويز با آب دريا بخيسد ؛ آنگاه مويز خيسيده را لگدكوب مىكنند و افشره‌اش را مىگيرند . و يا نمىگذارند انگور مويز شود ؛ بلكه آن را در آفتاب پهن مىكنند تا مىپژمرد ؛ كه آن هم جايز است .\r\nشراب با آب دريا - كه ذكر شد - مزه‌اش شيرين است و گاهى مزهء گس مىدهد .\r\n\r\n16 - شراب به - كه ميپخته است .\r\nاين ميپختهء ساخته از به در نيروبخشى به معده ، در علاج درد كبد ، اصلاح دل بهم آمدن و\r\n\r\n\r\n","description":"","footnote":"\r\n( 1 ) - شراب با آب دريا در قانون چاپ تهران نيست - م .\r\n","page_name":" 346 ","page_number":374},
  {"content":"\r\n\r\nسكسكه ، جلوگيرى از قى كردن ، در علاج درد كليه و روده‌ها و در اصلاح حال كسانى كه به دشوار شاشيدن مبتلا هستند بسيار مفيد است و همچنين اسهال را بند مىآورد . دستور ساختنش به قرار زير است :\r\nبه ترش‌مزه سى رطل را با شراب كهنهء خوشبوى - كه بيست و پنج رطل باشد - مخلوط كن و در ظرفى بر آتش نرم بگذار كه به آرامى بپزد و تا نيمش بخار مىشود و نيمى مىماند . كف آن نيم باقىمانده را بگير ! سپس آن را از آتش برگير و بپالاى و بگذار بماند تا صاف مىشود ؛ دوباره در ديك بريز و ده رطل عسل صاف كف گرفته بر آن اضافه كن و باز بگذار آهسته و آرام بپزد .\r\nاز طرف ديگر : زنجبيل و مصطكى هريك دو درهم ، قاقلهء بزرگ ، قاقلهء ريز ، دارچين و هال « 1 » هريك چهار درهم ، ميخك سه درهم ، زعفران ناساييده چهار درهم . اين داروها را نيمكوب كن و در كيسهء كتانى بريز و كيسه را در ديك انداز و هر ساعت يك‌بار آن را مچاله كن و بگذار اين عسل و شراب باهم بپزند تا مخلوطى پرمايه و غليظ تهيه مىشود . آن را از آتش برگير و بپالاى و مقدارى شراب كهنه بياور و نيم درهم مشك در آن ريز و بهم زن و اين شراب خوش‌بو شده توسط مشك را بر دربرگرفتهء ديك بيفزاى و خوب بهم زن . و يا اين شراب خوش‌بو شده با مشك را علىحده پيش خودت نگهدار و وقتى كه مىخواهى از آن مخلوط عسل و شراب و . . . استفاده كنى ، آنگاه چيزى از اين شراب و مشك را در آن بريز .\r\nاگر نمىخواهى داروهاى ديك ابزارى در آن وارد باشد ، مانعى ندارد ، تنها افشرهء به و شراب و عسل را به كار گير ، و پيمانهء هركدام را كه ذكر شده در نظر داشته باشد و كم و زياد نباشد .\r\n\r\n17 - ميپختهء ديگر از به\r\nافشرهء به ميخوش ( ميانه بين ترش و شيرين ) را بر آتش بپز تا نيمى از آن مىماند - چنان كه در نسخهء اولى گفتيم - آن را بپالاى و از اين افشرهء پاليده دو رطل سوا كن ! افشرهء سيب ملس كوهى را بر آتش بپز تا نيمى مىماند ، بپالاى و از آن هم دو رطل سوا كن !\r\nشراب كهنهء بسيار خوب يك رطل ، عسل خوب يا شيرهء شكر يك رطل . همه را درهم ريز و بر آتش نرم بگذار كه به آرامى بپزد و هر كفى بود برچين و بگذار بپزد تا پرمايه مىشود .\r\nاز طرف ديگر عود خام دو درهم ، مصطكى ، سك و زعفرانى كه هنوز دست نخورده و خرد نشده است ، هريك يك درهم ، بسباسه يك درهم و نيم ، سنبل ، ميخك ، جوز بويا ، قاقلهء ريز ، قاقلهء درشت و زنجبيل هريك نيم درهم ، مشك به وزن دو دانگ . داروها را بجز مشك و سك ، درهم ريز و بر هم بفشر كه قرص ماننده بشود . در كيسه‌اى كتانى كن و در ديك انداز كه با افشره‌ها بپزد .\r\nسك و مشك را نيز بساى و با مقدارى شراب بهم زن و آن شراب را با ساير داروها مخلوط كن و به كار ببر !\r\n\r\n\r\n","description":"","footnote":"\r\n( 1 ) - هال : قاقلهء ريز - تحفه . بزر قاقله را هال گويند - لاروس .\r\n","page_name":" 347 ","page_number":375},
  {"content":"\r\n\r\n\r\n18 - شراب ادرومالى\r\nاين شراب در نيرومندى و اثربخشى و بهره‌رسانى با شراب ميپختهء به برابر است و دستور ساختش به قرار زير است :\r\nاز عسل و افشرهء به كه باهم مخلوط گشته‌اند و در ميپختهء به ذكر شدند پيمانه‌ى مثلا پربستويى بر دارو با دو پيمانه يعنى پردوبستو آب مخلوط كن و بگذار بر آتش بجوشد . بعد آن را در اول شروع گرماى سال در آفتاب بگذار تا برآيد .\r\n\r\n19 - شراب ملومالى « 1 » - كه به معنى عسل و به است\r\nاين تركيب دارويى در علاج درد معده ، سردمزاجى معده و در علاج ناتوانى كبد و روده‌ها بسيار خوب است ، اشتهاى خوراك را برمىانگيزد و معده و كبد را نيرو مىبخشد . دستور ساختنش از قرار زير است :\r\nبه را در اندازه‌اى كه مىخواهى بياور و پوست و مغز داخلى يعنى تخم و تخمدانش را دور بينداز و تنها گوشت بىپوست و بىمغز آن را در نمكاب با دست مچاله كن و بعد از مدتى كم آن را همراه عسل در يك ظرف بريز ، چنان‌كه ظرف كاملا پر و مالامال باشد . سر ظرف را به خوبى ببند و بگذار يك سال دست نخورد و بماند تا خوب برآيد و خوشبوى شود .\r\nبرخى از طبيبان زعفران و ديك ابزارها و مشك و غيره را نيز در آن مخلوط مىكنند كه خوشبوىتر و لذيذتر شود .\r\n\r\n20 - شراب خنديقون ( 1 ) اين شراب در علاج سردى معده ، هضم كردن خوراك ، ناتوانى كبد كه از سرما باشد و تب چهار روز در ميان بسيار خوب است .\r\nبراى پيرمردان بلغمى مزاج ويژگى دارد و بسيار سازگار است .\r\nدستور ساختن شراب خنديقون از اين قرار است :\r\nشراب كهنهء خوب پنج رطل ، عسل صاف و بىآلايش يك رطل و نيم ، زنجبيل پنج درهم ، قاقلهء درشت و قاقلهء ريز هريك نيم درهم ، ميخك به وزن يك دانگ ، دارچين يك دانگ و نيم ، زعفران يك دانگ ، فلفل سياه و مشك هريك يك دانگ و نيم . داروها را - بجز مشك و زعفران - نيمكوب كن و در كيسه‌اى كتانى ريز و با شراب و عسل در ديك قرار ده ! زعفران را تنها در آن مخلوط كن كه بدون گذاشتن در كيسه با داروها بپزد . اين پختن دوام يابد تا محتواى ديك پرمايه و غليظ مىشود . قبل از آنكه ديك را از آتش برگيرى آن يك دانگ و نيم مشك را در آن انداز و آنگاه از آتش برگير و در ظرفى بريز و نگهدار و در وقت نياز از آن استفاده كن !\r\n\r\n\r\n","description":"","footnote":"\r\n( 1 ) - ادرومالى و ملومالى در قانون چاپ تهران نيستند - م .\r\n","page_name":" 348 ","page_number":376},
  {"content":"\r\n\r\n\r\n21 - خنديقون ( 2 )\r\nسنبل ، ميخك ، قاقله و عود خام هريك دو مثقال ، زعفران يك مثقال ، دارچين ، زنجبيل و فلفل هر يك سه مثقال ، سك نيم مثقال ، مشك يك چهارم مثقال .\r\nمشك و سك را به كنارى بگذار و بقيهء داروها را نيمكوب كن و در كيسه‌اى كتانى بريز و در ظرفى قرار ده ! شراب ريحانى ( خوشبوى ) كهنه دوازده رطل در آن ظرف بر داروهاى توى كيسه بريز و بگذار دو شبانه‌روز بمانند ؛ آنگاه سه رطل عسل صاف و دو رطل نبات در آن ظرف بريز و بر آتش بگذار بپزد تا به قوام آيد و غليظ شود ؛ سپس آن را از آتش برگير و سك و مشك را در آن بريز و در ظرفى نگهدارى كن و به وقت نياز استعمال شود .\r\n\r\n22 - شراب سلمويه تپش قلب را چاره‌ساز است ، معده را نيرو مىبخشد و اشتهاى خوراك را صاف مىكند .\r\nدستور ساختن شراب سلمويه به قرار زير است :\r\nنسخه پوست ترنج يك رطل ، مروخوش يك اوقيه ، ميخك يك مثقال ، عود خام يك مثقال . همه را بكوب و در ديك ريز و شراب پنج رطل بر آن اضافه كن و بگذار سه شبانه‌روز كامل بماند ؛ آنگاه شكر سفيد طبرزد سه رطل ، مصطكى يك مثقال ، زعفران نيم درهم و سك خوب به وزن يك دانگ در آن شراب مخلوط با داروها مخلوط كن و بر آتش نرم بگذار آرام‌آرام بپزد . تا خوب درهم مىآميزند و تركيب خوب پخته مىشود . آن را بپالاى و در ظرفى نگهدار و در وقت نياز همانند جلاب - كه ذكر شد - از آن استفاده كن !\r\n\r\n23 - شربت دانهء آس\r\nاين شربت معدهء ناتوان را توان بخشد ، اسهال از اندازه به در آزاردهنده را باز دارد ، خون حيض را بند آورد ، اندامان درونى را نيرو بخشد ، از ريزش آبكىهاى موذى به معده و روده جلوگيرى مىكند ، در علاج تراوش مادهء ناباب از زهدان بسيار خوب است و براى كسانى كه زخم در اندامان درونى دارند بسيار مفيد است .\r\nدستور ساختن شربت آس به قرار زير است :\r\nنسخه ثمر مورد را بفشر و فشرده را بر آتش بپز و بپالاى ! از پاليدهء صاف شده سى رطل با سه رطل عسل صاف شده مخلوط كن و باز بر آتش بپز تا پرمايه مىشود ، آن را مورد استفاده قرار ده !\r\nبعضى از طبيبان افشرهء ثمر آس را اول بر آتش مىپزند تا يك سوم از آن مىماند و آنگاه عسل در آن مىريزند و دوباره بر آتش مىگذارند تا به قوام آيد و غليظ شود . بعضى ديگر از\r\n\r\n","description":"","footnote":"","page_name":" 349 ","page_number":377},
  {"content":"\r\n\r\nطبيبان دانه‌هاى ثمر آس را در آفتاب مىگذارند تا خشك مىشوند ، آن وقت مىكوبند و با پيمانهء شش رطلى يك پيمانه از آن كوبيده را با بيست و يك اوقيه آب و بيست و يك اوقيه شراب كهنه مخلوط مىكنند و مىگذارند كه كوبيده خوب در آن بخيسد ؛ سپس آن را مىفشرند و حاصل فشرده را با كمى عسل در ديك بر آتش مىنهند و تا مورمور كرد از آتش برمىگيرند .\r\n\r\n24 - مرباى آس\r\nتنها افشرهء آس را بر آتش مىجوشانند تا غليظ مىشود و به قوام مىآيد همين را رب آس يا مرباى آس مىنامند .\r\n\r\n25 - شراب برگ آس\r\nجوانه‌هاى آس و برگ آس و دانهء ثمر آس سياه را بكوب و آبش را بگير تا افشرهء آن به ده من برسد . اين ده من افشرهء جوانه و برگ و ثمر آس سياه را در ديك بريز و پرسه بستو افشرهء انگور را بر آن اضافه كن و بر آتش بگذار بپزد تا دو سومش مىماند و يك سوم بخار مىشود . آن را بپالاى و كمى عسل بر آن پاليده بريز و بر آتش بگذار و تا مورمور كرد از آتش بردار و در ظرفى پاك و پاكيزه بريز و نگهدار در وقت نياز از آن استفاده كن !\r\nاين شراب برگ آس در علاج كسانى كه قرحهء چركين در سر دارند ، براى كسانى كه شورهء سرشان زياد است ، در علاج جوشهاى روىآور بر بدن ، در تند و قوى كردن لثهء سست شده و فروهشته ، در علاج ورم اطراف زبان كوچكه و براى كسانى كه چرك از گوششان مىتراود بسيار خوب و سازگار است . كسى كه زياد عرق مىكند اگر از اين شراب استفاده كند عرقش از بين مىرود . « 1 »\r\n\r\n26 - شربت نعناع\r\nاين شربت از قى كردن ، دل بهم آمدن ، تهوع و سكسكه جلوگيرى مىكند ، كم‌اشتهايى را از بين مىبرد و اشتها را صاف مىكند .\r\nدستور ساختن شربت نعناع\r\nنسخه انار شيرين و انار ترش را همراه پيه داخلشان بكوب و بر آتش بپز تا نصف آن مىماند . دو رطل از آن باقيمانده را سوا كن ! افشرهء نعناع يك رطل ، عسل يا شيرهء شكر يك رطل بياور و همه را با هم مخلوط كن و بگذار بر آتش بپزد تا پرمايه و غليظ مىشود . حاصل را بپالاى و به منظور دارويى استعمال شود .\r\n\r\n\r\n","description":"","footnote":"\r\n( 1 ) - شربت برگ آس در قانون چاپ تهران درج نشده است - م .\r\n","page_name":" 350 ","page_number":378},
  {"content":"\r\n\r\n\r\n27 - شربت گلابى\r\nبراى تقويت معده و براى صاف كردن اشتهاى غذا بسيار خوب است .\r\nدستور درست كردن شربت گلابى از اين قرار است :\r\nنسخه گلابيهاى نارسيده و هنوز كال را در ديك بينداز كه بر آتش بپزد تا از هم مىپاشند ؛ آن را بپالاى و باز در ديك ريز و بگذار بپزد تا قوام مىگيرد و پرمايه مىشود ، از آن شربت بساز ! كه در حقيقت بسيار بهره‌رسان است .\r\n\r\n28 - شربت اكسومالى « 1 »\r\nاين شربت در پاكسازى معده و تكان دادن شكم بسيار تأثير دارد ، در پاره كردن خلط و مواد بيرون ريختنى سفت شده بسيار نيرومند است و از آب شيرين كارىتر است .\r\nدستور ساختن شربت اكسومالى\r\nنسخه عسل ، آب باران و آب دريا را هريك در اندازهء برابر درهم مخلوط كرده صاف كن و در يك ظرف سفالين بريز و هنگامى كه ستارهء شعراى يمانى طلوع مىكند - كه آن را سگ بزرگتر « 2 » نامند - اين مخلوط آب باران و آب دريا و عسل را كه در ظرف سفالين كرده‌اى در آفتاب بگذار تا به خوبى برآيد و پرمايه شود .\r\nبرخى از طبيبان دو جزء آب دريا را با يك جزء عسل بر آتش مىپزند تا به قوام آيد ؛ سپس از آتش برمىگيرند و استعمال مىكنند .\r\n\r\n29 - شربت سيب\r\nاين شربت براى كسانى كه معدهء ناتوان دارند و براى كسانى كه قلبشان از اثر حرارت مزاج به تپش مبتلا است خوب است . تشنگى را بر طرف مىكند و از قى كردن جلوگيرى به عمل مىآورد .\r\nدستور ساختن شربت سيب :\r\nنسخه مقدارى - چندان‌كه مىخواهى - آب سيب ميخوش كوهى را بگير و در ديك بريز و بگذار بر\r\n\r\n\r\n","description":"","footnote":"\r\n( 1 ) - شربت اكسومالى در قانون چاپ تهران نوشته نشده است - م .\r\n( 2 ) - كلب الاكبر : ( سگ بزرگتر ) نورانىترين ستاره نسبت به زمينيان است . در اواسط تابستان طلوعش نمايان‌تر است . در كردى آن را گه‌لاويژ گويند .\r\n","page_name":" 351 ","page_number":379},
  {"content":"\r\n\r\nآتش بجوشد تا نصفش بخار مىشود ؛ آنگاه بپالاى و يك شب بماند ؛ سپس آن را دوباره در ديك بريز و بر آتش نرم ، آهسته و آرام بپزد تا غليظ مىشود . باز بپالاى و در ظرف شيشه‌اى بريز ! اگر تابستان بود ، چند روزى آن را در آفتاب بگذار تا مادهء آبى آن برچيده شود . شربت را در شيشه نگهدار و از آن استفاده شود .\r\nاگر مىخواهى كه شربت شيرين‌مزه باشد ، در برابر هر من از افشرهء سيب يك رطل شكر در آن بريز و بگذار باهم بر آتش بپزند .\r\n\r\n30 - شربت غوره ( 1 )\r\nبراى خنك گردانيدن معدهء پرحرارت ، علاج دردى كه از گرما خيزد و از بين بردن خلط مرارى آزاردهنده اين شربت خوب و مفيد است .\r\nكسى كه شربت غوره مىخورد كمتر تشنه مىشود و از مسموم شدن دور است . زنان باردار اگر آن را بخورند خوب است ؛ كه معده‌شان را تقويت مىكند و از پذيرش خلط بدجنس سر باز مىزند .\r\nترتيب ساختنش چنين است :\r\nنسخه آب غوره را بگير و بر آتش بپز تا يك دومش مىماند . بپالاى و بگذار يك شب بماند دوباره بر آتش بگذار ! به وزن دو درهم ميخك در آن ريز كه بوى تند غوره را از ميان بردارد . بپزد تا پرمايه مىشود . باز بپالاى و نگهدار !\r\nاگر مىخواهى شربت غوره شيرين هم باشد ، بعد از آنكه بر آتش پخت ، چندانكه خواهى شكر در آن بريز و بر آتش كم‌شدت به آرامى بپزد تا بدانى كه خوب درهم آميخته‌اند .\r\n\r\n31 - شربت غوره ( 2 )\r\nاين شربت دوم قبوضيت آور و سردىبخش است ، معدهء سست شده را اصلاح مىكند و اسهال كهنه شدهء مزمن را از بين مىبرد . اين شربت بايد يك سال از ساختنش بگذرد تا به قصد مداوا استعمال شود .\r\nدستور ساختن شربت غوره‌اى قبوضيت‌آور :\r\nنسخه غوره‌اى را آماده كن كه هنوز سياه نشده باشد ؛ در آفتاب پهن كن سه روز بماند ، آنگاه بفشر و از اين افشره سه جزء ، عسل خوب كف گرفته يك جزء . هر دو را درهم مخلوط كن و در ظرفى\r\n\r\n","description":"","footnote":"","page_name":" 352 ","page_number":380},
  {"content":"\r\n\r\nسفالين در آفتاب بگذار ! بعد از يك سال مىتوان از آن استفاده كرد . « 1 »\r\n\r\n32 - شربت ميوه‌ها ( 1 )\r\nاين شربت براى نيرو بخشيدن به معده و اندامان درونى بسيار خوب است ، مانع قى كردن مىشود ، مادهء خلط مرارى زرد را پاكسازى مىكند ، زنان باردار بخورند از قى كردنى كه بر آنها روى مىآورد در امانند و آسيب نمىبينند .\r\nدستور درست كردن شربت ميوه‌ها به قرار زير است :\r\nنسخه آب به ، آب سيب ، آب گلابى ، آب انار ميخوش ، آب سماق و آب زالزالك هريك در اندازه برابر را بر آتش نرم بگذار كه آرام بپزند تا مخلوط غليظ مىشود . اگر خواستى شيرين‌تر باشد چندانكه خواهى شكر در آن ريز كه با شكر غلت بخورد . سپس بپالاى و به كار ببر !\r\n\r\n33 - شربت ترنج\r\nبسيار لذيذ است و معده را تقويت مىكند .\r\nنسخه پوست خوشبوى ترنج يك رطل را با سى اوقيه آب بر آتش بگذار بپزد تا يك سومش مىماند .\r\nبپالاى و عسل به اندازهء كافى بر آن پاليده اضافه كن و دوباره بر آتش نرم بگذار كه به آرامى بپزد تا پرمايه مىشود ، مانند جلاب آن را استعمال كن !\r\n\r\n34 - شربت خشخاش ( 1 )\r\nيك صد عدد خشخاش در حجم متوسط را سوا كن كه زياد بر ساقه نخشكيده باشند و آب از آنها حاصل نشود و زياد خام نباشند كه اگر زياد خام باشند افشره‌شان بسيار آبكى است ، و نبايد در جاى بسيار دور از آب باشند كه هم افشره آبكى است و هم چيزهاى بىمصرف و زياد با افشره مىآيند . پس يك‌صد عدد خشخاش رسيده و پرآب را انتخاب كن ! خشخاشها را در ديك انداز و دويست اوقيه آب باران در آن ديك بريز ؛ كه آب باران از عفونى شدن دور است . اگر آب باران نبود آب چشمه در آن ريز ! يك شبانه‌روز خشخاش در آب بخيسد و اگر ديدى كه نرم نشده‌اند بيشتر بمانند تا نرم مىشوند . آنگاه آنها را بر آتش كم‌شدت بگذار كه آرام بپزند تا از هم مىپاشند . سپس خشخاشها را بفشر و تقريبا يك‌صد و پنجاه درهم شكر در آن ريز و بهم زن كه به قوام آيد .\r\n\r\n\r\n","description":"","footnote":"\r\n( 1 ) - شربت غورهء ( 2 ) در قانون چاپ تهران نوشته نشده است - م .\r\n","page_name":" 353 ","page_number":381},
  {"content":"\r\n\r\nاگر مىخواهى كه سينه را پاك كند و نرمى بخشد ، به جاى شكر عسل استعمال كن ! امّا اگر شيرهء انگور در آن به كار برى از عسل نيز مفيدتر است .\r\n\r\n35 - شربت خشخاش ( 2 )\r\nاين شربت خشخاش براى كسانى كه خون تف مىكنند ( قى مىكند - نسخه . ) بسيار مفيد است و با آن خون بند مىآيد . از تناول اين شربت جريان مواد ناباب از بالا به پايين قطع مىشوند .\r\nنسخه خشخاش خوب و برگزيده دويست عدد ، آب باران پانزده رطل ، خشخاشها مدت سه روز در آب باران بخيسند . بعد از آنكه خشخاشها در آب باران نرم شدند ، باهم ( با آب باران ) در ديكى بر آتش بپزند تا يك‌دوم آن از بين مىرود . خشخاشها را در آن آب مچاله كنند و بفشرند و تفاله را دور بريزند و بقيه را خوب بپالايند از اين آب چهار رطل و نيم پيمانه كنند و در مقابل اين چهار رطل و نيم آب جدا شده - كه خشخاش در آن پخته است - يك رطل و نيم عسل بياورند و همه را باهم مخلوط كنند و بگذارند بر آتش بپزد تا به قوام آيد ؛ آنگاه اقاقيا ، زعفران ، مرّ ، گلنار و افشرهء شنگ هريك يك درهم را در آن ديك بريزند كه باهم بپزند و در نتيجهء پختن به خوبى درهم آميزند . سپس از آتش بردارند و در ظرفى نگهدارند و از آن استفاده كنند .\r\n\r\n36 - شربت ميوه‌ها ( 2 )\r\nكسانى كه به دل‌پيچه مبتلا مىشوند و كسانى كه سرفه دارند از اين شربت بهره بينند . اين شربت معده را تقويت مىكند .\r\nدستور ساختنش چنين است :\r\nنسخه آب انار شيرين چهار رطل ، آب سيب شامى يك رطل ، آب نيشكر يا پانيد يك رطل . باهم بر آتش بپزند تا شربت حاصل به قوام آيد و سپس به كار رود .\r\n\r\n37 - شربت شهد از جالينوس ( 1 )\r\nاين شربت جالينوسى اگر در تابستان و گرماى شديد انسان تشنه باشد و آن را با آب سرد بنوشد ، تشنگى رفع مىشود و ديگر شخص كمتر تشنه مىشود .\r\nاگر كسى خوراك را هضم نكرده و بويژه كسى كه خوراك هضم نشده در معده‌اش ترشيده باشد و آزارش دهد ، از خوردن اين شربت سرحال مىآيد و آزار معده غيبش مىزند .\r\nحسن اين شربت در آن است كه لازم نيست با آب باران درست شود - چنان كه در شربت عسل به كار مىرود - بلكه هر آبى باشد روا است .\r\n\r\n","description":"","footnote":"","page_name":" 354 ","page_number":382},
  {"content":"\r\n\r\nترتيبات ساختن شربت شهد به قرار زير است :\r\nنسخه شهد عسل را از موم جدا كن و در ديك ريز و آب صاف و شيرين چشمه بر آن بريز و بر آتش بپز تا مادهء آبى همگى بخار مىشود ؛ اين شد شراب شهد جالينوس ( 1 ) .\r\n\r\n38 - شربت شهد از جالينوس ( 2 )\r\nنسخه\r\nيك جزء عسل را با دو جزء آب باران كهنه شده مخلوط كن و در آفتاب بگذار تا غليظ مىشود و به قوام مىآيد .\r\nبرخى از طبيبان عسل و آب سرچشمه را باهم مىپزند تا يك‌سوم مىماند سپس پيش خودشان نگه مىدارند .\r\n\r\n39 - شراب خاراگوش ( 1 )\r\nكسانى كه به كلى اشتهاى غذا را از دست داده‌اند و يا كم‌اشتها هستند و كسانى كه معدهء ناتوان دارند از اين شراب بهرهء زياد بينند .\r\nدستور ساختنش چنين است :\r\nنسخه شراب كهنه شش رطل ، عسل كف گرفته سه رطل ، مصطكى چهار درهم ، گورگياه ، ساذج هندى ، سنبل ، گل سرخ خشكيده و الواى سقوطرى هريك دو درهم ، كوشنه چهار درهم ، خشكيدهء گياه خاراگوش رومى هفت درهم ، قارچ چمنى دو درهم ، زعفران يك درهم .\r\nداروها را نيمكوب كن و در كيسهء كتان بريز و در شراب بگذار كه مدت هفت روز زير آفتاب تابستان بماند و داروى داخل كيسه - كه در شراب است - خوب بخيسد . هر روز چندين بار كيسهء كتانى را با دست بفشر و مچاله كن و آنگاه آن شراب را با شراب كهنه و عسلى كه ذكر شدند . درهم مخلوط كن ! از همهء اينها - كه خوب بهم مخلوط شده‌اند - شراب خاراگوش به دست مىآيد . هربار به وزن يك اوقيه ناشتا از آن بخورند خوب است . ما خود براى بيمار استسقايى اين شراب را سفارش كرديم ، نتيجهء خوب داد .\r\n\r\n40 - شراب خاراگوش ( 2 )\r\nاين شراب معده را نيرو بخشد ، ادرارآور است ، در بيماريهاى كبد و كليه و يرقان خوب و مفيد است . كسانى كه خوراك را ديرهضم مىكنند ، كسانى كه كم‌اشتها هستند ، كسانى كه درد معده دارند ، كسانى كه اطراف دنده‌هاى نزديك شكمشان به كش رفتن مبتلا است ، كسانى كه باد\r\n\r\n","description":"","footnote":"","page_name":" 355 ","page_number":383},
  {"content":"\r\n\r\nمىكنند ، كسانى كه كرم در شكم دارند و زنانى كه از جريان نيافتن خون حيض رنج مىبرند از اين شراب بهره مىبينند و مىآسايند .\r\nاگر كسى شراب اكسيا نام خورده و حالش به هم خورده است ، از اين شراب به اندازهء زياد بخورد و قى كند از اثر اكسيا رهايى مىيابد .\r\nدستور آماده كردن شراب خاراگوش ( 2 ) چندين روش گونه‌گون دارد ، كه به ترتيب از اين قرارند :\r\nالف - افشرهء انگور هفتاد و دو رطل ، خاراگوش يك رطل ، افشرهء انگور و خاراگوش درهم مخلوط مىشوند و بر آتش مىپزند تا فقط يك‌سوم مىماند ؛ آنگاه يك‌صد و سى و پنج رطل آب انگور بر آن اضافه مىكنند و نيم رطل خاراگوش ديگر در آن مىريزند و خوب به هم مىزنند تا به كلى درهم مىآميزند و هر كفى كه برآورد برمىچينند . آنگاه در ظرفهايى مىريزند و مىآزمايند كه ببينند چگونه شرابى است .\r\nب - دويست و پنج رطل انگور را با يك من خاراگوش مخلوط مىكنند و خوب به هم مىزنند و مىگذارند تا نود روز بر آن مىگذرد ، در نتيجه شراب خاراگوش به دست مىآيد .\r\nج - دويست و پنج رطل افشرهء انگور را در ظرفى مىريزند و به وزن يك من خاراگوش كوبيده را در كيسه‌اى پارچه‌اى تنك مىپيچند و در آن افشره جاى مىدهند و تا دو ماه صبر مىكنند و آنگاه به سراغش مىروند كه شراب شده است .\r\nد - خاراگوش سه يا چهار اوقيه ، سنبل ، دارچين ، نى نهاوندى ، شكوفهء گورگياه و كبر هريك يك اوقيه . اين داروها را همگى نيمكوب مىكنند و ظرفى را كه گنجايش سى و شش من دارد پر از آب انگور كرده ، داروهاى نيمكوب شده را در آن مىريزند و سر ظرف را محكم مىبندند و دو ماه صبر مىكنند و سپس به سراغش مىروند و مىپالايند و به ظرفهاى ديگرش منتقل مىكنند .\r\nه - غاطيقا [ ؟ 
  ] چهارده مثقال ، خاراگوش چهل مثقال ، افشرهء انگور سى و شش من .\r\nافشره را در ظرفى مىريزند ، غاطيقا و خاراگوش را در كيسه‌اى كتانى مىكنند و مىبندند و در آن ظرف جا مىدهند . مهر ظرف را محكم مىبندند و چهل روز منتظر مىمانند تا برآيد ؛ آنگاه مىپالايند و شراب صاف را به ظرفهاى مخصوص منتقل مىكنند .\r\nو - سى رطل افشرهء انگور را در ظرفى مىريزند و يك رطل خاراگوش و دو اوقيه صمغ خشكيدهء صنوبر را در آن مىريزند و چهل روز دست نخورده مىگذارند و آنگاه مىپالايند و نگه مىدارند .\r\nعلاوه بر اين شش روش در ساختن شراب خاراگوش طبيبان بر حسب ذوق و تشخيص خودشان در مواد شراب خاراگوش زياد و كمىهايى وارد مىكنند . « 1 »\r\n\r\n\r\n","description":"","footnote":"\r\n( 1 ) - در نسخهء قانون چاپ تهران از شراب خاراگوش ( 2 ) خبرى نيست - م .\r\n","page_name":" 356 ","page_number":384},
  {"content":"\r\n\r\n\r\n41 - شراب خاراگوش ( 3 ) - كه از تأليفات ما است\r\nما اين شراب خاراگوش را تأليف كرده‌ايم و آزموده‌ايم ؛ بهره‌اش از بهرهء شراب خاراگوش ذكر شده بيشتر است . دستور ساختنش چنين است :\r\nنسخه خاراگوش رومى به وزن يك‌صد درهم ، افشرهء انگور به وزن سه من كوچك . خاراگوش در افشره مخلوط شود و بر آتش كم‌شدت ، بسيار آهسته و آرام بپزد تا يك‌چهارم مىماند ؛ بعد از آن خاراگوش را در افشرهء انگور - كه باهم پخته‌اند - مچاله كن و بفشر و بپالاى !\r\nبه در خمير پيچيدهء در آتش كفيده را - چنان كه سابقا شرح داديم - بياور و بفشر ! افشرهء به كفيده چندان باشد كه با يك‌سوم افشرهء باقيمانده برابر شود . يك‌چهارم افشرهء باقىمانده عسل ، يك دوم افشرهء انگور باقيمانده شراب آورده همه را درهم مخلوط كن و بر آتش بگذار بپزد تا به قوام آيد و پرمايه شود .\r\n\r\n42 - شربت ميوه - كه تشنگى را فرومىنشاند\r\nآب انار ترش يك رطل ، آب ترنج نيم رطل ، آب آلوبخارا يك رطل ، آب تمر هندى يك رطل .\r\nهمه را درهم مخلوط كن و بر آتش كم‌شدت بگذار كه آهسته و آرام بپزد ، تا مايه مىگيرد و غليظ مىشود ؛ مقدارى از آن را با برفاب يا آب سرد بخورند .\r\n\r\n43 - شربت ميوهء ديگر\r\nكسانى كه زرداب قى مىكنند ، كسانى كه حرارت دارند و اشتهاى خوراك ندارند و كسانى كه معده‌شان ضعيف و ناتوان است از تناول اين شراب بهره مىبينند .\r\nدستور آماده كردنش چنين است :\r\nنسخه به ، سيب ، گوشت ترنج ، گلابى ، انار و غوره . همه را بفشر و افشرهء هريك از آنها با ديگرى برابر باشد . از سماق ، زالزالك ، نبك ( ثمر كنار ) ، دانه‌هاى ثمر آس و زرشك هريك كمى در آن افشره‌ها مخلوط كن . بگذار يك شبانه‌روز بماند و بعد از يك شبانه‌روز مخلوط شده‌ها را خوب بفشر ! آنگاه بپالاى و عسل در اندازهء كافى با آن پاليده مخلوط كن و بر آتش بگذار بپزد تا به قوام آيد . سپس از آتش برگير و بگذار سرد شود و نگهدار و از آن استعمال شود .\r\n\r\n44 - شربت آلوبخارا\r\nاين شراب ملين است ، خلط صفرايى و خلط خونى را اسهال مىدهد و در جلوگيرى از تشنه شدن بسيار مفيد است .\r\n\r\n","description":"","footnote":"","page_name":" 357 ","page_number":385},
  {"content":"\r\n\r\nروش آماده كردنش اين است :\r\nنسخه آلوبخاراى شيرين‌مزه را به اندازهء كافى بياورند ، هسته‌هايش را بيرون آورده ، گوشت آلوى بدون هسته را در ديك سنگى پاك بريزند و آب بر آن ريزند تا آب آلوها را مىپوشاند ؛ بر آتش نهند بپزد تا آلو در آب مىگدازد . سپس آن را پايين آورند و بپالايند و دوباره بر آتش گذارند و شكر طبرزد به اندازهء لازم در آن ريزند و با شكر بپزد تا غليظ مىشود و به قوام عسل درمىآيد .\r\n\r\n45 - شراب ديموكراتيس\r\nمرحوم ديموكراتيس - كه اين شراب را اختراع كرده است - در سايه تناول آن - بنا به قول خودش - هيچ‌وقت بيمار نشده است . در حقيقت براى كسانى كه معدهء ناتوان دارند ، از طحال در رنجند و يا سوء مزاج فاسد دارند اين شراب بسيار خوب است .\r\nدستور آماده كردن به قرار زير است :\r\nنسخه زنبق ، بزر رازيانه و فلفل سفيد هريك يك درهم ، دارچين ختايى چهار درهم ، مرّ و بزر خاراگوش هريك به وزن دو درهم . همهء داروها را بكوب و در ظرفى شيشه‌اى بريز شراب سفيد بر آن اضافه كن تا شراب به حجم چهار انگشت برهم نهاده بالاتر از داروها آيد . سر شيشه را محكم ببند و بگذار شش ماه در خلوت باشد و بعد از آن سر شيشه را باز كن و از آن تناول كنند .\r\n[ در نسخهء ديگرى گويد : چهار رطل عسل هم در آن مخلوط باشد خوب است . 
  ]\r\n\r\n46 - شربت انگور\r\nكسانى كه گلودرد يا زخم گلو دارند و يا معده‌شان به قرحه مبتلا است از اين شربت تناول كنند بسيار مفيد است .\r\nنسخه افشرهء انگور گس‌مزه - كه گيرنده است - شش رطل بر آتش بگذار بپزد تا يك‌سومش مىماند ، عسل يك رطل ، سماق ، شيرين‌بيان ، مازو ، گلنار ، شكوفهء گورگياه و شكوفهء گل محمدى هريك چهار مثقال ، زعفران دو درهم ، مرّ و زاج بلورى ( شب ) هريك يك درهم . همه را در آن يك‌سوم باقيماندهء افشره انگور بريز و بهم زن و بر آتش بجوشان و سپس بپالاى و تناول شود .\r\n\r\n47 - رساطون اين شراب در فصل زمستان براى پيرمردان بهترين نوشابه است\r\n.\r\n\r\n","description":"","footnote":"","page_name":" 358 ","page_number":386},
  {"content":"\r\n\r\nدستور آماده كردنش بدين قرار است :\r\nنسخه چهل و پنج رطل افشرهء انگور بسيار خوب و ممتاز را در ظرفى بر آتش كم‌شدت بگذار آرام آرام بپزد . و اگر كف كرد كف را بگير ! همين‌كه از كف كردن دست برداشت عسل بسيار خوب و پرمايه يازده رطل و يك‌چهارم رطل در آن افشره بريز و بگذار آرام و آهسته بپزد و كف عسل را نيز برچين و چندان بپزد تا يك‌دوم مىماند .\r\nقاقلهء ريز و قاقلهء درشت ، قرفه ، ميخك و فلفل دراز هريك يك درهم . همه را به نرمى بساى و خوب بساى و در كيسه‌اى كتانى بگذار و سر كيسه را ببند و بعد از كف برچيدن كامل از ديك اين كيسه را در آن انداز كه با آن بپزد وقتى به حد كافى پخت ، آن را از آتش برگير و چندان صبر كن تا بتوانى دست در آن فرو كنى . با دست كيسه را مچاله كن و خوب و تند بفشر كه هرچه مزه و اثر داروها است به ديك منتقل شود ؛ آنگاه كيسه را بيرون آور و دور بينداز ! اين‌بار سه درهم زعفران در آن افشرهء انگور و عسل - كه باهم پخته‌اند - بريز و همه را در شيشه‌ها بريز و سر شيشه‌ها را محكم ببند كه ابدا هوا داخل نشود . و اگر ديدى كه هنوز كمى آبكى است شيشه‌ها را در آفتاب بگذار ! حالا شراب آماده است ؛ اما تا كهنه‌تر شود بهتر است .\r\n\r\n48 - شراب خاراگوش ( 4 )\r\nاين نوع از شراب خاراگوش - كه شماره چهارمش ناميديم - معده را تقويت مىكند و مادهء صفرا را اسهال مىدهد .\r\nدستور آماده كردنش از اين قرار است :\r\nنسخه گل محمدى هشت درهم ، قارچ چمنى چهار درهم ، الوا دو درهم ، مصطكى ، بزر كرفس ، گورگياه و رازيانهء شامى هريك يك درهم ، نعناع سه درهم ، پونه يك درهم و نيم ، زعفران دو درهم ، بيخ پونه و بيخ گياه زعفران هريك دو درهم ، خاراگوش سه درهم ، شيرين‌بيان سه درهم ، آويشم سه درهم ، برباله و ساذج هريك يك درهم . همهء اين داروها را در هشت رطل شراب بريز و بپز تا نيمى از آن مىماند ، سپس بپالاى و با يك رطل و نيم عسل درآميز كه منعقد و پرمايه شود .\r\n\r\n49 - شراب كدر ( شكوفهء كادى ) - كه از تأليفات ما است\r\nنسخه\r\nرب كدر - كه از شكوفه‌هاى درخت كادى سازند - دو جزء ، اگر شكوفهء كادى گير نيامد ، چوب درخت كادى را اره كن و خاك اره را بياور ! يا چوب كادى را بكوب و با نيم برابرش صندل در\r\n\r\n","description":"","footnote":"","page_name":" 359 ","page_number":387},
  {"content":"\r\n\r\nسركهء مقطر و يا در آب غوره خالص بريز و چند روزى بماند تا حل مىشوند ؛ آنگاه بر آتش نرم بگذار كه آهسته و آرام آن‌قدر بپزد كه به كلى از هم مىپاشد . سپس آن تفالهء كادى كوبيده يا خاك اره شده را بفشر و افشره‌اش را آماده كن ! تا سركه يا آب غوره‌اى كه كادى را در آن مىريزى بيشتر باشد بهتر است . بعد از آن آب دوغ در مشك به هم زده را بگير و مواظب باش دوغى كه آبش را مىگيرى ابدا كره همراهش نباشد ؛ حال اين به كلى تهى كردن دوغ از كره وسيلهء پالايشهاى مكرر باشد ، يا دوغ را بر آتش بپزى چنان كه آب پنير را مىپزند تا هرآنچه پنيرى است ( چيزى كه از آن كشك مىسازند ) به كلى جدا شود و فقط آب بدون چربى به دست آيد ، فرقى نمىكند . آنگاه با آرد جو و آن آب دوغ كذايى ، فوگان ( فقاع ) بپز و آن را ترشمزه گردان ! بعد از آن فوگان را بپالاى و آبش را دوباره با آرد جو مخلوط كن فوگان از آن بساز و ترشمزه‌اش كن ! تا بيشتر اين عمل را تكرار كنى بهتر و خوب‌تر است . از اين فوگان مكرر پنج جزء ، آب سيب ترش پرآب ، آب زالزالك ، آب ليمو ، آب آلوى ترشمزه ، آب افشرهء شكوفهء خرما ، آب ازگيل طبرستانى ، آب شاه‌توت خوب نارسيده و هنوز ترشمزه ، افشرهء چغالهء مشمش كه هنوز ترش است ، آب غوره ، افشرهء ريواس ، افشرهء جوانه‌هاى نازك و تر و تازهء تاك ، افشرهء گل محمدى ايرانى ، افشرهء نيلوفر و افشرهء بنفشه هريك سه جزء ، افشرهء گوشت ترنج و افشرهء گوشت نارنج هريك دوسوم جزء ، افشرهء كشنيز سبز ، افشرهء كاهو ، آب برگ سبز خشخاش ، آب كاسنى و آب خرفه هريك يك‌چهارم جزء ، افشرهء برگ بيد ، آب برگ سيب ، آب برگ گلابى ، آب برگ زالزالك ، آب برگ گل و آب برگ گياه هفت‌بند هريك يك چهارم جزء ، افشرهء گياه شنگ ، گل محمدى خشكيده ، خشكيدهء نيلوفر ، زرشك ، بزر كاسنى ، بزر كاهو و گلنار هريك نيم جزء . افشرهء نعناع سبز يك‌ششم جزء ، افشرهء زرشك تر نيم جزء .\r\nداروهاى خشك و تر را همگى باهم در ديك ريز و بر آتش نه ! آنگاه عدس چهار جزء ، جو پوست كنده دو جزء ، سماق سه جزء و انار دانه سه جزء را در آن ديك با داروها مخلوط كن و بگذار بر آتش بپزد تا تنها يك‌دوم باقى مىماند . سپس از آتش برگير و بگذار سرد شود ؛ آنگاه با تمام زورى كه در دستها دارى باقىمانده را مچاله كن و بفشر و بعد از آن بپالاى !\r\nاكنون حساب وزن داروها را بكن و در مقابل هر سيصد درهم وزن داروها مجموعا يك مثقال كافور آماده كرده ، بساى و كدويى كه ظرفيت دارو را همگى داشته باشد يا ظرف شيشه‌اى و يا تنگه‌اى بياور و گرد شدهء كافور را بر تهش بپاش و به آهستگى دارو را در آن ظرف برگرد كافورى بريز و فورا سر ظرف را چندانكه مىتوانى محكم ببند و بر آتش منقل بگذار و تا وقتى كه نزديك به جوش خوردن باشد بماند . مگذار غلت بخورد و از آتش دورش كن ! سپس خوب آن را بهم بزن و همه را در بستويى بريز و سر بستو را بسيار محكم ببند كه كافور نپرد ( تبخير نشود ) . از اين شربت تا ده درهم تناول مىشود .\r\nبعضى از طبيبان بر اين داروى ما حاشيه رفته‌اند و سنبل و زنجبيل و زعفران و بزر رازيانه و رازيانه شامى و فلفل و مشك زمين را نيز بر آن افزوده‌اند و بر حسب تشخيص خودشان و\r\n\r\n","description":"","footnote":"","page_name":" 360 ","page_number":388},
  {"content":"\r\n\r\nمراعات وضع مزاجى و عمر اشخاص و بر حسب موسم سال اندازهء داروها را تعيين مىكنند .\r\n\r\n50 - فقاع « 1 » - كه از تأليفات ما است\r\nكسى از اين فوگان تناول كند نيروى جنسىاش افزايش مىيابد .\r\nنسخه فلفل ، زنجبيل ، سنبل و جوز بويا هريك پنج درهم ، ريم‌آهن ساييده ده درهم ، بزر گندنا ( تره ) پانزده درهم ، بزر ترتيزك آبى ، بزر شلغم ، بزر گزنه و خردل هريك چهار درهم ، تخم زبان گنجشك ، ثمر قلقل ( انار دشتى ) ، كنگر دانه و مغز چاتلانقوش هريك چهار درهم .\r\nداروها را همگى در كيسه‌اى كتانى بريز و سرش را ببند - چنان كه سابقا ياد گرفتى ! - كيسه را در هفتصد و هفتاد درهم دوغ - كه ده به يك مىشود - بريز و بهم زن تا خوب از داروها تأثير مىپذيرد . همين دوغ را با فوگان ساخته از نان مخلوط كن ! كه فوگان نان در اندازه درست برابر با دوغ باشد .\r\n\r\n51 - شراب خاراگوش ( 5 ) - كه از تأليفات ما است .\r\nخاراگوش صد مثقال ، شراب سيصد مثقال ، افشرهء به سيصد مثقال . هر سه درهم مخلوط شوند .\r\nسه روز خاراگوش در شراب و آب به بخيسد و آنگاه با يك‌صد مثقال عسل مخلوط شود و بر آتش بپزد تا به قوام مىآيد .\r\n\r\n52 - شراب غوره ( 3 )\r\nاين شراب - كه دستور ساختنش در ذيل مىآيد - قبوضيت‌آور است ، معده را نيرو مىبخشد ، معدهء سست را سرحال مىآورد ، كسانى كه به دشوارى خوراك را هضم مىكنند و كسانى كه درد قولنج از آن نوع دارند كه ايلاوس نام دارد و مردم لقب خدا رحم كن را به آن داده‌اند - زيرا بسيار خطرناك و آزاردهنده است - از اين شراب بسيار فايده بينند . زن كه ويار مىكند از اين شراب بخورد بهرهء زياد مىبيند .\r\nگويند اين شراب در دفع آسيب بيماريهاى وبايى بسيار تأثير دارد .\r\nاين شراب نياز به صبر و حوصلهء زياد دارد و تا شراب مطلوب دارويى مىشود ، چندين سال وقت مىخواهد ؛ كه برآيد و بر حسب مراد باشد .\r\n\r\n\r\n","description":"","footnote":"\r\n( 1 ) - فقاع : فوگان ، نوشابه‌اى كه از جوشاندن حبه‌هاى انگور حاصل مىشود و در حقيقت نوعى شراب سيكى است - معين .\r\nفقاع : نوشابه‌اى كه از جو و ميوه‌ها مىسازند و چون كف مىكند آن را فقاع مىگويند - المنجد .\r\n","page_name":" 361 ","page_number":389},
  {"content":"\r\n\r\nنسخه انگورى را كه هنوز خوب نرسيده و ترش‌مزگى دارد بچين و خوشه‌ها را در آفتاب پهن كن و بگذار سه روز يا چهار روز بماند تا پژمرده مىشود . سپس آن را بفشر و آبش را در خم بريز و در آفتاب بگذار و هرگاه رسيد ، آن را به قصد دارويى مورد استفاده قرار ده !\r\n\r\nبحثى دربارهء نوشيدن شراب كهنه به‌طور عام\r\nهرچند ظاهرا اين موضوع قابل بحث نيست و شراب شراب است ، امّا نه حقيقتش را بخواهى اهميت بسزايى دارد كه بدانند كدام نوع از شراب خوب است ؟ كى خوب است كه بخورند ؟\r\nكى بايد نخورند ؟ در چه سنى چه شرابى مناسب است ؟ مزاج كسى با مزاج ديگرى تفاوت دارد ، چه شرابى با چه‌گونه مزاجى مىسازد ؟\r\nدر هرحال شراب را - هرچه باشد - در حالتى كه تشنه هستند نبايد بخورند . شراب نوشيدن همراه غذا خوردن هم خوب نيست .\r\nبايد اگر شراب مىخورند اقلا بعد از شراب خوردن دو ساعت منتظر بمانند ؛ آنگاه غذا بخورند . كسى كه با غذا شراب مىخورد ، يا همين‌كه شراب خورد فورا و بدون صبر كردن شروع به غذا خوردن مىكند ، بسيار زيان مىبيند و خود را براى بيماريهاى بسيار بد آماده مىكند كه از همه كمترش گر شدن است .\r\nمستى كردن ( به حالت مستى رسيدن از اثر شراب ) در هروقت و زمانى بد است و بويژه كسى كه دائم الخمر باشد و عادت كند كه هميشه مست باشد ، ناتوان مىشود ، بدنش سست مىگردد و اعصابش تحليل مىرود و براى پذيرش بيماريهاى سخت آمادگى پيدا مىكند و بايد منتظر مرگ ناگهانى باشد .\r\nبهترين حال شرابخوارى آن است كه زياد نخورند و در خوردن شراب ميانه‌رو باشند . بعد از نوشيدن شراب آب سرد يا آب انار بخورند . اين سفارش در صورتى جاى خود دارد كه شرابخور جوان باشد ، كه آب سرد يا آب انار شدت و تندىمزاج شراب را مىشكند و كاهش مىدهد . بويژه در تابستان بايد اين خوردن آب سرد يا آب انار را بعد از شراب مراعات كنند . اما براى پيرمردان هيچ‌وقت شراب خوردن خوب نيست ؛ حواس و اعصابشان زيان مىبيند ، مگر اينكه شرابى بخورند كه بسيار خوش‌مزه باشد .\r\nكسى كه بيمارى در اندامان درونى دارد يا ناتوانى به اندامان درونيش روى آورده است نبايد شراب بخورد .\r\nكسى كه كاملا تندرست است و مىخواهد شراب بخورد ، امّا پير است ، اگر شراب خوشمزه را با آب مخلوط كند و كم بخورد مانعى ندارد .\r\nما تا اينجا راجع به خوردن شراب كهنه صحبت كرديم ؛ اگر شراب تازه ساخته‌شده باشد ، براى كمك كردن به هضم خوراك خوب است و ادرارآور است ؛ اما كسى كه شراب تازه ساخته\r\n\r\n","description":"","footnote":"","page_name":" 362 ","page_number":390},
  {"content":"\r\n\r\nشده را مىخورد خوابهاى پريشان مىبيند .\r\nشرابى كه نه تازهء تازه و نه كهنهء كهنه بوده و ميانه و متوسط در عمر باشد ، تو حد وسطش را در نظر بگير ! يعنى در تندرستى چند بخورند ؟ و در بيمارى تا چه حد بنوشند ؟\r\nشراب سفيد كم‌مايه زودهضم مىشود ، به سرعت در جسم نفوذ مىكند و براى معده مفيد است . در مقابل شراب سياه عادتا غليظ و پرمايه است و ديرهضم مىشود . و روى هم رفته شراب ميانگين در سفيدى و سياهى تأثيرش ميانه‌رو است .\r\nشراب شيرين‌مزه ديرتر از تلخ‌مزه هضم مىشود .\r\nشراب سفيد نيز خود انواع متفاوتى دارد :\r\nشراب سفيد شيرين‌مزه معده را پر باد مىكند و در شكم و روده‌ها گير مىكند .\r\nشراب بر آتش جوشيده عين اثر شراب سفيد شيرين‌مزه را دارد .\r\nشراب ريحانى براى هضم خوراك و براى كليه و مثانه مفيد است ، ادرارآور است ، خون حيض را بيرون مىريزد ، مسكن درد است ، شكم را قبوضيت مىدهد و تراوشهاى بدنى را از بين مىبرد .\r\nشراب سبك و كم‌شدت هميشه از شراب پرتأثير كم‌زيان‌تر است . شراب كم‌مايه و سبك عادتا ادرارآور است و شكم را ليونت مىبخشد و اسهال نمىكند .\r\nشرابى كه در ساختن آن گچ به كار مىبرند ، بسيار بد است ؛ به اعصاب و مثانه آسيب مىرساند ، سردردآور است و نه دور است كه انسان را بميراند . بويژه براى كسانى كه خون تف مىكنند بسيار بد است .\r\nشرابى كه در آماده كردن آن زفت و صمغ صنوبر به كار مىبرند گرمىبخش بوده و براى هضم خوراك خوب است ؛ امّا براى كسانى كه خون تف مىكنند خيلى بد است .\r\nشرابى كه گياه اشنه ( دوال ) در آن به كار مىرود ، مسكن درد خوبى است و احساس درد را فورا از بين مىبرد .\r\nاگر چرك گوش را در شراب حل كنند بسيار مستىآور مىشود .\r\nشرابى كه رب به در آن مخلوط است از شرابهاى ديگر كم‌زيان‌تر است .\r\nشراب خالص - هر شرابى باشد ، امّا با چيزى مخلوط نشود - كه تا اندازه‌اى گس‌مزه باشد ، گرمىبخش است ، به سرعت بر بدن تأثير مىگذارد ، معده را تقويت مىكند و اشتهاى خوراك را برمىانگيزد . خواب‌آور است ، بدن را نيرو مىبخشد و رنگ رخساره را زيبا مىكند .\r\nكسى كه از خوردن شير گياه سگ يا داروهاى سرد سمى از قبيل شوكران ، افيون ، قارچ سمى و غيره مسموم شده است ، از خوردن شراب خالص در اندازهء مناسب فايده مىبيند .\r\nهمچنين از اثر نيش حشرات داراى سم سردمزاج مىكاهد .\r\nكسى كه درد گزشى را در سردنده‌هاى نزديك شكم حس مىكند ، كسى كه معدهء سست و فروهشته دارد و كسى كه معده‌اش ناتوان است از خوردن شراب خالص بهره مىبيند .\r\n\r\n","description":"","footnote":"","page_name":" 363 ","page_number":391},
  {"content":"\r\n\r\nكسانى كه مواد رطوبى ناباب به شكم و روده‌هايشان وارد مىشود و كسانى كه بايد عرق كنند و دير عرق مىكنند از خوردن شراب خالص بهره بينند ؛ بويژه اگر شراب خالص كهنه و خوشبوى باشد بسيار خوب است .\r\nشراب كهنه و شيرين‌مزه براى كسانى كه كليه و مثانه‌شان بيمار است خوب و مفيد است .\r\nاگر پشم ناشسته را در شراب كهنه و خالص خيس كنند و بر خراج و ورم گذارند بسيار خوب است .\r\nشرابى كه از انگور سياه تاك كوهى ( خودرو ) مىسازند قابض است و براى دفع مواد آبكى ناباب از معده و روده‌ها خوب است ؛ و در هر بيماريى كه نياز به داروى قابض و جمع كردن مادهء بيمارى باشد و نيز در منع سيلانات ناباب بسيار خوب است .\r\n\r\n53 - شراب عسلى ( 1 )\r\nاين شراب شكم را نرم مىكند ( ملين است ) ، ادرارآور است ، در علاج تبهاى كهنه و دست برندار مفيد است ، معده را تقويت مىكند . كسانى كه درد مفاصل دارند ، درد كليه دارند و يا سرشان ناتوان است از اين شراب بهره بينند . اگر زنان بيمار استسقايى از آن بخورند بسيار خوب است . اين شراب در عين حال غذاست و اشتهاآور است ، در نتيجه براى پيران و سالخوردگان بسيار خوب است .\r\nدستور آماده كردنش از اين قرار است :\r\nنسخه افشرهء انگور گس‌مزه ( چنان كه براى شراب گيرند ) پنج كوزه ، عسل يك كوزه ، نمك يك اوقيه و نيم . عسل و آب انگور را در ظرفى گشاد بريز ! به‌طورى كه بتوانى آن را حركت دهى و جا گشاد باشد . همين‌كه شروع به جوشيدن كرد - جوشش شراب نه جوشش بر آتش - كم‌كم از نمك تهيه شده بر آن بپاش و هرگاه از غليان افتاد و تسكين يافت ، آن را در خم يا در ظرف سفالى ديگرى بريز و سرش را ببند !\r\n\r\n54 - شراب عسلى ( 2 )\r\nبهترين شراب عسلى آن است كه شراب كهنهء بسيار تند و پرتأثير و گس‌مزه را با عسل بسيار خوب كم موم بسازند . اين نوع از شراب كمتر از شرابهاى ديگر بادزا است و زودتر به معده و درون مىرسد . اگر اين شراب عسلى كهنه گردد ، نيروى غذايى بيشترى مىدهد و اگر در كهنگى و تازگى ميانگين باشد ، ملين و ادرارآور است .\r\nچنين شرابى را اگر بر غذا بخورند زيان مىرساند و ناشتا بخورند خوب نيست . هنگامى كه اين شراب را مىخورند ، اشتهاى غذاشان به كلى از بين مىرود ، اما بعد از كمى صبر كردن مىبينند كه اشتهاى خوراك به هيجان افتاده است . به عبارت ديگر اين شراب اشتهاى غذا\r\n\r\n","description":"","footnote":"","page_name":" 364 ","page_number":392},
  {"content":"\r\n\r\nخوردن را چنان باز مىكند كه مپرس !\r\nدستور آماده كردن شراب عسلى ( 2 ) :\r\nنسخه شراب كهنهء پرمايهء گس‌مزه پر دو خمچه ( سبو ) ، عسل پر يك خمچه . همه را درهم مخلوط كن و بگذار تا برايد .\r\nبرخى از طبيبان شراب و عسل را كه باهم مخلوط مىكنند ، بر آتش مىگذارند كه بپزد و زود برسد . و برخى ديگر از طبيبان خبير در اين چيزها ، در مقابل هر نه رطل يك رطل و نيم عسل مىآورند و باهم مخلوط مىكنند و مىپزند و مىگذارند تا سرد مىشود و شراب شيرين مزه به دست مىآورند .\r\n\r\n55 - ماء القراطن - كه منظورم عسلاب طبى است .\r\nاين عسلاب طبى در تأثيربخشى با عسل برابر است و اگر آن را بجوشانند مسهل بوده و براى قى دادن مفيد است .\r\nاگر كسى داروى سمى خورده است ، اين عسلاب را با روغن بخورد و قى كند ، مواد سمى را بيرون مىدهد .\r\nاگر عسلاب طبى را بر آتش بجوشانند ، از تحليل رفتن نيروى بدن جلوگيرى مىكند ، ناتوانى بدن را اصلاح مىگرداند و در علاج سر و ورم ريه بسيار خوب است .\r\nاين عسلاب طبى - كه ما آن را ماء القراطن ناميديم - اگر مدت زيادى بماند و كهنه شود طبيبان اسمش را تبديل مىكنند و آن را ادرومالى مىگويند كه كلمهء ادرومالى يعنى شربت عسل . و اگرنه بسيار تازه ساخته‌شده باشد و نه زياد كهنه شده باشد ، نيروى اثربخشيش مانند شراب كم‌توان در تقويت بخشيدن به بدن مىشود .\r\nعسلاب طبى براى كسانى كه ورم دارند و معده‌شان درد مىكند مفيد است . در برانداختن ناتوانى نيروى بدن و افزايش نيروى بدن اثر آشكار دارد .\r\nدستور ساختن عسلاب طبى از قرار زير است :\r\nنسخه عسل يك جزء ، آب باران كهنه شده دو جزء ، درهم مخلوط شوند و در زير آفتاب بگذارند .\r\nطبيبانى هستند كه آب چشمه را با عسل قاطى مىكنند و بر آتش مىپزند تا دو سومش مىماند و آنگاه از آتش برمىگيرند .\r\nبعضى از طبيبان آن را از شهد و آب عادى مىسازند و نگه مىدارند در وقت استعمال بايد با كمى آب مخلوط كنند و بخورند .\r\n\r\n","description":"","footnote":"","page_name":" 365 ","page_number":393},
  {"content":"\r\n\r\n\r\n56 - شربت انار\r\nشربت انارى كه آن را توضيح مىدهيم ، براى كسانى كه تب درازمدت دارند و كسانى كه معدهء داراى سوء مزاج گرم دارند سازگار و مفيد است . شكم را قبض مىكند ، رطوبتهاى ناباب را از رسيدن به معده و روده مانع مىشود و ادرارآور است . طرز آماده كردن شربت انار به صورت زير است :\r\nنسخه انارى را انتخاب كن كه رسيده است ، دانه‌هايش سرخ سرخ هستند و هستهء كوچك و باريك دارند . انار را بفشر و افشره را بر آتش بپز تا يك‌سومش مىماند . كمى شكر بر آن اضافه كن و از آتش برگير و نگهدار ! از آن نوش جان كنند .\r\n\r\n57 - شراب گل\r\nبراى تب‌داران خوب است ، درد معده را تسكين مىدهد ، در هضم خوراك كمك است ، اگر بعد از غذا آن را بخورند ملين است و درد روده‌ها را از بين مىبرد .\r\nدستور ساختن شراب گل چنين است :\r\nنسخه گل محمدى را كه يك سال از برچيدنش گذشته باشد بكوب و به وزن يك من از آن آماده ساز و در كيسه‌اى كتانى جاى ده و سر كيسه را ببند ! سى رطل آب انگور و شراب تازه ساخته را در ظرفى بريز و كيسهء دربرگيرندهء گل را در آن فرو كن و سر ظرف را با پارچه‌اى بپوش و بالاى آن محكم سرش را ببند . و سه ماه بعد به سراغش برو ! آن را بپالاى و در ظرفى ديگرش بريز و نگهدار .\r\nبرخى از طبيبان افشرهء گل را با عسل قاطى مىكنند و آن را هم ادرومالى مىگويند ؛ كه اين ادرومالى در علاج زبرى گلو خوب و سازگار است .\r\nطبيبانى هستند كه گل محمدى شاداب تهى از كاسبرگ را به وزن نيم من مىآورند و با سه برابر يا چهار برابر و يا پنج برابر آن شراب بر آتش مىگذارند كه مدت يك ساعت بپزد . آنگاه جوشيده را مىپالايند و باز نيم من پر گل محمدى شاداب را در آن آب مىريزند و مىپزند . و بعد از يك ساعت از آتش برمىگيرند و باز مىپالايند و براى بار سوم نيم من پر گل محمدى شاداب در آن مىريزند و باز بر آتش مىنهند و مىگذارند يك ساعت بپزد دوباره مىپالايند و كمى ترنگبين يا كمى عسل در آن مخلوط مىكنند و به هم مىزنند و نگه مىدارند .\r\nمقدار تناولى هرباره از ده درهم تا بيست درهم است . بسيار مسهل است و مواد رطوبى را به كلى بيرون مىدهد ، معده را پاكسازى كامل مىكند و تا پختن و تصفيه شدن و گل ريختن بيشتر باشد ، مسهل‌تر است .\r\n\r\n","description":"","footnote":"","page_name":" 366 ","page_number":394},
  {"content":"\r\n\r\n\r\n58 - شراب صنوبرى\r\nاين شراب در حقيقت همان شراب عادى است كه از آب انگور مىسازند ؛ ليكن صمغ و پوست درخت صنوبر همراه دارد و خاصيتهاى زير را پيدا مىكند :\r\nدر هضم كردن خوراك ياور است ، بول را ادرار مىدهد ، براى كسانى كه اسهال كهنه شده و هميشگى دارند و براى كسانى كه سرفه و سرماخوردگى دارند . مفيد و سازگار است .\r\nزنانى كه زهدان هميشه تر دارند و رطوبات از زهدانشان تراوش مىكند از اين شراب بهره بينند .\r\nبراى كسى كه زخم روده دارد و براى مبتلايان به بيمارى استسقا مفيد و سازگار است .\r\nكسانى كه قرحه در روده دارند با اين شراب حقنه شوند بسيار خوب است .\r\nاگر اين شراب صنوبرى كهنه شود ، مزه‌اش مطبوع‌تر خواهد شد . اما كهنه‌اش ممكن است انسان را مدهوش و سراسيمه سازد .\r\nاگر شراب صنوبرى شراب سياه باشد از شراب سفيد قبوضيت بيشتر مىآورد .\r\nدستور آماده كردنش از اين قرار است :\r\nنسخه صمغ درخت صنوبر را با پوست همان درخت كه صمغ را از آن مىگيرند بكوبند و به وزن سه اوقيه و نيم از آن كوبيده را در سى و پنج اوقيه شراب ريزند و بهم زنند .\r\nبعضى از طبيبان كوبيدهء صمغ و پوست درخت صنوبر را در كيسه‌اى كتانى مىكنند و در شراب مىگذارند و هرگاه شراب از جوشش دست برداشت و برآمد ، كيسه را بيرون مىآورند و دور مىاندازند .\r\nبرخى از طبيبان آن را در شراب مىگذارند و برنمىدارند تا شراب كهنه مىشود .\r\n\r\n59 - شراب قطران\r\nاين شراب گرمىبخش و نرم‌كننده است ، در علاج سينه‌درد ، به درد آمدن دنده‌ها ، دل‌پيچه ( مغص ) ، قرحه‌هاى درونى ، درد روده‌ها ، درد ريه و درد زهدان بسيار داروى خوبى است .\r\nكسى كه سرفه كهنه و مزمن دارد به شرطى تب نداشته باشد ، از اين شراب شفا مىيابد ، احساس و هوش انسان را تقويت مىكند ، كرمهاى كوچك و بزرگ شكم را تارومار مىگرداند و لرزش و تكان بىاراده را از بين مىبرد .\r\nاگر چند قطره‌اى از اين شراب را در گوش دردمند چكانند ، درد آرام مىگيرد و به كلى از بين مىرود .\r\nتهيهء شراب قطرانى بسيار سهل و آسان و از اين قرار است :\r\n\r\n","description":"","footnote":"","page_name":" 367 ","page_number":395},
  {"content":"\r\n\r\nنسخه قطران را با آب شيرين ( آب عادى ) بشوى و يك اوقيه از آن را با هجده اوقيه افشرهء انگور مخلوط كن و بگذار تا شراب از غليان مىافتد و برمىآيد .\r\n\r\n60 - شراب زفت\r\nشراب زفت در علاج اسهال كهنه شدهء هميشگى ، قرحه‌هاى درونى ، سرفه ، بادكردگى و آسم يكه‌تاز ميدان است .\r\nدر هضم كردن غذا ، زدودن چرك و كثافت درونى و پاكسازى لازم بسيار تأثيربخش است .\r\nدر علاج سينه‌درد ، شكم‌درد ، درد كبد ، درد طحال و درد زهدان - به شرطى كه تب در ميان نباشد - از داروهاى كم‌نظير است .\r\nدستور آماده كردن شراب زفت :\r\nنسخه زفت هنوز تر و ناخشكيده را چندين بار با آب دريا يا نمكاب بشوى تا مىبينى كه آب زفت شويه كاملا صاف است ؛ آنگاه آب عادتى بر آن بريز كه شورمزگى را ببرد . به وزن دو اوقيه از اين زفت شسته را با دوازده اوقيه افشرهء انگور مخلوط كن و بگذار تا شراب برمىآيد و از غليان مىافتد ؛ از آن پس به ظرفهاى مخصوص شراب منتقلش كن و مصرف شود .\r\n\r\n61 - شراب حسل ( زوفا )\r\nبراى بيماران بيماريهاى سينه ، پهلودرد ، بيماران ريه ، براى علاج سرفهء كهنه و مزمن و در علاج آسم بسيار خوب است ، بول را ادرار مىدهد ، در علاج شكم‌پيچه ( مغص ) و در علاج لرز و تكان قبل از تب ممتاز است . در جريان دادن خون حيض معركه مىكند .\r\nدستور آماده كردنش با دستور آماده كردن شراب خاراگوش يكى است تنها فرق كمى دارد و آن اين است كه در هر مقدارى از افشرهء انگور كه پر يك طشت باشد ، به وزن دوازده اوقيه برگ گياه حسل را بياور و بكوب و در كيسهء كتانى بريز و سر كيسه را ببند و سنگى در پايين آن قرار ده و در آب انگور آماده براى شراب شدن بينداز كه در ته آب انگور قرار گيرد و مزه و نيروى گوهر حسل به آب انگور سرايت كند . بعد از مدت چهل روز - كه مدت كامل براى برآمدن شراب است - از آن بچش كه ببينى آيا خوب برآمده است يا نه ؟ و هروقت شراب كاملا برآمد ، آن را در شيشه‌ها بريز و از آن استفاده كنند .\r\n\r\n","description":"","footnote":"","page_name":" 368 ","page_number":396},
  {"content":"\r\n\r\n\r\n62 - شراب كمادريوس « 1 » ( مانداروى تلخ )\r\nاين شراب گرمىبخش و تحليل‌برندهء مواد ناباب است ، براى تشنج‌داران خوب و براى مبتلايان به بيمار يرقان سازگار و مفيد است . به هضم خوراك كمك مىكند ، بيماران استسقايى را بهره مىرساند و در علاج بادكردگى زهدان مفيد است . و تا كهنه‌تر شود خوب‌تر است .\r\nطرز آماده كردنش عين شراب حسل است .\r\n\r\n63 - شراب آويشم « 2 » ( ماشا )\r\nدر علاج تشويش اعصاب ، درد اطراف دنده‌هاى رو به شكم ، در روبراه كردن اشتهاى خوراك - كه كم باشد و در اصلاح سوء هضم خوب است . در لرزش و چندشى كه در زمستان بدان مبتلا مىشوند شفا است ، در خنثى كردن سم حشرات گزنده و نيش زدن كه سم سردمزاج دارند و بدن انسان را بىحس و كرخيده مىكنند ، اين شراب چاره‌ساز است .\r\nدستور آماده كردن شراب آويشم به قرار زير است :\r\nنسخه آويشم را خشك كن و بكوب و الك كن ! به وزن يك‌صد مثقال از آن را در كيسه‌اى كتانى بريز و سر كيسه را ببند و در يك سبو آب انگور انداز تا شراب حسابى مىشود .\r\n\r\n64 - شراب ديك ابزارها\r\nدر علاج سينه‌درد ، پهلودرد و دردريه خوب و مفيد است ، از لرزش بدون اراده جلوگيرى مىكند و خون حيض را جريان مىدهد . كسى كه ادرارش بند آمده از اين شراب شفا مىيابد . براى مسافرانى كه در سرما و برف سفر مىكنند . توشهء سفر بسيار خوبى است . كسى كه كيموس غذائى غليظ دارد از اين شراب بهره مىبيند . رنگ و رو را صفا مىبخشد ، خواب‌آور و مسكن درد است و درد مثانه و كليه را شفا مىدهد .\r\nدستور آماده كردنش چنين است :\r\nنسخه نى نهاوندى شش مثقال ، دارچين ختايى هشت مثقال ، عود هفت مثقال . همه را بكوب و در كيسه‌اى كتانى بريز و سر كيسه را ببند و در ظرفى كه سى و شش من افشرهء انگور در آن است بينداز ! بعد از سه ماه آن را بپالاى و در شيشه‌هاى مخصوص بريز و مورد استفاده قرار گيرد .\r\n\r\n\r\n","description":"","footnote":"\r\n( 1 ) - كمادريوس : اصلش خامادريوس و به معنى بلوط زمينى است . برگهايش ريز و در شكل شبيه برگ بلوط و تلخ‌مزه است و تخمش از تخم رازيانهء شامى ريزتر است - تذكرهء انطاكى .\r\n( 2 ) - آويشم از تيرهء پونه است كه اكثرا در كوهستانهاى بسيار سازگار هوا و سردسير مىرويد . در كردى آن را هه‌وشين نامند و در كردستان آذربايجان غربى ييلاقى به نام هه‌وشينان هست كه اين گياه در آنجا زياد است - م .\r\n","page_name":" 369 ","page_number":397},
  {"content":"\r\n\r\n\r\n65 - شراب زنجبيل شامى ( راسن )\r\nادرارآور است و براى سينه و ريه دوست خوبى است .\r\nدستور آماده كردنش از اين قرار است :\r\nنسخه پنجاه مثقال بيخ زنجبيل شامى خشكيده را در كيسه‌اى كتانى قرار ده و سر كيسه را ببند ! در شش پيمانهء شراب پيمائى كه هر پيمانه ظرفيت سيصد و چند درهم را دارد ، بينداز و بعد از سه ماه شراب را بپالاى !\r\n\r\n66 - شراب برباله ( اسارون )\r\nاين شراب ادرارآور است و كسانى كه به بيمارى استسقا ، يرقان و بيماريهاى كبد به‌طور عام مبتلا هستند از اين شراب بهره بينند . براى كسانى كه درد ريه دارند و يا معده‌شان درد مىكند بىنهايت مفيد است . و براى كسانى كه درد در باسن دارند سازگار و بهره‌رسان است .\r\nدستور آماده كردنش چنين است :\r\nنسخه به همان دستور كه قبلا ذكر شده است به وزن دو مثقال برباله را در هشتاد و چهار اوقيه افشرهء انگور بريز و بعد از سه ماه كه شراب خوب برآمد آن را بپالاى !\r\n\r\n67 - شربت خرنوب و زالزالك\r\nاين نوع از شربتها همگى قبوضيت آورند و معده را خنك مىكنند و از ريزش رطوبتهاى ناپسند به معده و روده جلوگيرى به عمل مىآورند .\r\nدستور آماده كردن اين شربت همان دستور آماده كردن شربت گلابى است كه سابقا ذكر شد .\r\n\r\n68 - شراب سنبل بيابانى\r\nاين شراب براى كسانى كه كبدشان بيمار است ، كسانى كه از ناتوانى معده رنج مىبرند ، كسانى كه به دشوار شاشيدن مبتلا هستند و كسانى كه از بادكردگى شكم پريشانند بسيار مفيد است .\r\nدستور آماده كردنش چنين است :\r\nنسخه بيخ سنبل تازهء امسالى را بياور ، خشكش كن و بكوب و بساى و ببيز ! به وزن هشت مثقال از آن\r\n\r\n","description":"","footnote":"","page_name":" 370 ","page_number":398},
  {"content":"\r\n\r\nرا در پر يك سبو آب انگور قاطى كن و بعد از دو ماه كه ديگر شراب برآمده است آن را بپالاى و در شيشه‌ها بريز و به كار رود .\r\n\r\n69 - شراب بزر هويج بيابانى\r\nاين شراب براى كسانى كه سينه‌درد يا درد پهلو دارند سازگار و مفيد است . زنانى كه درد زهدان دارند ، زنانى كه از ريزش خون حيض نگرانند و اين خون ريزش نمىكند اگر از اين شراب بخورند بسيار خوب است . ادرارآور است ، آروغ‌برانگيز است ، سرفه را شفا دهد و روده‌هاى تنگ را گشاد كند .\r\nدستور آماده كردنش از قرار زير است :\r\nنسخه شصت مثقال تخم زردك بيابانى را نيمكوب كن و در سبويى پر از آب انگور بريز و بعد از دو ماه كه شراب به خوبى برآمد ، از آن بچش و چون ديدى خوب برآمده است بپالاى و در ظرفهاى مخصوص شراب بريز و استعمال شود .\r\n\r\n70 - شراب گياه گاوشير ( جاوشير )\r\nبراى فتق‌داران ، كسانى كه ترك بردگى در روده دارند ، كسانى كه ماهيچه‌هاشان كوبيده و خسته است و براى كسانى كه دشوار نفس مىكشند اين شراب بسيار خوب است . ادرار بول مىدهد ، غذاى كيموس غليظ طحال را اصلاح مىكند ، از درد شديد روده‌ها مىكاهد ، در علاج درد مفاصل بسيار مفيد است ، پرشدگى معده را چاره‌ساز است ، خون حيض را به جريان مىاندازد .\r\nبچه را آسان از شكم مادر بيرون مىآورد . در علاج برآمدگى شكم و شكم‌گندگى شفا است و در خنثى كردن سم حشرات موذى بسيار خوب است .\r\nدستور آماده كردنش به قرار زير است :\r\nنسخه ده مثقال گياه گاوشير را با يك پيمانه آب انگور ( تقريبا سيصد مثقال ) قاطى كن و دو ماه صبر كن تا شراب برآيد . بعد از دو ماه از آن بچش و اگر ديدى كه خوب برآمده است آن را بپالاى و در ظرفهاى ديگر بريز و استعمال شود .\r\n\r\n71 - شراب كرفس\r\nاشتهاى غذا را باز مىكند و دوست صميمى معده است . كسانى كه به دشوار شاشيدن مبتلا هستند از اين شراب فايده بينند . شراب كرفس در گدازيدن مواد ناباب بدن كم‌نظير است .\r\nدستور آماده كردنش چنين است :\r\n\r\n","description":"","footnote":"","page_name":" 371 ","page_number":399},
  {"content":"\r\n\r\nنسخه هفتاد مثقال بزر كرفس تازه برچيده از كرفس را بياور ! كوبيده و بيخته در كيسه‌اى كتانى بريز و سر كيسه را ببند و در يك خم پر از آب انگور انداز و بعد از دو ماه شراب را بپالاى و از آن استفاده شود .\r\n\r\n72 - شراب خامالاون ( مازريون )\r\nبراى كسانى كه بيمارى استسقا دارند و براى كسانى كه درد كبد دارند بهترين مشروب است .\r\nزنان باردار كه در وقت درد زايمان قى مىكنند ، اگر از اين شراب ميل فرمايند بسيار بهره بينند .\r\nطرز ساختنش به قرار زير است :\r\nنسخه خامالاون تازه بلند شده از زمين ساقه و برگش را بچينند و خشك كنند . دوازده مثقال از آن را بكوبند و در يك پيمانهء شراب‌سازى پر از آب انگور بريزند و بعد از دو ماه شراب را بپالايند و به ظرفهاى مخصوص انتقال دهند و از آن استفاده كنند .\r\n\r\n73 - شراب سقمونيا ( محموده )\r\nشكم‌درد را تسكين مىدهد و مادهء خلط مرارى و بلغم را اسهال مىدهد .\r\nترتيب آماده كردنش چنين است :\r\nنسخه در موسم درو گندم ، گياه سقمونيا را بركن و بيخ آن را بخشكان ! به وزن پانزده مثقال از آن را بكوب و بساى و در كيسه‌اى كتانى بريز و سر كيسه را ببند و در نود كاسه آب انگور انداز و بعد از هشت روز آن را به كار ببر « 1 » !\r\n\r\n\r\n","description":"","footnote":"\r\n( 1 ) - ناگفته بماند كه از شراب غوره ( 3 ) ، كه شمارهء پنجاه و دو را به آن داده‌ايم تا اينجا كه پايان شراب و شربتها است ، در قانون چاپ تهران موجود نيست و از قلم افتاده است ؛ كه از روى قانون چاپ مصر ترجمه كرديم - م .\r\n","page_name":" 372 ","page_number":400},
  {"content":"\r\n\r\n\r\nگفتار هفتم مربا و انبه‌جات\r\n\r\n1 - داروى تزريقى\r\n« 1 » - كه تأليف ما است\r\nسوختهء سرب و رب تخم خربزه هريك پنج درهم ، تباشير دو درهم ، صمغ عربى ، بزر خشخاش و سوختهء شاخ گوزن هريك سه درهم ، افيون نيم درهم ، بزر بنگ دو دانگ ، مرّ يك درهم . همهء اين داروها را بسيار خوب بكوب و با آب كاسنى درهم بسرش و شيافهايى مانند شياف معالجهء چشم از آن بساز !\r\nبراى معالجهء قرحهء مثانه و قرحهء رگ ذكر از اين شياف مانند در شير يا در روغن بزر خربزه حل كن و به وسيلهء ابزار تزريقى مخصوص در ذكر بيمار تزريق كن !\r\n\r\n2 - گلنگبين\r\nگلنگبين براى تب‌داران و براى كسانى كه معده‌شان درد مىكند بسيار خوب و مفيد است .\r\nدستور ساختن گلنگبين از اين قرار است :\r\nنسخه پره‌هاى گل سرخ بدون كاسبرگ و بدون قسمت ته سفيدرنگ سفت را آماده كن و در آفتاب بر پارچه‌اى پاك پهن كن تا رطوبت از آن برچيده مىشود . همين نيم خشكيدهء پژمرده شده را در ظرفى سفالين لعاب داده بريز و با دست مچاله كن و درهم بفشر ! عسل كف گرفته و صاف را به اندازه‌اى كه گل با آن بسرشد بر پره گلهاى مچاله شده بريز و درهم بسرش كه خمير ماننده نرم شوند . آن خمير را در ظرف شيشه يا چينى بريز و بگذار مدت چهل روز در زير آفتاب باشد و هر\r\n\r\n\r\n","description":"","footnote":"\r\n( 1 ) - اين داروى تزريقى در قانون چاپ مصر موجود نيست و در قانون چاپ تهران هست - م .\r\n","page_name":" 373 ","page_number":401},
  {"content":"\r\n\r\nبام و هر شام يك‌بار آن را بهم زن و به حركت درآور و اگر نياز به عسل بيشتر داشت عسل بر آن اضافه كن ! اين درهم سرشته را شش ماه دست نخورده نگهدار و از آن پس مورد استفاده قرار ده !\r\nاگر به جاى گل سرخ پره‌هاى بنفشه به كار ببرى باز خوب است و گلنگبين بنفشه‌اى مىشود و همان ويژگى دارويى گلنگبين گل سرخ را دارد و اگر مىخواهى گلنگبين بنفشه را با شكر بسازى ، شكر در كمى آب شيرين حل شود و به جاى عسل به كار برود .\r\n\r\n3 - مرباى ترنج ( 1 )\r\nاين مربا معده را تقويت كرده به هضم غذا كمك شايانى مىكند .\r\nدستور ساختن اين مربا به قرار زير است :\r\nنسخه ترنج شاداب و تازه را بياور و هريك از آنها را چهار قطعه از طول قاچ كن ! از گوشتش - كه ترش‌مزه است - پاكش كن و آن را در شاه كاشى سفالين بريز و آب شيرين ( آب عادى ) را با نمك نيم‌كوبيده بر آن ريز و بگذار مدت هفت روز در اين آب و نمك بخيسد . بعد از آن آب همراه نمك را بريز و اين‌بار آب بدون نمك بر آن بريز و هفت روز ديگر بخيسد تا رنگ پوست ترنج تغيير مىيابد و به سفيدى آسترش درمىآيد . آن را بچش ! نبايد شورمزگى در آن باقى باشد . عسل يك جزء و آب دو جزء را بر آن بريز ! اين دوچندان باشند كه پوست ترنجها را بپوشانند . همه را در ديك بريز و بر آتش كم‌شدت بگذار و بگذار به مدت دو ساعت آرام‌آرام بپزد . سپس آن را از آتش برگير و ترنجها را از آب و عسل بردار و دوباره در يك شاه كاشى سفالين بريز . وزن ترنجها را اندازه گرفته و در مقابل هر دو من ترنج ، زعفران ، قاقلهء ريز و قاقلهء درشت هريك يك مثقال ، ميخك و دارچين هريك نيم مثقال ، مشك يك دانگ و نيم تو زين كن ! همه را خوب بكوب و درهم مخلوط كن و از دو طرف به كناره‌هاى ترنج بپاش و در ظرفى بگذار و عسل بر آن بريز و از آن استفاده شود .\r\n\r\n4 - مرباى ترنج ( 2 )\r\nدر سرآغاز شروع فصل زمستان ترنجهاى رسيدهء صاف پوست مستطيل را برگزين و از طول هريك را چهار قطعه كن ! آنها را در يك شاه كاشى سفالين بريز و همه را با نمك نيمكوب نمك‌پاشى كن و آب بر آنها بريز كه بخيسند . تا هوا سردتر باشد و حتى آب يخ بندد بهتر است و پوست ترنجها سفت‌تر مىشوند و بيشتر دوام مىيابند . هر روز دوبار با آب همه را بشوى و به داخل آب سرد برگردان كه يخ بزنند . مدت سه هفته اين عمل را هر روز دو بار تكرار كن ! آنگاه همه را از آب بيرون آور و بپالاى بر سينى پهن كن يك ساعت بر آن بمانند و بعد از آن ببين هر جا و هرچه از آنها گنديده است با كارد ببر و پاك كن و باز همه را در آب شيرين بريز تا مدت\r\n\r\n","description":"","footnote":"","page_name":" 374 ","page_number":402},
  {"content":"\r\n\r\nچهل روز هر روز دو بار صبح و عصر به آهستگى آنها را با آب بشوى ! آنگاه از آب بيرونشان آور و باز به دقت همه را بررسى كن و هر زده و متعفن شده‌اى كه باشد وسيلهء كاردپاك كن و يك شبانه‌روز خارج از آب بمانند تا هر آبى كه با آنها است بتراود . فرداى آن روز همه را در ديگ دهان‌گشاد سفالى يا در ديگ مسى و غيره بريز و بر آتش نرم بگذار كه به آرامى بپزند . با چوبكى آنها را حركت ده و از آتش برگير و همه را باز به دقت نگاه و دست‌مالى و پاك كن و بر سينى پهنش گردان ! دو شبانه‌روز اين‌طور بمانند ؛ آنگاه دوباره همه را در ديگ بريز و به اندازهء يك‌دوم وزن ترنج شكر بر آنها بريز و آب بر آن اضافه كن چندان‌كه به اندازهء چهار انگشت بر هم چسبيده آب از ترنج و شكر بالاتر آيد . باز بر آتش نرم بگذار كه به آرامى و آهستگى همچون بار اول بپزند .\r\nيادآور مىشوم كه ساختن اين مربا از ساختن هر مربايى مشكل‌تر است و بايد حواست جمع باشد و آنى از آن غفلت نورزيد . آتش كه شديدتر از حد لازم باشد ترنج فاسد و تباه مىشود . بعد از آن ترنج را بيرون آور و بر سينى بريز و بگذار سه شبانه‌روز پياپى همينطور بمانند . بعد از آن كارد به دست گير و شروع به نظافت آنها كن و زده‌ها و فاسد شده‌ها را - هرچه باشند - با نك كارد بزداى . باز در ديگش بريز و آن اندازه عسل پاليده و صاف اضافه كن كه سطح آن چهار انگشت برهم چسبيده بالاتر از ترنج آيد . ظرف را بر آتش كم‌شدت بگذار و مدت پنج يا شش ساعت با كمال آرامى چندان بپزد تا قطره‌هاى عسل شبيه دانه‌هاى مرواريد از ترنج بالا آيند و عسل تا اندازه‌اى پرمايه شود ؛ آنگاه ظرف را از آتش برگير و بگذار سرد شود .\r\nحالا نوبت داروهاى همراهش مىرسد . سنبل ، ميخك ، دارچين ، زنجبيل ، قاقله ، فلفل دراز و خيربوا هريك يك جزء . مجموع داروها بايد هم‌وزن يك بيستم وزن ترنج باشد . يعنى در مقابل هرمن از ترنج هشت مثقال دارو باشد .\r\nداروها را نيمكوب كن ! يك شاه كاشى بزرگ بياور و هربار يك چين ترنج را در شاه كاشى سبز رنگ قرار ده و كمى از اين داروها را بر آن بپاش تا ترنج و دارو به تدريج همگى در يك‌جا جمع مىشوند بعد از آن اين درهم آميخته را در بستويى سبزرنگ بريز و از آن عسل باقىمانده كه با ترنج پخته بود بر آن بريز . عسل بايد چهار انگشت برهم نهاده بالاتر از ترنج باشد . سر ظرف را بسيار محكم ببند و در جايى نگهدار كه رطوبت و سرما بدان راه نيابد . و بدان‌كه نشانى رسيدن مرباى ترنج آن است كه وقتى ترنج را در ظرفى مىريزى ، بايد ته‌نشين شود و در پايين عسلاب همراهش قرار گيرد .\r\n\r\n5 - مرباى به ( 1 )\r\nبراى بند آوردن اسهال بسيار خوب است و براى كسانى كه دهانهء معده‌شان خوب نيست و به سبب آن قى مىكنند مرباى به مفيد است معده را نيرو مىبخشد و سوء هضم را روبه‌راه و اصلاح مىكند .\r\n\r\n","description":"","footnote":"","page_name":" 375 ","page_number":403},
  {"content":"\r\n\r\n\r\nدستور آماده كردن مرباى به از قرار زير است :\r\nنسخه\r\nبه اندازه‌اى كه مىخواهى به درشت و بسيار خوب را برگزين و پوست آنها را بركن و هريكى را چهار قاچ كن ! تخم و تخم‌دان را بينداز و بقيه را در ديگ انداز و يك جزء عسل و دو جزء آب در ديگ ريز و بگذار باهم بر آتش بپزند تا مخلوط به قوام آيد و غليظ و پرمايه شود .\r\nبرخى از كارشناسان در اين رشته به را با شراب و عسل مىپزند كه بهتر از آب و عسل است . روز اول به را با شراب و عسل مىپزند و مىگذارند سرد شود و روز دوم آن را تنها با عسل مىپزند . بعد از آن اين مخلوط را در يك شاهكاشى مانند ترنج با داروهاى نام برده در مرباى ترنج مخلوط مىكنند و بعد از آن در ظرف مخصوصى مىريزند و عسل بر آن مىريزند و نگه مىدارند .\r\n\r\n6 - مرباى به ( 2 )\r\nدر بازداشتن اسهال و در تقويت معده بسيار خوب است\r\nترتيب آماده كردنش به قرار زير است :\r\nنسخه به خوب رسيده را چهار پاره كن و تخم‌دان و تخم را برچين ! رويهء قاچ را به وسيلهء دستمال كتانى دستمالى كن و در ديك قرار ده و عسل يك جزء ، آب چهار جزء ، در ديك بر سر قاچهاى به بريز كه آنها را بپوشاند . ظرف بر آتش نه تا دو بار يا سه بار غلت بخورد . سپس آن را از آتش برگير و بپالاى و بر سينى پهن كن تا ترى و رطوبت از آن برچيده شود . باز با دستمال كتانى همه را بمال و به ديگ بازگردان و چندان عسل بر آن بريز كه چهار انگشت برهم نهاده بالاتر از به باشد .\r\nدوباره ظرف را بر آتش بگذار تا يك غلت مىخورد و باز آن را بردار و در شاه كاشى بريز و همان دستورات مرباى ترنج را با همان داروهايى كه در آنجا ذكر شد انجام ده و بعدا در بستوى سبز بريز و سر بستو را محكم ببند .\r\nبعضى از طبيبان از داروهاى وارد در مرباى ترنج تنها قاقله و ميخك و زعفران را مىپسندند كه در مرباى به باشد و بقيه را حذف كرده‌اند .\r\n\r\n7 - مرباى هويج\r\nدر علاج بيماريهاى ناشى از سرما ، توان‌بخشى به كليهء ناتوان شده و در علاج درد پشت خوب است . نيروى جماع را افزايش مىدهد .\r\nدستور آماده كردن مرباى هويج از اين قرار است :\r\n\r\n","description":"","footnote":"","page_name":" 376 ","page_number":404},
  {"content":"\r\n\r\nنسخه هويج سخت و سفت صاف و خالى از خلل و زده را بياور و سر و تهش را ببر و در ديك بريز و پانيد يا شكر به وزن هويج با آن مخلوط كن و آب در ديك بريز كه هويج را بپوشاند . ظرف را بر آتش كم‌شدت بگذار كه به آرامى بپزد تا هويجها نرم مىشوند . آن را از آتش برگير و بر طبقى پهن كن كه آب از آن جدا شود . هر كفكى را كه بر هويجها نشسته است پاك كن و باز آنها را در ديك بريز و عسل كف گرفته را به اندازه‌اى اضافه كن كه چهار انگشت برهم نهاده بالاتر از هويج باشد . حال ظرف را بر آتش نرم بگذار آرام و آهسته بپزد . تا مىبينى كه عسل از هر طرف هويجها بيرون جهد ؛ آنگاه آنها را از آتش برگير و بستويى بياور و يك چين از آن بگذار و كمى از داروهاى خوشبوى نام برده در ساير مربها را بر آن بپاش تا همگى چين‌برچين در بستو قرار گيرد .\r\n\r\n8 - مرباى هليله ( 1 )\r\nمرباى هليله‌اى كه ما مىسازيم دستور ساختنش به قرار زير است :\r\nنسخه گودالى در زمين ماسه‌اى مرطوب بكن ! زمين نبايد شوره‌زار باشد . يك چين هليلهء كابلى بسيار خوب را در ته گودال بچين و يك چين ماسهء تر بر آن قرار ده و آب‌پاشى كن ! بعد از دو روز هليله‌ها را بيرون آور و در چنين گودالى بچين و ماسهء تر ديگرى بر آن بريز و بگذار دو شبانه‌روز بماند . همين عمل را يك روز در ميان انجام ده تا هليله‌ها مىآماسند و باد مىكنند و تر مىشوند ؛ آنگاه سه بار يا چهار بار آنها را با آب بشوى ! خرما ، مشك زمين را در آب زياد بر آتش بپز و هليله‌ها را در آن انداز كه آهسته و آرام در آب بپزند . بعد از پختن آنها را كاملا شست‌وشوى ده و سپس با عسل كف گرفتهء صاف در يك ديك بپزند .\r\nداروهايى را كه در مرباى ترنج از آنها ياد شد در كيسه‌اى تنك و پاكيزه بريز و سر كيسه را ببند و در ديك آويزان كن كه به ميان عسل و هليله‌ها فرو شود و هر ساعت يك بار كيسه را در دست بفشر تا نيروى ديك ابزارها به داخل مربا راه يابد . اين دفعه همه را در ظرف شيشه‌اى بريز و عسل كف گرفته بر آن بريز و بالاى عسل مشك و كمى عنبر را به اندازه‌اى كه دلت مىخواهد بر آن بپاش و سر ظرف را محكم ببند و از آن مصرف كن ! اما تا كهنه‌تر شود بهتر است .\r\n\r\n9 - مرباى هليله ( 2 )\r\nيك‌صد عدد هليلهء كابلى درشت و خوب را در آب بخيسان و بگذار مدت پنج روز زير آفتاب باشد ؛ آنگاه آن را از آب بيرون آور و در سرگين تر بگذار و هر روز آب بر آن بپاش ! بعد از آن بيرونش آور و پاك بشوى و باز به سرگين ترش برگردان و دفنش كن ! سه بار اين عمل تكرار\r\n\r\n","description":"","footnote":"","page_name":" 377 ","page_number":405},
  {"content":"\r\n\r\nشود و براى آخرين بار بيرونش آور و پاك بشوى و در ديك بريز ! برنج ، آب جو جوشيده بر آتش و خرما از هريك ده درهم در آن ديك بريز . آب چندان در ديك بريز كه مواد را بپوشاند .\r\nمخلوط حاصل بر آتش كم‌شدت آرام‌آرام بپزد تا آب نمىماند . سپس هليله‌ها را بيرون آور و با دستمال كتانى بمال ! وسيله نك سوزن سوراخ سوراخشان كن و به ديك بازگردان و شيرهء نيشكر را بر آن ريز تا چهار انگشت هليله‌ها زير مىمانند . اكنون بر آتش به آرامى بپزد تا غليظ و پرمايه مىشود .\r\n\r\n10 - مرباى هليله ( 3 )\r\nيك‌صد عدد هليلهء كابلى خوب و برگزيده را پاك بشوى ، يك شب بماند تا از آب خشك مىشود .\r\nدر ديك بريز و آب يا آبجو جوشيده بر آن اضافه كن به‌طورى كه آب يا آبجو چهار انگشت بالاتر از آن آيد . حال به آرامى بر آتش كم‌شدت بجوشد تا آب يا آبجو خشك مىشود ؛ آنگاه ديگ را در تنور گرم بگذار و فرداى آن روز هليله‌ها را از تنور بيرون آور و بر طبقى پهن كن و با دستمالى بمال و با نك سوزن سوراخشان كن ! ميپخته بر آنها بريز و بگذار بر آتش بپزند تا هليله‌ها نرم مىشوند . ظرف را از آتش برگير و داروهاى ديك ابزار ذكر شده بر آنها بپاش !\r\n\r\n11 - مرباى شقاقل\r\nشقاقل ريشهء گياهى است شبيه زنجبيل كه رهاورد هندوستان است . در هندوستان از سبز آن مربا مىسازند كه بسيار چيز خوبى است ؛ اما نزد ما كه شقاقل به حالت خشكيده به دستمان مىرسد ، مرباى ساختهء ما از اين قرار است :\r\nنسخه شقاقل را با آب گرم‌تر كن تا پوسته رويه‌اش سست و بركندنى مىشود . وسيلهء كارد پوستش را بكن و در آب سرد انداز و مدت هفت روز در آن بخيسد و هر روز آب را عوض كن . چندان اين كار را تكرار كن تا مىبينى كه اجزاء داخلى شقاقل آب بركشيده و نرم شده است ؛ آنگاه آن را در ديگ ريز و با دو جزء آب و يك جزء عسل بپزد . سپس شقاقل را بيرون بياور و اين‌بار با تنها عسل بر آتش بگذار تا يك غلت مىخورد . اكنون همه را در ظرف شيشه‌اى بريز !\r\nاگر ديدى كه عسل از اثر رطوبت شقاقل كم‌مايه و رقيق‌تر از حد لازم شده است ، آن را عوض كن و عسل كف گرفتهء ديگرى را با ديك افزارهاى خوشبوى نامبرده در مرباى هليله با شقاقل مخلوط كن !\r\n\r\n12 - مرباى زنجبيل\r\nزنجبيل عبارت از رگهايى است كه از زيرزمين مىرويند ، مانند رگهاى روناس . درچين - كه جاى رويش آن است و هنوز نخشكيده است - مرباى بسيار خوب از آن مىسازند . آنان مرباى\r\n\r\n","description":"","footnote":"","page_name":" 378 ","page_number":406},
  {"content":"\r\n\r\nزنجبيل را با عسل يا با آب برنج مىسازند و براى ما مىآيد . و ما در كشور خودمان آن را با عسل درست مىكنيم و ديك ابزار در آن مىريزيم .\r\nزنجبيل را مدت يك ماه در آب مىخيسانيم و هيچ نمكى به آن اضافه نمىكنيم .\r\nبرخى از كارشناسان ديگر زنجبيل را براى نرم شدن در ماسهء مرطوب دفن مىكنند - كاملا همانند هليله كه ذكر شد - بعد آن را مىپزند و درست دستور تهيهء مرباى هليله را انجام مىدهند - كه آن را توضيح داديم .\r\n\r\n13 - مرباى آلو\r\nاگر آلو تر و تازه است هسته را از آن جدا كن و با عسل و آب بپزد و بار دوم تنها با عسل بپزد .\r\nداروهاى ديك ابزار خوش‌بوكننده را - كه ياد كرديم - بدان مخلوط كن !\r\nاگر مىخواهى از خشكهء آلو مربا بسازى ، سه روز آن را در آب بخيسان و بعدا شروع به پختن كن و از آن مربا بساز !\r\n\r\n14 - مرباى شلغم\r\nشلغم خوب و سليم را برگزين و بر حسب درشتى و كوچكى شش قطعه يا چهار قطعه‌اش كن و پوستش را بكن و در آب و نمك بخيسان و بگذار چهار روز بماند . بعد آن را در آب گرم ريز و مدت سه روز در آب گرم بخيسد . سپس با آب و عسل اول بپزد و بعد از آن با تنها عسل بپزد و داروهاى خوش‌بو در آن به كار رود .\r\n\r\n15 - مرباى بادام\r\nبادام سبز و شاداب با پوست را بدون آنكه در آب بخيسانى و بدون آنكه سوراخ كنى با عسل بپز و داروهاى خوشبوى ديك ابزار در آن ريز كه خوش‌بو شود .\r\n\r\n16 - مرباى شاخه‌هاى سبز بلسان هندى\r\nچنان كه گفتيم دفعه‌اى با عسل و آب و دفعهء دوم با عسل تنها بپزد و سپس ديك ابزار خوشبوى در آن بريزند .\r\n\r\n17 - مرباى آمله\r\nآمله‌هاى سالم و ناشكسته و بسيار خوب را مدت هفت روز در آب سرد بخيسان تا نرم مىشوند و مىآماسند و آب زيادى برمىكشند ؛ آن را هم نيز دو بار بپز - چنان كه شرح داده‌ايم - و ديك ابزار خوش‌بوكننده در آن باشد و براى بار سوم با آب بجوشد تا دو غلت مىدهد . سپس آن را در ظرفى بريز و عسل و داروهاى خوشبوى در آن وارد كن و مصرف شود .\r\n\r\n","description":"","footnote":"","page_name":" 379 ","page_number":407},
  {"content":"\r\n\r\n\r\n18 - مرباى سيب - كه براى جلوگيرى از قى كردن خوب است .\r\nسيب شامى شيرين‌مزه با يك جزء عسل و دو جزء آب بر آتش بپزد . بار دوم با عسل بدون آب بپزد . سپس آن را در ظرفى بريز و عسل كف گرفته را با داروهاى خوش‌بوكننده - چنان كه در بحث مرباى ترنج ذكر كرديم - بر آن اضافه كن !\r\n\r\n","description":"","footnote":"","page_name":" 380 ","page_number":408},
  {"content":"\r\n\r\n\r\nگفتار هشتم قرصها\r\nما در اين گفتار - چنان كه راجع به داروهاى ديگر گفتيم - به ذكر قرصهايى اكتفا مىكنيم كه از اهميت زيادى برخوردارند .\r\n\r\n1 - قرص كوكب ( ستاره )\r\nطبيبان پيشينه ارزش بسيار براى اين قرص دارويى قايل بوده‌اند به حدى آن را پسنديده‌اند كه لامزدخيانا يعنى ستارهء زمينش ناميده‌اند . ستاره‌اى كه نمىگذارد زندگى شكست بخورد .\r\nقرص ستاره براى كسانى كه معده‌شان ناتوان است و پذيراى مواد ناباب ريزش كرده از ساير اندامان است ، بسيار مفيد است . معده را سرحال مىآورد و توان چنان به معده مىبخشد كه مواد موذى را نپذيرد . در علاج زكام و سرماخوردگيها مفيد است . كسى كه دندانش درد مىكند و كسى كه دندانش كرم‌زده است قرص ستاره را با بارزد تناول كند و بر دندان گذارد درد از بين مىرود . براى جلوگيرى از خون تف كردن ، از نزيف خون اندامان ، از سرفهء كهنه و هميشگى و از درد گوش داروى بسيار خوبى است . در علاج تبهاى هرروزه اگر آن را با آب مرزنگوش تناول كنند شفابخش است .\r\nقرص ستاره را در علاج مسموم شدن از نيش و گزش جانوران سمى اگر با آب سداب بخورند ، بسيار خوب و مفيد است . از اين قرص بر پيشانى مالند سردرد از بين مىرود . آروغ ترش را از ميان برمىدارد .\r\nدر اين قرص طلق وارد است ؛ بسيارى از اطباء گويند چون طلق را ستارهء زمين مىنامند ازاين‌رو اين قرص را به اين اسم ناميده‌اند . برخى ديگر از اطباء بر اين عقيده‌اند كه گل شاموس اين نام را دارد .\r\nممكن است اين نامگذارى به خاطر طلق باشد ؛ زيرا طلق پرزه‌هاى معده را فرامىگيرد و از\r\n\r\n","description":"","footnote":"","page_name":" 381 ","page_number":409},
  {"content":"\r\n\r\nگرماى غريزى تأثيرپذير نمىشود تا دارو كار خود را به كمك گرماى غريزى به انجام مىرساند .\r\nاينك ما هرچه اطباى پيشينه راجع به داروهاى تركيبى اين قرص فرموده‌اند آن را نقل مىكنيم كه از اين قرارند :\r\nنسخه مرّ ، گند بيدستر ، سنبل ، دارچين ختايى ، گل مهرزده و پوست بيخ مهرگياه هريك چهار درهم ، افيون ، زعفران ، كوشنه و ستارهء زمين - كه منظورم طلق است - هريك پنج درهم ، خشخاش سفيد شش درهم ، تخم هويج بيابانى ، رازيانهء شامى ، سيساليوس - كه نوعى از انگدان است - بزر بنگ ، ميعه سايله و بزر كرفس هريك هشت درهم .\r\nصمغها را با شراب ريحانى خيس مىكنند و داروهاى ديگر را مىكوبند و با شرابى كه صمغها در آن حل شده است آن را مىسرشند و قرصهاى به وزن نيم درهم از آن مىسازند و در سايه خشك مىكنند و به كار مىبرند .\r\n\r\n2 - قرص گل ( 1 ) - از تأليفات سقلبيادس ( اسقلسادس - نسخه . )\r\nحرارت را فرو مىنشاند ، علاج درد معده است ، معده را توان مىبخشد و علاج حرارت و التهاب بدن انسان است . رطوبت را از بدن برمىچيند ، داروى بيمارى ربو ( آسم ) است و در علاج هن‌هن و احساس سوزش درون خوب دارويى است و معدهء پريشان‌حال و منقلب را سر حال مىآورد .\r\nداروهاى تركيبى قرص گل از قرار زيرند :\r\nنسخه گل تازه و شاداب شش مثقال ، شيرين‌بيان ( بيخ سوسن - نسخه . ) چهار مثقال ، سنبل هندى دو مثقال . همه را با ميپخته بسرشند و قرصهايى به وزن يك درهم از آن سازند ، در سايه خشك كرده و از آن استفاده كنند .\r\n\r\n3 - قرص گل ( 2 ) - كه مشهور است\r\nدر علاج درد معده خوب است ، مواد رطوبى نامناسب را از معده مىزدايد ، در علاج تبهاى ناشى از خلط بلغم و تبهاى كهنه شده و مزمن داروى خوبى است .\r\nتركيباتش به قرار زير است :\r\nنسخه گل سرخ بدون كاسبرگ بيست درهم ، سنبل الطيب ( علف گربه ) و شيرين‌بيان ( بيخ سوسن -\r\n\r\n","description":"","footnote":"","page_name":" 382 ","page_number":410},
  {"content":"\r\n\r\nنسخه . ) هريك ده درهم .\r\nبرخى از طبيبان به جاى بيخ سوسن از رب شيرين‌بيان استفاده مىكنند .\r\nداروها را همگى كوبيده و ساييده و بيخته ، با شيرهء انگور بسرشند و قرص سازند و در سايه خشك كنند و به كار برند .\r\n\r\n4 - قرص گل سقمونيايى\r\nاين قرص در علاج تبها و در علاج بند آمدن بول و مدفوع بسيار خوب است .\r\nنسخه گل سرخ بدون كاسبرگ دوازده درهم . علف گربه ( سنبل الطيب ) و شيرين‌بيان هريك هشت درهم ، سقمونيا ( محموده ) سه درهم .\r\nهمهء اين داروها را بكوب و بساى و ببيز و درهم بسرش و قرص از آن بساز و در سايه خشك كن و با آب سرد يا با گلاب قند ( جلاب ) و يا اسكنجبين تناول شود .\r\n\r\n5 - قرص گل تباشيرى\r\nدر علاج انواع تبهاى ناشى از خلط بلغم و ناشى از خلط صفرا - حتى اگر تب كهنه باشد و بپايد - خوب دارويى است .\r\nنسخه گل سرخ بدون كاسبرگ پنج درهم ، سنبل الطيب ( علف گربه ) دو درهم ، تباشير يك درهم ، افشرهء مشكانيه هشت درهم . همه داروها را كوبيده و ساييده و بيخته درهم بسرش و قرص بساز و خشك كن و در وقت لازم به كار ببر !\r\n\r\n6 - قرص دبيدگل ( دنيذگل )\r\nاين قرص در علاج بندآمدنهاى داخل كبد و طحال و تبهاى ناشى از خلط سودا و ناشى از خلط بلغم بسيار خوب است .\r\nنسخه گل محمدى ده درهم ، افشرهء شيرين‌بيان ( سوسن - نسخه . ) پنج درهم ، سنبل ، دارچين ختايى ، شكوفهء گورگياه ، مرّ ، زعفران و مصطكى هريك دو درهم .\r\nداروها را همگى كوبيده و بيخته - بجز مر و زعفران - آماده كن ؛ مرّ و زعفران را در سركه بريز و همه را باهم در سركه بسرش و قرص از آن بساز .\r\nاگر به جاى سركه داروها را در عسل بسرشى باز هم خوب است .\r\n\r\n","description":"","footnote":"","page_name":" 383 ","page_number":411},
  {"content":"\r\n\r\n\r\n7 - قرص گل ديگر\r\nدر علاج تب نوبهء يك روز در ميان بسيار مفيد است .\r\nنسخه گل سرخ پنج جزء ، سنبل ، زعفران ، مصطكى ، رازيانهء شامى و چوبكهاى شاخهء گياه لاك هريك ده جزء . افشرهء گياه مشكانيه و خاراگوش هريك دو جزء ، شكوفهء گورگياه و هليلهء زرد هريك يك جزء .\r\n[ در نسخهء ديگرى گل محمدى را نيز ده جزء نوشته‌اند . 
  ]\r\nداروها را همگى بكوب و با آب كرفس بسرش و قرصهاى نيم مثقالى از آن بساز !\r\n\r\n8 - قرص گل و سنبل\r\nدر علاج درد كبد ويژگى دارد .\r\nنسخه سنبل ، لاك شسته و بيخ سوسن ( شيرين‌بيان - نسخه . ) هريك چهار درهم ، خاراگوش ، مصطكى ، زعفران ، افشرهء مشكانيه و راوند چينى هريك سه درهم ، گل محمدى هفت درهم .\r\nهمه را بكوب و ببيز و با آب درهم بسرش و قرصها از آن بساز !\r\n\r\n9 - قرص كافور ( 1 )\r\nقرص كافور التهاب را فرومىنشاند ، شدت تبها را پايين مىآورد ، در علاج تب دق و سل خوب است و تشنگى را از بين مىبرد . همچنين در علاج افسردگى و در علاج كسانى كه خون قى مىكنند بسيار خوب است .\r\nنسخه تباشير چهار درهم ، گل محمدى هفت درهم ، بزر خيار ، بزر خرفه ، تخم كدو ، كتيرا ، سنبل رومى ، صمغ عربى ، رب شيرين‌بيان ، عود خام و قاقله هريك سه درهم ، زعفران دو درهم ، نبات و ترنگبين هريك هفت درهم ، كافور يك درهم و نيم .\r\nهمهء داروها را بكوب و با لعاب اسفرزه بسرش و قرص بساز !\r\n\r\n10 - قرص كافور ( 2 )\r\nدر علاج التهاب معده و كبد خوب است ، قى كردن خون را باز مىدارد ، در تبهاى شديد و در رفع تشنگى بسيار مفيد است .\r\n\r\n","description":"","footnote":"","page_name":" 384 ","page_number":412},
  {"content":"\r\n\r\nنسخه تباشير چهار درهم ، گل سرخ بركنده از كاسبرگ ده درهم ، عود خالص و خوب ، قاقله و رب شيرين‌بيان از هريك سه درهم ، شكر طبرزد ، ترنگبين و بزر پوست كندهء خيار چنبر خوردنى هر يك دو درهم ، زعفران و كافور هريك يك درهم .\r\nداروها را همگى كوبيده و ساييده و بيخته در لعاب اسفرزه بسرش و قرصهاى يك درهمى بساز و در سايه خشك كن و به كار ببر !\r\n\r\n11 - قرص كافور ( 3 )\r\nدر علاج بندآمده‌هاى داخلى بدن بسيار تأثيربخش بوده و در علاج تبهاى سخت داروى معالج است .\r\nنسخه بنفشهء خشكيده و نيلوفر هريك سه درهم ، بزر خيار چنبر خوردنى ، بزر خيار ، تباشير و زعفران هريك دو درهم ، كتيرا ، صمغ عربى ، افشرهء شيرين‌بيان و قاقله هريك دو درهم ، گل محمدى پنج درهم ، راوند چينى و لاك هريك يك درهم ، كافور يك مثقال . ( كافور نيم مثقال - نسخه . ) ، ترنگبين و شكر هريك ده درهم . همه را بساى و درهم بسرش و قرص از آن بساز !\r\n\r\n12 - قرص كافور ( 4 )\r\nنسخه\r\nكافور و عود خام هريك نيم درهم ، زعفران و تباشير هريك دو مثقال ، بزر خيار چنبر خوردنى ، بزر خيار ، كتيرا ، لاك ، افشرهء شيرين‌بيان و قاقله هريك دو درهم ، گل محمدى هفت درهم ، شكر و ترنگبين هريك ده درهم .\r\nداروها را ساييده درهم بسرش و قرص بساز !\r\n\r\n13 - قرص كافور ( 5 ) - از تأليفات ما\r\nنسخه\r\nبزركاسنى ، بزر كاهو و بزر خرفه هريك دو درهم ، تخم كدوى پوست كنده و تخم پوست كندهء خيار هريك دو درهم و يك سوم درهم ، ثمر كادى - اگر گير بيايد - اگر گير نيامد صندل خوب و سفيد سه درهم ، سوختهء خرچنگ ، زعفران ، رب شيرين‌بيان و كافور هريك يك درهم . گل محمدى چهار درهم .\r\nهمه را درهم بسرش و از آن قرص بساز !\r\n\r\n","description":"","footnote":"","page_name":" 385 ","page_number":413},
  {"content":"\r\n\r\n\r\n14 - قرص تباشير با ترنگبين\r\nدر علاج تبهاى سخت بسيار خوب است و حرارت را فرومىنشاند .\r\nنسخه گل محمدى شش درهم ، ترنگبين چهار درهم ، نشاسته سه درهم ، صمغ عربى ، كتيرا ، تباشير و زعفران هريك دو درهم . مخلوط اين داروها را با آب ترنگبين و لعاب اسفرزه بسرشند و حب سازند .\r\nبعضى از اطباء بزر خيار ، بزر خيار چنبر خوردنى ، بزر خرفه و بزر كدو حلوايى را هريك دو درهم بر آن مىافزايند .\r\n\r\n15 - قرص تباشير با بزر ترشك\r\nدر علاج تبهاى صفرايى و تب نوبهء يك روز در ميان بسيار خوب است و بويژه اگر تب‌دار به اسهال مبتلا شده باشد .\r\nنسخه گل محمدى هشت درهم ، صمغ عربى ، بزر پوست كندهء ترشك و نشاستهء كمى بوداده هريك چهار درهم ، تباشير سه درهم ، زعفران دو درهم .\r\nداروها همه را بكوب و با آب انار ترش يا آب غوره درهم بسرش و قرص از آن بساز و هربار با رب سادهء غوره يا با شربت ريواس تناول كنند .\r\nبعضى از طبيبان گل ارمنى و افشرهء زرشك را هريك دو درهم و شاه بلوط بوداده را به مقدار سه درهم بر اين دارو مىافزايند .\r\n\r\n16 - قرص زرشك ( 1 )\r\nدر علاج تب شديد ، آماس كبد و در علاج تشنگى شديد بسيار خوب است .\r\nنسخه افشرهء زرشك چهار درهم ، بزر خيار ، مصطكى و تباشير هريك دو درهم ، لاك و راوند چينى هريك يك درهم ، گل محمدى دوازده درهم ، زعفران يك درهم ، سنبل ، افشرهء مشكانيه ، شيرين‌بيان و ترنگبين هريك دو درهم .\r\nهمه را درهم بسرش و قرصهايى به وزن يك درهم از آن بساز و با نوشابهء سازگار با ذوق بيمار تناول شود .\r\nبرخى از طبيبان ، افشرهء خاراگوش دو درهم ، برباله ، بزر كرفس و بزر رازيانه هريك يك درهم ، روناس دو درهم و نيم را نيز بر داروهاى اين قرص مىافزايند .\r\n\r\n","description":"","footnote":"","page_name":" 386 ","page_number":414},
  {"content":"\r\n\r\n\r\n17 - قرص زرشك ( 2 )\r\nدر علاج ورم معده ، ورم كبد و در علاج تبهاى بسيار التهابى ، اين قرص زرشك بسيار خوب است .\r\nنسخه زرشك ، رب شيرين‌بيان ، گل محمدى ، بزر خيار چنبر خوردنى و بزر پوست كندهء خربزهء كوبيدهء بيخته هريك سه درهم ، مصطكى ، سنبل الطيب ( علف گربه ) و افشرهء مشكانيه هريك دو درهم ، روناس ، راوند چينى و زعفران هريك يك درهم ، بزر كشوث و بزر كاسنى هريك سه درهم ، تباشير يك درهم و نيم ، ترنگبين شش درهم .\r\nهمه را درهم بكوب و با آب ترنگبين بسرش و قرصهاى يك مثقالى از آن بساز !\r\n\r\n18 - قرص زرشك ( 3 )\r\nدر علاج درد كبد ، تب و يرقان و در رفع تشنگى بسيار مفيد است .\r\nنسخه گل محمدى تازه و شاداب هفت درهم ، افشرهء زرشك و ترنگبين هريك سه درهم ، كشوث خشكيده يا بزر كشوث يك درهم و نيم ، افشرهء مشكانيه يك درهم ، بزر خيار دو درهم و نيم ، سنبل رومى و تباشير هريك يك درهم و نيم ، زعفران ، لاك و راوند چينى هريك يك درهم ، افشرهء شيرين‌بيان دو درهم و نيم .\r\nهمه را بكوب و با آب كاسنى يا با آب ترنگبين بسرش !\r\n\r\n19 - قرص زرشك ( 4 )\r\nدر فرونشاندن حرارت ويژگى دارد ، در علاج تبهاى التهابى و در رفع تشنگى و افسردگى بسيار خوب است .\r\nنسخه زرشك يا افشرهء زرشك ، افشرهء شيرين‌بيان و تباشير هريك سه درهم ، سنبل يك درهم ، بزر خيار سه درهم و نيم ، گل محمدى شش درهم و نيم ، بزر خرفه ، زعفران ، نشاسته و كتيرا هريك دو درهم ، كافور نيم درهم .\r\nهمه را با آب ترنگبين درهم بسرش و قرص ساز !\r\n\r\n20 - قرص زرشك ( 5 )\r\nدر علاج تب ، در تسكين درد كبد و در علاج سرفه خوب است و تشنگى را از بين مىبرد .\r\n\r\n","description":"","footnote":"","page_name":" 387 ","page_number":415},
  {"content":"\r\n\r\nنسخه زرشك دوازده درهم ، بزر خيار ، بزر خيار چنبر خوردنى ، مصطكى و تباشير هريك شش درهم ، لاك و راوند چينى هريك سه درهم ، گل محمدى شصت درهم ، زعفران ، سنبل ، افشرهء مشكانيه ، افشره شيرين‌بيان و ترنگبين هريك شش درهم .\r\nهمه را بكوب و درهم بسرش و قرص بساز !\r\n\r\n21 - قرص زرشك ( 6 )\r\nزرشك ، بزر خرفه ، سنبل ، افشرهء شيرين‌بيان ، كتيرا ، صمغ عربى و نشاسته هريك سه درهم و نيم ، تباشير ، كافور و زعفران هريك يك درهم .\r\nهمه را بكوب و با آب بسرش و قرص بساز !\r\n\r\n22 - قرص زرشك ( 7 ) - از تأليفات ما\r\nنسخه\r\nرب زرشك پنج درهم ، افشرهء مشكانيه و تباشير هريك دو درهم ، لاك شسته ، زعفران ، كندر ، سنبل ، افشرهء خاراگوش ، راوند چينى و گل گاو زبان هريك دو درهم و نيم ، بزر كاسنى و بزر كشوث هريك سه درهم ، بزر خرفه يك درهم و نيم ، زعفران يك درهم .\r\nهمه را با آب كاسنى بسرش و قرص بساز !\r\n\r\n23 - قرص خاراگوش ( 1 )\r\nاين قرص خاراگوش در علاج تبهاى كهنه شده و ديرپا و در باز كردن بندآمده‌هاى درونى بسيار خوب است ، ادرارآور است و اشتهاى غذا را صاف مىكند .\r\nنسخه رازيانهء شامى ، خاراگوش ، برباله ، بزر كرفس و مغز بادام تلخ پوست كنده هريك در اندازهء برابر .\r\nهمه را با آب سرد بسرشند و قرص از آن سازند و تناول كنند .\r\n\r\n24 - قرص خاراگوش ( 2 )\r\nاين قرص در علاج بيماريهاى كبد ، معده ، بيماريهاى طحال ، در علاج تب يك روز در ميان و تب سه روز يك بار بسيار خوب است .\r\nنسخه رازيانهء شامى دو مثقال ، برباله ، خاراگوش رومى ، بزر كرفس ، مغز پوست كندهء بادام تلخ ،\r\n\r\n","description":"","footnote":"","page_name":" 388 ","page_number":416},
  {"content":"\r\n\r\nمصطكى و سنبل هريك يك مثقال ، الواى رهاورد يمن و ساذج هندى هريك يك مثقال و نيم ، افشرهء مشكانيه يك مثقال .\r\nهمه را بكوب و درهم بسرش و از آن قرص بساز !\r\n\r\n25 - قرص مشكانيه\r\nدر علاج تبهاى كهنه شدهء التهابى ، ورم كبد ، ورم طحال ، بيمارى يرقان ، در باز كردن بندآمده‌ها در درون و در رفع تشنگى نافع و بهره‌رسان است .\r\nنسخه افشرهء مشكانيه بيست و چهار مثقال ، گل سرخ بدون كاسبرگ و سنبل الطيب ( علف گربه ) هر يك هشت مثقال ، ترنگبين پاك و بىآلايش بيست و چهار مثقال ، تباشير چهار درهم .\r\nهمهء داروها را كوبيده و ساييده و بيخته درهم بسرش و قرص بساز !\r\n\r\n26 - قرص كبر\r\nاين قرص در علاج درد طحال بسيار خوب است .\r\nنسخه پوست بيخ كبر شانزده مثقال ، اشه ( اندران ) شانزده مثقال ، راوند چينى هشت مثقال ، برر پنج انگشت و فلفل سياه هريك بيست و چهار مثقال .\r\nاندران را در سركهء شراب حل كن و بقيهء داروها را با آن سركه بسرش و قرص از آن بساز !\r\n\r\n27 - قرص لاك\r\nنسخه\r\nچوبكهاى شاخهء گياه لاك ، روناس ، رازيانهء شامى ، بزر كرفس ، خاراگوش ، برباله ، مغز بادام ، كوشنه ، دارچين ، زراوند دراز و افشرهء مشكانيه هريك پنج درهم .\r\nداروها را بكوب و درهم بسرش و قرص بساز !\r\n\r\n28 - قرص كاكنه ( 1 )\r\nبراى بيمارانى كه درد كليه و مثانه دارند ، ريم و خون مىشاشند و كسانى كه گرى مثانه دارند اين قرص بسيار خوب است .\r\nنسخه بزر خربزه سى و شش مثقال ، افيون شصت مثقال ، بزر بنگ سفيد ، بزر كرفس و بزر ترشك هر\r\n\r\n","description":"","footnote":"","page_name":" 389 ","page_number":417},
  {"content":"\r\n\r\nيك نه مثقال ، بزر شوكران و بزر كشنيز هريك هجده مثقال ، بزر رازيانه ، دانه‌هاى ثمر صنوبر بوداده ، زعفران و مغز بادام تلخ هريك نه مثقال ، ثمر كاكنهء كوهى هفتاد و پنج عدد .\r\nهمه را بكوب و با آب انگور منعقد شده بسرش و قرص از آن بساز و هربار از دو مثقال تا سه مثقال تناول شود .\r\n\r\n29 - قرص كاكنه ( 2 )\r\nاين قرص در علاج قرحه كليه و مثانه و در علاج چكميزك مفيد است .\r\nنسخه بزر كرفس ، بزر بنگ و شهدانه هريك شش درهم ، بزر رازيانه دو درهم ، بزر ترشك بيابانى ، مغز ثمر صنوبر ، افيون و مغز بادام تلخ پوست كنده هريك سه درهم ، ثمر درشت كاكنه بيست و پنج عدد ، بزر خيار چنبر خوردنى دوازده درهم .\r\nهمهء اين داروها را بكوب و درهم بسرش و قرص بساز !\r\n\r\n30 - قرص راوند چينى\r\nدر علاج بيماريهاى درازمدت و كهنه شده ، سفت شدن كبد ، برآمدن كبد ، درد طحال و در علاج درد ضربت خوردگى بدن داروى خوبى است .\r\nنسخه راوند چينى هشت درهم ، چوبكهاى شاخهء گياه روناس و لاك پاك و برگزيده هريك چهار درهم ، بزر كرفس ، مشكانيه و رازيانهء شامى هريك سه درهم .\r\nهمهء اين داروها كوبيده و ساييده درهم بسرش و چنان كه مىدانى از آن قرصها بساز !\r\n\r\n31 - قرص ابوموليس ( ابوموتيس - نسخه . ) ( 1 )\r\nاين قرص كه از ابتكارات ابوموليس است و به نام او مشهور شده است ، در فرونشاندن حرارت بدن ، بند آوردن اسهال و در علاج درد كبد بسيار خوب است .\r\nنسخه تباشير ، زرشك ، عود ، بزر ترشك ، مصطكى ، برباله و سك هريك يك مثقال ، صمغ عربى سه مثقال ، گل محمدى پنج مثقال .\r\nهمه را كوبيده با گلاب بسرش و قرص بساز !\r\n\r\n","description":"","footnote":"","page_name":" 390 ","page_number":418},
  {"content":"\r\n\r\n\r\n32 - قرص ابوموليس ( 2 )\r\nرازيانهء شامى و بزر كرفس هريك چهار درهم ، برباله ( اسارون ) ، مغز بادام تلخ ، مصطكى ، سنبل و ساذج هندى هريك چهار درهم ، افشرهء مشكانيه و الوا هريك دو درهم .\r\nهمه را با گلاب درهم بسرش و قرص از آن بساز !\r\n\r\n33 - قرص ابوموليس ( 3 )\r\nمغز بادام تلخ ، رازيانهء شامى و خاراگوش هريك دو درهم ، برباله يك درهم .\r\nهمه را كوبيده درهم بسرش و قرص بساز !\r\n\r\n34 - قرص ميون ( 1 )\r\nنسخه\r\nزعفران ، افيون ، مرّ ، بزر بنگ و پوست بيخ مهرگياه . هريك يك جزء متساوى .\r\nاينها را كوبيده با افشرهء كاهو بسرش و قرص از آن بساز و هرگاه خواستى به كارش برى قرص را بكوب و در آب حل كن و بر گيجگاه بيمار بمال « 1 » !\r\n\r\n35 - قرص ديگر\r\nنسخه\r\nنى نهاوندى و شاه افسر هريك سه اوقيه ، قاقله يك اوقيه و نيم ، برگ نسرين نيم اوقيه ، گل سرخ نيم اوقيه ، مشك يك مثقال .\r\nداروها را كوبيده و بيخته درهم بسرش و از آن قرص بساز !\r\n\r\n36 - قرص ديگر\r\nاين قرص در علاج قرحهء روده ، در علاج كسانى كه خون برمىآورند و در علاج نزيف خون - از هر جاى بدن كه باشد - داروى مفيدى است .\r\nنسخه شكوفهء ناشكفتهء گل محمدى ، افيون ، اقاقيا و صمغ عربى هريك يك اوقيه ، مازو نيم اوقيه ، فيلزهره يك اوقيه و نيم .\r\nهمهء داروها را كوبيده با افشرهء گياهى كه آن را خرگوش ( خركش ) نامند بسرش و از آن قرصها بساز !\r\n\r\n\r\n","description":"","footnote":"\r\n( 1 ) - در تعريف اين قرص چيزى نوشته نشده است ؛ امّا از طرز دستور استعمال پيداست كه بايد داروى سردرد باشد - م .\r\n","page_name":" 391 ","page_number":419},
  {"content":"\r\n\r\n\r\n37 - قرص اندروماخس ( 1 )\r\nدر علاج خون برآوردن بسيار سودبخش است .\r\nنسخه بزر بنگ ، افيون ، مرجان و يا بدل مرجان هريك چهار درهم ، لبانه هشت درهم ، گل شاموس ، نشاسته و گل ارمنى هريك سه درهم ، بزر خشخاش دو درهم ، گلنار نيم درهم .\r\nهمه را بكوب و درهم بسرش و قرص از آن بساز !\r\n\r\n38 - قرص اندروماخس ( 2 )\r\nدر علاج بند آمدن مدفوع و بول و در علاج درد معده بسيار خوب است .\r\nنسخه بزر كرفس شش درهم ، رازيانهء شامى سه درهم ، راوند چينى ، فلفل سفيد ، شكوفهء گورگياه ، گند بيدستر ، سنبل ، دارچين و افيون هريك يك درهم و نيم ، خاراگوش سه درهم ، الواى رهاورد يمن ، مصطكى و زعفران هريك يك درهم .\r\nداروها را همگى كوبيده و بيخته درهم بسرش و قرص از آن بساز !\r\n\r\n39 - قرص كندى\r\nبراى بيمارانى كه كبدشان از توليد خون ناتوان شده است و به مرحله‌اى از بيمارى رسيده‌اند كه نه اشتهاى خوراك دارند و نه اشتها و ناى جماع ، اين قرص - كه از ابتكارات حكيم اسحاق كندى است - علاج و شفا است .\r\nنسخه چوبكهاى شاخهء گياه لاك پنج جزء ، زرشك سه جزء ، راوند چينى ، گل سرخ و عود هندى هريك يك جزء ، اسطوقدوس و ريشه‌هاى سوسن كبود هريك نيم جزء ، زعفران ، رازيانهء شامى ، بزر كرفس ، كاشم رومى و بزر كرفس كوهى هريك يك چهارم جزء .\r\nداروها را همگى كوبيده و بيخته درهم بسرش و قرصهايى از آن بساز !\r\n\r\n40 - قرص برمكى\r\nاين قرص در علاج برانداختن خلط خام جمع شده در درون و در پاكسازى صفرا از بدن بسيار قوى و پرتأثير است .\r\n\r\n","description":"","footnote":"","page_name":" 392 ","page_number":420},
  {"content":"\r\n\r\nنسخه هليله ، بليله ، آمله و گياه خلال دندان ( شيطرج ) هريك يك جزء را كوبيده و بيخته و آماده كن و به اندازهء وزن آنها بعد از بيختن ، مغز ثمر تربد سفيد و پانيد به وزن همه داروها آماده كن ! پانيد را در ديك بريز و كمى آب بر آن ريز و بر آتش گذار و هرگاه غلت خورد ، از آتش برگير و داروها را همگى در آن بريز و تا مىتوانى بهم زن تا به كلى درهم مىآميزند . از اين مجموعه قرصهايى به وزن هر قرص ده درهم بساز و هربار يك قرص ده درهمى را با آبى كه كشنيز خشك يك شب تا روز در آن خيسيده است در وقت تناول دارو بپالاى و قرص را با آن تناول كنند .\r\nمدت ده روز تا بيست روز بر تناول اين دارو دوام كنند . غذاى بيمار در اطراف عصر عبارت از تريد نان در نخود آب چرب شده و با روغن زيتون شسته باشد .\r\nاگر خواستى كه قرص ، بلغم لزج شيشه‌اى را نيز بيرون آورد ، يك‌چهارم جزء هليله پيه هندوانهء ابو جهل را بر آن اضافه كن !\r\n\r\n41 - قرص خامالاون ( 1 )\r\nدر علاج زحيرى ، دل بهم‌آمدن و در علاج سكسكه اين قرص بسيار خوب و مفيد است .\r\nنسخه رازيانهء شامى ، بزر كرفس ، پونهء كاشتنى ، نعناع ، بزر كرفس كوهى و ننه حوا هريك شش درهم ، افيون ، گند بيدستر ، فلفل سفيد ، فلفل دراز ، سوسنبر ، مرّ و خاراگوش هريك چهار درهم ، پوست دارچين ختايى دوازده درهم .\r\nهمهء اين داروها را كوبيده با عسل بسرش و از آن قرصهايى درست كن !\r\n\r\n42 - قرص خامالاون ( 2 )\r\nنسخه\r\nبزر كرفس ، رازيانهء شامى و دارچين هريك شش درهم ، خاراگوش چهار درهم ، مرّ ، افيون ، فلفل و گند بيدستر هريك دو درهم .\r\nهمهء اين داروها را كوبيده و ساييده و بيخته با دوشاب درهم بسرش و قرص از آن بساز ! در علاج ناتوانى معده ، قى كردن و اسهال نامناسب شكم خوب است . « 1 »\r\n\r\n43 - قرص روذونون ( روذينون - نسخه . ) « 1 »\r\nدر علاج تبهاى التهابى ، آماسيدن كبد و تبهاى تركيبى كه ناشى از صفرا و بلغم و خون باشند ، و\r\n\r\n\r\n","description":"","footnote":"\r\n( 1 ) - دو قرص به نام قرص خامالاون ( مازيون ) ذكر شده است و نامى از خامالاون در ميان داروها نيست ! در نسخهء ديگر ماذريوس نوشته‌اند ؛ كه بايد اين صحيح بوده و ماذريوس اسم مبتكر حب باشد - م .\r\n","page_name":" 393 ","page_number":421},
  {"content":"\r\n\r\nدر علاج رطوبتهاى ناباب در درون دارويى معالج و مفيد است .\r\nنسخه گل سرخ بدون گاسبرگ شش درهم ، سنبل الطيب ( علف گربه ) و زعفران هريك دو درهم ، رب شيرين‌بيان ، خود شيرين‌بيان [ در نسخه‌اى خود شيرين‌بيان نيست 
  ] ، بزر پوست كندهء خيار چنبر خوردنى و ترنگبين صاف و بىآلايش هريك سه درهم ، صمغ عربى و كتيرا هريك يك درهم .\r\nداروها را همگى كوبيده و ساييده در آب نوشيدنى بسرش و قرص از آن بساز !\r\n\r\n44 - قرص روذونون ( 2 )\r\nنسخه\r\nبزر خربزه ، بزر خيار چنبر خوردنى ، بزر خيار و تخم كدو حلوايى پوست كنده هريك ده درهم ، رب شيرين‌بيان شش درهم ، كتيرا چهار درهم ، بزر رازيانه و گل محمدى هريك دو درهم ، زعفران يك درهم .\r\nهمهء داروها را كوبيده در آب اسفرزه درهم بسرش و قرص از آن بساز !\r\n\r\n45 - قرص مارويش ( مافرولس - نسخه . )\r\nاين قرص در علاج بيمارانى كه نزديك است به بيمارى ايلاوس مبتلا شوند ، در علاج بادكردگى و در جلوگيرى از قى كردن بسيار خوب است .\r\nنسخه بزر كرفس و رازيانهء شامى هريك شش درهم ، خاراگوش رومى چهار درهم ، مصطكى چهار درهم ، فلفل دو درهم ، مرّ دو درهم ، دارچين شش درهم ، افيون دو درهم ، گند بيدستر دو درهم .\r\nهمه را كوبيده و ساييده و بيخته درهم بسرش و قرص از آن بساز !\r\n\r\n46 - قرص خشخاش\r\nدر علاج نزيف خون ، سرفه ، تب و سينه‌درد بسيار خوب است .\r\nنسخه گل محمدى و صمغ عربى هريك چهار درهم ، نشاسته و كتيرا هريك دو درهم ، خشخاش سفيد و خشخاش سياه هريك سه درهم ، تباشير يك درهم ، رب شيرين‌بيان دو درهم ، زعفران به وزن دو دانگ .\r\nداروها را كوبيده درهم بسرش و قرص از آن بساز !\r\n\r\n","description":"","footnote":"","page_name":" 394 ","page_number":422},
  {"content":"\r\n\r\n\r\n47 - قرص گلنار\r\nبراى كسانى كه اسهال خونى دارند ، براى بيماران معده و در علاج زحير اين قرص بسيار خوب است . بىاشتهايى را نيز از بين مىبرد .\r\nنسخه گلنار ، خرنوب مصرى ، سماق ، بلوط بوداده ، قاوت نبك ( ثمر درخت كنار ) و دانه‌هاى ثمر آس هريك هشت درهم ، مازوى بودادهء وسيلهء سركه خاموش شده و زيرهء در سركه خيس شدهء بوداده هريك چهار درهم .\r\nداروها را همگى بكوب و با گلاب يا با افشرهء بارهنگ يا با افشرهء سيب درهم بسرش و قرصهايى به وزن يك درهم از آن بساز !\r\n\r\n48 - قرص سپوليدوس ( ديولندوس - نسخه . )\r\nدر علاج قرحهء كليه و مثانه ، خون شاشيدن و دشوار شاشيدن دارويى خوب و معالج است .\r\nنسخه بزر كرفس ، شهدانه و بزر بنگ هريك شش درهم ، بزر رازيانه دو درهم ، زعفران ، ثمر صنوبر ، بزر ترشك ، افيون و مغز بادام تلخ پوست كنده هريك سه درهم ، ثمر كاكنهء كوهى بيست و پنج عدد ، بزر پوست كندهء خيار چنبر خوردنى دوازده درهم .\r\nهمه را كوبيده درهم بسرش و قرصهايى از آن بساز !\r\n\r\n49 - قرص اندرون ( 1 ) بنا بر نسخهء سقلبيادس ( اسقليناوس - نسخه . )\r\nنسخه\r\nچشم انار ده درهم ، زاج بلورى ( شب ) چهار درهم ، زاج سفيد ( قلقديس ) دوازده درهم ، كتيرا دوازده درهم ، مرّ چهار درهم ، لبانه هشت درهم ، زراوند دوازده درهم .\r\nهمه را با عسل درهم بسرش و قرص از آن بساز !\r\n\r\n50 - قرص اندرون ( 2 )\r\nنسخه\r\nزراوند و مازوى سبزرنگ هريك هشت درهم ، كتيرا دوازده درهم ، مرّ چهار درهم ، لبانه هشت درهم . بقيهء داروهاى نسخهء اولى - كه زير شمارهء 49 ذكر شد - به حال خودشان و با همان وزن ذكر شده ، شكر به اندازهء همه داروها .\r\nهمه را كوبيده درهم بسرش و قرصهايى از آن بساز !\r\n\r\n","description":"","footnote":"","page_name":" 395 ","page_number":423},
  {"content":"\r\n\r\n\r\n51 - قرص ديگر در علاج بيمارانى كه خون از سينه‌شان مىآيد و خون تف مىكنند\r\n، در علاج قرحهء روده و براى زنان باردار كه جنين محافظت شود اين قرص بسيار خوب است .\r\nنسخه سرمه ، ساذج و خون سياوشان هريك دوازده مثقال ، سياه داوران چهار مثقال ، لادن و زعفران هر يك چهار درهم ، گلنار و مازو هريك بيست درهم ، صمغ فيلزهره ، سوختهء شاخ گوزن و اقاقيا هر يك ده درهم .\r\nهمهء اين داروها را باهم با آب بارهنگ يا با آب گياه هفت‌بند بسرش و قرص بساز ! اين دارو را در حالات گوناگون معالجاتى و به‌طور جداگانه تجويز كن ! به ترتيب زير :\r\n1 - اگر در علاج آمدن خون با مدفوع است ، از اين قرصها مايهء حقنه بساز و بيمار را بدان حقنه كن !\r\n2 - اگر در علاج بيماريهاى زهدان يا براى تقويت جنين آن را به كار مىبرى ، از اين قرص با پشم فرزجه شود وزن در زهدان بردارد .\r\n3 - اگر در علاج خون تف كردن - كه خون از سينه تراوش كند - آن را مصرف مىكنى ، قرص را با افشرهء ترنج و آب گياه هفت‌بند و آب خرفه تناول كنند .\r\n4 - اگر در علاج ديزانترى آن را تجويز مىكنى ، با رب سادهء به مصرف شود .\r\n\r\n52 - قرص رازيانهء شامى ( انيسون )\r\nدر علاج تبهاى كهنه شدهء مزمن ، بيماريهاى كبد و در بازگشايى بندآمده‌ها در درون بسيار خوب است و در عين حال ملين هم هست .\r\nنسخه رازيانهء شامى سه درهم ، خاراگوش ، برباله ، بزر كرفس ، مغز بادام تلخ پوست كنده ، سنبل الطيب ( علف گربه ) ، مصطكى ، ساذج و بزر شبت هريك يك درهم ، مشكانيه سه درهم ، الوا چهار درهم و نيم .\r\nهمه را با آب خاراگوش درهم بسرش و قرصهايى به وزن يك درهم از آن درست كن ! و قرص را با اسكنجبين تناول كنند .\r\n\r\n53 - قرص مليّن\r\nاين قرص علاوه بر اينكه شكم را نرم مىكند و ملين است ، در علاج تنگ‌نفسى خوب است ، از قى كردن جلوگيرى مىكند و افسردگى را بر طرف مىسازد .\r\n\r\n","description":"","footnote":"","page_name":" 396 ","page_number":424},
  {"content":"\r\n\r\nنسخه تربد پنج درهم ، بنفشهء خشكيده ده درهم ، رب شيرين‌بيان دو درهم و نيم .\r\nهمه را با آب نوشيدنى بسرش و قرصهايى به وزن سه درهم يا چهار درهم از آن بساز و با ده درهم شكر تناول شود .\r\n\r\n54 - قرص بزرها\r\nدر علاج اسهال شديد ، قرحهء روده ، دل‌پيچه ، ( مغص شديد ) ، زحير و در خونريزى پياپى زنانه داروى خوبى است . كسانى كه خوراك را هضم نمىكنند از تناول اين قرص بهرهء زياد بينند .\r\nنسخه ثمر آس دو درهم ، بزر رازيانه ، رازيانهء شامى ، ننه‌حوا ، بزر كرفس ، بزر بنگ و بزر هويج بيابانى هريك يك اوقيه . افيون شش درهم .\r\nهمه را كوبيده در شراب بسرش و قرصهايى به وزن نيم درهم از آن بساز ! بعد از شش ماه كه از ساختنش گذشت ، آن را براى بيماران تجويز كن !\r\n\r\n55 - قرصى از پيشينيان\r\nدر علاج شروع آب به چشم آمدن و در علاج سفت شدن كبد بسيار خوب است .\r\nنسخه گل محمدى چهار درهم ، زرشك دو درهم ، سنبل دو درهم ، مصطكى ، افشرهء مشكانيه ، خاراگوش ، گورگياه ، برباله ، رازيانهء شامى ، بزر كرفس ، بزر رازيانه ، ثمر گز ، زنگى دارو و بيخ كبر هريك يك درهم ، راوند چينى ، لاك و رب شيرين‌بيان هريك يك درهم و نيم ، زعفران نيم درهم . همه را با هم بسرش و قرص از آن بساز !\r\n\r\n56 - قرص گل\r\nدر علاج درد معده و در علاج تب ناشى از خلط بلغم بسيار خوب است .\r\nنسخه گل محمدى خشكيده دو اوقيه ، سنبل و شيرين‌بيان هريك يك اوقيه ، كهربا و مصطكى هريك هفت درهم ، چوبك شاخه‌هاى گياه بلسان پنج درهم .\r\nهمه را بكوب و در ميپخته بسرش و قرص بساز !\r\n\r\n","description":"","footnote":"","page_name":" 397 ","page_number":425},
  {"content":"\r\n\r\n\r\n57 - قرص گل مليّن\r\nگل محمدى ده درهم ، سنبل و شيرين‌بيان هريك پنج درهم ، سقمونيا سه درهم .\r\nهمه را بكوب و با آب نوشيدنى بسرش و قرص بساز ! اين قرصها را بايد در فصل تابستان تناول كرد .\r\n\r\n58 - قرص گل و مشكانيه\r\nدر علاج تبهاى كهنه شده و مزمن ، درد كبد ، در علاج بيماران يرقانى بهره‌رسان و معالج است .\r\nنسخه گل محمدى پنج درهم ، سنبل دو درهم ، تباشير يك درهم ، افشرهء مشكانيه هشت درهم .\r\nهمه را كوبيده در آب ترنگبين بسرش و قرص از آن بساز و با يكى از شربتها تناول شود .\r\n\r\n59 - قرص لاك\r\nدر بازگشايى راه‌بندانهاى داخل كبد ، در علاج بيمارى طحال و تب هميشگى خوب است و ادرارآور نيز هست .\r\nنسخه لاك ، روناس ، رازيانهء شامى ، بزر كرفس ، خاراگوش رومى ، برباله ، مغز بادام تلخ پوست كنده ، كوشنه ، زراوند دراز ، راوند چينى ، افشرهء مشكانيه ، افشرهء شيرين‌بيان و افشرهء زرشك هريك يك جزء .\r\nهمه را درهم بسرش و قرصهايى به وزن يك درهم از آن درست كن و با شربتى سازگار و مناسب تناول شود .\r\n\r\n60 - قرص روناس\r\nدر سخت شدن طحال ، علاج درد كبد و علاج تبهاى كهنه شدهء مزمن داروى خوبى است .\r\nنسخه روناس دوازده درهم ، پوست بيخ كبر ، زراوند دراز و بيخ سوسن هريك يك درهم .\r\nهمه را در اسكنجبين بسرش و قرصهايى به وزن دو درهم از آن بساز و هربار يك قرص با آب‌پز خاراگوش تناول شود .\r\n\r\n61 - قرص كشوث\r\nدر علاج تبهاى كهنه و پايا خوب است و حرارت را فرومىنشاند .\r\n\r\n","description":"","footnote":"","page_name":" 398 ","page_number":426},
  {"content":"\r\n\r\nنسخه بزر خيار ، بزر خرفه و بزر ريحان سبز هريك سه درهم ، كنگر خر ( چرخه ) ، بادآورد و شاهتره هر يك چهار درهم ، كتيرا ، نشاسته و صمغ عربى هريك يك درهم و نيم ، تباشير ، تربد و كشوث هر يك چهار درهم ، ترنگبين سى درهم ، گز استبرك سى درهم ، زعفران سه درهم .\r\nهمه داروها را با آب نوشيدنى بسرش و قرص از آن بساز و مورد استفاده قرار گيرد .\r\n\r\n62 - قرص دهگانه\r\nاين قرص - كه از ده دارو تركيب مىيابد - در علاج تب يك اندر چهار كهنه شده ، درد كبد و سستى و فروهشتگى بدن داروى خوبى است .\r\nنسخه رازيانهء شامى چهار درهم ، برباله ، ساذج هندى ، خاراگوش ، بزر كرفس ، سنبل ، مغز بادام تلخ پوست كنده و مصطكى هريك يك درهم . الوا دو درهم ، افشرهء مشكانيه چهار درهم .\r\nهمه را كوبيده با آب خاراگوش بسرش و قرصهاى يك درهمى از آن بساز و با آب ولرم تناول شود .\r\n\r\n63 - قرص ديگر در علاج تبهاى كهنه شدهء مزمن و التهابات خوب است\r\n، مانع قى كردن مىشود . و ملين است .\r\nنسخه گل سرخ بركنده از كاسبرگ شش درهم ، بزر خيار چنبر خوردنى پوست كنده ، مصطكى ، راوند چينى و افشرهء مشكانيه هريك سه درهم ، زعفران دو درهم ، الواى رهاورد يمن ( زردرنگ ) يك درهم .\r\nداروها را كوبيده و ساييده و بيخته با آب نوشيدنى بسرش و قرص از آن بساز ! قرص را با آب سرد يا اسكنجبين و يا آب خيار بخورند .\r\n\r\n","description":"","footnote":"","page_name":" 399 ","page_number":427},
  {"content":"\r\n . \r\n","description":"","footnote":"","page_name":" 400 ","page_number":428},
  {"content":"\r\n\r\n\r\nگفتار نهم آب‌پز و حب‌ها\r\nما در اينجا راجع به داروها و مسهل - چه پختنى و چه حب - و داروهاى در گلو گردانيدن ، به بينى كشيدن ، عطسه‌آور ، داروهاى گذاشتنى ، ماليدنى ، داروهاى چشم‌درد ، داروهاى علاج درد دندان و غيره توضيحى نداريم ؛ اين بحثها را به جملهء دوم موكول مىكنيم و بحث خود را در جملهء دوم به تعريف و شناسايى روغنهاى دارويى و مرهمها خاتمه مىدهيم . در جملهء اوّل چند نسخهء دارويى پختنى و چند حبّى را كه شايستهء مقام ديديم مىآوريم .\r\n\r\nالف - آب‌پزها\r\n\r\n1 - آب‌پز بيخها ( 1 )\r\nاين دارو - كه محصول پختن چندين بيخ و بزر گياهى است - در بازگشايى بندآمده‌ها ، علاج دشوار بولى ، درد كبد و درد معده خوب است و در بعضى از روغنهاى دارويى و غيره نيز وارد مىشود .\r\nنسخه پوست بيخ كبر ، بيخ گياه رازيانه ، پوست بيخ كرفس ، بيخ گورگياه ، بزر رازيانه ، بزركرفس ، رازيانهء شامى ، سنبل الطيب ( علف گربه ) ، پرسياوشان ، سنبل ، مصطكى و مويز تهى شده از هسته از هريك به اندازهء كافى و مورد نياز .\r\nهمه را باهم بياميز و از آن تناول شود .\r\n\r\n2 - آب‌پز بيخها ( 2 ) - از تأليفات ( كندى )\r\nدر علاج درد جگر بسيار خوب است .\r\n\r\n","description":"","footnote":"","page_name":" 401 ","page_number":429},
  {"content":"\r\n\r\nنسخه پوست بيخ رازيانه و پوست بيخ كبر هريك يك درهم ، بزر رازيانه و بزر كرفس هريك نيم درهم ، گل سرخ خرد و خاش شده ، گورگياه و پونه هريك نيم درهم ، مويز از هسته تهى شده دو درهم ، برباله به وزن دو دانگ .\r\nهمه را در ظرفى بگذار و با دو سوم يك رطل آب بر آتش بگذار و بپزد تا دو اوقيه يا كمى بيشتر از دو اوقيه‌اش مىماند . آن را بپالاى و به وزن يك درهم روغن بادام شيرين در آن مخلوط كن ! براى تناول دارويى آماده است .\r\n\r\n3 - آب‌پز خاراگوش\r\nاين دارو در علاج درد كبد ، درد معده و تبهاى گوناگون ناشى از بلغم و ناشى از خلط سودا بسيار خوب و مفيد است .\r\nنسخه رازيانهء شامى ، بزر كرفس ، خاراگوش رومى ، برباله ، بزر رازيانه و بيخ گياه گورگياه هريك به اندازهء لازم درهم مخلوط شوند و باهم بر آتش بپزند . و سپس آبش را بگير و در معالجات به كار ببر !\r\n\r\n4 - آب‌پز مشكانيه\r\nدر علاج كسانى كه تب يك اندر چهار دارند ، كسانى كه تب ناشى از بلغم دارند و در علاج كسانى كه دو نوع يا بيشتر تب دارند . و نيز براى كسانى كه يبوست هميشگى دارند اين دارو بسيار خوب است .\r\nنسخه هليلهء سياه ، مويز برگزيدهء خوب و از هسته تهى شده ، شاهتره ، بادآورد ، مشكانيه و كنگر خر ( چرخه ) همگى در اندازهء برابر باهم بر آتش بپزند و آبش را در معالجات به كار برند .\r\n\r\nب - حبها\r\n\r\n1 - حب بليله\r\nدر علاج كسانى كه از پربادى و انبوهى باد و بادكردگى رنج مىبرند ، در علاج تشنج اعصاب و در بادكردگى بيضه‌ها اين دارو بسيار خوب است .\r\nنسخه بزر كرفس ، بزر سپند ، رازيانهء شامى ، مصطكى و زعفران هريك يك درهم ، هليلهء سياه ، بليله و\r\n\r\n","description":"","footnote":"","page_name":" 402 ","page_number":430},
  {"content":"\r\n\r\nآمله هريك دو درهم ، سكبينه و مقل هريك يك درهم و نيم ، پونه ، بزر كرفس كوهى ، شكوفهء گورگياه ، برباله ، كوشنه ، زنجبيل بيابانى و شاخه‌هاى سوسن زرد هريك نيم درهم .\r\nهمه را درهم بكوب و حب از آن بساز !\r\n\r\n2 - حب بزرگ بدبو ( 1 ) - كه به حب ماهانى مشهور است\r\nخلطهاى غليظ و پرمايه را از بدن پاكسازى مىكند ، بندآمده‌ها را باز مىگشايد ، در علاج درد مفاصل و درد تهيگاه خوب است و همچنين در علاج برص و بهك و جذام و پاغر بسيار خوب است .\r\nنسخه اشه ( اندران ) ، سكبينه ، گاوشير ، مقل ، الوا ، سپند ، هليله و پيه هندوانهء ابو جهل هريك هشت درهم ، گياه گاو كشك ( شبرم ) ، سس صغير ، شير گياه شير سگ ، گياه خلال دندان و شنبليد ( سورنجان ) هريك چهار درهم ، تربد ده درهم ، گند بيدستر دو درهم ، سقمونيا سه درهم ، قارچ چمنى دو درهم ، زعفران ، سنبل ، قاقله ، بيخ خطمى سفيد ، مصطكى ، دارچين و خولنجان هريك يك درهم .\r\nهمهء داروها را بكوب و درهم بسرش و حب از آن بساز !\r\n\r\n3 - حب بزرگ بدبو ( 2 )\r\nدر علاج درد قولنج ، نقرس و درد پشت و درد زانو بسيار خوب است ، خلط لزج و غليظ را از بدن مىزدايد .\r\nنسخه مقل ، سكبينه ، اندران ( اشه ) ، گاوشير ، بزر سپند ، پيه هندوانهء ابو جهل ، الوا ، و سس صغير ( افتيمون ) هريك ده درهم ، سقمونيا شش درهم ، دارچين ، سنبل ، زعفران و گند بيدستر هريك دو درهم ، فربيون ( شير گياه شير سگ ) يك درهم .\r\nصمغها را در آب گندنا ( تره ) حل كن و با ساير داروها درهم بسرش و حبها از آن بساز ! مقدار تناولى به وزن دو درهم باشد .\r\n\r\n4 - حب كوچك بدبو\r\nخلط غليظ و لزج دردآور را از پشت و زانو تخليه مىكند .\r\nنسخه سكبينهء اصفهانى ، اشه ( اندران ) ، گاوشير ، مقل و مرّ هريك ده درهم ، تربد بيست درهم ، پيه\r\n\r\n","description":"","footnote":"","page_name":" 403 ","page_number":431},
  {"content":"\r\n\r\nهندوانهء ابو جهل دوازده درهم .\r\nصمغها را در آب حل كن و با آن آب ، داروها را درهم بسرش و حب از آن بساز و هربار به وزن دو درهم با آب ولرم تناول شود .\r\n\r\n5 - حب بدبو - از كندى\r\nدر كليهء بيماريهاى ناشى از خلط خام ، خلط صفرا و خلط سودا علاج خوبى است . براى بيماران فالج و براى علاج درد مفاصل و نقرس بسيار خوب و مفيد است .\r\nنسخه الوا ، هليلهء زرد تهى شده از هسته ، سپند ، سس صغيرى كه از جزيره كريت آورند ، مغز دانه‌هاى تربد ، اشه ( اندران ) ، گاوشير و مقل يهود هريك چهار جزء ، پيه هندوانهء ابو جهل سه جزء ، سقمونيا دو جزء ، شير گياه شير سگ ، گند بيدستر ، دارچين و زعفران هريك يك جزء .\r\nصمغ‌ها را يك شبانه‌روز در آب تره يا آب كلم بخيسان و آنگاه داروها را بكوب !\r\nصمغها را نيز بكوب تا مانند مرهم مىشوند . داروهاى كوبيدهء خشك را بر آن مرهم ماننده بپاش و بكوب تا خوب درهم مخلوط مىشوند . از آن حبهايى به اندازهء فلفل دانه بساز و در سايه خشك كن ! اوّل شب به وزن دو درهم از آن حبها با آب ولرم تناول شود و شام بيمار آبگوشت جوجه با زيره باشد و نبيذ با عسل و مويز ساخته يا دوشاب بخورد .\r\n\r\n6 - حب بزرگ گياه خلال دندان ( شيطرج ) 1\r\nدر علاج شانه‌ها ، تهيگاه و در علاج عرق النسا داروى خوبى است . خلط غليظ و لزج را هم اسهال مىدهد .\r\nنسخه سكبينه ، اشه ( اندران ) ، مقل ، شير گياه شير سگ و گاوشير هريك يك درهم ، الوا ، سس صغير و قارچ چمنى هريك يك درهم و نيم ، زراوند غلتان ، لوفا و گند بيدستر هريك دو درهم ، فلفل دراز ، زنجبيل ، زيره ، ننه حوا ، بزر كرفس ، رازيانهء شامى ، مرّ و زعفران هريك چهار دانگ ، هليلهء زرد ، سورنجان ( شنبليد ) و بيخ گياه زهرماهى هريك دو درهم و نيم ، خردل ، گياه خلال دندان ، پيه هندوانهء ابو جهل ، چوبك شاخه‌هاى سوسن زرد و نمك هندى هريك چهار دانگ .\r\nاين داروها را همگى با آب كاكنه بسرش و حب از آن بساز و به وزن دو درهم تناول شود .\r\n\r\n7 - حب خلال دندان كوچك ( 2 )\r\nدر علاج سست شدن نيمهء بدن ، فالج ، درد تهيگاه ، درد زانو ، درد مفاصل و نقرس سرد بسيار خوب است . خلط خام غليظ و لزج را نيز اسهال مىدهد .\r\n\r\n","description":"","footnote":"","page_name":" 404 ","page_number":432},
  {"content":"\r\n\r\nنسخه هليلهء زرد ده درهم ، الوا بيست درهم ، زنجبيل دو درهم ، فلفل و فلفل دراز هريك يك درهم . خردل سه درهم ، گياه خلال دندان هندى ، نمك هندى و پيه هندوانهء ابو جهل هريك دو درهم ، پانيد چهار درهم .\r\nهمهء داروها را با آب كلم بسرش و حب بساز ! مقدار تناولى هرباره دو درهم با آب ولرم است .\r\n\r\n8 - حب خلال دندان ( 3 )\r\nنسخه\r\nالوا ، تربد و شنبليد هريك ده درهم ، گياه خلال دندان ، سوسن زرد ، نمك نفتى ، پيه هندوانهء ابو جهل ، قارچ چمنى ، بزر سپند ، مقل و سكبينه هريك دو درهم ، زنجبيل ، فلفل دراز ، فلفل ، مصطكى ، خردل ، رازيانهء شامى ، كوشنه و ننه حوا هريك يك درهم . سس صغير و هليلهء سياه هر يك پنج درهم .\r\nهمهء داروها را با آب كلم و آب كاكنه بسرش و حب از آن بساز ! مقدار تناولى دو درهم يا سه درهم با آب ولرم است .\r\n\r\n9 - حب مشكانيه\r\nدر علاج درد كبد ، يرقان و در علاج تبها داروى خوبى است .\r\nنسخه الوا ، افشرهء مشكانيه و هليلهء زرد هريك يك جزء در اندازه برابر .\r\nداروها را بكوب و ببيز و با آب كرفس بسرش و حب از آن بساز و به وزن دو درهم تناول شود .\r\n\r\n10 - حب پيروزى\r\nاين حب به دليل توانايى در معالجهء بيماريها حب نجاح ( پيروزى ) ناميده شده است . در علاج فالج ، دهن‌كجى ، درد زانو و درد مفاصل ناشى از بيماريهاى بلغمى داروى مفيد و خوبى است .\r\nنسخه ابرد هيارق - كه دارويى هندى است - روشنك ( شاطل ) ، سترنگبين « 1 » - كه آن هم از داروهاى هندى است ، تربد ، ثمر گياه نيل هندى و خشكه گياه مشكانيه هريك بيست مثقال .\r\nهمه را با پنجاه رطل آب بر آتش بپز تا نيمى از آب مىماند . سپس بپالاى و آب پاليده را باز\r\n\r\n\r\n","description":"","footnote":"\r\n( 1 ) - سترنگ : مهرگياه ، مردم گياه - تذكرهء انطاكى .\r\n","page_name":" 405 ","page_number":433},
  {"content":"\r\n\r\nبر آتش نه بپزد تا منعقد مىشود ؛ آنگاه دندچينى ( كرچك ختايى ) كه پوستهء خارجى و مغزش را جدا كرده باشند - كه مغزش شبيه تخم زبان گنجشك است و در وسط ثمر قرار دارد - منظور همان بقيهء گوشت آن است كه به كار مىآيد ؛ از آن بيست مثقال ، قارچ چمنى ، مصطكى ، الواى زرد رهاورد يمن ، برنگ پوست كنده و افشرهء شيرين‌بيان هريك بيست مثقال . بجز دند - كه كرچك ختايى است - همه را بكوب و به وسيلهء پارچه‌اى تنك ببيز !\r\nدند را تنها بكوب و سپس با داروهاى ديگر مخلوط كن ؛ زيرا كرچك ختايى كه چربىدار است به آسانى از هم نمىپاشد .\r\nهمهء داروها را در آن آب بر آتش پختهء منعقد شده و به قوام عسل درآمده بريز و همه را باهم بسرش و حب از آن بساز ! به وزن دو دانگ تا نيم درهم تناول شود .\r\nاگر ديدى كه نياز به مقدار بيشترى هست ، مانعى ندارد كه چهار دانگ در شب با آب ولرم تناول كنند .\r\n\r\n11 - حب رئيس اسقفان ( جاثليق )\r\nاين حب بلغم و سودا را از معده پاكسازى مىكند ، بادى را كه سبب ناتوانى در هضم خوراك مىشود از بين مىبرد . اين حب را در سرما و گرما مىتوانند به كار برند .\r\nنسخه دارچين ، زعفران ، كوشنه ، سنبل ، حماما ( هل ) ، كمادريوس ( بلوط زمينى - مانداروى تلخ ) ، ثمر درخت‌بان ، پيوند مريم ، قرفه و قارچ چمنى هريك دو درهم ، مرّ و ميخك هريك سه درهم ، الوا شانزده درهم .\r\nهمهء داروها را درهم مخلوط كن و اگر وقت داروسازى تابستان بود همه را در افشرهء گل بسرش .\r\nاگر وقت زمستان بود همه را در افشرهء كلم بسرش . بيمارى كه بايد دارو را بخورد ، بايد قبل از غذا به وزن يك درهم را با شراب سياه انگورى بخورد و فورا شروع به غذا خوردن كند و غذايش نخود آب باشد .\r\n\r\n12 - حب دورى - از كتاب فهلمان\r\nاين دارو بوى دهن را خوش و دندانها را تقويت مىكند و براى جويدن آماده‌ترشان مىسازد .\r\nچشم را جلا مىدهد ، اشتهاى خوراك‌برانگيز است و بلغم را از بدن مىراند .\r\n\r\n","description":"","footnote":"","page_name":" 406 ","page_number":434},
  {"content":"\r\n\r\nنسخه قرفه ، ميخك ، روناس ، كشنيز ، هل ، قنديد ، « 1 » تانبول و كرنوس ( كيربوس - نسخه . ) هريك يك درهم ، مشك يك قيراط .\r\nهمه را بكوب و الك كن و با آبى كه صمغ عربى در آن حل شده بسرش و حب بساز .\r\n\r\n13 - حب ديگر در بيماريهاى ناشى از سردى ، جمع شدن باد در بدن ، علاج بواسير و تقويت معده داروى خوبى است .\r\nنسخه يك‌صد مثقال ريم‌آهن را در آب تره بخيسان كه هفت شبانه‌روز پياپى در آن بخيسد و هر روز آب را يك‌بار عوض كن ! بزر ترتيزك دويست درهم ( يك‌صد درهم - نسخه . ) ، بزر تره ، بزر ترتيزك آبى ، بزر انار دشتى ، بزر كرفس ، بزر هويج ، بزر ترب ، بزر شنبليله و بزر پياز هريك بيست و پنج درهم .\r\nهمه را بكوب و با آب تره درهم بسرش و از آن حب بساز و استعمال شود .\r\n\r\n14 - حب دند ( كرچك ختايى )\r\nدر علاج كج شدن دهن ، قولنج ، درد پشت و زانو ، در تسكين هر دردى كه از خلط بلغم غليظ و لزج خيزد و در تسكين هر دردى كه از باد غليظ و انبوه ناشى باشد اين حب بسيار خوب است .\r\nنسخه كرچك ختايى را بياور و پوسته نازك خارجىاش را بينداز ! آن را شق كن و زبانهء پرده‌مانندى را كه در ميان دو نيمهء آن است بينداز و فقط مغزش را بگذار ! از اين مغز خالص يك جزء ، ثمر مويزك عسلى ، « 2 » رب شيرين‌بيان ، قارچ چمنى سفيد ، مصطكى ، خشكه گياه مشكانيه ، خاراگوش و الوا از هريك يك جزء . به عبارت ديگر كليهء داروها در اندازه باهم برابر باشند .\r\nهمه را بكوب و در آب كرفس بسرش و حبهاى كوچك از آن بساز !\r\nهرگاه تناول اين حب را براى بيمارى تجويز مىكنى ، بايد بيمار قبل از تناول دارو بدنش را با روغن بلسان صاف و خوب چرب كند . و از يك درهم تا دو درهم تناول شود مانعى ندارد . بعد از تناول حب شورباى همراه زيره ( زيره با ) بخورند .\r\n\r\n\r\n","description":"","footnote":"\r\n( 1 ) - قنديد : قند ، 2 ) كافور ؛ 3 ) چيزى است خوش‌بو كه با زعفران سازند ؛ 4 ) شراب خوشبوى - المنجد .\r\n( 2 ) - مويزك عسلى را در زبان كردى ده‌موكانه مىنامند .\r\n","page_name":" 407 ","page_number":435},
  {"content":"\r\n\r\n\r\n15 - حب نمك مسهل\r\nدر علاج كج شدن دهان ، درد طحال ، نقرس ، درد مفاصل ، سستى ماهيچه‌ها و در علاج بيماريهاى ناشى از سرما و رطوبت بسيار خوب است . چشم را جلا مىدهد و حس شنوايى را تقويت مىكند .\r\nنسخه نمك سنگ بلورى شش اوقيه ، فلفل دوازده درهم ، زنجبيل ، بزر كرفس ، حسل ، انگدان ، بزر كرفس كوهى ، بزر رازيانه ، رازيانهء شامى ، ساذج هندى ، قارچ چمنى ، سقمونيا ( محموده ) بزر ترتيزك و ميخك هريك چهار درهم .\r\nهمه را كوبيده و بيخته درهم بسرش و از اين مخلوط حب بساز و در ظرفى نگهدار و از آن به كار ببر !\r\n\r\n16 - حب اصطمحيقون - از كندى\r\nنيروبخش معده و اشتهاآور است ، براى معده و كبد و طحال بسيار فايده دارد و روده‌ها را پاكسازى مىكند ، مواد ناباب موذى را - منظورم خلط صفرايى و سودايى و بلغم است - از بدن بيرون مىراند و بالاخره حواس انسان را صاف مىكند .\r\nنسخه هليلهء كابلى شش جزء ، نمك هندى ، خاراگوش رومى ، قارچ چمنى سست و برهم فشرده و سقمونياى كبود هريك سه جزء ، برباله ، رازيانهء شامى و بزر كرفس هريك دو جزء ، مغز تربد سفيد هفده جزء ، سس صغير رهاورد جزيرهء كريت تازه و قرمزرنگ بسيار خوب پنج جزء ، ايارج فيقرا هفت جزء ، ميخك يك جزء .\r\nداروها را همه مىكوبى و الك مىزنى و درهم مخلوط مىكنى !\r\nپانيد سحبستانى را به ميزان چهار جزء آماده كن و در آب خيس كرده ، آهسته‌آهسته داروها را بكوب و از اين آب شيرهء پانيد بر آنها بپاش تا به قوام دوشاب ( شيرهء انگور ) غليظ درمىآيد و قابل حب شدن مىشود . حبهايى به اندازهء دانه فلفل از آن بساز ! مقدار تناولى دو مثقال است .\r\n\r\n17 - حب برمكى\r\nسر و دست و پا را از مواد ناپسند و موذى پاكسازى مىكند . اگر براى علاج آماسهاى بدنى از اين حب بخورند و بخوابند ، مواد سبب آماس را از هر سوى به خارج جذب مىكند .\r\nنسخه الواى زرد رهاورد يمن و پيه هندوانهء ابو جهل هريك هفت مثقال ، زعفران ، سنبل ، دارچين ، دانهء\r\n\r\n","description":"","footnote":"","page_name":" 408 ","page_number":436},
  {"content":"\r\n\r\nبلسان ، برباله ، مصطكى ، خاراگوش رومى ، سقمونيا و تربد هريك يك مثقال ، دارچين ختايى نيم مثقال .\r\nداروها را بسيار خوب بكوب و ببيز و با آب ولرم درهم بسرش ! دستت را با روغن بادام شيرين چرب كن و حبهايى از آن بساز !\r\nمقدار تناولى اين حب بستگى به لينت يا يبوست مزاج دارد ؛ دست‌كم بايد سه حب بخورند و حد اكثر مصرف يازده حب است . اما اندازهء كامل به وزن دو درهم است كه وقت خواب بخورند و بخوابند .\r\n\r\n18 - حب ابن الحرث\r\nاين حب در علاج بهك بسيار بد و ناهنجار آزموده شد ، در مدت سه روز تارومارش كرد و اثرى از آن نماند . در علاج درد ناشى از باد ، درد مفاصل ، كليه بيماريهاى ناشى از خلط بلغم و سودايى خوب و مفيد است و نيز در علاج تبها بسيار خوب است .\r\nنسخه هليلهء زرد ، هليلهء سياه ، الواى سقوطرى ( يمنى ) ، انزروت ، مقل سرخ ، سكبينهء اصفهانى و پيه هندوانهء ابو جهل هريك پنج جزء ، بزر ترتيزك سفيد ، مرزهء ايرانى ، سياهدانه ، زيرهء كرمانى ، نمك سنگ بلورى و مصطكى هريك يك جزء .\r\nصمغها را در آب تره در ظرفى مسين خيس كن ! آب تره به اندازه‌اى باشد كه بتوان داروها را وسيلهء آن درهم سرشت . سپس ظرف را در آفتاب بگذار تا صمغها همگى حل مىشوند ؛ آنگاه بقيهء داروها را همگى كوبيده و ساييده و بيخته در آن آب بريز و خوب بهم زن و بسرش و حبهاى به اندازهء دانه فلفل از آن بساز و در سايه پهن كن تا مىخشكند .\r\nهرگاه مىخواهى براى كسى اين حب را تجويز كنى ، بايد دو روز قبل از تناول حب پرهيز كنند و هيچ چيزى به جز نان و زيره با نخورند . مقدار تناولى به وزن يك مثقال با آب ولرم است .\r\n\r\n19 - حب ابن هبيره ( پسر كفتار )\r\nاكثر اطباء برآنند كه حب ابن هبيره در پراكندن بادهاى داخل بدن ، علاج صفرا ، علاج باد بواسير ، علاج بيماريهاى ناشى از خلط خام ، علاج بهك و خارش بدن بسيار خوب است و بهره‌اش نمايان است .\r\nحسن اين حب آن است كه هر شب و هر روز در زمستان باشد يا در تابستان اين حب قابل مصرف است و هيچ زيانى ندارد .\r\nنسخه هليلهء زرد ، هليلهء سياه و بليلهء از هسته تهى شده هريك دوازده مثقال ، آمله شش مثقال ، گياه خلال\r\n\r\n","description":"","footnote":"","page_name":" 409 ","page_number":437},
  {"content":"\r\n\r\nدندان هندى و فلفل دراز هريك سه مثقال ، جوزبويا و نمك سنگ بلورى هريك يك مثقال ، تربد سفيد و الوا هريك سه مثقال .\r\nداروها را همگى بكوب و الك كن و درهم بسرش و با روغن بنفشه بيالاى و حبهاى بسيار كوچك به اندازهء گاودانه درست كن و در سايه بگذار تا خشك مىشوند . در نيمه‌شب شش مثقال از آن حبها را با آب گرم تناول كنند ، واقعا از فايده‌اش متحيّر مىشوى !\r\n\r\n20 - حب ابن جهم ( پسر اخمو )\r\nاين حب را حب همه‌كاره گويند . در پاكسازى بلغم و زرداب و خلط سودايى از بدن بسيار فعال است . اگر چيزى از اين خلطهاى بدجنس به سر راه يافته باشند اين حب كارش را مىسازد .\r\nاگر كسى از اثر خلط بدجنس - هرچه باشد - گوشش گران شده است ، اين حب كارساز است . معده را پاكسازى مىكند و نيرو مىبخشد ، كبد را تقويت مىكند ، در علاج تب عرق‌آور و هر نوع تب كهنه شده و پابرجا همه‌كاره است ، درد ناشى از خلط را تسكين مىدهد ، خون را از برانگيختن باز مىدارد ، در علاج انواع زخمهاى چركين و خارش بدن خوب دارويى است .\r\nاگر كسى بواسير دارد و مىخواهد از اين حب استفاده كند ، انگشت شصت و انگشت سبابه را در روغن بادام شيرين فرو كند و حب را با اين دو انگشت چرب شده بردارد و در دهان گذارد .\r\nاگر اين كار را بكند ، از تأثير حب نمىكاهد .\r\nنسخه ايارج فيقرا ( معجون تلخ مسهل ) بيست و چهار درهم ، هليلهء زرد و هليلهء سياه هريك شش درهم ، مصطكى ، گندناى بيابانى ، افشرهء مشكانيه و افشرهء خاراگوش هريك دو درهم ، گل سرخ چهار درهم .\r\nهمه داروها را بكوب و ببيز و با آب نوشيدنى بسرش و حبهايى به اندازهء دانه‌هاى فلفل بساز ! مقدار تناولى يك درهم تا يك درهم و نيم است .\r\nكسى كه مىخواهد از اين دارو استفاده كند ، بعد از دو ساعت از غروب گذشته دارو را بخورد و بخوابد . شب هيچ خبرى نمىشود ؛ فرداى آن شب از دو بار تا چهار بار بايد به اجابت مزاج بنشيند و اثرات دارو را ببيند .\r\n\r\n21 - حب شير گياه شير سگ ( 1 )\r\nدر علاج زرداب ، درد پشت و درد سرين و در علاج نقرس و نيز سستى اندامان بسيار خوب است .\r\nنسخه شير گياه شير سگ و مصطكى هريك چهار درهم ، سقمونيا و قارچ چمنى هريك پنج درهم ، پيه\r\n\r\n","description":"","footnote":"","page_name":" 410 ","page_number":438},
  {"content":"\r\n\r\nهندوانهء ابو جهل سه درهم ، الوا و سس صغير هريك ده درهم ، افشرهء خاراگوش پنج درهم ، نمك هندى يك درهم و نيم ، فلفل دراز دو درهم ، رازيانهء شامى چهار درهم ، سنبل ده درهم .\r\nداروها را همگى كوبيده و بيخته با آب كلم بسرش و حبهايى به اندازهء فلفل از آن بساز ! مقدار تناولى يازده حب تا وزن نيم درهم است كه بايد قبل از غذا يا بعد از غذا بخورند و آب گرم بر آن بنوشند و بخوابند .\r\n\r\n22 - حب ماشدارو در علاج تبهاى كهنه و مزمن ، ناتوانى كبد و طحال و در پيشگيرى از ريزش آب چشم بسيار خوب است .\r\nنسخه ماشدارو ، بلوط زمينى ( كمادريوس ) ، شيرين‌بيان ، زعفران ، لاك و خاراگوش هريك ده درهم ، بزر كرفس ، رازيانه شامى و بزر رازيانه هريك پنج درهم ، افشرهء مشكانيه ، گل محمدى و دارچين هريك هشت درهم ، بزر كشوث پانزده درهم ، مريم نخودى كوهى و حسل هريك هفت درهم .\r\nاگر بيمار سرفه هم دارد ، رب شيرين‌بيان را پانزده درهم بر آن اضافه كن !\r\nاگر بيمار طحال را معالجه مىكنى ، زنگى دارو ده درهم ، بيخ كبر و ثمر درخت گز هريك هشت درهم را بر داروهاى مذكور بيفزاى !\r\n\r\n23 - حب راوند در علاج تبهاى كهنه و پابرجا ، درد كبد ، شروع بيمارى استسقا و در اصلاح انواع كيموس داروى خوبى است .\r\nنسخه خاراگوش ، افشرهء مشكانيه ، هليلهء زرد ، مصطكى ، زعفران ، راوند چينى ، لاك ، رازيانهء شامى ، شاهتره و ايارج فيقراى خشك از هريك يك جزء مساوى .\r\nهمه را كوبيده درهم بسرش و حب بساز و استعمال شود ، بسيار مفيد است .\r\n\r\n24 - حب شاهتره در علاج تبهاى كهنه و مزمن ناشى از خلطهاى گوناگون ، شروع استسقا و درد كبد خوب است\r\n. نسخه خاراگوش ، يا افشرهء خاراگوش يا افشرهء مشكانيه ، هليلهء زرد ، الوا ، مصطكى ، زعفران ، راوند\r\n\r\n","description":"","footnote":"","page_name":" 411 ","page_number":439},
  {"content":"\r\n\r\nچينى ، لاك شسته ، رازيانهء شامى ، شاهترهء خشك و ايارج فيقرا همگى را در اندازهء برابر كوبيده و با آب تاجريزى بسرشند و حب از آن بسازند . شبها به وزن يك مثقال را با آب ولرم تناول كنند .\r\nاگر بيمار سرفه دارد ، رب شيرين‌بيان را يك‌دوم همهء داروها اضافه كن !\r\n\r\n25 - حب مقل اين دارو بازگشاى بندآمدنيهاى درونى است ، خلطهاى غليظ را شل و آبكى مىكند و خلط و مواد رطوبى لعابى و لزج را جذب مىكند\r\n. نسخه ساذج هندى ، مو ، شكوفهء گورگياه ، شكوفهء خاراگوش رومى ، مصطكى و زعفران هريك نيم درهم ، بزر كرفس ، رازيانهء شامى ، مقل و سكبينه هريك يك درهم ، الوا هفت درهم ، تربد و قارچ چمنى هريك سه درهم و نيم . همه را باهم بسرش و حب از آن بساز و مورد استفاده قرار ده !\r\n\r\n26 - حب سكبينه\r\nدر علاج درد زانو ، درد تهيگاه و پهلودرد بسيار خوب است .\r\nنسخه بزر كرفس و بزر سپند هريك يك درهم ، سكبينه و مقل هريك دو درهم ، ايارج فيقرا دو درهم ، پيه هندوانهء ابو جهل و قارچ چمنى هريك سه درهم ، تربد شش درهم .\r\nهمه را درهم بسرش و حب بساز و دو درهم با آب ولرم تناول شود .\r\n\r\n27 - حب گاوشير - از سلمويه\r\nدر علاج كج شدن دهان ، فالج و در آرام كردن درد پشت و زانو خوب دارويى است .\r\nنسخه زنجبيل ، فلفل ، فلفل دراز ، گياه خلال دندان هندى ( شيطرج ) ، هليلهء زرد ، بليله ، آمله ، مرّ ، تربد ، سقمونيا ، زعفران و گندبيدستر هريك دو درهم ، گاوشير ، شنبليد ( سورنجان ) ، سكبينه ، مقل ، اشه ( اندران ) و پيه هندوانهء ابو جهل هريك ده درهم ، الوا بيست درهم .\r\nصمغها را در آب كلم حل كن و بقيهء داروها را با آن آب درهم بسرش و حب بساز ! مقدار تناولى دو درهم است .\r\n\r\n","description":"","footnote":"","page_name":" 412 ","page_number":440},
  {"content":"\r\n\r\n\r\n28 - حب شير سگ ( 2 )\r\nدر علاج فالج ، سستى بدن و اندامان و در پاكسازى خلط خامى كه به پيرگها وارد آيد ، خوب دارويى است .\r\nنسخه قارچ چمنى ، پيه هندوانهء ابو جهل ، شير گياه شير سگ ( فربيون ) ، سكبينه و مقل هريك يك درهم ، الوا دو درهم .\r\nهمه را كوبيده با آب كلم بسرش و حب بساز !\r\n\r\n29 - حب مشك - كه از طبيبان هند است\r\nدر علاج درد معده بسيار خوب است ، بدبوئى دهان را مىزدايد ، كسى كه شراب خورده و مىخواهد بوى شراب از دهانش نيايد از اين حب استفاده كند . و كسى كه آب دهنش زياد از حد لازم است از اين حب چاره جويد .\r\nنسخه رامك ( قرص شيره و مازو يا خرما و مازو ) و كبر هريك يك رطل را بكوب و با آب بشوى و در ديك انداز و چهل رطل آب بر آن اضافه كن و بگذار بپزد تا تنها پنج رطل مىماند . بپالاى و به ديگ ديگر پاك منتقل كن ! باز بر آتش بگذار بپزد و وسيلهء قاشق بهم زن و حركت ده تا به ديك نچسبد و نسوزد و بپزد تا منعقد مىشود . آن را در شاه كاشى سبز بريز و بگذار خشك شود چنان كه الواى شسته را خشك مىكنند .\r\nاگر مىخواهى از آن حب سازى ، بيست مثقال از آن جدا كن و بساى و ببيز ! بعد از آن ، هل ، قرنفل ، جوزبويا ، بسباسه ، عود هندى ، ساذج ، خيربوا ، صندل سفيد ، ننه حوا يا بزر گزنه و كبابه هريك يك مثقال ، مشك پنج مثقال ، كافور ده مثقال . و داروها را يكىيكى و هريك تنها بكوب و ببيز و بعدا درهم مخلوط كن !\r\nپنج مثقال ديگر رامك بياور و با شش اوقيه آب بپز تا دو اوقيه مىماند . بپالاى و همهء داروها را با اين پاليدهء دوم بسرش و حبهايى به اندازهء نخود از آن بساز ! بگذار خشك شود و استعمال شود .\r\n\r\n","description":"","footnote":"","page_name":" 413 ","page_number":441},
  {"content":"\r\n . \r\n","description":"","footnote":"","page_name":" 414 ","page_number":442},
  {"content":"\r\n\r\n\r\nگفتار دهم روغنها\r\nدر اين گفتار ما دربارهء ساختن برخى از روغنهاى دارويى توضيحاتى داريم و احيانا خاصيت دارويى آنها را برحسب مقام ذكر خواهيم كرد . و چنان كه سابقا اشاره كرديم تتمهء لازم را در جملهء دوم ذكر مىكنيم .\r\n\r\n1 - روغن سنبل رومى\r\nاين روغن - كه از سنبل رومى آماده مىشود - از روغنهاى بسيار پسنديده است و در بسيارى از بيماريها به كار مىآيد و معالج خوبى است . هر دردى كه در درون ناشى از سرما باشد ، هر بادى كه در درون جمع آيد و سبب آزار انسان شود ، اين روغن علاجش مىكند . گوش درد ناشى از سرما و سردمزاجى را تسكين مىدهد و شفا مىبخشد . اين روغن را اگر به بينى كشند ، سردرد و سردرد نيمه از بين مىروند .\r\nرنگ و رو را زيبا مىكند ، قولنج بادى و شكم‌پيچهء ناشى از باد را تارومار مىكند و درد شكم و درد قولنج را تسكين مىدهد . در تسكين درد كبد و درد شكم بسيار خوب است ، زهدان را گرم مىكند ، در بيمارى كليه و مثانه و سستى مثانه اين روغن اگر در ذكر تزريق شود بسيار بهره‌رسان است .\r\n\r\nروغن‌گيرى از سنبل رومى در سه نسخه نسخهء اوّل\r\nنى نهاوندى ، مشك زمين ، برگ غار ، چوبكهاى شاخهء بلسان ، ساذج هندى ، زنجبيل شامى ، گورگياه ، ثمر سرو كوهى ، آس ، كراويا و مرزنگوش هريك دو اوقيه .\r\nهمه را نيمكوب كن و در ديك انداز و شراب و آب باهم مخلوط بر آن بريز كه در آن بخيسند ،\r\n\r\n","description":"","footnote":"","page_name":" 415 ","page_number":443},
  {"content":"\r\n\r\nبه وزن هفت رطل و نيم روغن كنجد بر آن اضافه كن و بر آتش كم‌شدت بگذار كه آرام بپزد .\r\nظرف گشاد باشد و هر ساعت يك‌بار آن را بهم زن ! سپس از آتش برگير و بگذار سرد شود . پس از سرد شدن روغن حاصل را بپالاى !\r\n\r\nنسخهء دوم\r\nگل سرخ ، دارچين ختايى ، افشرهء آس سبز و مرّ هريك دو اوقيه ، نيمكوب بكوب و آب يا شراب را با روغن داغ شده بر آن اضافه كن و بگذار تا داروها آب و روغن را برمىكشند و تر مىشوند .\r\nسپس بر آتش كم‌شدت بگذار تا مدت سه ساعت آرام‌آرام بپزد . بعدا از آتش برگير و بگذار سرد شود و بپالاى !\r\n\r\nنسخهء سوم\r\nسنبل ، ميخك و اصطرك هريك سه اوقيه ، جوز بويا پنج اوقيه ، روغن بلسان شش اوقيه .\r\nداروهاى كوبيدنى را نيمكوب كن و آب بر آن ريز و بر آتش گذار و هرگاه آب گرم شد ، روغن بر آتش گرم شده و روغن بلسان و ميعهء سايله را - كه نه اوقيه بود - در آن مخلوط كن و بهم بزن كه خوب درهم بياميزند . بگذار اين مخلوط بپزد تا آب همگى بخار مىشود و تنها روغن مىماند .\r\n[ در هر سه نسخه ذكرى از سنبل رومى ( ناردين ) نيامده است ! م 
  ]\r\n\r\n2 - روغن ميعه\r\nدر جاىجاى كتاب قانون در طب نام ميعه سايله را آورديم ؛ منظور ما از ميعه سايله روغنى است كه در اين بحث مىآيد . اين روغن در علاج درد مفاصل كه مادهء خلط خام به مفاصل راه يابد بسيار خوب است ، ماهيچه‌ها را گرم مىكند . در علاج ورم سرد و زهدان سرد و سردمزاج مفيد است و گرمى به كليه و مثانه مىدهد .\r\nنسخه روغن كنجد يك رطل و نيم ، اصطرك سه اوقيه . باهم بر آتش كم‌شدت بپزند تا روغن كنجد از اصطرك تأثيرپذير مىشود . آن را در ظرفى بريز و نگهدار وقت نياز به كار ببر !\r\n\r\n3 - روغن بابونه\r\nروغن كنجد يك رطل و نيم ، شنبليله ، شكوفه‌هاى بابونه شسته و در سايه نيم‌خشك شده هريك دو اوقيه .\r\nهمه را در ظرف شيشه‌اى بريز و بگذار چهل روز زير آفتاب بماند ، شد روغن بابونه .\r\n\r\n","description":"","footnote":"","page_name":" 416 ","page_number":444},
  {"content":"\r\n\r\n\r\n4 - روغن مصطكى\r\nاين روغن ناتوانى معده را از بين مىبرد ، ورم معده را شفا مىدهد و سخت شده را نرم مىكند .\r\nنسخه روغن كنجد سه رطل ، مصطكى شش اوقيه . مصطكى را بكوب و در ظرفى گشاد بر روغن بريز !\r\n\r\n5 - روغن خاراگوش آفتابى\r\nگرمىبخش است و اندامان سردمزاج را نيرو مىبخشد .\r\nنسخه هفتاد و دو رطل روغن كنجد را در ظرف شيشه‌اى بريز و خاراگوش را به مقدار دو اوقيه در آن مخلوط كن و مدت چهل روز در آفتاب بگذار !\r\n\r\n6 - روغن شبت\r\nروغن كنجد يك رطل و نيم ، بزر شبت در سايه خشكيده يك اوقيه . هر دو را باهم در شيشه بريز و بگذار مدت بيست روز در آفتاب بماند .\r\n\r\n7 - روغن سوسن\r\nدر علاج سردى زهدان ، خفگى زهدان و قولنج خوب است ، كليه و مثانه را گرم مىكند .\r\nنسخه دارچين ختايى ، كوشنه ( قسط ) ، دانهء ثمر بلسان و مصطكى هريك يك اوقيه ، ميخك و قرفه هر يك نيم اوقيه ، زعفران يك اوقيه ، سى عدد سوسن از زردى داخل زدوده و بيخ برگهايش كنده و دور انداخته شده .\r\nهمه را در ظرفى شيشه‌اى بريز و روغن كنجد يك رطل و نيم بر آن اضافه كن و در هوايى معتدل و در سايه بگذار تا روغن از داروها كاملا تأثيرپذير مىشود . آن را بپالاى و به كار ببر !\r\n\r\n8 - روغن سوسن ساده\r\nيك رطل و نيم روغن كنجد را در ظرفى شيشه‌اى بريز و سوسن سفيد خوب دو درهم در آن بريز و بگذار تا تأثير سوسن به روغن منتقل مىشود .\r\n\r\n9 - روغن سه‌كوهه ( 1 )\r\nاين روغن خار سه‌كوهه ( خسك ) در علاج دشوار شاشيدن خوب است .\r\n\r\n","description":"","footnote":"","page_name":" 417 ","page_number":445},
  {"content":"\r\n\r\nنسخه روغن كنجد يك اوقيه ، آب يك رطل و يك چهارم رطل ، زنجبيل چهار درهم ، خار سه‌كوهه ده درهم .\r\nداروها را نيمكوب كن و در ديك ريز و آب و روغن كنجد بر آن اضافه كن و بگذار بپزد تا آب به كلى از بين مىرود و تنها روغن مىماند . در علاج دشوار بولى بايد قطراتى از آن در ذكر چكانيده شود .\r\n\r\n10 - روغن سه‌كوهه ( 2 )\r\nبراى مفاصل خوب است ، رنگ رخسار را زيبا مىكند و براى كليه و مثانه و پشت بسيار خوب است . امّا خصوصيت مهم اين روغن تقويت غريزهء جنسى است ؛ كه نيروى جماع را افزايش مىدهد و اشتهاى جماع را برمىانگيزد .\r\nاگر هر روز به وزن يك اوقيه از اين روغن با ميپخته يا نبيذ تناول شود بسيار فايده دارد . و در بعضى از حالات بيمارى در حقنه وارد باشد بهره‌رسان است .\r\nنسخه روغن كنجد ، شير گاو بىعيب و سالم ، و افشرهء خار سه‌كوههء سبز هريك ده رطل ، زنجبيل دو رطل و نيم ، پانيد سفيد پنج رطل .\r\nپانيد را بكوب و الك كن ! بقيهء داروها را در ديزى سفالين بريز و بر آتش كم‌شدت بگذار آرام‌آرام بپزد تا آب سه‌كوهه مادهء آبكى شير همگى از بين مىروند و تنها روغن مىماند ، سپس از آتش برگير و نگهدار !\r\nاگر روزانه يك اوقيه از آن تناول شود ، علاوه بر رفع ناتوانى كليه ، در تقويت نيروى جماع و افزايش آب پشت بسيار تأثيربخش است .\r\n\r\n11 - روغن سه‌كوهه ( 3 )\r\nبراى كسانى كه ادرارشان بند مىآيد بسيار خوب است و در علاج درد تهيگاه و كليه بسيار بهره‌رسان است .\r\nنسخه زنجبيل كوبيده چهار درهم ، خار سه‌كوههء كوبيده ده درهم ، روغن كنجد بيست و چهار مثقال .\r\nهمه را در ديك پاك بريز و سيصد و شصت مثقال آب در آن ديك ريخته و بر آتش كم‌شدت بگذار آرام‌آرام بپزد ، تا آب همگى بخار مىشود و تنها روغن مىماند . سپس از آتش برگير و بگذار سرد شود ؛ آنگاه بپالاى و استعمال كن ! همچنين مىتوان آن را مايهء حقنه قرار داد و نيز مىشود در ذكر بيمار چكانيد .\r\n\r\n","description":"","footnote":"","page_name":" 418 ","page_number":446},
  {"content":"\r\n\r\n\r\n12 - روغن مار\r\nاين روغن در علاج قوباء و در علاج سست شدن مقعد مفيد است .\r\nنسخه يك ديك سفالين بياور و چهل رطل و نيم روغن كنجد در آن بريز ! پنج تا ده مار سياه بگير و در آن روغن كنجد انداز و سر ديك را محكم ببند و آتش زير ديك روشن كن تا آرام‌آرام بپزند و گوشت و استخوانشان از هم مىپاشد . سپس از آتش برگير و بگذار سرد شود ؛ آنگاه سر ديك را باز كن و مواظب باش از بخار ديك آسيب نبينى . دور شو تا هرچه بخار دارد بپراكند و نماند و به خوبى سرد شود . آن را در ظرف شيشه‌اى بريز و در معالجه - كه به كار مىبرى - دست بدان مزن و با پر پرنده آن را برجاى لازم بمال !\r\n\r\n13 - روغن رامش داد\r\nاين روغن در علاج فالج ، دهن كج شدن ، نقرس ، لرزه ، درد مفاصل ، درد پشت و در علاج ناسور ، بواسير ، درد قولنج و پاغر خوب است .\r\nنسخه مقل ده درهم ، اشه ( اندران ) ، سكبينه ، گاوشير ، ثمر بلسان ، افيون ، بسپايك ، خربق سفيد ، سرو تركستانى ، سرخدار ، گياه خلال دندان و مغز پوست كندهء بادام تلخ هريك شش درهم ، ميخك ، جوزبويا ، زنجبيل ، خولنجان ( ثمر تانبول ) ، دارچين ، لادن و گندبيدستر هريك سه درهم ، كسيلا ، بزر بنگ ، سيساليوس - كه نوعى انگدان است - لبانه ، سياهدانه ، بزر ترتيزك آبى ، بزر تره ، ننه حوا و كوشنه هريك پنج درهم ، مشك زمين ، سپند ، آس ، ثمر درخت بنه ، كرچك و مرزنگوش هريك چهار درهم ، برگ گياه مشكانيه و اشنه ( دوال ) هريك پنج درهم .\r\nداروها را همگى نيمكوب بكوب و در ديك بريز و شش رطل افشرهء كلم بر آن اضافه كرده بر آتش كم‌شدت بگذار كه آرام بپزد تا دو رطل مىماند . از آتش برگير و بپالاى و داروها را بفشر تا هيچ نيرويى در آنها نماند . دوباره بر آتش بگذار و شش رطل روغن زيتون بر آن اضافه كن !\r\nاز طرف ديگر روغن گاوى ، روغن رازقى ، روغن كرچك ، روغن درخت غارى كه با ديك ابزارها پخته است - كه اين روغن را از مصر مىآورند - هريك ده درهم ، آرد بادام تلخ يك درهم .\r\nثمر غار و ثمر صنوبر هريك شش درهم ، روغن سوسن و روغن ترتيزك آبى هريك پنج درهم ، روغن چاتلانقوش ده درهم ، روغن كنجد يا روغن رازقى كه با سداب پخته است سه درهم ، روغن دوال ( مسك القرود ) سه درهم ، روغن حنا پنج درهم ، عسل بلادر سه درهم . همه را در آن ديگ بريز و مقدارى كم از مايع محتواى ديك را بيرون آور و ده درهم از معجون شجرينا را در آن حل كن و به ديك برگردان و بگذار بر آتش كم‌شدت به آرامى بپزد تا اندازهء بيست و پنج مثقال آب در ديك مىماند ، از آتش برگير و به وسيلهء پارچه‌اى سفت همه را بپالاى و باز در ديك بريز !\r\n\r\n","description":"","footnote":"","page_name":" 419 ","page_number":447},
  {"content":"\r\n\r\nبارزد شش درهم و عسل ده درهم بر آن اضافه كن و بر منقل اخگر بگذار تا عسل حل مىشود .\r\nسپس از آتش برش دار و بهم زن كه اجزاء آن درهم مخلوط گردند . ميعه سايله ، نفط سفيد و روغن بلسان هريك ده درهم را در آن مخلوط كن و خوب به هم بزن ! آن را در تنگه‌اى بريز و سر تنگه را محكم ببند و نگهدار ! و هربار از يك چهارم درهم تا يك مثقال از آن با نخود آب تناول شود .\r\n\r\n14 - روغن كوشنه ( قسط ) ( 1 )\r\nاين روغن در علاج آسيب‌ديدگى اندامان و بويژه كبد و معده از سرما بسيار خوب است بندآمده‌ها در پيرگها را باز مىكند ، رنگ چهره را زيبا نموده ، نمىگذارد موى سفيد شود .\r\nنسخه كوشنهء تلخ ده درهم ، دارچين ختايى شش درهم ، برگ گياه مروخوش چهل مثقال .\r\nداروها را نيمكوب كن و به مدت يك شب در شراب بخيسان و در ديك گشاد بريز و يك رطل و نيم روغن كنجد بر آن ريخته بر آتش بگذار بپزد تا شراب بخار مىشود و تنها روغن مىماند .\r\nاين روغن تناولى است .\r\n\r\n15 - روغن كوشنه ( 2 )\r\nبراى كسانى كه نيمى از بدنشان سست شده است ، در علاج درد كبد ، درد معده و درد مفاصلى كه ناشى از سرما باشد داروى خوبى است .\r\nنسخه ميخك يك اوقيه ، نى نهاوندى ، سنبل ، ساذج هندى ، اصطرك ، بيخ سوسن آسمانگون ، قرفه ، دوال و كوشنه هريك دو اوقيه ، زنجبيل شامى و دارچين ختايى هريك يك اوقيه ، مرّ نيم اوقيه .\r\nداروها نيمكوب شوند و يك شب تا سحر در سركه بخيسند ؛ آنگاه همه را در ديك بريز و پنج رطل روغن و پنج رطل آب بر آن اضافه كن و بگذار كه بر آتش نرم به آرامى بپزد تا آب از بين مىرود و تنها روغن مىماند . سپس با روغن كوشنهء شماره يك آن را مخلوط كن !\r\n\r\n16 - روغن باريكر\r\nاين روغن از ابتكارات طبيبان هندوستان است ؛ كه در علاج بادهاى انبوه و آزاردهندهء انسان و درد زهدان بسيار خوب است .\r\nنسخه سكبينه ، بارزد ، مشك زمين و خردل سفيد هريك پانزده درهم ، سقز درخت بنه هشت درهم ،\r\n\r\n","description":"","footnote":"","page_name":" 420 ","page_number":448},
  {"content":"\r\n\r\nگاوشير چهار درهم ، قرفه ، كوشنه ، زراوند دراز يا زراوند غلتان هريك دو درهم ، سوسن زرد ، ( سنبر كه دارويى هندى است - نسخه . ) ، اشه ، سنبل ، فل و عاقرقرحا هريك دو درهم و نيم ، زنجبيل بيابانى ، درونه ، گند بيدستر ، سداب ، خار سه‌كوهه ، مشك چوپان ، بيخ سوسن ، سداب كوهى ، مو ، اردشيران ، كلم ، مرزنگوش ، سوسنبر و ميخك كاشتنى هريك نيم درهم ، مرّ ، صمغ انگدان خوشبوى ، صمغ انگدان بدبوى و خود انگدان از هريك هفت رطل ، آب هجده رطل .\r\nهمه باهم بر آتش نرم به آرامى بپزند تا آب از بين مىرود و تنها روغن مىماند . نيم درهم تا دو درهم از آن با آب شبت تناول شود .\r\n\r\n17 - روغن ابوسماد - كه ابتكار طبيبان سند است\r\nاين روغن در علاج سرفه و در پراكندن بادهاى غليظ و موذى در بدن خوب است ، خلط غليظ را جذب مىكند و داروى علاج بواسير است .\r\nنسخه ثمر سرو كوهى ، فلفل ، فلفل دراز ، كاشم ، زنجبيل ، گياه خلال دندان هندى ، نمك قرمز و زيره هر يك شش درهم ، قاوت ثمر درخت كنار ( نبك ) بيست و پنج من . سپس بيست و پنج من انار دانه در آب بخيسد و پاليده شود و بر داروها بريزند . « 1 »\r\n\r\n18 - روغن كرچك بزرگ\r\nدر اصلاح احساس سستى در بدن ، علاج فالج و كج شدن دهان خوب است . بازگشاى بندآمده‌هاى داخل كبد و طحال باشد و اگر در حقنه وارد باشد براى علاج قولنج مفيد است .\r\nنسخه ننه حوا ، مرزه ، پونهء كوهى ، مرّ ، مروخوش ، بزر كرفس ، بزر رازيانه ، رازيانهء شامى ، بزر شبدر ، مصطكى ، برباله و شنبليله هريك هفت درهم ، به هندى ، ازگيل ، فل ، سوسن زرد ، گياه خلال دندان هندى و مقل هريك پنج درهم ، سكبينه ، اشه و گاوشير هريك سه درهم ، بيخ كرفس ، پوست بيخ رازيانه ، گورگياه ، بيخ سوسن ، زنجبيل شامى خشك و خار سه‌كوهه هريك ده درهم ، هزارچشان و ششبندان هريك سه درهم ، زنجبيل ، دارچين ، ميخك ، قاقله ، خيربوا ، كبابه ، فلفل دراز ، فلفل ، جوزبويا ، بسباسه ، سياهدانه ، كوشنه و شاه‌زيره هريك چهار درهم ، زنجبيل بيابانى و درونه هريك پنج درهم .\r\nداروها را همگى نيمكوب كن و در ظرفى بريز و آب چندان بر آن بريز كه همه را بپوشاند .\r\n\r\n\r\n","description":"","footnote":"\r\n( 1 ) - در هر دو نسخهء چاپ تهران و چاپ قاهره همين عبارات نوشته شده است . من نفهميدم از چه چيز روغن گرفته شود - م .\r\n","page_name":" 421 ","page_number":449},
  {"content":"\r\n\r\nبگذار بر آتش بپزد تا از هم مىپاشند . سپس آن را بپالاى و روغن كرچك از كرچك فشرده به ميزان هفت رطل را بر آن اضافه كن و دوباره بگذار آرام بپزد تا آب نمىماند و تنها روغن باقى مىماند . در وقت لازم به وزن دو يا سه مثقال از آن با آب بيخها تناول شود .\r\n\r\n- روغن كرچك را چگونه مىگيرند ؟\r\n- برخى از مردم دانه‌هاى كرچك خوب و سفت را در آفتاب پهن مىكنند تا خودبه‌خود پوست مىاندازد . مغز دانه‌ها را در هاون مىكوبند تا بسيار نرم مىشود . سپس در ديكى مىريزند كه تازه با قلع سفيد سفيد شده است . آب بر آن مىريزند و بر آتش مىگذارند مىپزد و روغن كرچك بر آن مىنشيند . از آتش برمىگيرند و روغن را برمىچينند و در ظرفى مخصوص مىريزند .\r\nاما در مصر حكايتش طولانى است ؛ كرچكهاى بسيار و هنوز شاداب را بعد از شكافتن در ديك مىريزند و بر آتش اندكى مىپزند . آنگاه در صحرا در حوضچه‌مانندى مىريزند و كدنك و پتك بياور و بكوب !\r\nعلامت رسايى كرچك - كه شايستهء روغن‌گيرى باشد - آن است كه به آسانى از پوست خارجى بيرون آيد .\r\n\r\n19 - روغن كرچك ساده\r\nكرچك در آب بپزد و همين‌كه شروع به غلت خوردن كرد آتش را آهسته‌تر كن كه به آرامى بپزد .\r\nروغنى را كه بر آب مىآيد بگير ! درست مانند روغن حاصل از زيتون رسيده است كه تنها با آب مىپزد .\r\n\r\n20 - روغن كدو\r\nاين روغن كدو چيز عجيبى است ؛ هر خارش ناشى از حرارت - در هر جاى بدن كه باشد - در مقابل روغن كدو سپر انداخته است . اگر خارش حرارتى در اندامهاى ظاهرى است روغن كدو را بر آن بمال ! اگر حرارت در كليه و مثانه است از بالا روغن بمال و بگذار بيمار از آن بخورد و نان خورش قرار دهد ، اگر حرارت در سراسر بدن است از آن تناول كند و نان خورشش باشد ، اگر خارش ناشى از حرارت در سر است ، روغن كدو را بر سر بمالند و به بينى كشند و عطسه كنند . و بالاخره اگر درد حرارت در روده‌ها است و از اثر شدت مادهء زهره است ، از آن تناول كنند ؛ كه در همه احوال مفيد است .\r\nنسخه كدوى بزرگ كاملا رسيده و سالم را بياور ، پوستش را بكن و بفشر و آبش را بگير ! چهار جزء از اين افشره را با يك جزء روغن كنجد در ظرفى بريز و بر آتش كم‌شدت بپز كه به آرامى بپزد تا\r\n\r\n","description":"","footnote":"","page_name":" 422 ","page_number":450},
  {"content":"\r\n\r\nآب آن بخار مىشود و تنها روغن مىماند ، آن را بپالاى و در شيشه بريز و از آن استفاده كن !\r\n\r\n21 - روغن ريحان\r\nاين روغن در علاج باد زدودن از مفاصل ، زانو و از سراسر بدن بسيار خوب است .\r\nنسخه آب ريحان سبز مايل به زرد ( ريحان عادى ) يك جزء ، روغن كنجد يك جزء . باهم بر آتش بپزند تا مادهء آبى بخار مىشود و تنها روغن مىماند . آن را بپالاى و پاليده را در شيشه بريز و سر شيشه را محكم ببند . اگر لازم است كه از آن بخورند ، هربار از يك مثقال تا نيم اوقيه را با دو اوقيه نخود آب بخورند .\r\nروغن ريحان با نخود و كمى زيره بپزد و بخورند و بعد از آن آتش زيره با بخورند . و چنان كه اشاره كرديم بر اندامان بمالند مفيد است .\r\n\r\n22 - روغن داروى گوش ( 1 )\r\nروغن كنجد دو رطل ، مرزهء كوهى پانزده درهم ، روناس دو اوقيه ، گاوشير ، سكبينه ، مرّ ، مقل ، اسه ( اندران ) ، الوا و لبانه هريك دو درهم .\r\nداروها را بكوب و در ديك انداز و كمى آب بر آن بريز و با دست آنها را خوب مچاله كن و بفشر ! آنگاه روغن كنجد را بر آن اضافه كن و بگذار مخلوط آنها بر آتش به آرامى بپزد تا پرمايه و غليظ مىشود .\r\n\r\n23 - روغن داروى گوش ( 2 )\r\nدو اوقيه گياه نيل كوبيده را در يك رطل روغن زيتون و نيم رطل آب مرزنگوش در ديك بر آتش نرم بگذار تا آرام بپزد ، و سپس بپالاى و از آن در گوش دردمند چكان !\r\n\r\n24 - روغن فلفلاد ( 1 )\r\nاين روغن در علاج درد مفاصل ، تشنج و سستى اندامان مفيد است .\r\nنسخه به هندى ، ازگيل ، فل ، سوسن زرد ، گياه خلال دندان هندى ، زنجبيل شامى ، فلفل دراز ، جوز الفى ، بيخ سوسن ، بزر رازيانه ، كوشنه ، مرّ ، دبيدار ( ثمر گياهى است كه از هند مىآورند و از ديك ابزارها است ) ، زنجبيل بيابانى و درونه هريك پنج درهم .\r\nهمه را نيمكوب در ديك گشاد انداز و روغن كنجد و شير و آب از هريك دو من را در آن ديك ريز و بر آتش بگذار بپزد تا مادهء آبى از آب و شير بخار مىشود و تنها روغن مىماند . آن را\r\n\r\n","description":"","footnote":"","page_name":" 423 ","page_number":451},
  {"content":"\r\n\r\nبپالاى و به كار ببر !\r\n\r\n25 - روغن فلفلاد ( 2 )\r\nدر علاج درد مثانه ، درد زهدان سردمزاج ، عرق النسا ، سرمازدگى كليه ، سستى اندامان ، قولنج ، كج شدن دهان ، فالج ، درد ناشى از بادهاى انبوه جمع آمده در بدن - كه اثر بر پىرگها مىگذارند - درد پشت و در علاج هر دردى كه از سرما و خلط غليظ باشد خوب و مسكن است . اين دارو از روغنهاى ساختهء طبيبان هندى است .\r\nنسخه شل ( به هندى كه به اندازهء فندق است ) ، ازگيل ، فل ، سوسن زرد ، گياه خلال دندان هندى ( شيطرج ) ، بيخ سوسن آسمان‌گونه ، ( زنبق ) ، زنجبيل شامى ، فلفل دراز ، جوز القى ، ثمر درخت سرو ، ثمر صنوبر ، كوشنه ، بزر رازيانه ، زنجبيل بيابانى ، ديودار ( ثمر صنوبر هندى ) و درونه هر يك ده درهم .\r\nهمه را نيمكوب در ديك گشاد انداز و شير حيوانى و آب از هريك ده رطل و روغن كنجد پنج رطل را در آن بريز و بر آتش بگذار بپزد تا آب و مادهء آبى شير از بين مىرود و تنها روغن مىماند .\r\n\r\n26 - روغن تخم‌مرغ\r\nبه سه طريقه از تخم‌مرغ روغن مىگيرند :\r\nالف - تخم‌مرغ را در آب مىپزند ، زردهء پخته را زير فشار زيادى قرار مىدهند كه در نتيجهء فشار روغن پس مىدهد .\r\nب - زردهء تخم‌مرغ را در ظرفى مخصوص كه عبارت از تنگه‌مانندى شيشه‌اى دمرو است تقطير مىكنند .\r\nج - به طريق تقطير تصعيدى ، بخارى كه روغن مىشود از ابزار تقطير بالا مىآيد و به اين ترتيب روغن را به دست مىآورند .\r\n\r\n27 - روغن كلكلانج\r\nاين روغن براى بيماران سكته‌زده ، فالج ، سست بدن ، سرمازده ، متشنج و معده ناتوان بسيار مفيد است . در علاج عرق النسا ، درد مفاصل و درد پشت چيز خوبى است . درد قولنج را تسكين مىدهد و حيض را به جريان مىاندازد . زهدان را گرمى مىبخشد ، سنگ كليه و مثانه را مىگدازد ، درد مقعد را آرام مىبخشد و بازگشاى بندآمده‌هاى بدن است .\r\n\r\n","description":"","footnote":"","page_name":" 424 ","page_number":452},
  {"content":"\r\n\r\nنسخه هليلهء كابلى ، هليلهء سياه ، بليله ، آمله ، فلفل دراز ، فلفل و زنجبيل هريك شش درهم ، گاوشير ، بنگ و سكبينه هريك پنج درهم ، تربد شانزده مثقال ، كلم سبز ، سداب سبز و خار سه‌كوههء سبز هريك پر يك كف .\r\nداروهاى خشك را نيمكوب كن و سبزيها را قطعه‌قطعه كرده همه را در ديك بريز و بيست و چهار رطل آب بر آن اضافه كن و بر آتش بپزد تا يك‌دوم آب از بين مىرود و بخار مىشود .\r\nسپس بپالاى و به ديك برگردان و چهار من روغن كرچك را با آب باقيمانده مخلوط كن و بگذار بر آتش بپزد تا آب به كلى از بين مىرود و تنها روغن مىماند .\r\nبعضى از طبيبان بيخ سوسن هشت مثقال ، گياه خلال دندان چهار درهم ، رازيانهء شامى ، آدنيس ( كه نوعى آلاله است ) ، بذر سپند و قركهان « 1 » هريك دو درهم را نيز بر آن مىافزايند .\r\n\r\n28 - روغن زعفران\r\nتشنج‌زدا است ، پيرگ را نرمش مىبخشد ، در علاج سفت شدن زهدان خوب است و رنگ رخساره را زيبا مىكند .\r\nنسخه زعفران شش درهم ، نى نهاوندى پنج درهم ، مرّ نيم درهم . شاه‌زيره شش درهم .\r\nشاه‌زيره را دست مزن ! مرّ در سركه خيس شود . بقيهء داروها بجز مر و شاه‌زيره ، پنج روز در سركه بمانند و روز ششم شاه‌زيره را هم در سركه بريز و يك روز در آن بماند . روز هفتم همه داروها را باهم در ديك بريز و بيست مثقال روغن بر آن اضافه كن و بر آتش آرام بگذار آهسته بپزد تا سركه بخار مىشود و تنها روغن مىماند .\r\n\r\n29 - روغن گياه شيرسگ - كه تأليف ما است\r\nدر تسكين دردهاى ناشى از سردى و بويژه درد پيرگها ، درد عرق النسا ، درد پشت و درد پا بسيار خوب است .\r\nنسخه كوشنهء تلخ ده درهم ، گند بيدستر پنج درهم ، پونهء خشك دوازده درهم ، عاقرقرحا هفت درهم ، كندس چهار درهم ، مويزك سه درهم .\r\nهمه داروها را كوبيده در شراب ريحانى بريز و يك شبانه‌روز بماند . بعد از آن همه را با چهارصد درهم شراب ريحانى در ديك بر آتش بگذار بپزد تا كمتر از يك‌سوم مىماند . در ديك\r\n\r\n\r\n","description":"","footnote":"\r\n( 1 ) - قرقحان : چوبكى كه در مقل به هم مىآيد .\r\n","page_name":" 425 ","page_number":453},
  {"content":"\r\n\r\nهمه را مچاله كن و خوب بفشر و بپالاى و پاليده را به ديك برگردان ! يك‌دوم وزن شراب باقيماندهء پاليده ، روغن كنجد يا روغن زنبق و يا روغن خيرى به آن اضافه كن و بگذار بپزد تا شراب از بين مىرود و تنها روغن مىماند ؛ آنگاه در مقابل هر ده درهم از روغن دو درهم شير گياه شير سگ سفيد رنگ ساييدهء گردماننده شده را با روغن مخلوط كن و بر آتش بگذار تا يك غلت مىخورد ، سپس از آتش برگير !\r\n\r\n30 - روغن اشنه ( دوال )\r\nدوال بيست مثقال ، كوشنه ده درهم ، دارچين ختايى و نى نهاوندى هريك سه درهم ، مروخوش دو درهم ، اصطرك پنج درهم ، روغن آس يك رطل و نيم .\r\nداروهاى خشك را بكوب و در سركه بريز و بگذار سه شبانه‌روز بمانند . سپس بپالاى ! سركه را با روغن آس در ديك بر آتش بگذار بپزد تا سركه از بين مىرود و تنها روغن مىماند .\r\n\r\n31 - روغن دامامون\r\nاين اسم رومى و به معنى ده دارو است . اين روغن ده دارو در علاج بيمارى معده ، اگر از سردى باشد و درد عصب ، اگر از سرما باشد خوب است . پيرگها را نرم مىكند ، از ورود مواد نامناسب به اندامان جلوگيرى به عمل مىآورد و اندامان را نيرو مىبخشد .\r\nنسخه اصطرك چهار اوقيه ، مصطكى دوازده اوقيه ، ساذج هندى و سنبل هريك چهار اوقيه ، شير گياه شير سگ سه اوقيه ، دارچين شش اوقيه ، موم سفيد دوازده اوقيه ، روغن بان چهل و هشت اوقيه ، روغن بلسان دوازده اوقيه ، فلفل يك اوقيه .\r\nخشكها را بكوب و غيره خشكها را حل كن و نگهدار !\r\n\r\n32 - روغن آلاله\r\nمعدهء سرد را گرمى مىبخشد ، بادها را مىپراكند ، اگر با پيه غاز يا پيه مرغ خانگى مخلوط باشد و بر ورم گذارند ورم را فرومىنشاند .\r\nنسخه دو اوقيه گل آلاله را در يك رطل روغن زيتون بسيار صاف و خوب و بىآلايش بريز و مدت ده روز در آفتاب بگذار ! روغنى خوب به دست مىآيد كه بىبو است .\r\n\r\nدستور گرفتن چند روغن به سادگى\r\nاگر مىخواهى از سوسن ، به ، سيب ، خردل و سيماهنگ روغن بگيرى ، بسيار آسان است .\r\n\r\n","description":"","footnote":"","page_name":" 426 ","page_number":454},
  {"content":"\r\n\r\nداروى مورد نظرت را با يك جزء روغن كنجد و سه جزء آب مخلوط كن و مدت چهل روز در آفتاب بگذار !\r\n\r\n33 - روغن بادام تلخ\r\nاين روغن از آن داروهاى بسيار بااهميت است . در علاج درد زهدان ، خفگى زهدان ، برگشتگى زهدان و ورم زهدان خوب است . در علاج سردرد هم خوب است و در علاج درد گوش ، وزوز و تپش گوش ممتاز است . در علاج و تسكين درد كليه و براى كسانى كه به دشوار شاشيدن مبتلا هستند بسيار مفيد است .\r\nاگر اين روغن با عسل و بيخ سوسن و روغن حنا يا روغن گل باشد ، در علاج كسانى كه سنگ كليه و مثانه يا آسم و يا ورم طحال دارند بسيار خوب است .\r\nاگر از اثر مواد ناباب درونى لكه و اثرى بر پوست رخسار ظاهر شده است ، با استفاده از اين روغن زدوده مىشود و براى هر لكه‌اى خوب است . تشنج چهره را باز مىكند و بدان نرمى مىبخشد .\r\nروغن بادام تلخ در علاج تم چشم ، خستگى چشم بسيار خوب است .\r\nهمين روغن بادام تلخ اگر با پنج داروى ديگر مخلوط باشد ، قرحه‌هاى تر و چركين سر و شوره و سپوس سر را از بين مىبرد .\r\nنسخه ده رطل بادام تلخ را بياور و پاك كرده و خشك كن و خوب بكوب و براى اينكه خوب و سبك كوبيده گردد ، آن را در دينگ‌مانندى چوبين بريز و چنان بكوب كه خرد شدنش هماهنگ و يكنواخت باشد و همه‌اش آردماننده گردد . سه اوقيه آب گرم جوشيده را بر آن بريز و نيم ساعت منتظر باش تا بادام آب را برمكد . باز آن را بكوب و با دست بفشر و خوب و محكم بفشر و هرچه را كه از ميان انگشتانت بيرون مىآيد در ظرفى مخصوص بريز ! بعدا بر آنچه فشرده‌اى يك اوقيه و نيم آب بريز و يك ساعت منتظر باش تا بادام آب را برمكد . باز همان در دست فشردن و مچاله كردن را از سر بگير تا اينكه از اين ده رطل نه اوقيه روغن مىگيرى ، آن را استعمال كن !\r\n\r\n34 - روغن بلوط\r\nروغن‌گيرى از بلوط عين عمل روغن‌گيرى از بادام تلخ است - كه ياد گرفتى !\r\nروغن بلوط در زدودن لكه‌هاى ناشى از مواد ناباب بدن بسيار خوب است . در برچيدن رطوبت بدن - كه از آثار شير است - در محو كردن اثر سياه باقيمانده از قرحه و در علاج زگيل بسيار خوب است . اگر با پيه اردك باشد و در گوش چكانند ، درد گوش و وزوز و تپش گوش را شفا مىدهد .\r\n\r\n","description":"","footnote":"","page_name":" 427 ","page_number":455},
  {"content":"\r\n\r\nروغن بلوط داروى اسهالى است اما براى معده خوب نيست .\r\n\r\n35 - روغن بنگ\r\nاين روغن در علاج درد گوش خوب است و در بعضى از داروهاى برداشتنى زنانه مخلوط مىشود و در نرمى بخشيدن كمك است .\r\nنسخه مقدارى ثمر بنگ سفيد و خشك و تازه را بكوب و با آب گرم بسرش و در آفتاب بگذار ! هر مقدار را كه زودتر خشك مىشود با خشك نشده‌ها خوب مخلوط كن تا همه‌اش سياه‌رنگ مىشود و بدبوى مىگردد . بعد از آن با فشار آن را در زنبيلى ساخته از ساقهء خرما يا ساقهء گندم داخل كرده و نگهدارى كن !\r\n\r\n36 - روغن گزنه « 1 »\r\nتناول روغن گزنه در بند آوردن اسهال خوب است .\r\nنسخه همان عمل روغن بنگ را با بزر گزنه اجرا كن !\r\nبراى روغن‌گيرى از كاجيره نيز عينا همان عمل روغن بنگ را اجرا كن ! امّا تأثير روغن كاجيره كمتر از روغن گزنه است .\r\nروغن گرفتن از ترب نيز بدين منوال است . روغن ترب براى كسانى كه شپش در سر و بدن به حد زياد دارند بسيار خوب است و كاملا شپش‌ها را تارومار مىكند . روغن ترب زبرى پوست چهره را نيز از بين مىبرد . مصريان روغن ترب در غذا مىريزند .\r\nروغن شونيز را هم مصريان در غذا مىريزند ؛ كه روغن شونيز عينا قوت روغن ترب را دارد .\r\n\r\n37 - روغن غار\r\nگرمىبخش و نرمىآور است ، دهانهء رگها را باز مىكند ، خستگى را از بين مىبرد ، براى هر نوع دردى از دردهاى اعصاب مفيد است و حالت چندش را مىزدايد . در علاج درد گوش خوب است . در سرماخوردگى و سردرد بسيار مسكن است . كسى كه روغن غار مىخورد دلش بهم مىآيد اما بوى بدنش خوش مىشود .\r\n\r\n\r\n","description":"","footnote":"\r\n( 1 ) - گزنه را در كردى گه سگه سگ گويند - م .\r\n","page_name":" 428 ","page_number":456},
  {"content":"\r\n\r\nنسخه ثمر درخت غار رسيده را در آب بجوشان ! بر پوست آن نوعى چربى ظاهر مىشود ؛ با دست آن چربى را برچين و در صدفى بگذار !\r\nبعضى از طبيبان روغن زيتون كال را با مشك زمين و گورگياه و نى نهاوندى مخلوط مىكنند - تا گس‌مزه مىشود - بعد از آن برگ سبز درخت غار را در آن اندازند و مىپزند .\r\nبرخى ديگر از طبيبان برگ غار و ثمر غار را با روغن زيتون كال همراه داروها مىپزند كه بوى بسيار خوشى داشته باشد .\r\nبهترين روغن غار آن است كه از درخت غار كوهى برگ پهن گرفته شود . و تازه و سبز رنگ و بسيار تلخ باشد ؛ كه نيروى گرمىبخشى زيادى دارد و دهانهء رگها را باز مىكند و نرمش‌بخش است .\r\n\r\n38 - روغن گورگياه\r\nدر علاج خارش بدن به‌طور عموم خوب است . اين روغن را با داروهايى مخلوط مىكنند كه خستگى را از بدن بردارد .\r\nنسخه ثمر خوب رسيدهء گورگياه را بكوب و به همان دستور ثمر غار ، از آن روغن بگير !\r\n\r\n39 - روغن گل\r\nگيرنده و سردىبخش است ، در داروهاى گذاشتنى وارد مىشود و اگر تناول شود اسهال مىدهد . التهاب معده را فرومىنشاند ، در قرحه‌هاى فروشده و بىگوشت مانده ، گوشت مىروياند ، آسيب‌رسانى قرحه‌هاى بد را خنثى مىكند . اگر كسى زخم چركين در سر دارد ، يا جوشهاى شيرينه در سرش پيدا شده‌اند ، روغن گل را بر سر بمالد بهره بيند . در داروهاى خوش‌بوكننده وارد و بلكه پيشاهنگ است ، بر دندان دردمند گذارند مسكن درد است ، اگر پلك چشم زبر و ستبر شده است روغن گل را به چشم كشند پلكها اصلاح مىشوند . كسى كه درد سوزشى در معده يا در زهدان دارد از حقنهء روغن گل مىآسايد و بسيار بهره مىبيند .\r\nنسخه گورگياه پنج جزء ، روغن زيتون بيست جزء .\r\nگورگياه را بكوب و آب بر آن بپاش كه تر شود . سپس آن را با روغن زيتون در ديك بريز و بپز و بهم زن و بعدا بپالاى ! يكهزار عدد گل محمدى خالى شده از كاسبرگ و آب نديده و خشك را در آن انداز ! دستت را با عسل خوشبوى بيالاى و شروع به فشردن گلها كن و آنها را برگردان و بفشر ! آنگاه به همين وضع يك شب آن را بگذار تا به خوبى بوى گل به روغن\r\n\r\n","description":"","footnote":"","page_name":" 429 ","page_number":457},
  {"content":"\r\n\r\nسرايت مىكند . سپس دوباره گلبرگها را بفشر و در شاه‌كاشى عسل‌آلود بريز ! تفالهء گل را در ظرفى جداگانه جاى ده و از روغن زيتون گس‌مزه شده به همراهى گورگياه بر آن ريز و باز مثل اول بسيار خوب آنها را بفشر و براى بار سوم و چهارم همين عمل را تكرار كن !\r\nبرخى از اطباء گل محمدى را مىكوبند و در روغن زيتون مىريزند و تا سه هفته ، هر هفته يك‌بار گل را عوض مىكنند . به اين ترتيب روغن زيتون روغن گل مىشود . آن را نگه مىدارند و در مداوا به كار مىبرند .\r\n\r\n40 - روغن زنبق\r\nروغن زنبق گرمىآور و نرمىبخش است ، در پاكسازى كبرهء زخم ، عفونت و كثافات زخمها خوب است . درد زهدان را تسكين مىدهد و ورم گرم زهدان را فرومىنشاند و دهانهء زهدان را بهم مىآورد و در بيرون آوردن جنين از شكم مادر كمك‌كننده است . دهانهء بواسير را باز مىكند ، در علاج صداها وزوز گوش با سركه و سداب و بادام تلخ بسيار خوب است ، در علاج سرماخوردگى و زكام درازمدت مفيد است و اگر كسى كه بوى بد از بينىاش مىآيد سوراخهاى بينى را با آن بيندايد بدبويى غيبش مىزند .\r\nكسى كه بخواهد اسهال شود يك اوقيه و نيم روغن زنبق بخورد به‌طور صحيح اسهال مىشود .\r\nكسانى كه بيمارى قولنج دارند و بيمارى از آن نوع است كه ايلاوس نام دارد ، از خوردن اين روغن نفع بينند . ادرارآور است ، كسى كه به دشوارى قى مىكند كمك از اين روغن بگيرد ؛ مثلا انگشت يا پرى را در اين روغن فرو برد و به گلو وارد كند حتما قى مىكند .\r\nبيماران بيمارى خفگى و كسانى كه قصبهء ريه‌شان زبر شده است - كام خود را با روغن زنبق چرب كنند و اين روغن را در گلو گردانند بهرهء زياد بينند .\r\nكسانى كه از خوردن قارچ بد ، بنگ و از كشنيز خوردن آزار مىبينند ، روغن زنبق بخورند .\r\nنسخه پوستهء نيام شكوفهء خرما شش جزء ، روغن زيتون هفت جزء .\r\nپوستهء نيام شكوفهء خرما را خوب بكوب و در ديك مسى انداز و يك برابر و نيم آن آب بر آن بريز كه تر شود . آب را از ديك خالى كن و روغن زيتون در آن ريز كه باهم بپزند تا بوى روغن زيتون بپراكند و بوى نيام شكوفه از آن بيايد ؛ همه را در شاهكاشى عسل‌آلود و روغن خوب بريز و زنبق كوبيده را اضافه كن و بگذار دو شبانه‌روز بماند . سپس زنبق‌ها را چندانكه زور دارى و مىتوانى بفشر !\r\nاگر مىخواهى نيروى دارويى روغن بيشتر باشد ، دو بار يا سه بار ديگر زنبق در آن ريز و همين عمل را از سر گير و باز بفشر !\r\n\r\n","description":"","footnote":"","page_name":" 430 ","page_number":458},
  {"content":"\r\n\r\n\r\n41 - روغن بابونه چشم‌گاوى\r\nبه اندازه‌اى گرمىبخش است كه التهاب مىآورد . دهانهء رگها را مىگشايد و ادرارآور خوبى است .\r\nبعد از آنكه ناسور دهن باز مىكند ، در داروهاى تعفن‌آور اگر روغن بابونهء گاوچشمى وارد باشد مفيد است ، در علاج كبره و قرحه‌هاى بدجنس و پليد وارد است و براى علاج دشوار شاشيدن هم مفيد است .\r\nكسى كه ورم مقعد دارد و يا مىخواهد بواسير مقعدش باز شود ، مقعد را با اين روغن چرب كند .\r\nزن از اين روغن در زهدان فروبرد ، خون حيض به جريان مىافتد و سفتى زهدان و ورم بلغمى زهدان را از بين مىبرد .\r\nدر علاج زخم ماهيچه‌ها و زخم پىرگها وارد است كه پشم در آن بيالايند و بر جاى زخم گذارند .\r\nنسخه روغن زيتون كال ، روغن بلوط ، چوبكهاى شاخهء بلسان ، گورگياه ، نى نهاوندى ، هل ، كوشنه ، سنبل رومى ، دارچين ختايى و دانه‌هاى ثمر بلسان را آماده كن !\r\nروغن زيتون با روغن بلوط همان قدر بپزد كه روغن زيتون گس‌مزه شود . ظرفى را با شراب و عسل بيالاى و روغن زيتون را كه با روغن بلوط همراه است در آن ظرف بريز و داروهاى خوش‌بوكنندهء نامبرده را همگى كوبيده و به همراه بابونهء چشم‌گاوى در آن بسرش و همان اعمالى را انجام ده كه در غيرش گفته شد .\r\n\r\n42 - روغن درمنه\r\nاين دارو در بيماريهاى زنانه ويژگى دارد ؛ در علاج مسدود شدن زهدان و سفت شدن زهدان خوب است . خون حيض را به جريان مىاندازد و مشيمه را آسان بيرون مىآورد .\r\nنسخه هشت جزء « 1 » برگ درمنه را در روغن خوشبويى كه روغن حنا را از آن درست مىكنند بريز و بگذار يك شبانه‌روز بماند ؛ آنگاه برگها را - كه در روغن خيسيده‌اند - بفشر و اگر خواستى كه خوشبوتر شود . بار ديگر به داخل روغن برگردان و دوباره بفشر !\r\n\r\n\r\n","description":"","footnote":"\r\n( 1 ) - برگ درمنه هشت جزء ؛ ننوشته در مقابل چند جزء از چه چيز ديگر شايد اشتباهى در استنساخ روى داده باشد - م .\r\n","page_name":" 431 ","page_number":459},
  {"content":"\r\n\r\n\r\n43 - روغن شنبليله\r\nنرمش‌بخش است ، دمل را مىرساند ، براى علاج سفت شدن زهدان بسيار خوب است ، در علاج زنانى كه در بچه آوردن با دشوارى و زحمت روبرو مىشوند اين روغن اگر مايهء حقنه شود كار را آسان مىكند .\r\nدر علاج دل‌پيچهء سخت از حقنهء اين روغن استفاده كنند ، در علاج قرحهء چركين و تر در سر و سپوس و شورهء سر خوب است . اگر با موم مرهم شود در علاج سوختگى و ترك‌بردگى از سرما بسيار خوب است . و با خرما مخلوط شود داروى زدايندهء لكه‌هاى صورت است .\r\nبهترين شنبليله كه بهترين روغن از آن به دست مىآيد آن است كه تازه باشد و روغنش بوى شنبليله بدهد .\r\nنسخه شنبليله نه جزء ، روغن زيتون پنج جزء ، نى نهاوندى يك جزء ، مشك زمين دو جزء .\r\nهمه گياه‌ها را در روغن زيتون بريز و بگذار هفت روز بمانند و هر روز سه بار آنها را بهم زن و بعد از آن بفشر و مورد استفاده قرار ده !\r\nطبيبانى هستند كه به جاى نى نهاوندى شاه‌زيره ، و به جاى مشك زمين چوبكهاى شاخهء بلسان را به كار مىبرند . و بعضى هستند كه روغن زيتون را اول با اين داروهاى ديك ابزارى مخلوط مىكنند تا گس‌مزه مىشود و بعدا شنبليله را در آن مىاندازند و مىفشرند .\r\nروغن بسيار خوب شنبليله را مىتوانى چنين بشناسى كه دستت را با آن چرب كرده و در آفتاب نگهدار ! اگر بوى شيرين داد و مزه‌اش تلخ بود بدان كه روغن خوب از آب درآمده است « 1 » .\r\n\r\n44 - روغن مرزنگوش\r\nمرزنگوش را بكوب و در ديكى پاك و نظيف بريز و شراب ريحانى بر آن ريز تا سطح آن چهار انگشت برهم نهاده بالاتر از مرزنگوش قرار گيرد . ظرف را بر آتش كم‌شدت بگذار آرام بپزد ، تا نيمى از شراب بخار مىشود . با دست مرزنگوش را بفشر و بپالاى و دوباره به ديك برگردان ! به اندازهء يك‌دوم شراب ، روغن در آن ريز ! دوباره بپزد تا آن شراب باقىمانده همگى از بين مىرود و تنها روغن مىماند .\r\nروغن مرزنگوش بسيار گرمىبخش و نرمىبخش است . اگر بخورند يا بر بدن بمالند حرارت برانگيز است . گرم و خشك‌مزاجى اين روغن در درجهء سوم است . اگر اين روغن را در گوش دردمند چكانند درد را تسكين مىدهد .\r\n\r\n\r\n","description":"","footnote":"\r\n( 1 ) - از روغن بادام تلخ ( شمارهء 33 ) تا اينجا در نسخهء قانون چاپ تهران نيست و از نسخهء چاپ مصر ترجمه شده است - م .\r\n","page_name":" 432 ","page_number":460},
  {"content":"\r\n\r\n\r\nگفتار يازدهم مرهمها و ضمادها\r\n\r\nالف - مرهمها\r\n\r\n1 - مرهم سفيداب ( 1 ) در علاج سوختگى از آتش و در علاج پوست بركندگى مفيد است\r\n. نسخه مردارسنگ يك درهم ، سفيداب پنج درهم ، موم سفيد هفت درهم ، روغن گل دو اوقيه .\r\nمردارسنگ و سفيداب را در هاون بريز و موم و روغن گل را بر آتش بگداز و بر آنها ريز و با پارهء هاون بهم زن ! قبل از آنكه روغن و موم سرد شوند بايد خوب بهم زده شوند . سفيدهء يك تخم‌مرغ را در آنها مخلوط كن و استعمال شود .\r\n\r\n2 - مرهم سفيداب ( 2 )\r\nسفيداب پنج درهم ، مردارسنگ دو درهم ، ريم نقره يك مثقال ، كتيرا يك درهم .\r\nهمه را كوبيده با پارچهء حريرى ببيز ! موم سفيد يك اوقيه با سه اوقيه روغن گل بگدازد و به همان دستور داروها را قبلا در هاون بريز و اين گداخته را به گرمى بر آنها اضافه كرده ، وسيله دسته هاون بساى !\r\n\r\n3 - مرهم بزرگ باسليقون « 1 »\r\nفراغ زخمها را پر مىكند ، جاى زخم پىرگها را شفا مىدهد و در علاج زخمهايى كه از حرارت مزاج نباشند داروى خوبى است .\r\n\r\n\r\n","description":"","footnote":"\r\n( 1 ) - باسليقون از تأليفات بقراط است و به معنى خوشبختىآور است . گويند نام پادشاهى است كه بقراط با او دوست بوده است - تذكرهء انطاكى .\r\n","page_name":" 433 ","page_number":461},
  {"content":"\r\n\r\nنسخه موم يك رطل ، زفت هشت اوقيه ، مرّ و صمغ درخت صنوبر هريك چهار اوقيه ، سقز درخت بنه چهار اوقيه ، روغن زيتون پنج رطل .\r\nمرّ و صمغ صنوبر را خرد بساى و در هاون ريز و موم و زفت را در روغن زيتون بگداز و در هاون ريز و بهم زن و از آنها مرهم بساز !\r\n\r\n4 - مرهم كوچك باسليقون\r\nصمغ صنوبر ، زفت و موم را هر سه در اندازهء برابر با روغن زيتون مخلوط كن كه مرهم شود .\r\n\r\n5 - مرهم سفيداب و روغن كنجد\r\nيك من سفيداب را بكوب و بساى و ببيز ! روغن زيتون دو رطل . سفيداب ساييده و بيخته را در روغن زيتون ريز و بهم زن ! ده رطل سركه بياور و كم‌كم سركه را در آن ريز و هربار بهم بزن تا دارو منعقد مىشود . آن را در ظرفى نگهدار و در وقت لازم به كار ببر !\r\n\r\n6 - مرهم مردارسنگ و سركه\r\nمردارسنگ را چندانكه خواهى بكوب و ببيز و در طشتى بريز ! سركه و روغن زيتون بر آن اضافه كن و با دست درهم آميخته گردان تا خوب مخلوط مىشوند ، به كار ببر !\r\n\r\n7 - مرهم زنگار\r\nاين مرهم گوشت زايد را مىخورد و در علاج قرحهء كهنه مفيد است .\r\nنسخه زنگار دو درهم ، موم ، صمغ صنوبر و سقز صنوبر هريك پنج درهم .\r\nزنگار را بساى ! روغن زيتون و داروهاى ديگر را باهم مخلوط كن و كم‌كم زنگار ساييده را بر آن بپاش و درهم بسرش تا مرهم به دست مىآيد .\r\n\r\n8 - مرهم زاج سفيد - كه جالينوس آن را فونيقى نامد\r\nدر علاج طاعون خوب است ، در بهم آوردن و شفا دادن قرحه‌هاى بد و علاج‌ناپذير بسيار تأثيربخش است ، در علاج قرحه‌هاى خونى خوب و براى هر ورمى مفيد است . در علاج شكستگى ، كوبيدگى ، و خون و ديگر مواد در زير پوست حبس شدن مرهم خوبى است .\r\nنسخه پيه نازك پرده‌مانند كه كهنه شده باشد دو رطل ، مردارسنگ سه رطل ، زاج سفيد چهار اوقيه ،\r\n\r\n","description":"","footnote":"","page_name":" 434 ","page_number":462},
  {"content":"\r\n\r\nروغن زيتون كهنه سه رطل .\r\nپيه را بگداز و زاج سفيد را خرد بساى همه را با سه رطل روغن زيتون كهنه مخلوط كن ! يا سه رطل مردارسنگ ساييده را با پيه در هاون مخلوط كن و در ديك آهنى پاكيزه بگذار و به وسيلهء چوبك برگ خرمايى كه تازه از درخت بريده شده است بهم زن تا خوب درهم مىآميزند .\r\n\r\n9 - مرهم سياه\r\nمردارسنگ يك اوقيه ، سركهء تند پرمايه سه اوقيه ، روغن زيتون دو اوقيه بر آتش بپزند . مواظب باش كه اين مخلوط نسوزد . آن را بهم زن و حركت ده تا منعقد مىشود .\r\n\r\n10 - مرهم دياخيلون در علاج قرحهء سرد ، خنازير و ورمهاى سفت و سخت خوب است\r\n. نسخه شنبليله ، بزر كتان و خطمى سفيد هريك يك من و هفت هشتم من .\r\nهريك از آنها را علىحده يك شبانه‌روز در آب بخيسان و از لعاب هريك از آنها يك رطل و يك چهارم رطل آماده كن ! در ديك بريز و بر آتش گذار تا يك‌بار غلت مىزند ، از آتش بردار !\r\nروغن زيتون و مردارسنگ ساييده را در ديكى ديگر بر آتش نه تا بجوشد و منعقد شود و رنگش تغيير يابد . پياپى و بدون درنگ لعابها را بر آن بريز و آتش را نرم‌تر كن كه آهسته بپزد تا مرهم مىشود .\r\n\r\n11 - مرهم قرمز\r\nمردارسنگ كوبيده و بيخته يك من ، روغن زيتون دو رطل ، سركه ده رطل .\r\nهمه را درهم قاطى كن و خوب بهم بزن تا منعقد مىشود . بعد از آنكه منعقد شد ، يك رطل روناس ساييده و بيخته را در آن مخلوط كن و بهم زن .\r\n\r\n12 - مرهم رسل ( پيامبران )\r\nهمان دشليحا ( دسليخا - نسخه . ) است ؛ يعنى حواريون . گويند هريك از دوازده يار و همكار عيسى مسيح يكى از داروها را ابتكار كرده‌اند . همين مرهم را زهره نيز گويند و به مرهم منديا هم مشهور است .\r\nاين مرهم بدون شدت و آزار در علاج ناسورهاى سخت و خنازير بدجنس و سخت بىنظير است ، زخم را از گوشت فاسد شده و از چرك پاكسازى كرده بهبود مىبخشد .\r\n\r\n","description":"","footnote":"","page_name":" 435 ","page_number":463},
  {"content":"\r\n\r\nنسخه موم سفيد و صمغ صنوبر هريك بيست و هشت درهم ، گاوشير و زنگار هريك چهار درهم ، اندران ( اشه ) چهارده درهم ، زراوند دراز و كندر نر هريك شش درهم . مرّ و بارزد هريك چهار درهم ، مقل شش درهم ، مردارسنگ نه درهم .\r\nمقل را در سركهء شراب حل كن ! اگر وقت تابستان و گرما بود همه را با دو رطل روغن زيتون و اگر وقت سرد و زمستان است با سه رطل روغن زيتون بر آتش بپزند تا منعقد مىشود . « 1 »\r\n\r\n13 - مرهم شنگرف در علاج خنازير ، ورم سرطانى و ورم بيضه بسيار خوب است\r\n. نسخه مردارسنگ و بارزد هريك پنج درهم ، لبان و اشه ( اندران ) هريك ده درهم ، سقز درخت بنه شش درهم ، صمغ عربى چهار مثقال ، شنگرف هشت درهم ، روغن زيتون به اندازهء كافى .\r\n\r\n14 - مرهم كرم سرخ در علاج آتش پارسى و درد مقعد مرهم خوبى است .\r\nنسخه پيه هندوانهء ابو جهل ، كندس ، چوبك رختشوئى و گوگرد هريك سه درهم ، مردارسنگ سفيد شده ، شياف خشخاش شاخدار هريك شش درهم ، سپند و كرم سرخ خاكى هريك دوازده درهم ، جيوه دو درهم ، زفت ده درهم .\r\nكرم سرخ خاكى را در روغن حل كن و داروها را درهم بسرش !\r\n\r\n15 - مرهم داغ‌گذار\r\nزاج زرد بوداده ده درهم ، آهك زندهء خاموش نشده و ميعه سايله هريك دو درهم .\r\n\r\n16 - مرهم زرنجى\r\nاين مرهم را زرنجى طبيب آزموده و پسنديده است . و تركيباتش از قرار زير است :\r\n\r\n\r\n","description":"","footnote":"\r\n( 1 ) - در هر دو نسخهء چاپ تهران و چاپ مصر داروها به دوازده نمىرسند و يكى از آنها بىنصيب مىماند . در تذكرهء داود انطاكى مرهم حواريون شامل : صمغ درخت بنه و شمع هريك چهارده درهم ، اشهء در سركه حل شده هفت درهم ، مقل و مردارسنگ هريك چهار درهم ، زراوند دراز و لبانهء نر هريك سه درهم ، گاوشير ، زنگار ، مرّ و بارزد هر يك دو درهم ، سكبينه يك درهم ، روغن زيتون يك رطل . خانه‌اش‌آباد كه براى هر حوارى دارويى آورده است - م .\r\n","page_name":" 436 ","page_number":464},
  {"content":"\r\n\r\nنسخه ماميران ، زردچوبه ، بارزد ، اشه ( اندران ) ، انزروت ، صمغ عربى و خون سياوشان هريك يك جزء ، مردارسنگ سفيد شده به وزن همه داروها . روغن زيتون به وزن همه داروها ، روغن كنجد هم‌وزن روغن زيتون ، موم به اندازهء كافى .\r\nموم و روغن زيتون و روغن كنجد را در ديك سفالين تازه ساخته‌شده بگداز و ساير داروها را كوبيده و ساييده و بيخته در آن بسرش !\r\n\r\nب - داروهاى گذاشتنى ( ضمادها )\r\n\r\n1 - ضماد اندروماخس ( 1 )\r\nدر علاج بيمارى طحال و استسقا ، براى كسانى كه كشيدگى در پهلو دارند ، در علاج درد مفاصل ، عرق النسا و در علاج بيماريهاى كهنه و پابرجا خوب دارويى است .\r\nنسخه موم و زفت ، هريك يك رطل ، صمغ صنوبر يك رطل ، روغن زيتون نود و شش درخمى ، زرنيخ به رنگ طلاى قرمز ، زاج بلورى و آهك زندهء آب نديده هريك دو اوقيه .\r\nبر حسب معمول چنان كه مىدانى همه را درهم تركيب كن !\r\n\r\n2 - ضماد اندروماخس ( 2 )\r\nاين دارو را به اندروماخس نسبت مىدهند و به حقيقت از آن داروهاى شگفت‌آور به شمار مىآيد . بر هر جايى كه مىخواهى بگذار چنان با فشار برمىمكد كه مىتركاند . استخوان فاسد شده ، استخوانهاى بسيار ريز و خارماننده را از ژرفا برمىكشد ، در علاج عرق النسا و در علاج كسانى كه ريم تف مىكنند ، در علاج سفت شده‌هاى درونى ، اندام پيچيده بر اندام ديگر و در مهر گذاشتن و خاتمه دادن به زخمها بىنظير است .\r\nنسخه ثمر گياهى كه آن را بومالا [ ؟ 
  ] گويند ، بورهء قرمز ، نشادر ، زراوند رهاورد جزيرهء كريت ، بيخ سيماهنگ و صمغ درخت بنه هريك بيست مثقال ، فلفل ، فلفل دراز ، اندران ، حماما ( هل ) و چوبك شاخهء بلسان هريك ده مثقال ، كندر نر ، مرّ ، صمغ صنوبر خشك و مويزك عسلى كه به عمل آمده باشد هريك ده مثقال ، شير درخت توت ده مثقال ، موم سى مثقال ، پيه بز پانزده مثقال ، تفالهء روغن سوسن در اندازه‌اى كه براى سرشتن داروها كافى باشد .\r\nداروهاى خشك را همگى بكوب و ببيز و داروهاى قابل گدازش را با دست نرم كن و چندانكه مىتوانى نرم شوند . آنگاه همه را درهم مخلوط كرده و باز با دست آنها را بساى ! در وقت دست ماليدن و نرم كردن با دست ، بايد دستت را وسيلهء تفالهء روغن سوسن چرب كنى .\r\n\r\n","description":"","footnote":"","page_name":" 437 ","page_number":465},
  {"content":"\r\n\r\nوقتى ديدى كه خوب بهم آميخته‌اند ، آن را نگهدار و به وقت نياز استعمال كن !\r\nاگر خواستى براى از بين بردن آثار خستگى زياد اين دارو را به كار برى ، سه اوقيه از اين دارو را با سه اوقيه پيه اردك و سه اوقيه روغن حنا درهم مخلوط كرده و استعمال كن !\r\n\r\n3 - ضماد شوكران در علاج درد مفاصل و نقرس بسيار خوب است و تنگ‌كنندهء گشاديهاى زخم است .\r\nنسخه بزر شوكران يك رطل و نيم ، قارچ چمنى ، شنبليله و بورك هريك يك اوقيه ، صمغ عربى يك رطل ، صمغ صنوبر بر آتش برشته يك رطل ، روغن كهنه شدهء زيتون يك رطل ، مخ داخل استخوان گوزن چهار اوقيه ، بيخ سوسن چهار اوقيه .\r\nداروهاى خشك را بكوب و ببيز ! گداختنىها را بگداز و بگذار سرد شوند و بر داروهاى خشك ساييده و بيخته بريز و درهم بسرش و نگهدار و در وقت احتياج استعمال كن !\r\n\r\n4 - ضماد پيلگريوس\r\nدر علاج درد معده ، درد كبد و ورمها از اين دارو بر رويه و از خارج بمال ! براى علاج درد زهدان پشم را بدان بيالاى و بر بالاى زهدان بمال !\r\nنسخه زعفران دو درهم ( دوازده درهم - نسخه . ) ، مقل ، مصطكى ، اشه ، الوا و اصطرك سبز هريك هشت درهم ، موم دوازده مثقال ، پيه غاز دوازده درهم ، حسل خشك و يا سبز سى درهم ، روغن ناردين چندانكه داروها در آن بسرشند .\r\n\r\n5 - ضماد كعك اين دارو براى نيروبخشى به معده و كبد و براى نرم كردن سفتىها خوب است . برآمدن و آماسيدن كبد را چاره‌ساز است .\r\nنسخه كعك شامى چهار درهم ، مصطكى ، خاراگوش و لبانه هريك دو درهم ، مرّ ، الوا ، نى نهاوندى ، عود و اقاقيا هريك يك درهم ، لادن دو درهم ، به بدون تخم و تخمدان و پوست كنده شش درهم ، خرماى قسب پنجاه عدد ، موم ، روغن سنبل رومى و روغن گل در اندازه‌اى كه براى درهم سرشتن داروها كافى باشد .\r\nكعك و خرما را در شراب سياه انگورى بخيسان و به پوست كندهء تهى شده از تخمدان و تخم\r\n\r\n","description":"","footnote":"","page_name":" 438 ","page_number":466},
  {"content":"\r\n\r\nرا با شراب سياه انگورى بر آتش بپز و همين‌كه خوب پخته شد خوب بكوب و با قسب و كعك مخلوط كن و هر سه را باهم بساى و بهم زن تا درهم مىآميزند .\r\nموم را در روغن بگداز و ساير داروها را كوبيده و بيخته بر آن موم گداخته بپاش ! بعد از آن همهء داروها را باهم در هاون بريز و با يارهء هاون بكوب و درهم مخلوط كن ! براى علاج كبد و معده مقدارى را بر كاغذى بمال و از بالا بر آن بچسبان !\r\n\r\n6 - مرهم حنظل « 1 »\r\nحنظل همان هندوانهء ابو جهل است و داروهاى تركيبى آن از قرار زير است :\r\nنسخه پيه هندوانهء ابو جهل چهارده درهم ، تربد ، سقمونيا و شير گياه شير سگ هريك هشت درهم ، بزر شبت ، نمك ، مرّ ، الوا ، زهرهء گاو ماده ، نمك هندى ، سياهدانه ، مويزك كوهى ، فلفل ، زنجبيل ، هليله زرد ، خامالاون و بليله هريك دوازده درهم ، مقل ، اشه ( اندران ) ، گاوشير و سكبينه هريك هفت درهم ، بورك و گوگرد زرد هريك شانزده درهم ، شنبليله ، بابونه و بزر كتان هريك ده درهم ، ميعه سايله و موم هريك چهل مثقال .\r\nداروهاى گداختنى را در روغن گاوى بگداز و هرآنچه را كه خشكند بكوب و ببيز و داروهاى خيسيدنى را در شراب سياه انگورى بخيسان و بعدا خرد بساى و آنگاه همهء داروها را درهم مخلوط كن تا مرهم ماننده مىشود .\r\nاگر از اين دارو بر معده و كبد بمالى زرداب را اسهال مىدهد .\r\nاگر كسى نياز به اسهال شدن دارد و نمىتواند داروى اسهالى بخورد ، اين دارو را بر معده‌اش بمال اسهال مىشود .\r\n\r\n7 - مرهم كراويا ( شاه‌زيره )\r\nدر علاج درد هميشگى معده ، كبد ، طحال ، سخت شدن و سفت شدن طحال و كبد و آسيب‌ديدگى معده و طحال و كبد از سرما خوب است .\r\nنسخه شاه‌زيره ، سنبل ، هل ، فلفل ، فلفل دراز ، كوشنه ، دارچين ختايى خوب و برگزيده ، عاقرقرحا ، مقل ، اشه ، مصطكى ، مرّ ، ميعه سايله ، ثمر بلسان ، زراوند دراز ، زراوند غلتان ، مشك زمين ، شاه افسر ، لادن و ميخك . هريك چهار درهم ، زعفران دو درهم ، زنبق ، بارزد ، روغن بلسان ، پيه گاو و پيه اردك هريك پنج درهم ، صمغ درخت بادام تلخ پنج درهم ، موم را با روغن سنبل رومى بگداز و بقيه را چنان كه ذكر كرده‌ايم درست كن !\r\n\r\n\r\n","description":"","footnote":"\r\n( 1 ) - حنظل : در زبان كردى گوز الك يا كاله كه مارانه است - م .\r\n","page_name":" 439 ","page_number":467},
  {"content":"\r\n . \r\n","description":"","footnote":"","page_name":" 440 ","page_number":468},
  {"content":"\r\n\r\n\r\nگفتار دوازدهم اختصاص داروهاى تركيبى در علاج بيماريها\r\nدر يازده گفتارى كه از جملهء اوّل كتاب پنجم قانون بيان كرديم ، بسيارى از انواع داروهاى تركيبى ، اعم از معجونها ، گوارشىها و غيره را توضيح داديم و داروهاى سادهء تشكيل‌دهندهء هر يك از آنها را به تفصيل و به اسم مخصوص ذكر كرديم ؛ حالا مىخواهيم اختصاص هريك از اين داروهاى تركيبى را در علاج بيماريهاى مشخص بيان كنيم . و بدانيم كه كدام داروى تركيبى در علاج بيمارى كدام اندام از اندامان بدن ، يا در چه حالتى از بيمارى ويژگى دارد ؟\r\n\r\n1 - سردمزاجى و سرماخوردگى سر\r\nمعجون شليثا ، معجون بلادر و معجون زيره‌اى - كه در بينى كشند - مفيدند و ويژگى دارند .\r\n\r\n2 - احساس سنگينى در سر\r\nعلاجش با ايارج فيقراى خيسيده است .\r\n\r\n3 - پاكسازى سر از مواد بد و ناهنجار با حب برمكى است .\r\n\r\n4 - سردرد سرد و ديرپا و هميشگى\r\nعلاجش با سوطيرا و شليثا است . گويند ايارج بقراط نيز خوب است . همچنين ايارج فيقرا ، ايارج اركاغانيس ، تيادريطوس ، ايارج طعموا هم هستند . اگر قرص ستاره ( كوكب ) را بر پيشانى مالند ، و اگر سردرد كلاهخودى بود ، قرص ستاره را در روغن سنبل حل كنند و بر سر مالند مفيد است .\r\n\r\n","description":"","footnote":"","page_name":" 441 ","page_number":469},
  {"content":"\r\n\r\n\r\n5 - سردرد نيمه ( شقيقه )\r\nقرص كوكب را بر پيشانى مالند . روغن سنبل رومى هم خوب است كه بر پيشانى مالند . ايارج فيقرا را در آب خيس كنند و آب را بر پيشانى بمالند ، معجون هرمس را به بينى كشند .\r\n\r\n6 - سرگيجه\r\nدر علاج سرگيجه ، سوطيرا ( رهايىبخش بزرگ ) ، معجون هرمس ، معجون بلادرى ، ايارج اركيغانس ، تيادريطوس و گوارشى عنبر ويژگى دارند .\r\n\r\n7 - تقويت حافظه و رفع فراموشكارى\r\nمعجون بلادرى ، گوارشى بلادر ، گردى كه مىگويند از معجون شليثا ساخته مىشود ، داروى انفيّهء ارسطو ، گوارشى عنبر ، فيروزنوش و ايارج فيقرا داروهاى خوبى هستند .\r\n\r\n8 - بيمارى وسوسه و ديوانگى\r\nترياق ، معجون مثروديطوس ، ترياق عزره خوبند . گويند شليثا هم خوب است . معجون زامهران ، ايارج طعموا ، داروى مشك و بويژه آن نسخه از داروى مشك كه براى علاج خرابكارى خلط سودايى و صفرايى درست مىشود ، معجون بلادرى كه به اعتدال و ميانگين درست شود و معجون ياقوتى تأليف ما كه بسيار خوب است .\r\n\r\n9 - در تقويت و نيروبخشى به حواس و هوش\r\nترياق ، معجون مثروديطوس و حب اصطمحيقون تأليف كندى ويژگى دارند .\r\n\r\n10 - در علاج صرع\r\nترياق ، مثروديطوس ، ترياق عزره ، ترياق چهارگانه ، سوطيرا خوبند . گويند شليثا هم خوب است . ترياق تأليف ما ، معجون قيصر و كاسكبينه - كه براى كودكان بسيار خوب است - تيادريطوس ، ايارج فيلغريوس ، ايارج تأليف ما ، داروى مشك شيرين ، داروى مشك تلخ ، ايارج فيقرا ، سركهء پياز دشتى و اسكنجبين پياز دشتى .\r\n\r\n11 - سكته\r\nترياق ، مثروديطوس ، ترياق عزره و روغن كلكلانج خوبند .\r\n\r\n12 - فالج و سست شدن اندامان\r\nترياق ، مثروديطوس ، ترياق عزره ، ترياق چهارگانه ، داروى مشك تلخ ، داروى مشك شيرين ، معجون بلادرى ، دحمرثا ، داروى بادمهر ( بادمهرج ) ، ايارج تأليف ما ، گوارشى عنبر ، حب\r\n\r\n","description":"","footnote":"","page_name":" 442 ","page_number":470},
  {"content":"\r\n\r\nپيروزى ( نجاح ) ، روغن ترتيزك ، ايارج جالينوس ، ايارج اسقف ، حب شير گياه شير سگ ، معجون صيمرى ، انفيهء عباس و ايارج فيقرا - كه بدان حقنه شوند .\r\n\r\n13 - در علاج بيمارى كج شدن دهان ( لقوه )\r\nشليثا ، داروى شيرين مشك ، داروى تلخ مشك ، معجون بلادرى ، گوارشى عنبر ، حب پيروزى ، حب دند ( كرچك ختايى ) و معجون نمك هندى .\r\n\r\n14 - در علاج لرز\r\nترياق ، معجون مثروديطوس ، ترياق عزره ، سوطيرا ، گوارشى عنبر ، گوارشى تأليف ما و ايارج طعموا .\r\n\r\n15 - در علاج تشنج\r\nسوطيرا ، روغن كلكلانج ، حبى كه با روغن زعفران سازند ، ايارج جالينوس و ايارج طعموا .\r\n\r\n16 - در علاج چشم‌درد\r\nسوطيرا ، ايارج فيقرا و داروى قباد شاه كه براى تم آمدن بر چشم خوب است ( داروى قباد شاه در علاج شبكورى خوب است - نسخه . )\r\n\r\n17 - آب در چشم آمدن\r\nايارج اركاگانيس اگر در ابتداى آب در چشم آمدن استعمال شود بسيار خوب است .\r\n\r\n18 - درد گوش\r\nقرص كوكب ( ستاره ) ، روغن سنبل رومى ، سركهء پياز دشتى و اسكنجبين پياز دشتى كه براى گوشى كه درد مىكند و قرحه ندارد بسيار خوب است .\r\n\r\n19 - درد دندان\r\nسوطيرا ( رهايىبخش بزرگ ) ، شجرينا ، معجون ريم‌آهن و قرص كوكب ( ستاره ) .\r\n\r\n20 - كرم‌زدگى دندان\r\nمعجون فيلسوفان ، اسكنجبين پياز دشتى و سركهء پياز دشتى كه در بند آوردن خون از لثه گوشت ميان دندانها و فرونشاندن آماس لثه و گوشت ميان دندانها ويژگى دارد .\r\n\r\n","description":"","footnote":"","page_name":" 443 ","page_number":471},
  {"content":"\r\n\r\n\r\n21 - سستى زبان و خوب ادا نكردن سخن\r\nشليثا در اين باره ممتاز است ، معجون فيلسوفان و ايارج فيقرا كه معالج و اصلاح‌كنندهء زبان شكسته و سست هستند .\r\n\r\n22 - درد و ورم گلو\r\nمعجون مشك ، داروى قباد شاه و داروى جالينوس كه در بيماريهاى قصبهء مرى بسيار مفيد است .\r\n\r\n23 - داروهاى نيروبخش به قلب\r\nترياق ، معجون مثروديطوس ، ترياق عزره ، ترياق چهارگانه ، بزرگ‌دارو ، انوش‌دارو ، معجون كندى ، ترياق تأليف ما ، معجون ياقوتى تأليف ما ، معجون جالينوس ، گوارشى عنبر و گوارشى ديگر . « 1 »\r\n\r\n24 - علاج خفقان قلب\r\nترياق ، معجون مثروديطوس ، شليثا ، ترياق تأليف ما ، معجون قيصر ، ميپخته ، شراب سيب به گرمى ، معجون مشك ، داروى شيرين مشك و داروى تلخ مشك .\r\n\r\n25 - در علاج دل بهم آمدن\r\nداروى مشك ، معجون مثروديطوس و معجون كلكلانج .\r\n\r\n26 - در پاكسازى قصبهء ريه و سينه از آلايش\r\nداروى جالينوس ، حب جالينوس - كه در كتاب ميامر آمده است - انگشت‌پيچ سير ، قرص ارسطوخودوس ( ارسطوماخس - نسخه . ) - كه اثر شگفت‌آور دارد - و شراب حسل .\r\n\r\n27 - در علاج دورگه شدن و از بين رفتن صدا\r\nانگشت‌پيچ ساخته با خربزه ، سركهء پياز دشتى ، اسكنجبين پياز دشتى ، حب جالينوس - كه در ميامر آمده است و در علاج صدا افتادن ويژگى دارد - ترياق و مثروديطوس همگى خوبند .\r\n\r\n28 - در علاج دشوار نفس كشيدن\r\nمعجون قيصر ، داروهاى مشك ، حب جالينوس - كه در ميامر آمده است - دحمرثا ، داروى\r\n\r\n\r\n","description":"","footnote":"\r\n( 1 ) - ضمن گوارشيهاى مربوط به قلب گوارشى مشك است ؛ شايد منظور از گوارشى ديگر همان گوارشى مشك باشد - م .\r\n","page_name":" 444 ","page_number":472},
  {"content":"\r\n\r\nكركم ، داروى گوگرد ، فلونيا ، داروى قباد شاه و قرص خشخاش .\r\n\r\n29 - در علاج آسم و نفس انتصابى\r\nانگشت‌پيچ پياز دشتى ، سركهء پياز دشتى ، اسكنجبين پياز دشتى و قرص خشخاش كه در علاج تنگ‌نفسى ويژگى دارد .\r\nبراى درد ريه و سينه‌درد و درد شراسيف ( اطراف دنده‌هاى نزديك شكم ) سوطيرا ، قوفى ، ترياق ، مثروديطوس ، و ترياق عزره خوب است .\r\n\r\n30 - سرفهء كهنه و مزمن\r\nترياقها انواعش ، مثروديطوس ، گويند شليثا ، داروى گوگرد ، روغن منسوب به كندى ، براى سرفهء بسيار شديد انگشت‌پيچ خشخاش و قرص خشخاش خوب است .\r\n\r\n31 - نزيف خون ، تف كردن خون ، قى كردن خون و قى كردن ريم و چرك\r\nقرص جالينوس - كه در بند آوردن ريم قى كردن ويژگى دارد - قرص ارسطوماخس - كه شگفت‌آور است - انگشت‌پيچ خشخاش ، داروى منسوب به اهرور ، انگشت‌پيچ خربزه و انگشت‌پيچ تباشير .\r\n\r\n32 - علاج كبد سرمازده و سردمزاج\r\nگوارشى خوزستانى ، روغن شبت ، معجون شهرياران ، روغن خار سه‌كوهه و حبى كه در كتاب ميامر آمده است .\r\n\r\n33 - علاج درد كبد\r\nمعجون بزرها ، داروى كوشاد ( جنطيانا ) ، مرهم شاه‌زير - كه در علاج درد كهنه شدهء كبد ويژگى دارد - قرص مشكانيه ، آب بيخها ، قرص دهگانه ، معجون مشك با آب پونه ، معجون اثاناسيا ، معجون هرمس با آب گلنگبين ، داروى كركم ، داروى كوشنه ، فلونيا ، كلكلانج ، گرد دارويى سوسن زرد تندمزه ، قرص و حب مشكانيه ، تيادريطوس ، معجون نمك هندى و سركهء پياز دشتى .\r\n\r\n34 - علاج ناتوانى كبد و نيرو بخشيدن به كبد\r\nداروى لاك ، حب اصطمحيقون تأليف كندى ، حب اصطمحيقون تأليف جالينوس ، معجون خوزى ( خوزستانى ) ، معجون ريم‌آهن ، گوارشى جالينوس ، گوارشى دارچين ، كفلمهء عباده كه در علاج لاغر شدن كبد است ، انوش‌دارو - كه بسيار نيروبخش است - ترياق تأليف ما ، معجون كندى ، معجون مشك ، شجرينا ، معجون بلادرى و كليهء داروهايى كه دربارهء علاج درد كبد نوشته‌ايم .\r\n\r\n","description":"","footnote":"","page_name":" 445 ","page_number":473},
  {"content":"\r\n\r\n\r\n35 - علاج ورم كبد\r\nداروى قيوماى طبيب ، قرص زرشك ، قرص راوندچينى و قرص روذونيون .\r\n\r\n36 - علاج سفت شدن كبد\r\nقرص راوند چينى و گوارشى انگدان .\r\n\r\n37 - علاج سفت و سختى كبد و طحال باهم\r\nترياق ، معجون مثروديطوس ، ترياق عزره . داروى كركم ، داروى لاك .\r\n\r\n38 - علاج استسقا و شروع استسقا\r\nترياق ، معجون مثروديطوس ، معجون هرمس ، داروى قيوماى طبيب و ايارج اركاگانيس .\r\n\r\n39 - علاج سوء مزاج\r\nروغن گياه شير سگ ، حب ساخته از گرد كفلمه‌اى كلكلانج - كه تأليف ( بختيشوع ) است - و داروى گوگرد .\r\n\r\n40 - علاج شروع سوء مزاج\r\nمعجون امروسيا ، داروى كركم ، داروى لاك ، قرص زرشك ، داروى قيوماى طبيب ، آب بيخها و حب كلكلانج .\r\n\r\n41 - علاج سوء مزاج شديد\r\nمعجون خوزى ( خوزستانى ) ، معجون شهرياران ، فنجيوش و گوارشى ديگر كه حالت خون را هم اصلاح مىكنند .\r\n\r\n42 - علاج ناتوانى معده\r\nداروى قيوماى طبيب - كه مرهم براى ناتوانى كبد و معده ذكر شده است - گوارشى عود - كه گرمى طبيعى به معده مىبخشد - معجون نمك هندى ، دارويى به نام بخشش خدائى ( عطية اللّه ) - كه كفلمه شود - گوارشى خوزى ( خوزستانى ) ، گوارشى كه براى از بين بردن فساد معده به صورت كفلمه از آن ياد شده است .\r\n\r\n43 - تباهى و سستى معده\r\nروغن ابوسماد ، معجون هرمس ، داروى كركم ، روغنى ديگر كه در اين باره ذكر شد ، آب بيخها ، ترياق ، معجون مثروديطوس ، معجون جزى ، ترياق تأليف ما ، گوارشى عنبر ، قرص ستاره ( كوكب ) - كه در پاكسازى معده از مواد ناباب ويژگى دارد - حب كلكلانج ، ايارج فيقرا ، داروى\r\n\r\n","description":"","footnote":"","page_name":" 446 ","page_number":474},
  {"content":"\r\n\r\nزيره‌اى ، معجون تاليف كندى در علاج معده ، ايارج فيقراى خيسيده براى پاكسازى معده ، كفلمهء برمكى ، سركهء پياز دشتى ، اسكنجبين پياز دشتى ، شراب يا شربت سيب به گرمى ، شربت گلابى ، مرباى ترنج و مرباى به .\r\n\r\n44 - داروى مفيد براى معده\r\nگوارشى جالينوس ، حب اصطمحيقون همه نوعش ، معجونهاى اطريفل ( هليله‌اى ) با ريم‌آهن و غيره .\r\n\r\n45 - سستى و فروهشتگى معده\r\nمعجون اطريفل ( هليله‌اى ) بزرگ ، معجون اطريفل ( هليله‌اى ) همراه ريم‌آهن ، كفلمهء عباده و روغن ماران كه براى معده ويژگى دارد .\r\n\r\n46 - در علاج حرارت بيش از حد طبيعى در معده\r\nگوارشى عود تعديل‌كنندهء مزاج معده ، روغن دامامون ( ده دارو ) ، روغن كوشنه ، روغن آلاله ، حب ساخته از داروهاى گوارشى انگدان ، گوارشى فنجنيوش ، گوارشى فنداديقون ، گوارشى خوزى ، گوارشى شهرياران ، داروى اطريفل همراه ريم‌آهن و گوارشى طاليسفر . همهء اين داروها بسيار به معده بهره رسانند .\r\nدر علاج سردمزاجى معده ، گوارشى عود اصلاح شده ، روغن دامامون ، روغن كوشنه ، روغن آلاله ، حب از گوارشى انگدان ، گوارشى فنجنيوش ، فنداديقون خوزستانى ، معجون شهرياران ، معجون هليله‌اى همراه ريم‌آهن ، گوارشى طاليسفر بسيار خوبند .\r\n\r\n47 - رطوبت غير طبيعى معده\r\nايارج فيقرا ، حب هندى ، ايارج هيوفقراطيس [ ؟ 
  ] ، داروهاى هليله‌اى و كفلمهء عباده همگى خوبند .\r\n\r\n48 - علاج درد معده\r\nمعجون بزرها ، معجون خرما ، داروى كوشاد ، آب بيخها ، ايارج اندروماخس ، گوارشى فلفليها ( فلافلى ) ، گوارشى شهرياران ، معجون هرمس ، حب خوب براى درد اندامان درون ، ضماد فيلغريوس ، معجون ارسطون ، داروى كركم ، فلونيا و معجون پونه‌اى .\r\n\r\n49 - علاج باد در معده\r\nسوطيرا ، بزرگ‌دارو ، داروى خوزى ، اطريفل بزرگ و روغن سنبل رومى .\r\nعلاج ورم معده قرصهاى زرشك ، قرصهاى مشكانيه ، روغن مصطكى\r\n\r\n","description":"","footnote":"","page_name":" 447 ","page_number":475},
  {"content":"\r\n\r\n\r\n50 - علاج سفتى معده\r\nروغن مصطكى\r\n\r\n51 - علاج بىاشتهايى\r\nگوارشيها و كلكلانج همگى اشتهاى غذا را تقويت مىكنند .\r\n\r\n52 - اشتهاى سگانه\r\nيكى از علاجهايش داروى زيره‌اى است .\r\n\r\n53 - علاج سوء هضم و هضم نكردن غذا به‌طور طبيعى\r\nترياق ، معجون مثروديطوس ، معجون فيلسوفان ، معجون قيصر ساخت خوزى ( خوزستانى ) ، معجون به و بويژه معجون به اسهال بندآور ، معجون اطريفل ( هليله‌اى ) بزرگ ، معجون مشك ، معجون شجرينا ، معجون زيره‌اى ، گوارشى عنبر ، كفلمهء تأليف ارسطو ، گوارشى از كفلمه‌ايها ، گوارشى چاتلانقوش ، معجون ياقوت تأليف ما ، گوارشى ديگر از ما ، مرباى ترنج ، گوارشى ديگرى از ترنج ، گوارشى ضد سكسكه ، معجون قيصر - كه در هضم غذا بسيار خوب است - ميپخته ، شراب نعناع و قرص خامالاون .\r\n\r\n54 - علاج دل بهم آمدن و برآوردن\r\nقرص ارسطوماخس ، معجون نمك هندى . اين معجون نمك هندى در علاج دل بهم‌آمدنى كه از اثر مادهء بلغمى و سودايى باشد ويژگى دارد . شراب و شربت ميوه‌ها - كه در علاج صفرايى مزاجان بسيار خوب است - قرص ميعه با شراب نعناع ، شربت سيب و شربت آلو .\r\n\r\n55 - علاج دل بهم آمدن همراه تشنگى\r\nشراب غوره ، قرص كافور تأليف ما ، قرص تباشير ؛ كه حتى اگر همراه دل بهم آمدن اسهال هم باشد قرص تباشير خوب است .\r\n\r\n56 - علاج آروغ ترش\r\nمعجون زيره‌اى ، قرص ستاره ( كوكب ) ، معجون فلافلى ( فلفليها ) .\r\n\r\n57 - علاج بيمارى طحال\r\nسوطيرا ، امروسيا ، كلكلانج ، معجون بزرها ، معجون بلادرى ، معجون خوزى ( خوزستانى ) و دحمرثا .\r\n\r\n","description":"","footnote":"","page_name":" 448 ","page_number":476},
  {"content":"\r\n\r\n\r\n58 - بازگشاى بندآمده در طحال\r\nبادمهره ، داروى كركم ، داروى گوگرد ، روغن ابوسماد ( ابوسمار - نسخه . ) ، معجون ياقوت تأليف ما ، تيادريطوس ، ايارج تأليف ما ، معجون نمك هندى ، مرهم شاه‌زيره ، كفلمه از شاه‌زيره و قرص دهگانه .\r\n\r\n59 - علاج سردى و سردمزاجى روده‌ها\r\nداروهايى كه روده را پاكسازى مىكند - كه ذكر شده‌اند - حب اصطمحيقون تأليف كندى و حب برمكى .\r\n\r\n60 - علاج قولنج و قبوضيت شديد\r\nمعجون ارسطون ، كلكلانج ، روغن ترتيزك ( شاهى ) ، روغن كرچك ، گوارشى فيروزنوش ، گوارشى شهرياران و معجون خرما .\r\n\r\n61 - مسكن درد قولنج\r\nروغن كرچك ، فلونيا ، گوارشى اسقف ، گوارشى به ، شربت آلو ، كمى از حب خلال دندان و قرص از معجون سير .\r\n\r\n62 - مسهل قوى در پاكسازى مواد پرمايه\r\nحب اصطمحيقون تأليف كندى ، حب ديگر در علاج مواد سودايى ، حب گياه خلال دندان ، ايارج جالينوس ، حب فربيون ( شير گياه شير سگ ) ؛ كه مادهء دوردست را نيز جذب مىكند و موادى را كه به پيرگها وارد شده است و سزاوار تخليه‌اند تخليه مىگرداند ، ايارج فيلغريوس ، گوارشى قيصر ، گوارشى شهرياران و حب ابن الحرث همگى خوبند .\r\n\r\n63 - بند آوردن اسهال\r\nترياق ، مثروديطوس ، داروى بهى اسهال بندآور ، مرهم تأليف كندى ، شراب غوره براى صفرايىمزاجان ، كفلمهء نمك هندى براى صفرايىمزاجان ، يكى از نسخه‌هاى فنجنيوش كه كفلمه شود ، كفلمهء ارسطو ، ميپخته ، شربت سيب ، شراب نعناع ، شربت گلابى ، مرباى به ، قرص گلنار ، قرص تباشير ، قرص بزرها ، قرص دياسقراماطون ( باسقراماطون - نسخه . ) كه براى بند آوردن اسهال بسيار آزاردهنده خوب است .\r\n\r\n64 - در علاج اسهال خون و ريم و چرك\r\nقرص دياسقراماطون و قرص گلنار خوب است .\r\n\r\n","description":"","footnote":"","page_name":" 449 ","page_number":477},
  {"content":"\r\n\r\n\r\n65 - در علاج قرحه و پوست‌اندازى روده\r\nترياق ، مثروديطوس ، ترياق عزره ، معجون هرمس ، قرص تأليف ما ، قرصهاى ديگر ، معجون اثاناسيا ، داروى قباد شاه ، قرص گلنار ، قرص دياسقراماطون و قرص بزرها .\r\n\r\n66 - در علاج درد شديد شكم‌پيچه ( مغص )\r\nقرص بزرها ، داروى مقلياثا ، فيروزنوش ، روغن سنبل رومى ، داروى گردماننده مخصوص زحير ، معجون هرمس ، قرص خامالاون ، قرص گلنار ، داروى علاج قى و اسهال باهم ( هيضه ) ، ترياق ، گوارشى ابو سلمه و گوارشى چاتلانقوش ( ثمر درخت بنه ) .\r\n\r\n67 - علاج درد مقعد\r\nروغن كلكلانج .\r\n\r\n68 - در علاج بواسير\r\nگوارشى مشك ، معجون هندى ، حب ابن هبيره ، كفلمهء دارويىبخشش خدا ( عطية اللّه ) ، گرد دارويى مقلياثا و روغن سندى .\r\n\r\n69 - در علاج درد كليه و مثانه\r\nترياق ، معجون مثروديطوس ، ترياق عزره ، ترياق تأليف ما ، ايارج تأليف ما و معجون كلكلانج و گوارشى انگدان .\r\n\r\n70 - علاج سرمازدگى و سردمزاجى كليه و مثانه\r\nهر دارويى كه راجع به تقويت كليه و مثانه ذكر شده است كه قرص كلكلانج ، روغن كرچك ، حب ضد سرماى كليه و گوارشيها را شامل است .\r\n\r\n71 - در علاج درد كليه و مثانه به‌طور عام\r\nمعجون هرمس ، داروى كركم ، معجون كاكنه ، مرباى گردو ، روغن ميعه - كه در گرمى بخشيدن به كليه و مثانه بسيار تأثيربخش است .\r\n\r\n72 - داروى پاك‌ساز كليه و مثانه از آلايش\r\nمعجون تيادريطوس ، معجون مثروديطوس ، معجون بلادر ، ايارج تأليف ما و گوارشى عنبر كه ويژگى دارد .\r\n\r\n","description":"","footnote":"","page_name":" 450 ","page_number":478},
  {"content":"\r\n\r\n\r\n73 - علاج سستى مثانه\r\nايارج جالينوس ، معجون اطريفل ( هليله‌اى ) همراه ريم‌آهن . و كليهء هليله‌ايهاى ديگر .\r\n\r\n74 - در علاج شاشيدن خون و ريم\r\nمعجون كاكنه و قرص كاكنه .\r\n\r\n75 - در علاج سنگ كليه و مثانه\r\nترياق ، معجون مثروديطوس ، ترياق عزره ، امروسيا ، داروى لاك ، داروى گوگرد ، حبى كه در ميامر آمده است - كه سنگ كليهء ماسه‌اى را همراه ادرار بيرون مىآورد - و قرص ارسطوماخس خوب است .\r\n\r\n76 - در علاج شاشيدن بدون اراده ( چكميزك )\r\nمعجون فيلسوفان و معجون شليثا . گويند ايارج جالينوس نيز خوب است .\r\n\r\n77 - در علاج سردى زهدان\r\nروغن اصطرك ( ميعه ) ، روغن سنبل رومى ، روغن كلكلانج و معجون دحمرثا خوب است .\r\n\r\n78 - در علاج باد زهدان\r\nمعجون كاسكبينه خوب است .\r\n\r\n79 - در علاج درد زهدان\r\nگويند شليثا خوب است ، معجون بلادرى ، دحمرثا ، داروى بادمهر ، فلونيا - كه براى زنان باردار ويژگى دارد - فيروزنوش ، ايارج اركاگانيس ، حب از داروهاى ضماد فيلغريوس و داروى كركم كه فرزجه شود .\r\n\r\n80 - در علاج خفگى زهدان\r\nكلكلانج ، سركهء پياز دشتى و اسكنجبين پياز دشتى .\r\n\r\n81 - در علاج سفت‌شدگى زهدان\r\nحب داروى برمكى ، داروى كركم و روغن زعفران .\r\n\r\n82 - در علاج تباهى در خون حيض\r\nمعجون تيادريطوس ، معجون كلكلانج ، قرص بزرها و معجون ريم‌آهن كه ؟ ؟ ؟ خون حيض\r\n\r\n","description":"","footnote":"","page_name":" 451 ","page_number":479},
  {"content":"\r\n\r\nرا به حالت طبيعى درمىآورند .\r\n\r\n83 - داروهايى كه به نفع زنان باردارند و جنين را محافظت مىكنند .\r\nداروهاى كفلمه‌اى از مواد دارويى ترياق ، ترياق ، معجون مثروديطوس ، گويند شليثا هم خوب است ، قفطارغان ، فيروزنوش و قرصهاى مخصوص .\r\n\r\n84 - داروهاى ويژه در علاج درد مفاصل ، نقرس و عرق النسا\r\nسوطيرا ( رهايىبخش بزرگ ) ، گويند شليثا خوب است ، معجون فيلسوفان ، معجون هرمس ، معجون بلادر ، معجون بزرها ، ايارج اركاگانيس ، معجون تيادريطوس ، گوارشى سقمونيا ، ضماد ساخته‌شده با گوارشى هندى ، گوارشى قيصر - كه در علاج نقرس ويژگى دارد - روغن ميعه - كه مفاصل را گرمى مىبخشد - و روغن ميعه كه اگر مايهء حقنه باشد مواد آزاردهنده را اسهال مىدهد .\r\n\r\n85 - در علاج عرق النسا به‌طور خاص\r\nگوارشيهاى ذكر شده در علاج بيماريهاى ناشى از خلط بلغمى ، داروى قباد شاه ، ايارج فيقرا ، روغن رامشداد ( رامشاد - نسخه . ) ، روغن فلفلاند ( فنفلاند - نسخه . ) ، و روغن كلكلانج ؛ كه براى علاج باد مفاصل نيز مفيد است .\r\n\r\n86 - در علاج باد مفاصل و لرزش مفاصل\r\nكلكلانج ، ايارج طعموا ، حب گياه خلال دندان و معجون نمك هندى .\r\n\r\n87 - داروهايى كه در علاج درد پشت ويژگى دارند\r\nايارج اركاگانيس ، حب پيروزى ( نجاح ) ، حب دند ( كرچك ختايى ) ، روغن رامشاد ( رامشداد - نسخه . ) ، روغن كلكلانج ، روغن فربيون ( گياه شير سگ ) ، حب خلال دندان ، حب ديگر از كلكلانج ، گوارشى هندى ، معجون ريم‌آهن و مرباى گردو .\r\n\r\n88 - در علاج درد وسط پشت و ميان شانه‌ها\r\nحقنه‌اى ويژه هست .\r\n\r\n89 - در علاج درد تهيگاه\r\nحب گياه خلال دندان ( شيطرج ) ، نسخهء ما ، روغن شير سگ و معجون هرمس .\r\n\r\n","description":"","footnote":"","page_name":" 452 ","page_number":480},
  {"content":"\r\n\r\n\r\nجملهء دوّم از كتاب اقرابادين ( داروسازى )\r\n\r\n","description":"","footnote":"","page_name":" 453 ","page_number":481},
  {"content":"\r\n\r\nما در اين جمله آن قبيل داروهاى تركيبى را نام مىبريم كه در علاج يك يا چند بيمارى ويژگى دارند . و گاهى داروهايى را بازگو مىكنيم كه در جملهء اوّل هم ذكرشان آمده است . هر دارويى كه در اين جملهء دوم ذكر مىشود از داروهاى آزموده شده است و اثبات كرده كه نتيجهء خوبى مىدهد .\r\nمنظور ما از اين دسته‌بندى داروها در چندين مرحله ، روشن ساختن خواننده است كه بر اسلوب معالجه و داروى لازم در معالجهء همهء بيماريها يا اكثر بيماريهاى موجود آگاه باشد .\r\nبراى اين منظور ترتيب داروها را به‌طورى در نظر گرفتيم كه :\r\n1 - كسى كه كتاب قانون در طب را مىخواند ، هروقت بخواهد كه داروهاى اختصاصى به علاج يكى از بيماريها را پيدا كند ، كارش آسان و ميسور باشد . براى مثال شخصى مىخواهد بداند چه دارويى در علاج گرى ( جرب ) خوب است . كتاب دوم قانون را مطالعه كند . كتاب دوم شامل داروهاى تكى و ساده است . فورا و بدون تأخير مىتواند تمام داروهاى سادهء علاج جرب را در جدول داروها بيابد .\r\n2 - بعد از آنكه داروهاى سادهء مربوط به علاج گرى را پيدا و يادداشت كرد ، آنگاه به كتاب سوم و كتاب چهارم قانون مىرسد و مىگردد و موضوع مخصوص بيمارى گرى و علاج بيمارى گرى را مىيابد . حالات و چگونگى بيمارى و داروهاى شايان علاج آن بيمارى را به تفصيل مىخواند ؛ داروهايى را مىيابد كه از همان داروهاى ساده و تكى كه در كتاب دوم خوانده است تركيب شده‌اند .\r\n3 - در مرحلهء سوم نياز به خواندن و مطالعهء كتاب پنجم - كه ما آن را اقرابادين ( داروسازى ) ناميده‌ايم - دارد ؛ كه اگر بقيه‌اى از داروهاى تركيبى مانده باشد ، در اقرابادين مىخواند . اگر در كتاب سوم و چهارم نام معجون و داروهاى تركيبى ديگر را خوانده و معنى و مفهوم را ندانسته است ، در كتاب پنجم به شرح و تفصيل ذكر شده‌اند و همه را درمىيابد . علاوه بر اين ، معالجهء هريك از بيماريها را در برابر داروهاى ويژه به آن مىخواند ؛ كه هرگاه خواننده درست بر هر پنج كتاب قانون آگاه باشد ، اگر معالجهء همه بيماريها را نداند حتما با معالجهء اكثر بيماريهاى موجود آشنا مىشود .\r\nحال بگذار به تفصيلات جملهء دوم از كتاب پنجم قانون بپردازيم - كه اين جملهء دوم شامل هشت گفتار است .\r\n\r\n","description":"","footnote":"","page_name":" 454 ","page_number":482},
  {"content":"\r\n\r\n\r\nگفتار اوّل چگونگى بيماريهاى سر و علاج آنها\r\n\r\nسردرد\r\nدر علاج سردرد به‌طور عام ، دارويى تركيبى هست كه تأليف اسطونيوس حكيم بوده و از قرار زير است :\r\n\r\n1 - نسخه\r\nشير فاقادانون ( قافادانون - نسخه . ) [ ؟ 
  ] شانزده مثقال ، شير خشخاش - كه همان افيون است چهار مثقال ، زعفران چهار مثقال ، رازيانهء شامى چهار مثقال ، بزر بنگ چهار مثقال ، مرّ چهار مثقال ، سقمونيا چهار مثقال .\r\nهمهء داروها را در سركه بسرش و از آن قرص بساز و در سايه خشك كن و هرگاه نياز به استعمالش بود ، قرص را در سركه حل كن و بر پيشانى و گيجگاه بمال !\r\nاگر بيمار همراه با سردرد تب داشت ، حب را در آب حل كن و بر پيشانيش بمال !\r\nقرص تركيبى زير را در علاج سردرد انطونوس استعمال مىكرده است ، كه تركيباتش از قرار زير است :\r\n\r\n2 - نسخه\r\nثمر درخت غار چهار مثقال ، سقمونيا ، افيون ، مرّ و آب انگور هريك چهار مثقال ، بزر كرفس ، زعفران و سوسنبر هريك هشت مثقال ، سركه به اندازهء كافى براى سرشتن داروها .\r\nبعد از آنكه با سركه همه را درهم سرشتى قرص از آن بساز و بر پيشانى بيمارى كه سردرد دارد بمال !\r\nداروى تركيبى خوبى كه بوكردنى و به بينى كشيدنى است و در علاج سردرد خوب است و سر را از مواد دردآور پاكسازى مىكند ، مواد رطوبى زياد را از سر پايين مىآورد . همچنين\r\n\r\n","description":"","footnote":"","page_name":" 455 ","page_number":483},
  {"content":"\r\n\r\nبراى كسانى كه چشم‌درد درازمدت دارند و براى كسانى كه به صرع گرفتارند مفيد است .\r\nتركيب اين داروى بوكردنى از قرار زير است :\r\n\r\n3 - نسخه\r\nسياه‌دانه دو مثقال ، نشادر يك مثقال ، افشرهء سيماهنگ يك مثقال .\r\nهمه را خرد و خاش و ساييده و بيخته با روغن زيتون از نوعى كه آن را ( سقراوينون [ ؟ 
  ] ) گويند يا با روغن سوسن و يا با روغن حنا بسرش تا به قوام موم در روغن گداختهء شل درآيد .\r\nآن را در ظرفى بريز و هربار بر هر دو سوراخ بينى بيمار بمال و او را وادار كن كه بو بركشد .\r\nداروى ديگر به بينى كشيدن در علاج سردرد . اين دارو بدون هيچ آزارى سر را پاكسازى مىكند و سردرد را فورا از بين مىبرد . تركيباتش چنين است :\r\n\r\n4 - نسخه\r\nبخور مريم ( گل نگونسار ) هشت مثقال ، بيخ سوسن دو مثقال و بورهء قرمز يك مثقال را درهم مخلوط كن و استعمال شود .\r\nداروى به بينى كشيدن تركيبى ديگر :\r\n\r\n5 - نسخه\r\nبخور مريم سه اوقيه ، افشرهء برگ لبلاب يك اوقيه و نيم ، فافادانون - ( قافادانون - نسخه . ) يك ششم مثقال ، افشرهء سيماهنگ يك ششم مثقال .\r\nهمه را درهم مخلوط كن و در ظرفى شيشه‌اى نگهدار و هرگاه نياز بود كمى از آن را با شير پستان زن حل كن و به بينى بيمار بكش !\r\nداروى تركيبى و به بينى كشيدنى ديگر كه در علاج فالج ، دهن كج شدن ، سستى اندامان ، لرزش اندامان و در علاج دردهاى ناشى از سردمزاجى و ترمزاجى ، در علاج بندآمده‌هاى ناشى از سردى و رطوبت در ماهيچه‌ها و پيرگها مفيد و خوب است ، تركيباتش به قرار زير است :\r\n\r\n6 - نسخه\r\nافشرهء بيخ هندوانهء ابو جهل هنوز سبز و شاداب ، افشرهء بيخ سلق و افشرهء بيخ يونجه هريك چهار مثقال ، سياهدانه و بزر سپند هريك دو درهم .\r\nسياهدانه و بزر سپند را خوب بساى و با افشره‌ها درهم بسرش كه خوب باهم مخلوط شوند . اين مخلوط را نگهدار و هرگاه نياز به استعمالش بود ، به وزن يك دانگ را در شير پستان زنى كه دختربچه دارد حل كن و بر سوراخ بينى بيمار بمال و وادارش كن كه بو كشد . بندآمده را باز مىكند و گرمى به سر مىدهد و مغز را از مواد ناپسند سردردزا پاكسازى مىكند .\r\nداروى تركيبى به بينى كشيدنى ديگر كه در علاج سردرد كهنه و هميشگى بسيار مفيد است ،\r\n\r\n","description":"","footnote":"","page_name":" 456 ","page_number":484},
  {"content":"\r\n\r\nتركيباتش به قرار زير است :\r\n\r\n7 - نسخه\r\nموميا ، جوزبويا ، عنبر ، كافور و مشك ، هريك يك درهم .\r\nهريك از داروها را جداگانه بساى و سپس همه را درهم مخلوط كن و با روغن زنبق و كمى روغن بلسان بسرش و به وزن شش حبهء مثقال از آن را با آبى از آبها حل كن و بيمار به بينى كشد .\r\nايارج علاج سردرد . اين دارو آزموده شده است و سر را پاكسازى مىكند و هر مادهء ناپسند و دردسرآور را بيرون مىراند و بيماريهاى بد سر را نيز شفا مىدهد . تركيبات دارويى از قرار زير است :\r\n\r\n8 - نسخه\r\nپيه هندوانهء ابو جهل كه دانه و پوست در آن نباشد ده مثقال ، كندر ، فلفل سفيد ، فلفل سياه و فلفل دراز هريك چهار مثقال ، زعفران يك مثقال ، مرّ ، الوا ، اشه ( اندران ) و آويشم هريك يك مثقال ، سقمونياى بوداده هفت مثقال ، افشرهء خاراگوش دو مثقال .\r\nهمه داروهاى كوبيدنى را بكوب و ببيز و همه را با آب بسرش و بيمار به وزن چهار مثقال تناول كند .\r\nايارج ديگر كه گويند تأليف يوسطوس حكيم است و در علاج سردرد ، تيرگى ديد ، درد معده ، درد طحال و درد كبد بسيار خوب و مفيد بوده و تركيباتش چنين است :\r\n\r\n9 - نسخه\r\nكندر پاك و برگزيده و قارچ چمنى هريك شانزده مثقال ، پيه هندوانهء ابو جهل پاك از دانه و پوست دو مثقال ، اسطوقدوس ، فلفل سفيد و فلفل سياه هريك شانزده مثقال ، مرّ سه مثقال ، زعفران شش مثقال ، پوست خربق سياه ، الوا ، سقمونيا ، پياز دشتى برشته ، سنبل و دارچين ختايى هر يك شانزده مثقال ، سندروس و شير گياه شير سگ هريك هشت مثقال .\r\nداروهاى خشك را خرد بساى و صمغ‌ها را حل كن و همه را درهم بسرش ! مقدار تناولى چهار مثقال است .\r\nايارج ديگر كه آن را به دريوس طبيب نسبت مىدهند ، تركيباتش از قرار زير است :\r\n\r\n10 - نسخه\r\nپيه هندوانهء ابو جهل پاك از دانه و پوست و كندر هريك بيست مثقال ، زراوند غلتان ، بزر كرفس كوهى و فلفل سفيد هريك پنج درهم ، سكبينه و گاوشير هريك هشت درهم ، سنبل الطيب ( علف گربه ) تخم زبان گنجشك ، دارچين ، دارچين ختايى ، زعفران ، زنجبيل و مريم نخودى كوهى\r\n\r\n","description":"","footnote":"","page_name":" 457 ","page_number":485},
  {"content":"\r\n\r\n( اربه ) ، هريك چهار درهم .\r\nداروهاى خشك را بكوب و صمغها را حل كن و همه را درهم بسرش !\r\nحب سليم كه در پاكسازى سر از مواد بد و سردردآور بسيار خوب است . داروهاى تركيبيش از اين قرار است :\r\n\r\n11 - نسخه\r\nتربد و الوا هريك ده درهم ، پيه هندوانهء ابو جهل و سقمونيا هريك سه درهم ، رازيانهء شامى و نمك هريك دو درهم .\r\nاگر بخواهى كه دارو زياد اثر بخشد ، دو درهم و اگر مىخواهى اثرش كمتر باشد يك مثقال تناول شود .\r\nحب ديگر ويژه در علاج سر ؛ كه اين حب در علاج سردرد ناشى از خلط سودايى ويژگى دارد و تركيباتش به قرار زير است :\r\n\r\n12 - نسخه\r\nسس صغير ( افتيمون ) و قارچ چمنى هريك چهار درهم ، بسپايك سه درهم ، ايارج فيقرا هفت درهم ، نمك دو درهم و نيم ، هليلهء سياه پنج درهم ، سنگ لاجورد دو درهم .\r\nهمه را درهم بسرش و هربار به وزن دو درهم و نيم تناول شود .\r\nحب ديگر كه در علاج سردرد ناشى از خلط بلغم و خلط سودا بسيار خوب است و تركيباتش به قرار زير است :\r\n\r\n13 - نسخه\r\nهليلهء كابلى ، بليله و آمله هريك سه درهم ، نمك چهار درهم ، اسطوقدوس دو درهم ، ايارج فيقرا هشت درهم ، پيه هندوانهء ابو جهل چهار درهم ، خاراگوش دو درهم ، قارچ چمنى هشت درهم ، تربد و سس صغير هريك پانزده درهم ، خربق سياه پنج درهم .\r\nهمه را درهم بسرش و به وزن دو درهم و نيم تناول شود .\r\nداروى تركيبى زير - كه از آب بيخهاى پخته درست مىشود - در علاج سردرد ناشى از بلغم ، سرگيجه و صرع مفيد است . داروهاى تركيبىاش از اين قرار است .\r\n\r\n14 - نسخه\r\nپوست بيخ كرفس و پوست بيخ رازيانه هريك ده درهم ، بيخ گورگياه ، پونهء كوهى ، سنبل الطيب ( علف گربه ) و زراوند غلتان ( زراوند ماده ) هريك هشت درهم ، شاهتره هفت درهم ، هليلهء زرد هشت درهم ، سس صغير چهار درهم ، مصطكى سه درهم و نيم ، اربه ( مريم نخودى كوهى ) چهار\r\n\r\n","description":"","footnote":"","page_name":" 458 ","page_number":486},
  {"content":"\r\n\r\nدرهم .\r\nاين داروها را همگى با چهار رطل آب بر آتش بپز تا يك رطل مىماند ؛ آنگاه به وزن چهار درهم ايارج فيقرا در آن مخلوط كن . هر روز سه اوقيه از اين دارو با يك درهم روغن كرچك تناول شود .\r\nآب‌پز دارويى ديگر كه در اسهال دادن و پاكسازى همه خلطهاى بدجنس بسيار تأثيربخش و مفيد است و تركيب زير را دارد :\r\n\r\n15 - نسخه\r\nهليلهء كابلى ، هليلهء زرد و هليلهء سياه هريك ده درهم ، آلوبخارا سى عدد ، تمر هندى پانزده درهم ، شاهتره هفت درهم ، خاراگوش سه درهم .\r\nهمه را با سه رطل آب بپز تا يك رطل و نيم مىماند . دوسوم آن يك رطل باقيمانده را با تربد يك درهم ، الوا چهار دانگ ، قارچ چمنى دو دانگ درهم بسرش و از آن تناول شود .\r\nاگر خواستى كه دارو كم‌تأثيرتر باشد ، اين تربد و الوا و قارچ چمنى را رها كن به جاى آنها ده درهم خيار چنبر دارويى تهى شده از هسته را در آن بسرش و از آن تناول شود .\r\n\r\nقرص علاج سردرد نيمه\r\nاگر كسى كه سردرد نيمه دارد اين قرص را حل كند و دوبار يا سه بار از آن بر پيشانى تا گيجگاه بمالد ، بهرهء زياد مىبيند و تركيباتش به قرار زير است :\r\n\r\n16 - نسخه\r\nزعفران پانزده مثقال ، زاج از نوع قلقند ( زاج سبز ) ده مثقال ، مرّ ، زاج بلورى ( شب ) ، افيون ، افشرهء غوره ، زاج زرد ( زاج شتر دندان ) هريك سه مثقال ، صمغ عربى پانزده مثقال .\r\nداروها را بكوب و با شراب گس‌مزه چنان بساى كه داروى شياف‌سازى را مىسايند و مىسرشند و قرصها از آن بساز و هرگاه نياز بدان افتاد قرص را در سركهء مخلوط با آب حل كرده و استعمال كن !\r\nداروى تركيبى ديگر كه در علاج سردرد نيمهء كهنه شده و هميشگى بسيار خوب است و تركيباتش به قرار زير است :\r\n\r\n17 - نسخه\r\nفلفل و زعفران خوب و چاق دو مثقال ، شير گياه شير سگ نيم مثقال ، چلغوز كبوتر نيم مثقال ، مركب صحافان كتب يك مثقال . داروها را ساييده و درهم آميخته با سركه بسرش و بر ماهيچهء گيجگاه و بر نيمهء دردمند پيشانى بمال !\r\n\r\n","description":"","footnote":"","page_name":" 459 ","page_number":487},
  {"content":"\r\n . \r\n","description":"","footnote":"","page_name":" 460 ","page_number":488},
  {"content":"\r\n\r\n\r\nگفتار دوم چشم و علاج بيماريهايش\r\nدر علاج چشم‌درد ، رمد و مواد ناباب به چشم ريختن ، شيافى هست كه چشم پزشكى از اهل باقلوس ( تافلوس « 1 » - نسخه . ) آن را درست كرده و در علاج رمد به چشم آمدن مواد زايد بسيار خوب است .\r\n\r\n1 - نسخه\r\nخشخاش شاخدار چهل و هشت مثقال ، انزروت بيست و چهار مثقال ، شادنه دوازده مثقال ، افيون دوازده مثقال ، افشرهء مهرگياه ( مردم گياه ) هشت مثقال ، صمغ عربى شانزده مثقال ، كتيرا دوازده مثقال . همه را با آب بسرش و استعمال كن !\r\nشياف تركيبى ديگر كه آن را خواب‌آور مىگويند . اين خواب‌آور در علاج چشم‌درد بسيار شديد و در چرك و كثافت زياد به چشم درآمدن بسيار نافع است .\r\n\r\n2 - نسخه\r\nخشخاش شاخدار ( ماميثا ) بيست و چهار مثقال ، انزروت هشت مثقال ، زعفران ، مرّ ، افيون و سوختهء زاج هريك هشت مثقال . صمغ عربى دوازده مثقال .\r\nهمه را با آب باران بسرشند و هربار با سپيدهء تخم‌مرغ در چشم كنند .\r\n\r\nداروى ارسطراطس\r\nاين دارو در علاج گرى چشم و رمد كهنه و هميشگى بسيار خوب است و براى علاج گوش كه\r\n\r\n\r\n","description":"","footnote":"\r\n( 1 ) - باقلوس كه چه عرض كنم ، امّا شايد تافلوس همان تفليس گرجستان باشد - م .\r\n","page_name":" 461 ","page_number":489},
  {"content":"\r\n\r\nچرك و ريم از آن آيد ، قرحهء داخل گوش كه صعب العلاج باشد و در علاج خورهء دهان نيز داروى خوبى است . تركيب اين دارو چنين است :\r\n\r\n3 - نسخه\r\nسوختهء مس دو مثقال ، مرّ يك مثقال ، سوخته زاج يك مثقال ، فلفل يك‌سوم مثقال ، زعفران نيم مثقال ، شراب نه اوقيه ، آب انگور منعقد شده چهار اوقيه و نيم .\r\nداروهاى خشك را بكوب و در اثناى كوبيدن شراب بر آن بپاش و هرگاه خشك شد ، آب انگور منعقد شده را بر آن بپاش و با آن بساى و در ظرفى بريز و بر آتش كم‌شدت بگذار بپزد . و در ظرفى مسين نگهدار !\r\n\r\nداروى تأليف فيلوكسانس ( فيلوكانسس - نسخه . )\r\nدر علاج درد شديد چشم و چرك و كثافت زياد چشم بسيار خوب است و تركيباتش از اين قرار است :\r\n\r\n4 - نسخه\r\nگل محمدى شاداب و ناخشكيده دو مثقال ، بزربنگ هشت مثقال ، كندر شش مثقال ، قاوت جو هجده درهم ، مرّ چهار مثقال .\r\nهمه را با شراب گس‌مزه بسرش و از آن قرص بساز و قرصها را در مداواى چشم به كار ببر ! داروى ديگر كه لهبى ( شعله‌ور ) يا لهتى ( نسخه ) نام دارد ، تركيبش چنين است :\r\n\r\n5 - نسخه\r\nسوختهء شستهء مس دوازده مثقال ، زعفران شش مثقال ، فلفل سفيد چهار مثقال ، مرّ و افيون هر يك چهار مثقال ، صمغ عربى دوازده مثقال .\r\nهمه را با شراب بسرش و استعمال كن !\r\n\r\nدارويى كه قبل از حمام رفتن استعمال كنند . اين داروى پيش حمامى در تراوش دادن كثافات از چشم خوب است\r\n. در علاج چشم بيمارى كه قبلا و در زمان سلامت كمتر رطوبت داشته است و اكنون كثافت زياد بيرون مىدهد ، در علاج چشم ورم كرده كه ورم تمايل به سپيدرنگى داشته باشد و آثارى از پيدايش و شروع رمد در آن ديده شود و رمدى كه سفيدى چشم را بر سياهى آن آورد ، بسيار خوب و دارويى مفيد است .\r\nبايد بيمار را وادار كرد كه همين‌كه دارو را به چشم كشيد به حمام برود . و بعد از آنكه به حمام رفت دارو را به كار ببرد . تركيب دارو چنين است :\r\n\r\n","description":"","footnote":"","page_name":" 462 ","page_number":490},
  {"content":"\r\n\r\n\r\n6 - نسخه\r\nسنگى كه سختسوس ( شجستوس - نسخه ) نام دارد هشت مثقال ، كندر هفت مثقال ، سوختهء شستهء مس ، افيون و صمغ عربى هريك هشت مثقال ، مرّ چهار مثقال .\r\nهمه را با شراب بسرشند و با سفيدهء تخم‌مرغ شل كنند و چندين بار در چشم چكانند .\r\nداروى تركيبى ديگر كه تأليف ارمياس ( اركياس - نسخه . ) چشم‌پزشك است ؛ درد چشم هر چند شديد باشد در يك روز از اين دارو آرام گيرد . و در علاج رمد كهنه شده نيز بسيار مفيد است .\r\n\r\n7 - نسخه\r\nالوا هشت مثقال ، سوختهء شستهء مس ، افيون و صمغ عربى هريك شانزده مثقال ، مرّ دوازده مثقال ، زعفران هشت مثقال ، جوش كوره چهار مثقال ، كندر سه مثقال .\r\nهمه داروها را با شرابى كه قنديسيون ( قندليسون - نسخه . ) نام دارد بسرشند . و هر دفعه آن را با سپيدهء تخم‌مرغ چنان مخلوط كنند كه دارو با اينكه در سپيده حل مىشود آبكى باشد . در مدت هر سه ساعت يا چهار ساعت از اين دارو به چشم كشند و آرام بنشينند و بياسايند و بعدا به حمام بروند .\r\nداروى تركيبى ديگرى كه داروى ملائكتى ( كليب - توله‌سگ - نسخه . ) ناميده مىشود ، آماس چشم را فرومىنشاند طورى كه فورا پس از استفاده اثرى از آماس نمىماند . تركيبات اين دارو به قرار زير است :\r\n\r\n8 - نسخه\r\nسرمه و اقاقيا هريك چهل مثقال ، جوش كوره شش مثقال ، سوختهء شستهء مس چهارده مثقال ، سفيداب سرب هشت مثقال ، سنبل و صمغ فيلزهره هريك چهار مثقال ، گند بيدستر ، الوا ، افيون و سوختهء زاج زرد هريك دو مثقال ، صمغ عربى چهل مثقال .\r\nمخلوط همه را درآبى كه گل محمدى در آن پخته است بسرش و هربار كه آن را استعمال مىكنى در سفيدهء تخم‌مرغ بريز و در آن حل شود طورى كه تمايل به پرمايگى داشته باشد .\r\nداروى چشم تأليف جالينوس - كه به داروى ساذج مشهور است - در علاج درد شديد چشم و در علاج بيماريهاى درازمدت چشم خوب است . تركيبات آن چنين است :\r\n\r\n9 - نسخه\r\nجوش كورهء شسته شانزده مثقال ، اقاقيا چهل مثقال ، سوختهء شستهء مس چهارده مثقال ، افيون ، صمغ فيلزهره ، ساذج ، سنبل الطيب ( علف گربه ) ، زعفران ، الوا و گند بيدستر هريك دو مثقال ، مرّ چهار مثقال ، سفيداب سرب و سرمهء شسته هريك هشت مثقال ، صمغ عربى چهل مثقال .\r\nهمه را با آب درهم بسرش و در وقت استعمال با سفيدهء تخم‌مرغ بهم زن !\r\nاين دارو اگر در شروع بيمارى چشم مصرف شود باز بسيار مفيد است .\r\n\r\n","description":"","footnote":"","page_name":" 463 ","page_number":491},
  {"content":"\r\n\r\nداروى چشم‌دردى به نام ققنس ( قعنس - نسخه . ) هست كه تأليف يكى از شهبانوها است و در علاج درد شديد چشم بسيار خوب است . تركيب اين دارو به قرار زير است :\r\n\r\n10 - نسخه\r\nجوش كوره شانزده مثقال ، سفيداب شسته چهل مثقال ، نشاسته ، كتيرا ، اقاقيا و افيون هريك دو مثقال ، صمغ عربى دوازده مثقال . همه را با آب باران درهم بسرش !\r\nوقتى كه نياز به استعمال بود و خواستى شياف چشم از آن سازى ، سفيدهء چهار تخم‌مرغ تازه را بر آن بريز و بهم زن !\r\nشياف صيفى - تابستانى ( صفى - برگزيده - نسخه . ) در علاج چشم‌درد بسيار مفيد است و تركيباتش به قرار زير است :\r\n\r\n11 - نسخه\r\nسوختهء شستهء جوش كوره ، گل شاموس و سفيداب سرب هريك بيست مثقال ، پوستهء نازك شستهء مس ، اقاقيا و پوست نازك كندر هريك دو مثقال ، كتيرا پنج مثقال ، صمغ عربى پانزده مثقال .\r\nهمه را با آب درهم بسرش و با سفيدهء تخم‌مرغ استعمال كن !\r\nداروى علاج درد چشم كه آن را به صورت شياف سازند و ستارهء شكست‌ناپذير ( كوكب نامغلوب ) نام دارد . اين دارو در تسكين درد شديد چشم ، در علاج جوش در چشم برآمده ، مو سرج ، قرحه‌هاى پليد ، قرحهء خوره‌اى ، و بيماريهاى كهنه و هميشگى چشم خوب است . چشم را جلا دهد و لكهء زشت را از آن مىزدايد . تركيبش به قرار زير است :\r\n\r\n12 - نسخه\r\nجوش كورهء سوختهء شسته و سفيداب شستهء سرب هريك شانزده مثقال ، نشاسته و سرمه هريك دوازده مثقال ، خاكستر بقاياى ته‌ماندهء ريخته‌گرى مس ، سوختهء سرب شسته و گل شاموس هر يك هشت مثقال ، مرّ دو مثقال ، افيون دو مثقال ، كتيرا هشت مثقال .\r\nهمه را با آب باران بسرشند .\r\nداروى چشم‌درد باوقراطس ( بارفراطس - نسخه . ) كه آزموده شده خوب است ، تركيب زير را دارد :\r\n\r\n23 - نسخه\r\nجوش كوره و زعفران هريك دوازده مثقال ، افيون و پوستهء نازك مس هريك شش مثقال ، پوستهء نازك پولاد خالص يا سوختهء سرب سياه شسته پنج مثقال ، سنبل الطيب ( علف گربه ) دو مثقال ، اقاقيا دو مثقال ، افشرهء گل محمدى و صمغ عربى هريك دوازده مثقال .\r\n\r\n","description":"","footnote":"","page_name":" 464 ","page_number":492},
  {"content":"\r\n\r\nهمه را با آب باران ( آب مقطر - نسخه . ) بسرشند . [ در نسخهء چاپ تهران پوستهء پولاد و سوختهء شسته سرب سياه هريك پنج مثقال آمده است . 
  ]\r\nچشم داروى گل - كه بيلس ( بقلس - نسخه . ) آن را ساخته است - در علاج درد شديد چشم ، چرك و كثافات زياد و آبكى در چشم ، جوش چشم و موسرج ( مورسرج - نسخه . ) بسيار خوب است . تركيبش چنين است :\r\n\r\n14 - نسخه\r\nپر گل محمدى تهى از كاسبرگ چهار مثقال ، زعفران چهار مثقال ، افيون يك ششم مثقال ، سنبل الطيب ( علف گربه ) يك ششم مثقال ، صمغ عربى سه مثقال .\r\nهمه را با آب باران بسرشند و با سفيدهء تخم‌مرغ به چشم كشند .\r\nداروى زيبا يا زيبايى نام كه در علاج بيماريهاى نامبردهء چشم بسيار خوب است ، تركيب زير را دارد :\r\n\r\n15 - نسخه\r\nگل محمدى پاك شده از كاسبرگ و شاداب بيست و چهار مثقال . زعفران دوازده مثقال ، نشاسته شش مثقال ، گلنار چهار مثقال ، افيون چهار مثقال ، كتيرا هشت مثقال .\r\nمخلوط اين داروها را با افشرهء برگ درخت سرو بسرشند .\r\nداروى تركيبى ديگر كه از تأليفات طارانطينوس مىباشد تركيباتش از اين قرار است :\r\n\r\n16 - نسخه\r\nگل شاداب محمدى دوازده مثقال ، خاكستر بقاياى گداختن مس در قالب ريخته‌گرى ، سنبل ، زعفران ، افيون و صمغ عربى هريك چهار مثقال ، با آب باران بسرشند .\r\nداروى تركيبى تأليف دياغوراس ( رياعوراس - نسخه . ) كه آن را بزرگ‌دارو نامند در علاج درد شديد چشم ، زدودن آثار جوش در چشم ، قرحهء ژرفار و هيجانى كه در قرنيهء چشم باشد ، موسرج ، چرك و كثافاتى كه از مدتها به چشم راه يافته است و در علاج رمد كهنه و ديرپا - كه علاجش دشوار است - بسيار خوب و تأثيربخش و مفيد است . تركيبات اين دارو از قرار زير است :\r\n\r\n17 - نسخه\r\nگل محمدى تر و تازهء تهى شده از كاسبرگ هفتاد و دو مثقال ، جوش كورهء سوختهء شسته بيست و چهار مثقال . زعفران شش مثقال ، افيون سه مثقال . سرمه سه مثقال را با آب باران درهم بسرشند و با شير در چشم كشند .\r\nبرخى از چشم‌پزشكان شش مثقال مرّ و دو مثقال زنگار را بر آن مىافزايند . و بعضى ديگر\r\n\r\n","description":"","footnote":"","page_name":" 465 ","page_number":493},
  {"content":"\r\n\r\nمرّ ، سه مثقال و صمغ عربى بيست و چهار مثقال را در آن وارد مىكنند .\r\nداروى تركيبى ديگرى كه دارو ياسمن نام دارد ، در زدودن چرك و پليدى در چشم و چشم‌درد بسيار خوب و مفيد است . تركيب دارو از قرار زير مىباشد :\r\n\r\n18 - نسخه\r\nاقاقيا و افشرهء ياسمن هريك چهل و هشت مثقال ، خاكستر باقىمانده در قالب ريخته‌گرى مسگران و زعفران ، هريك بيست و چهار مثقال ، افيون چهار مثقال : [ در نسخهء ديگرى افيون شش مثقال آمده است 
  ] ، مرّ چهار مثقال ، افشرهء گياه بنگ چهار مثقال ، سوختهء شستهء مس چهار مثقال و صمغ عربى چهل مثقال را با شراب بسرشند .\r\nداروى ديگر تركيبى كه به داروى سيبى مشهور است ، براى كسانى كه چشمشان تحمل داروهاى وارد به چشم را ندارند مفيد است . همچنين در علاج جوش چشم ، قرحهء ژرفا و پليد تازه ايجاد شده در طبقات قرنيهء چشم ، موسرج ، در زدودن چرك و پليديهاى زياد كه در چشم آيند و در بيماريهاى چشم كه تازه پيدا شده باشند بسيار خوب است . تركيب دارو قرار زير را دارد :\r\n\r\n19 - نسخه\r\nجوش كورهء سوختهء با شير خاموش شده شانزده مثقال ، سفيدآب شستهء سرب هشت مثقال ، زعفران چهار مثقال ، كتيرا دو مثقال .\r\nاين مخلوط با آب مقطر بسرشد و با سفيدهء تخم‌مرغ در چشم كشند .\r\nداروى تركيبى ديگر تأليف سورياس ( سورباس - نسخه . ) كه به نام او مشهور است و داروى سورباس ناميده مىشود ، داروى تجربه شده و خوبى است كه در علاج چشم‌درد كهنه شده ، در باز رويانيدن گوشت لازم از گوشهء اشك‌ريز چشم افتاده - كه اين بيمارى را دمعه ( اشك ) نامند - و در علاج خراج سربرآورده از گوشهء اشك‌ريز چشم - كه عبارت از ناصور است بسيار مفيد مىباشد . تركيباتش از اين قرار است :\r\n\r\n20 - نسخه\r\nجوش كورهء شسته و سنگ شادنهء سوختهء شسته . هريك بيست و هشت مثقال ، خاكستر ته‌ماند قالب ريخته‌گرى مسگران بيست و چهار مثقال ، مرّ چهل و هشت مثقال ، زعفران چهار مثقال افيون شش مثقال ، فلفل سفيد سى عدد ، صمغ عربى شش مثقال .\r\nاين مخلوط را با شراب بسرشند و با سفيدهء تخم‌مرغ بر جاهاى تازه بيمار شده بمالند مخلوط نهايى بايد آبكى باشد .\r\nبرخى از چشم‌پزشكان مقدار زعفران را به دوازده مثقال مىرسانند .\r\nداروى هوايى كه آن را داروى هندى هم مىنامند ، از آن داروهاى چشم است كه از هر نوع رمدى جلوگيرى مىكند . در علاج تباهى چشم و خارش چشم بسيار خوب است ، گوش\r\n\r\n","description":"","footnote":"","page_name":" 466 ","page_number":494},
  {"content":"\r\n\r\nزايدى را كه در ريزشگاه چشم پيدا مىشود مىخورد و لكهء زشت پيدا شده از اثر جوش و غيره را از چشم مىزدايد . اگر عادت كنند و از اين دارو به چشم كشند ، نمىگذارد چشم تيرگى بيند و در واقع بيمه‌اش مىكند . داروهاى وارد در تركيب اين دارو از قرار زيرند :\r\n\r\n21 - نسخه\r\nسفيداب سرب چهل و هشت مثقال ، جوش كورهء رهاورد قبرس بيست و چهار مثقال ، مركب نوشتنى هندى پنج مثقال ، ارمانيون [ ؟ 
  ] ، درهم قاطى شده‌اى كه آن را فسوريقون يعنى داروى گرى چشم نامند ، افشرهء غورهء خشكيده و افيون هريك پنج مثقال ، فلفل سفيد شش مثقال ، روغن بلسان هشت مثقال .\r\nهمه را در آب مقطر بسرشند و استعمال كنند .\r\nدر نسخهء ديگر اين دارو ، صمغ عربى شانزده مثقال و دارچين دو مثقال كوبيده را با همهء داروها بسرشند .\r\nداروى تركيبى ديگر براى چشم كه در علاج آماس كردن شديد چشم و ورم چشم - كه از شدت گرما باشد - داروى خوبى است ، تركيب زير را دارد :\r\n\r\n22 - نسخه\r\nافيون ، كتيرا ، فيلزهره و سفيداب هريك شش درهم ، صمغ عربى دوازده درهم . همه را بكوب و بساى و ريحان تر و تازه را در دو رطل آب بر آتش بپز تا يك‌سوم مىماند . آن را بپالاى و داروها همگى باهم با اين آب پاليده بسرش ! سپس شيافهايى به اندازهء نخود از آن بساز و در سايه خشك كن !\r\nهرگاه نياز به استعمال بود ، از اين نخودمانندها را بر تكه‌اى صدف يا سنگ فسان بمال و آب سرد يا شير پستان زن يا سفيدهء تخم‌مرغ و يا آب شنبليلهء بر آتش پخته را در اثناى ساييدن به كار گير ! نخودمانندها را در يكى از اين آبها خيس كن و بر صدف يا سنگ فسان بمال كه حك شود .\r\nبا ميل سرمه‌كشى صبحها يازده بار يا هفت بار در شب به چشم كشند ، تأثير حرارت را از بين مىبرد و رطوبت ناباب را از چشم مىخشكاند . آماس را فرومىنشاند و ديد را تقويت مىبخشد .\r\nداروى تركيبى ديگر كه در علاج رمد شديد ، در فرونشاندن آماس چشم ، در خشكانيدن ترشح چشم و در تسكين حرارت چشم بسيار خوب است ، تركيبش از اين قرارند :\r\n\r\n23 - نسخه\r\nخشخاش شاخدار چهل و هشت درهم ، زعفران بيست و چهار درهم ، افيون دوازده درهم ، فيلزهره و قرص ساخته از افشرهء بنگ سفيد خشك هريك شش درهم ، پرگل محمدى تازه و تر -\r\n\r\n","description":"","footnote":"","page_name":" 467 ","page_number":495},
  {"content":"\r\n\r\nكه سفيدرنك بوده و بيخ پرها كنده شده باشد - چهل درهم ، صمغ عربى چهل و هشت درهم .\r\nهمهء داروها را بكوب و در آب باران بساى ! و گياه شاه افسر - اگر سبز است و نخشكيده است - آبش را بگير و اگر خشكيده است با آب بپز و بپالاى و داروهاى ساييده را در آن آب بسرش ! حبهايى به اندازهء نخود از آن بساز و در سايه خشك كن و در وقت احتياج به همان دستور ذكر شده حب را در آب سرد يا شير پستان زن و يا سفيدهء تخم‌مرغ تر كن و بر صدف يا سنگ فسان بساى و سونش را در چشم بكشند و صبح و شام اين كار را تكرار كنند .\r\n\r\nاكسير قرمز\r\nنام داروى تركيبى ويژهء چشم است كه در علاج قرحهء داخل چشم ، اثر بد گذاشتن گرماى شديد بر چشم ، در برچيدن رطوبتهاى زياد كه به چشم آيند بسيار خوب است پلكها و رويهء چشم را نيرو مىبخشد و محكم مىكند . داروهاى تركيبى اكسير قرمز به قرار زير است :\r\n\r\n24 - نسخه\r\nافيون ، سنگ شادنه ، مس سوخته و مغز گندم هريك هشت درهم ، صمغ عربى چهل و هشت درهم ، سفيداب شصت و چهار درهم ، جوش كوره بيست و هشت درهم .\r\nسنگ شادنه و سوختهء مس را علىحده با آب خوب بساى و آنگاه با داروهاى ديگر مخلوط كن و اين‌بار همه را باهم بساى كه در عين ساييدن خشك باشند . گرد دارويى از آن به دست مىآيد . كه بايد مثل سرمه به چشم كشند .\r\nداروى تركيبى گذاشتنى بر چشم كه در علاج هيجان چشم از اثر گرماى شديد ، در برچيدن رطوبتهاى غير طبيعى از چشم ، در تسكين چشم‌درد و در نيروبخشى به چشم خوب و مفيد است . داروهاى تركيب شده باهم از قرار زيرند :\r\n\r\n25 - نسخه\r\nپر گل محمدى خشكيده ، پوست انار شيرين ناخشكيده و عدس هريك پنج درهم را با يك رطل آب بپز تا خوب مىپزد . سپس بپالاى و بكوب بسيار خوب بكوب و با آب و روغن گل بسرش و بر چشم بگذار و ببند !\r\nدارويى تركيبى كه در علاج درد چشم ناشى از حرارت بسيار خوب است . داروها از اين قرارند :\r\n\r\n26 - نسخه\r\nزعفران ، لبانه ، الوا ، مرّ ، افيون و انزروت هريك پنج درهم .\r\nهمه را بكوب و بساى و در سرآغاز پيدايش درد چشم از اين داروهاى ساييدهء مخلوط شده را با سركه و آب كاسنى يا آب خرفه يا آب بنگ و يا آب كشنيز سبز بر چشم بمال !\r\n\r\n","description":"","footnote":"","page_name":" 468 ","page_number":496},
  {"content":"\r\n\r\nاگر درد طول كشيد ، اين دارو را با يكى از آبهاى نامبرده كمى گرم كن و بر چشم و پيشانى و گيجگاه بمال !\r\nداروى ديگر كه تهيه‌اش آسان است و براى علاج آماسيدن چشم و چشم‌درد ناشى از حرارت مفيد است ، تركيبش از قرار زير است :\r\n\r\n27 - نسخه\r\nقاوت جو چهار درهم ، گلهاى كاجيرهء بيابانى دو درهم ، افيون يك درهم . همه را خوب بساى و با روغن گل بسرش و بر چشم بگذار !\r\nداروى به چشم كشيدنى زير به نام اسطاطيقوس ، كه در علاج تيره‌رنگ شدن و سرخ‌رنگ شدن چشم ، در چشم چكانند و اگر در حين شروع نزله‌ها ( آب از سر به چشم وارد شدن ) آن را به چشم كشند ، و اگر با داروى گلى كه اكثريت آن گل محمدى باشد مخلوط كنند ، بسيار بهره‌رسان است . تركيب اين دارو به قرار زير است :\r\n\r\n28 - نسخه\r\nجوش كوره ، سوختهء مس و الوا هريك يك جزء ، سنبل و مرّ هريك پنج جزء ، زعفران و افيون هر يك نيم جزء ، اقاقياى صاف و بىآلايش چهار جزء ، صمغ فيلزهره پنج جزء ، صمغ عربى چهار جزء .\r\nجوش كوره و سوختهء مس و الوا و اقاقيا را به مدت چهار ماه با آب نوشيدنى بساى و صمغ فيلزهره و زعفران و افيون را در هاون سنگى ديگر به مدت پنج روز بساى ! همه را بجز صمغ عربى باهم مخلوط كن و صمغ عربى را در آب حل كرده آب را بر داروهاى ساييدهء درهم مخلوط شده بريز و بساى تا خوب درهم مىآميزند . از اين درهم سرشته قرص يا حب بساز و از آن به چشم كشند ، خدا بخواهد شفا يابند .\r\nداروى تركيبى به چشم كشيدنى ديگر كه در علاج هر نوع چشم درد ناشى از نزله‌ها بسيار خوب است و تركيبش به قرار زير است :\r\n\r\n29 - نسخه\r\nبرگهاى تمشك را بفشر آبش را بگير و در هاون سنگى بكوب و بساى تا پرمايه و تا اندازه‌اى غليظ مىشود . به وزن و اندازهء آب برگ تمشك صمغ عربى را در آب حل كن تا به قوام عسل درمىآيد ؛ آنگاه آن را با آب افشرهء برگ تمشك مخلوط كن و چند روزى هر روز اين مخلوط را درهم بسرش تا آبكى بودنش نمىماند و مىتوانى از آن حب بسازى ، حب از آن بساز و در سايه خشك كن . و از اين حبها را در چشم كشند .\r\n\r\n30 - [ نسخه 
  ]\r\nدر علاج قرحه ، جوشها و چرك و پليدى چشم بدان ! كه شياف ستارهء شكست‌ناپذير\r\n\r\n","description":"","footnote":"","page_name":" 469 ","page_number":497},
  {"content":"\r\n\r\n( كوكب ) - كه ذكر شد - بسيار خوب است . شياف ياسمن و شياف سيبى هم بسيار خوبند .\r\nشياف مشهور به باحور - كه تأليف باحور حكيم است - در علاج بيماريهاى كهنه شدهء چشم و در علاج چرك و پليدى چشم بسيار خوب است و تركيبش از قرار زير است :\r\n\r\n31 - نسخه\r\nتوتيا سى و دو مثقال ، سوختهء مس بيست و دو مثقال ، زعفران شانزده مثقال ، مرّ شانزده مثقال ، سنگ شادنه ده مثقال ، فلفل سفيد چهل دانه ، صمغ عربى چهل مثقال .\r\nهمه را با شراب بسرش و استعمال شود .\r\nدر نسخهء ديگرى افيون بيست مثقال بر آن اضافه شده است .\r\n\r\n32 - [ نسخه 
  ]\r\nداروى علاج ترك در قرنيهء چشم : ( سوزش در قرنيه - نسخه . ) شياف گلى است - كه سابقا ذكر شد - و در علاج هر نوع از مورسرج مفيد است .\r\nداروى گرد تركيبى زير گودشده‌هاى قرنيهء چشم را پر مىكند و شفا مىدهد :\r\n\r\n33 - نسخه\r\nسوختهء صدف بزرگ و درشت و سنگ شادنه از هريك يك درهم را بكوب و بساى و درهم مخلوط كن و به چشم كشند .\r\n\r\n34 - [ نسخه 
  ]\r\nدر علاج غرب ( ورم كوچك در گوشهء اشك ريز ) همان داروى تأليف سورياس بسيار خوب است . علاوه بر اين در زدودن سپيدى بر چشم آمده و در علاج اثر قرحه خوب است .\r\n\r\n35 - [ نسخه 
  ]\r\nداروى قبطى مصرى - كه از داروهاى مشهور چشم است - در زدودن لكهء سپيد چشم بسيار خوب است .\r\n\r\n36 - [ نسخه 
  ]\r\nشياف هندى - كه گفتيم هوايى نام دارد - در زدودن لكهء سفيد چشم خوب است .\r\n\r\n37 - [ نسخه 
  ]\r\nپشك سام ابرص ( ماترنگ ) را نيز در چشم كشند لكه سفيد چشم را مىزدايد .\r\nشياف زرد - كه به داروى ضد تيرگى چشم مشهور است - در علاج پرده بر چشم آمدن ، تاريك ديدن ، بيماريهاى ديرپاى چشم و در علاج زدودن لكهء چشم و در نرم كردن سفت شدگى در چشم بسيار خوب است . تركيب شياف زرد به صورت زير است :\r\n\r\n38 - نسخه\r\nجوش كوره بيست و چهار مثقال ، افشرهء غورهء خشكيده ( كم‌آب ) دوازده مثقال ، نشادر دوازده مثقال ، افيون هشت مثقال ، صمغ عربى بيست و چهار مثقال ، سفيداب سرب بيست و چهار مثقال ، زعفران شانزده مثقال ، فلفل سفيد بيست و چهار مثقال . همه را با آب باران بسرش !\r\nداروى شگفت‌انگيز زير تأليف مسيح است و در علاج لكهء سفيد برداشتن از چشم و دمعه ( اشك‌ريزى بدون سبب ) خوب است . پردهء بر چشم آمده را مىزدايد ، هر نوع زبرى و آماس پلكها را شفا مىدهد و نيروى ديد را بسيار افزايش مىدهد .\r\n\r\n","description":"","footnote":"","page_name":" 470 ","page_number":498},
  {"content":"\r\n\r\n\r\n39 - نسخه\r\nتوتياى هندى دو درهم و نيم ، سرمهء اصفهانى چهار درهم ، مرغش ( پيريت سفيد ) دو درهم و نيم ، سوختهء مس دو درهم و دوسوم درهم ، جوش نقره و جوش طلا هريك يك درهم ، شادنه يك درهم ، مرجان ( بدل مرجان ) ، مرواريد ريز و پوستهء نازك مس هريك دو دانگ ، سوختهء درمنه دو درهم و دوسوم درهم ، آب شيشه مقطر نيم درهم ، شيشهء فرعونى نيم درهم .\r\nاين داروها را همگى در آب باران بساى و وقتى كه كاملا سوده شدند و ديگر نياز به ساييدن نداشتند ، كافور ساييده به وزن يك دانگ و مشك به وزن يك قيراط را در آن ريز و خوب بهم زن و درهم بسرش و از آن حب بساز و در سايه خشك كن ! هربار كه لازم بود ، آن را با آب تر كن و بر صدف بساى و سونش را به چشم كشند .\r\nداروى تركيبى ديگر كه در زدودن لكهء سفيد چشم اثر شگفت‌آور دارد و بارها به تجربه رسيده است ، تركيبش چنين است :\r\n\r\n40 - نسخه\r\nسونش سوختهء سرب سياه دو درهم ، جيوه ( سيماب ) يك درهم . هر دو را بساى و در لولهء نى بريز و دهانهء لوله را با خمير نان ببند و بندهاى نى را همگى در خمير بپيچ و گل آمادهء كار تنورسازان را - كه با مو قاطى مىشود - بياور و لولهء نى پيچيده در خمير را در آن گل بپيچ و آن گل را با گل عادى بينداى و بر آتش زغال افروخته بگذار تا سخت گردد و سفال سرخ كرده مانند مىشود ؛ آنگاه نى را بيرون آور ! مىبينى كه دارو شياف‌ماننده شده است . يا جوش كورهء سفيد رنگ ساييده به وزن سه درهم را بر اين داروى متشكل از سيماب و سوختهء سرب سياه اضافه كن و به نى انبوبى ديگرش منتقل كن و همان عمل اول را تكرار كن تا سفال‌مانندى سخت مىشود .\r\n\r\n41 - [ نسخه 
  ]\r\nچندين برگ گياه كتان را كه قبل از باران ديدن برچيده شده‌اند بياور و خشك كن ! يك درهم از آن را با نيم درهم مرواريد ناسفته بساى تا خوب ساييده مىشوند . سپس با ساير داروهاى سابق الذكر قاطى كن و باز بساى تا گردمانند مىشوند . هرگاه خواستى چشم بيمار را مداوا كنى ، سه روز افشرهء بيخ سوسن را به چشم كشند و بعدا از اين دارو استعمال كنند و پس از آن يك روز در ميان آب بيخ سوسن و روز ديگر از اين دارو را به چشم كشند .\r\nداروى گرد در علاج لكهء سفيد چشم ؛ كه تركيبش به قرار زير است :\r\n\r\n42 - نسخه\r\nزنگار ، اندران و سوختهء خرچنگ رودخانه هريك پنج درهم ، پيه هندوانهء ابو جهل دو درهم و نيم ، زهرهء گاو نر و بورهء ارمنى هريك دو درهم ، نمك سنگ بلورى سه درهم ، فلفل سفيد بيست درهم ، كف دريا چهار درهم ، پوست تخم‌مرغ كه جوجه از آن بيرون آمده است سه درهم ، سونش سنگ فسان پنج درهم ، پشك سوسمار ده درهم ، مرواريد ناسفته چهار درهم . همه را ساييده درهم\r\n\r\n","description":"","footnote":"","page_name":" 471 ","page_number":499},
  {"content":"\r\n\r\nقاطى كن و در چشم ريزند .\r\nدر علاج سبل سرمه‌مانندى هست كه آزموده شده است بسيار پسنديده است و تركيب زير را دارد :\r\n\r\n43 - نسخه\r\nپوست تخم‌مرغى را كه تازه جوجه از آن بيرون آمده است با سركهء بسيار تند پرمايه قاطى كن و ده روز پياپى باهم بپزند . آنگاه حاصل را بپالاى و در تنگه‌اى شيشه‌اى سفالى بريز و در جايى سرپوشيدهء نزديك به جاى آفتابگير بگذار تا خشك مىشود . خشكيده را بساى و در چشم كشند .\r\n\r\n44 - [ نسخه 
  ]\r\nعلاج دمعه ( اشك بدون اراده ) با شياف تأليف سورياس است - كه ذكر شد . شياف انطوسامون هم - كه بعدا ذكر مىشود - خوب است . شياف زدودن لكهء سفيد هم كه تأليف مسيح است و توتيا به همراه دارد و ذكر شد ، خوب است .\r\n\r\n45 - [ نسخه 
  ]\r\nدر علاج ستبرى و سفت‌شدگى پلكها ، داروى موسوم به نوسامدورس ( بوساندروس - نسخه . ) - كه در بحث از علاج گرى مىآيد - داروى ارسطراطس - كه ذكر شد - و داروى تأليف مسيح كه با توتيا مىسازند و براى لكهء سفيد به چشم بود و ذكر شد همگى خوبند .\r\nشياف قبطى مصرى در علاج سفت شده‌ها و لكهء سفيد چشم بسيار خوب است و پوستهء سخت را فورا پاره مىكند و از بين مىبرد . تركيب شياف قبطى مصرى به قرار زير است :\r\n\r\n46 - نسخه\r\nزنگار و اندران هريك شش مثقال ، نمك سنگ بلورى سه مثقال ، پيه هندوانهء ابو جهل سه مثقال و دوسوم مثقال ، زهرهء گاو دو مثقال ، بورهء سياه يك مثقال و نيم ، فلفل چهاردانه و عسل بسيار خوب يك اوقيه و نيم كه مجموع داروها به نه اوقيه مىرسند .\r\nهمه را درهم مخلوط كن و در ظرفى نگهدار و در وقت لازم از آن استعمال شود .\r\nشياف ديگر كه ارطوسامون ( ارسطوشامون - نسخه . ) نام دارد ، در علاج پليدى در چشم آمدن هميشگى ، سنگينى پلكها ، زبرى پلكها ، تحليل رفتن از چشم ، كاهش مواد لازم چشم ، خورگى در چشم ، رطوبت زياد از حد لازم در چشم ، برآمدن پرده‌مانند بر چشم و در علاج اثر جوش و سخت‌شده‌ها داروى بسيار خوبى است و تركيباتش از اين قرار است :\r\n\r\n47 - نسخه\r\nسرمه چهار مثقال ، سوختهء مس و سفيداب سرب هريك دو مثقال . زعفران ، مرّ ، پوست كندر ، زنگار و عدس سبزرنگ هريك يك مثقال ، فلفل سفيد نيم مثقال ، صمغ عربى دو مثقال .\r\nهمه را با شراب بسرش و هرگاه از آن استفاده كردى ، مقدارى را در آب حل كن و استعمال\r\n\r\n","description":"","footnote":"","page_name":" 472 ","page_number":500},
  {"content":"\r\n\r\nگردد .\r\nشياف زرد - كه نامش فانحريطس ( فالخريطس - نسخه . ) است - در علاج گرى چشم ، خورهء گوشه‌هاى اشك‌ريز چشم ، خارش بسيار شديد چشم و سنگينى پلكهاى چشم بسيار خوب است .\r\n\r\n48 - نسخه\r\nجوش كوره هشتاد مثقال و زاج سفيد چهل مثقال را با آب مقطر يا آب باران بسرشد و در سايه خشك گردد .\r\n\r\nعلاج گرى چشم و خارش چشم\r\nشياف هندى كه آن را هوايى ناميديم در علاج خارش چشم خوب است .\r\nداروى به چشم كشيدنى تأليف پزشك چشم قريطس ، در علاج خارش چشم و ستبر شدن پلكهاى چشم مجرب است و هرگز خطا نمىكند . تركيبش به قرار زير است :\r\n\r\n49 - نسخه\r\nجوش كورهء رهاورد قبرس بيست و چهار مثقال ، سنگ شادنه شش مثقال ، [ در نسخهء ديگر شانزده مثقال آمده است . 
  ] همه را مىكوبى تا قاوت مانند مىشود . سپس با عسل بسرش و بعد از سرشتن در عسل آن را آتش زن و با شراب پاشيدن خاموشش كن ! بعد از آن خشك و ساييده شود و داروى گردماننده گردد و به چشم كشند .\r\n\r\nسرمهء فاقيطون\r\nاين دارو در علاج خارش چشم ، رطوبتهاى غير طبيعى چشم ، خوره در اشك‌ريز گاهها و گرى شديد در پلكها بسيار خوب است .\r\n\r\n50 - نسخه\r\nجوش كوره را به قطعه‌هاى ريز تبديل كن و با عسل بسرش و در سبوى سفالين بريز و دهانهء سبو را با گل بينداى ! آنگاه سبو را در ميان زغال افروخته قرار ده و همين‌كه جوش كوره شروع به سوختن كرد ، متوجه دودش باش ! تا دود مايل به سياه است بگذار بسوزد كه نرسيده است ؛ همين‌كه دود سفيد شد ، نشان از رسيدن دارد ؛ بيرونش آور و چندان شراب بر آن بپاش كه سردش كند . سپس در هاون بريز و بساى و خشك كن و نگهدار .\r\nبا سرمه‌اى كه مىخواهى دارويى باشد از اين دارو مخلوط كن .\r\n\r\n","description":"","footnote":"","page_name":" 473 ","page_number":501},
  {"content":"\r\n\r\n\r\n51 - سرمهء ديگر\r\nاز جوش كورهء با عسل در سبو سوختهء نسخهء قبل هشت مثقال ، سوختهء مس هشت مثقال ، سرمهء عادى هشت مثقال .\r\nهمه را باهم بساى و درهم بياميز ، صبحها و شامگاهان بر پلكها بمالند .\r\n\r\nشياف ابولونيوس ( اتولونبوس - نسخه . )\r\nدر علاج گرى پلكها ، ريزش مژه و بيماريهاى كهنه و پايندهء چشم بسيار خوب است .\r\n\r\n52 - نسخه\r\nسوختهء شستهء شادنه سى و دو مثقال ، سوختهء شستهء مس شانزده مثقال ، سنگ سجيسطوس يا سجلسطوس [ ؟ 
  ] سوختهء شسته سى و دو مثقال ، زنگار حل شده شانزده مثقال ، افيون سه مثقال ، [ در نسخهء ديگر افيون شش مثقال آمده است . 
  ] ، جوش كوره چهار مثقال ، سوختهء زاج زرد چهار مثقال . صمغ عربى شانزده مثقال .\r\nهمه را باهم مخلوط كرده و با آب باران بسرشند .\r\nدر علاج آب در چشم آمدن و مو از چشم آمدن دارويى هست كه فاسنوس ( فاسيوس - نسخه . ) تأليف كرده و مخصوصا در علاج آب به چشم آمدن بسيار خوب است .\r\n\r\n53 - نسخه\r\nزهرهء گاو نر را در ظرفى مسين بريز و بگذار ده روز بماند . سپس مرّ دوازده مثقال ، زعفران ، روغن بلسان و گاوشير هريك دو مثقال ، فلفل دوازده دانه ، عسل بسيار خوب دو برابر زهرهء گاو را به آن اضافه كرده همه را درهم مخلوط كن در ديك مسين بر آتش بگذار تا بپزد . بعدا در حقهء ساخته از مس آن را نگهدار !\r\n\r\nداروى تأليف بولوسيوس\r\n\r\n54 - نسخه\r\nكف دريا را بر چيزى سفالين بسوزان و خاكسترش را بساى و با خون كنه بسرش . و سرشته را در قوطى دارويى ساخته‌شده از شاخ حيوان ريز و نگهدار و هرگاه موى زايد را از چشم و پلك بركندى از اين دارو بر آن بمال !\r\n\r\nداروى فيلوكسانس\r\nدر علاج مواد بد و ناپسند زياد در چشم و درد شديد چشم بسيار خوب است .\r\n\r\n","description":"","footnote":"","page_name":" 474 ","page_number":502},
  {"content":"\r\n\r\n\r\n55 - نسخه\r\nگل محمدى تر و تازه دو مثقال ، بزر بنگ هشت مثقال ، كندر شش مثقال ، مرّ چهار مثقال ، قاوت جو هجده مثقال ، يك عدد زردهء تخم‌مرغ برشته ، افشرهء مردم گياه ( مهرگياه ) چهار مثقال ، زعفران دو مثقال ، افيون چهار مثقال .\r\nهمه را با شراب گس‌مزه بسرش و قرصها از آن بساز و استعمال كن !\r\nشياف ديگرى كه آن را هندى و شاهى هم مىگويند ، در علاج تازه آب به چشم آمدن و جلوگيرى از پيدايش پرده بر چشم و رفع رطوبت غير طبيعى خوب است و اثر قرحه را از چشم مىزدايد .\r\n\r\n56 - نسخه\r\nسوختهء شستهء جوش كوره شانزده اوقيه ، مركب هندى شش اوقيه ، سفيداب سرب چهار اوقيه ، فلفل سفيد شش اوقيه ، زهرهء يك كفتار ، زهرهء هفت شقراق « 1 » - كه گويند ماهى شبوط است - زهرهء چهار كبك ، شير خشخاش - كه همان افيون است - يك اوقيه ، روغن بلسان دو اوقيه ، گاوشير و سكبينه هريك دو اوقيه . صمغ عربى دوازده اوقيه .\r\nهمهء اين داروها را با افشرهء رازيانه يا - با افشرهء گياهى كه آن را ايرافلپوس گويند بسرش !\r\nداروى ديگر كه در علاج تاريكى به چشم آمدن و جلوگيرى از آب آمدن به چشم در شروع آن بسيار خوب است .\r\n\r\n57 - نسخه\r\nزهرهء خرس چهار درهم ، گاوشير و فلفل هريك سه درهم ، روغن كهنهء زيتون ، روغن بلسان و افشرهء رازيانهء سبز هريك دو درهم ، جوش كوره يك درهم ، عسل يك اوقيه .\r\nهمه داروها را كوبيده درهم بسرش و در تنگه‌اى پاكيزه بريز و بگذار به مدت هفت روز زير آفتاب باشد . به وسيله ميل سرمه‌كشى صبح و شام آن را در چشم كشند .\r\nداروى ديگر كه در علاج شبكورى ، تم به چشم آمدن ، در علاج كسانى كه دور را خوب مىبينند و از نزديك نمىبينند و در علاج جمع آمدن آب در چشم بسيار خوب است و تركيبات دارويى زير را دارد :\r\n\r\n58 - نسخه\r\nزهرهء كلاغ سياه ، زهرهء كبك ، زهرهء كلنگ ، زهرهء كفتار و زهرهء بز هريك دو درهم ، عسل پاليده و\r\n\r\n\r\n","description":"","footnote":"\r\n( 1 ) - شقراق : شير گنجشك - معين . شقراق پرنده‌ايست از كبوتر بزرگ‌تر - لاروس . شبوط تيره‌اى از ماهيها - المنجد .\r\nدر نسخهء چاپ تهران سفار به جاى شقراق است . سفار : قطعه‌اى آهنى يا چرمى كه بر بينى شتر بندند - لاروس .\r\n","page_name":" 475 ","page_number":503},
  {"content":"\r\n\r\nصاف شده از موم سه درهم ، روغن بلسان يك درهم و نيم .\r\nهمه را ساييده درهم مخلوط كن و صبح و شام به چشم كشند .\r\n\r\nعلاج از كارافتادگى چشم\r\nشياف زرد - كه ذكر شد - در علاج ناتوان شدن نيروى ديد بسيار خوب است . شياف همراه توتياى تأليف مسيح - كه در علاج لكهء سفيد چشم ذكر شد - نيز خوب است .\r\nشيافى كه پولس حكيم آن را به كار مىبرد ، تركيب زير را دارد :\r\n\r\n59 - نسخه\r\nاقاقيا ، گل محمدى خشكيده و شاه افسر هريك چهل و هشت مثقال ، خاكستر باقىمانده در قالب ريخته‌گرى مسگران بيست و چهار مثقال ، مهرگياه دوازده مثقال ، بزر بنگ هجده درهم ، افيون شش مثقال ، صمغ عربى چهل مثقال ، شراب نه اوقيه ، آب باران نه اوقيه .\r\nآب و شراب درهم مخلوط شوند و گل محمدى و شاه‌افسر و بنگ و ثمر مهرگياه يا پوست بيخ مهرگياه را در آن آب و شراب ريز و سه شبانه‌روز يا پنج شبانه‌روز بخيسند . بعد آن را بفشر و افشره را بگير و داروها را بدان بسرش و شياف چشم از آن بساز و استعمال كن !\r\n\r\nداروى باسليقون ( پادشاهى ) ( 1 )\r\nكسى كه كاملا تندرست است و گلايه از چشمش ندارد ، هر روز اين دارو را به چشم كشد بسيار بهره بيند . اين دارو چشم را جلا مىدهد و نيروى چشم را نگهدارى مىكند و نمىگذارد كاهش يابد .\r\n\r\n60 - نسخه\r\nجوش كوره و كف دريا هريك ده درهم ، سوختهء مس پنج درهم ، سفيداب و نمك سنگ بلورى هر يك سه درهم ، نشادر و فلفل دراز هريك دو درهم ، ميخك و اشنه ( دوال ) هريك يك درهم ، فلفل چهار درهم ، كافور نيم درهم . همه را بكوب و بساى و به چشم كشند .\r\nباسليقون ( 2 ) - كه در اثربخشى و بهره‌رسانى با اولى برابر است .\r\n\r\n61 - نسخه\r\nجوش كوره هفت درهم ، سنگ شادنه و فلفل دراز هريك دو درهم ، نشادر دو درهم ، سوختهء مس ، فلفل ، سفيداب و نمك سنگ بلورى هريك پنج درهم ، كف دريا چهار درهم ، نمك هندى ، ميخك ، حماما ( هل ) ، دوال و سنبل هريك يك درهم . كوبيده و ساييده آماده شوند و به چشم كشند .\r\nداروى ديگر كه ديد را تقويت مىكند و چشم را نگهدار است و اشك بدون رويّهء چشم را\r\n\r\n","description":"","footnote":"","page_name":" 476 ","page_number":504},
  {"content":"\r\n\r\nمىخشكاند .\r\n\r\n62 - نسخه\r\nسرمهء عادى را مدت بيست و يك شبانه‌روز در آب باران يا آب مقطر خم‌آب « 1 » بخيسان ! از اين سرمه دوازده درهم ، مرغش ( پيريت سفيد ) هشت درهم ، توتيا و جوش كوره هريك دوازده درهم ، مرواريد ريز ناسفته دو درهم ، مشك به وزن دو دانگ ، كافور يك دانگ ، زعفران و ساذج هريك يك درهم .\r\nداروها را يكىيكى جدا از همديگر بكوب و آنگاه سرمه و مرغش و جوش كوره و توتيا و مرواريد را هرروزه با آب چندين بار بساى تا آبش برچيده مىشود ؛ آنگاه ساذج و زعفران را با اين داروها در هاون بريز و خوب بساى و بعد از آن مشك و كافور را نيز با آنها در هاون بساى و در ظرفى شيشه‌اى بريز و صبح و شام - هرچند سالم و خوب هم باشى - از اين دارو به چشم بكش ! كه نيروى ديد را افزايش مىدهد و چشم را محافظت مىكند .\r\nگرد دارويى براى چشم كه چشم را جلا دهد و ديد را تقويت بخشد .\r\n\r\n63 - نسخه\r\nشادنهء شسته و سوختهء مس هريك پنج درهم ، الواى سقوطرى و بورهء ارمنى هريك يك درهم ، زنگار ، فلفل سفيد ، فلفل دراز ، پيه هندوانهء ابو جهل ، زعفران و ننه‌حوا هريك نيم درهم .\r\nهمه را باهم مخلوط كرده و كوبيده و ساييده از آن در چشم ريزند .\r\n\r\n\r\n","description":"","footnote":"\r\n( 1 ) - منظور آبى است كه در نتيجهء تراوش از خم سفالين جمع مىشود .\r\n","page_name":" 477 ","page_number":505},
  {"content":"\r\n . \r\n","description":"","footnote":"","page_name":" 478 ","page_number":506},
  {"content":"\r\n\r\n\r\nگفتار سوم بيماريهاى گوش ، قرحهء بينى و معالجهء آنها\r\n\r\nدر علاج ورم ، چرك كردن و سنگين شدن گوش\r\n\r\n1 - داروى ارسطراطس -\r\nكه در بحث علاج چشم آمد - براى گوشى كه چركين باشد بسيار خوب است .\r\nداروى تركيبى ديگر كه در علاج درد گوشى - از هرچه باشد - و در علاج هر نوع قرحهء گوش خوب است ، تركيباتش از قرار زير است :\r\n\r\n2 - نسخه\r\nمرّ يك مثقال ، كندر سه مثقال ، بورهء قرمز سه مثقال ، زعفران چهار مثقال ، افشرهء خشخاش دو مثقال ، بارزد دو مثقال ، مغز بادام بيست عدد .\r\nهمهء اين داروها را بساى و با سركه بسرش و از آن قرصها بساز و هرگاه نياز به استعمالش بود قرص را حل كن و اگر براى علاج درد شديد گوش آن را به كار مىبرى قرص را در روغن گل حل كن و در گوش بچكان و اگر مصرفش براى علاج سنگينى گوش است ، آن را در سركه حل كن و در گوش بچكان !\r\nدارويى از غالينوس ( عالينس - نسخه . ) كه به داروى پسنديده‌اش نام مىبرد ، تركيباتش از اين قرار است :\r\n\r\n3 - نسخه\r\nمرّ چهار مثقال ، الوا چهار مثقال ، كندر سه مثقال [ در نسخهء ديگر يك مثقال 
  ] ، زعفران سه مثقال ، بورهء قرمز سه مثقال ، افشرهء خشخاش سه مثقال ، مغز بادام تلخ سى عدد ، بارزد دو مثقال .\r\nبا سركهء بسيار خوب همه را بهم زن تا مانند عسل قوام گيرد .\r\n\r\n","description":"","footnote":"","page_name":" 479 ","page_number":507},
  {"content":"\r\n\r\nداروى ديگر از داروهاى تأليف غالينوس ( عالينس - نسخه . ) كه در علاج درد بسيار تاقت‌فرساى گوش و ورم گوش بسيار خوب است :\r\n\r\n4 - نسخه\r\nبارزد دو مثقال ، دارچين دو مثقال ، مرّ هشت مثقال ، زعفران هشت مثقال ، بورهء قرمز سه مثقال ، كندر چهار مثقال .\r\nهمه را در سركهء تند و صاف بسرش تا به قوام عسل درآيد و سپس استعمال كن !\r\nداروى تركيبى ديگر كه در علاج ورم گوش ، ريم و چرك گوش و درد گوش كهنه شده و مزمن بسيار خوب است .\r\n\r\n5 - نسخه\r\nمغز باقلى مصرى - كه تلخ‌مزه است - زاج بلورى ، فلفل سفيد ، بورهء قرمز ، زعفران ، افيون ، پوست انار ، مرّ ، كندر و سنبل هريك دو مثقال . گند بيدستر يك مثقال .\r\nهمه را در عسل و سركهء به اندازهء كافى براى سرشتن داروها درهم بسرش و استعمال كن !\r\nبرخى از طبيبان معالج گوش عسل را شش مثقال ذكر كرده‌اند .\r\nداروى بروطانس ( بروطالس - نسخه . ) - كه ضمن داروهاى تأليف او در علاج درد گوش است - تركيب زير را دارد :\r\n\r\n6 - نسخه\r\nزعفران ، مرّ و سنبل هريك نيم مثقال ، سوختهء مس سه چهارم مثقال ، افيون نيم مثقال ، گند بيدستر يك‌سوم مثقال ، زاج بلورى ( شب يمانى ) يك مثقال ، زاج بلورى از نوع مدور - كه زبان‌گز است - يك مثقال .\r\nاين داروها را همگى ساييده درهم مخلوط كن !\r\nاگر چرك و خونابه از گوش مىآيد ، از اين دارو در دوشاب بپز و در گوش بچكان !\r\nاگر درد بسيار شديد در گوش احساس مىشود ، آن را با روغن گل قاطى كن و در گوش بريز !\r\nاگر كرم در گوش هست ، دو مثقال خربق سياه را به دارو بيفزاى و در گوش بچكان !\r\nداروى تركيبى ديگر كه در علاج گوش چركين بسيار خوب است :\r\n\r\n7 - نسخه\r\nچشم انار ، پوست انار ، زراوند ، زاج زرد ، زاج رهاورد قبرس . مازو و سونش مس هريك يك مثقال ، مرّ ، كندر ، زاج سبز ( قلقند ) بوداده و زاج بلورى هريك نيم مثقال .\r\nهمه را در سركه بساى و درهم بسرش و قرصها از آن بساز و استعمال كن !\r\nداروى تأليف انطيقاطوس ( انطيفاطرس - نسخه . ) كه در علاج درد تاقت‌فرساى گوش\r\n\r\n","description":"","footnote":"","page_name":" 480 ","page_number":508},
  {"content":"\r\n\r\nبسيار مفيد است :\r\n\r\n8 - نسخه\r\nزعفران دو اوقيه ، زاج بلورى و اندران هريك نيم اوقيه ، تفالهء روغن سوسن يا تفالهء روغن زيتون آبيارى شده دو اوقيه .\r\nهمه را با شراب مخلوط با عسل بساى و يا با شراب شيرين‌مزه بساى و درهم بسرش تا به قوام عسل درمىآيد ، سپس استعمال شود .\r\nبعضى از پزشكان گوش مرّ يك اوقيه و نشادر يك اوقيه را در اين داروى تركيبى وارد مىكنند .\r\nداروى تركيبى ديگر كه در علاج گوش گرانى ، وزوز و صداهاى گوش بسيار خوب است .\r\n\r\n9 - نسخه\r\nخربق سفيد يك مثقال ، بورهء قرمز يك چهارم مثقال و گند بيدستر نيم مثقال را با سركه همه را درهم بياميز !\r\nكسى كه آن را استعمال مىكند بايد اطمينان كامل داشته باشد كه اين دارو از آن داروهاى بسيار خوب و ممتاز است .\r\nداروى تركيبى ديگر در علاج گوش كه اسمش جلهرونى است و در علاج بيماريهاى كهنه شده و پايندهء گوش داروى خوبى است .\r\n\r\n10 - نسخه\r\nخربق سفيد ، مرّ ، كندر ، زعفران ، گندبيدستر و افيون هريك چهار مثقال ، زاج سبز ( قلقنت ) شش مثقال ، فلفل دو مثقال .\r\nسركه را با پوست انار بر آتش بپز تا پوست انار را از هم مىپاشد . مر ، افيون ، گند بيدستر و كندر را در آن سركه بريز و بگذار بخيسند . بعد از آن خربقو زعفران و فلفل و زاج سبز ساييده را بر آنها اضافه كن و خوب بساى تا كاملا درهم مىآميزند ؛ آنگاه شراب و عسل درهم مخلوط شده را بر آنها بريز و بهم زن تا به قوام عسل شل و كم‌مايه درآيند . هرگاه نياز به استعمالش بود كمى از آن را شل‌تر كن و به حالت ولرم در گوش دردمند بچكان . در حقيقت اين دارو از آن داروهاى شگفت‌انگيز بوده و در خوبى كم‌نظير است .\r\nداروى ديگر ، كه در انواع حالات درد گوش و در همه نوع قرحه‌اى كه در گوش پديد مىآيد داروى خوبى است .\r\n\r\n11 - نسخه\r\nمرّ يك مثقال ، كندر سه مثقال ، [ در بعضى نسخه‌ها هفت مثقال 
  ] ، بورهء قرمز سه مثقال ، زعفران\r\n\r\n","description":"","footnote":"","page_name":" 481 ","page_number":509},
  {"content":"\r\n\r\nچهار مثقال ، [ در بعضى از نسخ يك مثقال 
  ] ، افشرهء خشخاش دو مثقال ، بارزد دو مثقال ، مغز بادام بيست عدد .\r\nهمهء اينها را ساييده در سركه بسرش و قرص از آن بساز !\r\nاگر آن را در علاج درد شديد گوش استعمال مىكنى ، قرص را در روغن گل حل كن و در گوش بچكان !\r\nاگر در علاج گوش گرانى آن را به كار ببرى ، قرص ابتدا در سركه حل شود ، سپس در گوش بچكان ! بهرهء آشكار مىبينى .\r\nداروى ريم‌آهن در علاج گوش - كه بسيار قوى و تأثيربخش است - تركيب زير را دارد :\r\n\r\n12 - نسخه\r\nريم‌آهن را بكوب و با سركه بشوى و بر سينى بريز تا خشك مىشود . هفت‌بار اين عمل را تكرار كن و بعد از هفت‌بار كوبيدن و شستشو دادن با سركه و خشكانيدن ، آن را با سركهء بسيار تند و پرمايه بر آتش بپز تا به قوام عسل درمىآيد . سپس پيش خودت نگهدار و هرگاه به استعمالش نياز افتاد ، از اين دارو در گوش بچكان !\r\n\r\nقرحهء بينى\r\nدر علاج جوش و زخم چركين در بينى دارويى هست كه نامش سقرموسوس ( سفرموسوس - نسخه . ) است . اين دارو علاوه بر علاج كردن قرحهء بينى ، زائده‌ها را - در هرجا باشد - از بين مىبرد .\r\n\r\n13 - نسخه\r\nسوختهء زاج ، سوختهء زاج زرد ، سوختهء زاج سبز ، زاج سرخ و سونش مس . هريك يك جزء متساوى .\r\nهمه را بساى و درهم مخلوط كن !\r\nاگر آن را در علاج زياده گوشت در جايى از بدن استعمال مىكنى ، بايد قبل از استعمال جاى رويشگاه زائده را وسيلهء سير ماساژ دهى و فرداى آن روز بيمار غذاى خود را بخورد و بعد از غذا دارو را خشكه بر آن نهى .\r\nاگر ناسور داخل بينى را معالجه مىكنى ، قبل از استعمال دارو قير يا زفت تر و يا چربى مرّ را بر داخل بينى بمال و از اين دارو بر آن بپاش !\r\n\r\n","description":"","footnote":"","page_name":" 482 ","page_number":510},
  {"content":"\r\n\r\n\r\nگفتار چهارم دندان و هرچه مربوط به دندان است\r\nدارويى تركيبى كه در تسكين درد دندان بسيار تاقت‌فرسا و در علاج كرم‌خوردگى دندان بسيار خوب است و علاوه بر اين در علاج سرفه نيز بسيار مفيد ، تركيباتش از قرار زير است :\r\n\r\n1 - نسخه\r\nافيون دو مثقال ، مرّ دو مثقال ، عسل دو مثقال ، فلفل سفيد يك مثقال ، بارزد يك مثقال .\r\nهمه را باهم بكوب و در آب انگور منعقد شده بسرش تا درهم مىآميزند . از اين دارو بر دندان بمال و بر جاى كرم‌خورده بگذار !\r\nداروى تركيبى علاج دندان از اندروماخس . اين دارو در هر نوع درد دندان ، هر نوع بيماريهاى دندان و اطراف دندان و در علاج كند شدن دندان داروى خوبى است .\r\n\r\n2 - نسخه\r\nفلفل ، عاقرقرحا ، شير گياه لبانه و بارزد از هريك يك جزء را ساييده در ميعه بسرش و بر جاى كرم زده بگذار !\r\nداروى تركيبى ديگر كه در علاج تپش دندان بسيار خوب است .\r\n\r\n3 - نسخه\r\nپيه هندوانهء ابو جهل يك جزء ، الوا يك جزء در ديك سنگى يا ملاقهء آهنى با روغن زيتون و سركهء شراب خوب بپزند و سپس از آتش بردارند سرد شود . آن را در گوش طرف دندان آسياى دردمند بچكان .\r\n\r\n","description":"","footnote":"","page_name":" 483 ","page_number":511},
  {"content":"\r\n\r\n\r\nداغ بر دندان دردمند گذاشتن\r\nاگر دندان و بويژه دندانهاى آسيا به درد آمده و از دارو علاج‌پذير نيست و تپش بيش از حد دارد ، داروى زير را به كار ببر !\r\n\r\n4 - نسخه\r\nروغن زيتون يك اوقيه ، آب مرزنگوش يا مرزنگوش خشكيده و سپند هريك يك درهم و نيم .\r\nداروها را در روغن زيتون بر آتش داغ كن ! سپس دو تا جوال‌دوز آورده از سوراخ هر دو نخ بگذران كه انبر مانند شود . بيمار دهانش را باز كند ؛ نگاه كن و دندانى را كه بايد داغ بگذارى در نظر بگير ! اگر چيزى در دندان هست آن را بزداى و لوله‌مانندى از آهن يا نقره را بر آن بچسبان ! يكى از جوال‌دوزها را در آن روغن زيتون كه با داروها بر آتش است فروكن و از راه انبوب به دندان برسان و داغ كن . همين‌كه اين يكى سرد شد فورا جوال‌دوز دومى را - كه داغ است و در روغن زيتون فرو شده است - به جاى آن استعمال كن و داغ بر دندان بگذار ! شش بار داغ‌گذارى تكرار شود ؛ آبى از دندان مىتراود و درد تسكين مىيابد .\r\n\r\nرنگ دندان\r\nگرد دندانى هست كه تأليف ديمقراطيس است و در كتابى ذكر شده است . تركيب اين گرد به قرار زير است :\r\n\r\n5 - نسخه\r\nسوختهء شاخ گوزن - كه چهار بار سوخته باشد - ده اوقيه ، نمك دو اوقيه ، اندران خشك - كه تلخ‌مزه نباشد - يك رطل كه شامل چند قطعهء درشت مىشود ، مصطكى يك‌سوم رطل ، كوشنه يك سوم رطل يا كمى بيشتر ، گورگياه سفيد يك‌سوم رطل و كمى بيشتر ، فلفل سفيد يك اوقيه ، ساذج دو اوقيه .\r\nهمهء داروها كوبيده و ساييده و بيخته درهم مخلوط كن و گرد دندان‌شويه باشد .\r\nداروى تركيبى ديگرى كه در علاج آماس لثه و سستى لثه خوب است و دندان‌ها را پاك از آلايش مىكند ، اسمش سورينجان است و تركيب زير را دارد :\r\n\r\n6 - نسخه\r\nپوست انار دو اوقيه ، زردچوبه ، گلنار و سماق هريك يك اوقيه ، زاج بلورى ( شب ) و مازو هريك يك اوقيه .\r\nهمه را بكوب و بساى و درهم مخلوط كن و وسيلهء انگشت دارو را بردار و بر جاى دردمند بمال و ماساژ ده ! بعدا با پارچه‌اى كتانى مقدارى از آن را بر جاى دردمند بچسبان !\r\nگرد دندان ديگر كه در پاك نگهداشتن دندانها و محكم كردن لثه ، بسيار خوب است و بوى\r\n\r\n","description":"","footnote":"","page_name":" 484 ","page_number":512},
  {"content":"\r\n\r\nدهان را خوش مىكند ، تركيب زير را دارد ؛\r\n\r\n7 - نسخه\r\nنمك سنگ بلورى را بكوب و در عسل بسرش و در كاغذى بپيچ و بر آتش زغال‌افروخته بگذار تا مانند اخگر مىسوزد و سرخ‌رنگ مىشود . از آتش برگير و به وسيلهء قطران يا مايعى خوشبوى و يا ميسوسن خاموشش كن و بگذار تا سرد مىشود ؛ آنگاه آن را بكوب و از آن يك جزء را در نظر بگير ! كف دريا يك جزء ، دارچين يك جزء ، مرّ يك جزء ، خاكستر درمنه و مشك زمين هريك يك جزء ، شكوفهء گورگياه يك ششم جزء ، خرده‌ريزهء عود نيم جزء ، شكر سه جزء و كافور يك درهم جزء .\r\nهمه را باهم كوبيده و مخلوط كن و هر روز صبح دندان‌شويه شود .\r\nداروى تركيبى ديگر كه دندان ناتوان را نيرو مىبخشد و استعمالش بسيار مفيد است .\r\n\r\n8 - نسخه\r\nموم و عسل هريك دو جزء را با آب گرم در آفتاب بگذار كه موم در عسل حل شود . يك جزء زفت را در آن مخلوط كن و بسرش كه مرهم‌مانند شود .\r\nاگر براى كسى كه از ناتوانى دندان شكايت دارد اين دارو را تجويز مىكنى بگو آن را در دهان بخايد . اگر دارو را خشك ديدى كمى روغن زيتون بر آن اضافه كن !\r\n9 - مصطكى را بجاوند در توان‌بخشى به دندانها بسيار مفيد است .\r\nداروى تركيبى ديگر كه در محكم كردن لثه و دندانها بسيار خوب است ، به قرار زير است :\r\n\r\n10 - نسخه\r\nسوختهء شاخ گوزن ده درهم ، برگ درخت سرو سوخته پانزده درهم ، ثمر درخت سرو پنج درهم ، بيخ گياه پنج برگ ده درهم ، پر سياوشان سوخته پنج درهم ، گل محمدى از كاسبرگ تهى شده و سنبل الطيب ( علف گربه ) هريك سه درهم .\r\nهمه را بكوب و با پارچه‌اى تنك از حرير ببيز و گرد دندان‌شويه شود .\r\n\r\n","description":"","footnote":"","page_name":" 485 ","page_number":513},
  {"content":"\r\n . \r\n","description":"","footnote":"","page_name":" 486 ","page_number":514},
  {"content":"\r\n\r\n\r\nگفتار پنجم علاج بيماريهاى دهان ، گلو و اندامان درونى فوقانى\r\n\r\nذبحه و خفگىها\r\n\r\n[ 1 - نسخه جالينوس 
  ]\r\n1 - جالينوس مىفرمايد : « بعضى از طبيبان بر اين عقيده‌اند كه گوشت تازهء پرستو ، يا گوشت نمك‌سود خشكيدهء پرستو ، خفگى را فورا تسكين مىدهد . كه براى كودكان و پيران آن را با بيخ سوسن مخلوط كنند بهتر است . »\r\n\r\nزبان كوچكه و لوزتين\r\nدر علاج زبان كوچكهء آماسيده و فروهشته ، داروى تركيبى و خشك زير خوب است :\r\n\r\n2 - نسخه\r\nفلفل سفيد يك مثقال ، مرّ يك مثقال [ در نسخه‌اى چهار مثقال 
  ] ، زعفران يك مثقال [ در نسخه‌اى زعفران چهار مثقال است 
  ] ، زاج بلورى دو مثقال ، مازوى سبزرنگ دو مثقال .\r\nهمه را خرد بساى و درهم مخلوط كن و استعمال شود .\r\n\r\nاندامان فوقانى داخلى\r\nدر علاج رطوبت خارج از طبيعى سينه داروى تركيبى زير خوب است :\r\n\r\n3 - نسخه\r\nبارزد و ميعه سايله هريك دو اوقيه ، بيخ خشكيدهء سوسن دو اوقيه ، افيون يك‌چهارم اوقيه .\r\nداروهاى ساييدنى را بساى و با ميعه و بارزد و عسل كف گرفته درهم بسرش و انگشت‌پيچ شود و از آن بليسند .\r\n\r\n","description":"","footnote":"","page_name":" 487 ","page_number":515},
  {"content":"\r\n\r\n\r\nداروى مربوط به گلو\r\nجالينوس مىفرمايد كه داروى زير در علاج گلودرد به كار مىرفته و خوب است :\r\n\r\n4 - نسخه\r\nكندر يك مثقال [ در نسخهء ديگر كندر چهار مثقال 
  ] ، پياز دشتى دو مثقال . شراب شيرين‌مزه چهار رطل و نيم .\r\nپياز دشتى با شراب بر آتش بپزد تا شراب غليظ و پرمايه مىشود ؛ آنگاه تفالهء پياز دشتى را دور كن و بقيهء داروها را در آن شراب انداز !\r\nداروى تركيبى ديگر از تأليفات بالاوسطس ( بلادبيطس . ) كه جالينوس مىفرمايد در علاج قرحهء ريه اين دارو را استعمال كرده‌ام بسيار مفيد است .\r\n\r\n5 - نسخه\r\nسنبل رومى چهار مثقال ، هل هشت مثقال ، ساذج هندى چهار مثقال ، سنبل هندى سه مثقال ، گورگياه دو مثقال ، دارچين ختايى هشت مثقال ، دارچين ده مثقال ، كندر سه مثقال ، مرّ چهار مثقال ، كوشنه چهار مثقال ، ساذج تخمير شده چهار مثقال ، رب شيرين‌بيان سه مثقال ، افشرهء مهرگياه ( مردم‌گياه ) پنج مثقال ، زعفران شش مثقال .\r\nاين داروها را همگى درهم مخلوط كن و نگهدار !\r\nخرما را در عسلاب يا در شراب بر آتش بپز و روغن كنجد را آماده كن و بيست عدد دانهء ثمر صنوبر بزرگ را بساى و در روغن كنجد ريز ! خرماى در عسلاب يا شراب پخته را با روغن كنجد همراه ساييدهء ثمر صنوبر قاطى كن !\r\nتا چند روز هر روز به اندازهء يك عدد فندق از مخلوط داروهايى كه اول ذكر كرديم با مخلوط خرما و غيره بساز بيمار بخورد . بعد از آن به مدت دو يا سه روز دارو را بدون هيچ مخلوط ديگرى بخورد . سپس از داروى مسهلى كه با الوا ساخته‌شده است روزى يك قاشق ( چهار مثقال ) را با آب بخورد .\r\nاگر در علاج بيمارى قصبهء ريه اين دارو را استعمال مىكنى ، بيمار بايد آن را با شير الاغ در گلو گرداند و بخورد و چند روز استراحت كند تا از اين دارو معالجه شود . و شايد لازم شود كه داروى ديگرى از داروهاى تسكين درد نيز با آن همراه باشد .\r\nاگر ديدى كه مادهء آبكى ناباب به حد زياد از قصبهء ريه و ريه مىتراود ، افيون و گندبيدستر را هم بر اين معجون اضافه كن !\r\nداروى خوبى كه تأليف جالينوس است و در حقيقت بسيار اثربخش مىباشد و در علاج بيماريهاى قصبهء ريه ، قرحهء ريه ، تف كردن خون ، تف كردن چرك ، بازداشتن مواد موذى كه به سينه درمىآيند ، برانداختن مواد سزاوار بيرون دادن از سينه - كه پناه گرفته‌اند و بيرون نمىآيند - بسيار بسيار خوب است ، تركيب زير را دارد :\r\n\r\n","description":"","footnote":"","page_name":" 488 ","page_number":516},
  {"content":"\r\n\r\n\r\n6 - نسخه\r\nصمغ درخت بنه چهار مثقال ، زعفران ، كندر ، مرّ و دارچين هريك چهار مثقال ، هل سه مثقال ، ثمر درشت صنوبر چهار مثقال ، بيخ پوست كندهء سوسن چهار مثقال ، سنبل شامى دو مثقال و نيم ، دارچين ختايى سياه‌رنگ دو مثقال ، كتيرا سه مثقال ، گوشت خرماى شامى سه مثقال ، گل شاموس - كه آن را گل كوكب گويند - چهار مثقال ، بارزد صاف و بىآلايش دوسوم مثقال ، كوشنه چهار مثقال .\r\n[ در نسخه ديگرى كوشنه يك مثقال نوشته شده است 
  ] ، عسل بسيار خوب و ممتاز بيست و هشت اوقيه .\r\nعسل و صمغ درخت بنه را باهم در ديك گشاد بر آتش بپز و همين‌كه به حدى رسيد كه پرمايه به حساب آيد ، بارزد را در آن بريز و باز بپزد تا حدى كه اگر قطره‌اى از آن را بر زمين ريزى پهن نگردد . سپس آن را از آتش برگير و بگذار سرد گردد ؛ آنگاه بقيهء داروها را ساييده در آن بريز و بهم زن و استعمال شود .\r\nاگر بيمار برگ تر و تازهء كلم را بخايد و آبش را قورت دهد بسيار فايده بيند .\r\nداروى ديگر كه در علاج زبرى قصبهء ريه ، افتادن صدا و در درمان ساير بيماريهاى مربوط به قصبهء ريه مناسب است ، تركيبش به قرار زير است :\r\n\r\n7 - نسخه\r\nكتيرا و صمغ عربى هريك سه مثقال ، مرّ و كندر هريك يك مثقال و نيم ، زعفران يك مثقال ، افشرهء شيرين‌بيان نيم مثقال ، گوشت سه عدد خرما ، شراب شيرين‌مزه به اندازهء كافى .\r\nهمه داروها را در شراب شيرين بسرش و حبهايى از آن بساز كه به اندازهء يك عدد باقلى باشد . بيمار حب را در زير زبان بگذارد و آبش را ببلعد .\r\nداروى تركيبى براى علاج سرفه به قرار زير است :\r\n\r\n8 - نسخه\r\nبزر كتان بودادهء كوبيده و مويز چاق از هسته تهى شده هريك يك رطل و نيم ، مغز ثمر درشت صنوبر و مغز فندق هريك يك رطل و نيم ، فلفل سفيد دو اوقيه ، زعفران يك اوقيه ، عسل بسيار خوب و ممتاز چهار رطل .\r\nداروهاى ساييدنى را كوبيده و ساييده آماده كن ! بزر كتان و عسل باهم بپزند تا مخلوط غليظ و پرمايه مىشود ؛ آنگاه بقيهء داروها را در آن بريز و بهم زن و درهم بسرش . از اين دارو به اندازهء كافى تناول شود .\r\n\r\nداروى كاهن\r\nاز داروهاى پرارزش است و جالينوس مىفرمايد من از اين دارو استفادهء زياد كرده‌ام و در\r\n\r\n","description":"","footnote":"","page_name":" 489 ","page_number":517},
  {"content":"\r\n\r\nعلاج سرفه بسيار خوب است .\r\n\r\n9 - نسخه\r\nافيون ده مثقال ، بزركاهو بيست مثقال ، گند بيدستر هجده مثقال ، سداب كاشتنى خشكيده چهارده مثقال ، بزر كتان شانزده مثقال ، بيخ گاوشير سى و شش مثقال ، مرّ چهارده مثقال ، زعفران هفت مثقال .\r\nهمهء اين داروها را در عسل بسرش ! مقدار تناولى هربار به اندازهء يك عدد باقلى باشد .\r\nاگر بيمار تب دارد ، به اندازهء يك باقلى را با آب بخورد . و اگر تب ندارد آن را با شراب بخورد . زمان خوردن اين دارو در هرحال شب است .\r\nحب ديگر در علاج سرفه :\r\n\r\n10 - نسخه\r\nمرّ ، ميعه و افيون هريك چهار مثقال ، روغن بلسان و زعفران هريك دو مثقال .\r\nداروها را باهم بساى و درهم بسرش و از آن تناول شود .\r\nداروى تركيبى ديگر تأليف ابولوقيوس ( ابولوفوسن - نسخه . ) كه در علاج هر نوع سرفه ، هر نوع مادهء بدجنس غير طبيعى كه از سينه و اطراف سينه مىتراود و در علاج دملهاى درونى بسيار خوب و بهره‌رسان است ، به قرار زير است :\r\n\r\n11 - نسخه\r\nسكبينه ، كوشاد ، مر ، گاوشير و فلفل سفيد هريك دو مثقال ، ثمر درخت غار برگزيده و بىآلايش چهار مثقال .\r\nهمه را كوبيده و ساييده درهم مخلوط كن و با آب بسرش و از آن تناول شود .\r\nداروى تأليف اندروماخس كه در علاج خون تف كردن بسيار خوب است ، به ترتيب زير مىباشد :\r\n\r\n12 - نسخه\r\nاقاقيا چهار مثقال ، گل محمدى خشكيده هشت مثقال ، ثمر انار دشتى هشت مثقال ، مرّ دو مثقال ، كتيرا يك مثقال .\r\nهمه را با آب درهم بسرش و قرصهاى يك مثقالى از آن بساز ! يك حب را با آب مقطر « 1 »\r\n\r\n\r\n","description":"","footnote":"\r\n( 1 ) - هنوز در عربستان معمول است كه خم آب را بر سه پايه قرار مىدهند و ظرفى زيرش مىگذارند ؛ آب از ته خم مىتراود و قطراتى در آن ظرف مىريزد . منظور از آب مقطرى كه در قانون آمده است ، همان تراويدهء ته خم آب نوشيدنى است - م .\r\n","page_name":" 490 ","page_number":518},
  {"content":"\r\n\r\nبخورند .\r\nداروى ضد سرفهء ديگر كه در علاج هر نوع سرفه و نيز صدا افتادن بسيار خوب است ، تركيب زير را دارد :\r\n\r\n13 - نسخه\r\nغوزهء خشخاش با پوست و بزر يك‌صد و پنجاه عدد ، كرفس كوهى ساييده سه رطل ، تسفقن ( بسفقن - نسخه . ) [ ؟ 
  ] خوب و برگزيده ، راوند چينى ، گل محمدى خيسيده ، بيخ سوسن و گلنار هريك سه اوقيه ، دارچين دو درهم ، سنبل يك درهم و نيم .\r\nداروها را همگى بكوب و بگذار كه در هفت رطل و نيم آب باران بخيسند و سه روز بمانند و بعد از آنكه سه روز در آب باران خيسيدند ، بر آتش كم‌شدت به آرامى بپزند تا يك‌سوم از آب مىماند . باقى را بفشر و بپالاى و تفالهء فشرده را دور بينداز !\r\nصمغ عربى و كتيرا هريك يك رطل ، مر نيم رطل ، رب شيرين‌بيان يك رطل ، مصطكى و زعفران هريك يك درهم را بياور و بسيار خوب بساى و از آن آب كه با داروها پخته است در حين ساييدن كم‌كم بر آن بپاش تا آب همگى مصرف مىشود . آنگاه بيست و چهار رطل ميپخته بر آن اضافه كن و همه را بر آتش كم‌شدت بگذار به آرامى بپزد تا منعقد مىشود . حاصل را در ظرف شيشه‌اى بريز و نگهدار ؛ اگر در علاج هر نوع سرفه تناول شود بسيار مفيد است .\r\n\r\nانگشت‌پيچ صنوبر\r\nدر علاج كسانى كه به شدت سرفه مىكنند و از سرفه كردن به هيجان مىآيند و همراه سرفه كردن چرك و چيزهاى ناباب قى مىكنند ، داروى بسيار خوبى است .\r\n\r\n14 - نسخه\r\nبزر كتان بوداده ، مغز بادام خوب و پوست كندهء شيرين ، ثمر صنوبر ، صمغ عربى و كتيرا هريك چهار اوقيه ، خرماى خوب ده عدد .\r\nداروها را با خرما بكوب و عسل و روغن حيوانى به اندازهء كافى بر آن اضافه كن و درهم بسرش تا مخلوط همانند عسل پرمايه منعقد مىشود .\r\nصبح و شب به اندازهء يك عدد مازو از آن تناول كنند .\r\n\r\nانگشت‌پيچ سقز بنه\r\nدر علاج زبرى گلو ، صدا افتادن ، خون چرك تف كردن و بلغم زياد انداختن بسيار خوب است .\r\nبندآمده‌ها را نيز بازگشا است .\r\n\r\n15 - نسخه\r\nبزر كتان بوداده و مويز از هسته تهى شده هريك يك رطل ، ثمر صنوبر ، بادام شيرين و بادام تلخ\r\n\r\n","description":"","footnote":"","page_name":" 491 ","page_number":519},
  {"content":"\r\n\r\nهريك شش اوقيه ، زنبق بوداده ، سقز درخت بنه ، شيرين‌بيان و صمغ عربى هريك چهار اوقيه ، شنبليلهء در آب پخته و كتيرا هريك چهار اوقيه ، فلفل سفيد ، ترتيزك بيابانى خرد شده ، آرد نخود ، زراوند ، مغز گندم ، ننه حوا ، تخم ترتيزك و ميعه سايله هريك يك اوقيه ، مرّ ، زعفران و لبانه هريك نيم اوقيه .\r\nهمه را بكوب و خوب بساى و با عسل يا با شراب سياه انگورى بر آتش جوشيده بسرش ، صبح و شام آن را بليسند و در وقت خوابيدن به اندازهء يك عدد مازو زير زبان نهند و بخوابند .\r\nداروى ديگرى كه در علاج سرفه و خشكى شديد سينه بسيار مفيد است ، تركيب زير را دارد :\r\n\r\n16 - نسخه\r\nمغز بادام شيرين ، مغز بادام تلخ ، بزر كتان بوداده و ثمر صنوبر هريك دو درهم ، رازيانهء شامى ، كتيرا و صمغ عربى هريك دو درهم ، افشرهء شيرين‌بيان يا رگهاى شيرين‌بيان يك درهم ، شكر و پانيد هريك دو درهم .\r\nهمه را خوب بكوب و بساى و با آب رازيانه بسرش و حب از آن درست كن ! وقتى مىخواهند بخوابند يك حب يا دو حب زير زبان گذارند .\r\nداروى ديگر كه ليسيدنى است و در علاج سرفهء ناشى از كيموس سردمزاج لزج بسيار خوب است ، تركيب زير را دارد :\r\n\r\n17 - نسخه\r\nدارچين و بزر رازيانه هريك پنج درهم ، ميعه سايله ده درهم ، پسته و مغز بادام تلخ هريك ده درهم ، كندر ، صمغ درخت بادام و سقز درخت بنه هريك پنج درهم ، كشمش بيست درهم ، قارچ چمنى پنج درهم .\r\nميعه سايله را با عسل بكوب و كندر و صمغ عربى و كشمش را در ميپخته بريز كه بخيسند .\r\nبقيهء داروها را بكوب و آنگاه همه را باهم در عسل بسرش ! هربار يك درهم تناول شود .\r\n\r\nعلاج خون تف كردن\r\nطبيبى اهل نابولس قرصهايى را تأليف كرده است كه در علاج بيمارانى كه خون تف مىكنند ، كسانى كه قرحهء ريه دارند ، بيمارانى كه ريم زياد در سينه‌شان جمع شده است و كسانى كه مواد ناباب به سينه و ريه‌شان مىريزد ، داروى بسيار خوبى است . تركيب اين دارو به قرار زير است :\r\n\r\n18 - نسخه\r\nبزر بنگ سفيد و پوست مهرگياه ( مردم‌گياه ) هريك پنج مثقال ، كندر نر ، افيون ، ميعه و پنيرمايهء گوزن هريك ده مثقال ، مصطكى بيست مثقال ، كهربا ، بيخ سوسن و زعفران هريك سى مثقال ، اسفرزه چهل و پنج مثقال ، آب نوشيدنى چهار رطل و نيم .\r\n\r\n","description":"","footnote":"","page_name":" 492 ","page_number":520},
  {"content":"\r\n\r\nهمهء داروها را با آب درهم بسرش و قرص از آن بساز و استعمال شود .\r\n\r\n19 - قرص فلفلى\r\nدر علاج كسانى كه خون تف مىكنند ، اشتهاى خوراكشان كم است ، كسانى كه قرحهء روده دارند و كسانى كه مادهء ناهنجار و آزاردهنده به معده‌شان مىريزد ، بسيار خوب و مفيد است .\r\nنسخه افشرهء انار منعقد شده ، خرنوب مصرى ، انار بيابانى ، افشرهء گياه شنگ و افشرهء اقاقيا هريك شش مثقال ، صمغ فيلزهره ، راوند چينى و افيون هريك چهار مثقال ، مرّ دو مثقال .\r\nهمه را نرم بكوب و با آبى كه ثمر آس در آن پخته است يا با آب سرد درهم بسرش و از آن قرص بساز و استعمال شود .\r\n\r\n20 - معجون ارسطوماخس\r\nدر حقيقت اين معجون از داروهاى بسيار مهم و ارزنده است كه در علاج خون تف كردن ، سرفه ، قرحهء ريه و در علاج كسانى كه سينهء پرريم و چرك دارند ، كسانى كه ماهيچه‌شان آسيب ديده و ترك برده است ، كسانى كه غذا را نگه نمىدارند و برمىآورند و در علاج قى و اسهال باهم ، قرحهء روده ، بيماريهاى مثانه ، خفگى زهدان و در علاج تبهاى سخت و خطرناك ، نيش جانوران سمى و در اصلاح بىاشتهايى بسيار مفيد و ممتاز است .\r\nداروهاى وارد در اين معجون از قرار زيرند :\r\nنسخه دارچين ، كوشنه ، بارزد ، گند بيدستر ، افيون ، فلفل سياه ، فلفل دراز و ميعه هريك يك اوقيه ، عسل يك رطل و نيم .\r\nداروهاى كوبيدنى را همگى بكوب و بساى و ببيز ! بارزد را در عسل بر آتش بپز تا حل مىشود ، سپس بپالاى و بقيهء داروها را در آن مخلوط كن و در ظرفى شيشه‌اى يا نقره‌اى بريز و نگهدار .\r\nهريك به اندازهء يك عدد باقلى از آن را با عسلاب بخورند و سه قطره سركه در آن عسلاب بريزند . شربت دارويى تأليف خاريقلانس ( خاريفلانس - نسخه . ) كه در علاج دشوار نفسى داروى تجربه‌شدهء بسيار خوبى است ، تركيبش از اين قرار است :\r\n\r\n21 - نسخه\r\nمويز از هسته تهىشده شانزده درهم ، شنبليلهء شسته شانزده درهم ، آب باران يك رطل و نيم باهم بپزند تا مويز و شنبليله به كلى از هم مىپاشند . سپس آن را بپالاى و اين آب را نگهدار ! و در\r\n\r\n","description":"","footnote":"","page_name":" 493 ","page_number":521},
  {"content":"\r\n\r\nعلاج بيمارى دوباره گرمش كن و چندين بار پياپى از آن بخورند .\r\nتركيب داروى ديگرى كه در علاج خون و چرك تف كردن و در برچيدن رطوبتهاى موذى كه به سينه مىريزند بسيار خوب است ، به قرار زير مىباشد :\r\n\r\n22 - نسخه\r\nبزر بنگ سفيد ، پوست بيخ مردم گياه ( مهر گياه ) ، شراب سياه انگورى از نوع خوب ، لبانهء سفيد ، ميعه سايله ، افيون ، ثمر صنوبر و ثمر سرو هريك ده درهم ، مصطكى ، كهربا و اسفرزه هر يك سى درهم .\r\nاسفرزه را يك شب تا روز در آب گرم بخيسان و فرداى آن شب بفشر و آبش را نگهدار ! بقيهء داروها را خوب بساى و درهم مخلوط كن و با آن آب اسفرزه بسرش و قرصهاى نيم درهمى از آن بساز ! شب وقت خواب يك قرص با آب سرد تناول شود .\r\nقرص ديگر كه در علاج خون تف كردن بسيار خوب است :\r\n\r\n23 - نسخه\r\nافيون يك درهم ، دارچين يك درهم ، گند بيدستر ، فلفل ، فلفل دراز و مر هريك يك درهم ، زعفران دو درهم و نيم ، كهربا نيم درهم ، گلنار ، صمغ عربى و رازيانهء شامى هريك يك درهم .\r\nهمهء داروها را بساى و با آب بارهنگ از نوع بزرگ بسرش و قرصهاى نيم درهمى از آن بساز و در سايه خشك كن و هربار يك قرص با آب سرد تناول شود .\r\nقرص ديگر :\r\n\r\n24 - نسخه\r\nكهربا و بدل مرجان هريك سه درهم ، اقاقيا و افشرهء شنگ هريك دو درهم ، گلنار دو درهم ، بزر خرفه هفت درهم ، خشخاش سفيد ، خشخاش سياه ، گل محمدى و تباشير هريك دو درهم ، سوختهء شاخ گوزن دو درهم و نيم . زراوند يك درهم ، سوختهء گوش‌ماهى دو درهم ، گل چهار درهم .\r\nهمه را درهم بسرش و قرصهاى يك مثقالى از آن بساز و از اين قرصها تناول شود .\r\nقرص ديگر كه در علاج كسانى كه خون تف مىكنند و خون تف كردن ناشى از رطوبت و سستى رگها است بسيار خوب است .\r\n\r\n25 - نسخه\r\nپوست كندر و خود كندر هريك پنج درهم ، بيخ گورگياه هفت درهم ، راوند چينى و مصطكى هر يك چهار درهم ، زيرهء بو داده ، قندول ( دارشيشعان ) و پونهء كوهى هريك پنج درهم ، مرّ و زعفران هريك هفت درهم ، زاج سفيد ، سنبل ، گند بيدستر ، افشرهء شنگ و اقاقيا هريك چهار درهم .\r\n\r\n","description":"","footnote":"","page_name":" 494 ","page_number":522},
  {"content":"\r\n\r\nهمه را بكوب و با آب‌پز مازو بسرش و قرصهاى يك مثقالى از آن بساز !\r\nقرص ديگر كه در علاج كسانى كه خون در سينه‌شان لخته و جامد شده بسيار خوب است .\r\nداروهاى تركيبى اين قرص از قرار زير است :\r\n\r\n26 - نسخه\r\nبزر شنبليلهء كوبيده دو درهم ، راوند چينى يك درهم ، مرّ سه درهم ، رازيانهء شامى و گل محمدى هر يك دو درهم ، شيرين‌بيان ، فلفل و نمك هريك يك درهم .\r\nهمه را بكوب و بساى و با آب سرد درهم بسرش و قرصهاى يك درهمى از آن بساز و در سايه خشك كن !\r\nمخلوط آب‌پز بيخ گياه رازيانه و آب‌پز بيخ كرفس به وزن بيست و چهار مثقال آماده باشد ؛ اگر قرص را با آب به بيمار مىدهى ، آن را در اين آب حل كن و آب را بخورد .\r\nاين دارو بسيار داروى خوبى است ؛ خون لخته‌شده را مىگدازد و بيرونش مىدهد و جاى خون را پاك مىكند .\r\n\r\nعلاج سل و قرحهء ريه\r\nقرص تركيبى زير در علاج قرحهء سينه و ريه بسيار خوب است ؛ قرحه‌ها را به هم جوش مىدهد و خوب مىكند . داروهاى تركيبى اين قرص علاج سل و قرحهء سينه از قرار زيرند :\r\n\r\n27 - نسخه\r\nگلنار و گل محمدى خشكيده هريك چهار درهم ، خون سياوشان ، مغز گندم و لبانه هريك دو درهم ، صمغ عربى ، كتيرا و مصطكى هريك سه درهم ، اقاقيا و زعفران هريك نيم درهم ، كهربا و مرّ ، هريك يك درهم . ناركيو « 1 » پنج درهم .\r\nهمهء داروها را بكوب و با ربّ به يا رب آس درهم بسرش و قرصهاى يك مثقالى از آن بساز ! آنها را در سايه خشك كن و از آن تناول كنند .\r\n\r\nداروى علاج قلب\r\nمعجونى هست كه براى قلب بسيار سازگار و مفيد است و تركيب آن به قرار زير مىباشد :\r\n\r\n28 - نسخه\r\nبزر سپند ، سياهدانه ، كافور ، گندبيدستر ، بزر بنگ ، زراوند ، مشك زمين ، هزار چشان ، ششبندان .\r\nعاقر قرحا ، فلفل ، مرزه ، هندوانهء ابو جهل ، سنبل ، بزر كرفس ، بزر سداب ، شاه زيره ، افيون ،\r\n\r\n\r\n","description":"","footnote":"\r\n( 1 ) - گويند گياه خشخاش زبدى است - تحفه .\r\n","page_name":" 495 ","page_number":523},
  {"content":"\r\n\r\nزعفران ، جوزبويا ، دارچين ختايى و كوشنه هريك نيم درهم ، سكبينه و گاو شير هريك چهار درهم ، عسل به اندازهء كافى كه داروها در آن بسرشند .\r\nبراى نيرومندان يك درهم و براى ناتوانان نيم درهم تجويز كن كه تناول كنند .\r\nداروى ديگرى كه در علاج تپش غير طبيعى قلب ، تأثيرپذيرى از ترس ناگهانى و در علاج صرع خوب است ، تركيب زير را دارد :\r\n\r\n29 - نسخه\r\nسنبل ، دارچين ، زنجبيل بيابانى و درونه هريك دو درهم ، بزر شبت يك درهم و نيم .\r\nاين داروها كوبيده و درهم آميخته مىشوند . به وزن يك درهم را با يك اوقيه شرابى كه گل گاو زبان در آن خيسيده است بخورند . در هر ماه سه روز پياپى اين دارو را مصرف كنند .\r\n\r\n","description":"","footnote":"","page_name":" 496 ","page_number":524},
  {"content":"\r\n\r\n\r\nگفتار ششم علاج بيماريهاى داخلى\r\n\r\nناتوانى معده\r\nداروى تركيبى زير در علاج ناتوانى و سستى معده بسيار خوب است :\r\n\r\n1 - نسخه\r\nمصطكى ، الوا ، افشرهء خاراگوش ، افيون ، روغن سنبل رومى يا روغن به به اندازهء كافى .\r\nهمه را درهم بسرش و به وسيلهء پشم بر معده بمال . و اگر خواستى كه گرمىبخش‌تر باشد ، لادن يك جزء و ميعه دو جزء بر آن بيفزاى . و نيز اگر خواستى كه بسيار گيرنده و توان‌بخش به معده باشد ، افشرهء غوره يا افشرهء بيخ شنگ را بر آن اضافه كن !\r\nتركيب داروى ديگرى كه در علاج ناتوانى معده و بدهضمى بسيار خوب است ، به قرار زير مىباشد :\r\n\r\n2 - نسخه\r\nهليلهء كابلى را در افشرهء به پخته ، سپس بو بده ! از اين هليله چهار درهم ، بليله ، آمله ، زيرهء خيس شده در سركه و بعدا بوداده ، مشك زمين و مصطكى هريك دو درهم ، رازيانهء شامى ، بزر كرفس ، هر دو خيس شده در سركه هريك يك درهم ، عود و سك هريك يك درهم و نيم ، نعناع سه درهم ، مقدونس « 1 » ( كرفس كوهى ) يك درهم و نيم ، گل محمدى چهار درهم ، انار دانه هشت درهم ، سماق چهار درهم ، قرفه ، پوست كندر و سنبل هريك يك درهم .\r\nهمه را درهم بسرشند و استعمال كنند .\r\nشربت دارويى تركيبى كه در تقويت معده خوب است ، از داروهاى زير تهيه مىشود :\r\n\r\n\r\n","description":"","footnote":"\r\n( 1 ) - در لهجهء بومى لبنان و سوريه ، جعفرى را بقدونس يا مقدونس گويند - م .\r\n","page_name":" 497 ","page_number":525},
  {"content":"\r\n\r\n\r\n3 - نسخه\r\nآب الوا ، گلاب ، آب سيب ، آب به و آب برگ بيد هريك يك جزء متساوى ، صندل سفيد ، صندل سرخ ، گل محمدى ، زعفران ، كافور ، لادن ، گلنار ، رامك ( قرص دوشاب و مازو يا خرما و مازو ) ، عود و سك هريك نيم جزء . همگى را درهم مخلوط كرده و از آن تناول كنند .\r\nداروى تركيبى گذاشتنى بر معدهء سفت شده ، به قرار زير است :\r\n\r\n4 - نسخه\r\nخاراگوش ، سنبل و دارچين ختايى هريك هشت درهم ، الوا و ميعه هريك چهار درهم ، زعفران دو درهم ، چوبكهاى شاخهء بلسان ، ثمر بلسان و مرّ هريك يك درهم ، مصطكى دو درهم ، روغن سنبل رومى به اندازهء كافى .\r\nهمهء داروها را با روغن سنبل درهم بسرش و از آن استفاده شود .\r\nداروى مسهل تأليف انطيافطروس كه در علاج بيماريهاى معده خوب است ، تركيب زير را دارد :\r\n\r\n5 - نسخه\r\nالوا چهار مثقال ، مصطكى دو مثقال ، بر باله نيم اوقيه ، گل محمدى خشكيده ، شكوفهء گورگياه ، بلسكى و دارچين ختايى هريك نيم اوقيه .\r\nهمه را درهم بسرش و خشكهء آن را همانند هر مسهل خشك ديگرى استعمال كنند .\r\n\r\n6 - قرص آمازويش ( امارونس - نسخه . )\r\nدر علاج تحولات منفى معده كه دارد به بيمارى ايلاوس منجر مىشود ، در علاج بادكردگى معده و التهاب معده خوب است . براى كسانى كه غذا را بازآورند و نيز در علاج بيماريهاى كهنه و پابرجاى درونى بسيار خوب است .\r\nنسخه بزر كرفس شش مثقال ، رازيانهء شامى شش مثقال ، خاراگوش چهار مثقال ، فلفل دو مثقال ، مرّ دو مثقال ، دارچين شش مثقال ، افيون دو مثقال ، گند بيدستر دو مثقال .\r\nهمه را با آب درهم بسرش و قرصها از آن بساز و بيماران معده‌اى يك مثقال از آن قرصها را با شراب مخلوط با آب بخورند . [ در نسخه‌اى ديدم كه چهار مثقال مصطكى در اين داروها وارد بود 
  ] .\r\n\r\n7 - ايارج تأليف ثاميسون ( ماميسون - نسخه . )\r\nاين ايارج در علاج مشوش شدن معده و التهابات معده بسيار خوب است . در هضم طعام و بهره\r\n\r\n","description":"","footnote":"","page_name":" 498 ","page_number":526},
  {"content":"\r\n\r\nبردن بدن از خوراك كمك است ، هر نوع باد جمع‌شده در بدن را تارومار مىكند ، در بيماريهاى زهدان مفيد است و بول را ادرار مىدهد . همچنين در علاج كسانى كه بيمارى كبد يا كليه دارند واقعا تأثير شگفت‌آور دارد . اين دارو خون حيض را به جريان مىاندازد .\r\nنسخه الوا يك‌صد مثقال ، مصطكى ، سنبل ، زعفران ، بر باله و دانه‌هاى ثمر بلسان هريك يك اوقيه .\r\nهمه را بكوب و ببيز و خشك نگهدار !\r\nاگر در علاج بدهضمى خوراك آن را سفارش مىكنى ، يك مثقال با آب سرد تناول شود .\r\nاگر براى كسى تجويزش مىكنى كه خلط مرارى را قى مىكند ، يا مادهء بد و موذى به معده‌اش مىريزد ، نيم مثقال بخورد .\r\nاگر آن را براى كسى در نظر مىگيرى كه ورم در اندامان درونى دارد ، با عسلاب بخورد خوب است .\r\nاگر به قصد ادرار دادن يا به اميد به جريان انداختن خون حيض تجويزش مىكنى ، آن را با آبى كه رازيانهء كوبيده را در آن پخته و سپس پاليده‌اند بخورد .\r\nتركيب داروى گذاشتنى تأليف بولوارخيس ( بولوارهيس - نسخه . ) كه در علاج كليهء بيماريهاى درونى مفيد است ، به قرار زير مىباشد :\r\n\r\n8 - نسخه\r\nمشك زمين ، شاه‌زيره ، خاكهء كندر و موم هريك يك من ، صمغ درخت بنه و روغن حنا به اندازهء كافى . به‌علاوه اگر يك من مقل يهودى هم در آن باشد مانعى ندارد و مفيد است .\r\nدارويى تركيبى كه آن را دبيدزنبق گويند ، در علاج تباهى مزاج معده ، جمع شدن آب در شكم و در علاج قبوضيت شكم داروى خوبى است ، تركيب زير را دارد :\r\n\r\n9 - نسخه\r\nزنبق بيست و چهار درهم ، فلفل بيست درهم ، زنجبيل و انگدان هريك دوازده درهم ، رازيانهء شامى ، مصطكى و بزر رازيانه هريك چهار درهم ، ننه حوا و بزر كرفس هريك هشت درهم .\r\nهمه را بكوب و با عسل درهم بسرش و هربار به اندازهء يك عدد نخود از آن را با آب بخورند .\r\n\r\n10 - گوارشى شاه زيره\r\nدر علاج درد معده ، بندآمدن‌هاى داخل معده ، در بازگشائى بندآمده‌هاى كبد و در رفع كم هضم كردن غذا داروى خوبى است .\r\n\r\n","description":"","footnote":"","page_name":" 499 ","page_number":527},
  {"content":"\r\n\r\nنسخه شاه‌زيره ، ننه حوا ، بزر كرفس ، زنجبيل ، مويز از هسته تهىشده ، سيساليوس - كه نوعى انگدان است - و بزر هويج هريك سه درهم ، مغز بادام تلخ پوست‌كنده ده درهم .\r\nاين داروها را بكوب و با عسل درهم بسرش و هربار از آن به اندازهء يك عدد ثمر درخت كنار ( زالزالك زرد درشت ) با آب ولرم تناول شود .\r\n\r\n11 - گوارشى خولنجان\r\nدر علاج سرمازدگى شديد معده و كبد بسيار خوب است ، به هضم خوراك كمك شايان مىكند ، بادهاى درونى را مىپراكند و معده را خوب و سرحال مىگرداند .\r\nنسخه خولنجان ، قرفه و فلفل سفيد هريك دو درهم ، قاقلهء ريز ، دارچين و نارمشك هريك سه درهم ، فلفل دراز شش درهم ، زنجبيل هشت درهم ، بزر كرفس ، رازيانهء شامى ، زيرهء كرمانى ، شاه زيره و طاليسفر ( تيواج ختايى ) هريك يك درهم ، پانيد و شكر سه برابر اندازهء همه داروها .\r\nهمه را باهم بكوب و درهم مخلوط كن و هربار به وزن دو درهم تناول گردد .\r\nمعجونى دارويى كه اشتها و آرزوى گل خوردن را از بين مىبرد ، تركيب داروهايش از اين قرار است :\r\n\r\n12 - نسخه\r\nايارج فيقرا شش درهم ، هليلهء سياه ، بليله و آمله هريك سه درهم ، گل سنگ پنج درهم .\r\nهمه را با عسل كف گرفته بسرش و سه درهم از آن با آبى كه مصطكى و رازيانهء شامى و نعناع و ريم آهن خيس شده در آن پخته است تناول شود .\r\n\r\nقى و دل بهم‌آمدن\r\nتركيب شربتى كه قى كردن مادهء بلغم را از بين مىبرد و دل بهم‌آمدن را آرام مىسازد ، به قرار زير است :\r\n\r\n13 - نسخه\r\nزيرهء كرمانى چهار درهم ، مصطكى سه درهم ، انار دانه بيست درهم ، نعناع و سوسنبر هريك پنج بستهء پر كف .\r\nمخلوط را با چهار رطل آب بر آتش بپزند تا يك رطل مىماند ؛ بپالايند و يك درهم سك در آن پاليده ريزند و صبح و شام از آن تناول كنند .\r\n\r\n","description":"","footnote":"","page_name":" 500 ","page_number":528},
  {"content":"\r\n\r\n\r\nسكسكه\r\nدارويى تركيبى هست كه در علاج سكسكه اثر شگفت‌آورى دارد . تركيب دارو به قرار زير است :\r\n\r\n14 - نسخه\r\nنبيذ خوشبوى و خوش‌مزه هشت رطل و عسل كف گرفته دو رطل باهم بر آتش بپزند تا يك ششم مىماند ، از آتش برگيرند ؛ آنگاه : كوشنه و مصطكى هريك چهار درهم ، خاراگوش هفت درهم ، گورگياه ، سنبل ، ساذج ، گل محمدى ، الوا ، قارچ چمنى و زعفران هريك دو درهم ، بر باله ، عود هندى و دارچين ختايى هريك چهار درهم . همگى را بساى و در آن باقيماندهء شراب و عسل بريز و بهم زن كه خوب درهم بياميزند ، يك قاشق تناول شود .\r\n\r\nورم كبد\r\nدر علاج ورم كبد اگر در اثر از جا تكان خوردن و غيره باشد ، داروى تركيبى به نام مرهم آس بيابانى بسيار خوب است . تركيب اين دارو به قرار زير است :\r\n\r\n15 - نسخه\r\nآس بيابانى چهار درهم ، گل محمدى ، زعفران ، ثمر درخت غار ، نى نهاوندى ، مر و مصطكى هر يك سه درهم ، موم چهار درهم .\r\nهمه را بكوب و بساى و درهم مخلوط كن و روغن رازقى و روغن سوسن هريك سه درهم را با موم گداخته به اندازهء كافى آماده كن و داروهاى كوبيدهء ساييده را در آنها بسرش !\r\n\r\n16 - معجون جگر گرگ\r\nاين معجون در علاج سفت شدن كبد ، درد كبد ، درد طحال ، درد معده ، در پراكندن بادهاى شكم ، در علاج ديزانترى ، در علاج سرفهء كهنه شده و در علاج كسانى كه خون برمىآورند بسيار مفيد و بهره‌رسان است .\r\nنسخه زعفران ، مر ، افيون ، گند بيدستر ، بزر بنگ ، كوشنه ، شاه زيره ، خشخاش ، سنبل ، مشكانيه ، جگر گرگ و سوختهء شاخ طرف راست بز هريك يك جزء متساوى .\r\nحل‌شدنيها را در شراب حل كن و كوبيدنيها را بكوب و همه را با عسل كف گرفته بسرش و بگذار كه تا شش ماه دست نخورد . و بعد از شش ماه آن را استعمال كن ! مقدار تناولى به اندازهء يك عدد نخود همراه نوشابه‌اى كه با مزاج سازگار است مىباشد .\r\n\r\n","description":"","footnote":"","page_name":" 501 ","page_number":529},
  {"content":"\r\n\r\n\r\nعلاج سوء مزاج كبد\r\nدر علاج سوء مزاج كبد داروى تركيبى زير كه به داروى روغن خامالاون معروف است بسيار داروى خوبى است .\r\n\r\n17 - نسخه\r\nده درهم خامالاون را در يك رطل آب انداز و بگذار يك شبانه‌روز بخيسد . آنگاه خامالاون و آب را در ديك بريز و بگذار بر آتش كم‌شدت به آرامى بپزد تا نيم رطل از آب مىماند . سپس از آتش برگير و بپالاى و باز در ديك بريز و روغن بادام شيرين به وزن يك چهارم رطل بر آن اضافه كن و دوباره بپزد تا آب به‌كلى از بين مىرود و تنها روغن مىماند ، آنگاه : هليلهء زرد ، بليله و آمله هر يك ده درهم ، تمر هندى سى درهم ، آلو سى عدد ، عناب سى عدد ، خيار چنبر دارويى يك رطل و روغن زيتون نيم رطل . همهء اين داروها را بجز خيار چنبر در ديك سنگى بريز و ده رطل آب بر آنها اضافه كرده باهم بر آتش بپزند تا يك سوم از آب مىماند . سپس بپالاى و بر خيار چنبر بريز و با دست بفشر و مچاله كن و باز بپالاى و باز در ديك بريز . يك من پانيد هم در آن ديك بريز و بگذار بپزد تا به قوام عسل درمىآيد . روغن بادام نيم رطل بر آن اضافه كن . داروهاى كوبيده و ساييده و بيخته را بر آن بپاش و باز بپزد تا منعقد مىشود . سپس از آتش برگير و در ظرف شيشه‌اى بريز و پيش خودت نگهدار ! مقدار تناولى هرباره شش درهم باشد .\r\n\r\nعلاج آب پيدا شدن در اعضاى داخلى\r\nدر اوايل پيدا شدن آب دارويى كفلمه‌اى هست كه بسيار معالج خوبى است . تركيب اين دارو در زير مىآيد :\r\n\r\n18 - نسخه\r\nافشرهء مشكانيه يك درهم و نيم ، لاك دو درهم ، راوند چينى يك درهم و نيم ، شكوفهء گور گياه يك درهم ، زعفران يك درهم و نيم ، بزر كشوث دو درهم ، بزر خيار چنبر خوردنى و بزر خرفه هريك يك درهم ، سقمونيا يك درهم .\r\nاين داروها را همگى درهم مخلوط كن و هربار به وزن يك مثقال را با شير شتر يا آب بپز و يا با آب سبزيها تناول كنند .\r\n\r\nداروهاى طحال\r\n\r\n19 - داروى مشهور به داروى مويزك عسلى\r\nاين داروى تركيبى را كه بر پوست گذاشتنى است ، بر طحال مىگذارند . داروى بسيار خوبى است و تركيباتش به قرار زير مىباشد :\r\n\r\n","description":"","footnote":"","page_name":" 502 ","page_number":530},
  {"content":"\r\n\r\nنسخه مويزك عسلى آنچه انگل درخت بلوط است دو رطل ، آهك يك رطل .\r\nمويزك را در ظرفى سفالين بر زغال افروخته بگذار تا مىگدازد . هرگاه گداخت ، آهك بر آن بپاش و آن را بسيار خوب بهم زن و تا گرم است بر تكه‌اى از پوست گرگ بمال و بر طحال بيمار بچسبان ! بيمار را با اين وضع به حمام ببر و تا داروى چسبيده خودبه‌خود نيفتد نبايد آن را بر كند . و هرچه را كه از بدن بركنده شد فورا ببر !\r\nدارويى هست كه در علاج بيماران طحال بسيار مفيد است ؛ تركيبات دارويى و دستورات استعمال آن به قرار زير است :\r\n\r\n20 - نسخه\r\nمر سه اوقيه ، خاكهء كندر سه اوقيه ، خردل رهاورد اسكندريه و شاه زيره هريك دو اوقيه ، سركهء پياز دشتى به اندازهء كافى .\r\nخردل و شاه زيره را كوبيده و ساييده در سركهء پياز دشتى درهم بسرش ! خاكهء كندر و مرّ ساييده شوند و بر آن ساييدهء خردل و شاه زيره - كه در سركهء پياز دشتى ريخته‌اى - اضافه‌شده به هم زده شوند تا مرهم مانند مىگردند . سپس آن را بر طحال بيمار بگذار و اقلا دو ساعت و حد اكثر تا نه ساعت بر طحال بماند ؛ آنگاه بيمار را به حمام ببر و مگذار دارو را بركند .\r\nهرگاه از هواى حمام تا اندازه‌اى سست بدن شد ، او را در آبزن بنشان و تا مىتواند مدت بيشترى در آبزن بماند .\r\nآب آبزن را بيرون بريزد ، و براى اينكه از اين همه گرما و در آبزن ماندن از هوش نرود ، گاه به گاهى سركه و پونهء كوهى را نزديك بينى بيمار بگير كه بو كند .\r\nكم‌كم و به آرامى باند داروبند را باز كن و كم‌كم بركن تا به كلى بيمار از باند و دارو آزاد مىشود .\r\nهمين‌كه از حمام بيرون آمد ، ماهى نمك‌سود بدون نان بخورد .\r\nروز اول و روز سوم مقدارى از آن دارو تناول كند . وادارش كن چندان ورزش كند كه نفسش پياپى و كوتاه گردد .\r\nاثر خوب اين دارو هم از روز اول نمايان مىشود .\r\nداروى تركيبى ديگرى كه در علاج سخت‌شده‌هاى درونى ، بيماران طحال و بيماريهاى ديرپا و سابقه‌دار بسيار خوب است ، تركيب زير را دارد :\r\n\r\n21 - نسخه\r\nصمغ صنوبر آب‌پز شده چهار رطل ، موم دو رطل ، گوگرد آتش نديده يك رطل ، خاكهء كندر يك رطل ، زفت دو رطل ، زاج بلورى تازه يك رطل ، بورهء قرمز يك رطل ، زراوند سه اوقيه ، بيخ سيماهنگ سه اوقيه ، الوا شش اوقيه ، عاقرقرحا شش اوقيه ، شيرهء توت سه اوقيه ، سركه يك رطل و نيم ، شراب انطاكيه دو سوم رطل .\r\n\r\n","description":"","footnote":"","page_name":" 503 ","page_number":531},
  {"content":"\r\n\r\nما به جاى سركه ، بيست و يك اوقيه روغن زيتون به كار مىبريم .\r\nهمه داروها را درهم بسرش و بر طحال بگذار ! به همان دستور داروى قبلى .\r\n\r\n22 - داروى خرچنگ\r\nدر علاج بيمارى طحال بسيار تأثيربخش است و دستورات استعمالش به قرار زير مىباشد :\r\nيك خرچنگ را از رودخانه بگير و دست و پا و زياده‌هايش را بركن و تنها لاشه‌اش بماند .\r\nآن را خشك كن و بكوب و بساى ! يك مثقال از آن ساييده را با يك ششم مثقال افيون در آب همان رودخانه‌اى كه خرچنگ در آن زندگى مىكرد حل كن و با يك مثقال ساييدهء خرچنگ بهم زن و بيمار نوش جان كند .\r\nدر بعضى از حالات و انواع بيمارى مىتوانى به جاى افيون يك مثقال روغن بلسان را به كار ببرى .\r\n\r\n23 - مرهم علاج طحال\r\nاگر طحال كسى از ديرباز سخت شده است ، مرهم تركيبى زير بسيار مفيد است :\r\nنسخه شاه‌زيره ، خردل ، عاقرقرحا و شنبليلهء در آب پخته هريك يك جزء متساوى .\r\nهمه را بسيار خوب بكوب و با سركه بساى و روغن زيتون بر آن اضافه كن و درهم بسرش و بر طحال بمال !\r\nقبل از استعمال دارو بيمار بايد به حمام برود و تن را شستشو دهد و آنگاه دارو را بر طحال بمالد .\r\nداروى تركيبى زير كه بايد مايه حقنه شود ، در علاج بيمارانى كه خون با مدفوع خود مىبينند و ما آن بيمارى را دوسنطيرا ( ديسانترى ) مىناميم بسيار مفيد است .\r\n\r\n24 - نسخه\r\nپيه كليهء بز جوان و چاق و بىعيب با آبجوى جوشيده بر آتش بپزد . از چربيى كه بر آبجو مىآيد شش اوقيه ، آب‌پز برنج و روغن گل هريك سه اوقيه ، اقاقياى ساييده نيم درهم ، صمغ عربى ساييده و سفيداب ساييده هريك يك درهم ، زردهء تخم‌مرغ برشته يك عدد .\r\nهمه را باهم مخلوط كرده و بهم زن تا مرهم مانندى مىشود . بيمار ديسانترى را بدان حقنه كن !\r\n\r\n25 - نسخهء حقنهء ديگر\r\nآب گياه هفت‌بند سبز سه اوقيه و روغن گل يك اوقيه و نيم را درهم مخلوط كرده و مايه حقنه\r\n\r\n","description":"","footnote":"","page_name":" 504 ","page_number":532},
  {"content":"\r\n\r\nگردان !\r\nغذاى بيمار در اثناى معالجه شورباى ترش‌مزه با روغن بادام و انار دانه باشد . تا مىتوانى غذايش را خوش‌بو گردان . به بخورد خوب است .\r\nتركيب داروى جلوگيرى از اسهال غير طبيعى و نيز مفيد در علاج كم‌اشتهائى هميشگى و سابقه‌دار به قرار زير است :\r\n\r\n26 - نسخه\r\nگلنار ، بلوط بودادهء در سركه خيسيده ، سماق ، ثمر آس ، كوشنه و ساماروغ - كه نوعى قارچ است - هريك دو درهم ، زيرهء در سركه خيسيدهء بعدا بوداده ، مازوى اول در سركه خيسيده و بعدا بوداده ، چشم انار شيرين ، ثمر درخت گز و رامك هريك يك درهم ، عود ، سك ، مصطكى و سنبل هريك يك درهم ، بزر گياه ترشك ، صمغ عربى ، گل ، افشرهء شنگ ، هستهء مويز بوداده ، خرنوب و جفت بلوط هريك يك درهم و نيم . همه را ساييده درهم مخلوط كن و به‌طور كفلمه از آن استفاده شود .\r\n\r\n27 - گوارشى زعفران\r\nاگر درد بىاشتهايى از اثر سرما و باد باشد ، از اين دارو اصلاح مىشود و بىاشتهايى از بين مىرود . داروهاى تركيبى اين گوارشى از قرار زير است :\r\nنسخه بزر كرفس ، نى نهاوندى ، مشك زمين ، ننه حوا ، چوبك شاخهء بلسان ، لادن و بسباسه هريك پنج درهم ، قاقله و سك هريك چهار درهم ، گل محمدى ده درهم ، دوال پنج درهم ، رازيانهء شامى سه درهم ، فلفل سفيد دو درهم ، قرفه سه درهم و نيم ، زعفران هفت درهم ، كافور سه درهم ، ناخن پريان سه درهم و نيم ، بيخ گورگياه چهار درهم ، شاه‌زيره دو درهم ، صندل سفيد چهار درهم ، تخم هويج بيابانى سه درهم ، دارچين سه درهم ، زنجبيل سه درهم ، ثمر آس هفت درهم . همه را با ربّ سيب درهم بسرش !\r\nتركيب شربت ميوه‌اى كه صفرا را برمىكند و اسهال را بند مىآورد به قرار زير است :\r\n\r\n28 - نسخه\r\nگوشت ترنج ، زرشك و ريواس هريك يك رطل ، زالزالك ، اناردانه و سماق هريك سه رطل ، به ميخوش ، سيب ، انار و گلابى هريك چهار رطل « 1 » ، آب چهار رطل . همه را مدت دو روز در آب\r\n\r\n\r\n","description":"","footnote":"\r\n( 1 ) - در اين شربت ندانستم منظور از اينكه اناردانه سه رطل و انار چهار رطل آورده چيست ! شايد دومى آب انار باشد - م .\r\n","page_name":" 505 ","page_number":533},
  {"content":"\r\n\r\nبخيسان و بر آتش بگذار كه بپزد . سپس بپالاى و بار دوم بر آتش بگذار و شكر چندانكه خواهى در آن بريز !\r\n\r\nپوست‌اندازى و قرحهء روده\r\nدارويى تركيبى هست كه در علاج قرحهء روده بسيار مفيد است و آن را علق ( زالو يا خون لخته ) ناميده‌اند . داروهاى وارد در اين تركيب از قرار زيرند :\r\n\r\n29 - نسخه\r\nاقاقيا بيست و پنج مثقال ، پوست انار هفتاد و پنج مثقال ، مازو بيست و پنج مثقال ، افيون بيست و پنج مثقال . بزر بنگ پنجاه و شش مثقال ، گاورس كوبيده يك‌صد و شصت مثقال ، سماق شامى هفتاد مثقال ، افشرهء سماق شامى دو مثقال و نيم ، كندر بيست و پنج مثقال .\r\nهمه را ساييده درهم مخلوط كن و با شراب سياه انگورى بهم بزن ! مقدار تناولى يك مثقال است .\r\nداروى تركيبى تأليف لوقيوس طرسوسى كه در علاج هر نوع بادكردگى و در جلوگيرى از هر مادهء آزاردهندهء معده بسيار خوب است ، به قرار زير مىباشد :\r\n\r\n30 - نسخه\r\nرازيانهء شامى و بزر كرفس هريك دو مثقال ، بزر رازيانه ، بزر هويج بيابانى و بزر طردبلون ( ضرديلون - نسخه . ) - كه قسمى از اقسام سيساليوس است - هريك چهار مثقال ، افيون و بزر بنگ هريك يك مثقال و نيم .\r\nهمه را با آب بسرش و استعمال شود .\r\nداروى تركيبى زير را جالينوس استعمال كرده است و حقنه مايه مىشود . و تأليف انتناوس ( اميلوس - نسخه . ) مىباشد و با بسيارى از نسخه‌هاى داروى پيشينيان مطابقت دارد :\r\n\r\n31 - نسخه\r\nافشرهء غورهء خشك ( كم‌آب ) شش مثقال ، زاج بلورى شش مثقال ، آهك زندهء آب نديده و پوستهء نازك مس هريك شش مثقال ، زرنيخ قرمز سه مثقال ، زرنيخ زرد هشت مثقال ، سوختهء كاغذ پانزده مثقال .\r\nهمه را با شراب ثمر آس بسرش و قرصهاى سه يا چهار مثقالى از آن بساز !\r\nهرگاه خواستى آن را استعمال كنى قرص را در شراب مخلوط با آب كه وزنش سه اوقيه باشد حل كن و بيمار را بدان حقنه گردان ! و اگر آن را با آب باران حل كنى و مايه حقنه قرار دهى باز خوب است .\r\n\r\n","description":"","footnote":"","page_name":" 506 ","page_number":534},
  {"content":"\r\n\r\n\r\n32 - قرص ديك ابزارها تأليف بيوطيوس ( سودرطيسوس - نسخه . )\r\nاين قرص از جمله داروهاى بسيار ارزنده و خوب است كه در علاج قرحهء روده بسيار مفيد مىباشد ، اسهال را فورا بند مىآورد و در باز كردن اشتها بسيار اثربخش است .\r\nنسخه زعفران چهار مثقال ، سنبل هندى و رازيانهء شامى هريك چهار مثقال ، مرّ ، الواى هندى ، افشرهء گياه شنگ ، صمغ فيلزهره ، افشرهء اقاقيا ، افيون ، مازوى تازه و شاداب ، كتيرا و فلفل سفيد هر يك دو مثقال . همه را باهم در شراب بسرش و قرصهاى نيم مثقالى از آن بساز !\r\nداروى كفلمه‌اى زير در علاج پوست‌اندازى روده و معده و در علاج بلغم شورمزه بسيار مفيد است .\r\n\r\n33 - نسخه\r\nبزر ترتيزك بوداده ده درهم ، بزر ريحان هفت درهم ، مصطكى پنج درهم ، بزر مروخوش ده درهم ، بزر گندنا ( تره ) پنج درهم ، نشاستهء بوداده پنج درهم ، صمغ عربى بوداده هفت درهم ، گل ارمنى ده درهم .\r\nهمه را ساييده درهم مخلوط كن ! مقدار تناولى سه درهم است .\r\n\r\n34 - [ نسخه 
  ]\r\nاگر در علاج پوست‌اندازى روده و معده ، قبل از مصرف داروى تناولى بيمار را وسيلهء روغن حيوانى و خون سياوشان حقنه كنى خوب است .\r\nتركيب دارويى ديگرى كه اگر مايهء حقنه شود در علاج خراجى كه تازه سربرآورده ، و در بركندن مادهء صفرايى و جلوگيرى از ساير مواد موذى در بدن مفيد است ، به قرار زير مىباشد :\r\n\r\n35 - نسخه\r\nعدس ده درهم ، ثمر آس ، پوست انار و زالزالك هريك هفت درهم ، به تهى شده از دانه و گلابى هريك پانزده درهم . مازو پنج درهم .\r\nهمه را با سه رطل آب و چهار اوقيه رب انار ميخوش و آب‌غوره بر آتش بگذار بپزد تا تنها يك رطل مىماند . آن را بپالاى و يك‌سوم پاليده را با يك مثقال گل ارمنى ، يك مثقال صمغ عربى ، سوختهء كاغذ ، اقاقيا و سفيداب هريك يك درهم مخلوط كن و بهم بزن و استعمال شود .\r\nداروى تركيبى ديگرى كه جالينوس پسنديده است و آن را در علاج كسانى به كار مىگرفته كه بيمارى ايلاوس داشته‌اند . ايلاوس همان بيمارى است كه بيمار مدفوع خودش را قى مىكند . در هرحال اين دارو در هر نوع از انواع قولنج بسيار معالج خوبى است :\r\n\r\n","description":"","footnote":"","page_name":" 507 ","page_number":535},
  {"content":"\r\n\r\n\r\n36 - نسخه\r\nبزر بنگ و فلفل سفيد هريك چهل مثقال ، افيون بيست مثقال ، زعفران ده مثقال ، سنبل الطيب ( علف گربه ) شير گياه شير سگ و عاقرقرحا هريك دو مثقال . همه را با عسل بر آتش پخته بسرش ! اگر درد قولنج بيمار بسيار شديد است ، به اندازهء يك عدد باقلى از اين دارو را با چهار اوقيه و نيم يا شش اوقيه آب سرد بخورد .\r\n37 - داروى اسومانويس ( اسوماوس - نسخه . ) اين دارو را جالينوس در كتاب نيقوسقراطيس ( سقراطيس - نسخه . ) پيدا كرده است ؛ كه در علاج قولنج ويژگى دارد و در علاج بيماران معده ، درد زهدان و براى كسانى كه گمان مىرود به رمد ( چشم‌درد ) مبتلا مىشوند بسيار مفيد است . داروهاى تركيبى آن از قرار زيرند :\r\nنسخه زعفران يك مثقال و نيم ، سنبل ، مرّ ، كوشنه ، فلفل سفيد ، فلفل دراز و بارزد هريك دو مثقال ، روغن بلسان چهار مثقال ، دارچين ، پوست بيخ مردم گياه ( افشرهء مردم‌گياه - نسخه . ) و گند بيدستر هريك دو مثقال ، بزر هويج بيابانى چهار مثقال و نيم ، سكبينه سه مثقال ، دارچين ختايى چهار مثقال ، همه را در عسل بسرش !\r\nاگر اين دارو را در علاج درد زهدان استعمال كردى ، بايد با عسلابى كه سداب در آن پخته است مصرف شود .\r\n\r\nسست شدن و بيرون جهيدن مقعد\r\nدارويى تركيبى تأليف جالينوس هست كه درجا آوردن مقعد بيرون آمده بسيار خوب است .\r\nتركيب اين دارو به قرار زير است :\r\n\r\n38 - نسخه\r\nثمر گياهى كه آن را ريقى يا لعابى ( اربعى - نسخه . ) نامند ، مازو ، سفيدآب سرد ، جوش كوره ، افشرهء شنگ ، پوست درخت صنوبر از نوعى كه آن را قيطس « 1 » گويند ، كندر و مرّ هريك چهار مثقال .\r\nداروها را همگى كوبيده و ساييده درهم مخلوط كن !\r\nدر علاج جا آوردن و اصلاح كردن مقعد ، اول مقعد را با شراب گس‌مزه بشويند و سپس از اين دارو بر آن بپاشند .\r\n\r\n\r\n","description":"","footnote":"\r\n( 1 ) - در نسخهء چاپ تهران فقط پوست درخت صنوبر نوشته شده و نامى از قيطس نيامده ؛ شايد منظور پوست درخت صنوبر بزرگ باشد - م .\r\n","page_name":" 508 ","page_number":536},
  {"content":"\r\n\r\n\r\nسنگ كليه\r\nاين را بدان ! هر دارويى كه سنگ مثانه را خرد كند سنگ كليه را نيز خرد مىكند ؛ امّا عكسش صحيح نيست . يعنى هرچه سنگ كليه را خرد كند لازم نيست كه بتواند سنگ مثانه را نيز خرد كند .\r\nمعجون تركيبى زير در علاج سنگ كليه و مثانه بسيار خوب است و اگر سنگ را بيرون داد ، سنگ ديگرى توليد نمىشود .\r\n\r\n39 - نسخه\r\nدارچين ختايى دو مثقال ، بزر كرفس سه مثقال ، مرّ چهار مثقال ، فلفل سفيد دو مثقال ، كندر سه مثقال ، سنگ شامى نر ( سنگ يهود ) يك مثقال ، بزر هويج و رازيانهء شامى هريك دو مثقال ، ميعه سه مثقال ، بيخ سوسن از نوع اورتقى سه مثقال ، بزر خشخاش سفيد دو مثقال ، سنبل دو مثقال ، مغز بادام تلخ و برباله هريك سه مثقال ، بزر سوسن و مشك زمين هريك دو مثقال ، عسل بسيار خوب در اندازهء كافى .\r\nداروها را همگى در عسل بسرش و هر روز از آن تناول شود .\r\nداروى تركيبى ديگرى هست كه در مورد آن جالينوس مىفرمايد : « بسا بيمارانى كه ديدم از درد كليه ناله و شكايت داشتند و از اين دارو شفا يافتند . » البته بيمار بايد چندين روز و به مدت زياد به تناول اين دارو ادامه دهد .\r\nهمين دارو سنگ را خرد مىكند و بيرون مىدهد و در علاج قولنج بسيار مفيد است و بيماريهاى مثانه را نيز شفا مىدهد .\r\n\r\n40 - نسخه\r\nمغز فندق ، مغز بادام ، بزر پوست كندهء خيار چنبر خوردنى و شاه‌زيرهء پاك و بىآلايش هريك سه مثقال ، بزر شوكران ، زعفران ، بزر خيار و افيون هريك شش مثقال ، بزر بنگ سفيد و بزر كرفس هريك دوازده مثقال .\r\nهمهء اين داروها را باهم در عسل بسرش و قرصهاى نيم مثقالى از آن بساز و هربار يك قرص نيم مثقالى با عسلاب پاليدهء ولرم بخورند . حجم عسلاب چهار اوقيه و نيم باشد . [ در نسخهء ديگر شش مثقال سپند نيز بر داروها اضافه شده است . 
  ]\r\nداروى ضد سنگ زير سنگ كليه را خردوخاش مىكند . كسى كه اين دارو را استعمال كند كليه‌اش ديگر توليد سنگ نمىكند . اثر سنگ‌شكنى اين دارو از خاصيت دارو است نه از مزاج دارو .\r\n\r\n41 - نسخه\r\nده تا كژدم زنده را گرفته در ديك آهنى انداز و سر ديك را وسيلهء خمير آرد گندم ببند و تنور\r\n\r\n","description":"","footnote":"","page_name":" 509 ","page_number":537},
  {"content":"\r\n\r\nافروخته‌اى را كه هيزمش چوب تاك بوده و از آتش سرخ شده باشد آماده كن و ديك را در آن قرار ده ! يك شب تا صبح در تنور بماند و فرداى آن شب بيرونش بياور و بگذار سرد شود . هر خاكسترى را كه از كژدمها حاصل شده است در ظرفى بريز و نگهدار . كسى كه از درد كليه رنج مىبرد ، به وزن دو قيراط از اين خاكستر كژدم را با شراب خنديقون - كه ذكرش آمد - بخورد .\r\nاين دارو سنگ را خردوخاش مىكند و قطعه‌قطعه مىسازد و با ادرار بيرون مىدهد .\r\nمسألهء مهم اينجا است كه كژدم مزاجا ضديت سنگ كليه و مثانه را دارد ؛ همچنانكه گوشت مار ضد سم مار و ساير جانداران سمى است .\r\n\r\nسنگ مثانه\r\n\r\n42 - داروى خوبى كه در اين باره ذكر شده و بر آن صحه گذاشته‌اند خرگوش است .\r\nخرگوش را با دقت و آرامى چنان كه مىدانى بسوزان و سوخته‌اش را نگهدار ! چندين روز هر روز به وزن دو درهم از آن با آب ولرم تناول شود ، سنگ را خردوخاش مىكند .\r\n\r\n43 - دارويى تركيبى كه تأليف ما است اين دارو در علاج قرحهء مثانه و قرحه و زخم لوله رگ ذكر بسيار خوب است\r\nو از راه تزريق استعمال مىشود .\r\nنسخه سوختهء سرب و مغز بزر خربزه هريك پنج درهم ، تباشير دو درهم ، صمغ عربى ، بزر خشخاش و سوختهء شاخ گوزن هريك سه درهم ، افيون نيم درهم ، بنگ دو دانگ ، مرّ يك درهم .\r\nهمهء اين داروها را بسيار خوب بساى و با آب كاسنى درهم‌آميز تا چيزى همانند داروى شياف چشم شود . آن را در شير يا در روغن بزر خربزه حل كن و به وسيله ابزار تزريق در ذكر بيمار تزريق كن ! بسيار مفيد است .\r\n\r\n44 - قرص علاج سنگ كليه و مثانه نسخه\r\nبزر هويج بيابانى ، بزر خيار چنبر خوردنى ( خيارزه ) از نوع خوب ، رازيانهء شامى ، مرّ ، بزر كرفس كوهى ، بزر كرفس كاشتنى ، دارچين ختايى ، دارچين و سنبل از هريك يك جزء در اندازهء برابر .\r\nداروها را همگى كوبيده و بيخته با آب بسرش و قرصهايى يك درهمى يا يك مثقالى از آن بساز ! يا حبهايى به اندازهء نخود از آن درست كن و هربار ده حب ناشتا با آب گرم تناول شود .\r\n\r\n","description":"","footnote":"","page_name":" 510 ","page_number":538},
  {"content":"\r\n\r\n\r\n45 - معجون علاج سنگ كليه نسخه\r\nسنبل هندى سه درخمى ، زنجبيل چهار درخمى ، فلفل دراز چهار درخمى ، دارچين ختايى دوازده قيراط ، دارچين چهار درخمى ، مريم نخودى كوهى ( اربه ) چهار درخمى ، برباله ( اسارون ) يك درخمى ، تخم هويج بيابانى يك درخمى ، زعفران دو درخمى ، گند بيدستر چهار درخمى ، شكوفهء گورگياه چهار درخمى ، سير بيابانى چهار درخمى ، كوشنه دو درخمى ، فلفل سفيد دو درخمى ، بزر كرفس كوهى دو درخمى ، ثمر گياه بلسان چهار درخمى ، سوسن زرد دو درخمى .\r\nهمهء اين داروها را درهم مخلوط كن و با عسل بسرش و از آن تناول شود .\r\n\r\nچكميزك\r\nقرص تركيبى زير در علاج چكميزك و در جلوگيرى از تكوين سنگ در مجارى ادرار بسيار نافع و اثربخش است .\r\n\r\n46 - نسخه\r\nگند بيدستر دو درهم ، مرزنگوش ، سداب ، بزر بنگ و رازيانهء شامى هريك يك درهم ، انار دانه پانزده عدد .\r\nهمه را بكوب و درهم بسرش و قرص از آن بساز و هربار به وزن يك درهم از اين قرصها بخورند . بعد از آن يك درهم بزر پوست كندهء خيار چنبر خوردنى ( خيارزه ) را با سفيدهء خام تخم‌مرغ مخلوط كنند و بخورند .\r\n\r\nتقويت نيروى جنسى\r\nشخصى كه آلت تناسليش در برخاستن تنبلى مىكند و به حد كافى آرزوى جماع ندارد ، از داروى زير استفاده كند :\r\nنسخه بزر پياز دو درهم ، بزر ترتيزك آبى ، بزر شهدانه ، بوزيدان ( مستعجله ) ، برباله ( اسارون ) و پياز دشتى برشته هريك شش درهم ، شقاقل سه درهم ، كنجد بوداده پنج درهم ، بزر گزنه و ناركيواى سفيد ( ماركيوا ) - كه نوعى خشخاش بيابانى است - هريك چهار درهم ، پانيد شش درهم .\r\nهمه را بكوب و درهم مخلوط كن و هربار به وزن دو درهم را با شراب سياه انگورى مخلوط با آب بخورند !\r\nداروى زير نيز در برخيزاندن آلت تناسلى كمك خوبى است .\r\n\r\n","description":"","footnote":"","page_name":" 511 ","page_number":539},
  {"content":"\r\n\r\n48 - نسخه\r\nريشهء گياه مارچوبه ، شير گاو و روغن گاوى هريك سه رطل ، بزر ترتيزك آبى ، بزر گزنه و بزر شلغم هريك سه اوقيه .\r\nداروهاى خشك را بكوب و با شير و روغن مخلوط كن و بر آتش بگذار بپزد تا شير نمىماند و تنها روغن مىماند . سپس آن را بپالاى و هربار بيست مثقال يا چهل مثقال از آن تناول شود .\r\n\r\n49 - گوارشى هندى در تحريك اشتهاى جماع و افزايش نيروى جماع كم‌نظير است\r\n. نسخه زنجبيل ، فلفل ، فلفل دراز ، دارچين ، قرفه ، ساذج ، سنبل ، گياه خلال دندان ( شيطرج هندى ) ، جوزبويا ، صندل سرخ ، قاقله ، ثمر بلسان ، بسباسه ، نارمشك ، طاليسفر ( تيواج ختايى ) - كه پوست درختى است از سرزمين ختا آرند - ميخك ، مشك زمين ، تباشير و نارگيل هريك سه اوقيه ، مشك و كافور هريك ده مثقال ، شكر طبرزد به وزن همهء داروها .\r\nهمه را بكوب و ببيز و در عسل كف گرفته بسرش ! مقدار تناولى دو درهم است .\r\n\r\n50 - داروى شاهدانه\r\nاين دارو در افزايش نيروى جماع معركه مىكند و آن را براى پادشاهان مىپزند .\r\nنسخه دم ريگ‌ماهى يك اوقيه و نيم ، بزر شلغم ، بزر لفت « 1 » ، بزر پياز سفيد ، بزر هويج و فلفل دراز هريك پنج درهم ، پياز دشتى برشته چهار درهم ، ثمر صنوبر پوست كنده دو اوقيه و نيم ، عاقرقرحا چهار درهم ، تخم زبان گنجشك شش درهم ، مغز گنجشكان نر كه در سوراخ ديوارها لانه مىكنند به وزن چهار درهم ، خايهء ديك يك اوقيه ، روغن گاوى يك جزء ، عسل دو جزء . داروها را همگى بكوب و با روغن گاوى و عسل - كه دوچندان روغن است - بسرش و در ظرفى نگهدار ! بعد از غذا نيم درهم از آن را با شراب شيرين‌مزه تناول كنند .\r\n\r\n51 - روغن محرك جماع\r\nاين روغن را اگر بر زهار و ذكر و برابر كليه‌ها بر پوست بمالند ، فورا آلت تناسلى را برمىخيزاند و نيروى جماع را افزايش مىدهد .\r\n\r\n\r\n","description":"","footnote":"\r\n( 1 ) - در هر دو نسخهء چاپ تهران و مصر ، سلجم و لفت آمده‌اند . لفت و سلجم هر دو به معنى شلغمند .\r\n","page_name":" 512 ","page_number":540},
  {"content":"\r\n\r\nنسخه شير گياه شير سگ ( فربيون ) و بارزد هريك دو درهم ، بسباسه يك درهم ، فلفل دراز يك درهم و نيم ، عاقرقرحا دو درهم و نيم ، بزر ترتيزك آبى ( جرجير ) و گند بيدستر هريك نيم درهم ، روغن نرگس يك اوقيه و نيم ، موم نيم درهم .\r\nداروهاى خشك را بكوب و موم را در روغن نرگس بگداز و داروهاى كوبيده را در آن بسرش و خوب باهم مخلوط شوند . دارو آمادهء استفاده است .\r\n\r\nزهدان سرمازده\r\nدر علاج زهدان سردمزاج اگر داروى زير فرزجه شود خوب است :\r\n\r\n52 - نسخه\r\nمرهم دياخيلون يك اوقيه ، مرهم باسليقون ، پيه گاو نر ، صمغ درخت بادام ، پيه مرغ خانگى ، پيه اردك ، مخ ساق گوزن ، كرهء گوسفندى ، ميعه سايله ، انار و روغن سنبل رومى هريك يك اوقيه ، مرّ صاف و بىآلايش نيم اوقيه ، زعفران دو درهم .\r\nهر سه نوع پيه در روغن گرفته از كره بگدازد و بقيهء داروها در آن مخلوط شود . فرزجهء پشمى را بدان بيالايند و از پيش بردارند .\r\nهمين داروى فرزجه‌اى در علاج سفت و سخت شدن زهدان نيز بسيار نافع است و عينا بايد فرزجه شود .\r\n\r\n","description":"","footnote":"","page_name":" 513 ","page_number":541},
  {"content":"\r\n . \r\n","description":"","footnote":"","page_name":" 514 ","page_number":542},
  {"content":"\r\n\r\n\r\nگفتار هفتم علاج درد مفاصل و نقرس و عرق النسا\r\nداروى تركيبى گذاشتنى بر پوست ، در علاج درد مفاصل و نقرس به قرار زير است :\r\n\r\n1 - نسخه\r\nبزر شوكران يك رطل و نيم ، قارچ چمنى يك رطل و نيم ، شنبليله يك رطل و نيم ، بورك يك اوقيه ، موم يك رطل ، صمغ صنوبر در آب پخته يك رطل ، اشه ( اندران ) يك رطل ، روغن زيتون كهنه شده يك رطل ، مخ استخوان گوزن چهار اوقيه ، بيخ سوسن اورتقى چهار اوقيه .\r\nداروهاى خشك را همگى كوبيده و بيخته با الك آماده كن ! داروهاى گداختنى را بگداز و بگذار سرد شود . ساييده و بيخته‌ها را در آن گداختنى بريز و بهم زن و درهم بسرش تا خوب درهم مىآميزند . از اين دارو بر جاى دردمند بگذارند .\r\nداروى تركيبى ديگر :\r\n\r\n2 - نسخه\r\nسورنجان دوازده درهم ، پونهء غير مرغوب كنار آبها سه درهم ، فلفل و زيره هريك چهار درهم .\r\nهمه را باهم بكوب و بساى و يك درهم از آن را با عسلاب بخورند . در علاج درد مفاصل بسيار خوب است .\r\nمرهمى در علاج ناتوانى نيروى پاها :\r\n\r\n3 - نسخه\r\nبرباله ( اسارون ) ، الوا ، خشخاش شاخدار ، گياه خلال دندان ، كوشنه ، انزروت و مر هريك سه درهم ، گند بيدستر چهار درهم .\r\n\r\n","description":"","footnote":"","page_name":" 515 ","page_number":543},
  {"content":"\r\n\r\nهمه داروها را بكوب و بساى و در شراب سياه انگورى خوشبوى مخلوط كن و بر پاها بمالند .\r\n\r\n4 - حب هزار چشان\r\nاين دارو در علاج نقرس ، درد سرين و درد مفاصل بسيار مفيد است .\r\n\r\n[ 5 - 
  ] نسخه\r\nهزار چشان يك درهم ، سورنجان ( شنبليد ) بيست درهم ، زيره كرمانى يك درهم ، دارچين ، مرزه ايرانى ، زراوند غلتان ( زراوند ماده ) ، زنجبيل ، برگ كبر و خاكستر پرستو هريك يك درهم .\r\nداروها را همگى بكوب و بساى و با شراب بسرش و حب كوچك از آن بساز و در سايه خشك كن . هربار به وزن نيم درهم را با آب‌پز شبت بخورند . يا نيم درهم از آن را كوبيده در دهن ريزند و عسلابى را كه شبت در آن پخته و كمى روغن زيتون در آن ريخته‌اند به صورت گرم بر آن بنوشند .\r\n\r\n6 - حب حنا اين حب را در علاج نقرس - كه به كار برده‌اند - همه پسنديده‌اند\r\n. نسخه هليلهء سياه تهىشده از هسته ده درهم ، بليله ، آمله ، گياه خلال دندان ( شيطرج ) ، زنجبيل و نمك هندى هريك سه درهم ، الوا سى درهم ، مرزهء ايرانى ، بيخ كبر ، مقل و حنا هريك دو درهم .\r\nسورنجان به وزن همه داروها .\r\nمقل در شراب حل شود . داروهاى ديگر را همگى بكوب و ببيز و همه را درهم بسرش و حبهاى كوچك از آن بساز و هربار به وزن دو درهم تناول شود .\r\n\r\nعرق النسا\r\nداروى زير كه در تسكين درد عرق النسا ممتاز است .\r\n\r\n8 - نسخه\r\nزفت دو جزء ، گوگرد آتش‌نديده يك جزء . هر دو را باهم مخلوط كن !\r\nبيمار به حمام برود و در داخل حمام اين دارو را برجاى دردمند بپاشد كه بر آن بچسبد و كاغذى را بالاى دارو بگذارد و همينطور بماند تا خودبه‌خود مىافتد .\r\n\r\nنقرس\r\n9 - در علاج نقرس ، داروى شوكران - كه در علاج مفاصل هم ذكر شد - بسيار خوب است .\r\n\r\n","description":"","footnote":"","page_name":" 516 ","page_number":544},
  {"content":"\r\n\r\n\r\nگفتار هشتم داء الثعلب ( درد روباه )\r\nدارويى كه در ذيل مىآيد ، برجاى مو ريختهء داء الثعلب بمالند بسيار نفع بينند .\r\n1 - نسخه\r\nفربيون ( شير گياه شير سگ ) ، صمغ سداب كوهى و روغن غار هريك دو مثقال ، گوگرد آتش نديده ، خربق سفيد يا خربق سياه هريك يك مثقال . نه درهم موم را در روغن غار يا روغن كرچك يا روغن زيتون كهنه‌شده حل كن . داروها را كوبيده و ساييده و بيخته در آن موم و روغن ريز و بهم زن كه خوب باهم بياميزند .\r\nاين دارو را برجاى مو ريخته بمالند ؛ اگر داء الثعلب ديرزمانى بر آن گذاشته باشد و علاجش با دشوارى روبرو شود ، اين دارو كار را انجام مىدهد .\r\nجالينوس مىفرمايد : « من گاه به گاهى تخم ترتيزك يك مثقال و سوختهء كف دريا دو مثقال را با اين دارو قاطى كرده‌ام . »\r\n\r\nرنگ سياه مو\r\nجالينوس مىفرمايد : « شاش سگ را بگذارند متعفن شود و بعد از پنج يا شش روز موى سفيد را با آن ادرار متعفن سگ بشويند . موى سياه مىشود و سياهى همچنان مىماند .\r\n\r\n","description":"","footnote":"","page_name":" 517 ","page_number":545},
  {"content":"\r\n . \r\n","description":"","footnote":"","page_name":" 518 ","page_number":546},
  {"content":"\r\n\r\n\r\nپيمانه اوزان داروها ، نقل از يادداشتهاى ساهر\r\n\r\n1 - قسط .\r\nاگر در روغن زيتون ذكر شد عبارت است از هجده اوقيه . اگر براى شراب گفتند مساوى است با هشتاد رطل . اگر در وزن عسل ذكر شد عبارت است از يك‌صد و هشت رطل .\r\n\r\n2 - حنوس\r\n( حبوش - نسخه . )\r\nاز روغن زيتون هشت رطل ، از شراب ده رطل و از عسل بيست و سه رطل و نيم است .\r\n\r\n3 - قوثوس\r\n( قوثوى - نسخه . )\r\nاز روغن زيتون نه اوقيه ، از شراب ده اوقيه و از عسل سيزده اوقيه و نيم است .\r\n\r\n4 - مسطرون بزرگ\r\nاز روغن زيتون سه اوقيه ، از شراب سه اوقيه و هشت غرامى و از عسل چهار اوقيه و نيم است .\r\n\r\n5 - اكسونافن\r\nاز روغن زيتون شانزده درخمى ، از شراب دو اوقيه و يك چهارم اوقيه و از عسل سه اوقيه و سه مثقال است .\r\n\r\n6 - قواسوس\r\nاز روغن زيتون دوازده درخمى ، از شراب يك اوقيه و سه چهارم درخمى و از عسل دو اوقيه و يك چهارم اوقيه است .\r\n\r\n7 - مسطرون كوچك\r\nاز روغن زيتون شش درخمى ، از شراب بيست غرامى و از عسل هفت درخمى است .\r\n\r\n","description":"","footnote":"","page_name":" 519 ","page_number":547},
  {"content":"\r\n . \r\n","description":"","footnote":"","page_name":" 520 ","page_number":548},
  {"content":"\r\n\r\n\r\nپيمانه و اوزان داروها ، از دفتر يادداشت يوحنا پسر سرافيون\r\nيوحنا گويد : « من در اين يادداشتها تنها پيمانه و اوزانى را ذكر كرده‌ام كه در اصطلاح طبيبان عرب‌زبان و عربىدان معمول است . خودم نمىخواستم اين يادداشتها را بنويسم ؛ امّا دوستانى خواهش كردند كه بنويسم . شايد در جاهاى ديگر غير اين كتاب نيز از آن بهره بينند . »\r\n1 - قسط\r\nدر اصطلاح يونانىزبانان و مطابق اوزان يونانيان عبارت از يك رطل و نيم به وزن عرب است .\r\nدر اصطلاح روميان قسط يك رطل و نيم و يك ششم رطل است . پس عبارت از بيست اوقيه مىشود .\r\n2 - رطل كه دوازده اوقيه مىباشد .\r\n3 - منّ رومى بيست اوقيه است .\r\n4 - منّ يونانى و من پيش مصريان شانزده اوقيه است .\r\n5 - هر من عبارت از چهل استار است .\r\n6 - هر رطل بيست استار است .\r\n7 - استار شش درهم و دو دانگ است ، كه دقيقا چهار مثقال مىشود .\r\n8 - درخمى عبارت از يك مثقال است .\r\n9 - دورق هشت جوهين است .\r\n10 - جوهين شش قسط رومى است .\r\n11 - قوطولى برابر با هفت اوقيه است .\r\n12 - مسطرون بزرگ سه اوقيه است .\r\n\r\n","description":"","footnote":"","page_name":" 521 ","page_number":549},
  {"content":"\r\n\r\n13 - مسطرون كوچك شش درخمى است .\r\n14 - اكسوثافن برابر با هجده درخمى است .\r\n17 - قوانوس يك اوقيه و نيم است .\r\n16 - غراما يك چهارم درهم تا دو دانگ يا كمتر از دو دانگ است .\r\n17 - اونقوش يك اوقيه مىباشد . كه اوقيه و اونقوش هر دو مساوى با هفت مثقالند .\r\n18 - اوقيه هفت مثقال است .\r\n19 - اون يك اوقيه يعنى هفت مثقال مىباشد .\r\n20 - ايان از عسل دو رطل و نيم و از روغن يك من و نيم است .\r\n21 - دورق برابر است با سه رطل .\r\n22 - قسط از عسل دو رطل و نيم است .\r\n23 - هامين پنج استار و بيست درهم و چهل اوثولو است .\r\n24 - باقلاى مصرى چهار شامون است .\r\n25 - اوثولو يك دانگ و نيم است .\r\n26 - كماوجس اسكندريه سه اوثولو است .\r\n27 - بندقه يك درخمى است .\r\n28 - جوزه چهارده شامون ( سامونا ) است .\r\n29 - صدفهء كوچك هفت شامون است .\r\n30 - صدفهء بزرگ چهارده شامون است .\r\n31 - باقلاى يونانى دو شامون و دو اوثولو است .\r\n32 - سكرجه شش استار و يك چهارم استار است .\r\n33 - ملعقه ( قاشق ) از عسل چهار مثقال و از دارو يك مثقال و يك درهم است .\r\n34 - نيطل دو استار است .\r\n35 - درخمى شش اوثولو است .\r\n36 - اوثول سه قيراط است .\r\n37 - قيراط چهار جو است . كه هر نه قيراط مساوى است با سه اوثولو .\r\n38 - قواثوس يك اوقيه و نيم است .\r\n\r\n","description":"","footnote":"","page_name":" 522 ","page_number":550},
  {"content":"\r\n\r\n\r\nتفسير اصطلاحاتى كه در قانون آمده‌اند .\r\n1 - مالى يعنى عسل .\r\n2 - مالى قراطن يعنى عسلاب ، كه بعضى آن را ماء القراطن مىنويسند .\r\n3 - ماء القراطن هم همان مالى قراطن است و يعنى عسلاب .\r\n4 - اقومالى عبارت است از شهد عسل كه در آب ريزند و بهم زنند اما نمىپزند .\r\n5 - اودرومالى عبارت از عسل و آب باران است كه در آفتاب گذاشته‌اند و كهنه شده است .\r\n6 - شراب عسلى\r\nافشرهء انگور گس‌مزه پنج جزء ، عسل يك جزء كه در ظرفى گشاد ريزند و ظرف را از آن پر كنند و همين‌كه شروع به جوشيدن كرد ( جوشش شرابى ) كم‌كم نمك بر آن پاشند تا كف بيرون دهد .\r\nو هرگاه از جوش افتاد در خم ريزند .\r\n7 - شراب عسل :\r\nشراب كهنهء گس‌مزه دو جزء ، عسل بسيار خوب يك جزء . باهم قاطى شوند و در سبويى نگهدارند تا مىرسد .\r\n8 - كلمهء طلاء يعنى چه ؟\r\n- انگور با اينكه رسيده است آن را مدتى نمىچينند تا كمى مىپژمرد . يا انگور را مىچينند و در آفتاب پهن مىكنند و كمى مىپژمرد . آنگاه مىفشرند و مىپزند .\r\n9 - اكسومالى اسكنجبينى است كه از سركه و عسل و آب مىسازند و بعضى آب دريا يا نمك دريا را نيز در آن مىريزند .\r\nيكى از نسخه‌هاى ساختن اكسومالى به قرار زير است :\r\n\r\n","description":"","footnote":"","page_name":" 523 ","page_number":551},
  {"content":"\r\n\r\nنسخه سركه پنج قوطولى - كه هر قوطولى برابر با هفت اوقيه است يعنى سى و پنج اوقيه - ، نمك دريا دو من ، عسل ده من ، آب هفتاد اوقيه . همه را باهم در ديك بر آتش بگذارند تا ده غلت مىخورد ، بردارند .\r\n10 - اوكسالى سركهء مخلوط با نمك آب است .\r\n11 - روذومالى عبارت از شربتى است كه از عسل و گل محمدى درست مىشود .\r\n\r\n","description":"","footnote":"","page_name":" 524 ","page_number":552},
  {"content":"\r\n\r\n\r\nابن سينا ، شخصيّتى آشنا براى جهانيان\r\nابو عبيد گوزگانى ( جوزجانى ) كه يكى از شاگردان مقرّب و ياران هميشگى ابن سينا بوده ، از قول استادش زندگينامهء او را چنين روايت مىكند :\r\n« پدرم عبد اللّه پسر حسن پسر على ابن سينا از اهالى بلخ بود . در زمان زمامدارى امير نوح سامانى به سوى بخارا نقل مكان كرد و در دهكده‌اى از توابع بخارا به نام خرميشن سكنى گزيد و به برزگرى و كشاورزى پرداخت . در آن ايام با دخترى ستاره نام در دهكدهء افشنه - كه جزء همان دهستان بود - ازدواج كرد . در سال سيصد و هفتاد هجرى قمرى ( نهصد و هشتاد ميلادى ) در ماه صفر ، من به دنيا آمدم .\r\nبعد از مدت‌زمانى پدرم به شهر بخارا آمد ، مرا به مكتب برد و به دست استاد سپرد [ كه گويا ابو بكر برقى بوده است 
  ] . درس قرآن و ادبيات را شروع كردم و در ده سالگى قرآن را حفظ نموده و در ادبيات مقامى كسب كردم كه همدرسانم را تحت الشعاع قرار داده بودم . با كمال جديّت نزد اسماعيل زاهد به تحصيل دروس فقه روى آوردم و در اين رشته به حدّى رسيدم كه مفتى حنفيان بخارا شدم ، و در همان زمان حساب را پيش يكى از سبزىفروشها كه در علم حساب توانا بود فراگرفته و رياضى را از استادى به نام محمود مسّاح كسب كردم . ديرى نگذشت كه شخصى به نام عبد اللّه ناتلى به شهر ما آمد ؛ او خود را فيلسوف معرفى كرد و پدرم وى را در خانهء خود جا داد و از او خواهش كرد كه مرا تعليم دهد . كتاب ايساغوجى را پيش وى خواندم و هر مسأله‌اى را كه استاد شرح مىداد من بهتر از او تفسير مىكردم . علاوه بر دروس ناتلى ، خود به استقلال مطالعه مىكردم و شروحى را كه بر كتابها نوشته شده بود به ذهن مىسپردم . در مدت‌زمانى اندك توانستم در علم منطق سرمايهء زيادى كسب كنم . كتاب اقليدس را نيز نزد ناتلى شروع كردم . پنج يا شش شكل آن را كه تشريح كرد ، بقيهء اشكل مشكل را خود حل كردم . اين‌بار كتاب مجسطى را مورد مطالعه قرار دادم و ديگر نيازى به ناتلى نمانده بود .\r\nناتلى از ما جدا شد . بعد از علم منطق و هندسه و فلكيّات - كه از ناتلى و غيره فراگرفته بودم - به\r\n\r\n","description":"","footnote":"","page_name":" 525 ","page_number":553},
  {"content":"\r\n\r\nفراگيرى علوم طبيعى و ماوراء الطبيعه و علم طب پرداختم . كتاب ماوراء الطبيعه تأليف ارسطو را پيدا كردم ، ديدم بسيار مشكل است . چهل بار از اوّل تا آخر خواندم و تمام مندرجاتش را حفظ كردم ، امّا چيزى از محتواى آن نفهميدم . تا روزى در بازار صحافان بخارا به سمسارى برخوردم ، كتابى در دست داشت ، گفت : ابو على اين كتاب را بستان كه بسيار ارزان است و صاحبش آن را از سر نيازى كه به مال دارد مىفروشد . كتاب را به سه درهم خريدم و به خانه آوردم . كتاب يكى از تأليفات فارابى و شرح ماوراء الطبيعهء ارسطو بود . آن‌وقت بود كه به كمك اين كتاب ارزشمند مشكلات علم ماوراء الطبيعه همگى بر من روشن شد .\r\nدر زمينهء علم طب بسيارى از كتابهاى طبى را - كه در آن روزگار متداول بود - مطالعه كردم .\r\nديدم علم طب بسيار مشكل نيست . بسازود در اين باره نيز پيشرفتهايى حاصل شد ، كه از ساير اطباى وقت پيشى گرفتم و شروع به مداواى بيماران كردم . در طب عملى تجاربى بر من كشف شد كه بسيارى از نظريات مندرج در كتابها را وارونه ديدم . در آن ايام كه با طب سروكار داشتم شانزده سالم بود .\r\nاين را نيز بايد يادآورى كنم كه پدرم عبد اللّه و برادرم - كه از من بزرگتر بود - گرويدهء مذهب باطنى بودند . اكثر اوقات بر سر مباحث نفس و عقل - كه از فرقهء اسماعيليه تلقين گرفته بودند - به بحث و جدل مىپرداختند ؛ من گوش مىدادم ، امّا من مرام و جدل آنان را نمىپسنديدم و وقتى كه مرا دعوت به گرويدن به فرقهء خود كردند ابا نمودم . »\r\nابو عبيد گوزگانى به روايتش ادامه مىدهد و مىگويد : « هنگامى كه ابن سينا در سن هفده سالگى بود ، اتفاقا امير نوح بن منصور سامانى - كه زمامدار بخارا بود - بيمار شد ؛ طبيبان بزرگ بخارايى را به بالين امير دعوت كردند . ابن سيناى جوان هم خود را در ميان آنان جا زد و به عيادت امير رفت . خود در اين باره فرمود : « طبيبان همگى از تشخيص بيمارى درماندند . خدا را شكر كه تشخيص من درست از آب درآمد و مداواى من اثر رضايت‌بخش بخشيد و امير به زودى شفا يافت . »\r\nگويند بيمارى امير نوح سامانى چنان بود كه جملگى عضلاتش چنان سخت و سفت شده بود كه توان حركت را به كلى از او سلب كرده و ياراى هيچ حركتى نداشت . طبيبانى كه به بالينش رفتند از علاج درمانده و سپر انداختند . ابن سيناى جوان بعد از معاينهء دقيق دستور داد كه حوض حياط امير را مملو از ماهى رعاده ( لرزماهى ) كنند . امير را لخت كرده در قفس چوبين گذاشت و در وسط حوض جا داد . در اثر نيروى الكتريسته‌اى كه از ماهى رعاده توليد مىشد و با جسم امير تماس مىگرفت ؛ امير به‌كلى از بيمارى سفتى عضلات نجات يافت .\r\nناگفته نماند كه ماهى رعاده قدرت توليد الكتريسته‌اش به سى ولت مىرسد . ازاين‌رو پيداست كه ابو على سينا يك هزار سال قبل از پيدايش روش معالجه با برق و حتى قبل از اختراع برق به تأثير آن پىبرده است .\r\nامير نوح در مقابل اين معالجهء شگفت‌انگيز مىخواست پاداش شايانى به ابن سيناى جوان بدهد . در جواب امير كه گفت : « ابو على هرچه بخواهى مىدهم » ، ابن سينا گفت : « تنها پاداش\r\n\r\n","description":"","footnote":"","page_name":" 526 ","page_number":554},
  {"content":"\r\n\r\nمن اين باشد كه اجازه بفرمايى در مطالعهء كتابهاى كتابخانهء امير آزاد باشم . »\r\nابن سينا مىفرمايند : بعد از اخذ اين اجازه به عمارتى را هم دادند كه دهها اطاق وسيع در آن بود ؛ در هر اطاقى قفسه‌هاى متعدد و مملو از كتب نفيس و نادر ، كه كتابهاى هر اطاقى را به علمى اختصاص داده بودند . مثلا در يكى كتابهاى شعر و ادبيات عربى ، در ديگرى كتابهاى فقه و اصول ، در آن ديگر كتابهاى فلسفى ، در يكى كتابهاى هندسى و در يكى طب . خلاصه هر علمى و هر فنى كه مىخواستى ، كتابهاى راجع به آن را پهلوى هم چيده بودند و جاى علىحده داشت .\r\nفهرت كتابها را بررسى كردم ؛ هرآنچه را كه آرزوى مطالعه‌اش را داشتم از كتابدار خواستم . در واقع بسيارى از كتابها را ديدم و خواندم كه پيش از آن اصلا نامشان را نشنيده بودم و يقينا اكثر پژوهشگران در آن زمان هرگز آنها را نديده و حتى عناويشان را نشنيده بودند . جاى شگفتى اينجا است كه بعد از آن تاريخ ، ديگر در هيچ جا نظير آنها را نيافتم و نديدم .\r\nبا كمال جديت شروع به مطالعه كردم و ارزش هر مؤلف و مصنفى را متناسب با ارزش علمى كارش مىسنجيدم . بايد بگويم كه دنياى ديگرى از دانش به روى من باز شد ؛ بهره‌ها كسب كردم و بسيارى از مجهولات بر من كشف شد . بدين ترتيب در عمر هجده سالگى از مطالعهء تمام علوم متداول در دنياى آن روز فارغ شدم و نيازى به مطالعه نماند .\r\nحسين بيست و دو ساله بود كه پدرش به دنياى هستى كوچ كرد . تا سامانيان در بخارا سر و سامانى داشتند ، ابن سينا همچنان جا به زندگى پربهره‌اش ادامه مىداد . امّا هنگامى كه غزنويان بر آن ولايت استيلا يافتند ، ابن سينا كه - از محمود غزنوى در هراس بود - به شهر اورگنج رفت و در دربار خوارزمشاه على پسر مأمون راه يافت . بعد از مرگ خوارزمشاه جانشينش مأمون پسر محمد ابن سينا را همچنان گرامى داشت . بعد از استيلاى سلطان محمود بر خوارزم ، بوعلى سينا خوارزم را ترك گفت به نسا ، ابيورد ، طوس و سرانجام به گرگان رفت .\r\nدر سال 403 هجرى قمرى شروع به تأليف قانون در طب كرد و بعدا در همدان آن را به پايان رسانيد . مدتى در دهستان - كه از توابع گرگان است - زندگى كرد و باز به گرگان مراجعت نمود .\r\nدر سال 405 هجرى قمرى قصد طبرستان را داشت ، كه در كنف قابوس بن وشمگير - كه پادشاهى دادگستر و هنرپرور بود - بياسايد ؛ و ليكن از بخت بد وقتى به نزديكيهاى طبرستان رسيد شنيد كه سلطان قابوس را به زندان انداخته‌اند . ناچار برگشت ، و به قزوين رفت و از آنجا به الجبال - كه از دسترس غزنويان در امان بود - درآمد و در همدان زندگى مخفيانه را شروع كرد و دستيار رگزنى شد .\r\nروزى با استاد رگزن به عيادت زنى بيمار برفتند . استاد مىخواست رگ بزند ؛ ابو على كه زن را ديد به استاد گفت من مصلحت نمىبينم تو اين زن را رگ بزنى ، كه رگ زدن به زيان او است . اما استاد به رايش اعتنا نكرد ، رگ زد و زن از هوش رفت . كسان زن به ابو على بگفتند : تو بهتر از استاد خود تشخيص دادى . اكنون مىگويى چه كنيم ؟ ابو على داروهاى توان‌بخش تجويز كرد و زن شفا يافت . اين معالجه آوازه‌اى در همدانيان افكند و هركسى او را مىستود .\r\nاتفاقا يكى از بستگان دربار شمس الدوله فرمانرواى همدان كه دختر بود به بيماريى بس وخيم\r\n\r\n","description":"","footnote":"","page_name":" 527 ","page_number":555},
  {"content":"\r\n\r\nمبتلا شد . طبيبان همدانى در معالجهء آن دختر عاجز ماندند . ابو على را خواستند ؛ همين‌كه معاينه كرد فرمود اين دختر عاشق است و ياراى اظهار آن را نداشته و رازى كه از آن مىسوزد و مىسازد او را به اين روز انداخته است . دختر انكار كرد . بو على گفت اگر بخواهيد من او را وادار مىكنم كه راز دل را فاش كند . دست بر نبض دختر گذاشت و به پيرامونيان فرمود : شما نام كسانى را ذكر كنيد كه پنداريد سزاوار دل بردن اين دخترند . آنان شروع به ذكر اسامى كسان كردند و ابو على مراقب نبض زدن دختر بود . با ذكر نام نفرى نبض دختر بهم خورد و حالتش متغير شد . فرمود عاشق اين شخص است و عشق به حدى در وى تأثير كرده كه اگر به وصال معشوق دست نيابد زندگى را مىبازد . دختر را به آن شخص دادند و شفا يافت . از آن تاريخ بو على را در همدان به نام طبيب حاذق و ماهر مىشناختند . دست بر قضا در آن اوان شمس الدوله كه حاكم و زمامدار همدان بود به قولنج مبتلا گرديد و از معالجهء بو على بهبود يافت . شمس الدوله بو على را به وزارت منصوب كرد . در سال 412 كه بو على همچنان در منصب وزارت بود لشكريان - كه از دولت سخت برآشفته بودند - به خانهء ابن سينا يورش برده و هرچه داشت به تاراج بردند و از امير خواستند كه بو على را بكشد . امير امتناع كرد و به همين بسنده كرد كه از وزارت معزولش كند . ابو على مدت چهل روز در خانهء يكى از همدانيان مخفى شد . باز بيمارى قولنج به سراغ شمس الدوله آمد ؛ شيخ را جستجو كردند . از اختفا بيرون آمد و به نزد امير رفت و قولنج را از او دور كرد . همين سبب شد كه با معذرت ، دوباره به وزارتش منصوب كردند . بعد از وفات شمس الدوله ، جانشينش سماء الدوله ابو على را در قلعهء فردجان زندانى كرد و بعد از مدتى آزاد نمود . بو على از همدان مخفيانه بيرون رفت و رهسپار اصفهان شد و به امير علاء الدين كاكويه - كه فرمانرواى اصفهان بود و از مدتها پيش با وى دوستى داشت - پيوست .\r\nبو على در دربار علاء الدوله با احترام شايان مقام خويش پذيرفته شد و با فراغت بال سالهاى سال به تدريس و تأليف و كارهاى ادارهء مملكت پرداخت . در ماه رمضان سال چهارصد و بيست و هشت هجرى ( 1037 ميلادى ) در سفرى كه همراه علاء الدوله رهسپار همدان بود ، در اثناى راه بيمار شد و بيمارى قولنج به وى امان نداد و قبل از رسيدن به همدان وفات يافت .\r\nهمان جا به خاك سپرده شد و آرامگاهش قبلهء علم دوستان شد .\r\n\r\nدانشمندان معاصر ابن سينا\r\n1 - ابو ريحان بيرونى 362 - 440 هجرى قمرى . كه به علوم رياضى ، هيأت ، تاريخ ، طب و ساير علوم يونانى و هندى آشنا بوده است .\r\n2 - ابو سهل مسيحى ، متوفى 390 هجرى قمرى ، طبيب و فيلسوف مشهور بغداد كه از اهالى گرگان بوده و دائرة المعارف طبى يكى از تأليفات او است .\r\n3 - ابو نصر منصور ابن على ابن عراق ، رياضىدان و منجم مشهور در قرن چهارم و اوايل قرن\r\n\r\n","description":"","footnote":"","page_name":" 528 ","page_number":556},
  {"content":"\r\n\r\nپنجم هجرى كه استاد ابو ريحان بيرونى بوده است .\r\n4 - ابن الخمّار ابو الخير حسن ابن سوار ( 331 - 440 ه . ق ) فيلسوف و طبيب نامدار كه در بغداد وفات يافته است .\r\n5 - ابو الفرج ابن الطيب و يا ابن الطبيب ، كه در كتابهاى لاتين به ابو الفاراگيوس مشهور است . در سال 435 ه . ق وفات يافته . در بغداد مدير بيمارستان عضدى بوده و با ابن سينا مكاتبات و گاهى مجادلاتى داشته است .\r\n6 - ابن مسكويه ، صاحب كتابهاى تجارب الامم ، الشوامل و الهوامل ، الحكمة الخالده ، تهذيب الاخلاق و تطهير الاعراق و بسيارى از كتب ديگر بوده و در سال 421 درگذشته است .\r\n7 - ابو القاسم كرمانى كه از دانشمندان مشهور در علم منطق بوده و ابن سينا او را جاهل قلمداد كرده است .\r\n8 - ابو الحسين سهلى ، شاعر و اديب مشهور و وزير على بن مأمون خوارزمى كه در 418 ه . ق وفات يافته است . كتاب الروضة السهليه از نوشته‌هاى او است .\r\n9 - ابو بكر برقى ، استاد ابو على سينا كه در فقه و تفسير نام‌آور بوده است . ديوان اشعار ابو بكر برقى را ابن سينا به خط خود نوشته است .\r\n10 - ابو منصور قمرى ، كه دانشمندى مشهور و از پزشكان معروف زمان خود بود . كتابهاى غنى ، منى و علل العلل از تأليفات او هستند . گوئيا ابو على سينا در مدرسهء او حاضر بوده و از محضرش استفاده كرده است .\r\n\r\nشاگردان بو على سينا\r\nاز شاگردان مشهور ابن سينا - كه به پايه و مقام بسيار والاى علمى دست‌يافته‌اند - مىتوان اشخاص زير را نام برد :\r\n1 - ابو عبيد گوزگانى ( جوزجانى ) ملقب به عبد اللّه ابن محمّد ، كه در سال 403 به خدمت ابن سينا وارد شد و تا آخر عمر بو على از او كسب فيض كرد . علاوه بر تأليفات ارزنده‌اش كه درجهء والاى فضل و حكمت او را نشان مىدهند ، اكثر تأليفات ابن سينا را گردآورى كرده است .\r\nكتابى راجع به زندگى ابن سينا نوشته ، كه قسمتى را از زبان خود بوعلى روايت كرده است .\r\n2 - ابو الحسن بهمنيار ابن مرزبان ، كه از زردشتيان آذربايجان است و از فلاسفهء بزرگ به شمار مىآيد . كتاب المباحثات كه اكثرا سؤالهاى شاگرد و جواب ابن سيناى استاد است ، كتاب التحصيل در منطق و طبيعيات و الهيات و كتاب مراتب الوجود از تأليفات بهمنيار است .\r\n3 - ابن زيله ، ابو منصور حسين ابن محمد ابن طاهر ابن عمر بن زيله ، از شاگردان ابن سينا است . كتاب حى بن يقظان ابن سينا را شرح كرده و كتاب الكافى فى الموسيقى تأليف خود ابن زيله است .\r\n4 - معصومى ، ابو عبد اللّه ، محمد ابن احمد يكى ديگر از شاگردان محبوب بوعلى است .\r\n\r\n","description":"","footnote":"","page_name":" 529 ","page_number":557},
  {"content":"\r\n\r\nابن سينا رسالة العشق را بنا به خواهش معصومى تأليف كرده . كتاب المفارقات و اعداد العقول و الافلاك يا اثبات المفارقات به قلم معصومى است . كه اين كتاب در قرنهاى پنجم و ششم هجرى شهرتى عالمگير داشته است .\r\nشيخ الرئيس ابن سينا اولين دانشمند اسلامى است كه كتابهاى جامع و منظم در فلسفه نوشته است . كتاب شفاى او در واقع حكم يك دائرة المعارف فلسفى را دارد . علاوه بر شفا كتابهاى نجات ، اشارات و تنبيهات ، قراضهء طبيعيات ، مبدأ و معاد و داستان حى بن يقظان را همگى در فلسفه نوشته است .\r\nابن سيناى عالم فلكيات ، در مدت اقامت در همدان به قصد ايجاد رصدخانه ، دستگاهى كه شباهت زيادى به ورنيهء امروزى داشت اختراع كرد و مفاهيم مهم فيزيكى از قبيل : حركت ، نيرو ، فضاى خالى ، نور و حرارت را به دقت بررسى كرده است .\r\nابن سيناى موسيقيدان در اين هنر زيبا از فارابى پيشى گرفته و از اساتيد بلامنازع موسيقى به شمار مىآيد .\r\nابن سيناى استاد تعليم و تربيت اولين دانشمند اسلامى است كه در اين باره اظهارات بسيار ارزنده‌اى داشته است . كتاب تدابير المنازل و چهار فصل از فن سوم كتاب اول قانون و مقالهء اوّل از فصل پنجم كتاب شفا را به تعليم و بهداشت كودكان اختصاصى داده است .\r\nابن سينا راجع به ورزش و انواعش ، دربارهء برگزيدن هنر و حرفه دست بشر را مىگيرد و به سرمنزل سعادت مىرساند .\r\nابن سينا هزار سال پيش مربيان اطفال را سفارش مىدهد كه از همان اوان كودكى ذوق و شوق بچه را بسنجند و در هر پيشه‌اى كه ذوق و علاقه دارد او را در آن پيشه و هنر تشويق كنند .\r\nابن سيناى منطق‌دان كتاب قانون در طب را سراسر براساس صغرا و كبراى منطق پىريزى كرده است . براى هر حكمى در معالجه و هر بيانى در تشريح جسم آدمى ، دلايل له و عليه را باهم آورده و برابر كرده و نتيجه‌گيرى منطقى را ابراز مىدارد كه جاى شك و گمانى نماند .\r\nابن سيناى شاعر فيلسوف يا فيلسوف شاعر قصيدهء عينه‌اى دارد كه مطلعش چنين است :\r\n هبطت اليك من المحل الارفع * ورقاء ذات تعزز و تمنع \r\nو تاكنون چندين شرح بر آن نوشته‌اند و هنوز بر آن شرحها مىنويسند .\r\nابن سيناى روان‌شناس در كتاب قانونش بحثهايى دربارهء روان‌شناسى و روان‌پزشكى دارد كه واقعا مايه تعجب است .\r\nابن سينا با وجود عمر كوتاه و با آن‌همه گرفتارى و دغدغه و اختفا و فرار و زندان - كه گريبانگيرش بوده - توانسته است 476 كتاب و رساله در هر علمى از علوم متداول زمان خودش را به جامعهء اسلامى تقديم كند . كه اكنون 246 كتاب و رسالهء او باقىمانده و در كتابخانه‌هاى دنيا موجود است .\r\nابن سيناى فيلسوف در فلسفه‌اش متأثر از افلاطونى نو بوده و كوشش كرده آن را با دين\r\n\r\n","description":"","footnote":"","page_name":" 530 ","page_number":558},
  {"content":"\r\n\r\nاسلام وفق دهد كه در اين باره از ابن رشد بسيار پيشى گرفته و كمتر از ابن رشد از ارسطو تبعيت كرده است . با اين همه چندى از كوته‌فكران او را كافر و زنديق خوانده‌اند ! .\r\nابن سيناى طبيب كه قانون را نوشته ، در حقيقت بايد گفت دائرة المعارف طبى را به دنيا ارزانى داشته است . قانون در طب ابن سينا كه شامل پنج كتاب است ، تا قرن هفدهم در سراسر اروپا معتبرترين كتاب طبى بوده و در هر دانشگاهى آن را تدريس كرده‌اند . و حتى امروز هم مىتوان از توجيهات و اشارات او بهره‌ها كسب كرد .\r\nامّا زبان عربى بوعلى ، زمان تأليف قانون به حدى نبوده كه بالغويون عرب سهل است بلكه با هر نويسندهء عرب زبان سر برابرى داشته باشد . چنان كه در مقدمهء كتاب دوم قانون اشاره شد ، بسيارى از كلمات كه در قانون آمده‌اند از حيث ترجمه صحيح نيستند و شيخ الرئيس كلمات فارسى و كردى را تحت اللفظى برگردانده است . از قبيل : يشبه به جاى يمكن يا اظن ، على الرأس به جاى ايضا يا اكرر ، القيام الكبدى به جاى التفخم الكبدى و يا كلمهء ماست را كه همچنان ماست آورده است .\r\nدليل ديگر من بر ضعف شيخ الرئيس در لغت عرب - البته قبل از رفتن به اصفهان - روايت جوزجانى است كه گويد : روزى در مجلس امير علاء الدوله ، ابو منصور جبّان - كه در علم لغت شهرت داشت - حاضر بود . مسأله‌اى در لغت پيش‌آمد . شيخ از آنچه در بر داشت چيزى گفت .\r\nابو منصور رو به ابن سينا كرد و گفت تو فيلسوف و حكيمى اما از لغت چيزى نخوانده‌اى كه سخن ترا پسنديده كند . شيخ از اين سخن رو ترش كرد و از آن تاريخ به مدت سه سال در خواندن كتب لغت كوشيد تا بدان پايه رسيد كه مافوقش متصور نيست . تا آنجا كه سه كتاب به روشهاى ابن العميد ، صابى و صاحب بن عباد به رشتهء تحرير درآورد و به جبّان نشان دادند .\r\nشرحهايى كه در دنياى اسلام بر كتاب قانون ابن سينا نوشته شده از علماى زير است .\r\nعلى رضوان ، متوفى 460 ه . ق ، امام فخر رازى ، نجم الدين احمد نخجوانى ، محمد بن محمود آملى متوفى 753 ه . ق ، سعد الدين محمد فارسى ، فخر الدين محمد خجندى ، جمال الدين حلى ، رفيع الدين گيلى ، يعقوب بن اسحق ساوى ، ابو الفرج يعقوب بن اسحق معروف به ابن القف ، هبة اللّه يهودى مصرى ، محمد بن عبد اللّه آق‌سرايى ، حكيم على گيلانى ، سديد الدين كازرونى ، ابو الفضايل محمد بن نامور خونجى ، على بن عبد الرحمن زين العرب ، عز الدين رازى ، قطب الدين ابراهيم مصرى ، ابراهيم بن على بن محمد سلمى قطب ، حكيم شفايى اصفهانى ، هبة اللّه بن جمنى ، افضل الدين جوينى ، ربيع الدين عبد العزيز چلبى ، علاء الدين مشهور به ابن النفيس و قطب الدين شيرازى . امّا كسانى كه بر قانون ابن سينا ، هامش نوشته‌اند در حساب نمىگنجند . محمود بن عمر چغمينى متوفى 745 ه . ق ، كتابى را به نام قانونچه نوشته كه خلاصه‌شدهء قانون در طب است ؛ و بسيارى از مؤلفان شرح و هوامش بر قانونچه نوشته‌اند .\r\nحال كه در دنياى اسلام راجع به ابن سينا نوشته‌ها را نوشتيم ، بياييد كه به خارج و به دنياى غرب سفرى كنيم و ببينيم اروپائيان دربارهء ابن سينا چه عقايدى دارند و تا چه حد از او قدردانى\r\n\r\n","description":"","footnote":"","page_name":" 531 ","page_number":559},
  {"content":"\r\n\r\nكرده‌اند .\r\nدكتر نجيب عقبقى از مصر كتابى را در سه جلد به نام المستشرقون تأليف كرده كه در سال 1946 در دار المعارف مصر چاپ و انتشار يافته است . در اين كتاب هرچه آثار مستشرقين غربى است گردآمده است . شصت و پنج صفحه كتاب مزبور اختصاص به ابو على سينا دارد كه اينك قسمتهايى از آن را اينجا ذكر مىكنيم :\r\nاز فيلسوفان گرانقدر غير عرب كه به دين اسلام و فرهنگ عرب خدمات بسيار شايان كرده‌اند ، بايد نام فارابى و ابن سينا را در سرلوحهء ليست نامها قرار داد . كه بهرهء وجود اين دو شخصيت جهانى در سراسر آسيا و افريقا پيچيده و به ملتهاى اروپا نيز رسيده است ، و به راستى سزاوار مدح و ستايشند .\r\nكندى ، فارابى و ابن سينا مشهورترين كسانى هستند كه فلسفهء يونان باستان را براى عرب‌زبانان نقل كردند و توضيح دادند و بدانها فهمانيدند . و اسلام و عرب بويژه از بركت اين دانشمندان بود كه بر فلسفهء يونان باستان ، گنجينه‌اى كه بشر در هيچ جاى دنيا چنين ثروتى نيندوخته است ، دست يافت .\r\nابن سينا كه در سال 1037 ميلادى قلب بزرگوارش از كار افتاد ، در حقيقت تا ابد زنده خواهد ماند و از فيلسوفان عاليقدر اسلامى و بلكه سرآمد آنها به شمار مىآيد . آثار اين فيلسوف بزرگ اسلامى به يك‌صد و بيست تأليف بالغ مىشود كه مشهورترين آنها يا به عبارت ديگر آنچه براى ما شناخته شده است نه كتاب او است كه در طب ، فلسفه ، منطق ، طبيعيات ، رياضيات ، فقه و فلكيات بحث مىكند . مجموعهء اين كتابهاى برگزيده در سال 1495 در وين پايتخت اتريش چاپ و انتشار يافته است .\r\nكتاب قانون در طب ابن سينا ، بعد از آنكه به ترجمهء لاتينى رسيد و در اروپا انتشار يافت ، كتابهاى طبى جالينوس را تحت الشعاع قرار داد . و پژوهشگران علم طب را بهترين و معتبرترين مرجع و مصدر شد .\r\nترجمهء قانون در طب ابن سينا در ميان سالهاى 1473 - 1527 پانزده بار تجديد چاپ شد و ترجمهء آن به زبان عبرى نيز در اين مدت منتشر گرديد . بعد از آن ترجمهء لاتين قانون در طب به قلم اندرباگو به بازار آمد و بيش از پيش اهتمام پژوهشگران و ناشران اروپا را به خود جلب كرد .\r\nكتاب قانون در طب با همان متن عربى و با ترجمهء لاتين در سال 1593 ميلادى در رم چاپ و منتشر شد و تا قرن هفدهم ميلادى دانشگاههاى لووان مونبليه ، تمام تكيه و اعتماد خود را بر اين ترجمه وافى گذاشتند و بهترين سند و حجت طبى آنها بود . و تا امروز كه در نيمهء دوم قرن بيستم زندگى مىكنيم ابن سينا در كليهء مراكز علمى اروپا مقام شامخ دارد و در سالن بزرگ دانشكدهء طب دانشگاه پاريس تصوير ابن سينا قبلهء مشتاقان است .\r\nفيلسوفانى نامى چون : البر بزرگ ، تومااكوينى و روجر بيكون اقرار مىكنند كه تحت تأثير فلسفهء ابن سينا واقع شده‌اند و ابن سينا را استاد بزرگ خويش مىدانند .\r\n\r\n","description":"","footnote":"","page_name":" 532 ","page_number":560},
  {"content":"\r\n\r\nروجربيكون مىگويد : « بعد از ارسطو ستون فلسفه و شالودهء علوم انسانى در دنيا منحصر به ابن سينا است . »\r\nكامبانيللا در سال 1630 ميلادى كتاب فلسفهء ابن سينا را در شهر فرانكفورت آلمان تجديد چاپ كرد كه اين‌بار كتاب شرح مفصلى از دكتر صليبا را به همراه داشت .\r\nدون رايموند اوّل كه رئيس اساقفهء طليطلهء اسپانيا بود ، و در ميان سالهاى 1126 - 1151 ميلادى مىزيسته است ، در سال 1130 مؤسسهء ترجمه و نشر علمى را پايه‌ريزى كرد . و بسيارى از علماى مسلمان و يهود و مسيحى را كه با فلسفه و زبانهاى شرق آشنايى كامل داشتند بركار گماشت . از مؤسسهء او كتابهاى بسيار ارزشمند و ذى اهميت در علوم رياضى ، فلكيّات ، طب ، شيمى ، علوم طبيعى ، تاريخ طبيعى ، علوم ماوراء الطبيعه ، علم النفس ، منطق ، علوم سياسى از زبان عربى و عبرى و غيره به زبان لاتين ترجمه شد . مشهورترين كتاب در اين باره كتاب ارگانون تأليف ارسطو بود كه همراه شرح و تفسير كندى ، فارابى ، ابن سينا و غزالى ترجمه شد و شرح كامل هريك از اين دانشمندان بر كتاب ارگانون افزوده گشت .\r\nدر سالهاى 1240 ميلادى و بعد از آن فلسفهء ابن رشد در ميان روحانيان مسيحى و بويژه در ايتاليا رواج بسزا يافت . فيلسوفان جوان مسيحى به تقليد از بيك دى لافيراندول و به پيروى از دانته شيفتهء فرهنگ شرق و ادبيات و زبان عرب شدند .\r\nپدر روحانى آسين بلاثيوس ريشهء كمدى الهى دانته را به كتاب رسالة الغفران ابو علاى معرى رسانيد و اثبات كرد كه دانته كمدى الهى را از وى اقتباس كرده است .\r\nمونيوث سندينو در واقعهء معراج محمدى با استفاده از كتابى كه در سالهاى 1919 - 1942 در مادريد اسپانيا چاپ و منتشر شد ، از هر حيث به بررسى پرداخت .\r\nانريكوويللى بعد از سندينو بحث معراج پيغمبر اسلام را از كتابهاى عربى فهميد و با كمدى الهى دانته مقابله كرد و به اثبات رسانيد كه دانته با زبان عربى كاملا آشنا بوده و با مطالعهء كتابهاى فارابى ، غزالى ، ابن سينا ، بطروجى و ابن رشد اين داستان جهنم و بهشت را پىريزى كرده و به وجود آورده است .\r\nفريدريك دوم حاكم و فرمانرواى سيسيل كه از سال 1220 تا 1236 فرمانروايى كرده است ، بنياد ترجمه و نشرى را پايه‌گذارى كرد و ميخايل سكوت به سرپرستى آن منصوب شد .\r\nكتابهاى زياد دربارهء فلسفه ، طب ، هيأت و غيره از عربى به لاتين ترجمه شد و بويژه كتاب رسالة النفس ابن سينا در اين ميان گوى سبقت از ساير كتب ربود ؛ زيرا شامل آراء فيلسوفان گذشته دربارهء دين و مذهب بود . همچنين در كتاب مزبور دربارهء عرفان شرق و مذهب هنديان ، معلومات كافى و وافى گنجانيده شده بود . مؤسسهء مزبور كه در سيسيل به سرپرستى ميخاييل سكوت بود ، از حيث علوم و فلسفه ابن سينا را در درجهء اوّل قرار داد و ابن باجه ، ابن رشد و ابن طفيل را پايين‌تر از او به شمار آورد .\r\nاز سال 1117 در دانشگاه شارتر ، تدريس علوم فلسفى متداول شد و در سال 1200 ميلادى كرسى استادى فلسفه به دانشگاه پاريس انتقال يافت .\r\n\r\n","description":"","footnote":"","page_name":" 533 ","page_number":561},
  {"content":"\r\n\r\nديرى نگذشت كه از طرف كليسا ، كتابهاى ماوراء الطبيعه و فلسفهء طبيعى با لغت نفرين روبرو شدند و تحريم گشتند . امّا در سال 1255 تدريس اين دو كتاب در دانشگاه پاريس از نو شروع شد . لاجرم باز ساطور تحريم كليسا به كار افتاد . اين باره تدريس اين دو كتاب تا سال 1263 همچنان ممنوع بود . ليكن علم و دانش تا ابد در بند نمىمانند ؛ كليسا سپر انداخت و كار به جايى رسيد كه پاپ اعلان كرد هر دانشجويى كاملا بر فلسفهء ارسطو آگاه نباشد در امتحان پذيرفته نمىشود .\r\nدر مدت تحريم و استبداد كليسايى ، كتابهاى ابن رشد از بين رفته بودند و تنها ترجمهء عبرى آنها مانده بود ، كه باز از زبان عبرى برگردانده شدند و دانش‌پژوهان اروپا از اين راه دوباره با ابن رشد و فلسفه‌اش آشنايى پيدا كردند . اما همين‌كه راه جنگهاى صليبى به خاورميانه كشيده شد و علماى اروپا چشم بر فرهنگ عرب گشودند ، بىدرنگ و با كمال نشاط به گردآورى كتب ترجمه شده از ارسطو و اصل كتابهاى ابن سينا و ابن رشد پرداختند و آنها را از عربى به زبان لاتين و غيره ترجمه كردند و سرتاپا شيفتهء فلسفهء قديم و جديد شدند .\r\nدر آن ايام بود كه ارمنگو كتاب قانون در طب ابن سينا را در سال 1284 ميلادى به زبان لاتين ترجمه كرد . اين ترجمه سرآغازى بود كه چشم و دل اروپاييان را به سوى ابن سينا گشود . بدين ترتيب ترجمهء آثار ابن سينا به زبانهاى اروپايى شروع شد و پايان نيافت .\r\nدومينگوى سوم دانشمند نامى ، كه در سال 1181 وفات يافته است ؛ از كتابهاى ابن سينا كتاب النفس ، كتاب طبيعت ، كتاب ماوراء الطبيعه و چند بخش از كتاب شفا را ترجمه كرد ، كه همگى در سال 1568 در پاريس چاپ و منتشر شدند .\r\nجيرار دى كريمونا ( 1114 - 1187 ) م ، كتاب قانون در طب ابن سينا را به زبان لاتينى ترجمه كرد . در ميان سالهاى 1473 - 1527 ، همين ترجمه پانزده بار تجديد چاپ شد و خود استاد جيرار قانون در طب را به زبان عبرى نيز ترجمه كرد كه چاپ و منتشر شد .\r\nترجمهء قانون در طب جيراردى كريمونا در منتهاى رواج بود تا اخيرا دانشمند ديگرى به نام اندريا باگو به ترجمهء قانون به زبان لاتين همت گماشت ، كه اهل نظر ترجمهء او را بر ترجمهء پيشين ترجيح دادند .\r\nمتن عربى قانون ابن سينا در سال 1593 ميلادى در رم چاپ شد و انتشار يافت .\r\nميخاييل سكوت ( 1175 - 1236 ) م ، كه سابقا ذكرى از او آمد ، راهبى اسكاتلندى بود و كارنامهء دكترى خود را از دانشگاه آكسفورد داشت و از طرف دانشگاه پاريس به لقب دانشمند رياضيات نايل آمد . سكوت با زبان عربى و زبان عبرى آشنايى كامل داشت . در سال 1210 ميلادى كتابى را زير عنوان خلاصه‌اى از فلسفهء ابن سينا انتشار داد ، كه از كتابهاى بسيار ارزنده به شمار مىآيد .\r\nسكوت - چنان كه اشاره شد - بنا به دعوت امپراطور فريدريك دوم به سيسيل رفت و به رتبهء منجم مخصوص دربار منصوب شد . از سال 1220 تا 1236 سرپرست مؤسسهء ترجمهء دربار امپراتورى شد . در اين مدت كتاب الحيوان تأليف ابن سينا و كتابهاى ارسطو با شرح ابن سينا\r\n\r\n","description":"","footnote":"","page_name":" 534 ","page_number":562},
  {"content":"\r\n\r\nرا ترجمه كرد و كتابى دربارهء ابن سينا نوشت كه شرح ابن سينا را بر كتاب حيوان ارسطو را شامل است . اين كتابها را به رسم هديه به امپراتور داد . كتاب اخيرش در سال 1492 چاپ شد و انتشار يافت .\r\nكتابهاى ميخاييل سكوت به اكثر زبانهاى زندهء دنيا ترجمه شده و انتشار يافته‌اند .\r\nتومااكوينى ( 1225 - 1274 ) . اين دانشمند نامور آثار بسيار ارزشمند دارد ؛ از همه معتبرتر ، خلاصهء مذهب كاتوليك بر عليه بت‌پرستان است ، كه در سالهاى 1267 - 1273 در چهار جلد تأليف شده است .\r\nتومااكوينى تفسير و شرحهايى دربارهء ماوراء الطبيعه ، يگانگى عقل و ازليّت دنيا دارد .\r\nتأليفاتش بيش از ده هزار صفحهء قطع بزرگ را شامل مىشود . تومااكوينى با صراحت اعلام مىكند كه معلومات خود را اكثرا از ابن سينا ، غزالى ، ابن رشد و ساير دانشمندان اسلام كسب و اقتباس كرده است .\r\nالفريددى ساراشل از علماى اوايل قرن سيزدهم ميلادى است كه در سال 1200 ميلادى كتاب شفاى ابن سينا را ترجمه كرده است .\r\nارنولد فيلانووى ( 1235 - 1311 ) چندين رسالهء علمى از ابن سينا را ترجمه كرده و انتشار داده است .\r\nرينيه باسه ( 1855 - 1924 ) بحث ارزشمندى دربارهء ابن سيناى فيلسوف نوشته و به قول خودش اكثر مطالب را از كاراديوف نقل كرده است بحثهاى پژوهشى رينيه با سه در سال 1926 در مجلهء تاريخ اديان منتشر شده است .\r\nاسقف رولان ( گوسلن ) كتابى دربارهء فلسفه و زندگى تومااكوينى نوشته است و در بسيارى از صفحات كتاب راجع به ابن سينا و فضل تفكر او بر فلسفهء اروپايى سخن رانده است . همين كتاب در سال 1926 منتشر شده است .\r\nاسقف رولان كتابى زير عنوان فرق ميان گوهر و وجود در اعتقاد تومااكوينى و ابن سينا دارد ، كه در سال 1925 ميلادى در شهر رم چاپ و منتشر شده و در سال 1926 تجديد چاپ شده است . همچنين كتاب ديگرى زير عنوان رابطهء روح با جسد بنا به عقيدهء ابن سينا را در سال 1930 در پاريس منتشر كرده است .\r\nسوبيران : زير عنوان ابن سينا امير طبيبان است كتابى نوشته كه در سال 1930 در پاريس چاپ و منتشر شده است .\r\nبيدوره . بحثهاى مفصلى دربارهء ابن سينا و فارابى دارد ، كه در سال 1938 در مجلهء سكولاتينيكيهء نو منتشر شده است .\r\nماسه . متولد 1886 استاد زبان فرانسه در قاهره ، استاد دانشگاه الجزاير و عضو آكادمى و مجمع لغوى دمشق ، كتاب دانشنامهء ابن سينا را از فارسى به فرانسه ترجمه كرده است .\r\nخانم دكتر گواشون . متولد 1894 ، دكتر از دانشگاه پاريس ، كه بر زبان عربى تسلط كامل داشته و در فلسفهء قديم و جديد صاحب‌نظر بوده است ؛ تقريبا تمام تلاش خود را سالها بر\r\n\r\n","description":"","footnote":"","page_name":" 535 ","page_number":563},
  {"content":"\r\n\r\nترجمهء آثار ابن سينا وقف كرده است . كتابهاى ترجمه شده از ابن سينا به قلم خانم دكتر گواشون از قرار زيرند :\r\n1 - المدخل ، تأليف ابن سينا . عربى و ترجمهء فرانسهء آن را با مقدمه‌اى به قلم آلين بلاثيولى در سال 1933 در پاريس انتشار داده است .\r\n2 - كتاب گوهر و وجود ، تأليف ابن سينا را تز دكتراى خود كرده و ترجمهء آن را در سال 1933 در پاريس چاپ و منتشر نموده است .\r\n3 - ترجمهء فرانسهء اصطلاحات طبى نزد ارسطو و ابن سينا كه شامل 792 اصطلاح است و دو هزار و پانصد اصطلاح را شاهد آورده و همه را شرح و بسط كافى داده است . در راه انجام اين كار بزرگ به هزاران كتاب و رساله مراجعه كرده است .\r\n4 - ابن سينا و تأثير او بر اروپا در قرون وسطى ، كتاب ديگرى است از ايشان كه در پاريس منتشر شده و استاد رمضان لاوند اين كتاب را به زبان عربى ترجمه كرده و در سال 1950 در بيروت به چاپ رسيده است .\r\n5 - ترجمهء كتاب اشارات و تنبيهات ابن سينا ، كه در سال 1951 يونسكو آن را انتشار داده است .\r\n6 - ترجمهء داستان حى بن يقظان از ابن سينا ، كه در سال 1959 در پاريس انتشار يافته است .\r\n7 - كتابى زير عنوان جمال الدين افغانى در قياس با تومااكوينى و ابن سينا ، كه در سال 1940 چاپ و منتشر شده است .\r\n8 - كتابى زير عنوان فلسفهء ابن سينا ، كه پيشرفت فلسفهء ابن سينا را گوشزد مىكند . اين كتاب در سال 1948 منتشر شده است .\r\n9 - ترجمه و شرح كتاب المنطق تأليف ابن سينا ، كه پايهء علمى ابن سينا در علم منطق را در بارزترين موقع مىنماياند .\r\n10 - اثر ابن سينا در غرب ، بحثهايى است كه در مجلهء ادبيات عرب در سال 1951 منتشر شده است .\r\n11 - شخصيت ابن سينا عنوان كتابى از اين خانم دكتر است كه در سال 1952 منتشر شده است .\r\n12 - يگانگى فكر نزد ابن سينا ، بحثهايى است كه در مجلهء محفوظات تاريخى ، در سال 1952 منتشر شده است .\r\nكتاب خطى قانون در طب ابن سينا در خزانهء كتابخانهء واتيكان نگاهدارى مىشود .\r\nگوتنبرگ در سال 1436 چاپ را اختراع كرد ؛ در سال 1473 قانون در طب ابن سينا در شهر ميلانوى ايتاليا چاپ و منتشر شد . يعنى بعد از سى و هفت سال از اختراع چاپ ، قانون در طب نوبت خود را يافته و به چاپ رسيده است .\r\nدر سال 1474 براى بار دوم قانون در طب ابن سينا در شهر بادواى ايتاليا تجديد چاپ شده است و در سال 1491 براى بار سوم در شهر ناپل قانون در طب چاپ سوم خود را ديد . بعد از\r\n\r\n","description":"","footnote":"","page_name":" 536 ","page_number":564},
  {"content":"\r\n\r\nچاپ سوم قانون در طب كتاب ارجوزه در طب ابن سينا نيز چاپ و منتشر شد .\r\nروسلى ايتورى ( 1894 - 1955 ) استاد زبان عربى در دانشگاه رم ، بحثهايى به مناسبت هزارهء ابن سينا دارد كه در سال 1954 انتشار يافته است .\r\nفولادنى متولد 1885 استاد تاريخ قديم خاورميانه در دانشگاه رم ، بحثهاى مفصلى دربارهء ابن سينا و زندگانى و فلسفه و ساير علومش دارد ، كه در سال 1922 در مجلهء پژوهشهاى ايتاليايى منتشر شده است .\r\nناگى چندين رساله از تأليفات ابن سينا و كندى را ترجمه كرده است كه در سال 1897 منتشر شده‌اند .\r\nفابرو كتابى زير عنوان ابن سينا كيست نوشته كه منتشر شده است .\r\nالدوميللى كتابى زير عنوان نظريات ابن سينا نوشته كه به‌طور مسلسل در مجلهء محفوظات تاريخ علوم منتشر شده است .\r\nادموند كاستل ( 1606 - 1685 ) كه در سال 1667 استاد زبان عربى در دانشگاه كيمبريج بوده ، جزء اوّل و جزء دوم قانون در طب ابن سينا را از ترجمهء لاتينى آن به انگليسى برگردانده و شرح و تفصيلهايى بر آن نوشته كه در سال 1658 انتشار يافته است .\r\nهولميارد به كمك دانشمند ديگر ماندفيل چندين جزء از كتاب شفاى ابن سينا را به لاتين ترجمه كرده كه همراه متن عربى آن در سال 1927 در پاريس منتشر شده است .\r\nگرونر كه از سال 1910 تا 1914 استاد دانشگاه ماكسل بوده است ، كتابى زير عنوان زندگى ابن سينا دارد . و كتاب ديگرى دربارهء كتاب قانون در طب ابن سينا نوشته است و آن را با ترجمهء جزء اوّل قانون در طب در سال 1930 منتشر كرده است .\r\nسرهاملتون گيپ متولد 1895 استاد زبان عربى در دانشگاه لندن و دانشگاه آكسفورد ، كتابى به مناسبت هزارهء ابن سينا دربارهء ابن سينا نوشت كه در سال 1952 منتشر شد .\r\nأ - ج . آربرى متولد - 1905 ، مطالبى راجع به ابن سينا ، زندگانى ابن سينا و زمان ابن سينا نوشته و در سال 1950 به‌طور مسلسل در مجلهء جمعيت ايرانيان انتشار داده است . همچنين در كتاب ويكنز - كه سال 1952 دربارهء ابن سينا منتشر شده است - آربرى چندين مقاله در بحث از ابن سينا نوشته است .\r\nپدر روحانى مانوييل متولد 1893 دكتر در فلسفه و لاهوت ، استاد لاهوت در دانشگاه اينانى در ايتاليا ( 1928 - 1929 ) ، كتابى زير عنوان درود بر ابن سينا دارد . كه در سال 1949 منتشر شده است . پدر مانوييل كتاب ديگرى زير عنوان تأثير ابن سينا در جهان لاتين دارد كه در سال 1953 انتشار يافته است .\r\nميكل كروث ارناندير ، استاد تاريخ فلسفهء قرون وسطى . در دانشگاه سالامنكه ، چندين كتاب دربارهء ابن سينا نوشته و منتشر كرده است كه از قرار زيرند :\r\n1 - فلسفهء ابن سينا ، كه در سال 1948 در شهر غرناطه ( گرانادا ) ى اسپانيا چاپ و منتشر شده است .\r\n\r\n","description":"","footnote":"","page_name":" 537 ","page_number":565},
  {"content":"\r\n\r\n2 - ترجمهء كتاب ماوراء الطبيعه تأليف ابن سينا ، كه با متن عربى آن در شهر مادريد چاپ شده و سال 1950 انتشار يافته است .\r\n3 - كتابى زير عنوان نشانه‌هاى وجود خدا در فلسفهء ابن سينا كه به سال 1947 در اسپانيا به چاپ رسيده است .\r\n4 - قصيدهء نفس ابن سينا ، كه اصل متن و ترجمه‌اش در سال 1951 منتشر شده است .\r\n5 - فرق ميان گوهر و وجود نزد ابن سينا و اثر آن در فلسفهء غرب .\r\n6 - معنى فلسفهء ابن سينا ، عنوان كتابى است كه به مناسبت هزارهء ابن سينا منتشر كرده است .\r\n7 - معنى وجود نزد ابن سينا ، عنوان كتابى به قلم اين فيلسوف است كه منتشر شده است .\r\nپدر روحانى فرانسيسكانى كابانيلاس ، متولد 1916 ، استاد كرسى فلسفه در دانشگاه گرانادا :\r\n1 - كتابى نوشته زير عنوان ابن سينا و اشاراتش كه آن را در سال 1950 منتشر كرده است .\r\n2 - بحثهايى مفصل به مناسبت هزارهء ابن سينا در مجلهء حقيقت و حيات نوشته كه در سال 1935 منتشر شده است .\r\nارنست بانيرث ، متولد 1895 استاد فلسفه و تاريخ و ادبيات آلمانى ، كتابى زير عنوان ابن سينا ، فارابى و ابن طفيل دارد .\r\nكتابخانهء ليدن كتابهاى خطى تأليف ابن سينا دربارهء فلسفه ، هيأت ، طب را نگهدارى مىكند كه قسمتى از آنها را هم انتشار داده است .\r\nدى كونينگ سه رساله از تأليفات ابن سينا را دربارهء تشريح اندامان تن آدمى ترجمه و منتشر كرده است .\r\nدى خويه ( 1836 - 1909 ) ، متخصص زبان عربى و دكتراى ادبيات از دانشگاه ليدن ، داستان حى بن يقظان تأليف ابن سينا را ترجمه كرده و در سال 1875 انتشار داده است .\r\nدى بوير ( 1866 - 1942 ) استاد فلسفه در دانشگاه آمستردام ، بحثهايى دربارهء ابن سينا در دائرة المعارف اسلامى نوشته كه منتشر شده است .\r\nجونبول ( 1866 - 1948 ) ، به كمك پرفسور فيادمان كتابى زير عنوان روشى كه از ابن سينا پسنديده‌ام نوشته كه در سال 1927 منتشر شده است .\r\nپدر روحانى جوزيف هوبين ، متولد 1904 كتابى نوشته است تحت عنوان ابن سينا و عرفان .\r\nواندن بورگ مطالبى راجع به منطق ابن سينا نوشته كه در دائرة المعارف اسلامى منتشر شده است .\r\nشمولديرس آلمانى ( 1809 - 1880 ) كتاب منطق ابن سينا را به زبان عربى و ترجمهء لاتين منتشر كرده است . همچنين كتاب رسالهء نفس ابن سينا را ترجمه و منتشر كرده است .\r\nج . ليبريت ( 1866 - 1911 ) به كمك دكتر هيرش بورگ كتابى زير عنوان چشم پزشكى در قانون در طب ابن سينا نوشته است .\r\n\r\n","description":"","footnote":"","page_name":" 538 ","page_number":566},
  {"content":"\r\n\r\nهيرش بورگ ( 1843 - 1952 ) كتابى زير عنوان چشم‌پزشكى ابن سينا دارد ، كه در سال 1902 چاپ و منتشر شده است .\r\nدى كووا ، استاد دانشگاه برلين ترجمه و پژوهش در قانون در طب ابن سينا را تز دكتراى خود قرار داده است . اين كتاب در سال 1899 منتشر شده است .\r\nبيرينكوو قانون در طب ابن سينا را تز دكتراى خود قرار داده و آن را در سال 1900 تقديم كرده و منتشر شده است .\r\nلوكوچ كتابى دارد زير عنوان ابن سينا دانشمند رياضيات . اين كتاب در سال 1950 در شهر بن منتشر شده است .\r\nلانداور ( 1846 - 1937 ) گفتار مفصلى دربارهء شرح رسالهء نفس تأليف ابن سينا نوشته ، و عربى و ترجمهء آلمانى آن را در سال 1876 در مجلهء شرقشناسى آلمان به‌طور متسلسل انتشار داده است .\r\nوان ديك گفتارهاى لانداور را در سال 1933 در قاهره تجديد چاپ كرد و به صورت كتابى درآورد .\r\nكارل سودو ( 1853 - 1938 ) مدير كالج طب در شهر لايبرنگ آلمان ( 1905 - 1925 ) كتاب اكسير ابن سينا را ترجمه كرده كه در سال 1923 انتشار يافته است .\r\nپول كراوس ( 1904 - 1944 ) استاد دانشگاه برلين ( 1933 ) ، كتاب شرح‌حال ابن سينا را - كه به قلم ابو عبيدهء گوزگانانى است - ترجمه و نشر نموده است .\r\nهورتين ( 1874 - 1945 ) :\r\n1 - مقالات زيادى دربارهء زندگينامهء ابن سينا نوشته كه در دائرة المعارف اسلامى منتشر شده است .\r\n2 - پژوهشهايى دربارهء كتاب شفاى ابن سينا را به صورت كتابى در سال 1913 انتشار داده است .\r\n3 - دين و فلسفه نزد ابن سينا را به صورت كتابى نوشته و در سال 1913 انتشار داده است .\r\nروسكا ( 1867 - 1949 ) :\r\n1 - كتابى راجع به كتاب اكسير ابن سينا نوشته كه در سال 1924 منتشر شده است .\r\n2 - كتاب ديگرى زير عنوان علم شيمى و ابن سينا نوشته كه در سال 1934 چاپ و منتشر شده است .\r\n3 - كتاب قانون در طب ابن سينا را ترجمه كرده و در سال 1937 به چاپ رسانيده است .\r\nش . پنيش :\r\n1 - كتابى زير عنوان ابو بكر رازى ، ابن سينا و ابن خلدون در علم اجتماع دارد .\r\n2 - كتاب ديگرى را زير نام ذات‌شناسى ابن سينا نوشته كه در سال 1954 چاپ شده و انتشار يافته است .\r\nاو . تو . شبياس . متولد 1901 ، دكترا در زبانهاى شرقى ، ليسانس از دانشگاه بن و استاد\r\n\r\n","description":"","footnote":"","page_name":" 539 ","page_number":567},
  {"content":"\r\n\r\nپژوهشهاى شرقى در دانشگاه بن ، كتاب رسالة الطير ابن سينا را با شرح سهروردى ترجمه كرده كه دوباره به چاپ رسيده است .\r\nلهستان و دانشگاههايش از طريق كتابهاى ترجمه با ابن سينا و ساير فلاسفهء اسلامى آشنا شده است .\r\nانانياس . زاگاچ . كووسكى متولد 1903 ، استاد دانشگاه ورشو ، كه شخصا بر چاپ و انتشار آثار ابن سينا نظارت مىكرد . بحثهاى مفيدى دربارهء ابن سينا انتشار داده است .\r\nبيلاوسكى . متولد - 1900 ، كه در تاريخ 1965 استاد دانشگاه ورشو بود ، راجع به ابن سينا چندين كتاب نوشته كه از قرار زيرند :\r\n1 - ابن سيناى ابرمرد و آثار ارزنده‌اش ، كه در سال 1952 چاپ و منتشر شده است .\r\n2 - زندگانى ابن سينا عنوان كتابى است كه در سال 1953 منتشر شده است .\r\n3 - فهرست تأليفات ابن سينا ، كه گردآورى آن را به كمك دستيارانى انجام داده است و منتشر شده است .\r\n4 - تعريف علم به قلم ابن سينا را ترجمه و منتشر نموده است .\r\nوان مهرين ( 1822 - 1902 ) استاد دانشگاه كوپنهاگ دانمارك ؛ اين شخصيت برجستهء استاد در زبان و ادبيات و فلسفهء شرق ، چندين كتاب از ابن سينا را به زبان دانماركى ترجمه و منتشر كرده است كه از اين قرارند :\r\n1 - بخشهاى پايانى كتاب شفاى ابن سينا\r\n2 - رسالة الطير تأليف ابن سينا .\r\n3 - كتابى با عنوان فلسفهء ابن سينا و اسلام\r\n4 - فلسفهء ابن رشد در ارتباط با فلسفهء ابن سينا و غزالى\r\n5 - الهيات ابن سينا\r\n6 - مسئلهء زيارات و قبول دعا از ابن سينا\r\n7 - عرفان نزد ابن سينا ، كه متن عربى و شرح آن در سال‌هاى 1894 و 1899 به زبان فرانسه انتشار يافته‌اند .\r\n8 - كتاب قدر تأليف ابن سينا\r\n9 - داستان حى بن يقظان تأليف ابن سينا\r\n10 - همچنين آثار ديگرى از ابن سينا را ترجمه كرده كه منتشر شده‌اند .\r\nروسيه كه از قرن شانزدهم مرزهاى خود را به آسياى صغير كشانيد ، در هر مقامى و هر موقعى به‌وجود شخصيت‌هايى چون خوارزمى ، بيرونى ، ابن سينا ، فارابى مىبالد و بر ديگران فخر مىكند كه اين اشخاص از سرزمينهاى زير سيطرهء روسيه برخواسته‌اند .\r\nدر روسيه كتابهاى ابن سينا را همگى به زبان روسى ترجمه كرده‌اند .\r\nدر سال 1937 كنگرهء مستشرقين در روسيه ويژه به زنده ياد ابن سينا برگزار شد .\r\nشميدت ( 1871 - 1939 ) - كه مدت بيست سال استاد دانشگاه لنينگراد بود - دستخطهاى\r\n\r\n","description":"","footnote":"","page_name":" 540 ","page_number":568},
  {"content":"\r\n\r\nنگهدارى شده از تأليفات ابن سينا را در كتابخانهء اوزبكستان ، در كتابى جمع كرده است .\r\nأ . ى . بوريسوف ، كتابى دارد زير عنوان ابن سينا طبيب و فيلسوف كه در سال 1938 چاپ و منتشر شده است .\r\nبرتلس ( 1890 - 1957 ) استاد دانشكدهء شرقشناسى در موسكو ، كتابى زير عنوان ابن سينا و ادبيات فارسى نوشته كه در سال 1938 منتشر شده است .\r\nم . أ . ساله ، متولد 1899 ، استاد زبانهاى شرقى در دانشگاه تاشكند :\r\n1 - با همكارى دانشمندانى چون زاوادووسكى ، كريموف ، و لجاكوف و ارندس قانون در طب ابن سينا را به زبان روسى ترجمه كرده است .\r\n2 - كتابى زير عنوان اصطلاحات مشكل در قانون در طب ابن سينا نوشته كه در سال 1958 چاپ و منتشر شده است .\r\nبولجاكوف ، متولد 1927 ، داراى دكترا در لغات شرقى ، كه از سال 1957 تا 1962 مدير و سرپرست بنياد فوكس در قاهره بود ؛ پژوهشهايى دربارهء خلاصه‌شده‌هاى كتاب قانون در طب ابن سينا دارد ، كه مطالبش را از كتابهاى خطى كتابخانهء لنينگراد گردآورى كرده است .\r\nاو . آى . كريموف ، تصنيف علوم به روش ابن سينا كتابى از او است كه در سال 1958 منتشر شده است .\r\nبورى زاوادووسكى ، آثارى به قرار زير دربارهء ابن سينا دارد :\r\n1 - زندگانى ابن سينا كه در سال 1957 در شهر تاشكند چاپ و منتشر شده است .\r\n2 - ابن سينا و بيرونى\r\n3 - ده سؤال بيرونى از كتاب آسمان تأليف ارسطو و جوابهاى ابن سينا\r\n4 - سؤالات بيرونى از كتاب طبيعت تأليف ارسطو و جوابهاى ابن سينا\r\n5 - مأخذ كتابهاى ترجمه‌شده از تأليفات ابن سينا .\r\nكه همهء اين پژوهشها در سال 1958 منتشر شده‌اند .\r\nبراومان ، استاد لغات شرقى در امريكا ، كتاب سبب پيدايش حروف تأليف ابن سينا را ترجمه كرده كه در سال 1943 منتشر شده است .\r\nگوستاو ، فون ، گرنبوم ، متولد 1909 - استاد عربى و علوم اسلامى ، در دانشگاه نيويورك از سال ( 1938 تا 1942 ) ، كتاب رسالهء عشق تأليف ابن سينا را ترجمه كرده و در سال 1952 به چاپ رسانده و انتشار داده است .\r\nه . أ . ولفنسون ، كتابى زير عنوان فلسفهء ابن سينا و دوشيزه گواشون دارد كه در سال 1938 منتشر شده است .\r\nپدر روحانى فورجه ، دكترا از دانشگاه سووان ، كتاب اشارات و تنبيهات ابن سينا را به زبان فرانسه ترجمه كرده و با متن عربى آن در سال 1892 در ليدن به چاپ رسانده است .\r\nجونسونس ، متولد 1903 ، استاد زبان عربى و تركى در دانشگاه آزاد بروكسل ، كتابى زير عنوان لغت فلسفى ابن سينا نوشته است كه در سال 1952 انتشار يافته .\r\n\r\n","description":"","footnote":"","page_name":" 541 ","page_number":569},
  {"content":"\r\n\r\nجوزيف گارده ، متولد - 1907 ، استاد فلسفه و الهيات در كالج تولوز :\r\n1 - افكار ابن سينا و عقيدهء اسلامى عنوان ترجمه‌اى از او است كه در سال 1950 منتشر شده است .\r\n2 - خداشناسى ابن سينا دومين كتاب او است .\r\n3 - سومين كتاب گارده ، ابن سينا ، انسان يونان و عرب است كه در سال 1954 منتشر شده است .\r\n4 - كتابى دارد دربارهء زندگى و تأليفات ابن سينا كه آن را به‌مناسبت هزارهء ابن سينا نوشته و در سال 1951 منتشر شده است .\r\nپدر روحانى بويگ ( 1878 - 1951 ) استاد دانشگاه بيروت ، كتابى راجع به ابن سينا دارد كه در سال 1932 منتشر شده است .\r\nنعمة اللّه كرم ، رئيس مدرسهء مارونى در شهر رم ، و داراى منصب مطرانى :\r\n1 - الهيات ابن سينا را از زبان عربى به لاتين ترجمه كرده كه در سال 1926 در رم چاپ و منتشر شده است .\r\n2 - بخش سوم از كتاب نجات تأليف ابن سينا را به زبان لاتين ترجمه كرده كه در سال 1926 در شهر رم به چاپ رسيده و منتشر شده است .\r\nدكتر نيو ( 1881 - 1945 ) كتابى در توضيح نام مارهايى دارد كه در كتاب قانون در طب ابن سينا آمده‌اند و مجهولند . اين كتاب در سال 1937 در انتشارات هس‌پريس منتشر شده است .\r\nبارون كاراديوو ، متولد 1867 :\r\n1 - كتابى زير نام فصلهايى از حكمت نزد ابن سينا دارد كه در سال 1903 چاپ و منتشر شده است .\r\n2 - كتاب ديگرى دارد كه در آن قصيدهء مشهور ابن سينا ( هبطت اليك من السماء الارفع ) را شرح و تفسير كرده است . اين كتاب در سال 1899 منتشر شده است .\r\n3 - كتاب ابن سينا از فيلسوفان بزرگ است ، كه در سال 1900 منتشر شده است .\r\n4 - كتابى دارد زير عنوان انديشمندان اسلام ، كه در پنج مجلد آمده است و از 1921 تا 1926 انتشار يافته است .\r\n5 - پژوهشهاى ارزنده دربارهء ابن سينا در دوقرن 12 و 13 را از لاتينى ترجمه كرده كه به سال 1934 در پاريس منتشر شده است .\r\nلويى ماسينيون ( 1883 - 1962 ) ؛\r\n1 - كتاب شرح زندگانى ابن سينا ، به قلم ابن سبعين را ترجمه كرده است كه در سال 1928 منتشر شده است .\r\n2 - كتابى دارد زير عنوان فلسفهء ابن سينا .\r\n3 - كتاب سوم او زير عنوان الفباى فلسفهء ابن سينايى منتشر شده است .\r\n\r\n","description":"","footnote":"","page_name":" 542 ","page_number":570},
  {"content":"\r\n\r\nفوريست . أ . كانادى ، متولد 1885 ، استاد فلسفه ، جلد چهاردهم كتابش زير عنوان فيلسوفان قرون وسطى را به فلسفهء ابن سينا اختصاص داده است . اين كتاب در سال 1931 در پاريس چاپ و منتشر شده است .\r\nفاديا ، متولد 1908 ، مدير ادارهء پژوهشهاى شرقى در سوربون ( 1954 ) ، كتابى دربارهء كار و زندگى ابن سينا نوشته كه به‌طور مسلسل در مجلهء آسيايى ، سال 1952 منتشر شده است .\r\nواتيه ( 1613 - 1667 ) طبيب مخصوص دوك اورليان فرانسوى ، كتابى دارد زير عنوان بيماريهاى عقلى مطابق با آنچه كه در قانون ابن سينا آمده . اين كتاب - كه به زبان فرانسوى است - منتشر شده است .\r\nراموسيوس ، طبيب ونيزى متوفى به سال 1486 ، كه در دمشق اسكان گزيده و عربى را به خوبى ياد گرفت و بويژه در تأليفات ابن سينا تسلط كامل داشت ، اكثر آثار ابن سينا را ترجمه كرد و شرحهايى بر آنها نوشت . بعد از وفات اوايل پاجو ، كه در سال 1520 وفات يافت و استاد دانشگاه بادوا بود و در زبان عربى و بويژه فلسفهء ابن سينا تبحّر داشت ، ترجمه‌هاى راموسيوس را بازبينى و بررسى كرد .\r\nايل پاجو ، مقالهء فى النفس تقاسيم الحكمة و العلوم تاليف ابن سينا را ترجمه كرد كه به سال 1547 در شهر و نيز چاپ و منتشر و سپس چندين بار تجديد چاپ گرديد .\r\nكارلونللينو ( 1872 - 1938 ) ، استاد زبان عربى در كالج زبان شرقى در شهر ناپولى ، كتابى زير عنوان فلسفهء شرق يا اشراقيهء ابن سينا دارد كه در مجلهء پژوهشهايى دربارهء شرق ، در سال 1923 تا 1925 منتشر شده است .\r\nجوزف فورلانى ، متولد 1885 ، كتابى دربارهء ابن سينا نوشته است كه در سال 1922 در مجلهء تحقيقات ايتاليا منتشر شده است .\r\nناگى . أ ، رساله‌هايى از ابن سينا را ترجمه كرده كه در سال 1897 منتشر شده‌اند .\r\nلويس گيرديه ، در سال 1939 كتابى زير عنوان ابن سينا انتشار داده است كه بحثهاى متعددى از ابن سينا را دربردارد .\r\nاستاد لويس گيرديه ، كه با همكارى جورج قنواتى كتاب فلسفه و دين در ميان اسلام و مسيحيان را نوشته است ، در صفحه يك‌صد و سى و يك مىنويسد : « ابن سينا مشهورترين فيلسوف عرب و اصيل‌ترين آنها است كه تحت تأثير ارسطو و افلاطونى نو قرار گرفته است .\r\nدر حقيقت برازندهء لقب شيخ الرئيس است . كتاب قانون در طب او ، تا قرن هفدهم بزرگترين مرجع طب در اروپا بوده است . همين كتاب قانون در طب ، عربى آن در سال 1294 هجرى قمرى ، در قاهره ، چاپخانهء بولاق ، و در تهران در سال 1274 هجرى قمرى ، چاپ و منتشر شده است . »\r\nفيلسوف جان شليفتا ، اهل چكوسلواكى كتابى دربارهء طب ابن سينا در قرن يازدهم نوشته است .\r\n\r\n","description":"","footnote":"","page_name":" 543 ","page_number":571},
  {"content":"\r\n\r\nباكوس :\r\n1 - كتابى زير عنوان علم النفس نزد ابن سينا نوشته است .\r\n2 - كتاب ديگرى تحت عنوان گلچينى از كتاب شفاى ابن سينا دارد .\r\nهر دو كتاب در سال 1949 منتشر شده‌اند .\r\nماكس مايرهوف ، مستشرق مشهور آلمانى دربارهء ابن سينا و كتاب قانون چنين مىگويد :\r\n« ابن سينا حسين ابن على - كه در دنياى عرب به ابن سينا و در دنياى غرب به  AVICENNA  مشهور است - بيشتر از آنكه طبيب باشد فيلسوف بود ، در صورتى كه علم طب ابن سينا تأثيرش بر طب غرب بسيار نمايان و آشكار است . ابن سينا طب يونان باستان و طب شرق را همگى در قالب ريخت و اسمش را قانون در طب گذاشت . كه به حقيقت نبوغ و شخصيت برجستهء او را بر هر دانش‌پژوهى آشكار مىسازد .\r\nقانون در طب ابن سينا ، طب را به‌طور عموم آورده است . بيماريها را يكىيكى از تارك سر تا كف پا ذكر كرده و علاج هريك از بيماريهاى جسم انسان را چنان كه شايد و بايد توضيح داده است . داروخانه‌اى را به جهانيان ارائه كرده كه دسترسى به هر دارويى را آسان ساخته است .\r\nتشريح ابن سينا از جسم آدمى بسيارى از اطباى غرب را بر آن داشت كه علم تشريح را به طور متفرق از ابن سينا ياد بگيرند و در اجزاى جداگانه شرح و بسط دهند . اين بود كه وقتى پدر عربىدانان غربى ، جيرار كرمونى ( 1114 - 1187 ) كتاب قانون در طب را به زبان لاتينى ترجمه كرد ، نسخه‌هاى خطى اين ترجمه بسيار زياد شد و همين‌كه به چاپخانه راه يافت ، در سى سال اخير قرن پانزدهم پانزده بار به زبان لاتينى و يك‌بار به زبان عربى به چاپ رسيد ؛ و در قرن شانزدهم بيست بار به زبانهاى مختلف اروپا ترجمه و چاپ شد ؛ و اين تازه به غير از چاپ و ترجمه‌هايى بود كه از اجزاء جداگانهء قانون به‌عمل آمد . شرح و تعليقات بر اين كتاب به زبانهاى لاتين ، عبرى ، فرانسوى ، ايتاليايى ، اسپانيايى ، انگليسى و زبانهاى محلى ديگر در اندازه‌اى انتشار يافت كه در هيچ آمارى نمىگنجند ، طورىكه تا نيمه‌هاى قرن شانزدهم متوالى چاپ و تجديد چاپ مىشد . شايد تا امروز هيچ كتابى مانند قانون در طب ابن سينا به اين حد و اندازه از رواج و شهرت نرسيده باشد .\r\nابن سينا علاوه بر كتاب قانون در طب ، پانزده كتاب و رسالهء ديگر در طب نوشته و كتابهاى ديگرش كه دربارهء الهيات ، فلسفهء طبيعى و ماوراء الطبيعه ، هيأت ، لغت و غيره و غيره نوشته است از مرز صد كتاب متجاوز است . كتابهاى ابن سينا اغلب به زبان عربى نوشته شده و تنها چند نوشته‌اى به زبان فارسى دارد ، كه در قرن دهم اين زبان نيز مورد توجه واقع شد . در هرحال در سايهء ابن سينا - كه در حقيقت شيخ و امير اطباست - طب در شرق به اوج خود رسيد .\r\nگذشته از اينها ما ( منظورم از ما دانش‌پژوهان غربى است ) همگى زير بار منت ابن سينا هستيم . ابن سينا رساله‌اى به نام كوهها ، سنگها و معدنها نوشته و در آن از تكوين و خلق آنها به تفصيل سخن گفته است ، كه معدن‌شناسان بهره‌هاى بسيار از آن كسب كرده‌اند . »\r\nاستاد هنرى جورج فارمر ، كه در تاريخ موسيقى شرق در قرن بيستم ، قولش معتبر و جاى\r\n\r\n","description":"","footnote":"","page_name":" 544 ","page_number":572},
  {"content":"\r\n\r\nاعتماد همگان است ، گويد :\r\n« ابن سينا در علم موسيقى سرامدى بوده كه بعد از فارابى كسى به گردش نرسيده است .\r\nابن سينا در كتابهاى شفا و نجات و در رسالهء مخصوص راجع به موسيقى بيانات و توضيحاتى دارد كه هر عالم موسيقيدان را به شگفت مىاندازد . تو گويى كار ابن سينا بجز موسيقى و موسيقيدانى چيز ديگرى نبوده است .\r\nفارابى و ابن سينا از آن پيشگامان موسيقى بودند كه با گامهاى بسيار فراخ پيش رفتند و قديميها را پشت سر گذاشتند و نوآوريهايى كردند كه جمال موسيقى را صدچندان به جهانيان نشان داد .\r\nابن سينا اولين طبيبى است كه موسيقى را براى شفاى بسيارى از بيماران تجويز و سفارش كرده است . در نسخهء خطى رسالهء ابن سينا دربارهء شفاى بيماران از راه موسيقى - كه در موزهء شرقشناسى بريتانيا محفوظ است و داراى شمارهء 2261 و رقم 210 مىباشد - مىخوانيم :\r\nدر وقت فجر كاذب ، آهنگ راهوى و در وقت صبح صادق ، آهنگ حسينى گوش كنند . وقتىكه آفتاب به‌اندازهء دو نيزه بالا مىرود ، آهنگ راست را براى آنها بنوازند . هنگام چاشت ، آهنگ ابوسكيك خوب است ، و نيمروز به آهنگ زنگوله گوش كنند . بعد از ظهر عشاق را بشنوند و كمى قبل از عصر آهنگ حجاز را براى بيماران بنوازند . وقت عصر آهنگ عراق خوب است كه بشنوند و نزديك غروب شفاى بيماران در آهنگ اصفهان است . بعد از غروب آهنگ نوا مناسب است و بعد از نماز شام آهنگ بزرگ بشنوند . وقت خواب آهنگ مخالف براى آنها بنوازند و مىفرمايد منظورم از آهنگ مخالف آهنگ زيرافگن است .\r\nابن سينا هشت ايقاع را ابتكار كرد كه هريك از آنها را دستان ناميده است ؛ كه هيچ‌يك از اين دستانها را در كتابهاى موسيقى قبل از ابن سينا نمىيابيم . اما بعد از ابن سينا دانشمندان موسيقيدان ، از اين دستانهاى سينايى اقتباس و بهره‌بردارى كرده‌اند .\r\nتأثير ابن سينا بر موسيقى عربى و فارسى و نقطه‌نظرهاى او در موسيقى قرنها دوام يافت .\r\nخلاصه آنكه فضل او بر دنياى موسيقى بيش از آن است كه در وصف بگنجد .\r\nاگر كتاب قانون در طب ، ابن سينا را در دنياى طب و درمان به اوج شهرت رسانيد ، و كتابهاى فلسفهء او ابن سينا را چون بزرگترين فيلسوف به دنيا معرفى كرد ، در فن موسيقى نيز به بركت رساله‌هايش مقام اول را احراز كرده است . در كتاب نجات و مقدمه‌اش ابن سينا رساله‌اى در باب موسيقى دارد . متأسفانه اين جزء راجع به علم موسيقى را ما در كتاب نجات ابن سينا كه سال 1331 هجرى قمرى در قاهره چاپ شده است نمىيابيم و حتى در ترجمهء لاتينى آن‌هم كه سال 1593 در رم انتشار يافته است نيست . اما نسخهء خطى اين رساله هنوز باقىمانده و در مجموعهء آثار خطى پادشاهى آسيايى در لندن محفوظ است و شماره‌اش 1811 مىباشد . همچنين نسخه‌هاى خطى ديگر از آن در كتابخانهء بودلين بوكوك ، به شماره‌هاى 909 و 250 در دو جزء نگهدارى شده است . »\r\n\r\n","description":"","footnote":"","page_name":" 545 ","page_number":573},
  {"content":"\r\n\r\nابن ابى اصبيعه در كتاب عيون الانباء فى طبقات الاطباء گويد :\r\n« ابن سينا علاوه بر جزء راجع به موسيقى كه در كتاب نجات آورده است ، كتابى دارد به نام المدخل الى صناعة الموسيقى و همچنين در كتاب دانشنامهء علائى بحث مفصلى راجع به موسيقى نوشته و به علاء الدين كاكويه اهدا كرده است . كسى كه مىخواهد بر ساير آثار ابن سينا دربارهء علم موسيقى آگاهى يابد ، به كتابخانه بودلى ، مراجعه كند و كتاب فارمر ( مستشرق مشهور ) را كه هنوز خطى است بخواند .\r\nاينك نام كتابهايى كه براى تدوين اين چند صفحه خوانده‌ام :\r\nدائرة المعارف اسلامى - دانشنامهء ايران و اسلام - ضحى الاسلام ، تأليف احمد امين - آثار البلاد و اخبار العباد ، نوشتهء زكريا محمد محمود قزوينى - المستشرقون ، به قلم دكتر نجيب عقبقى - مجموعه‌اى از مستشرقين تحت سرپرستى سرتوماس آرنولد - ترجمهء عربى از جرجيس فتح اللّه - پورسينا ، نوشتهء دكتر سعيد نفيسى - دائرة المعارف مصاحب و اعلام فرهنگ دكتر معين .\r\nعبد الرحمن شرفكندى هژار\r\n12 / 6 / 67\r\n\r\n\r\n","description":"","footnote":"","page_name":" 546 ","page_number":574}
  ]