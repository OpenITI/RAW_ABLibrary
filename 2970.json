[
  {"content":"\r\nجلد هفتم\r\nاز مجلدات تفسير كبير\r\nمنهج الصادقين\r\nفي الزام المخالفين\r\nاز تصنيفات عارف ربانى\r\nملا فتح الله كاشانى\r\nبسرمايه :\r\nكتابفروشى و چاپخانه محمد حسن علمى\r\nتهران - بازار بين الحرمين\r\nارديبهشت 1333\r\nچاپخانه محمد حسن علمى - تلفن 21586\r\n","description":"","footnote":"","page_name":" 1 ","page_number":1},
  {"content":"\r\nجلد هفتم\r\nاز كتاب منهج الصادقين فى الزام المخالفين بسم اللَّه الرحمن الرحيم\r\n\r\n* ( فَمَكَثَ ) * پس درنگ كرد هدهد * ( غَيْرَ بَعِيدٍ ) * در حالتى كه زمانى دير و دور نبود يعنى زود باز آمد بجهة خوف او از سليمان و گويند ضمير راجع بسليمان است يعنى سليمان اندك مكث فرمود فى الحال هدهد باز آمد و در اخبار آمده كه چون هدهد از موضع خود پرواز كرد از جانب راست و چپ خود نگريست باغى ديد از آن بلقيس آنجا رفت بهدهدى ديگر رسيد آن هدهد وى را گفت از كجا مىآيى گفت از شام و يمن و با سليمان بن داود بودم گفت سليمان كيست گفت پادشاه جن و انس و وحوش و طيور پس گفت تو از كجايى گفت من از اينولايتم گفت پادشاه اينولايت كيست جوابداد كه زنى است كه او را بلقيس گويند و او را ملكى عظيم و وسيعست و دوازده هزار قايد دارد و هر قايدى با صد هزار سوار پس گفت اگر خواهى بيا و در ملك او نگر گفت ترسم كه سليمان مرا طلبد و نيابد و مرا به سلسلهء عقوبت معذب سازد گفت همانا اگر اينخبر را نزد وى برى او را خوش آيد هدهد با وى برفت و پادشاهى و خدم و حشم بلقيس را به نظر درآورد و بازگشت القصه چون سليمان هدهد را نديد دانست كه او غايبشده عفريت مرغان را كه كركس بود پيش طلبيد و گفت تفحص هدهد كن وى تجسس نمود او را نيافت بعد از آن سيد مرغان كه عقاب بود بطلب او فرستاد وى در هوا پرواز كرده نگاه كرد هدهد را ديد كه از جانب سبا آمد آهنگ او كرد و خواست كه او را بچنگال عقوبت كشد هدهد زنهار خواست عقاب گفت ويحك سليمان سوگند خورده است كه ترا عذاب بليغ كند يا بكشد گفت چيزى ديگر را استثنا نكرده گفت آرى گفته أَوْ لَيَأْتِيَنِّي بِسُلْطانٍ مُبِينٍ گفت باكى نيست كه من حجتى روشن دارم پس عقاب او را در عقب خود گرفته و خود پيش پيش ميرفت تا نزد سليمان آمد و گفت هدهد را آوردم سليمان باحضار او امر فرمود پس عقاب او را پيش تخت سليمان آورد و در پاى تخت افكند بانواع مذلت و خوارى سليمان او را به خود كشيد و از سر قهر و غضب گفت امروز ترا عذابى كنم كه همهء لشگريان من از آن عبرت گيرند هدهد گفت يا نبى اللَّه ( اذكر وقوفك بين يدى اللَّه ) ياد كن آن روز كه ترا پيش حقتعالى بدارند سليمان چون اين بشنيد لرزه بر او افتاد و رنگش\r\n","description":"","footnote":"","page_name":" 2 ","page_number":2},
  {"content":"\r\nزرد گشت و دست از او بداشت و سبب غيبت از او پرسيد * ( فَقالَ ) * پس هدهد گفت * ( أَحَطْتُ ) * مشاهد كردم و رسيدم * ( بِما لَمْ تُحِطْ بِه ) * به آن چيزى كه مشاهده نكرده و بدان نرسيده يعنى از حال سبا احاطهء شيئى به علم عبارتست از دانستن آن بر جميع جهات آن يعنى بجميع حالات و جهات و كيفيات شهر سبا را رسيده ام مانند احاطهء سور ببلد يعنى همهء آن را كما ينبغى دانسته‌ام بر وجهى كه هيچ چيز از آن بر من مخفى نيست در اينكلام تنبيه است مر سليمان را بر آنكه علم ادناى خلق خدا و اضعف آن احاطه نموده است به آنچه علم وى به آن احاطه نكرده تا نفس خود را حقير شمرد و علم خود را صغير داند و اين لطفى است كه حق تعالى در حق او اجرا گردانيد تا ترك اعجاب نمايد كه موجب فتنهء علما است و اين منافات ندارد بقول اماميه كه امام بايد كه چيزى بر او پوشيده و مخفى نباشد و در زمان او اعلم از او نباشد زيرا كه مراد عدم اخفاى علوم دينيه است و آنچه از لوازم و توابع آن باشد و اعلم در آن نه آنكه هيچ چيز بر او پوشيده و مخفى نباشد و در مطلق علم هيچكس از او اعلم نبود پس اينكه صاحب كشاف گفته كه ( فيه دليل على بطلان قول الرافضة ان الامام لا يخفى عليه شيء و لا يكون فى زمانه احد اعلم منه ) در غير موضع خود باشد و محض عناد حاصل كه هدهد گفت كه ديده و رسيدم به آنچه آن مطلع نيستى * ( وَجِئْتُكَ ) * و آوردم به تو * ( مِنْ سَبَإٍ ) * از شهر سبا كه مارب گويند * ( بِنَبَإٍ يَقِينٍ ) * خبرى بيقين يعنى محقق و راست و درست كه در آن هيچ شكى نيست از قتاده مرويست كه ميان صنعا و سبا سه روزه راهست و از سدى روايتست كه حقتعالى دوازده پيغمبر به شهر سبا فرستاده و علقمه\r\nاز ابن عباس نقل كرده كه پيغمبر ( ص ) فرمود كه سبا نام مردى بود كه آن سبا ابن يشحب بن يعرب بن قحطان بود و او را ده پسر بوده از عرب شش پسر بيمن رفتند و چهار بشام آنها كه بشام افتادند لخم بود و حذام و عساق و عالمه و آنان كه بيمن رفتند كنده بود و از دو مدحج و حمير و انمار و بحيله و خثعم از انمارند و نزد بعضى اسم حى است بر هر تقدير از آن منقولشده اسم شهر مارب نهادند القصه هدهد گفت كه خبر آنست كه در هوا به هدهدى رسيدم كه از آن ولايت بود و با من عظمت پادشاهى پادشاه خود و خوبى هواى آن ديار تقرير كرد من هوس مشاهدهء آن كرده برفتم و ديدم سليمان گفت پادشاه ايشان كيست و دين و رعيت او چيست هدهد گفت * ( إِنِّي وَجَدْتُ امْرَأَةً ) * بدرستى كه من يافتم زنى را يعنى بلقيس بنت شرجيل يا شراحيل ابن مالك بن ريان كه پدر او پادشاه همه نواحى يمن بوده و اجداد او تا چهل بطن پادشاه بودند و شراحيل را همين يك دختر بود پس هدهد گفت من آن زن را ديدم كه از روى اقتدار * ( تَمْلِكُهُمْ ) * پادشاهى مىكند اهل سبا را * ( وَأُوتِيَتْ ) * و داده شده است بآنزن * ( مِنْ كُلِّ شَيْءٍ ) * از هر چيزى كه پادشاهان را به كار آيد از\r\n","description":"","footnote":"","page_name":" 3 ","page_number":3},
  {"content":"\r\nاموال و خدم و حشم و مقاتل گفته كه اهل مشورت و تدبير او سيصد و سيزده نفر بودند كه در تحت هر يك از ايشان ده هزار مقاتل بود * ( وَلَها ) * و مر آن زن را است * ( عَرْشٌ عَظِيمٌ ) * تختى بزرگ نسبت به او يا نسبت به تختهاى سلاطين ديگر آورده‌اند كه تخت او سى گز در سى گز بود و طول او در هوا سى گز بود و بروايتى هشتاد گز در هشتاد گز در عرض و سمك آن مثل آن و از زر و نقره ساخته بودند و مكلل بجواهر ابن عباس فرموده كه عظم آن نسبت بعرش سليمان بود و اگر چه پادشاهى سليمان اعظم از پادشاهى او بود و مقدمهء آن از ذهب مرصع بياقوت احمر و زمرد اخضر و مؤخر آن از فضه مكلل بالوان جواهر و بر آن هفت خانه بود و بر هر خانه درى آويخته و گويند آن را چهار قايمه بود يكى از ياقوت سرخ و يكى از ياقوت زرد و يكى از زمرد سبز و يكى از در سفيد و صفحه هاى آن از زر مرصع بجواهر و ابو مسلم گفته كه مراد بعرش ملك است يعنى مر او را است پادشاهى بزرگ و در تفسير اهل البيت مذكور است كه فرق ميان * ( أُوتِيَتْ مِنْ كُلِّ شَيْءٍ ) * و قول سليمان كه أُوتِينا مِنْ كُلِّ شَيْءٍ آنست كه در گفتار سليمان علم و نبوت است و امور اخرويه و اينجا امور دنيويه و در كشاف آورده كه سليمان قول خود را عطف كرده بر آنچه معجزهء او بود از منطق طير و بلقيس عطف قول خود كرده بر ملك پس مراد از من كل شيئى اول نبوت و حكمت است و اسباب دين و ملك دنيا و در ثانى همين ملكست و اسباب دنيا و بدانكه نزد بعضى از مورخان بلقيس دختر قنسرح بود و او پادشاهى بزرگ بود و او را كفوى نبود آخر زنى خواست نام او ريحانه و گويند اينزن از جن بود نام او فارغه جنيه و در عين المعانى آورده كه پدرش بلقمه بنت شعيا را بخواست بلقيس در وجود آمد چون پدرش بمرد پادشاهى بر او قرار گرفت و خويشان مادرى او كه از جن بودند مددكارى وى كردند و از براى او تخت بزرگ بساختند و برخى از رعاياى پدرش انقياد او نكرده مردى را اختيار كردند و او را مهتر خود ساختند و او مردى ظالم و بد سيرت بود و دست تعدى برعيت و زنان ايشان دراز كرده بلقيس را از اين غيرت آمد خواست كه او را هلاك كند كس فرستاد و گفت مرا رغبت آنست كه زوجهء تو باشم گفت اينرغبت مر بيشتر بود اما قوت اين دليرى نداشتم بلقيس گفت مرا پيش از اين رغبت نبود اما به جهت آنكه هوس فرزندى دارم اينرغبت كرده‌ام پس عقد بستند و بلقيس برخواست و لشگرى گران برداشت و به شهر وى رفت و همه در سراها فرود آمدند چون شب در آمد همه يك جا بنشستند و طعام بخوردند پس شوهر را خمر داد تا\r\nمست شد آن گه سر وى ببريد و بر در سراى او بردار كرد چون روز شد مردم پادشاه خود را كشته يافتند دانستند كه غرض وى از رضا دادن به ازدواج وى اين بوده همه منقاد او شدند و او حكم را بر همه ايشان اجرا ميكرد القصه هدهد بسليمان گفت كه بلقيس كه ملكهء سبا است و در نهايت شوكت و عظمت است * ( وَجَدْتُها ) * يافتيم\r\n","description":"","footnote":"","page_name":" 4 ","page_number":4},
  {"content":"\r\nاو را * ( وَقَوْمَها ) * و گروه او را كه از روى ضلالت و جهالت * ( يَسْجُدُونَ لِلشَّمْسِ ) * سجده ميكنند هر آفتاب را و ميپرستند آن را * ( مِنْ دُونِ اللَّه ) * بجز از خدا * ( وَزَيَّنَ ) * و بياراسته است * ( لَهُمُ الشَّيْطانُ ) * براى ايشان شيطان * ( أَعْمالَهُمْ ) * كردارهاى ايشان را از عبادت شمس و ساير اعمال قبيحه * ( فَصَدَّهُمْ ) * پس باز داشته است ايشان را * ( عَنِ السَّبِيلِ ) * از راه راست * ( فَهُمْ لا يَهْتَدُونَ ) * پس ايشان راه نمييابند بطريق حق و عبادت شمس را در نظر ايشان شيرين ساخته و در قلوب ايشان منتشر گردانيده و قوله * ( أَلَّا يَسْجُدُوا لِلَّه ) * متعلق است به صدهم يا به زين و حرف جر در او مقدار است اى لئلا يسجدوا يعنى شيطان ايشان را از راه حق باز داشته و اعمال قبيحه را در چشم ايشان آراسته به جهت آنكه سجده نكنند مر خداى را و ميتواند بود كه بدل اعمالهم باشد و احتياج بتقدير حرف جر نباشد يعنى شيطان مزين ساخته است مر ايشان را آنكه سجده نكنند خداى را و به آن مهتدى نشوند و بعد از آن هدهد وصف حقتعالى كرده به آنچه موجب اختصاص او است باستحقاق سجود از تفرد او بكمال قدرت و علم بجهة حث آدميان بر سجده ورد كسانى كه سجدهء غير او ميكنند از بلقيس و قوم او و گفت * ( الَّذِي ) * آن خدايى كه بتوانايى كامله خود * ( يُخْرِجُ الْخَبْءَ ) * بيرون آورد پوشيده را * ( فِي السَّماواتِ وَالأَرْضِ ) * در آسمانها و زمينها خبا بمعنى اظهار هر چيزيست كه پنهان باشد يعنى روشنايى كواكب را نمايان ميسازد و قطرات امطار را كه در ميان سحاب پنهانست ظاهر مىگرداند و نباتات را از زمين اخراج مىكند عكرمه و مجاهد گويند مراد به خباء هر چيزى است كه پنهان باشد يعنى ميداند آنچه را از ادراك غايت است پس آيه بمعنى غيب السموات و الارض نباشد بلكه بمعنى اخراج آن چيزيست كه در شيئى بالقوه باشد و ابداع كه اخراج آن چيزيست كه در امكان و عدم باشد بوجود و وجود نيز در اخراج خبا داخلست * ( وَيَعْلَمُ ) * و مىداند * ( ما تُخْفُونَ ) * آنچه پنهان دارند آفريدگان در دلهاى خود * ( وَما تُعْلِنُونَ ) * و آنچه آشكارا سازند بر زبانهاى خود حفص و كسايى هر دو فعل را بخطاب خوانده يعنى ميداند آنچه شما نهان و آشكار ميكنيد و معلومست كه اينمختص است بواجب الوجود بالذات و بعد از آن گفت كه * ( اللَّه ) * خداى به حق * ( لا إِله إِلَّا هُوَ ) * هيچ معبودى بسزا نيست مگر او * ( رَبُّ الْعَرْشِ الْعَظِيمِ ) * او آفريدگار عرش عظيم است كه محيط است بكرسى و كرسى احاطه كرده همهء آسمانها و زمينها را پس عظمت عرش بلقيس نسبت به عظمت اين عرش چه تواند بود اين سجدهء نهم\r\n","description":"","footnote":"","page_name":" 5 ","page_number":5},
  {"content":"\r\nاست از سجدات مستحبه و آن را سجدهء خفى گويند و موضع سجود مختلف فيه است بعضى بعد از قرائت و ما يعلنون سجده مىكنند و برخى پس از تلاوت * ( رَبُّ الْعَرْشِ الْعَظِيمِ ) * و اول اصحست و اين منتهاى حكايت است از قول هدهد و محتملست كه كلام هدهد بقوله فَهُمْ لا يَهْتَدُونَ منتهى شده باشد و بعد از آن حقتعالى با سليمان گفته باشد كه الا يسجدوا تا آخر بجهة ذم بر ترك سجدهء او سبحانه و بدانكه ملك بلقيس و مكان او بر سليمان با آنكه مسافت بينهما مسير سه روز بوده كه ميان صنعا و مار بست به جهت حكمتى و مصلحتى بوده كه حقتعالى آن را ديده مانند خفاى مكان يوسف بر يعقوب و معرفت هدهد و اهتداى او بمعرفت اللَّه و وجوب سجدهء او و انكار سجود اهل سبا مر آفتاب را و اضافهء آن بشيطان و تزين او بالهام حقتعالى بوده او را هم چنان كه الهام غير آن كرده بطيور و ساير حيوانات عجم از معارف و صنايع لطيفه كه عقلاء فطن مهتدى به آن نميتوانند شد القصه چون هدهد سخن خود را با تمام رسانيد * ( قالَ ) * گفت سليمان * ( سَنَنْظُرُ ) * زود باشد كه در نگريم اين مشتق است از نظر كه بمعنى تاملست يعنى تامل كنيم در اينسخن * ( أَ صَدَقْتَ ) * آيا راست گفتى * ( أَمْ كُنْتَ ) * يا بودى * ( مِنَ الْكاذِبِينَ ) * از\r\nدروغ گويان ايثار ام كنت من الكاذبين بر أم كذبت كه موجب تغيير كلام است به جهت مبالغه است زيرا كه هر گاه هدهد معروف باشد بانخراط در سلك كاذبين پس لا محاله كاذب خواهد بود و هر گاه كاذب باشد پس متهم بكذب خواهد بود در آنچه اخبار كرده به آن و غير موثق به و يا به جهت رعايت فواصلست و در مجمع آورده كه به جهت لطف و لينت كلام كذبت نگفت چه گاه هست كه شخصى كه از جملهء كاذبان و در عداد ايشانست بجهة ميل او است بايشان پس صريحا دلالت بر كذب نكند القصه سليمان بعد از آن به هدهد گفت كه حالا تفحص آب كن كه ما و لشگر تشنه‌ايم و بوضو ساختن نيز احتياج داريم هدهد راهنمونى كرده چاهها بكندند و چندان كه خواستند آب برگرفتند و بعد از آن به جهت صدور صدقيت قول هدهد بر او نامهء نوشت ببلقيس به اين طريق كه من عبد اللَّه سليمان ابن داود الى بلقيس ملكة السبا وَالسَّلامُ عَلى مَنِ اتَّبَعَ الْهُدى بسم اللَّه الرحمن الرحيم اما بعد فلا تعلوا على و اتونى مسلمين چون نامه بنوشت مهرى از مشك بر آن نهاد و بنقش نگين خود آن را منقش گردانيد و در خبر آمده كه هدهد را نزد خود طلبيد و گفت چون رسول مثل منى تو را بايد خلعت داد پس دست مبارك بتن او فرود آورد الوان مختلفه بر او پيدا شد و انگشت بر سر او زد اين تاج بر سر او بيرون آمد و نامه در منقار وى نهاد و گفت * ( اذْهَبْ بِكِتابِي هذا ) * ببر اين نوشته را * ( فَأَلْقِه إِلَيْهِمْ ) * پس بيفكن بسوى ايشان * ( ثُمَّ تَوَلَّ عَنْهُمْ ) * پس روى بگردان از ايشان يعنى\r\n","description":"","footnote":"","page_name":" 6 ","page_number":6},
  {"content":"\r\nدور شو از ايشان و بگوشهء كه قريب بايشان باشد متوارى شو و تفحص كن * ( فَانْظُرْ ) * پس ببين كه ايشان * ( ما ذا يَرْجِعُونَ ) * بچه چيز باز مىگردند يعنى در جواب مكتوب بچه نوع با يكديگر رجوع ميكنند و سخن را بر چه قرار ميدهند و ايراد ضمير جمع در القه اليهم در موضع اليها كه راجع ببلقيس باشد بجهة آن بود كه هدهد به او گفته بود كه وَجَدْتُها وَقَوْمَها يَسْجُدُونَ لِلشَّمْسِ پس سليمان گفت اين نامه را بيند از به كسانى كه عبدهء شمساند بجهة اهتمام او بامر دين و حث او بر هدايت ايشان و لهذا بناى خطاب را در كتاب بر لفظ جمع نهاد پس هدهد نامه را بستد و پرواز كرد بسرعت تمام طيران نمود هدهد ديگر به او رسيد و وى را با ترفع و تكبر و تزين ديد گفت اين ترفع و تزين تو از كجا است گفت من رسول خدايم خلعت او بر تن من است و تاج او بر سر من و نامهء او در منقار من و مهر او بر آن و مهر خداى او در دل من پس بنزديك بلقيس رفت در مارب كه بر سه ميل است از صنعا و در مجمعى كه بلقيس بر تخت بود و اركان دولت حاضر بودند بر زير تخت بلقيس بپرواز آمد و مردمان در وى مينگريستند نامه را بر تخت افكند و قول اشهر آنست كه در كوشك بود خلوت كرد و درها بسته و كليدهاى آن در زير سر گرفته و بغيلوله خفته بود هدهد از روزنه بيامد و نامه را بر سينهء وى انداخت او برجست و آن را برداشت و گويند كه در روزنه منقار بر زمين ميزد تا از صداى آن بيدار شد و بعد از آن نامه را بر او انداخت از ابن زيد و وهب روايتست كه سوراخى بود كه چون آفتاب برآمدى از آنجا در كوشك افتادى و چون بلقيس بديدى به سجده افتادى هدهد بيامد و بالها برگشاد و سوراخ را چنان بگرفت كه آفتاب در آنجا نيفتد چون بلقيس آفتاب را ديد كه ظاهر نميشود بر وزنه نگاه كرد مرغكى را ديد كه منفذ آفتاب گرفته بود و نامهء در منقار گرفته از آن متعجب شد پس هدهد آن نامه را بوى انداخت بلقيس نامه را برداشت و او خواننده و نويسنده بود و زبان عربى مىدانست و چون حال هدهد را مشاهده كرد و عنوان نامه را بديد دانست كه نامهء پادشاهيست كه ملك او عظيمتر از ملك او است چه آن را كه مرغ مسخر او باشد در رسالة البته پادشاهى عظيم - الشان خواهد بود و بعد از مطالعه بر خود بلرزيد و بترسيد و امر كرد تا اعيان او حاضر شدند و نامه را\r\nدر دست گرفته متوجه ايشان شده قالَتْ گفت يا أَيُّهَا الْمَلأُ اى گروه اشراف * ( إِنِّي أُلْقِيَ إِلَيَّ ) * بدرستى كه افكنده شده است بسوى من * ( كِتابٌ كَرِيمٌ ) * نوشتهء بزرگوارى ابن عباس گفته كه به جهت شرافت صاحب نامه كه هدهد رسول او است آن را كريم خواند و يا بسبب آنكه غريب الشان بود چه در حالتى كه در خانهء كه درها بسته و به پشت افتاده بود مرغ به روزنهء آن آمده آن را بسينهء او\r\n","description":"","footnote":"","page_name":" 7 ","page_number":7},
  {"content":"\r\nانداخت و يا به جهت آنكه مهر داشت و حديث\r\nكرم الكتاب ختمه\r\nمؤيد اينست و از ابن مقنع نقل است كه هر كه نامهء نويسد و مهر نكند استخفاف كرده باشد بمرسل اليه و قشيرى گفته كه بزرگوار . وى باعتبار آن بود كه در او طمع نبود بلكه دعوت به مالك الملك بود و يا به جهت آنكه مصدر بود به * ( بِسْمِ اللَّه الرَّحْمنِ الرَّحِيمِ ) * و گويند كرامت و شرافت آن باعتبار حسن خط وجودت لفظ بود و بيان آن و گفته‌اند كه بلقيس شنيده كه سليمان پادشاه انس و جن و وحش و طير است و به جهت اين كتاب او را كريم گفت حاصل كه بلقيس گفت نامهء شريف به من آورده‌اند اركان دولت پرسيدند كه از جانب چه كس نامه آمده و مضمون آن چيست گفت * ( إِنَّه ) * بدرستى كه اين كتاب * ( مِنْ سُلَيْمانَ ) * از نزديك سليمانست * ( وَإِنَّه ) * و بدرستى كه آن كتاب مشتمل است بر دو مضمون اول مصدر است به اينكه * ( بِسْمِ اللَّه الرَّحْمنِ الرَّحِيمِ ) * بنام خداى بسيار بخشاينده و بسيار مهربان ببندگان مضمون دوم * ( أَلَّا تَعْلُوا عَلَيَّ ) * آنست كه بزرگى مىكند بر من و گردن ميكشد هم چنان كه فعل ملوكست * ( وَأْتُونِي ) * و بيائيد به من * ( مُسْلِمِينَ ) * در حالتى كه گروندگان و فرمان برندگان باشيد در آنچه فرمائيم اين كلاميست در غايت و جازت با كمال دلالت بر مقصود به جهت اشتمال آن بر بسمله كه دالست بر ذات صانع و صفات آن صريحا يا التزاما و نهى از ترفعى كه اصل رذايلست و امر باسلام كه جامع امهات فضايلست و اين مستلزم آن نيست كه امر بانقياد در آن قبل از اقامت حجت باشد برسالت تا مستدعى تقليد باشد زيرا كه القاى كتاب به او بر حالت مذكوره از اعظم دلالتست در مجمع مذكور است كه اول كسى كه افتتاح ببسمله كرد سليمان بود و بلقيس و قوم او به آن عارف نبودند و گويند اين حكايتست بلغة عربية از معنى آنچه سليمان گفته نه آنكه حكايت او لفظ اوست و حكايت بر سه وجه است يكى حكايت از معنى فقط چنان كه در اينمقام و دوم حكايت از لفظ فقط بدون معرفت بمعنى آن سوم حكايت از لفظ و معنى و اين اصلست در حكايت و اصح و اظهر آنست كه حكايت از لفظ و معنى بوده و موضع ان لا تعلوا يا رفعست به آنكه بدل كتاب باشد و يا خبر مبتداى محذوف اى ( هو ان لا تعلوا او المقصود ان لا تعلوا ) بنا بر اين ان مصدريه است و صحيح آنست كه ان مفسره است بمعنى اى هم چنان كه در كريمهء و انطلق الملأ منهم ان امشوا تفسير ان به ان تفسيريه نموده القصه چون قوم بر مضمون نامه واقف شدند و ديدند كه با وجود و جازت الفاظ دلالت بر معانى بسيار دارد پريشان حال شدند و مضطرب و سراسيمه گشتند و بلقيس بايشان در مقام استشاره در آمده * ( قالَتْ ) * گفت * ( يا أَيُّهَا الْمَلأُ ) * اى گروه\r\n","description":"","footnote":"","page_name":" 8 ","page_number":8},
  {"content":"\r\nبزرگان و آن سيصد و سيزده بزرگ بودند از اركان مملكت چنان كه گذشت و بجهة اين بايشان مشورت كرده گفت * ( أَفْتُونِي ) * فتوى دهيد مرا * ( فِي أَمْرِي ) * در كار من فتوى جوابست در حادثه يعنى در اين حادثه مرا جواب دهيد و آنچه صلاح و صواب ديد شما باشد در اين باب با من بگوئيد * ( ما كُنْتُ ) * نبوده‌ام من تا غايت * ( قاطِعَةً أَمْراً ) * قطع كننده و فيصل دهنده كارى را * ( حَتَّى تَشْهَدُونِ ) * تا حاضر ميشدند يعنى هرگز بيحضور و مشورت شما كارى نكرده‌ام * ( قالُوا ) * گفتند آن گروه * ( نَحْنُ أُولُوا قُوَّةٍ ) * ما خداوندان قوتيم و تنآور و باعد دو عدد و اسلحه و الات حرب * ( وَأُولُوا بَأْسٍ شَدِيدٍ ) * و خداوند كارزار سخت و نجدت و شجاعت يعنى هم قوت داريم و هم لشگر و هم شجاعت * ( وَالأَمْرُ إِلَيْكِ ) * و اين كار مفوض و واگذاشته شده است به تو * ( فَانْظُرِي ) * پس در نگر و ببين * ( ما ذا تَأْمُرِينَ ) * چه مىفرمايى از مقاتله و مصالحه كه ما مطيع و منقاد راى توايم در همه باب و ميتواند بود كه معنى آيه اين باشد كه ما از ابناى حربيم نه از ابناى راى و مشورت و تو خداوند راى و تدبيرى پس آنچه راى تست ما تابع آن خواهيم بود بلقيس از ايشان دريافت كه ميل مقاتله دارند آن را نپسنديد و گفت ما را مصلحت جنگ نيست بلكه اصوب راى صلحست كه مستلزم دفع شر است چه سر كار حرب دو روى دارد غالبية و مغلوبيت اگر ايشان غالب آيند ديار ما و اموال ما در عرصهء تلف آيد كما قال جل ذكره * ( قالَتْ ) * گفت\r\nبلقيس * ( إِنَّ الْمُلُوكَ ) * بدرستى كه پادشاهان * ( إِذا دَخَلُوا قَرْيَةً ) * چون در آيند بدهى يا شهرى از روى قهر و استيلا تا بحوزهء تصرف خود درآورند * ( أَفْسَدُوها ) * تباه سازند آن را يعنى خراب كنند * ( وَجَعَلُوا ) * و گردانند * ( أَعِزَّةَ أَهْلِها ) * عزيزان اهل آن ديه را * ( أَذِلَّةً ) * خوار و بيمقدار يعنى غارت كنند و اسير برند و بكشند * ( وَكَذلِكَ يَفْعَلُونَ ) * و همچنين مىكنند اين تاكيد آن چيزيست كه وصف كرد از حال ملوك و تقدير آنكه اين از عادات ثابتهء مستمره ايشانست و ميتواند بود كه قول حقتعالى باشد بر سبيل ابتدائيه از روى حكايت كه به جهت تصديق قول بلقيس ذكر كرده باشد بعد از آن بيان تمهيد دفع شر مقدمهء صلح كرده گفت * ( وَإِنِّي مُرْسِلَةٌ ) * و بدرستى كه من فرستاده‌ام * ( إِلَيْهِمْ ) * بسوى سليمان و اقوام او * ( بِهَدِيَّةٍ ) * هديهء كه مقدمهء مصالحه است و دافع شر و فساد دار الملك من * ( فَناظِرَةٌ ) * پس نگرنده‌ام كه از آنجا * ( بِمَ يَرْجِعُ الْمُرْسَلُونَ ) * بچه چيز باز ميگردند فرستاده شدگان از قبول ورود آن تا بحسب\r\n","description":"","footnote":"","page_name":" 9 ","page_number":9},
  {"content":"\r\nآن عمل نمايم و به آن بدانم كه پيغمبر است يا نه يعنى اگر هديهء مرا قبول كند ملكست و اگر نه پيغمبر پس پانصد غلام را لباس كنيزان پوشانيد به اين وجه كه جبه هاى زربفت در بر ايشان كرد و لباسهايى كه زنان در برداشتند ايشان را به آن ملبس ساخت و دستوانهاى طلا در ساعد ايشان كرده و طوقهاى طلا در گردن و گوشوارهاى طلا در گوشها و ايشان را بر اسبهاى تازى بدوى سوار كرده و پانصد جاريه را بزى غلامان بر آراست از قبا و طاقيه و كمربند و ايشان را بر اسبان يابو نشانيد و زينهاى هر يك از ذهب مرصع بجواهر بياراست و هزار خشت طلا و نقره و اسبهاى تازى بازين مرصع و تاجى از زر مكلل بدر و ياقوت و مقدارى معين از مشك و عنبر و حقهء از جواهر و در ناسفته و مهرهء جذعه كج سفته براى فرستادن تعيين نمود و در روايتى آنست كه جوارى و غلامان را بيك نوع لباس ملبس گردانيد و نامهء نوشت و اين هدايا را بتفصيل در آنجا ياد كرد و در آنجا بيان كرد كه اگر تو پيغمبرى فرق كن كه غلام كدام است و كنيز كدام و ديگر بگو در حقه چيست و ناسفته را سوراخ كن و آنچه سفته است رشته در او كش و منذر بن عمرو را با يكى ديگر از اشراف قوم براى رفتن مقرر فرمود و گفت اى منذر برو و نيكو احتياط كن اگر به چشم غضب در تو نكرد نترسى كه او پادشاهست و ما بر او غالب خواهيم شد و اگر بتازه رويى و خوشخويى با تو سخن گويد بدانكه پيغمبر است و سخن او را نيكو بشنو و جواب نامه را باز آور و دليل ديگر بر نبوت وى آنست كه ميان جوارى و غلامان تميز كند و گوهر ناسفته را سوراخ كند و مهرهء كج سفته را در رشته كشد پس رسولان را ساز رفتن كرد و روانه ساخت و هدهد پيش از رسيدن ايشان بيامد و سليمان را اخبار كرد از آمدن رسولان و آوردن هديهاى مذكوره با نامه سليمان بفرمود تا ديوان ديوانگاهى را از زر و نقره ساختند و ميدانى كه هفت فرسخ طول آن بود بخشتهاى طلا و نقره فرش انداختند و فرشهاى ملوكانه كه مرصع بدر و ياقوت و انواع جواهر بود بر آن بگستردند و ديوان را فرمود كه از دريا اسبان مختلف الالوان كه از آن نيكوتر نباشد بياورند و همه را زينهاى مرصع نهاده در روز رسيدن منذر بر جانب ميدان بداشتند و امر كرد تا هر يك از آدميان و پريان و ديوان و سباع و وحوش و طيور و هوام حاضر شدند و طيور در روى هوا پر در پر بافتند و تخت وى را در ميان ميدان نهادند و چهار هزار كرسى زرين و سيمين بر دست راست و چپ او وضع كردند و وزرا و علماء و اعيان مملكت را امر كرد تا بر آن نشستند و لشگريان به ترتيب صف در صف كشيدند به اين وجه كه چند فرسخ در پيش آدميان بايستادند و چند فرسخ از پس ايشان جنيان و از پس ايشان چند فرسخ سباع و بعد وحوش هزار ديده فلك در هزار قرن مجلسى بدان تكلف و خوبى نديده بود چون رسولان بكنار ميدان رسيدند اسبان را ديدند كه بر سر خشت\r\n","description":"","footnote":"","page_name":" 10 ","page_number":10},
  {"content":"\r\nهاى زرين و سيمين ايستاده و\r\nبر آنجا بول و روث مىافكنند و چون از آنجا پيشتر آمدند سبأ را ديدند كه بر بالاى خشتهاى طلا و نقره ايستاده بترسيدند موكلان گفتند بگذريد كه اينها جز بفرمان سليمان گزند نرسانند و چون بشياطين و جنيان رسيدند و منظرهاى با هول و هيبت ايشان را بديدند ترس ايشان بيشتر شد موكلان تسكين ايشان داده از آنجا بگذرانيدند و چون اين كوكبه و طنطنه و شوكت او را بديدند از هداياى خويش شرمنده شدند القصه نزد سليمان آمدند و سر در پيش انداخته بايستادند آن حضرت با روى تازه تبسم كرد و منذرا پرسش نمود و با او انواع تخلق و تلطف مرعى داشت منذر نامه را بيرون آورده بوى داد سليمان قبل از مطالعه با الهام جبرئيل فرمود كه حقه را بياريد كه در او در ناسفته و مهرهء كج سفته است و روايت آنست كه چون حقه را نزد سليمان نهادند آن را برگرفت و بجنبانيد جبرئيل نازل شد كه در اين حقه چند در يتيم ناسفته و مهرهء ثمين كج سفته است و سليمان را به آن اخبار كرد منذر گفت چنين است بفرما تا ناسفته را سفته كند و سفته را ريسمان در كشد سليمان برؤساى لشگر خود گفت كيست از شما كه اين در را سوراخ كند آدميان عاجز آمدند و پريان و شياطين گفتند كه اين كار ارضه است او را بخواندند پس وى را امر كردند تابان موضع مهره كه رقم كرده بود سوراخ كند ارضه موتى در دهن گرفته و آن را بسفت سليمان دعا كرد تا خداى تعالى روزى او را از چوب درخت گردانيد و بعد از آن گفت كه كيست كه ريسمان در در سفته كشد دوده كه جانور كيست كه در سيب و به و امثال آنها مىباشد گفت من ريسمان در اينمهره كشم پس ريسمان در دهن گرفت و از يك جانب آن در رفت و از جانب ديگر بيرون آمد و بدعاى سليمان حق تعالى ميوه را روزى او ساخت پس امر كرد تا جوارى و غلامان را حاضر كردند ايشان را گفت كه از غبار راه روى و دست خود را بشوئيد پس غلامان آب برداشتند و فى الحال روى شستن آغاز كردند و كنيزان آب را از دستى بدستى ديگر ريختند و آن گاه بر روى زدند زنان در روى شستن بيكدفعه آب بر روى زدند و مردان بتانى آب بر آن جارى ساختند و همچنين زنان اول آب بر پشت ساعد ريختند و مردان بر روى ساعد و اين از عادت قديمهء مردان و زنانست و بدين نكته سليمان ميان مردان و زنان امتياز فرمود و گويند كه با هدايا عصاى تراشيده مساوى الطرفين بود كه از ملوك به او ميراث رسيده بود و قدحى فرستاده بود و در نامه درج كرده كه بگو اسفل اين عصا قبل از بريدن آن كدام طرف بوده و سران كدام و قدح را از ابى پر كن كه نه از آب زمين باشد و نه از آب آسمان سليمان فرمود تا عصا بر هوا اندازند هر كدام از طرفين او كه بيشتر بر زمين آيد اسفل آنست و امر كرد تا اسبان را چندان بدوانيدند كه قطرات عرق از ايشان فرود آمد و قدح را به آن پر ساخت و گفت اين نه آبيست كه از\r\n","description":"","footnote":"","page_name":" 11 ","page_number":11},
  {"content":"\r\nزمين بيرون آمد و نه آبى كه از آسمان نازل شده و بعد از آن جميع هداياى ايشان را رد كرد هم چنان كه حقتعالى خبر ميدهد * ( فَلَمَّا جاءَ سُلَيْمانَ ) * پس آن هنگام كه آمد رسول بلقيس سليمان و هديه آورد * ( قالَ ) * گفت بر سبيل انكار * ( أَ تُمِدُّونَنِ بِمالٍ ) * آيا مدد مىدهيد مرا بمال و زياده مىگردانيد رتبهء مرا بمتاع دنيا و حال آنكه مال من از همه كس بيشتر است خطاب با رسول بلقيس است و آنكه به او بود يا راجع برسول و مرسل بر سبيل تغليب مخاطب و بعد از آن گفت * ( فَما آتانِيَ اللَّه ) * پس آنچه عطا كرده است مرا خداى از ملك عظيم و نبوت و علم و حكمة * ( خَيْرٌ مِمَّا آتاكُمْ ) * بهتر است از آنچه داده است بشما از متاع دنيا و به جهت اين مرا احتياجى بهديهء شما نيست و آن را نزد من وقعى نه ايثار فا بر و او بجهة آنست كه چون كسى گويد أ تمدوننى بمال و انا اغنى منك مفيد اين است كه مخاطب عالم باشد بزيادتى متكلم بر او در غنا و بسيارى ثروت و با وجود اين مداد او دهد\r\nو گويند أ تمدوننى بمال فانا اغنى منك مفيد اينست كه بر مخاطب مخفى باشد حال متكلم و متكلم او را در زمان تكلم به آن واقف سازد فكانه قال له انكر عليك ما فعلت فانى غنى عنه و عليه ورد قوله فما اتانى اللَّه القصه چون سليمان انكار امداد نمود بر ايشان و تعليل انكار آن فرمود اضراب كرد از اينكلام به بيان سببى كه حامل ايشان است بر آن امداد كه آن عدم معرفة ايشانست برضاى سليمان پس فرمود كه * ( بَلْ ) * نه چنين است كه هديهء شما مدد من باشد و موجب خوشنودى من گردد بلكه * ( أَنْتُمْ بِهَدِيَّتِكُمْ تَفْرَحُونَ ) * شما بهديهء خود شاد مىشويد و مينازيد زيرا كه چون مطمح نظر شما جز حيات دنيا و زخارف آن نيست پس فرحناك مىشويد از آنچه شما را اهدا كنند بجهة حب شما بر زيادتى اموال خود و يا خوشحال ميگرديد با هداى شما بر امثال خود و بر هر تقدير سليمان اضراب فرمود از امداد ايشان او را بمال و اهداى ايشان را معلل ساخت ببيان آنچه حامل ايشان شد بر آن كه آن قياس كردن حال او است بر حال خودشان در قصور همت به دنيا و زيادتى مال و متاع و گفت اى رسول * ( ارْجِعْ إِلَيْهِمْ ) * باز گرد بسوى بلقيس و قوم او و بگو تا بيايند نزد من از روى اطاعت و انقياد كه غرض من نه مالست و حطام دنيا بلكه مقصود من آنست كه ايشان بدين الهى و فرمانبردارى من در آيند و اگر فرمان نبرند درآمدن * ( فَلَنَأْتِيَنَّهُمْ بِجُنُودٍ ) * پس به خدا كه هر آينه بياريم بر ايشان لشگرها كه از غايت كثرة و قوت * ( لا قِبَلَ لَهُمْ بِها ) * طاقت مقابله نباشد مر ايشان را به آن لشگر و قدرت بر مقاومت آن نداشته باشند و\r\n","description":"","footnote":"","page_name":" 12 ","page_number":12},
  {"content":"\r\nگويند خطاب به هدهد است يعنى كتابى ديگر نوشت و به هدهد داد مضمون آنكه البته لشگر گران بايشان فرستيم كه تاب مقاتلهء آن نداشته باشند * ( وَلَنُخْرِجَنَّهُمْ ) * و هر آينه بيرون كنيم ايشان را * ( مِنْها ) * از بلد سبا * ( أَذِلَّةً ) * در حالتى كه بىحرمت و بيعزت باشند برفتن پادشاهى از دست ايشان * ( وَهُمْ صاغِرُونَ ) * و ايشان خوار شدگان شوند با سر و استرقاق يعنى لشگريان ما اقتصار بر اذهاب ملك و عزت ايشان نكنند بلكه با وجود اين ايشان را اسير سازند و بذل بندگى گرفتار گردانند منذر بازگشت و تمام احوال باز نمود بلقيس بدانست كه او پيغمبر خدا است و قدرت بر مقاومت او ندارد و با اكابر و اعيان مملكت گفت البته اين شخص فرستادهء خدا است و ما طاقت مقاتلهء او نداريم و اگر فرمان او نبريم هر آينه بر ما غالب شود و ما را بيقدر گرداند و ما را با سر و قتل فرمايد پس همه انقياد قول او كردند و او رسول را فرستاده بسليمان كه من از سر طوع و انقياد متوجه بارگاه توام و سخن ترا بسمع اصغا و قبول شنيدم تا از سر يقين بدانم كه اين دين چيست كه ما را به آن دعوت مىكند و به آن بگروم و بعد از فرستادن رسول تهيهء راه كرده تخت خود را در آخر خانهء هفتم برده مضبوط ساخت و نگهبانان بر آن گماشت و در آن هفت خانه را قفل كرده كليدها را برداشت و نايبى تعيين نموده ملك و ولايت خود را به دو سپرد و با دوازده هزار امير با همهء عساكر و خدم متوجه پايهء سرير سليمان شد ديوان چون خبر يافته با يكديگر گفتند كه چون سليمان بلقيس را به بيند با كمال حسن و عقل البته به ازدواج او ميل كند و او سليمان را بر سراير جن اطلاع دهد و كار بر ما بتنگ آيد صلاح آنست كه بر جمال و عقل او طعنه زنيم تا عيب او در دل سليمان نشسته به دو توجه نكند پس بعضى از اشراف جن پيش تخت سليمان آمده بموقف عرض رسانيدند كه عقل بلقيس قصور تمام دارد و كلام او از نهج صواب منحرفست و پاى او مانند پاى حمار است و هيچ انگشت ندارد سليمان در اين انديشه فرو رفت اول خواست عقل او را امتحان كند * ( قالَ يا أَيُّهَا الْمَلَؤُا ) * گفت اى گروه بزرگان * ( أَيُّكُمْ ) * كدام از شما * ( يَأْتِينِي بِعَرْشِها ) * مياورد بنزد من تخت بلقيس را * ( قَبْلَ أَنْ يَأْتُونِي ) * پيش از آنكه بيايند ايشان به من * ( مُسْلِمِينَ ) * در حالتى كه مسلمان باشند چه هر گاه كه با صفت اسلام بيايند گرفتن تخت او روا نخواهد بود مگر برضاى او و از قتاده\r\nمرويست كه سليمان دانسته بود كه بلقيس و اتباع او بشرف اسلام خواهند و در نفس و مال محقون خواهند شد پس قبل از اسلام خواست كه تخت او را بغنيمت گيرد تا بر او حلال باشد و از وهب منقولست كه غرض سليمان از آن بود كه بعضى از آنچه حقتعالى به او\r\n","description":"","footnote":"","page_name":" 13 ","page_number":13},
  {"content":"\r\nمخصوص گردانيده بود از عجايب داله بر عظم قدرت و بر صدق او در دعوى نبوت ببلقيس نمايد كه از غايت عتو و سركشى معفر قوم خود بود و مرغم و مذلل ايشان چه او تخت خود را در هفت خانه برده و نهاده بود و آن خانها را مقفل ساخته و ثقات خود را بحراسة آن بداشته و از ابن زيد و غيره روايتست كه مراد وى به اين امتحان عقل بلقيس بود و لهذا تغيير تخت او داده كه از او پرسيد كه اين سر بر تست يا نه تا بجواب آن بر عقل او وقوف يابد و اصح اينست كه غرض او اظهار معجزه و امتحان عقل بلقيس بود و بر هر تقدير چون سليمان طلب كسى كرد كه تخت بلقيس را حاضر سازد * ( قالَ عِفْرِيتٌ ) * گفت ديو پليدى ناخوش و سركش * ( مِنَ الْجِنِّ ) * از قول جن كه از غايت عتو و سركشى معفر قوم خود و مرغم و مذلل ايشان بود نام او زكوان يا صخر * ( أَنَا آتِيكَ ) * من بيارم آن را به تو * ( قَبْلَ أَنْ تَقُومَ ) * پيش از آنكه برخيزى * ( مِنْ مَقامِكَ ) * از جاى خود يعنى از مجلس حكومت و سليمان تا نصف النهار در مجلس حكومت نشستى * ( وَإِنِّي عَلَيْه ) * و بدرستى كه من بر حمل آن تخت * ( لَقَوِيٌّ أَمِينٌ ) * هر آينه توانا ام بر حمل آن امينم در حفظ آن كه در ذهب و جواهر مر كوزهء آن خيانت نكنم و بامانت به تو رسانم بدون تغيير و تبديل آن سليمان به جهت اظهار آنكه وى قادر است بر آنچه عفاريت از آن عاجزند چه جاى غير ايشان تا دليل صحت نبوت او باشد فرمود كه زودتر از اين ميخواهم\r\n* ( قالَ الَّذِي عِنْدَه ) * گفت آن كسى كه نزديك او بود * ( عِلْمٌ مِنَ الْكِتابِ ) * دانشى از كتب منزله يعنى كتب الهى خوانده بود و اسم اعظم دانسته عدم عطف اين جمله بجملهء سابقه بجهة عدم مناسبه است بين الجملتين و آن كس كه قايل اينقول بود خضر ( ع ) بود و يا ضبه كه ابو القبيله است و در تيسير آورده كه بنى ضبه اين ادعا دارد كه مَنْ عِنْدَه عِلْمُ الْكِتابِ پدر ما است و گفته‌اند كه حضرت سليمان بود كه استبطاى عفريت كرده گفت من به تو بنمايم تخت او را به اسرع زمانى كه تو مىگويى و بنا بر اين ذكر سليمان بعنوان * ( الَّذِي عِنْدَه عِلْمٌ مِنَ الْكِتابِ ) * بجهة دلالتست بر فضيلت علم و اشاره به آنكه اين كرامة بسبب شرافت علم بود و يا مردى مستجاب الدعوه بود كه او را مليخا گفتندى يا ذا النون يا اسطوم و يا ملكى كه مؤيد سليمان بود و يا ملكى كه دفتر مقادير نزد اوست و يا جبرئيل و بنا بر آنكه يكى از ملايكه باشد مراد بكتاب لوح محفوظ است و قول اشهر آنست كه آصف برخيا بود كه وزير سليمان بود و پسر خواهر او و خليفه و وليعهد او گفت * ( أَنَا آتِيكَ بِه ) * من بيارم تخت بلقيس را به تو * ( قَبْلَ أَنْ يَرْتَدَّ ) * پيش از آنكه باز گردد * ( إِلَيْكَ طَرْفُكَ ) * بسوى تو چشم تو يعنى چون در چيزى نگرى تا چشم از آن بردارى من تخت را حاضر گردانيد\r\n","description":"","footnote":"","page_name":" 14 ","page_number":14},
  {"content":"\r\nباشم و اين نهاية اسراعست و مجاهد گفته كه ارتداد طرف ادامت نظر است تا آنكه از غايت نگريستن بيك جاى كلال يافته از ديدن آن رجوع نمايد يعنى آصف گفت كه چون چشم خود را بر جايى افكنى و به آن حالت داشته باشى تا كلال يابد من تخت را قبل از اينحالت حاضر سازم و يا نظر به آسمان كنى و از آن نظر بر نداشته باشى من تخت را حاضر سازم و يا چشم بر هم نهى قبل از آنكه چشم بگشايى تخترا حاضر سازم و آتيك در هر دو موضع احتمال اسم فاعل نيز دارد القصه سليمان او را دستورى داد و وى به سجده رفت و گفت يا حى يا قيوم كه به زبان عربى اهيا شراهيا باشد و بقول بعضى يا ذو الجلال و الاكرام و گويند يا الهنا و إله كل شيء الها واحد لا إله الا انت و يا لفظ اللَّه و الرحمن بود و ثعلبى كه يكى از رواة اهل سنت است آورده كه عبد اللَّه بن سلام از حضرت رسول پرسيد كه يا رسول اللَّه چه كس بود كه تخت بلقيس را نزد سليمان آورد فرمود كه آن كس نبود مگر على ابن ابى طالب عليه السلام كه به اسمى از اسماء اعظم الهى تخت بلقيس را نزد سلمان حاضر ساخت و اينكه پيغمبر ( ص ) بامير المؤمنين گفت كه يا على تو با پيغمبران بودى به پنهانى و با من باشكارا و در اخبار بوضوح پيوسته كه آن حضرت در همهء ازمنه بامر الهى بهر صورتى كه خواست متمثل ميشده و امور عجيبه از وى بظهور مىآمده مؤيد اينست و قصهء دشت ارجن با سلمان فارسى ( رض ) از اين مقوله است و لهذا ملقب شده بمظهر العجائب و مظهر الغرائب و بر هر تقدير چون آن كسى كه عالم بود باسم اعظم دعا كرد تخت بلقيس در موضع خود به زمين فرو رفت و بيك طرفة العين پيش تخت سليمان از زمين برآمد و در وسيط آورده كه حقتعالى آنجا تخت بلقيس را اعدام كرد و اينجا كه نزد سليمان بود ايجاد فرمود و در رواية ماثوره از ابى عبد اللَّه عليه السلام واقع شده كه حقتعالى طى الارض فرموده فى الحال تخت را نزد سليمان حاضر ساخت و گويند ملائكه بسرعت هر چه تمامتر آن تخت را حاضر ساختند و يا باد صرصر بفرمان ملك اكبر باسرع زمان احضار آن نمود يا حركات متوالى سريعه در تخت ايجاد فرموده نزد سليمان حاضر شد و كلام در امكان مثل اين در سورة الاسرى مذكور است * ( فَلَمَّا رَآه ) * پس آن هنگام كه ديد سليمان تخت را * ( مُسْتَقِرًّا عِنْدَه ) * در حالتى كه قرار يافته بود نزديك او * ( قالَ ) * گفت بر وجه تلقى مر اين نعمت را بشكر گزارى آن هم چنان كه داب عباد مخلصين است كه * ( هذا ) * اين تمكن من بر تخت بلقيس يا احضار آن در مدت ارتداد طرف و رجع بصر از مسير دو ماه * ( مِنْ فَضْلِ رَبِّي ) * از فضل پروردگار من است و محض فضل\r\nاو بر من بدون استحقاق * ( لِيَبْلُوَنِي ) * تا بيازمايد مرا كه در مثل اين\r\n","description":"","footnote":"","page_name":" 15 ","page_number":15},
  {"content":"\r\nامور * ( أَشْكُرُ ) * آيا شكر ميگذارم و بحقوق سپاس دارى او قيام مينمايم به اين وجه كه آن را از فضل او دانم بدون حول و قوة خود * ( أَمْ أَكْفُرُ ) * يا ناسپاسى ميكنم بر آن به اينكه نفس خود را در آن دخل دهم و يا در اداء مواجب آن تقصير نمايم و محل ايندو جمله نصب است بر آنكه بدل ياء متكلم است * ( وَمَنْ شَكَرَ ) * و هر كه سپاس دارى كند نعمت خداى را * ( فَإِنَّما يَشْكُرُ ) * پس جز اين نيست كه سپاس دارى مينمايد * ( لِنَفْسِه ) * براى نفس خود چه شكر موجب دوام نعمت و سبب مزيد آنست كه و لَئِنْ شَكَرْتُمْ لأَزِيدَنَّكُمْ و حافظ آن از و صمت كفر * ( وَمَنْ كَفَرَ ) * و هر كه كفران ورزد * ( فَإِنَّ رَبِّي ) * پس بدرستى كه پروردگار من * ( غَنِيٌّ ) * بينياز است از شكر گذارى و سپاس مردمان * ( كَرِيمٌ ) * كريم كرم نماينده بانعام و افضال بر بندگان كافر نعمت يعنى با وجود كفران ديگر باره نعمت خود را بمحض كرم و فضل خود انزال ميفرمايد بر ايشان و كفر و كفران و فرط عصيان بندگان مانع افضال و احسان او نميشود و بعد از اداى شكر گذارى بر اين نعمت و اعتراف بفضل و احسان حضرت عزت بدون استحقاق و اقتدار بر آن * ( قالَ ) * گفت باعيان و اشراف خود كه * ( نَكِّرُوا ) * منكر و ناشناخته گردانيد * ( لَها ) * براى بلقيس * ( عَرْشَها ) * تخت او را و شكل آن را متغير و متبدل ساخته اعلى را باسفل آريد و مقدم را مؤخر سازيد و يا جواهرات را تبديل كنيد يعنى اخضر بجاى احمر و ابيض در موضع اصفر وضع كنيد و يا نزع بعضى از جواهر و فصوص آن نمائيد و يا در او چيزى را زايد و چيزى را كم كنيد * ( نَنْظُرْ ) * تا بنگريم بعد از سؤال از آن * ( أَ تَهْتَدِي ) * آيا راه بر دو بشناسد تخت خود را به نظر عقل خود بعد از تغيير آن * ( أَمْ تَكُونُ ) * يا باشد * ( مِنَ الَّذِينَ لا يَهْتَدُونَ ) * از آنان كه راه نميبرند و نميشناسند آن را و جبائى گويد معنى آنست كه ببينيم كه او استدلال مىنمايد بعرش خود بقدرت حق تعالى و صحت نبوت من و مهتدى مىشود بطريق ايمان و توحيد يعنى چون ببيند نزد من عرش خود را كه در خانهء مقفله خود گذاشته بود حراس بر آن موكل گردانيده ايمان آرد به خدا و بپيغمبرى من و يا با وجود اين معجزهء ظاهره ، كفر خود اصرار نمايد و قول اول اظهر است بسوق كلام * ( فَلَمَّا جاءَتْ ) * پس آن هنگام كه آمد بلقيس نزد سليمان و تخت او پيش سليمان نهاده بود * ( قِيلَ ) * گفتند او را * ( أَ هكَذا عَرْشُكِ ) * آيا اين چنين است تخت تو يعنى بجهة زيادتى در امتحان عقل او بر سبيل تشبيه به او گفتند كه عرش تو مانند اينست\r\n","description":"","footnote":"","page_name":" 16 ","page_number":16},
  {"content":"\r\n* ( قالَتْ ) * گفت * ( كَأَنَّه هُوَ ) * گوييا اين آن تخت است جزم نگفت كه هو هو از جهت آنكه احتمال داشت كه تختى باشد مثل تخت او نه عين آن و اين از كمال عقل او بود بعد از آن گفت * ( وَأُوتِينَا الْعِلْمَ ) * و داده‌اند ما را دانش و كمال قدرت الهى و وحدانية او و صحة نبوت سليمان * ( مِنْ قَبْلِها ) * پيش از اين حالت و يا قبل از اين معجزه بآيات متقدمه از قضيهء هدهد و هديه و انقياد حيوانات لا يعقل * ( وَكُنَّا مُسْلِمِينَ ) * و هستيم ما اسلام آورندگان و گردن نهادگان حكم وى را و گويند كه اينكلام سليمان است و قوم او كه آن را عطف كرده‌اند بر جواب بلقيس به جهت آن چيزى كه در او است از دلالت بر ايمان بلقيس به خدا و رسول او از حيثيت تجويز غالب او بر آنكه آن عرش او است و احضار آن نزد سليمان از معجزاتيست كه غير خدا بر آن قادر نيست و اظهار آن بر غير انبيا متصورتى پس معنى آنست كه داده‌اند ما را علم به خدا و قدرت او و صحة آنچه آمده است از نزد او قبل از آمدن بلقيس و ما منقاد حكم اوئيم و ثابت بر دين او و بنا بر اين غرض ايشان در اين قول تحدث است به آنچه حقتعالى بر ايشان انعام فرموده‌اند از نعم متقدمه بجهة اداء شكر گذارى آن و اظهر آنست كه از تتمهء كلام بلقيس است كه قايل آن شده بعد از ظن بتنكير عرش او براى ارادهء اختيار عقل او و اظهار معجزه از براى ايمان آوردن او * ( وَصَدَّها ) * و\r\nبازداشت خداى تعالى بلقيس را بتوفيق الهى ايمان و يا ايمان او را بازداشت * ( ما كانَتْ تَعْبُدُ ) * از آن چيزى كه بود ميپرستيد آن را * ( مِنْ دُونِ اللَّه ) * بجز از خدا يعنى آفتاب را و ميتواند بود كه ما مصدريه باشد يعنى خداى تعالى او را از پرستيدن آفتاب بازداشت و ميتواند بود كه ماء موصوله يا مصدرية فاعل فعل باشد يعنى بازداشته بود بلقيس را آن چيزى كه ميپرستيد و يا پرستيدن او آفتاب را از اسلام آوردن او قبل از هدايت سليمان او را و بعد از آن بر سبيل استيناف فرمود * ( إِنَّها كانَتْ ) * بدرستى كه بود بلقيس قبل از اسلام آوردن * ( مِنْ قَوْمٍ كافِرِينَ ) * از گروه ناگرويدگان و از جملهء آفتاب پرستان يعنى به غير از آفتاب پرستيدن مذهبى ديگر نميشناخت آورده‌اند كه سليمان عليه السّلام بجهة امتحان پاى وى كه ديوان به او نمودند كه مشابه پاى حمار است و اصابع ندارد فرموده بود تا قصرى بنا كرده بودند و زمين آن را از آبگينهء سفيد سافى ساخته و در زير آن آب درآورده و ماهيان و ساير حيوانات آبى در آنجا افكنده چنانچه صحن آن خانه همه آب مىنمود و چون امتحان عقل و فطانت بلقيس نمود بفرمود تا سرير او را در ميان قصر نهادند پس بر بالاى آن بنشست و امر كرد كه بلقيس را بطلبند بلقيس چون بدر كوشك\r\n","description":"","footnote":"","page_name":" 17 ","page_number":17},
  {"content":"\r\nرسيديلَ لَهَا گفتند مر او راْخُلِي الصَّرْحَ در آى در ساحت اين قصر و گويند مراد عرصهء خانه استلَمَّا رَأَتْه پس چون بديد بلقيس آن صرح راسِبَتْه لُجَّةً پنداشت آن را آب بسيار بمثابهء درياچهء كَشَفَتْ و برداشت و بر كشيد دامن جامه رانْ ساقَيْها از هر دو ساق خود تا پاى در آب نهد سليمان ديد كه پاى او بپاى آدميان ميماندالَ گفت اى بلقيس جامه را فرو گذارنَّه بدرستى كه آنچه آب ميپندارىرْحٌ مُمَرَّدٌ عرصه ايست ساده و هموارنْ قَوارِيرَ از آبگينه آيه دليلست بر آنكه چون كسى زنى را خواهد خواست جايز است كه محاسن وى را به بيند آورده‌اند كه چون سليمان ساق او را بديد كه بر آنجا موى بسيار بود بطبع او ناخوش آمد و در علاج از الهء آن بآدميان مشورت كرد بعضى گفتند كه آن را باسره زايل بايد ساخت گفت در اين خوف جراحت اعضا است پس با شياطين استعلاج آن كرد ايشان از براى وى حمامى ساختند و آه و زرنيخ بهم ممزوج ساختند و پيش از آن نوره و حمام نبود پس بلقيس را گفتند تا بحمام رفت و نوره بر خود ماليده موى او زايل گشت و در رواية آمده كه در آن زمان كه بلقيس بدر قصر آمد و درياچهء آب در نظر او درآمد گمان برد كه سليمان ميخواهد او را غرق سازد و چون بخطاى ظن خود عارف شدالَتْ رَبِّ إِنِّي ظَلَمْتُ گفت اى پروردگار من بدرستى كه من ستم كردمفْسِي بر نفس خود كه گمان بد در حق سليمان بردم اشهر آنست كه مراد وى از اين عبادت شمس بود يعنى بر خود ظلم كردم بپرستش آفتاب و مؤيد اينست كه بعد از اين گفت أَسْلَمْتُ و اسلام آوردمعَ سُلَيْمانَ با سليمان يعنى بميامن مصاحبت و مرافقت و امداد وى بر دست او مسلمان شدم و گردن نهادملَّه مر خداى رابِّ الْعالَمِينَ كه پروردگار عالميانست در هر چيزى كه عباد خود را بان فرموده از اقسام طاعات و در بعضى اخبار آمده كه بلقيس بعد از مشاهدهء آيات مبينه سليمان را گفت كه بگو كه خداى تو بر چه لونست سليمان چون اين بشنيد بانك بر وى زد و از تخت به زير آمد و روى به خاك نهاد بلقيس بترسيد و لشگر سليمان متفرق شدند حقتعالى بسليمان وحى كرد كه بلقيس و لشگريان را باز خوان و بلقيس را بگو كه از من چه پرسيدى سليمان اطاعت امر الهى نموده گفت اى بلقيس از من چه پرسيدى گفت هيچ چيز و با لشگريان رجوع كرد گفتند بلقيس چيزى نپرسيد و اين بجهة آن بود كه حقتعالى آن را از خواطر ايشان محو گردانيده بود پس سليمان او را بر اسلام دعوت كرد و او اسلام آورد و ذلك قوله الَتْ رَبِّ\r\n","description":"","footnote":"","page_name":" 18 ","page_number":18},
  {"content":"\r\nإِنِّي ظَلَمْتُ نَفْسِي وَأَسْلَمْتُ مَعَ سُلَيْمانَ لِلَّه رَبِّ الْعالَمِينَ و علما را خلافست در باب تزوج او بسليمان بعد از اسلام و مال كار او بعضى گفته‌اند كه سليمان او را در حبالهء\r\nخود در آورده و از او فرزندان متولد شد و ملك و ولايت را به او تفويض نمود و جنيان را فرمود تا از براى وى حصن بنا كردند در زمين يمن كه از تحت قدرت آدميان بيرون بود يكى سلحون و ديگرى ينبون و سيم عمران و او را به آن ولايت فرستاد و در هر ماه يك بار به زيارت او رفتى و سه روز نزد او مقام كردى بامداد از شام روانه شدى و نماز پيشين در يمن بودى جمعى ديگر برانند كه سليمان وى را گفت كه اختيار كسى كن تا تو را بوى دهم گفت مرا رغبت نكاح نيست سليمان گفت كه در اسلام جايز نيست كه كسى رغبت نكاح نكند بلقيس جواب داد كه چون از اين چاره نيست تبع را كه در ملك همدانست اختيار كردم سليمان وى را بتبع عقد بست و بيمن فرستاد ذويعه كه امير جن بود مامور بلقيس ساخت تا از براى وى حصنى چند بنا كرد و چون سليمان وفات يافت و جنيان دانستند از عمل خود دست برداشتند يكى از ايشان بر سنگى بزرگ نقش كرد كه ما بنا كرديم صلحن و مراوح و مرواع و ينبون و هنده و هينده و فيكوم را و اين حصن هائيست در يمن كه عمل شياطين است و آصف بن بر خيارا در حين وفات خليفهء خود ساخت چنان كه عياشى در تفسير خود باسانيد معتبره نقل كرده كه موسى بن محمد بن محمد بن على بن موسى و يحيى بن اكثم روزى بهم ملاقات كردند يحيى از او چند مسئله پرسيد وى جواب آن ندانست پس نزد برادر خود آمد على بن محمد ( ع ) بعد از آنكه اطاعت او نموده بود و اقرار به امامت او كرده و گفت جان من فداى تو باد پسر اكثم از من مسئلهء چند پرسيده آن را از تو استفسار مىكنم آن حضرت بخنديد و گفت چرا جواب نگفتى جواب داد كه به آن عارف نبودم فرمود كه بيان آن مسائل كن گفت مرا خبر ده از سليمان كه چرا با آنكه پيغمبر بود محتاج بعلم آصف بوده و بعد از آن مسائل ديگر از او پرسيد آن حضرت فرمود كه\r\nيا اخى اكتب بسم اللَّه الرحمن الرحيم سئلت عن قول اللَّه فى كتابه قال الذى عنده علم من الكتاب فهو آصف بن برخيا و لم يعجز سليمان عن معرفة ما عرف آصف لكنه صلوات اللَّه عليه احب ان يعرف من امه من حجش الانس انه الحجة من بعده و ذلك من علم سليمان اودعه آصف بامر اللَّه ففهمه اللَّه ذلك لئلا يختلف فى امامته و دلالته كما فهم سليمان من حيات داود ( ع ) ليعرف امامته و نبوته من بعده لتاكيد الحجة على الخلق\r\nيعنى اى برادر من بنويس كتابى به يحيى و آن را ببسم اللَّه مصدر گردان و بگو كه سؤال كردى مرا از قول حق تعالى در كتاب خود كه الذى عنده علم من الكتاب بدانكه اين كس آصف بن برخيا بود و سليمان عاجز نبود از آنچه آصف مىدانست لكن ميخواست كه اعلام اهل ايمان كند از جن و انس كه او بعد از او حجت خدا خواهد بود و سليمان بامر خدا اينعلم را بوديعت بآصف داده بود و حقتعالى آن را تفهيم آصف نموده\r\n","description":"","footnote":"","page_name":" 19 ","page_number":19},
  {"content":"\r\nتا در امامت و خلافت او اختلاف واقع نشود هم چنان كه سليمان را در حال حيات داود ( ع ) فهم و ذكا عطا فرموده به جهت آنكه نبوت و امامت او را بشناسند و بدانند كه بعد از پدر پيغمبر و امام خلايق خواهد بود تا تاكيد حجة بوده باشد بر بندگان صاحب تاويلات گفته كه چه مانند است هدهد بقوة مفكره و سبا بمدينه جسد و سليمان بدل و بلقيس بنفس و مَنْ عِنْدَه عِلْمُ الْكِتابِ بعقل فعال و عرش بلقيس بطبيعت بدنيه و تطبيق حكايت مفوض بفهم صحيح است و اللَّه اعلم بالصواب و اليه المرجع و المآب و قوله * ( وَلَقَدْ أَرْسَلْنا ) * عطفست بر قصهء سليمان يعنى و هر آينه ما فرستاديم * ( إِلى ثَمُودَ ) * بسوى قبيلهء ثمود * ( أَخاهُمْ صالِحاً ) * برادر نسبى ايشان كه صالح بود * ( أَنِ اعْبُدُوا اللَّه ) * به آنكه بگويد بايشان كه بپرستيد خداى را * ( فَإِذا هُمْ ) * پس ناگاه ايشان يعنى بعد از اين گفتار بيكبار * ( فَرِيقانِ ) * دو گروه شدند مؤمن و كافر * ( يَخْتَصِمُونَ ) * كه خصومت و جنگ ميكردند با يكديگر و واو راجع بمجموع فريقين است يعنى همهء ايشان با هم اختصام نمودند و هر فرقهء گفتند كه حق با ماست و بيان مخاصمهء ايشان در سورهء اعراف گذشت حيث قال قالَ الْمَلأُ الَّذِينَ اسْتَكْبَرُوا مِنْ قَوْمِه لِلَّذِينَ اسْتُضْعِفُوا لِمَنْ آمَنَ مِنْهُمْ الى قوله يا صالِحُ قَدْ كُنْتَ فِينا مَرْجُوًّا قَبْلَ هذا و چون كافران بوقت خصومت ملزم گشتند گفتند بصالح كه بيار آنچه ما را به آن وعيد ميكنى از نزول عذاب * ( قالَ ) * گفت صالح به اين فريق مكذب از روى ملايمت و شفقت كه * ( يا قَوْمِ ) * اى قوم من * ( لِمَ تَسْتَعْجِلُونَ بِالسَّيِّئَةِ ) * چرا شتاب مىكنيد بعقوبة و مىگوئيد آتنا بما تعدنا * ( قَبْلَ الْحَسَنَةِ ) * پيش از توبه نيكو كه بر وجه خلوص باشد يعنى تاخير توبه ميكنيد تا آنكه عذاب نازل شود چه ايشان مىگفتند كه اگر عذاب به بينيم توبه كنيم و اگر نه بر دين خود راسخ باشيم و يا آنكه چرا تعجيل مىكنيد ببلاء و عقوبت پيش از رحمت و عافيت يعنى چرا طلب رحمت را مقدم نمىداريد بر عقوبت و بنا بر آن اينجواب آنست كه گفتند اگر آنچه بما آورده حقست پس از براى ما طلب عذاب كن تسميهء عذاب بسيئه به جهت آنست كه متضمن آلامست و يا باعتبار آنكه جزاء سيئه است بعد از آن بر سبيل مبالغه و تاكيد فرمود كه * ( لَوْ لا تَسْتَغْفِرُونَ اللَّه ) * چرا استغفار نميكنيد يعنى بايمان و توبه از خدا آمرزش نمىطلبيد قبل از نزول عذاب * ( لَعَلَّكُمْ تُرْحَمُونَ ) * شايد كه شما رحم كرده شويد يعنى اميد هست كه بقبول ايمان و توبه عذاب فرود نيايد بر شما چه بعد از نزول عذاب ايمان و توبهء شما مقبول الهى نخواهد بود و نفع بشما نخواهد رسانيد در رد عذاب ( قالوا طيرنا\r\n","description":"","footnote":"","page_name":" 20 ","page_number":20},
  {"content":"\r\nبك ) گفتند آن گروه كه فال بد گرفتيم به تو ماخذ تطير چنانست كه عادات ايشان بر اينوجه بوده كه چون يكى از ايشان به سفر ميرفت و بر طيرى ميگذشت و او را منزجر ميساخت اگر از جانب يمين او ميپريد تيمن به او مينمود و سفر را بايمن و بركت ميدانست و اگر بجانب شمال طيران مى - نمود به آن تشأم نموده سفر خود را حكم بشأمت ميكرد اينجا نيز گفتند بصالح كه ما تشام ميكنيم به تو * ( وَبِمَنْ مَعَكَ ) * و بهر كه با تست از گرويدگان يعنى تو و اتباع تو بر ما يمن نداريد چه تا آغاز دعوت كرده و اين دين را اختراع نموده شده‌ايد و محن روى بما آورده و سنك تفرقه و پريشانى در ميان ما افتاده و از يكديگر پراكنده شده‌ايم و اين بجهة آن بود كه از شأمت كفر و فرط عناد و طغيان بقحط و علة جوع مبتلا شده بودند و از غاية عناد و رسوخ كفر اسناد آن را بصالح و اهل ايمان ميكردند و بايشان ميگفتند كه اين از شامت تو و كسانيست كه به تو گرويده‌اند * ( قالَ ) * گفت صالح بايشان كه * ( طائِرُكُمْ ) * فال\r\nبه دو شأمت شما * ( عِنْدَ اللَّه ) * نزديك خداست يعنى اين محنت و بليه از نزديك خدا بشما رسيده است بسبب كفر و عناد شما و هذا كقوله يَطَّيَّرُوا بِمُوسى وَمَنْ مَعَه أَلا إِنَّما طائِرُهُمْ عِنْدَ اللَّه پس بشومى آن كفر و عناد ميرسد بشما آنچه ميرسد و نه آن چنانست كه بجهة ما باشد * ( بَلْ أَنْتُمْ ) * بلكه شما * ( قَوْمٌ تُفْتَنُونَ ) * گروهست هستيد كه آزموده ميشويد يعنى شما را ميآزمايند بخير و شر و دولت و نكبت و آسانى و سختى مراد آنست كه با شما معاملهء آزمايندگان ميكنند تا بر عالميان واضح شود كه در ايام دولت و نعمت بشكر گذارى آن اشتغال مينمائيد و راه بمنعم حقيقى خود ميبريد و اطاعت او امر و نواهى او ميكنيد يا نه و در زمان محنت و بليه شكيبايى ميكنيد و از اعمال قبيحه كه منتج اين محن است اجتناب نموده ميل ميكنيد باعمال صالحه و افعال حسنه كه مرضى الهيست و موجب نزول رحمة از جانب او و دافع بليه و مصيبت و يا بر كفر و معصيت خود راسخ ميشويد و هذا كقوله وَنَبْلُوكُمْ بِالشَّرِّ وَالْخَيْرِ فِتْنَةً و گويند طاير بمعنى علم است و فتنة بمعنى عذاب كما قال اللَّه تعالى وَكُلَّ إِنسانٍ أَلْزَمْناه طائِرَه فِي عُنُقِه يعنى آن عملى كه كرده‌ايد از خير و شر نزد خدا مكتوبست و او بدان عالم پس هر چه بشما ميرسد از نعمت و نقمت بسبب ميمنت و شامت آنست و شما بجهة اعمال قبيحه معذب خواهيد شد و يا آنكه شيطان شما را بوسوسهء خود مفتون ساخته * ( وَكانَ فِي الْمَدِينَةِ ) * و بودند در شهرى كه صالح ميبود از زمين حجر * ( تِسْعَةُ رَهْطٍ ) * نه نفر از اشراف و اكابر قوم و غواة و اشرار ايشان كه راس و رئيس ايشان\r\n","description":"","footnote":"","page_name":" 21 ","page_number":21},
  {"content":"\r\nقدار بن سالف بود و در باب عقر ناقه سعى و مبالغه بيشتر از ديگران داشت و لهذا پيغمبر صلَّى اللَّه عليه و آله و سلَّم فرمود كه شقىترين امت سابق قدار بن سالف بود كه ناقهء صالح را پى كرد و اشقاى اين امت كشندهء على ابن ابى طالب عليه السّلام باشد و تميز تسعة به رهط جهة آنست كه در معنى جماعتست فكانه قيل تسعة انفس و فرق ميان رهط و نفر باينست كه رهط از ثلثه است تا عشرة يا از سبعة تا عشرة و نفر از ثلاثة است تا تسعة و اين نه كس * ( يُفْسِدُونَ ) * تباهى ميكردند بكفر و معاصى * ( فِي الأَرْضِ ) * در زمين حجر * ( وَلا يُصْلِحُونَ ) * و بصلاح نمىآورند كار خود را يعنى افساد ايشان از شوب صلاح خالى بود و آنچه از ايشان صادر ميشد محض فساد بود و اسامى اين نه كس كه مرتكب عقر ناقه شدند بروايت ابن عباس اين بود كه قدار بن سالف و مصدع و دهتى و دهيم و دعن و دهيم و اسلم و قتال و صداف و برواية وهب هزيل بن عبد راب بن عتم و ريا بن مهرج و مصدع ابن مهرج و عمير ابن كروبه و عاصم ابن محزمه و سبيط بن صدقه و سمعان ابن صفا و صداف و قدار ابن سالف و بر هر تقدير چون عقر ناقه كردند و از صالح وعيد عذاب شنيدند * ( قالُوا ) * گفتند با يكديگر * ( تَقاسَمُوا بِاللَّه ) * در حالتى كه سوگند خورده بودند به خدا بطريقى كه نزد ايشان معتبر بود يعنى بعد از سوگند گفتند * ( لَنُبَيِّتَنَّه ) * هرآينه شبيخون ميكنيم بر صالح * ( وَأَهْلَه ) * و بر كسان وى و بكشيم او را و بدانكه قد در تقاسموا مقدر است تا مصحح حاليه باشد و ميتواند بود كه بدل قالوا باشد يعنى سوگند خوردند كه شبيخون آرند و يا آنكه امر باشد و مقول قول يعنى گفتند با يكديگر سوگند خوريد به خدا و عهد كنيد باتفاق كه در شب بكشيم صالح را و اهل او را و حمزه و كسايى بتا خوانده‌اند بر خطاب يعنى در شب بكشيد صالح و كسان او را * ( ثُمَّ لَنَقُولَنَّ لِوَلِيِّه ) * پس هرآينه بگوئيم براى ولى خون او يعنى اگر ذى رحم او از ما پرسد كه صالح را كه كشته است گوئيم * ( ما شَهِدْنا ) * حاضر نبوديم و مشاهده نكرديم * ( مَهْلِكَ أَهْلِه ) * هلاك شدن كسان او را حفص بكسر لام خوانده يعنى در موضع هلاك ايشان نبوديم چه جاى آنكه ما متولى خون او شده باشيم پس از هلاك شدن ايشان چه خبر داشته باشيم * ( وَإِنَّا لَصادِقُونَ ) * و بدرستى كه ما راست گويانيم و با حال آنكه ما از صادقانيم در آنچه گفتيم\r\nو بنا بر اين حالست از ضمير شهدنا و بنا بر اول كلام مستانفست براى اظهار صدقيت شهادت و مىتواند بود كه اسناد صدق به خود با ايراد خبر بخلاف مخبر عنه به جهت اين بوده باشد كه اعتقاد كرده باشند كه چون دو تبييت از ايشان صادر شده بود كه آن تبييت بدار صالح بود و ديگرى بدار اهل او پس در اخبار بعدم اينان با حد تبيتين كه آن تبييت است بدار اهل\r\n","description":"","footnote":"","page_name":" 22 ","page_number":22},
  {"content":"\r\nصادق باشند كقولك ما رايت ثم رجلا بل رجلين و يا به جهت آنكه شاهد شيئى غير مباشر آن مىباشد\r\n* ( وَمَكَرُوا مَكْراً ) * و مكر كردند ايشان مكر كردنى بدين تدبير كه صالح را بكشيم و ولى دم او را گوئيم كه ما نكرده‌ايم و از اين خبر نداريم * ( وَمَكَرْنا مَكْراً ) * و مكر كرديم ما مكر كردنى يعنى جزاى مكر بايشان رسانيديم به آنكه مكر ايشان را سبب هلاك ايشان ساختيم * ( وَهُمْ لا يَشْعُرُونَ ) * و حال آنكه ايشان آگاه نبودند و شعور نداشتند به آن از ابن عباس مرويست كه صالح عليه السّلام مسجدى داشت در غارى و شبها آنجا نماز گذاردى و اين نه كس كه مذكور شدند گفتند كه وعده عذاب ما سه روز ديگر است ما پيش از وقوع آن كار صالح بسازيم پس اول شب بدر آن غار آمده در كمين نشستند و شمشيرها كشيدند تا چون صالح درآيد او را بكشند حقتعالى فرشتگان را فرستاد تا با هر يكى از آنها سنگى فرود آوردند و همه را به كشتند و صالح از مكر ايشان خلاص گشت و روايتى آنست كه حقتعالى سنگى بر در آن غار انداخت و آن را بپوشيد و ايشان در آنجا هلاك گشتند و باقى كفار بصيحهء جبرئيل بمردند و گويند حقتعالى صالح را امر كرد تا از ميان ايشان بيرون رفت و بعد از آن همهء ايشان را بصيحهء مستأصل ساخت و از مقاتل نقل است كه آن نه كس در پائين كوه فرود آمدند و انتظار آمدن صالح مىكشيدند كه ناگاه كوه بر سر ايشان فرود آمد و همه را هلاك گردانيد * ( فَانْظُرْ ) * پس بنگر اى بيننده * ( كَيْفَ كانَ ) * چگونه بود * ( عاقِبَةُ مَكْرِهِمْ ) * سرانجام مكر ايشان * ( أَنَّا دَمَّرْناهُمْ ) * از عاقبت مكر ايشان آن بود كه ما هلاك كرديم آن نه تن را در غار * ( وَقَوْمَهُمْ ) * و باقى قوم ايشان را * ( أَجْمَعِينَ ) * همه بصيحة مستاصل ساختيم و بدانكه كان تامه است و كيف حال و ميتواند بود كه ناقصه باشد و خير آن كيف مقدم بر آن و انا دمرناهم خبر مبتداى محذوف اى هى تدبيرهم و يا بدلست از اسم كان اى ( فانظر كيف كان انا دمرناهم ) و يا خبر كانست و كيف حال يعنى نظر كن در حالتى كه بود عاقبت مكر ايشان آنكه هلاك گردانيديم همهء ايشان را بصيحهء و يا مجموع آن نه تن با قوم بصيحهء * ( فَتِلْكَ بُيُوتُهُمْ ) * پس آنست كه خانهاى ايشان در زمين حجر يعنى وادى القرى كه ميان و شامست * ( خاوِيَةً ) * در حالتى كه خالى است و يا منهدم و افتاده * ( بِما ظَلَمُوا ) * بسبب ستم كردن و از حد در گذشتن ايشان كه كفر و عناد بود خاويه ماخوذ است از ( خوى البطن اذا خلا ) و يا از خوى النجم اذا سقط و نصب آن بر حاليه است و عامل آن معنى اشاره * ( إِنَّ فِي\r\n","description":"","footnote":"","page_name":" 23 ","page_number":23},
  {"content":"\r\n* ( ذلِكَ ) * بدرستى كه در آنچه با ثمود كرديم * ( لآيَةً ) * هر آينه علامتيست * ( لِقَوْمٍ يَعْلَمُونَ ) * هر گروهى را كه مىدانند آن را تا بدان متعظ شوند و عبرت گيرند در اين آيه دلالت است بر آنكه ظلم مخرب دو رو بيوتست و از ابن عباس مرويست كه فرمود اجد فى كتاب اللَّه ان الظلم يخرب البيوت مىيابم در كتاب خدا آنكه ظلم خانها را خراب مىكند پس اين آيه تلاوت نمود و نعم ما قيل شعر مظلوم صبر كن ز جفاهاى ظالمان زود اسراى ظالم زير و زبر شود و در تفسير اهل البيت عليهم السّلام مذكور است كه ظلمه ال محمد را همين حال بود چه اثرى از بيوت و مدافن ايشان نمانده و آنچه در عقب خود گذاشته‌اند در دنيا طعن و لعن است و آنچه در آخرت به آن گرفتار شدند عقوبت است و عذاب اليم در جحيم * ( وَأَنْجَيْنَا الَّذِينَ آمَنُوا ) * و برهانيديم ما آنان را كه گرويده بودند بصالح * ( وَكانُوا يَتَّقُونَ ) * و بودند كه پرهيز مىكردند از كفر و معاصى يعنى ايشان را به جهت ايمان و عمل صالح و اجتناب از نواهى نجات داديم از عذاب صيحه و از جراح كه بر دستهاى كفار بديد آمد چنان كه از مقاتل مرويست كه در وقت هلاك ايشان هر يك را جراح بر دست بديد آمد به مقدار نخودى روز اول سرخ بود و در دوم زرد شد و در سيم سياه و در چهارم شكافته شد و در عقب آن جبرئيل بانك بر ايشان زد همه بر جاى خود فرو مردند و مؤمنانى كه نجات يافتند چهار هزار بودند صالح ايشان را بحضر موت برد و آنجا بجوار رحمت الهى پيوست و به جهت اين آن زمين را حضرموت گفتندى يعنى ( حضرموت صالح فيه ) و\r\nبعد از ذكر ثموديان قصهء قوم لوط مىفرمايد بقوله * ( وَلُوطاً ) * اى ( ارسلنا لوطا الى قومه ) به جهت دلالت و لقد ارسلنا بر آن يعنى فرستاديم لوط بن هارون را بقوم او و مىتواند بود كه منصوب باشد با ذكر مقدر يعنى ياد كن قصهء لوط را و قوله * ( إِذْ قالَ لِقَوْمِه ) * ظرفست بر تقدير اول و بدل بر تقدير ثانى يعنى فرستاديم لوط را در وقتى كه گفت مر گروه خود را و يا ياد كن اين را كه چون گفت لوط مرقوم خود را از روى انكار و استهجان * ( أَ تَأْتُونَ الْفاحِشَةَ ) * آيا مىآييد بخصلتى زشت يعنى لواطه * ( وَأَنْتُمْ ) * و حال آنكه شما * ( تُبْصِرُونَ ) * مىدانيد زشتى آن را اين ماخوذ است از بصر قلب يعنى حال آنكه بصيرت و بينش داريد بر آنكه اين قبيح و فاحش است و هيچكس از امم سالفه بر آن اقدام ننموده‌اند و بدليل عقل مىدانيد كه حقتعالى خلق انثى فرموده براى ذكور نه خلق ذكر براى ذكر و انثى را براى انثى پس اينعمل مضاد حكمت او سبحانه خواهد بود و اغتراب قبايح از كسى كه عالم بقبح آن باشد اقبح و افحش است و اعظم ذنوب و يا آنكه ماخوذ از بصر عين باشد يعنى اين عمل قبيح يكديگر را مىبينيد چه ايشان بر طريق اعلان اينعمل مىكردند و در مقابله و معاينهء يكديگر به آن مرتكب مىشدند كه اقبح و\r\n","description":"","footnote":"","page_name":" 24 ","page_number":24},
  {"content":"\r\nافحش است از اخفاء و گويند معنى آنست كه ميبينيد آثار عصاة را كه قبل از شما بودند و ميدانيد آنچه بر ايشان نازل شده * ( أَ إِنَّكُمْ لَتَأْتُونَ الرِّجالَ ) * آيا شما مىآييد بمردان * ( شَهْوَةً ) * از روى شهوت * ( مِنْ دُونِ النِّساءِ ) * بجز از زنان كه براى شهوت مخلوقند اينكلام براى بيان اتيان ايشانست بفاحشه و تعليل آن به شهوت كه دالست بر قبح آن و تنبيه بر آنكه حكمت در مواقعه طلب نسلست نه قضاى وطر * ( بَلْ أَنْتُمْ ) * بلكه شما * ( قَوْمٌ تَجْهَلُونَ ) * گروه مردمانيد كه نميدانيد عاقبت اين فعل قبيح را يا فعل شما مشابه فعل كسى است كه جاهل بقبح آن باشد يا سفيهى بود كه تميز ميان حسن و قبح نتواند كرد و بنا بر اين وجوه مذكوره به تجهلون منافى تبصرون باشد وعده مستلزم اسناد علم و جهل بايشان و ذكر تجهلون بعنوان خطاب باعتبار آنست كه قوم در معنى مخاطب است پس جايز باشد كه صفت قوم واقع شود .\r\nالجزء العشرون من الاجزاء الثلاثين و چون لوط از نصيحت و موعظهء ايشان فارغ شد * ( فَما كانَ جَوابَ قَوْمِه ) * پس نبود جواب گروه لوط * ( إِلَّا أَنْ قالُوا ) * مگر آنكه گفتند با يكديگر * ( أَخْرِجُوا آلَ لُوطٍ ) * بيرون كنيد كسان لوط را * ( مِنْ قَرْيَتِكُمْ ) * از قريهء خود كه سدوم است * ( إِنَّهُمْ ) * بدرستى كه ايشان * ( أُناسٌ يَتَطَهَّرُونَ ) * مردانيند كه زكى و پاكند و منزه از افعال ما يعنى خود را پاك ميدانند از آن و ما را پليد ميخوانند در آن و يا مجتنبند از جميع قاذورات بجهة آنكه منكر اينعملند ابن عباس فرموده كه اينكلام را بر سبيل استهزا گفتند * ( فَأَنْجَيْناه ) * پس نجات داديم لوط را * ( وَأَهْلَه ) * و كسان او را يعنى دختران او را * ( إِلَّا امْرَأَتَه ) * مگر زن او را كه * ( قَدَّرْناها ) * تقدير كرديم و حكم نموديم بودن او را * ( مِنَ الْغابِرِينَ ) * از باقى ماندگان در عذاب با قوم لوط به جهت كفر و نمامت او * ( وَأَمْطَرْنا عَلَيْهِمْ ) * و ببارانيديم بر ايشان بعد از زير و زبر شدن مؤتفكات * ( مَطَراً ) * بارانى از سنگ * ( فَساءَ ) * پس بد بارانى بود * ( مَطَرُ الْمُنْذَرِينَ ) * باران بيم كرده شدگان كه تصديق بيم كنندگان نكردند و در صدد ايذا و اضرار ايشان درآمدند پس گفتيم لوط را بعد از هلاك شدن ايشان كه * ( قُلِ الْحَمْدُ لِلَّه ) * بگو ستايش مر خداى را است بر اهلاك كفره * ( وَسَلامٌ عَلى ) * و سلام بر بندگان او * ( الَّذِينَ اصْطَفى ) * كه برگزيده ايشان را بعصمت و نگاهداشته از فواحش و نجات داده از عقوبت\r\n","description":"","footnote":"","page_name":" 25 ","page_number":25},
  {"content":"\r\nو قول اكثر و اصح آنست كه مامور بمحمد حضرت محمد ( ص ) است كه چون حقتعالى در اين سوره قصه هايى كه دالست بر كمال قدرت چون قصهء موسى و بر اختصاص رسل بآيات كبرى چون قصهء سليمان و بر هلاك اعدا و نصرت اوليا چون قصهء صالح و لوط على نبينا و عليهم السلام بوى فرستاد و وقوف بر آن نعمتى عظيمست پس به جهت اين و يا به جهت هلاك امم كافره و يا به جهت نعمت ايمان وى را به حمد الهى امر كرد و بسلام بر بندگان برگزيده او را از انبياء كه حق تقدم دارند در دين و يا اصحاب آن حضرت كه در ايمان راسخ بودند چون عمار و ابو ذر و ياسر و سلمان و مقداد و يا اهل قرآن يا عامه مؤمنان و در تفسير اهل البيت آمده كه اهل اسلام ائمهء معصوميناند عليه السّلام كه دل ايشان سالمست از لوث علايق و سر ايشان خاليست از مكر خلايق امروز سلام بواسطهء شنوند و فرد اسلام بيواسطهء خواهند شنيد كه سَلامٌ قَوْلًا مِنْ رَبٍّ رَحِيمٍ و در اين آيه حث است بر آنكه در سخن گفتن ابتدا به حمد خدا و سلام و صلوات برسول كنند تا بميامن و بركات اين سخن مقبول سامعان گردد و لهذا ارباب تصنيف و خطبا و وعاظ و ساير ادبا و اوائل رسايل و كتب و خطب و ساير مقاصد همين طريقه را مرعى ميدارند چه حقتعالى بعد از امر به اين در مقصود شروع كرده بر سبيل الزام حجت بر كفره و تهكم و تسفيه راى ايشان به صورت استفهام فرمود كه * ( آللَّه خَيْرٌ ) * آيا خداى به حق بهتر است در پرستش * ( أَمَّا يُشْرِكُونَ ) * يا آنچه انباز ميگيرند مشركان با خداى تعالى و از معلومات بديهيه است كه هيچ خيرى مترتب نميشود بر عبادت آنچه بان شرك گرفته‌اند تا موازنه توان كرد ميان آن و ميان كسى كه مبدء و مصدر جميع خير است و خالق و مالك همهء آن و غرض از اين تبكيت اهل شركست و تهكم به حال ايشان و در خبر است كه چون رسول ( ص ) اين آيه تلاوت نمود فرمود كه\r\nبل اللَّه خير و ابقى و اجل و اكرم\r\nو بعد از آن تعداد خيرات و منافع خود مىكند كه از آثار رحمت واسعهء او است و دالست بر وحدانية و قدرت قاهرهء او تابندگان از باديهء جهالت و ضلالت شرك روى بنزهت آباد وحدانيت او نهند و ميفرمايد كه\r\n* ( أَمَّنْ خَلَقَ ) * ام منقطعه است كه بمعنى بل و همزه است و اول متصله زيرا كه اول بطريق تبكيت فرمود كه آيا خداى به حق بهتر است يا خدايان باطله و بعد از آن اضطراب كرده بر سبيل تقرير به اينكه كسى كه قادر باشد بر خلق عالم بهتر است از جمادى كه قادر نيست بر هيچ چيز ميفرمايد كه بلكه بهتر است يعنى البته بهتر است آن كسى كه بقدرت كامله بيافريد * ( السَّماواتِ وَالأَرْضَ ) * آسمانها و زمين را كه اصول كون و فسادند و اصول كاينات و مبادى و منافع * ( وَأَنْزَلَ لَكُمْ ) * و فرو فرستاد براى شما * ( مِنَ السَّماءِ ) * از آسمان * ( السَّماءِ ) * آبى را * ( فَأَنْبَتْنا بِه ) * پس برويانيديم بدان آب * ( حَدائِقَ ) * بوستانهاى محاط عليها و اين ماخوذ\r\n","description":"","footnote":"","page_name":" 26 ","page_number":26},
  {"content":"\r\nاست از احدق بمعنى احاط * ( ذاتَ بَهْجَةٍ ) * كه خداوند خوبى و خرميست يعنى آراسته و زيبا ايثار ذات بر ذوات به جهت ارادهء جماعتست نه اعيان و عدول از غيبت بتكلم براى تاكيد اختصاص اين فعل است بر ذات او يعنى ما تواناييم و بس كه برويانيم به آب باران بوستانهاى زيبا و نيكو و براى تنبيه بر آنكه قادر نيست غير از او بر انبات حدايق بهيئة مختلفة الانواع متباعدة الطباع از مواد متشابهة كما اشار اليه بقوله * ( ما كانَ لَكُمْ ) * و نيست و نرسد شما را * ( أَنْ تُنْبِتُوا ) * آنكه برويانيد * ( شَجَرَها ) * درختان از بوستانها * ( إِله مَعَ اللَّه ) * آيا هست خداى باللَّه يعنى نيست هيچ خدايى مقارن او كه در آفرينش اين اشياء ممد او باشد چه او منفرد است بخلق و تكوين * ( بَلْ هُمْ ) * بلكه مشركان * ( قَوْمٌ يَعْدِلُونَ ) * گروهند كه ميل مىكنند از راه حق كه توحيد است و يا عديل و شريك پيدا مىكنند براى خداى به حق * ( أَمَّنْ جَعَلَ الأَرْضَ قَراراً ) * بدلست از ام من خلق السموات يعنى بلكه بهتر است از الهه باطلهء آن كسى كه گردانيد زمين را قرارگاه ادميان و دواب به اين وجه كه بعضى از آن را از ميان آب بيرون آورد و تسويهء آن فرمود بر وجهى كه استقرار ايشان و دواب بر آن متمشى شود * ( وَجَعَلَ خِلالَها ) * و پيدا كرد در ميان زمين * ( أَنْهاراً ) * جويهاى اب روان كه مياشامند و به آن زراعت مىكنند * ( وَجَعَلَ لَها ) * و بيافريد براى استحكام زمين * ( رَواسِيَ ) * كوه هاى بلند كه در او معادن متكون مىگردد و از حضيض آن چشمها مترشح مىشود * ( وَجَعَلَ ) * و گردانيد * ( بَيْنَ الْبَحْرَيْنِ ) * ميان دو درياى عذب و مالح يا خليج فارس و خليج روم * ( حاجِزاً ) * مانعى كه به جهت آن با يكديگر مختلط نشوند و بيان اين در سورة الفرقان گذشته * ( أَ إِله ) * آيا هست يعنى نيست خدايى * ( مَعَ اللَّه ) * با خداى به حق كه در خلق اين چيزها امداد او كند * ( بَلْ أَكْثَرُهُمْ لا يَعْلَمُونَ ) * بلكه بيشتر اهل شرك نمىدانند تفرد حق را در خلق اشياء لا جرم بشريك قايل شده‌اند * ( أَمَّنْ يُجِيبُ الْمُضْطَرَّ ) * اين نيز بدل ( امن خلق السمواتست ) يعنى بلكه بهتر است از شريكان ناتوان كسى كه اجابت كند بيچاره و فرو مانده را كه بليه و شدت او را ملجا ساخته باشد * ( إِذا دَعاه ) * چون بخواند او را تخصيص * ( الْمُضْطَرَّ ) * با آنكه اجابت غير مضطر نيز مىكند جهة آنست كه رغبت او اقويست و در سؤال اخضع و مضطر كسى است كه او را هيچ حيله و وسيلهء نباشد مگر حق تعالى و داس مضطرين كسيست كه در ذنوب متوغل شده باشد كه او را هيچ وسيله نجات نيست مگر غفران او سبحانه و گويند مضطر كسى است كه دل از هستى خود برداشته باشد چون غريق بحر يا گم شده در\r\n","description":"","footnote":"","page_name":" 27 ","page_number":27},
  {"content":"\r\nبيابان يا بيمار نااميد از صحت آورده‌اند كه شيخ داود يمانى ره بعيادت بيمارى رفته بود بيمار گفت اى شيخ دعا كن براى شفاى من گفت تو دعا كن كه مضطرى و اجابت بدعاى مضطر بسته است زيرا كه نياز او بيشتر باشد و حقتعالى نياز بيچارگان را دوست مىدارد پس او آن كس است كه اگر نيازمند بىچاره دعا كند اجابت مىفرمايد * ( وَيَكْشِفُ السُّوءَ ) * و بر مىدارد بدى را يعنى دفع مىكند از او آنچه او را بديد آيد و اما اجابت او موقوف بشروط مصلحت آنست چنانچه در آيهء ادْعُونِي أَسْتَجِبْ لَكُمْ مبين شده و مىتواند بود كه ( الف لام ) براى جنس باشد نه استغراق كه مستلزم اجابت هر مضطر است * ( وَيَجْعَلُكُمْ ) * و مىگرداند شما را * ( خُلَفاءَ الأَرْضِ ) * خليفه ها در زمين يعنى شما را جانشين پيشينيان سازد و زمين را از پس ايشان به تصرف شما درآورد * ( أَ إِله مَعَ اللَّه ) * آيا خداى\r\nديگر هست يا خداى به حق كه در اين نعم خاصه و عامهء او اعانت كند يعنى نيست و نشايد * ( قَلِيلًا ما تَذَكَّرُونَ ) * اندكى پند مىپذيرد يا خدا را اندك يا دمى كنيد يا نعم او را كم متذكر مىشويد و حفص و كسايى به تا و تخفيف دال ميخواند يعنى اندكى متعظ ميشويد و يا ياد خدا و نعم او مىكنيد و قليل صفت مفعول مطلق محذوفست و ما مزيده و تقدير اينكه ( تذكرون تذكرا قليلا ) و مراد بقلت عدم تذكر است چه گاه هست كه استعمال قلت مىكنند در معنى نفى * ( أَمَّنْ يَهْدِيكُمْ ) * بلكه بهتر است از بتان جامده آن كسى كه راه مىنمايد شما را * ( فِي ظُلُماتِ الْبَرِّ وَالْبَحْرِ ) * در تاريكىهاى بيابان و در درياها بوسيلهء نجوم و علامات مراد ظلمات ليالى است و اضافهء آن به بر و بحر به جهت ملابسه است و يا آنكه مراد مشتيهات طريق باشد كما يق طريقة ظلماء و عميا للتى لا منار بها يعنى آن كسى كه چون راهها بر شما مشتبه شود و طريق بيرون شدن آن نمىدانيد شما را مهتدى مىسازد * ( وَمَنْ يُرْسِلُ الرِّياحَ ) * و كسى كه مىفرستد بادها را * ( بُشْراً ) * در حالتى كه مژده دهندگانند * ( بَيْنَ يَدَيْ رَحْمَتِه ) * پيش از رحمت او كه بارانست و اگر صحيح باشد كه سبب اكثرى در تكون ريح معاودت ادخنهء صاعدة باشد از طبقهء بارده به جهت انكسار حران و بموج در آوردن آن هوا را پس شكى نيست كه اسباب فاعليت و قابليت آن از خلق او تعالى است و فاعل مسبب است * ( أَ إِله مَعَ اللَّه ) * آيا خداى ديگر باشد با خداى به حق كه يارى او دهد بر مثل اين يعنى نباشد چه او منفرد است در خلق همهء اشيا * ( تَعالَى اللَّه ) * بزرگست خدا و برتر * ( عَمَّا يُشْرِكُونَ ) * از آنچه انباز مىگيرند كافران چه قادر خالق مقدس است از مشاركت عاجز\r\n","description":"","footnote":"","page_name":" 28 ","page_number":28},
  {"content":"\r\nمخلوق * ( أَمَّنْ يَبْدَؤُا الْخَلْقَ ) * بلكه آيا بهتر است از معبودان ممكنهء عاجزه آن كسى كه ميآفريند و از عدم بوجود مىآورد خلق را * ( ثُمَّ يُعِيدُه ) * پس اعاده مىكند و باز آورد او را بعد از آنكه معدوم شده باشد يعنى آن را در روز قيامت معبوث سازد كفره اگر چه منكر اعاده بودند اما محجوج بودند به حجج داله بر آن * ( وَمَنْ يَرْزُقُكُمْ ) * و آن كسى كه روزى ميدهد شما را * ( مِنَ السَّماءِ ) * از آسمان بباران * ( وَالأَرْضِ ) * و از زمين بنباتات و يا باسباب سماوى و ارضى شما را روزى ميبخشد * ( أَ إِله مَعَ اللَّه ) * آيا خدايى هست شريك با خداى به حق كه اينكارها تواند كرد * ( قُلْ هاتُوا بُرْهانَكُمْ ) * بگو بياريد حجة روشن خود را بر آنكه كسى غير اللَّه تعالى بر اينها قدرت دارد * ( إِنْ كُنْتُمْ صادِقِينَ ) * اگر هستيد راستگويان در آنكه الهى ديگر هست چه كمال قدرت از لوازم الوهيت است و آن غير حقرا ثابت نيست و چون حقتعالى بيان اختصاص خود فرموده بقدرت تامهء فايقهء عامه در عقب آن ذكر كرد آنچه لازم اوست از تفرد بعلم غيب و فرمود * ( قُلْ لا يَعْلَمُ ) * بگو اى محمد ( ص ) كه نميداند * ( مَنْ فِي السَّماواتِ وَالأَرْضِ ) * هر كه در آسمانها است و زمين از ملائكه و جن و انس * ( الْغَيْبَ ) * پوشيده و ناآمده را * ( إِلَّا اللَّه ) * ليكن خدا ميداند پس چنانچه قدرت كامله مخصوص او است علم شامل نيز به دو اختصاص دارد اين استثنا منقطعست و رفع مستثنى بنا بر لغة تميمه است بجهة دلالة آن بر آنكه حقتعالى اگر كسى ميبود كه در آسمان و زمين باشد پس در آنها كسى ميبود كه عالم بغيب باشد و اين مبالغه است در نفى غيب از ايشان يعنى استحالت علم ايشان به غيب مانند استحاله ايست كه خدا از جنس ايشان باشد هم چنان كه قول شاعر شعر و بلده لبس لها انيس الا البعافير و الا العيس كه معنى آنست كه يعافير اگر از جنس انبس ميبودند پس در بلده انبس مىبود و اين مبالغه است در جلو ان مكان از انبس و مىتواند بود كه استثنا متصل باشد گاهى كه مراد از * ( مَنْ فِي السَّماواتِ وَالأَرْضِ ) * كسى باشد كه تعلق گرفته باشد علم او بغيب و مطلع بر آن مانند كسى كه حاضر باشد در سماوات و ارض و اينكس اعم از آنست كه حقتعالى باشد و يا اولى العلم از خلق او نميتواند بود كه مراد بكينونة حق تعالى در سماوات و ارض علم او سبحانه باشد در همه اماكن و بكيتونة غير او ذوات خلايق زيرا كه لازم ميآيد كه\r\nكينونة او در جميع اماكن مجاز باشد و كينونة ما سواى او در آن بر سبيل حقيقة و ارادهء حقيقة و مجاز بعبارت واحده غير صحيح است نزد بلغاء و من محتمل موصوف\r\n","description":"","footnote":"","page_name":" 29 ","page_number":29},
  {"content":"\r\nو موصول است حاصل كه حق تعالى مىفرمايد كه علم غيب را غير او سبحانه كسى نميداند * ( وَما يَشْعُرُونَ ) * و نمىدانند كسانى كه در آسمان و زمينند * ( أَيَّانَ يُبْعَثُونَ ) * كه در كدام وقت برانگيخته خواهند شد چه اين از جملهء علم غيب است كه غير از او سبحانه به آن عالم نيست و ايان مركب است ازاى و ان و ضمير راجع است به من چنان كه به اين مفسر شده و نزد بعضى اين آيه دربارهء مشركان نازل شده كه رسول را از وقت ساعة قيامت سؤال كردند و بنا بر اين ضمير راجع است بايشان و چون حق تعالى نفى علم غيب نموده از بندگان و تاكيد آن فرموده بنفى شعور ايشان به آنچه مال ايشان لا محال به آنست از بعث و نشور بعد از آن بجهة مبالغه در باب نفى علم به آن اضراب نمود از آن و بيان كرده كه عجز و قصور علم ايشان بامور غيب تا غايتى است كه با آنكه چيزى كه منتهى و متكاملست در آن اسباب علم ايشان از حجج و آيات كه آن وقوع قيامت است لا محاله عالم به آن نيستند كما ينبغى و فرمود * ( بَلِ ادَّارَكَ عِلْمُهُمْ ) * بلكه نيك رسيده است علم ايشان * ( فِي الآخِرَةِ ) * در وقوع آخرت و با وجود اين آن چنان كه حق دانستن است آن را ندانستند پس چگونه عالم باشند بامور غيبية كه اصلا علم باسباب آن ندارند و از ابن عباس مرويست كه وصف ايشان باستحكام علم و تكامل آن بر سبيل تهكم و سخريه است با ايشان هم چنان كه شخصى از روى هزاء جهل مردمان را گويد كه ما اعلمك چه نيك دانستهء و گويند بل بمعنى هل است و در لباب بمعنى ام تنزيل نموده و بر اين هر دو تقدير استفهام بمعنى نفس است يعنى نرسيده و كامل نشده دانش ايشان در وقوع آخرت به اين معنى كه كما ينبغى آخرت را ندانستند و نزد بعضى ديگر ادراك بمعنى انتهى و اضمحل است من قولهم ادركت الثمرة لانها تلك غايتها التي عنده تقدم يعنى نيست و نابود گشته است و فانى شده علم ايشان به امور آخرت * ( بَلْ هُمْ فِي شَكٍّ ) * بلكه ايشان در شك و تردداند * ( مِنْها ) * از وقوع آن مانند كسى كه متحير باشد در امرى و دليل بر آن نيابد * ( بَلْ هُمْ مِنْها ) * بلكه ايشان از آخرت * ( عَمُونَ ) * نابينااند يعنى چشم دل ايشان از مشاهدهء دلايل بعث و حشر پوشيده شده است بجهة عدم استعمال قوة مفكره و عدم تدبر و تفكر در آن اينكلام اگر چه مختص است بمشركانى كه در علوى و سفلى انداز جن و انس اما جايز است نسبت آن بجميع كسانى كه در اماكن علو و سفلند هم چنان كه جايز است اسناد فعل بعض بكل كقوله تعالى إِنَّ الإِنْسانَ لَيَطْغى و إِنَّ الإِنْسانَ لَكَفُورٌ و اضرابات ثلاث بر تقدير تفسير اول تنزيل احوال ايشان است پس اول اضرابست از نفى شعور ايشان بوقت قيامت و وصف ايشان باستحكام علم ايشان در امر اخرت بجهة مبالغه در عدم علم ايشانست بوقت آن و يا بجهة\r\n","description":"","footnote":"","page_name":" 30 ","page_number":30},
  {"content":"\r\nتهكم چنان كه گذشت و ثانى مبالغه است در وصف ايشان به شك و ريب در وقوع آخرت و عدم ازالهء آن از خود كه مستطاعست و ثالث صفة ايشان بعدم علم بكينونة قيامت و غير بصير به آن و اين هر دو اضراب مبالغه است در نفى علم و شعور ايشان و دلالت بر آنكه شعور ايشان بآخرت به اين وجه است كه شك دارند در آن بلكه بصيرت ندارند به آن و مجاهد گفته كه ادراك بمعنى تدرك است و ايراد آن به صورت ماضى جهة تحقيق وقوعست يعنى در روز قيامت نيك بدانيد امور آخرت را و آنچه امروز ندانستند بجهة آنكه آنجا مؤمن و كافر علم ضرورى خواهند داشت و به عين اليقين خواهند ديد ثواب و عقاب را و بنا بر اين اضرابين اخيرين از براى بيان حال ايشان است در دنيا يعنى ليكن در دنيا متشككند در وقوع آن بلكه علم به آن ندارند و بدانكه ادراك از باب افتعال است و حفص و نافع و ابن عامر و حمزه و كسايى ادراك ميخواند از باب تفاعل چه در اصل ادراك و تدارك بوده در اول تا را با دال كردند و دال را در دال ادغام\r\nكردند و در ثانى بعد از قلب تا به دال و ادخال همزهء مكسوره در اول آن بجهة آنكه ابتدا بساكن محالست و معنى ادراك انتهاء تكاملست و ادراك بمعنى تتابع و استحكام پس ادراك علمهم به اين معنى است كه متتابع و متلاحق شده و پى در پى رسيده علم ايشان تا آنكه كامل شده و راسخ كشته * ( وَقالَ الَّذِينَ كَفَرُوا ) * و گفتند آنان كه كافر شدند از روى انكار و استبعاد بسبب عدم تدبر و تفكر در ايات بينه و براهين واضحه بر حقية بعثت * ( أَ إِذا كُنَّا تُراباً ) * آيا چون گرديم ما خاك * ( وَآباؤُنا ) * و پدران ما نيز خاك شوند * ( أَ إِنَّا لَمُخْرَجُونَ ) * آيا ما بيرون آورده شدگانيم از گورها يا بدرآمدگانيم از مضيق فنا و در آمدگان بسعة حيات عامل در اذا فعل مقدر است كه أ إنا لمخرجون دالست بر آن اى اذا نخرج و نميتواند بود كه مخرجون باشد بواسطهء آنكه هر يك از همزه و ان و لام مانعند از عمل آن در ما قبل و تكرير همزه براى مبالغه است در انكار * ( لَقَدْ وُعِدْنا هذا ) * بدرستى كه وعده داده شده‌ايم اين حشر و نشر را * ( نَحْنُ وَآباؤُنا ) * ما و پدران ما * ( مِنْ قَبْلُ ) * پيش از وعدهء محمد ( ص ) تقديم هذا بر نحن اينجا بجهة آنست كه مقصود بالذات ذكر بعث است و تاخير آن در آيهء نحن و آباؤنا هذا بجهة آنكه مقصود به آن مبعوث است * ( إِنْ هذا ) * نيست اينوعده * ( إِلَّا أَساطِيرُ الأَوَّلِينَ ) * مگر افسانهاى پيشينيان يعنى مانند آنكه مجرد حرف و صوت است و حقيقتى ندارد و محض كذبست * ( قُلْ ) * بگو اى محمد ( ص ) بايشان كه * ( سِيرُوا فِي الأَرْضِ ) * برويد در زمين اهل تكذيب چون ديار حجر و احقاف\r\n","description":"","footnote":"","page_name":" 31 ","page_number":31},
  {"content":"\r\nو موتفكات * ( فَانْظُرُوا ) * پس بنگريد كه * ( كَيْفَ كانَ عاقِبَةُ الْمُجْرِمِينَ ) * چگونه بود سرانجام گناه كاران و كار ايشان بكجا رسيد از استيصال و تخريب بلدان تا از آن عبرت گيريد اين تهديد است كفار مكه را بر تكذيب و تحريف ايشان بر آنكه نازل خواهد شد بر ايشان آنچه بر مكذبانى كه قبل از ايشان بودند نازل شد و مراد بمجرمين كافريناند و تعبير از ايشان بمجرمين جهت انست كه تا لطف باشد براى مؤمنان در ترك جرايم و عدم تانيث فعل جهة انست كه عاقبت مؤنث غير حقيقى است و يا بجهة آنكه معنى انست كه كان آخر امرهم\r\nبعد از آن بجهة تسليهء حبيب خود كه كافر قريش تكذيب او ميكردند و آتش مكر ميانگيختند فرمود كه * ( وَلا تَحْزَنْ عَلَيْهِمْ ) * و اندوهناك مشو اى محمد ( ص ) بر تكذيب و اعراض مشركان * ( وَلا تَكُنْ فِي ضَيْقٍ ) * و مباش در تنگدلى * ( مِمَّا يَمْكُرُونَ ) * از مكر كردن ايشان كه من عاصم و نگهدارندهء توام و ترا از شر ايشان در پناه عصمت خود نگهدارم و مكر ايشان از تو دفع نمايم و ترا بر ايشان غالب گردانم و نعم ما قيل غم مخور زانرو كه غم خوارت منم از همه بدها نگهدارت منم از تو گر اغيار بر تابند روى اين جهان و آن جهان يارت منم * ( وَيَقُولُونَ ) * و ميگويند كافران * ( مَتى هذَا الْوَعْدُ ) * كى خواهد بود اين عذاب موعود كه عقوبة دنيا و آخرت است * ( إِنْ كُنْتُمْ صادِقِينَ ) * اگر هستيد راستگويان مخاطب پيغمبر است ( ص ) و اصحاب او كه پيوسته كفار را تحذير و تهديد ميكردند * ( قُلْ عَسى أَنْ يَكُونَ ) * بگو شايد آنكه باشد يعنى اميد هست كه به حكم الهى * ( رَدِفَ لَكُمْ ) * از پى درآيد شما را و در عقب شما بشما پيوندد * ( بَعْضُ الَّذِي ) * برخى از آنچه * ( تَسْتَعْجِلُونَ ) * شتاب ميكنيد نزول و حلول آن را و ان عذاب روز بدر بود و يا قحط و غلا و مشاهدهء عذاب نزد موت و يا عذاب قبر لام مزيده در لكم براى تاكيد است و يا بجهة آنكه فعل متضمن معنى فعليست كه متعدى بلام باشد مثل دنا لكم و ذكر عسى و لعل و سوف در مواعيد ملوك در حكم جزمست به آن و اطلاق عذاب و عدم تصريح بذكر ان به جهت اظهار است مر وقار ايشان را و اشعار به آنكه رمزى كه از ايشان صادر شود مانند تصريح است از غير ايشان پس وعد و وعيد او سبحانه بر نهج كلام ملوك جارى شده بجهة آنكه مالك الملوكست و حاكم مطلق * ( وَإِنَّ رَبَّكَ ) * و بدرستى كه پروردگار تو * ( لَذُو فَضْلٍ ) * هر اينه خداوند افضل و رحمت است * ( عَلَى النَّاسِ ) * بر مردمان كه تعجيل نميكند در عقوبة ايشان در كفر و يا ساير معاصى و فضل و فاضله بمعنى افضال است و جمع اين هر دو فضول و فواضل و مراد بناس كفار قريش\r\n","description":"","footnote":"","page_name":" 32 ","page_number":32},
  {"content":"\r\n* ( وَلَكِنَّ أَكْثَرَهُمْ ) * و ليكن بيشتر ايشان * ( لا يَشْكُرُونَ ) * سپاس دارى نميكنند و حق نعمت تاخير عذاب را نمىشناسند بلكه از غاية جهالت كه دارند استعجال وقوع آن ميكنند * ( وَإِنَّ رَبَّكَ ) * و بتحقيق و يقين كه آفريدگار تو * ( لَيَعْلَمُ ) * هر آينه ميداند * ( ما تُكِنُّ صُدُورُهُمْ ) * آنچه ميپوشاند آن را سينه هاى كفار از حقد و حسد و مكر بر تو * ( وَما يُعْلِنُونَ ) * و آنچه آشكارا مىكنند از تكذيب و عداوت تو پس ايشان را بر ان جزا و سزا خواهند داد * ( وَما مِنْ غائِبَةٍ ) * و نيست هيچ خافيه و پوشيده از حوادث و نوازل و غير آن * ( فِي السَّماءِ وَالأَرْضِ ) * در آسمان و زمين * ( إِلَّا فِي كِتابٍ مُبِينٍ ) * مگر كه نوشته شده است در كتابى روشن با روشن سازنده آنچه در او است مر كسى را كه مطالعهء آن مىكند از ملائكه مراد لوح محفوظ است يا قضا بر سبيل استعاره و يا مراد آنست كه جميع افعال ايشان محفوظ است نزد او سبحانه و غير منسى كما يقول القائل افعالك عندى مكتوبة اى محفوظة و اين قول جبائى و ابى مسلمست و غايبه و خافيه از صفات غالبه‌اند و تا در آن براى مبالغه است هم چنان كه در رواية فكانه قال و ما من شيء شديد الغيبوبة و الخفا الا و قد علمه اللَّه و احاط به و يا هر دو اسم آن چيزيست كه غايب و مخفى باشد و تا آن چون تا عافيه و عاقبه و فطيحه و رمية و ذبيحه كه غير صفتند * ( إِنَّ هذَا الْقُرْآنَ ) * بدرستى كه اينقرآن * ( يَقُصُّ عَلى بَنِي إِسْرائِيلَ ) * ميخواند بر بنى اسرائيل يعنى بيان مىكند براى ايشان براستى * ( أَكْثَرَ الَّذِي ) * بيشتر آن چيزى كه از جهالت * ( هُمْ فِيه ) * ايشان در آن * ( يَخْتَلِفُونَ ) * اختلاف ميكنند و بخلاف يكديگر سخن ميگويند چون تشبيه يهود و تنزيه نصارى و احوال معاد جسمانى و روحانى و صفات بهشت و دوزخ و قصهء عزيز و مريم و عيسى عليهم السّلام و نبى مبشر در تورية كه حضرت خاتمية است صلَّى اللَّه عليه و آله چه بعضى از ايشان ميگفتند كه آن يوشعست و جمعى ديگر بر اينند كه زمان ظهور بعد از اين خواهد بود و غير از اين از احكام مختلفه و اين معجزهء\r\nپيغمبر ما است صلَّى اللَّه عليه و آله كه كتب ايشان را نخوانده بود و مع ذلك به آن اخبار ميفرمود * ( وَإِنَّه ) * و بدرستى كه قرآن و * ( لَهُدىً ) * هر آينه راه نماينده است به حق * ( وَرَحْمَةٌ ) * و بخشايش و نعمت * ( لِلْمُؤْمِنِينَ ) * براى گرويدگان از اهل كتاب و يا از ايشان و غير ايشان از اهل ايمان كه به آن منتفعند نه غير * ( إِنَّ رَبَّكَ ) * بدرستى كه خداوند تو * ( يَقْضِي بَيْنَهُمْ ) * داورى كند و حكم فرمايد ميان اهل اختلاف از بنى اسرائيل و ميان كسانى كه به قرآن گرويده‌اند * ( بِحُكْمِه ) *\r\n","description":"","footnote":"","page_name":" 33 ","page_number":33},
  {"content":"\r\nبه آنچه به آن حكم كند كه عدلست يعنى به حكم راست و درست خود و يا بحكمت و مصلحت خود * ( وَهُوَ الْعَزِيزُ ) * و او است غالب كه حكم او را رد نتوان كرد * ( الْعَلِيمُ ) * دانا بحقيقة آنچه حكم مىكند و بحقيقت حكمة آن و يا عالم بآنكسى كه از براى رد حكم مىكند يا بر و يا عزيز است در انتقام مبطلين و عليم بفضل ميان ايشان و محسقين در اينكلام تسليهء محسقين است كه اهل بطلان مخالفت كردند بايشان در امور دين و تابع امر و نهى ايشان نشدند بعد از آن به حبيب خود خطاب مىكند كه اى محمد صلَّى اللَّه عليه و آله چون دانستى كه حقتعالى ميان اهل حق و بطلان حكم خواهد كرد و هر يك را بر وفق كردار مجازات خواهد فرمود * ( فَتَوَكَّلْ عَلَى اللَّه ) * پس توكل كن بر خدا و از دشمنى معاندان باك مدار و انديشه بخاطر راه مده * ( إِنَّكَ ) * بدرستى كه تو * ( عَلَى الْحَقِّ الْمُبِينِ ) * بر راستى روشنى يعنى بيقين راه تو راست است و كار تو درست و محق اولى بتوكل است از مبطل و حقيق است بوثوق بحفظ خدا و نصرت او و ساير اهل ايمان در تحت اين خطاب داخلند اگر چه بحسب ظاهر مخاطب حضرت سيد المرسلين است صلَّى اللَّه عليه و آله\r\nبعد از آن تشبيه كفار مىكند بموتى و ميگويد * ( إِنَّكَ لا تُسْمِعُ الْمَوْتى ) * بدرستى كه تو سخن نميتوانى شنوانيد مردگان را يعنى مرده لان بكفر فهم سخن تو نميتوانند كرد و اين تعليلى ديگر است براى امر بتوكل از حيثيت قطع طمع او بالكليه از متابعت و معاضدت ايشان و تشبيه كفار به موتى جهة عدم انتفاع ايشانست بسماع آنچه بر ايشان خوانده شود و از اين قبيلست قوله * ( وَلا تُسْمِعُ الصُّمَّ الدُّعاءَ ) * و نمىتوانى شنوانيد كران را خواندن و آواز دادن و ابن كثير لا يسمع الصم ميخواند يعنى نميشنوند كران خواندن را * ( إِذا وَلَّوْا ) * چون برگردند * ( مُدْبِرِينَ ) * در حالتى كه پشت برگردانيدگان باشند يعنى ايشان را گوش و دل كران است و از استماع قرآن اعراض ميكنند و روى بر ميگردانند و ميرمند پس مشابه كران باشند در ناشنيدن خصوصا كرى كه برگردد و پشت بر داعى خود كند چه در آن محل استماع او مشكلتر است كه رمز و اشارت را نيز نميبيند تا فهم كند پس استماع تو ايشان را در اين حالت ابعد باشد ملخص معنى آنست كه هم چنان كه ميت استماع چيزى نميتواند كرد بجهة فقد آلت سمع همچنين كافر استماع ندا نمىكند زيرا كه بسمع قبول نمىشنود و به آن متعظ نميشود و تدبر در آن نميكند هم چنان كه كر آواز داعى خود را نميشنود خصوصا در حين تولى و اعراض چه با قرب و با عدم اعراض و تولى او مظنهء استماع او است اما در حين اعراض طمع منقطعست از استماع او و همچنين كافر قبل از اعراض اميد استماع به او ميتوانداشت اما چون بجهة عناد و جحود اعراض نمود\r\n","description":"","footnote":"","page_name":" 34 ","page_number":34},
  {"content":"\r\nطمع اسماع بالكليه از او مسلوب شد پس كافر مصمم بر كفر مانند ميت باشد در عدم قبول هدايت و مثل اصم در عدم اسماع دعا * ( وَما أَنْتَ ) * و نيستى تو * ( بِهادِي الْعُمْيِ ) * راه نماينده كوران * ( عَنْ ضَلالَتِهِمْ ) * از گمراهى ايشان چه هدايت حاصل نمىشود مگر ببصر و اين از ايشان مفقود است و حمزه و ما انت تهدى مىخواند يعنى تو راه نمايى هر كه را كه كور است و اين نيز بر سبيل تمثيل است يعنى چون كفار به جهت فرط و عناد و استكبار استعمال قوة مفكره نمىكنند در آيات واضحه كه موصل سالكست بسر منزل نجات پس گوييا كه بصيرت ندارند و بمنزلهء كورانند كه به جهت عدم بصر راه نمىبرند به مقصد خود و در گمراهى خود متحير و سرگردان ميمانند * ( إِنْ تُسْمِعُ ) * نشنوانى تو يعنى اسماع تو فايده نرساند * ( إِلَّا مَنْ يُؤْمِنُ بِآياتِنا ) * مگر كسى را كه بگرود بآيتهاى ما يعنى طلب حق كنند به نظر كردن و تامل نمودن در آيات بينه و معجزات واضحهء ما * ( فَهُمْ مُسْلِمُونَ ) * پس ايشان گردن نهادگان فرمانند و مخلصان و متخصصان عالم ايقان * ( وَإِذا وَقَعَ الْقَوْلُ ) * و چون واقع شود گفتار كه آن وعدهء عذابست * ( عَلَيْهِمْ ) * بر آدميان قول بمعنى مقولست كه آن موعود به است يعنى چون واقع گردد بر ايشان آن چيزى كه بآنوعده داده ميشدند از بعث و عذاب و گويند قول بمعنى كلمهء عذابست يعنى چون حكم الهى صادر شود بوقوع عذاب بر ايشان از ابو سعيد خدرى مرويست كه چون آدميان دست از امر بمعروف و نهى از منكر باز دارند و به هيچ كدام عمل نكنند واجب شود بر ايشان سخط و عذاب و غضب الهى و اول مؤاخذه شوند بمبادى عذاب كه از جملهء آن اينست كه * ( أَخْرَجْنا لَهُمْ ) * بيرون آوريم براى شما * ( دَابَّةً مِنَ الأَرْضِ ) * جنبندهء از زمين * ( تُكَلِّمُهُمْ ) * كه سخن گويد بايشان به زبان عربى فصيح * ( أَنَّ النَّاسَ ) * آنكه مردمان * ( كانُوا بِآياتِنا ) * بودند كه بسخنان ما از وعد و وعيد و حشر و نشر و يا بدلايل قدرت و شواهد وحدانيت * ( لا يُوقِنُونَ ) * متيقن و بىگمان نمىشوند و از سر تيقن تصديق به آن نميكنند و يا بخروج من تصديق نميكردند كه از جملهء آيات است و سدى گفته كه تكلم وى ببطلان جميع اديان باشد كه غير دين اسلام باشد و گويند كه بعصاى موسى و خاتم سليمان مردمان را دعوت كند چنان كه مذكور خواهد شد جملهء مصدرهء به آن حكايت حقتعالى است از معنى قول دابة و يا حكايت دابه است و يا علت خروج دابه و يا متكلم او است بر حذف حرف جر اى بان الناس يعنى بسبب آنكه مردمان به آيات ما متيقن نبودند اخراج دابه كرديم و يا تكلم نمايد دابهء بسبب آن و بر هر تقدير مراد بضمير متكلم در آياتنا حقتعالىست نه دابه كه\r\nمستلزم فساد معنيست و گويند كه تكلم از كلم ماخوذ است بمعنى جرح يعنى دابه ايشان را مجروح گرداند بجهة آنكه ايشان به آيات\r\n","description":"","footnote":"","page_name":" 35 ","page_number":35},
  {"content":"\r\nقدرت ما يقين نداشتند و اين مؤيد اينست كه حرف جر در كلمهء ان مقدر باشد و خروج دابة الارض نشانه ايست از علامات قيامت و در روايت آمده كه او از ميان صفا و مروه بيرون آيد مؤمن را از ايمان و كافر را از كفر او خير دهد و نزد اينحال تكليف مرتفع شود و توبه قبول نگردد و از ابن عمر مرويست كه هيچ مؤمن نباشد مگر كه دابه او را مسح كند و هيچ منافقى نبود مگر كه او را خطم كند و در شب مشعر كه مردمان متوجه منى باشند بيرون آيد و محمد ابن كعب قرطى روايت كرده كه امير المؤمنين را از اين دابة سؤال كردم فرمود\r\nاما و اللَّه ليس لها ذنب و ان لها لحية\r\nبه خدا سوگند كه او را دم نباشد و محاسن داشته باشد و اين مشعر است به آنكه از بشر خواهد بود و صاحب معتمد آورده كه چون دنيا نزديك بفنا رسد حقتعالى او را از زمين بيرون آورد چنان كه ناقهء صالح ( ع ) را از سنگ بيرون اورد و آن را به گويا باشد و در حديث آمده كه خروج دابه و طلوع آفتاب از مغرب متقارب باشد هر كدام كه پيشتر بود آن ديگر در عقبش ظاهر گردد و از ابن عباس منقولست كه از اشراط ساعت اول آيات سماويه طلوع شمس باشد از مغرب و از اول ايات ارضى خروج دابه كه طول آن شصت گز باشد و چهار قائمه داشته باشد و او راغب باشد كه آن موهاى زرد و باريكست كه بر بچه هاى مرغ باشد و دو بال داشته باشد و در تيز روى هيچ هارب از او فوت نشود و هيچ طالب او را در نيابد روى او چون روى مردمان بود اما در غايت زشتى و ترسناكى و درخشندگى و در تيسير از ابن زبير و در كشاف از ابن جريح نقلكرده كه سر او شبيه بسر گاو بود و در عين المعانى آورده كه چشم او چون چشم خوك بود و گوش او مانند گوش فيل و شاخ او مشابه به شاخ گاو كوهى و لون او چون لون پلنگ و گردنش چون گردن شتر مرغ و سينه اش چون سينهء شير و پهلويش مانند پهلوى يوز و دمش چون دنبهء قوچ و قوايمش مانند قوايم شتر و ما بين قدمين او دوازده گز باشد به ذراع ادم و بروايت ابو هريره همهء الوان مختلف در او باشد و ما بين قرنين وى يك فرسخ باشد مر راكب سريع السير را و بيرون ايد ميان صفا و مروه و يا كوه اجياد كه در حوالى مكه است و يا وادى از اوديهء تهامه يا از بحر سدوم و در حديث آمده كه از اعظم مساجد يعنى مسجد الحرام بيرون آيد در كتاب علامت الساعة مذكور است كه از ركن خانهء كعبه بديد آيد و مردم به او نگرند و او مانند آفتاب سير كند و بلند شود و بعد از سه روز ثلث او بيرون آيد و اينقول ابن عمر است و بعضى بر آنند كه جز سر و گردن او بيرون نيايد و سر او با بر رسيده باشد و تن او هنوز از زمين بيرون نيامده باشد و حسن گفته كه خروج او تمام نشود مگر بعد از سه روز و از امير المؤمنين ( ع ) مرويست كه تا سه روز بيرون ايد و زياده از ثلث بيرون نيامده باشد و قول اشهر آنست كه تمام او بيرون آيد و روى بمشرق نهد و بآواز بلند صيحه كند كه همه اهل مشرق بشنوند و به همين طريق روى به مغرب و شام و يمن نهد و عصاى موسى و خاتم سليمان با او باشد روى مؤمنانرا بعصاى\r\n","description":"","footnote":"","page_name":" 36 ","page_number":36},
  {"content":"\r\nموسى مس كند سفيد و درخشان گردد و خاتم سليمان را در ميان دو چشم كافران مالد روى ايشان سياه شود و كسى نماند در روى زمين مگر كه سفيد رو و سياه روى شود و مردم يكديگر را بنام و لقب نخوانند بلكه سفيد روى را گويند كه اى بهشتى و سياهرو را گويند كه اى دوزخى و از اينجا است كه بعضى معنى ايه بر اينوجه گفته‌اند كه چون واقع شود قول ما بتميز ميان مؤمنان و كافران بيرون آوريم دابة الارض را الخ و از ابو صرحه انصارى روايتست كه رسول ( ص ) فرمود كه خروج آن دابه سه نوبت باشد يك بار به اقصاى مدينه بيرون آيد و خبر او در باديه فاش شود و اما به مكه نرسد و بعد از زمان طويل قريب به مكه بيرون آيد و خبر او به مكه رسد و بار سيم مردمان در مسجد الحرام بطواف مشغول باشند او از جانبى از مسجد بيرون ايد كه ميان ركن سود و باب بنى مخزوم باشد و مردمان از او برمند و بگريزند و جماعتى كه جز از خداى نترسند دليرانه نزد او آيند رويهاى ايشان روشن شود و درخشان گردد و بعد از آن روى بنواحى عالم نهد هر كه وى را جويد بوى رسد و كسى كه از او گريزد از او فايت نگردد و كسى كه دشمن خدا باشد از او بترسد و به نماز مشغول شود و چنان خود را بوى نمايد كه نماز مىگذارم وى از پس پشت وى در ايد و\r\nگويد اكنون نماز مىكنى پس داغى بر روى وى نهد و با مردمان محاوره نمايد و در سفر و حضر با ايشان بود و در مالهاى ايشان مشاركت كند و مؤمن را از كافر بشناسد و از حسن مرويست كه كه موسى از حقتعالى درخواست تا دابه را بوى نمايد ديد كه سه شبانه روز بيرون ميآمد و در هوا مىشد با خلقتى و منظرى مهيب و فظيع موسى ( ع ) از آن خايف شد و گفت بار خدايا فرمانده تا باز بجاى خود رود و نزد بعضى از اصحاب ما اين كنايه است از خروج صاحب الامر كه مهدى امتست و آنچه در خطبة البيان امير المؤمنين ( ع ) وارد شده كه انا دابة الارض مؤيد اينست و تسميهء وى به اين اسم جهة آنست كه دابه بمعنى ما يدب فى على الارض است يعنى چون حكم الهى بخروج او صادر شود وى فى الفور از ممكن غيب خود بيرون رود و در رفتن مسارعت فرمايد و در اندك فرصتى روى زمين را احاطه نمايد و حذيفه روايت كند كه رسول ( ص ) را پرسيدم كه خروج دابه از كجا باشد فرمود از مسجدى كه از آن با حرمتتر نباشد نزد خداى تعالى يعنى مسجد الحرام و عيسى ( ع ) از آسمان نازل گردد و در نماز بوى اقتدا كند و چون طواف كند همه با وى طواف كنند و زمين در زير قدم ايشان بجنبد چنان كه قنديلها جنبد كه ناگاه كوه صفا شكافته شود و از آنجا دابه بيرون ايد و مردمان را بنام ايمان و كفر خواند مؤمن را نقطهء سفيد بر روى زند كه همه روى او از ان نورانى گردد و كافر را نقطهء سياه كه همه روى او از آن سياه شود و باقى علامات قرب قيامت و تفصيل احوال مهدى ( ع ) در كتاب غيبت مذكور است فيطالع ثمة و بعد از ذكر علامت قيامت بيان احوال آن روز مىكند بقوله * ( وَيَوْمَ نَحْشُرُ ) * و ياد كن روزى را كه حشر كنيم * ( مِنْ كُلِّ أُمَّةٍ ) * از هر امتى من تبعيضيه است چه امت هر پيغمبرى\r\n","description":"","footnote":"","page_name":" 37 ","page_number":37},
  {"content":"\r\nشامل مصدقين و مكذبين هر دو هستند و مراد اينجا اهل تكذيبند يعنى حشر نمائيم از بعضى هر امت * ( فَوْجاً ) * گروهى را كه رؤسا و اشراف ايشان باشند * ( مِمَّنْ يُكَذِّبُ ) * بيان فوجست يعنى آن گروه از آنهايى باشند كه پيوسته تكذيب كرده باشند * ( بِآياتِنا ) * آيات كلام ما يا دلايل قدرت ما را * ( فَهُمْ يُوزَعُونَ ) * پس ايشان باز داشته شوند تا اراذل و اسافل قوم بديشان رسند و همه را بيكبار بدوزخ برند و يا ايشان را باز دارند براى خطاب و عتاب و شدت حساب و تهديد بصعوبت عذاب به جهت غوايت و ضلالت و اضلال ايشان و اصحاب ما بر آنند كه اينروز در دنيا خواهد بود نه روز قيامت براى آنكه در روز قيامت همه را حشر خواهند كرد نه بعضى از ايشان حيث قال وَحَشَرْناهُمْ فَلَمْ نُغادِرْ مِنْهُمْ أَحَداً پس مراد غير آخرت باشد و آيه دليل است بر صحت رجعت و صادق ( ع ) را پرسيدند كه در رجعت حقتعالى كه را زنده گرداند فرمود كه دو گروه را من محض الايمان و محض الكفر آنكه او ايمان محض دارد و يا كفر محض و نيز از اهل البيت اخبار متعدده و روايات كثيره واقع شده كه حقتعالى زنده گرداند در وقت قايم آل محمد ( ص ) جماعتى را از دشمنان ايشان كه در دشمنى بنهايت رسيده باشند و جماعتى را از مخلص كه در دوستى و محبت بمرتبهء كمال باشند تا داد ايشان را از دشمنان بستانند و هر يكى را از ايندو گروه بعضى از آنچه مستحق آن باشند از ثواب و عقاب بايشان رسانند ، و از جملهء محبان مخلص به ثواب نصرت و معونت قايم ( ع ) فايز گردند و مبتهج شوند بظهور دولت او و اعداء خود را بكشند و دشمنان مذلت و خوارى خود را ببينند نزد مشاهدهء علو كلمهء قايم و بشمشير انتقام محبان كشته گردند و شكى نيست كه صحت رجعت محال نيست نزد عقل و مع ذلك قرآن به اين ناطق شده كه در امم سالفه رجعت بوده كما قال اللَّه تعالى الَّذِينَ خَرَجُوا مِنْ دِيارِهِمْ وَهُمْ أُلُوفٌ حَذَرَ الْمَوْتِ فَقالَ لَهُمُ اللَّه مُوتُوا ثُمَّ أَحْياهُمْ و پيغمبر ( ص ) فرموده كه\r\nسيكون فى امتى ما كان فى بنى اسرائيل حذوا النعل بالنعل و القذة بالقذة\r\nو بنا بر قول اول معنى آنست كه روز قيامت حقتعالى كافرانى را كه بنهايت كفر رسيده باشند و در تكذيب افراط نموده اول حشر فرمايد و ايشان را بجهة لحوق اتباع به آنها در يك موضع بدارد و بعد از اجتماع روانه شوند * ( حَتَّى إِذا جاءُو ) * تا چون بيايند بموقف حساب * ( قالَ ) * گويند خداى بايشان از روى اهانت و استهجان و تفريع * ( أَ كَذَّبْتُمْ بِآياتِي ) * آيا بدروغ داشتيد آيتهاى مرا بادى الراى * ( وَلَمْ تُحِيطُوا بِها ) * در حالتى كه احاطه نكرديد بدان * ( عِلْماً ) * از روى دانش يعنى در آن تامل نكرديد به جهت عناد و جحود تا علم شما بكنه آن برسد و از سر تحقيق حقيقت آن را بدانيد و ميتواند بود كه واو عطف باشد يعنى آيا جمع كرديد ميان تكذيب به آن آيات و عدم القاى\r\n","description":"","footnote":"","page_name":" 38 ","page_number":38},
  {"content":"\r\nاذهان در آن به جهت تحقيق آن * ( أَمَّا ذا كُنْتُمْ تَعْمَلُونَ ) * يا آن چه چيز بود كه شما بوديد كه مىكرديد يعنى چه كار كرديد بعد از آنكه تفكر نكرديد در صحة آن و طلب معرفت آن نكرديد بافكار صايبه و بىتامل در آن حكم به تكذيب آن كرديد اين از براى تبكيت ايشانست زيرا كه ايشان غير از تكذيب از سر جهل كارى ديگر نكرده بودند تا بگويند فعلنا غير ذلك و بنا بر تفسير ثانى مراد بآيات ائمهء معصومينند عليه السّلام يعنى حقتعالى ايشان را در روز رجعت حشر كند و همه را در آن روز باز دارد تا آنكه چون حاضر شوند حقتعالى بواسطهء ملكى بايشان خطاب كند كه آيا كسانى را كه حجج من بودند و براى هدايت شما نصب كرده بودم بدروغ داشتيد بدون تامل و تفكر در حقيقت ايشان * ( وَوَقَعَ الْقَوْلُ ) * و واقع شود قول يعنى فرود آيد عذاب * ( عَلَيْهِمْ ) * بر ايشان * ( بِما ظَلَمُوا ) * بسبب ستم كردن و از حق در گذشتن ايشان كه آن تكذيب آيات و حجج خدا بود * ( فَهُمْ لا يَنْطِقُونَ ) * پس ايشان سخن بگويند بعذر خواهى به جهت مشغولى بعقوبات نامتناهى به جهت عظم آنچه مشاهده كنند و هول آنچه بينند از انواع عذاب و اصناف عقاب قادر بر تكلم نباشند و گويند براى آنكه بر دهن ايشان مهر نهاده باشند كقوله الْيَوْمَ نَخْتِمُ عَلى أَفْواهِهِمْ و يا در جواب چيزى نتوانند گفت كه براى ايشان حجت باشد و نفع بايشان رساند بعد از آن تبيين قدرت خود مينمايد بر اعاده و بعثت رسل تا حجت باشد بر كفار و مىفرمايد كه * ( أَ لَمْ يَرَوْا ) * آيا نديدند و ندانستند منكرا حشر * ( أَنَّا جَعَلْنَا اللَّيْلَ ) * ما گردانيديم شب را يعنى آفريديم آن را * ( لِيَسْكُنُوا فِيه ) * تا آرام گيرند در آن بخواب و استراحت * ( وَالنَّهارَ مُبْصِراً ) * و ساختيم روز را روشن تا در طلب معيشت مشغول شوند اصل كلام ليبصروا فيه است تا بر طبق ليسكنوا فيه باشد و تغيير آن به جهت مبالغه است در او به آنكه ابصار حالى است از احوال نهار كه بر آن مجعول شده بحيثيتى كه منفك نمىشود از آن * ( إِنَّ فِي ذلِكَ ) * بدرستى كه در اينكه مذكور شد از آفريدن ليل و نهار * ( لآياتٍ ) * هر آينه نشانهاست بر بعث و نشور و ارسال رسل * ( لِقَوْمٍ يُؤْمِنُونَ ) * مر گروهى را كه تصديق كنند و بگروند به خدا و رسول به جهت دلالت آن بر آنكه تعاقب نور و ظلمت بر وجهى مخصوص كه غير متعين است بذاته نيست مگر بقدرت قاهره و بر آنكه هر كس كه قادر است بر ابدال ظلمت بنور در مادهء واحده قادر است بر ابدال موت و حيات در مواد ابدان و بر آنكه هر كه روز روشن را آفريده باشد براى سببى از اسباب معيشت بندگان سزاوار آنست كه اخلال نكند به آنچه مناط جميع مصالح ايشان بر آنست در معاش و معاد ايشان و بخواب و بيدارى نيز كه در روز و شب واقعست\r\n","description":"","footnote":"","page_name":" 39 ","page_number":39},
  {"content":"\r\nاستدلال ميتوانكرد بر موت و حيات * ( وَيَوْمَ ) * و ياد كن روزى را كه * ( يُنْفَخُ فِي الصُّورِ ) * دميده شود در صور كه مشابه شاخست * ( فَفَزِعَ ) * پس بترسند از هول و هيبت آن * ( مَنْ فِي السَّماواتِ ) * هر كه در آسمانها است از ملايكه * ( وَمَنْ فِي الأَرْضِ ) * و هر كه در زمين است از جن و انس و ساير حيوانات و گويند نفخ صور تمثيلست براى انبعاث موتى بانبعاث جيش در وقت دميدن بوق و حق آنست كه اين بر حقيقت خود است و احاديث بسيار در باب صور اسرافيل و حقيقت آن نازل شده و از جملهء آن ابو هريره از رسول روايت كرده كه خداى تعالى چون از خلق آسمان و زمين بپرداخت\r\nصور بيافريد و با سرافيل داد و وى آن را در دهن گرفت و چشم را در زير عرش گماشت و حسن و قتاده گفته‌اند كه صور جمع صورتست و مراد صور خلقست يعنى روزى كه ارواح را در ابدان دمند و به آن زنده گردند و حق آنست كه آن مانند شاخيست در دهن اسرافيل و منتظر است در زير عرش تا كى فرمان الهى در رسد كه در صور دمد ابو هريره گويد من گفتم يا رسول اللَّه صور چه باشد فرمود شاخى است بزرگ دور آن مقابل چند آسمانست و زمين و اسرافيل سه بار در او دمد يكى نفخهء فزع باشد و آن اينست كه در اين آيه مذكور شده دوم نفخهء صعقه و سيم نفخهء احيا پس اول كه اسرافيل را فرمايد كه دم در صور دمد هر چه در آسمان و زمين باشد بترسد و كوه ها بجنبش درآيند و چون گرد بر هوا روند و زمين از جاى خود بجنبد بر وجهى كه از اضطراب و تحرك اصلا قرار نگيرد مانند كشتى بر روى آب يا قنديل اويخته كه باد سخت بر او برخورد و ذلك قوله تعالى يَوْمَ تَرَوْنَها تَذْهَلُ كُلُّ مُرْضِعَةٍ عَمَّا أَرْضَعَتْ وَتَضَعُ كُلُّ ذاتِ حَمْلٍ حَمْلَها يعنى مادران در آن هول فرزندان شير خواره را فرو گذارند و زنان آبستن بار بنهند و كودكان از ترس پير شوند و شياطين از فزع برمند و باقطار زمين روند فرشتگان تازيانه بر روى ايشان زنند تا باز بجاى خود اين دو همهء مردمان مدهوش و متحير شوند و يكديگر را ندا كنند كما قال اللَّه تعالى يَوْمَ تُوَلُّونَ مُدْبِرِينَ ما لَكُمْ مِنَ اللَّه مِنْ عاصِمٍ ايشان در اين باشند كه حقتعالى امر فرمايد تا زمين شكافته شود و شق شق گردد و چون در آسمان نگرند مانند مهل گداخته بينند پس شكافته گردد و ستارگان فرو ريزند و آفتاب و ماه گرفته كردند پس اسرافيل را فرمايد كه بار ديگر در صور دمد و اين نفخهء صعق باشد هر كه در آسمان و زمين باشد بميرد مگر جبرئيل و ميكائيل و اسرافيل و عزرائيل و حملهء عرش پس بعزرائيل ندا رسد كه كس مانده است گويد همين من و جبرئيل و ميكائيل و اسرافيل و حملهء عرش زنده مانده‌ايم و تو كه خداوندى و مبرا از و صمت زوال و فنا پس خطاب آيد بجبرئيل و ميكائيل كه بميريد ايشان فى الحال بميرند و حاملان عرش را نيز ندا رسد كه موتوا همه بميرند پس اسرافيل را گويد كه صور را بعرش ده و تو نيز فانى شو اسرافيل صور را بعرش\r\n","description":"","footnote":"","page_name":" 40 ","page_number":40},
  {"content":"\r\nسپارد و جان بدهد آن گاه ملك الموت را گويد كه ديگر مانده است گويد خداوندا تو عالمى كه غير از من كسى ديگر نمانده وى را نيز خطاب آيد كه مت كما ماتوا تو نيز بمير چنان كه ايشان مردند عزرائيل نيز سمت فنا پذيرد پس اين ندا در دهد كه لِمَنِ الْمُلْكُ الْيَوْمَ خود در جواب فرمايد اللَّه الْواحِدُ الْقَهَّارُ بعد از آن زمين را منبسط و مستوى گرداند كما قال لا تَرى فِيها عِوَجاً وَلا أَمْتاً بعد از آن بقدرت كاملهء خود تا چهل روز بارانى ببارد بمثابهء نطفهء مردان تا از بالاى زمين دوازده كزبر آيد و هم چنان كه حباب روئيده مىشود بدنهاى خلقان از آن آفريده شود و حاملان عرش را زنده كند و جبرئيل و ميكائيل و اسرافيل را بيافريند و باسرافيل گويد صور بردار و در دم اسرافيل صور در دمد و حقتعالى فرمان دهد تا ارواح با بدان در آيند روحهاى مؤمنانرا كه مانند نور درخشان باشد و ميان زمين و آسمان پر شده فرمان رسد تا در بينى مردگان در آيند و در همهء بدن منتشر شوند و همه زنده گردند و همچنين ارواح ظلمانى كفار در ابدان خود درآيند پس زمين شكافته شود و همه از قبور برخيزند سر برهنه و پاى برهنه و ختنه ناكرده و اين نفخهء احيا است كه نفخهء سيم است و ذلك قوله تعالى مُهْطِعِينَ إِلَى الدَّاعِ يَقُولُ الْكافِرُونَ هذا يَوْمٌ عَسِرٌ و فزع كه صيغه ماضى است به جهت تحقق وقوع آنست يعنى البته بوقت نفخ صور كه نفخهء اوليست ترسناك خواهند شد اهل آسمان و زمين * ( إِلَّا مَنْ شاءَ اللَّه ) * مگر آن كسى كه خداى تعالى خواهد به جهت ثبات قلب و آنها ملائكه‌اند و گويند مراد خزنهء بهشت و دوزخند و يا اسرافيل است كه نافخ است و يا چهار ملك مقرب\r\nكه جبرئيل و ميكائيل و اسرافيل و عزرائيلند و يا حملهء عرش و يا حور العين و يا موسى ( ع ) كه او را در طور صعقه بوده و در تيسير گويد كه آن ادريس است و ابو هريره در روايت مذكوره گفته كه رسول ( ص ) را پرسيدم كه اينها كيستند كه حقتعالى ايشان را استثنا فرموده گفت شهيدانند كه هرگز فزع بايشان نرسد * ( وَكُلٌّ أَتَوْه ) * و همهء مردمان آيندگانند بموقف بعد از نفخه ثالثه و حفص اتوه خوانده بصيغهء جمع ماضى بمعنى مستقبل يعنى همه بيايند بعرصه گاه و يا راجع شوند بامر او سبحانه * ( داخِرِينَ ) * در حالتى كه خوار شدگان باشند و مطيع و منقاد و ذليل او * ( وَتَرَى الْجِبالَ ) * و بينى اى بيننده كوه ها را در آن روز * ( تَحْسَبُها ) * پندارى آن را * ( جامِدَةً ) * بر جاى خود ايستاده * ( وَهِيَ ) * و حال آنكه آن جبال * ( تَمُرُّ ) * مىرود و مىگذرد * ( مَرَّ السَّحابِ ) * مانند رفتن ابر در سرعت و آن حركت مدرك نشود زيرا كه اجرام كبار چون بر سمت واحد حركت كنند و حركت ايشان نيك ظاهر نميشود چنان كه در سير سحاب مشاهده مىرود و يا به جهت بعد اطراف\r\n","description":"","footnote":"","page_name":" 41 ","page_number":41},
  {"content":"\r\nو اين در وقت ازالهء جبالست از اماكن خود و تلاشى و انتشار آن كما قال وَتَكُونُ الْجِبالُ كَالْعِهْنِ الْمَنْفُوشِ و محققى فرموده كه اوليا نيز در ميان خلق بر حد رسوم واقفند و خلق از بواطن ايشان كه بيكدم هزار عالم را طى كنند خبر ندارند * ( صُنْعَ اللَّه ) * مصدريست مؤكدا لنفسه كه آن مضمون جملهء متقدمه است كه ناصب يوم ينفخ است كقوله تعالى وعد اللَّه و ذكر اسم جلاله بجهة عدم ذكر آنست در مقابل اى و يوم ينفخ فى الصور و قد كان كيت و كيت و اثاب اللَّه المحسنين و عاقب المجرمين صنع اللَّه صنعا يعنى در روز نفخ صور كه حالت عجيبه واقع شود و خداى تعالى نيكو كاران را ثواب دهد و بد كاران را معاقب سازد بفعل آرد و بكند كردنى كه آن نفخ است و امر او جبال و اثابت و معاقبة و يا خلق فرموده سماوات و ارض و ليل و نهار و غير آن را از امور ممكنه خلق كردنى * ( الَّذِي أَتْقَنَ ) * آن خدايى كه محكم و استوار كرد و منتسق و منتظم ساخت * ( كُلَّ شَيْءٍ ) * همه چيزها را كه از جملهء آن مقابلهء حسنه است به ثواب و سيئه و عقاب كه اجراى آنست بر قضاياى حكمة متقنه و يا خلق همهء اشيا نمود و بياراست آن را بر وجهى لايق كه شايد و سزد و موافق حكمت و مصلحت باشد و قتاده گفته كه اين آيه بمعنى احسن كل شيئى خلقه است * ( إِنَّه خَبِيرٌ ) * بدرستى كه او دانا است و آگاه * ( بِما تَفْعَلُونَ ) * به آنچه مىكنيد از معصيت و طاعت و همه را ظواهر و بواطن مىداند و بر وفق آن جز او سزا خواهد داد كما قال * ( مَنْ جاءَ بِالْحَسَنَةِ ) * هر كه بيايد به نيكويى از توحيد و اخلاص يا غير آن از اقسام طاعات * ( فَلَه خَيْرٌ ) * پس او را سزايى و جزائى بهتر * ( مِنْها ) * از آن فعل نيكو زيرا كه فانى دهد و باقى ستاند و ادنى با على عوض گيرد و يكى داده تا به هفتصد بهره يابد و يا بر صواب خدا رسند كه اعظم نعم است كقوله وَرِضْوانٌ مِنَ اللَّه أَكْبَرُ و يا به آن اعتبار كه ثواب فعل خدا است و طاعت فعل بنده و گويند متعلق منها محذوفست و تقدير اينست كه خير حاصلا منها يعنى او راست جزاى بهتر كه حاصل شده باشد از آن خصلت حسنه و آن جنت نعيم است و خلاصى از عذاب اليم و اينقول حسن و عكرمه است و اكثر بر آنند كه حسنه كلمهء طيبهء لا إله الا اللَّه است كه مدار عليه جميع اعمال صالحه مرضيه است و از امام زين العابدين ( ع ) مرويست كه مردى بغزاى روم رفت و او را عادت بودى كه چون از اغيار خالى بودى و خلوت كردى بآواز بلند گفتى لا إله الا اللَّه وحده لا شريك له روزى در مرغزارى ميگذشت اينكلمه را بآواز بلند ميگفت سوارى از رجال الغيب از آن مرغزار بيرون آمد و او را گفت چه گفتى گفت آنچه شنيدى جواب داد كه و اللَّه آن كلمه ايست كه حقتعالى فرمود كه * ( مَنْ جاءَ بِالْحَسَنَةِ فَلَه خَيْرٌ مِنْها ) *\r\n","description":"","footnote":"","page_name":" 42 ","page_number":42},
  {"content":"\r\nو حديث قدسى كه مرويست از امام على ابن موسى الرضا كه\r\nلا إله الا اللَّه حصنى و من دخل حصنى امن من عذابى\r\nشاهد اينست كه حقتعالى بعد از اين ميفرمايد كه * ( وَهُمْ ) * و ايشان كه خصلت حسنه از ايشان صادر شده باشد * ( مِنْ فَزَعٍ ) * از هول و ترس عظيم * ( يَوْمَئِذٍ ) * در روز قيامت * ( آمِنُونَ ) * ايمنند و تنكير فزع بجهة عظم و فخامت و يا مراد فزع مخصوص باشد چنان كه از كلبى مرويست كه اذا اطبقت النار على اهلها فزعوا فزعة لم يفزعوا مثلها و اهل الجنة آمنون من ذلك الفزع يعنى چون آتش دوزخ احاطهء اهل خود كند و همه را بر زير خود گيرد ايشان فزعى كنند كه هرگز مثل آن فزع نكرده باشند و اهل بهشت از اين فزع ايمن باشند * ( وَمَنْ جاءَ ) * و هر كه بيايد * ( بِالسَّيِّئَةِ ) * بخصلت بد كه آن شرك است و يا ساير معاصى كبيره * ( فَكُبَّتْ ) * پس نگونسار كرده شود * ( وُجُوهُهُمْ ) * روهاى ايشان * ( فِي النَّارِ ) * در آتش يعنى ايشان را سرنگون به آتش دوزخ اندازند و مىتواند بود كه مراد بوجود انفس باشد مانند ايدى در كريمهء وَلا تُلْقُوا بِأَيْدِيكُمْ و اول اصح و اشهر است و چون ايشان را دوزخ افكنند خزنه ايشان را گويند * ( هَلْ تُجْزَوْنَ ) * آيا جزا داده شديد يعنى جزا ندادند شما را * ( إِلَّا ما كُنْتُمْ ) * مگر آنچه بوديد كه در دنيا * ( تَعْمَلُونَ ) * ميكرديد يعنى اين جزاى فعل شما است كه بمحض عدل بشما رسيده نه بر وجه ظلم و ميتواند بود كه اينكلام بر طريق التفات باشد از غيبت بخطاب و مقول قول محذوف باشد و در مجمع البيان آورده كه\r\nحدثنا السيد ابو الحمد مهدى ابن نزار الحسينى قال حدثنا الحكم ابو القاسم عبد اللَّه عبد اللَّه الحسكانى قال اخبرنا محمد ابن عبد اللَّه ابن احمد قال اخبرنا محمد ابن احمد ابن محمد قال عبد العزيز ابن يحيى ابن احمد قال حدثنى محمد بن عبد الرحمن ابن الفضل قال حدثنى جعفر ابن الحسين قال حدثنى محمد ابن زيد ابن على عن ابيه قال سمعت ابا جعفر ( ع ) يقول دخل ابو عبد اللَّه الجدلى على امير المؤمنين ( ع ) فقال له يا ابا عبد اللَّه الا اخبرك بقول اللَّه تعالى مَنْ جاءَ بِالْحَسَنَةِ ) * الى قوله * ( تَعْمَلُونَ ) * قال بلى جعلت فداك قال الحسنة حنا اهل البيت و السيئة بغضنا\r\nيعنى سيد ابو الحمد باسانيد مذكوره از ابو جعفر عليه السّلام روايت كرد كه آن حضرت فرمود كه ابو عبد اللَّه جدلى نزد امير المؤمنين عليه السّلام رفت آن حضرت او را گفت ترا خبر دهم از قول حقتعالى و مَنْ جاءَ بِالْحَسَنَةِ تا بقوله * ( تَعْمَلُونَ ) * گفت بلى فداى تو گردم فرمود آن حسنهء كه هر كه بكند ببهشت درآيد و او را بهتر از آن بدهند دوستى ما است كه اهل بيتم و آن سيئه كه هر كه بكند كه بدوزخ رود و عمل او مقبول نيفتد دشمنى ما است و\r\nحدثنا الحاكم ابو القاسم قال اخبرنا ابو عثمان سعيد ابن محمد الحيرى قال حدثنا جدى احمد ابن اسحق الحيرى\r\n","description":"","footnote":"","page_name":" 43 ","page_number":43},
  {"content":"\r\nقال حدثنا جعفر ابن سهل قال حدثنا ابو ذرعه عثمان ابن عبد اللَّه البرسى قال حدثنا ابو لهيعه عن ابى الزبير عن جابر قال قال رسول اللَّه ( ص ) يا على لو ان امتى صاموا حتى صاروا كالاوتار و صلوا حتى صاروا كالخبابا ثم ابغضوك لاكبهم اللَّه على مناخرهم فى النار\r\nيعنى حاكم ابو القاسم باسانيد مزبوره از جابر ابن عبد اللَّه روايت كرده كه پيغمبر صلَّى اللَّه عليه و آله فرموده كه اى على اگر امت من روزه دارند تا كه از غاية باريكى و لاغرى چون زه كمان شوند و نماز گذارند تا كه از كثرت آن مانند كمان گردند و با اين همهء عبادات ترا دشمن دارند حقتعالى ايشان را بر وى در آتش اندازد و بعد از بيان مبدء و معاد و شرح احوال قيامت بجهة قطع طمع كفار از آنكه پيغمبر ميل بكيش ميفرمايد كه * ( إِنَّما أُمِرْتُ ) * جز اين نيست كه فرموده شده‌ام من * ( أَنْ أَعْبُدَ ) * به آنكه پرستش كنم * ( رَبَّ هذِه الْبَلْدَةِ ) * پروردگار و خداوند اين شهر را كه مكه است و در امر بعبادت اشعار است بر آنكه آن حضرت دعوت را تمام گردانيده و بمرتبهء كمال رسانيده و چيزى ديگر بر او واجب نيست غير از اشتغال بطاعة و استغراق در عبادت پروردگار خود و تخصيص مكه به اين اضافه بجهة تشريف است و تعظيم شان آن و لهذا بعد از اين ميفرمايد كه * ( الَّذِي ) * آن خداوندى كه بجهة شرافت و عظمت مكه * ( حَرَّمَها ) * حرام گردانيد آن را از هر چه مستلزم هتك حرمة آنست چون مقاتله و قطع و قلع شجر و حشيش و صيد و تنفير حيوانات برى و منع كرد آن را از هجوم اعادى كه بلدا منا و توعيد عذاب بر ايشان حيث قال و من يردفيه بالحاد بظلم نذقه من عذاب اليم * ( وَلَه ) * و مر خداوند اينخانه راست * ( كُلُّ شَيْءٍ ) * همه چيزها يعنى همه مخلوق و مملوك ويند پس هر چه خواهد حرام گرداند و آنچه اراده نمايد حلال سازد و نزد ابو العاليه مراد ببلده زمين منى است و قول اول اشهر و اكثر است * ( وَأُمِرْتُ ) * و مامور شده‌ام * ( أَنْ أَكُونَ ) * به آنكه باشم * ( مِنَ الْمُسْلِمِينَ ) * از ايستادگان بر ملت اسلام و يا از منقادان و مطيعان ملك علام * ( وَأَنْ أَتْلُوَا الْقُرْآنَ ) * و يا آنكه تلاوت كنم قرآن را و بر قرائت آن مواظبت نمايم تا حقايق آن بر من منكشف گردد و يا آنكه مداومت نمايم بر اتباع او امر و نواهى آن * ( فَمَنِ اهْتَدى ) * پس هر كه راه يابد بسبب متابعت در اين اوامر * ( فَإِنَّما يَهْتَدِي ) * پس جز اين نيست كه راه مييابد * ( لِنَفْسِه ) * براى نفس خود يعنى منافع آن كه ثواب اخرويست و بركت دنيوى بوى باز گردد * ( وَمَنْ ضَلَّ ) * و هر كه گمراه شود بجهة مخالفت در اين امور * ( فَقُلْ ) * پس بگو اى محمد صلَّى اللَّه عليه و آله * ( إِنَّما أَنَا ) *\r\n","description":"","footnote":"","page_name":" 44 ","page_number":44},
  {"content":"\r\nجز اين نيست كه من * ( مِنَ الْمُنْذِرِينَ ) * از بيم كنندگانم و بر اكراه بر ايمان قادر نيستم و بر من جز بلاغ و انذار نيست پس و بال ضلال كه آن عقوبت دنيا و آخرت است به من نميرسد پس به خودش راجع مىشود و گويند اين آيه بآية القتال منسوخست * ( وَقُلِ الْحَمْدُ لِلَّه ) * و بگو ثنا و ستايش مر خداى راست بر نعمت نبوت يا بر آنچه عطا كرده از علم نافع و عمل صالح * ( سَيُرِيكُمْ ) * زود باشد كه بنمايد خدا شما را اى صناديد قريش * ( آياتِه ) * نشانهاى قاهرهء خود را در دنيا و آخرت چون وقعهء بدر و عذاب ابدى و يا آيات قدرت خود را چون خروج دابة الارض و غير آن از ادلهء قدرت كما قال سَنُرِيهِمْ آياتِنا فِي الآفاقِ وَفِي أَنْفُسِهِمْ * ( فَتَعْرِفُونَها ) * پس بشناسند آن آيتهاى خداى را به عين اليقين و ليكن از شناختن در آن محل شما را نفع ندهد * ( وَما رَبُّكَ ) * و نيست آفريدگار تو * ( بِغافِلٍ عَمَّا تَعْمَلُونَ ) * بى خبر از آنچه ميكنند مشركان و حفص بخطاب خوانده يعنى از آنچه شما مىكنيد پس تاخير عذاب ايشان با شما بنا بر حكمت است و مصلحتى نه بجهة غفلت او از اعمال منهيه و افعال قبيحه چه غفلت بر عالم بالذات ممتنع است پس بعد از امهال اهمال نكرده و همه را بجزاى عمل خواهد رسانيد بدانكه وجه اتصال آيهء إِنَّما أُمِرْتُ أَنْ أَعْبُدَ رَبَّ هذِه الْبَلْدَةِ بما قبل آن اينست كه چون حقتعالى در ما تقدم بيان كرد كه امن از اهوال قيامت مر مؤمن محسن را خواهد بود پس گوييا قايلى گفته كه ( و ما الحسنة و كيف العبادة ) آن حسنه و عبادت كه مثمر سعادت ابديه است چيست حقتعالى فرموده كه فقل انما امرت الى آخر السورة\r\n\r\nسورة القصص\r\nمكيست و ابن عباس فرموده كه الا يك آيه إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ كه در مدينه نازل شده و گفته‌اند در حجة فرود آمده و هشتاد و هشت آية است و اختلاف در دوايتست يكى طسم كه كوفيست و يسبقون كه غير كوفيست ابى ابى كعب از پيغمبر ( ص ) روايت كرده كه هر كه سورهء طسم القصص بخواند حقتعالى بعدد هر كه تصديق موسى كرده و تكذيب وى نموده ده حسنه براى وى بنويسد و هيچ فرشتهء در آسمان و زمين نماند مگر كه در روز قيامت براى وى گواهى دهد كه او صادق و مصدق بوده در اينكلمه كُلُّ شَيْءٍ هالِكٌ إِلَّا وَجْهَه لَه الْحُكْمُ وَإِلَيْه تُرْجَعُونَ و بدانكه چون حق سبحانه در خاتمهء سورة النمل امر بندگان نمود بتلاوت قرآن در اين سوره بيان مىكند كه طسم از جمله آيات قرآنست و تلاوت مىكنيم بر شما قصه موسى و فرعون را كمال قال جل ذكره\r\n","description":"","footnote":"","page_name":" 45 ","page_number":45},
  {"content":"\r\n* ( بِسْمِ اللَّه الرَّحْمنِ الرَّحِيمِ طسم ) * از يافعى نقلست كه حقتعالى حروف مقطعه را سبب محافظت قرآن گردانيده از تطرق سمت زياده و نقصان و سر مشار اليه در آيهء و انا لحافظون اين حروفست و وجه سببيه و حكمت در علم مخصوص بعلم او است سبحانه كه بندگان بر آن اطلاع ندارند و گويند طا اشارتست به طهارت نفوس عابدان از عبادت اغيار و طهارت قلوب عارفان از تعظيم غير آفريدگار و طهارت ارواح محبان از نار محبت سوى و طهارت اسرار موحدان از شهود غير خدا و سين رمزيست از سر الهى يا عاصيان بنجات و يا مطيعان بدرجات و يا محبان بدوام مناجات و ميم ايماء است بمنت خالق بر كافهء خلايق بكفايات مهمات بر قدر حاجات و مرامات و يا اين حروف ثلاثة قسم است بطور سينا و سكندريه و مكه و يا بحرمة طول و سنا و مجد او سبحانه جواب قسم اينكه * ( تِلْكَ ) * اين سوره يا اين آيات * ( آياتُ الْكِتابِ الْمُبِينِ ) * آيتهاى كتاب روشن است و يا روشن كننده طريق احسن يا مبين رشد از غى و گويند طسم مبتدا است و خبر آن * ( تِلْكَ آياتُ الْكِتابِ ) * و معنى اينكه در كتب سالفه كه بر امم ماضيه نازل شده خبر داديم كه اينحروف كه طا و سين و ميم است بعضى از اوايل سوره آن كتابست كه بر پيغمبر آخر الزمان ( ص ) نازل شود بر طريق حروف تهجى * ( نَتْلُوا عَلَيْكَ ) * مىخوانيم يعنى ميخواند بفرمان ما جبرئيل بر تو * ( مِنْ نَبَإِ مُوسى وَفِرْعَوْنَ ) * بعضى از خبر موسى و فرعون را اين مفعول نتلوا است و من براى تبعيض و تقدير اينكه بعضا من نبا موسى و فرعون و ميتواند بود كه نتلوا بمعنى منزله باشد بر سبيل مجاز يعنى تنزيل مينمائيم بر تو نبا موسى و فرعون را * ( بِالْحَقِّ ) * بدرستى و راستى اين در محل نصب است بر حاليه اى محققين كقوله تنبت بالدهن يعنى در حالتى كه درست و راست گفتاريم در آن * ( لِقَوْمٍ يُؤْمِنُونَ ) * متعلقست به نتلوا يعنى ميخوانيم آن را براى گروهى كه تصديق ميكنند يا براى كسانى كه علم ما تعلق گرفته كه ايشان ايمان خواهند آورد به خدا و رسول او چه ايشانند كه منتفعند پس غير ايشان از درجهء اعتبار ساقطند * ( إِنَّ فِرْعَوْنَ عَلا فِي الأَرْضِ ) * اين استينافست كه مبين و مفصل آن بعض مجملست و مراد بارض ارض مصر است يعنى بدرستى كه فرعون برترى جست و تكبر و تجبر كرد در زمين مصر * ( وَجَعَلَ ) * و گردانيد * ( أَهْلَها ) * اهل مصر را از قبطيان و سبطيان * ( شِيَعاً ) * گروه گروه متفرقه كه همه مطيع و تابع او بودند در آنچه ميخواست و يا بعضى از ايشان تابع بعضى ديگر بودند در فرمانبردارى\r\n","description":"","footnote":"","page_name":" 46 ","page_number":46},
  {"content":"\r\nاو و يا ايشان را اصناف متعدده گردانيده در استخدام خود و هر گروهى را بكارى نامزد كرد از بنائى و حرث و حفر و غير آن و يا احزاب مختلفه گردانيد ايشان را به اين وجه كه عداوت را در ميان ايشان انداخت تا بر تمرد او اتفاق نكنند و لهذا هميشه ميان قبطى و سبطى معادات بود و يا بعضى را ذليل گردانيد باستبعاد و استعمال در اعمال شاقه چون بنى اسرائيل و برخى را اعزاز و اكرام كرده مقرب درگاه خود گردانيد چون قبطيان و مؤيد وجه اخير است قوله * ( يَسْتَضْعِفُ ) * زبون گرفت و مقهور ساخت * ( طائِفَةً مِنْهُمْ ) * گروهى را از ايشان يعنى بنى اسرائيل از ابن عباس روايتست كه چون بنى اسرائيل بسيار شدند و در ميان ايشان فسق و فجور پيدا شد و علما و زهاد ايشان از امر بمعروف و نهى از منكر دست باز داشتند حقتعالى قبطيان را بر ايشان مسلط گردانيد تا ايشان را ببندگى گرفتند و بامور شاقه مبتلا ساختند و بدانكه اين جملهء فعليه حالست از فاعل جعل و يا صفت شيعا است و يا استيناف و قوله * ( يُذَبِّحُ أَبْناءَهُمْ ) * بدل آنست يعنى ميكشت پسران بنى اسرائيل را جهت آنكه كاهنان گفته بودند كه پسرى در بنى اسرائيل متولد شود كه مملكت ترا بسبب وى زوال رسد و در كشاف آورده كه نود هزار پسران بنى اسرائيل را بكشتند و اين از غاية حمق او بوده چه هر گاه كهنه صادق بودند قتل كثير دفع آن نميكرد و اگر كاذب بودند قتل بيوجه بود * ( وَيَسْتَحْيِي ) * و زنده ميگذاشت * ( نِساءَهُمْ ) * زنان ايشان را براى خدمت خواتين خود * ( إِنَّه كانَ ) * بدرستى كه بود فرعون لعين * ( مِنَ الْمُفْسِدِينَ ) * از تباه كاران كه جرئت مينمود در قتل اولاد انبياء و اوليا به مجرد تخيل\r\nفاسد و احرار را ببندگى ميگرفت از سدى منقولست كه فرعون در واقعه ديد كه آتشى از جانب بيت المقدس بديد آمد و همهء بيوت مصر را فرو گرفت و قبطيان را بسوخت و بنى اسرائيل را واگذاشت تعبير اين را از علماء خود پرسيد گفتند از اين شهر مردى ظاهر شود كه هلاك ملك تو و ساير قبطيان بر دست او باشد فرعون امر كرد تا پسران بنى اسرائيل را ميكشتند و زنان ايشان را مقرر ميساخت كه نزد شوهران نخسبند و همه در خدمت زنان اهل قبط قيام نمايند * ( وَنُرِيدُ ) * و ما خواستيم * ( أَنْ نَمُنَّ ) * آنكه منت نهيم * ( عَلَى الَّذِينَ اسْتُضْعِفُوا ) * بر آنان كه زبون گرفته شده بودند و بيچاره گردانيده شده * ( فِي الأَرْضِ ) * در زمين مصر و نواحى آن يعنى بنى اسرائيل را به آنكه برهانيم ايشان را از بلا و شدت فرعون * ( وَنَجْعَلَهُمْ ) * و گردانيم ايشان را * ( أَئِمَّةً ) * پيشوايان در امر دين و داعيان مردمان بخير و صلاح تا بايشان اقتدا كنند در خيرات و مبرات و قتاده تفسير ائمه بولاة و ملوك كرده و لقوله و جعلكم ملوكا يعنى پادشاه گردانيدم ايشان\r\n","description":"","footnote":"","page_name":" 47 ","page_number":47},
  {"content":"\r\nرا مراد ملكيست كه لازم الاتباع باشد در امور دين و دنيا نه ملك كفر چه آن مستلزم عدوان و ظلم است * ( وَنَجْعَلَهُمُ الْوارِثِينَ ) * و گردانيديم ايشان را وارثان مال و امتعه و املاك فرعونيان * ( وَنُمَكِّنَ لَهُمْ ) * و جا دهيم مر ايشان را * ( فِي الأَرْضِ ) * در زمين مصر و شام اصل تمكين تعيين مكان است از براى شيئى تا متمكن شود در آن و آن را استعاره كرده‌اند براى تسليط و اطلاق امر * ( وَنُرِيَ ) * و بنمائيم * ( فِرْعَوْنَ وَهامانَ ) * فرعون و وزير او هامان را * ( وَجُنُودَهُما ) * و لشگرهاى ايشان * ( مِنْهُمْ ) * از بنى اسرائيل * ( ما كانُوا يَحْذَرُونَ ) * آنچه مىبودند كه حذر ميكردند و مىترسيدند از آن از زوال ملك و هلاك ايشان بر دست مولودى از ايشان و اين صورت را در وقتى ديدند كه در دريا علامت غرقشدن را ملاحظه كردند و بنى اسرائيل را تفرجكنان بر ساحل دريا به نظر درآوردند و دانستند كه بسبب ظلم و تعدى مغلوب و مقهور شدند و مظلومان و مستضعفان بمراد رسيده و غالب و سرافراز گشتند و سر يوم المظلوم على الظالم اشد من يوم الظلم على المظلوم را مشاهده كردند از ضحاك مرويست كه فرعون چهار صد سال بزيست و او قصير القامه و ذميم الخلقه بود و اول كسى كه بسواد خضاب كرد او بود و موسى عليه السّلام صد و بيست سال زندگانى يافت و او معتدل القامة و حسن الخلقة بود و بروايت صحيحه و اسانيد وثيقه ثابت شده كه امير المؤمنين عليه السّلام فرموده كه\r\nو الذى خلق الجنة و برء النسمة لتعطفن الدنيا علينا بعد شماسها عطف الضروس على ولدها\r\nيعنى به آن خداى سوگند كه دانه را بشكافت و آدمى را در رحم صورت نگاشت كه البته عطوفت و مهربانى نمايد دنيا بر ما و مايل شود بعد از سركشى و بدخويى و مانند عطوفت و مهربانى شتر مادهء بد خلق و سركش بر ولد خود و بعد از آن اين آيه را تلاوت فرمود كه وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الأَرْضِ الايه و عياشى باسناد خود از ابى الصباح كنقنى روايت كرده كه او گفت كه ابو جعفر ( ع ) روزى در ابو عبد اللَّه ( ع ) نگريست و فرمود\r\nهذا و اللَّه من الذين قال اللَّه وَنُرِيدُ أَنْ نَمُنَّ عَلَى الَّذِينَ اسْتُضْعِفُوا ) * الايه\r\nبه خدا سوگند كه اينكس از آن كسانيست كه حق تعالى فرموده در حق ايشان كه نَمُنَّ عَلَى الَّذِينَ اسْتُضْعِفُوا الايه و امام زين العابدين ( ع ) فرمود كه\r\nو الذين بعث محمد بالحق بشيرا و نذيرا ان الأبرار منا اهل البيت و شيعتهم بمنزلة موسى و شيعته و ان عدونا و اشياعهم بمنزله فرعون و اشياعه\r\nيعنى به حق آن خداوندى كه محمد را به حق بخلق مبعوث گردانيد مژده دهنده و بيم كننده كه نيكوكاران از ما كه اهل بيتيم و شيعيان ايشان بمنزلهء موسى و شيعيان اويند و دشمنان ما و اتباع ايشان بمثابهء فرعون و اشياع او در بعضى ديگر از احاديث و اخبار منقوله از ائمة معصومين ( ع ) آمده كه مراد بكريمهء نَمُنَّ عَلَى الَّذِينَ اسْتُضْعِفُوا مهدى آل محمد است كه حقتعالى جميع روى زمين را از\r\n","description":"","footnote":"","page_name":" 48 ","page_number":48},
  {"content":"\r\nمشرق تا مغرب بتحت تصرف او درآورد و همهء كفره را مغلوب و مقهور گرداند تا آنكه در دنيا غير از مؤمن نباشد و اين نهايت منت او سبحانه است و غايت نعمت او و نظير اينست كريمهء وَلَقَدْ كَتَبْنا فِي الزَّبُورِ من بعد الذكر ان الارض يرثها عبادى الصالحون آورده‌اند كه چون فرعون بعد از واقعهء كه مذكور شد از علماء قوم خود شنيد كه تعبير آن اينست كه شخصى در اينشهر متولد شود كه هلاك تو و قوم تو بر دست او باشد و اين هنگام زمان ولادت او است قوابل مصر را بر حوامل بنى اسرائيل موكل ساخت و جمعى ديگر را نيز بديشان موكل گردانيد تا هر حاملهء كه پسر زايد فى الحال او را بكشند و اگر دختر باشد رها كنند و چون علامت حمل بر مادر موسى ظاهر گشت فرعون را خبر كردند فرعون زنان را فرستاد تا ببينند چون شكم او را بديدند هيچ اثر حمل نيافتند چه هر كه دست بر شكم او نهادى كودك به پشت مادر رفتى پس باز گشتند و فرعون را گفتند كه اثرى از حمل در او نيست و چون حمل گران شد و وقت وضع حمل نزديك شد مادر موسى را با يكى از قوابل صداقتى بود او را طلبيد و گفت مرا يارى ده بر اين وضع حمل اگر پسر باشد او را مخفى دار و نوعى مكن كه كسى بداند آن قابله گفت چنين باشد اما با خود قرار داد كه اگر پسر باشد اخبار فرعون نمايد چون مادر موسى وضع حمل نمود آن قابله موسى را فرا گرفت و در روى او نگريست واله جمال او شده محبتى عظيم از او در دل وى بديد آمد و گويند نورى از ميان چشم هاى وى بتافت كه چشمهاى قابله را خيره ساخت و همهء مفاصل او بلرزه در آمد و محبتى از او در دل او افتاد مادر موسى را گفت كه قصد من آن بود كه اگر پسر باشد بكشم يا خبر او را بفرعون رسانم اكنون محبت او نميگذارد و اين نور دلالت دارد كه هلاك قبطيان در دست او باشد او را از فرعون نگهدار كه من اين امر را فاش نكنم و موكلان را گويم كه دخترى آمد مرده او را در خاك كرديم و شرط آنست كه فرزند ترا هيچكس از اقربا و همسايگان نبينند مادر موسى سه ماه يا بيشتر او را پنهان داشت و گويند كه در اين سه ماه نه در كنار مادر گريه مىكرد و نه حركت مىفرمود و در بعضى ديگر از روايات آمده كه بعد از بيرون آمدن قابله جمعى از موكلان خود را در آن خانه افكندند خواهر موسى او را در خرقهء پيچيد و او را برداشته در تنورى نهاده و سر آن را بپوشيد و خالهء موسى از اين بى خبر آتش در تنور انداخت به جهت نان پختن بتافت چون موكلان فرعون درآمدند و همهء مواضع خانه را جست و جو كردند هيچ كودك نيافتند تنورى ديدند كه آتش در آن شعله ميكشيد و مادر را ديدند كه هيچ اضطراب ندارد و شير در پستان وى ظاهر نمىشود بازگشتند مادر موسى خواهر وى را گفت كه كودك را چه كردى گفت وى را در تنور نهادم چون بسر تنور آمدند موسى را در ميان آتش ديدند نشسته و با آن بازى مىكند و اطراف او آتش فرو گرفته اصلا او را گزندى نميرساند خوشحال شدند و دانستند كه اين ولد موعود است پس در محافظة\r\n","description":"","footnote":"","page_name":" 49 ","page_number":49},
  {"content":"\r\nآن مبالغه ميكردند و در اخفاى آن سعى بليغ مينمودند اما هميشه ترسان و هراسان بودند چه فرعونيان بيشتر از پيشتر تفحص و تجسس ميكردند و در اين وقب الهام الهى بمادر موسى رسيد كه موسى را در دريا انداز كمال قال اللَّه تعالى * ( وَأَوْحَيْنا ) * و وحى كرديم يعنى الهام داديم يا در واقعه به او نموديم و علم الهدى ره فرموده كه شايد رسولى فرستاده باشد از ملائكه و غير آن\r\n* ( إِلى أُمِّ مُوسى ) * بسوى مادر موسى كه از اولاد لاوى ابن يعقوب بود نام او نوخابذنبون در اول اسم در تيسير يوخابذ گفته بياء مثناة در تحت حرف اول و بر هر تقدير ميفرمايد كه الهام داديم او را * ( أَنْ أَرْضِعِيه ) * آنكه شيرده و بپرور او را در خفيه * ( فَإِذا خِفْتِ عَلَيْه ) * پس چون ترسى بر او و دريابى كه مردم دانسته‌اند و قصد او خواهند كرد * ( فَأَلْقِيه ) * پس بيفكن او را * ( فِي الْيَمِّ ) * در دريا مراد آب نيل است يعنى بعد از آنكه او را در صندوقى نهاده باشى و منافذ او را مسدود ساخته تا آب در آن نرود بيفكن او را در رود نيل * ( وَلا تَخافِي ) * و مترس كه او ضايع و هلاك نخواهد گشت * ( وَلا تَحْزَنِي ) * و اندوهناك مباش در فراق او * ( إِنَّا ) * بدرستى كه ما * ( رَادُّوه ) * باز گردانندهء اوئيم * ( إِلَيْكِ ) * بسوى تو در اندك زمانى بر وجهى كه دلخواه و حسب المدعاى تو باشد * ( وَجاعِلُوه ) * و گرداننده‌ايم او را * ( مِنَ الْمُرْسَلِينَ ) * از فرستادگان يعنى او را رتبهء نبوت و منصب رسالت ارزانى خواهيم داشت در كشاف گفته كه مراد بخوف اول كه آن فاذا خفت عليه است خوف مادر موسى بود بر قتل او زيرا كه موسى گريه و فرياد ميكرد ترسيد كه چون همسايه ها آواز او را بشنوند اين خبر را به گوش فرعون رسانند و مراد بخوف ثانى كه آن لا تخافى است خوف وى بود بر غرق شدن موسى يا ضايع شدن بعضى از اعضاى او و يا وقوع او در دست موكلان كه فرعون ايشان را در طلب ولد آن گماشته بود و غير آن از مخاوف و فرق ميان خوف و حزن آنست كه خوف غميست كه لاحق مىشود به جهت امر متوقع و حزن غميست كه لا حق آدمى مىشود به جهت امر واقع كه آن فراق موسى بود پس حقتعالى مادر موسى را از اين هر دو نهى فرموده و بالهام او را از آن ايمن گردانيده و وعده داد او را به چيزى كه موجب تسلى وى شده و سبب اطمينان قلب او گشت و دل او را از غبطه و سرور پر ساخت و آن وعدهء رد او بود بوى و او را منصب رسالت دادن و در اين آيه دو امرند و دو نهى و دو خبر و دو بشارت و در خبر است كه بدويه بيتى چند خواند او را گفتند ما افصحك چه فصيحى تو در جواب گفت كه الفصاحة للَّه فصاحت مخصوص به خدا است پس اين آيه تلاوت كرد و آنچه در او است مذكور ساخت القصه چون مادر موسى دريافت كه فرعونيان در تجسس و\r\n","description":"","footnote":"","page_name":" 50 ","page_number":50},
  {"content":"\r\nتفحص ابناى بنى اسرائيل مبالغه دارند نجارى را از قبط كه خويش فرعون بود فرمود كه صندوقى پنج شبر بتراشد و آن نجار حزبيل ابن صبور بود كه ابن عم فرعون بود چون صندوق را بتراشيد و بوى داد گفت به اين صندوق چه ميكنى مادر موسى گفت احتياجى دارم در او ديگر مبالغه كرد و الحاح بسيار نمود مادر موسى نخواست كه دروغى گويد بالضروره اظهار كرد كه كودكى دارم ميخواهم او را در آن تابوت نهم و از فرعون پنهانش كنم آن نجار تابوت بوى داد و در عقب او برفت و در خانه او نشان كرد و بازگشت تا موكلان را به آن اعلام كند زبانش بسته شد و هر چند خواست كه سخن كند نتوانست پس بدست و سر اشارت ميكرد و ايشان نميدانستند كه مقصود وى از آن چيست چون بسيار اشاره كرد و مفهوم ايشان نشد گفتند ديوانه است وى را بزدند و از نزد خود براندند چون بدكان آمد زبانش گشاده شد ديگر باره برفت تا خبر دهد زبانش بسته شد و چون به منزل آمد باز بر تكلم قادر شده بار سيم برفت و زبانش بسته شد و چشمش مكفوف گشته و چيزى نتوانست كه بگويد و ببيند ديگر باره او را بزدند و بيرون كردند وى در انديشه افتاد كه همانا اين مولود است كه مطلوب فرعونست و كاهنان نشان وى داده‌اند و اين آيات و علامات دالند بر حقيقت او پس با خود قرار داده كه اگر خدا زبان و چشم به من دهد به دو ايمان آرم حقتعالى چون صدق وى را دانست چشم و زبان بوى داد پس بيامد بدر سراى مادر موسى و اينقصه با وى باز گفت و بموسى ايمان آورد و مؤمن آل فرعون اوست و بحبيب نجار مشهور است مادر موسى صندوق را بقبر بيندود\r\nو موسى را در آن خوابانيد و سر صندوق را بقير محكم ساخت و در رود نيل افكند و مرويست كه فرعون را دخترى بود به علت برص مبتلا شده بود و اهل كتاب گفته بودند كه فلان روز در رود نيل حيوان بحرى به صورت انسانى خورد سال يافت شود و اين علت به آب دهن او زايل شود پس در آن روز معين كه همانروز مادر موسى موسى را در دريا انداخته بود فرعون و زن و دختر و محرمان وى بر كنار رود نيل آمده انتظار انسان موعود مىكشيدند كه ناگاه آن صندوق بر روى آب نمودار گشت فرعون ملازمان را امر كرد كه آن را بگيرند و بياورند * ( فَالْتَقَطَه ) * پس فرا گرفتند موسى را * ( آلُ فِرْعَوْنَ ) * كسان فرعون * ( لِيَكُونَ ) * تا باشد يا گردد * ( لَهُمْ ) * مر فرعونيان را * ( عَدُوًّا ) * دشمن مر مردان ايشان چه بسبب وى غرق شدند * ( وَحَزَناً ) * و اندوه بزرگ مر زنان ايشان را كه ايشان را برده گيرد و اين تعليل التقاط ايشان است او را به آنچه عاقبت آنست و تشبيه آن به غرض كه حامل آن بوده چه معنى لام كه تعليل است وارد بر طريق مجاز است نه حقيقت زيرا كه داعى ايشان به التقاط اين نبود كه وى عدو و حزن ايشان باشد بلكه محبت و تنبى بود و ليكن چون عدو و حزن نتيجهء التقاط ايشان و ثمرهء آن بود مشبه گشت\r\n","description":"","footnote":"","page_name":" 51 ","page_number":51},
  {"content":"\r\nبداعى كه احداث فعلى كند به جهت آن حاصل كه آل فرعون التقاط موسى كردند تا در عاقبت عدو و حزن ايشان گردد * ( إِنَّ فِرْعَوْنَ ) * بدرستى كه فرعون * ( وَهامانَ وَجُنُودَهُما ) * و هامان و لشگرهاى ايشان هر دو * ( كانُوا خاطِئِينَ ) * بودند خطا كاران در همه چيز پس از ايشان بديع نبود كه نود هزار كس را بكشتند به جهت موسى و بعد از آن او را فرا گرفتند و در صدد تربيت او شدند تا بزرگ شد و بايشان بجاى آورد آنچه از آن ميترسيدند و يا آنكه ايشان بودند گناهكاران و به جهت آن معاقب فرمود حقتعالى ايشان را به اينكه تربيت عدو ايشان نمود بر دستهاى ايشان پس اينجملهء اعتراضيه است براى تاكيد خطاى ايشان و يا از براى بيان آن چيزيست كه آن موجب عقوبات ايشان باشد آورده‌اند كه چون تابوت را بكنار آوردند آسيه كه زن فرعون بود پيش دويد تابوتى را ديد بقير اندوده و قفلى بر آن زده چندان كه خواستند كه قفل بشكنند ممكن نبود آسيه گفت به من دهيد چون بوى دادند قفل بگشاد و در نگريد كودكى ديد كه نور از ميان دو ابروى وى ميتافت و انگشت در دهن گرفته شير از آن ميمكيد حقتعالى دوستى وى در دل آسيه افكند پس او را نزد فرعون برد چون فرعون و حاضران وى را بديدند دوستى وى در دل ايشان بديد آمد فرعون دغدغه كرد كه اين كودك چگونه از قتل جسته باشد مبادا كه مولودى كه اهل تنجيم از آن خبر داده‌اند اين بوده باشد زن فرعون گفت من از منجمان شنيدم كه در فلان شب از آنچه بر فرعون مىترسيدم خواطر جمع شد دست از اين طفل بدار و در روايتى ديگر آمده كه آسيه گفت اين فرزند زياده از يك سال دارد و تو امر كرده اى كه هر فرزندى كه در اين سال متولد شود پس او را بگذار تا دختر خود را بواسطهء وى علاج كنيم پس قدرى آب دهن وى بر موضع برص آن دختر ماليد فى الحال زايل گشت مصراع آمد طبيب و درد به كلى علاج يافت و روايتى آنست كه چون چشم دختر به دو افتاد برص از او زايل شد * ( وَقالَتِ امْرَأَتُ فِرْعَوْنَ ) * و گفت زن فرعون آسيه بنت مزاحم و او از قوم بنى اسرائيل بود و از سبط نبوت و خيار نسوان و مشفق و منعم بر اهل ايمان و در عين المعانى آورده كه او عمهء موسى بود و بر هر تقدير چون دغدغه موسى را از فرعون دريافت و انديشهء قتل او از وى بدانست به جهت رفع آن دغدغه و دفع قتل او گفت با وى كه * ( قُرَّتُ عَيْنٍ لِي ) * اين كودك روشنى چشمست مرا * ( وَلَكَ ) * و مر ترا كه بسبب او فرزند تو شفا يافت اين خبر مبتداى محذوفست اى هو قرة عين و نميتواند بود كه مبتدا باشد و خبر آن جملهء فعليه زيرا كه قرينهء نصب در آنجا اقويست چون زيدا اضربه و زيدا لا تضربه القصه آسيه گفت * ( لا تَقْتُلُوه ) * مكشيد او را لفظ جمع براى\r\nتعظيم است * ( عَسى أَنْ يَنْفَعَنا ) * شايد\r\n","description":"","footnote":"","page_name":" 52 ","page_number":52},
  {"content":"\r\nكه سود رساند ما را چه امارات يمن و بركت بر او لايحست كه آن لمعان نور است ميان هر دو چشم او و شير خوردن او از انگشت خود و به شدن برص دختر به آب دهن او * ( أَوْ نَتَّخِذَه ) * يا فرا گيريم او را * ( وَلَداً ) * فرزندى چه اهلية آن دارد كه فرزند ملوك باشد فرعون بعد از استماع اينقول وى را بآسيه بخشيد و آسيه بتربيت او مشغول گشت * ( وَهُمْ لا يَشْعُرُونَ ) * حالست از آل فرعون از مقول قول آسيه يعنى و حال آنكه آل فرعون كه التقاط موسى كردند نمىدانستند كه ايشان بر خطااند در التقاط او يا در طمع نفع از او در تبنى او يعنى شعور نداشتند كه هلاك ايشان بر دست او خواهد بود و يا حال باشد از يكى از دو ضمير مرفوع نتخذه گاهى كه ضمير مرفوع منفصل راجع بمردمان باشد يعنى آسيه گفت او را بفرزندى فرا گيريم و حال آنكه مردمان نمىدانند كه او از غير ما است و در حديث آمده كه چون آسيه گفت كه * ( قُرَّتُ عَيْنٍ لِي وَلَكَ ) * فرعون گفت ( لك لالى و لو قال لى كما هو لك لهداه اللَّه كما هداها ) يعنى او را به تو بخشيدم و اما قرة العين تو باشد نه قرة العين من و اگر ميگفت كه قرة العين من باشد هم چنان كه از تست حقتعالى او را بايمان هدايت مىكرد هم چنان كه آسيه را هدايت كرد مرويست كه آسيه بتربيت او مشرف شد او را گفتند وى را چه نام نهى گفت موسى مو بلغة ايشان آب بود و سا درخت و چون او را در ميان آب و درخت يافته بودند او را به اين اسم مسمى گردانيدند\r\n* ( وَأَصْبَحَ ) * و گشت * ( فُؤادُ أُمِّ مُوسى ) * دل مادر موسى * ( فارِغاً ) * خالى از صبر و عقل يعنى چون شنيد كه آن صندوق بدست فرعون افتاده بيصبر و قرار گشت و يا دل او فارغ گشت از اندوه خوف بر موسى به جهت استماع اينكه فرعون موسى را بفرزندى برداشته و گويند چون مادر موسى موسى را در دريا افكند شيطان وى را گفت اين چه كارى بود تو گردى كه اگر فرعون فرزند ترا مىكشت هر آينه بر صبر آن مزد و ثواب مىداشتى اكنون كه او را در دريا انداختى و هلاك كردى مستحق عقوبت شدى حقتعالى با وى لطف كرده اين اندوه كه بسبب وسواس شيطان بود از دل او برداشت و حسن گفته كه مراد فراغت وى بود از الهام و وحى يعنى آن را فراموش كرد كه او را ملهم ساختند كه انا رادوه اليك پس بيتاب شد * ( إِنْ كادَتْ ) * بدرستى كه نزديك شد كه از فرط اضطراب و ضجرت و يا از غايت شادى به تبنى او على اختلاف القولين * ( لَتُبْدِي بِه ) * هر آينه آشكارا كند امر موسى را و قصهء او را به آنكه گويد كه اين فرزند من است مقاتل گفته كه چون مادر تابوت را ديد كه بر روى آب به بالا ميرود و به زير مىآيد صبرش نماند و\r\n","description":"","footnote":"","page_name":" 53 ","page_number":53},
  {"content":"\r\nخواست تا جزع كند و آشكار كند كه وا ابناه * ( لَوْ لا أَنْ رَبَطْنا ) * اگر نه آن بودى كه ما بند نهاديم * ( عَلى قَلْبِها ) * بر دل او يعنى ببستيم و محكم كرديم دل او را بتوفيق بر صبر و ثبات و يا وحى و الهام * ( لِتَكُونَ مِنَ الْمُؤْمِنِينَ ) * تا باشد او را از باور دارندگان وعدهء ما را كه آن انار ادوه اليك است و يا از و اتقان بحفظ خدا نه تبنى فرعون و عطوفت او هر آينه ظاهر كردى سر پسر خود را و دال بر حذف جواب لو لا كلام ما قبل است * ( وَقالَتْ ) * و گفت مادر موسى ( ع ) * ( لأُخْتِه ) * مر خواهر خود را كه او مريم نامداشت و اصح آنست كه وى كلثوم نام بود و شوهر او را غالب ابن يوشا گفتندى و بر هر تقدير مادر موسى او را گفت * ( قُصِّيه ) * بر پى برادر خود برو و از او خبر گير كلثوم بدرگاه فرعون آمد * ( فَبَصُرَتْ بِه ) * پسر بديد برادر خود را * ( عَنْ جُنُبٍ ) * از دور كه او را از دريا بدر آورده‌اند و در كنار آسيه است * ( وَهُمْ لا يَشْعُرُونَ ) * و ايشان نميدانستند كه او براى وى آمده است و در تجسس او است و يا خواهر ويست * ( وَحَرَّمْنا ) * و حرام كرديم ما * ( عَلَيْه الْمَراضِعَ ) * بر موسى شير دهندگان را * ( مِنْ قَبْلُ ) * پيش از آمدن خواهر او مراضع جمع مرضيع است و يا مرضع كه بمعنى رضاع است و يا مرضع رضاع كه ثدى است يعنى شير دهنده ها و شير دادنها و يا پستانها را كه مواضع شيرند بر موسى حرام گردانيديم قبل از آمدن خواهر او و او را از آن بازداشتيم تا اعضاى او با شير اهل كفر تربيت نيابد آورده‌اند كه هشت شبانه روز موسى ( ع ) شير كسى نگرفت و آسيه و قوم او از آن حال مضطرب شدند اما موسى ( ع ) انگشت مسبحهء خود را ميمكيد و شير پاك بيرون مىآمد و مىخورد چون كلثوم دانست كه آسيه براى دايه بغايت مضطربست پيش آمد * ( فَقالَتْ ) * پس گفت كه * ( هَلْ أَدُلُّكُمْ ) * آيا دلالت كنم شما را * ( عَلى أَهْلِ بَيْتٍ ) * بر اهل خانهء كه از روى شفقت * ( يَكْفُلُونَه ) * در پذيرند اين كودك را * ( أَدُلُّكُمْ ) * براى شما * ( وَهُمْ ) * و آن اهل بيت * ( لَه ناصِحُونَ ) * مر او را نيكوخواهان باشند و در ارضاع و تربيت او تقصير نكنند آورده‌اند كه چون هامان اينكلمه بشنيد گفت اين زن را بگيريد كه او ميداند كه اين فرزند از كدام خانواده است كلثوم دريافت گفت من بدين معنى گفتم كه و هم للملك ناصحون نيكو خواه فرعون باشند نه از آن كودك پس وى را دلدارى داده گفتند برو و آن كسى را كه گفتى بياور كلثوم برفت و صورت حال با مادر گفته او را بياورد گفتند اين كيست گفت زنيست كه فرزند وى را كشته‌اند در آن حال موسى بر كنار فرعون بود و گريه ميكرد و فرعون\r\n","description":"","footnote":"","page_name":" 54 ","page_number":54},
  {"content":"\r\nاز غايت محبت كه به او پيدا كرده بود وى را دلخوشى ميداد و بانواع بازى تسلى او ميكرد و هر چند دايه ميآوردند موسى را برميداشتند موسى روى از وى مىتافت و شير او نمىگرفت چون او را\r\nبر كنار مادر نهادند بوى مادر بمشام وى رسيد بوى متوجه گشته پستانش را گرفت فرعون گفت تو كيستى كه اين رضيع بپستان تو ميل كرد گفت زنىام خوش خلق و شير من بغايت پاك و شيرين و بجهة اين هيچ طفلى نزد من نيارند مگر كه شير من قبول كند فرعون بفرمود تا اجرت او را مقرر كردند و موسى را به دو سپرده مادر موسى قبض مال اجازه كرد نه بعنوان اجرت رضاع بلكه به قصد آنكه مال حربيست كه اخذ آن مستباحست پس فرعون او را گفت او را بخانهء خود برو در يك هفته يك روز نزد ما مىآور مادر موسى او را برگرفت شادمان و خوش دل روى بخانهء خود نهاد و در روايتى آمده كه در همانروزى كه موسى را به دريا انداختند حقتعالى او را با وى رد كرد و وعدهء انا رادوه اليك راست شد چنان كه فرمود * ( فَرَدَدْناه ) * پس بازگردانيديم موسى را * ( إِلى أُمِّه ) * بسوى مادر او * ( كَيْ تَقَرَّ عَيْنُها ) * تا روشن شود چشم او به فرزند * ( وَلا تَحْزَنَ ) * و اندوهناك نشود بفراق او * ( وَلِتَعْلَمَ ) * و تا بداند بعلم مشاهده * ( أَنَّ وَعْدَ اللَّه ) * آنكه وعدهء خدا * ( حَقٌّ ) * راست است و درست * ( وَلكِنَّ أَكْثَرَهُمْ ) * و ليكن بيشتر قبطيان * ( لا يَعْلَمُونَ ) * نميدانستند كه وعدهء الهى در هر چه دهد حق باشد و به او متشكك بودند در آن بخلاف مادر موسى كه آن را از روى اعتقاد ميدانست و در وقوع آن شك نداشته به جهت وحى و الهام و ايمان و بمحض لطف الهى و عطوفت پادشاهى تصديق نمود و يا عالم نبودند به آنكه غرض اصلى از اين رد علم مادر او بود به اين و ما سواى آن بر سبيل اتباع بود و يا آنكه اكثر مردمان هر عصر نميدانند كه وعدهء كه خدا دهد البته راست گردد زيرا كه بيشتر مردم روزگار منكر وحدانيت و قدرت اويند بلكه جماعتى از اهل توحيد نيز كه تجويز وقوع قبح و ظلم بر او ميكنند لازم ايشان مىشود كه تصديق به اين نكند القصه موسى عليه السّلام در دامن مادر تربيت مييافت تا آنكه از سن رضاع بفطام رسيد و از آنجا به حد رهاق ترقى نموده مرتبه شدت و كمال قوة كه نهايت شبابست او را دست داد * ( وَلَمَّا بَلَغَ ) * و آن هنگام كه رسيد موسى * ( أَشُدَّه ) * بغايت قوت خود و كمال جوانى كه سى سالگيست و بروايت ابن عباس و مجاهد و قتاده تا چهل سالگى و حديث\r\nلم يبعث نبى الا على راس الاربعين\r\nمصدق اينقولست * ( وَاسْتَوى ) * و راست شد قد او و عقل او يعنى بنهايت نشو و نمو و غايت زيركى رسيده و گويند كه اشد سى سالگيست و استوى چهل سالگيست يعنى چون از سى بچهل رسيد كه منتهاى نشو است و محل كمال عقل * ( آتَيْناه ) * داديم او را * ( حُكْماً ) * نبوت\r\n","description":"","footnote":"","page_name":" 55 ","page_number":55},
  {"content":"\r\n* ( وَعِلْماً ) * و دانش در دين و يا علم حكما و علماء به او عطا فرموديم تا آنكه قبل از استنباء بر سمت و طريقهء ايشان ميرفت و هميشه قول او بر وجه صواب بود نه طريق جهل و خطا و اين اوفقست بنظم قصه زيرا كه استبناى او بعد از هجرت بود در مراجعت نه قبل از آن و بنا بر اين مراد بايتاى نبوت و شريعت در تفسير اول كه قول سديست وعدهء آن خواهد بود بموسى عليه السّلام و بعلم دين آباى خود و يا آنكه مراد ايتاى نبوت و شريعت و اعطاى تورية باشد بعد از مراجعت و ذكر آن در اثناى اين قصه به جهت بيان صدق هر دو وعده باشد كه آن انار ادوه اليك و جاعلوه من المرسلين است * ( وَكَذلِكَ ) * و مانند اينكه بموسى و مادر او بجا آورديم از لطف و كرم و احسان * ( نَجْزِي الْمُحْسِنِينَ ) * پاداش ميدهيم نيكوكاران را * ( وَدَخَلَ الْمَدِينَةَ ) * و در آمد موسى به شهر مصر يا به شهر منف كه از ولايات مصر بوده يا بلدهء جائين بر دو فرسخى مصر يا به عين الشمس از نواحى مصر و در تفسير نقاش گفته كه اسكندريه و بر قول اشهر بمصر در آمد * ( عَلى حِينِ غَفْلَةٍ ) * بر هنگام غفلتى كه واقع بود * ( مِنْ أَهْلِها ) * از اهل مصر يعنى در وقتى كه معتاد و متعارف مردمان نبود و متوقع ايشان نه كه در اينوقت كسى به شهر ايشان در آيد و از ابن عباس مرويست كه ميان شام و ختن بود كه در آن وقت هر كس بمهم خود مشغولست و سعيد ابن جبير گفته كه وقت قيلوله بود و از امير المؤمنين عليه السّلام منقولست كه روز عيد ايشان بود كه همه بلهو و لعب و بازى مشغول بودند و از سدى روايتست كه موسى عليه السّلام چون بزرگ شد هم چنان جامهاى فاخر پوشيدى و بر مركبان خاص فرعون نشستى و او را موسى فرعون خواندندى يك روز فرعون سوار شده بود و موسى غايب بود چون باز آمد گفت فرعون كجاست گفتند بفلان موضع رفته موسى سوار شده از عقب وى روان شد و در وقت قيلوله بمدين رسيده در آنجا داخل شد شهر خالى بود چه مردم همه بقيلوله مشغول بودند و از اين اسحق مرويست كه چون موسى عليه السّلام بزرگ شد بنى اسرائيل بر او اجتماع نمودند و با قبطيان مخالفت ميكرد و اين صورت در ميان مردمان مشهور شد وى را از فرعون بترسانيدند و او به جهت اين در حينى كه مردم از او بىخبر بودند به شهر در ميآمد ابن زيد گويد كه چون موسى عليه السّلام در حال صغر طپانچهء بر روى فرعون زد فرعون گفت اين آن كودكست كه من در طلب او بسيار كودكان را بيجان كردم خاست تا او را بكشد آسيه گفت او كودكست و نادان چه ميداند كه چه مىكند گفت نه چنين است بلكه اين كار دانسته از او صادر شده است آسيه گفت اگر خواهى كه كيفيت اين صورت بر تو ظاهر شود بفرما تا ياقوت و پارهء آتش بياورند اگر دست به آتش كند نادانست و گرفتى بر او نيست و اگر ياقوت بردارد دانسته اين كار كرده چون\r\n","description":"","footnote":"","page_name":" 56 ","page_number":56},
  {"content":"\r\nطبق ياقوت و آتش حاضر كردند موسى خواست كه دست بياقوت دراز كند جبرئيل دست او را به آتش رسانيد و پارهء آتش برداشته در دهن نهاد و زبانش بسوخت و كرهى بر زبانش پيدا شد و به جهت اين نيك تكلم نميتوانست نمود فرعون با وجود اين از او متوهم شده بفرمود تا او را از آن شهر بيرون بردند موسى در حوالى شهر نشو و نمو مينمود تا بزرگ شد و در روايت ديگر نقل كرده‌اند كه فرعون موسى را به جهت اجتماع بنى اسرائيل بر او از شهر او را اخراج كرد و مدت مديد در خارج شهر بسر ميبرد پس وقتى در شهر درآمد كه مردم از او غافل بودند و او را فراموش كرده بودند * ( فَوَجَدَ فِيها ) * پس يافت در آن شهر * ( رَجُلَيْنِ يَقْتَتِلانِ ) * دو مرد كه خصومت و منازعه ميكردند * ( هذا مِنْ شِيعَتِه ) * آن يكى از پيروان موسى ( ع ) بود يعنى از بنى اسرائيل نام او سامرى بود و\r\nگفته‌اند ميحا * ( وَهذا ) * و انديكر * ( مِنْ عَدُوِّه ) * از دشمنان او يعنى قبط اشاره بر سبيل حكايتست و نام ان قبطى فاتون بود و يافليقون و او خباز فرعون بود بنى اسرائيل را تكليف هيزم كشيدن ميكرد تا آن را بمطبخ فرعون برد و چون موسى آنجا رسيد * ( فَاسْتَغاثَه ) * پس فرياد خواست بموسى * ( الَّذِي مِنْ شِيعَتِه ) * آن كس كه از گروه او و پيروان او بود * ( عَلَى الَّذِي مِنْ عَدُوِّه ) * بر آن كس كه از دشمنان او بود يعنى سبطى اعانت طلبيد از موسى بر آنچه دفع ظلم قبطى كند و تعدى استغاثه بعلى به جهت آنست كه متضمن معنى اعانت است چنانچه به اين مفسر شد ابو بصير از ابو عبد اللَّه ( ع ) روايت كرده كه فرمود\r\nليهنئكم\r\nاسم بايد كه نامى شما را خوشحال و مبارك گرداند من گفتم كدام نامست فرمود\r\nالشيعة اما سمعت اللَّه تعالى يقول * ( فَاسْتَغاثَه الَّذِي مِنْ شِيعَتِه عَلَى الَّذِي مِنْ عَدُوِّه ) *\r\nآن اسم سامى و نام نامى شيعه است نشنيدهء كه حقتعالى ميگويد كه * ( فَاسْتَغاثَه الَّذِي مِنْ شِيعَتِه ) * الخ از سعيد ابن جبير روايتست كه چون موسى بزرگ شد و بنى اسرائيل بر او جمع شدند و در حمايت وى ميبودند و كسى به جهت وى نتوانستى كه با بنى اسرائيل در مقام تعرض درآيد چه او قوتى تمام داشت و پسر خواندهء فرعون بود روزى فرعونى بنى اسرائيل را گرفته بود و به او تعدى ميكرد موسى در گذار آمد آن بنى اسرائيلى از او استغاثه نمود موسى وى را گفت دست از وى بدار گفت ميخواهم كه هيزم بمطبخ پدرت برد موسى بر سبيل مدافعه دست برآورد * ( فَوَكَزَه مُوسى ) * پس مشت زد موسى او را و با سر انگشت بر او زد و بروايت قتاده عصا بر او فرود برد * ( فَقَضى عَلَيْه ) * پس بكشت او را و تسميهء قتل به قضا از قبيل تسميهء مسبب است باسم سبب و از اين قبيل است قضى\r\n","description":"","footnote":"","page_name":" 57 ","page_number":57},
  {"content":"\r\nعليه الاشجع اى قتله الحية يعنى ما را و را بكشت و گويند قضى بمعنى خود است يعنى حكم كرد خداى تعالى بر او بمرگ پس او بمرد چون كشته شد * ( قالَ ) * گفت موسى * ( هذا ) * اين كار كه تزيين قتل او بود و ترك ندب و تقويت آنچه مستحق آن ميشدم از ثواب * ( مِنْ عَمَلِ الشَّيْطانِ ) * از كردار شيطان بود يعنى بسبب شيطان بود كه تهييج غضب من كرده بر اين عمل و يا آنكه آن نزاع و خصومت كه بسبب آن قتل حاصل شد از عمل شيطان بود يعنى بوسوسهء او * ( إِنَّه ) * بدرستى كه شيطان * ( عَدُوٌّ مُضِلٌّ ) * دشمنيست گمراه كننده * ( مُبِينٌ ) * هويدا دشمنى او پس او را در زير ريك پنهان كرد و بعد از آن بر سبيل خضوع و رجوع و انقطاع بر طريق تاسى بآدم گفت رَبَّنا ظَلَمْنا أَنْفُسَنا الايه * ( قالَ رَبِّ ) * گفت اى پروردگار من * ( إِنِّي ظَلَمْتُ نَفْسِي ) * بدرستى كه من ستم كردم بر نفس خود كه بقتل قبطى نفس خود را در معرض عتاب فرعون انداختم و يا آنكه حقتعالى وى را اعلام كرده بود كه وى مستحق كشتن است به جهت فرط كفر ليكن بر سبيل ندبيت او را بتاخير قتل اوامر كرده بود و وى به جهت مبالغه در نصرت شيعهء خود در قتل قبطى تعجيل كرده ترك ندب نمود و از ثوابى كه مترتب بر ندب ميشد محروم مانده گفت بر خود ستم كردم به نقص ثواب * ( فَاغْفِرْ لِي ) * پس بيامرز مرا يعنى مرا از فرعونيان مخفى دارد تا از شر ايشان ايمن شوم چه غفران در اصل لغة بمعنى ستر است و يا مراد از ثواب كه لازم غفرانست محروم مگردان و يا اين قربت و طاعت و انقطاع از من قبول كن چه قبول استغفار و توبه مسمى بغفرانست * ( فَغَفَرَ لَه ) * پس بيامرزيد حقتعالى او را يعنى او را از شر فرعونيان نگاهداشت و يا ثواب و كرامت بسبب انقطاع وى ارزانى داشت و يا قبول انقطاع و انابهء او فرمود * ( إِنَّه هُوَ الْغَفُورُ ) * بدرستى كه خداى تعالى آمرزنده است مر بندگان را * ( الرَّحِيمُ ) * مهربان بر ايشان و در عيون الرضا مذكور است كه تميم ابن عبد اللَّه ابن تميم القرشى از پدر خود روايت كرده كه احمد ابن سليمان نيشابورى مرا اخبار كرد كه على ابن جهنم گفت در مجلس مامون حاضر بودم امام رضا عليه السلام نزد او بود مامون گفت يا بن رسول اللَّه أ ليس من قولك ان الاولياء معصومون آيا تو نمىگويى كه انبيا معصومند فرمود كه بلى از صغاير و كباير معصومند و محفوظ گفت پس چه مىگويى در قول حقتعالى كه فَوَكَزَه مُوسى فَقَضى عَلَيْه قالَ هذا مِنْ عَمَلِ الشَّيْطانِ فرمود كه مراد آنست كه چون موسى در مدينهء از مداين فرعون داخل شد در وقت غفلت از ايشان كه آن ميان مغرب عشا بود و مرد را ديد كه با هم قتال و جدال ميكنند يكى از گروه او بود و ديگرى از\r\n","description":"","footnote":"","page_name":" 58 ","page_number":58},
  {"content":"\r\nفرعون موسى به حكم خدا بر او مشت زد و او مرد آنكه گفت كه اين اقتتال كه ميان ايندو مرد است از كردار شيطانست نه آنچه موسى كرد بر قبطى ازو كزو قتل مامون گفت پس بچه معنيست قول موسى كه * ( رَبِّ إِنِّي ظَلَمْتُ نَفْسِي فَاغْفِرْ لِي ) * فرمود كه مراد موسى ( ع ) از اين مناجات اين بود كه بدرستى كه من وضع كردم نفس خود را در غير مواضع آن به جهت داخل شدن به اين شهر پس بپوشان مرا از دشمنان خود تا بر من ظفر نيابند و مرا\r\nبقتل نرسانند پس حقتعالى او را مستور ساخت از ايشان آن گه گفت بار خدايا به آنچه بر من انعام كردهء از كمال قوت تا بمرتبهء كه بمشت زدن اين مرد را بكشتم پس هرگز ظهير و مدد كار مجرمان نباشم بلكه مجاهده كنم در راه تو به اين قوت تا آنكه راضى شوى به آن و نيز سيد مرتضى علم الهدى قدس سره در تنزيه الانبياء اين آيه را به دو وجه بيان كرده يكى آنكه مراد بظلم ترك ندبست كه تاخير قتل قبطى بود چنان كه گذشت و فوت كردن ثواب آن را از خود دوم آنكه مشار اليه هذا عمل مقتولست يعنى نزاع قبطى با سبطى از عمل شيطان بود و به جهت آن مستحق قتل بود و بعد از آن فرمود كه اگر كسى گويد كه اين قتل خالى از آن نبود كه مستحق بود يا غير مستحق اگر غير مستحق بود پس چگونه موسى مرتكب آن مىشد و حال آنكه انبيا قبل از نبوت و بعد از نبوت معصومند از جميع ذنوب و اگر مستحق بود پس ندب و استغفار او بيوجه بود جواب گوئيم كه قتل او بر سبيل تعمد نبود و ارادهء آن نداشت بلكه قصد او نصرت شيعهء خود بود تخليص وى از قبطى و دفع بغى و مكروه از او نه آنكه مقصود وى فى نفسه قتل او بوده و هر المى كه واقع شود بر اين وجه حسن است و معرى از قبيح اگر چه مؤدى بقتل شده باشد خواه آنكه قاتل از خود دفع مكروه نمايد يا از غير خود و استغفار او بر طريق انقطاع و رجوع او بود به خدا او اعتراف بتقصير نعم او و يا از حيثيت تحريم نفس خود از ثواب كه بر فعل خوب مترتب بود و مراد از فغفر له قبول استغفار و توبه او بود بر سبيل انقطاع و پشيمانى بر ترك مندوب كه از او صادر شده بود و نسبت صغيره بموسى در اينقتل بى وجه است زيرا كه خالى از اين نيست كه قتل او بر سبيل عمد بود و آن قبطى غير مستحق قتل بود و يا قتل او خطا بود و قبطى مستحق يا غير مستحق بود اول بر انبيا جايز نيست چه قتل نفس عمد به غير استحقاق اگر صغيره باشد پس جايز باشد كه زنا و عظائم ذنوب نيز صغيره باشند زيرا كه فرق نيست ميان قتل به غير حق و زنا و غير آن از كباير بلكه قتل افحش است پس اسناد صغيره به او در اين قتل غير معقول باشد و اگر از روى خطا بوده اعم از آنكه او مستحق يا غير مستحق بوده باشد پس فعل او خارج خواهد بود از قبح فحينئذ اسناد صغيره و آن معقول نباشد و از جملهء عجايب و غرايب است كه ابو على اينوجه را كه علم الهدى در جواب سؤال مذكور كرده در تفسير خود آورده و بعد از آن نسبت صغيره بموسى داده در اين قتل و معصيت او را منسوب بشيطان داشته و در تفسير * ( رَبِّ إِنِّي ظَلَمْتُ نَفْسِي ) * گفته كه اى فى هذا الفعل الذى لم تامرنى\r\n","description":"","footnote":"","page_name":" 59 ","page_number":59},
  {"content":"\r\nبه و ندم على ذلك و تاب الى اللَّه منه و اينوجهى بعيد و ضعيف است زيرا كه ابو على قابلست به اينكه صدور و كزاز او به جهت دفع ظالم بود از ظلم بدون قصد قتل و شبههء نيست كه حقتعالى آمر او بود بدفع ظلم پس چگونه اينفعل غير مامور به او سبحانه باشد و چگونه موجه باشد توبهء او از فعل واجب و هم چنان كه قتل او مقصود نبود و كز او نيز غير مقصود بود چه قصد او همين تخليص و مدافعه بود القصه موسى بعد از اينگفتار * ( قالَ رَبِّ ) * گفت اى پروردگار من * ( بِما أَنْعَمْتَ عَلَيَّ ) * بسبب آنچه انعام كردى بر من از مغفرت و صرف ايذاى اعدا از من * ( فَلَنْ أَكُونَ ) * پس هرگز نباشم * ( ظَهِيراً ) * معاون و هم پشت * ( لِلْمُجْرِمِينَ ) * مر بزه كاران را كه مشركانند و گويند كه اين به جهت آن گفت كه آن مرد بنى اسرائيلى كافر بود و نيز در خصومت به آن قبطى تعدى مينمود و اصح آنست كه معنى اينست كه به آن نعمتى كه به من داده هميشه معاون و ظهير اولياى تو باشم كه اهل ايمانند و مانند اين سبطى نه ظهير اهل كفر و شرك چون آن قبطى و نزد بعضى با در بما انعمت براى قسم است و جواب آن محذوف و تقدير اينست كه اقسم بانعامك على بالمغفرة و غيرها\r\nلاتوبن يعنى سوگند بانعام تو بر من بمغفرت و آمرزش كه من توبه كنم از ترك مندوب و هر چه اولى بفعل باشد مرتكب شوم و در آيه دلالت است بر آنكه مظاهرت مجرمين معصيت است و مظاهرت مؤمنين طاعت و اشعار بر آنكه موسى مظاهرت فرموده آن كسى را كه ظاهر الايمان بود و مخالفت نموده آنكه را كه ظاهر الكفر بود در خبر است كه عبد اللَّه مسلم كه امير خراسان بود شخصى را به عطاء بن ابى رياح فرستاد كه مىخواهم عطاياى اهل خراسان را بزمام اختيار تو دهم تا حق هر يكى را بدهى گفت نخواهم وى را گفتند كه چون خود در ان خيانت نخواهى كرد پس تو در قبول آن چه زيان دارى گفت نخواهم كه يار ظالمان باشم در عمل ايشان و در مجمع آورده كه شخصى بعطاء ابن ابى رياح گفت كه برادر من براى فلان قلم زنى مىكند و زياده از دخل و خرج او چيزى نمينويسد و اگر ترك كند عيال او بشدة فقر و فاقه گرفتار ميشوند گفت أ ما سمعت قول الرجل الصالح * ( رَبِّ بِما أَنْعَمْتَ عَلَيَّ فَلَنْ أَكُونَ ظَهِيراً لِلْمُجْرِمِينَ ) * و در آثار آمده كه فرداى قيامت كه خلايق را در موقف سياست بدارند منادى از قبل رب العزة ندا كند كه اين الظلمة و اعوان الظلمه و اشباه الظلمه كجايند ظالمان و ياران ظالمان و اشباه ظالمان پس همه را جمع كنند حتى من يرى لهم فلما او لاق لهم دواتا فيجمعون فى تابوت من حديد فيرمى بهم فى جهنم تا آن كس كه به جهت ايشان قلمى تراشيده باشد يا دواتى را سياهى كرده باشد همه را در تابوت آهنين جمع سازند و بدوزخ اندازند آورده‌اند كه يكى از صلحاى امت در ديوان رفت براى شفاعتى تا دفع ظلم كند از مظلومى صاحب ديوان گفت قلمى از براى من بتراش تا بنويسم\r\n","description":"","footnote":"","page_name":" 60 ","page_number":60},
  {"content":"\r\nكه كسى تعدى بر اين شخص نكند قلم بتراشيد صاحب ديوان قلم برداشت و نوشت كه بنا واجب چيزى از فلان نطلبند و كسانى كه او را گرفته‌اند بگذارند و برگردند چون قلم از دست بنهاد آن صالح قلم را برگرفت و سرش را بشكست گفت چرا چنين گردى فرمود كه ترسيدم كه بدين قلم چيزى بظلم بر كسى نويسى و من از جملهء آنان باشم كه ترا بظلم يارى كرده باشم القصه چون موسى قبطى را بكشت * ( فَأَصْبَحَ ) * پس بامداد كرد * ( فِي الْمَدِينَةِ ) * در آن شهر * ( خائِفاً ) * در حالتى كه ترسان و هراسان بود * ( يَتَرَقَّبُ ) * انتظار ميبرد و مترصد ميبود كه دمبدم كسى او را طلبد و قصاص جويد و يا منتظر اين بود كه از جانب فرعون چه خبر بيايد در باب قتل آن قبطى * ( فَإِذَا الَّذِي اسْتَنْصَرَه ) * پس ناگاه آن كسى كه طلب يارى ميكرد از او * ( بِالأَمْسِ ) * ديروز يعنى آن سبطى * ( يَسْتَصْرِخُه ) * باز طلب فرياد رسى ميكرد از او و از وى اعانت مىطلبيد بر دفع ظلم قبطى ديگر موسى از حادثه ديروز دلتنگ بود و خوفى بوى روى آورده * ( قالَ لَه مُوسى ) * گفت موسى مر آن سبطى را * ( إِنَّكَ ) * بدرستى كه تو * ( لَغَوِيٌّ ) * مردى گمراهى و خايف از مطلوب * ( مُبِينٌ ) * كه پيداست گمراهى تو و هويداست انحراف تو از صواب ديروز آن چنان مخاصمه نمودى و سبب قتل كسى شدى و باز امروز با اين مرد در مقام منازعه درآمده و فتنه انگيزى ميكنى و در راه تحمل صبر و ثبات و حسن خلق قدم نميزنى و ترك غلظت و درشت خويى نميكنى مراد غوايت او بود در اخلاق نه در دين و يا آنكه مراد وى اين بود كه هر كه بال فرعون مخاصمه نمايد با مشاهدهء كثرت و استيلاى ايشان پس او خايف خواهد بود در آنچه طالب آنست از ايشان و عدول نماينده از آنچه مقصود اوست * ( فَلَمَّا أَنْ أَرادَ ) * پس آن هنگام كه خواست موسى ( ع ) * ( أَنْ يَبْطِشَ بِالَّذِي ) * آنكه بگيرد آن كس را كه او * ( هُوَ عَدُوٌّ لَهُما ) * دشمن بود مر موسى را و بنى اسرائيل را خواست كه شر او را از سبطى دفع كند سبطى چون ملامة موسى شنيده بود او را بعنوان غوايت نام برده و عتاب و توعد او را مشاهده كرده و زخم ديرينه كه بر قبطى زده بود ديده توهم كرده كه بر سر او ميرود تا او را بزند * ( قالَ يا مُوسى ) * گفت اى موسى * ( أَ تُرِيدُ ) * آيا مىخواهى * ( أَنْ تَقْتُلَنِي ) * آنكه بكشى مرا * ( كَما قَتَلْتَ ) * هم چنان كه بكشتى * ( نَفْساً بِالأَمْسِ ) * نفسى را ديروز\r\nو نزد حسن ضمير قال راجع بقبطيست يعنى چون قبطى از فحواى كلام موسى دريافت كه وى قاتل قبطى ديروز بوده براى اين بنى اسرائيلى و يا مردمان بافواه اسناد قتل آن بموسى ميكردند و وى آن را\r\n","description":"","footnote":"","page_name":" 61 ","page_number":61},
  {"content":"\r\nشنيده گفت بموسى كه ميخواهى مرا بكشى هم چنان كه مرد ديروز را بكشتى * ( إِنْ تُرِيدُ ) * نميخواهى از اين فعل * ( إِلَّا أَنْ تَكُونَ ) * مگر آنكه باشى * ( جَبَّاراً ) * گردن كش نامهربان كه در خونريزى عاقبت بينى نكنى * ( فِي الأَرْضِ ) * در زمين مصر * ( وَما تُرِيدُ أَنْ تَكُونَ ) * و نميخواهى آنكه باشى * ( مِنَ الْمُصْلِحِينَ ) * از اصلاح كنندگان ميان مردمان و دفع نمايندگان تخاصم بوجه احسن و ابن عباس و معظم مفسرين بر قول اولند و بر هر تقدير موسى ( ع ) چون اينسخن را بشنيد دست كوتاه كرد و ايشان را رها كرد و چون قبطى ديروز در مجلس فرعون حاضر بود كه قبطيان نزد فرعون آمده بودند و تظلم كرده كه اسرائيليان مردى را از ما كشته‌اند فرعون ايشان را گفت كه بيحجت و بينه كسى را نتوان كشت برويد و تفحص كنيد ايشان بتفحص مشغول شدند و قبطى امروز چون ديد كه موسى كه انكار قول سبطى نكرد دانست كه فاتون خباز را او كشته است خبر بفرعون رسانيد و بنا بر آنكه ضمير قال راجع بقبطى باشد مراد آنست كه چون قبطى اين را بگفت و در ميان مردمان انتشار يافت اين خبر را به گوش فرعون رسانيدند او در اين باب با اركان دولت مشورت كرد مهم بر قتل موسى قرار گرفت و حزبيل كه مؤمن آل فرعون بود و ابن عم موسى\r\nو به روايت جبائى شمعون از آن حال آگاه شده متوجه موسى عليه السّلام شد كما قال * ( وَجاءَ رَجُلٌ ) * آمد مردى يعنى حزبيل يا شمعون * ( مِنْ أَقْصَى الْمَدِينَةِ ) * از دور تر جاى شهر يعنى از بارگاه فرعون كه بر يك كنار شهر بود * ( يَسْعى ) * كه شتاب ميكرد تا زود بموسى رسد و اين خبر را بوى رساند تا او را بترساند تا از ايشان فرار نمايد جملهء فعليه صفت رجل است يا حالست از او گاهى كه * ( مِنْ أَقْصَى الْمَدِينَةِ ) * صفت او باشد نه صله زيرا كه تخصيص او بصفت ملحق او است بمعارف پس به جهت اين ذى الحال واقع تواند شد و چون نزد موسى آمد * ( قالَ يا مُوسى ) * گفت اى موسى * ( إِنَّ الْمَلأَ ) * بدرستى كه اشراف قوم كه امر او مقربان درگاه فرعونند * ( يَأْتَمِرُونَ ) * مشاورت ميكنند و تدبير ميانگيزند * ( بِكَ ) * بسبب تو * ( لِيَقْتُلُوكَ ) * تا بكشند ترا بعوض قبطى مقتول * ( فَاخْرُجْ ) * پس بيرون رو از اينشهر * ( إِنِّي لَكَ ) * بدرستى كه من مر تو را * ( مِنَ النَّاصِحِينَ ) * از نيكو خواهانم و مهربان تسميهء تشاور بايتمار به جهت آنست كه هر يك از متشاورين غير خود را امر مىكند و قبول امر از وى كند و باء در بك براى سببيه است و لام بك براى بيانست نه صلهء ناصحين زيرا كه معمول صله مقدم بر موصول نميشود و چون موسى از حزبيل اين سخن بشنيد * ( فَخَرَجَ ) * پس بيرون رفت در همان دم بىزاد و راحله و رفيق * ( مِنْها ) * از آن شهر * ( خائِفاً ) * در حالتى كه ترسان بود بر نفس خود\r\n","description":"","footnote":"","page_name":" 62 ","page_number":62},
  {"content":"\r\n* ( يَتَرَقَّبُ ) * انتظار ميبرد كه كسى از پى او در آيد و او را بگيرد * ( قالَ رَبِّ ) * گفت اى پروردگار من * ( نَجِّنِي ) * نجات ده ما را و برهان * ( مِنَ الْقَوْمِ الظَّالِمِينَ ) * از گروه ستمكاران يعنى فرعون و كسان او و مرا در حفظ خود نگهدار تا از ايشان كسى به من نرسد و ضرر نرسانند و در موضح آورده است جبرئيل آمد و گفت يا موسى حكم الهى چنانست كه به شهر مدين توجه نمايى پس او را بر سر راه آورد * ( وَلَمَّا تَوَجَّه ) * و چون قدم به راه نهاد متوجه شد و روى آورد * ( تِلْقاءَ مَدْيَنَ ) * بسوى مدين و آن مدينهء بود مسمى باسم بانى آن كه مدين ابن ابراهيم خليل عليه السّلام بود و شعيب عليه السّلام در آنجا بود و در تحت تصرف فرعون نبود و از مصر تا آنجا هشت روزه راهست موسى عليه السّلام چون راه نميدانست از روى توكل و حسن ظن بخداى خود * ( قالَ ) * گفت * ( عَسى رَبِّي ) * شايد كه خداى من * ( أَنْ يَهْدِيَنِي ) * راه نمايد مرا * ( سَواءَ السَّبِيلِ ) * به راه راست و مرويست كه در اثناى راه بر سر سه راه رسيد اوسط آن را اختيار نمود و سواء السبيل عبارت از اينست چه آن بمعنى وسط و معظم آنست و جويندگان او به آنجا رسيده به آن دو راه ديگر روانه شدند و او را در نيافتند القصه موسى هشت روز و شب ميرفت و جز گياه صحرا خوردنى نداشت سلمى آورده كه موسى روى بناحيهء مدين داشت اما دلش متوجه به حضرت ذو المنن بود و مسلك بيداى مدين را بهمراهى غم شوق لقا مىپيمود بدين مضمون شعر غمت تا يار من شد روى در راه عدم كردم خوشست آوارگى آن را كه همراهى چنين دارد سعيد بن جبير گفته كه موسى پاى برهنه بود و بمدين نرسيد تا آنكه خف قدم او بيفتاد و مجروح شد و چون توكل كرده از خدا طلب هدايت كرد حق تعالى فرشتهء را فرستاد بر اسبى نشسته نيزهء در دست گرفته گفت اى موسى كجا ميروى جوابداد كه بمدين گفت راه دانى گفت نه گفت برو كه من راه برو بدرقهء توام پس موسى عليه السّلام با وى ميرفت تا به آب مدين رسيد * ( وَلَمَّا وَرَدَ ) * و چون وارد شد و آمد * ( ماءَ مَدْيَنَ ) * بكنار آب مدين و آن چاهى بود بر كنارهء شهر مواشى و انعام را از آن آبدادندى * ( وَجَدَ عَلَيْه ) * يافت بر سر آب * ( أُمَّةً مِنَ النَّاسِ ) * گروهى بسيار از مردمان مختلف كه آنجا جمع شده * ( يَسْقُونَ ) * آب ميدهند مواشى خود را * ( وَوَجَدَ ) * و يافت * ( مِنْ دُونِهِمُ امْرَأَتَيْنِ ) * از فرود ايشان يعنى از مكان اسفل از ايشان دو زن را * ( تَذُودانِ ) * كه ميرانند و باز ميدارند گوسفندان خود را از آب تا با رمهء ديگر كه بر سر چاه بودند مختلط نشوند يا مزاحمت برمهء مردمان نرسانند و انبوهى نكنند و بعد از فراغ رمهء ايشان از آب خوردن رمهء خود را آب دهند و يا منع مردمان\r\n","description":"","footnote":"","page_name":" 63 ","page_number":63},
  {"content":"\r\nميكنند از رمهء خود يا خود را باز ميدارند از آنكه چشم مردمان بر ايشان افتد موسى از آنجا كه شفقت انبيا مىباشد چون آن دو و ضعيفهء عاجزه را ديد پيش رفت بطريق تلطف * ( قالَ ) * گفت به آن دو زن * ( ما خَطْبُكُما ) * چيست مخطوب و مطلوب شما و حال و كار شما كه گوسفندان را از آب خوردن و اختلاط كردن با ديگر گوسفندان باز ميداريد * ( قالَتا ) * گفتند در جواب او * ( لا نَسْقِي ) * آب نميدهيم گوسفندان خود را * ( حَتَّى يُصْدِرَ الرِّعاءُ ) * تا وقتى كه باز گردانند شبانان رمه هاى خود را از آب تا از فضلهء كه از مواشى ايشان بماند ما بأغنام خود دهيم زيرا كه مددكارى نداريم و يا به جهت حذر از مزاحمت مردمان و اختلاط نمودن با ايشان حذف مفعول افعال مذكوره جهت آنست كه غرض ايشان بيان آن چيزى بود كه دلالت بر عفت ايشان كند و داعى موسى باشد به آب دادن او رمهء ايشان را * ( وَأَبُونا ) * و پدر ما * ( شَيْخٌ كَبِيرٌ ) * پيرى كهن سال بزرگ حالست و نميتواند بيايد و مواشى را آب دهد و ما بالضروره خود مىآييم و به اين وجه اغنام را آب ميدهيم ابن جبير گفته كه ايشان دختران برادر زادهء شعيب بودند كه او را اثيرون گفتندى و شعيب قبل از اين وفات كرده بود بعد از پوشيدگى چشم او و او را در ميان مقام و زمزم دفن كرده بودند و اصح و اشهر انست كه دختران شعيب بودند بزرگتر ايشان صفورا نام داشت و خوردتر آن صفيرا ياليا و اشهر صفيرا است چون موسى بر حال ايشان اطلاع يافت نزديك شبانان آمده گفت اين دو عاجزه را چرا انتظار ميدهيد اول اغنام ايشان را از آب سيراب كنيد تا زودتر به خانه هاى خود باز روند ايشان از روى تهكم گفتند ما ايشان را آب نميدهيم اگر تو ميتوانى بيا و اين دلو را بكش و آنها را آب ده موسى عليه السّلام از سر غيرت و حميت دين فرا پيش آمد و آنها را چون نظر در ميان دو ابروى وى افتاد بترسيدند و بر يك طرف رفته بنظاره بايستادند موسى عليه السّلام بيامد و دلوى كه ده تن ميكشيدند با آنكه هشت شبانه روز طعام نخورده بود و پاى او مجروح گشته او بتنهايى بكشيد تا آنكه گوسفندان ايشان را سيراب گردانيد و گفته‌اند كه سر چاه ديگر رفت و سنگى كه چهل تن بر گرفتى او تنها از سر چاه برداشت و بدلوى كه چهل تن بر كشيدندى او بتنهايى از او آب كشيد و گويند موسى عليه السّلام چون انبوهى مردمان را بر سر آن چاه بديد گفت به اين دو زن كه اينجا هيچ چاهى ديگر هست گفتندى آرى يك چاه ديگر هست و ليكن متروكست و سنگى بزرگ بر سر آن چاهست كه چهل مرد آن را بر ميدارد گفت آن را به من نمائيد بوى نمودند دست فراز كرده آن سنگ را از سر چاه برگرفت و بينداخت و گفت هيچ دلو و ريسمان داريد گفتند نه گفت هيچ پارهء آب داريد گفتند اندكى در اين مشك مانده است آن\r\n","description":"","footnote":"","page_name":" 64 ","page_number":64},
  {"content":"\r\nرا از ايشان بستد و در دهن كرده مضمضه فرمود و در چاه ريخت تا آب بر سر چاه آمد * ( فَسَقى ) * پس آب داد موسى عليه السّلام * ( لَهُما ) * براى ايشان مواشى ايشان را و سيراب گردانيد تا آنكه شكمهاى ايشان برآمد و پستانهاى آنها پر شير شد و در بعضى ديگر از روايات آمده كه شبانان بر سر همين چاه سنگى نهاده بودند كه هفت كس و بقول ديگر ده كس و يا چهل كس يا صد كس با هم ميرفتند و آن سنگ را بر ميداشتند موسى پيش آمد و بتنهايى آن را از سر چاه بر كند و دلو و ريسمان از ايشان بستد كه چهل كس آن را ميكشيدند بتنهايى بكشيد و در حوض ريخت گوسفندان ايشان را سيراب ساخت و برفتند * ( ثُمَّ تَوَلَّى ) * پس بازگشت * ( إِلَى الظِّلِّ ) * بسوى سايهء ديوارى يا درختى به جهت شدت حرارت و ضعف جوع * ( فَقالَ رَبِّ ) * پس گفت اى پروردگار من * ( إِنِّي ) * بدرستى كه من * ( لِما أَنْزَلْتَ ) * مر آن چيزى را بفرستى * ( إِلَى ) * بسوى من * ( مِنْ خَيْرٍ ) * از نيكويى يعنى از خوردنى از بيش و كم هر چه باشد * ( فَقِيرٌ ) * محتاجم و از تو ميطلبم و چون فقر و احتياج متضمن سؤالست از اين جهت متعدى به لام شده و رود فعل بلفظ ماضى به جهت دلالتست بر آنكه عادت اللَّه جارى شده بر انزال رزق هر ذى\r\nحياتى و نزد بعضى ما عبارت از جوعست يعنى به جهت جوعى كه به من فرود آوردهء محتاج طعامم و بنا بر اين من خير عبارت از رزق خواهد بود و متعلق به فقير و گويند معنى آنست كه من براى آنچه فرستادى به من از نيكوئيها كه مدد كمال دين باشد فقير شدم در دنيا و سعت عيش و توانگرى كه نزد فرعون داشتم بگذاشتم غرض وى از اين اظهار تبحج و شكر بود بر آن نعمت و قول اول اشهر و اظهر است چه نزد اكثر مفسرين آنست كه مرا دوى از اين سؤال يك نان جو بودى كه به آن پشت خود را راست سازد و از امام محمد باقر عليه السّلام مرويست كه اين آن گاه گفت كه محتاج نيم خرما بود و امير المؤمنين عليه السّلام فرمود كه\r\nو اللَّه ما سئل الا خبرا يا كله لانه كان ياكل بقلة الارض و لقد كانت خضرة البقل ترى من شفيف صفاق بطنه لهزاله و تشذب لحمه\r\nيعنى به خدا سوگند كه موسى از خدا چيزى نطلبيد در اين دعا مگر نانى كه بخورد زيرا كه ترهء زمين مىخورد و سبزى آن ديده ميشد از پوست شكم او به جهت لاغرى و گداختن گوشت او اما چون دختران شعيب در اينروز زودتر به خانه باز آمدند و پدر از سبب زودى معاودت ايشان پرسيد ايشان قصه را بتمامى عرض كردند شعيب دختر بزرگ خود را فرمود برو و آن مرد را بياور تا او را مزد دهيم * ( فَجاءَتْه ) * پس آمد بسوى موسى * ( إِحْداهُما ) * يكى از آن دو دختر كه صفورا بود كه بزرگتر بود و گويند صفيرا بود و اشهر آنست كه\r\n","description":"","footnote":"","page_name":" 65 ","page_number":65},
  {"content":"\r\nصفورا بود كه موسى به آن متزوج شد * ( تَمْشِي ) * ميرفت * ( عَلَى اسْتِحْياءٍ ) * در حالتى كه بر طريق شرمداشتن بود چنان كه ابكار روند يعنى شرمزده نزد وى آمد روى بسته و گويند آستين بر روى افكنده بود زنان منخضره و مستحييه بود كه طريق راه رفتن در ميان مردمان نميدانست و هرگز با كسى از مردمان سخن نكرده بود و گويند در حين آمدن از جاده عدول كرده بر كنارهء مىآمد و چون از دور موسى را بديد پيشتر نيامد بلكه همانجا ايستاد و به دو ندا كرد * ( قالَتْ إِنَّ أَبِي ) * گفت بدرستى كه پدر من * ( يَدْعُوكَ ) * ميخواند ترا * ( لِيَجْزِيَكَ ) * تا پاداش دهد * ( أَجْرَ ما سَقَيْتَ ) * مزد آب دادن تو اغنا مرا * ( لَنا ) * براى ما موسى ( ع ) به جهت آنكه اصل در اخبار صدقست و كذب خلاف اصل او است به قصد زيارت شعيب عليه السّلام و تقرب آشنايى با وى اجابت قول صفورا فرمود نه براى طمع اجرت خود چه اجر بربر و معروف مخل ثوابست و منافى قربت پس از روى اعتماد بر احتياط و فرط تورع خود رفاقت او اختيار كرده متوجه زيارت شعيب شد و مرويست كه در راه كه ميرفتند باد ميآمد و جامهء صفورا از بعضى اعضاى او برداشته ميشد موسى عليه السّلام فرمود كه تو از عقب من بيا و مرا بسخن دلالت راه مينماى و روايتى آنست كه گفت كه اگر در رفتن غلط ميكنم سنگى مىانداز به آن راهى كه ميبايد رفت تا بآنطريق سلوك مينمايم * ( فَلَمَّا جاءَه ) * پس آن هنگام كه آمد موسى نزديك شعيب * ( وَقَصَّ عَلَيْه الْقَصَصَ ) * و خواند بر او و باز گفت قصهء خود را از مبدء ولادت تا غايت و شعيب دانست كه از اهل بيت نبوتست * ( قالَ لا تَخَفْ ) * گفت مترس * ( نَجَوْتَ ) * رهايى يافتى * ( مِنَ الْقَوْمِ الظَّالِمِينَ ) * از گروه ستمكاران يعنى از فرعون و قوم او چه ايشان را بر اين ولايت دست رس نيست پس فرمود تا طعامى حاضر كردند موسى از خوردن امتناع كرده فرمود كه ما اهل بيتى هستيم كه كار آخرت را به دنيا نمى فروشيم و اگر چه مزد آن مساوى پرى دنيا باشد از طلاق يعنى سقايت اغنام براى خدا كردم نه براى جزا شعيب عليه السّلام فرمود كه اين طعام نه مزد كار تست بلكه عادت ما آنست كه هر كه به منزل ما رسد بطريق ضيافت او را خدمت كنيم حالا تو مهمانى و ما حضرى رسيده مروت و مقتضى آنست كه رد نكنى كه ميهمان سخن ميزبان را رد نكند موسى عليه السّلام بعد از استماع اينكلام از آن طعام تناول فرمود در اثناى اين حال * ( قالَتْ إِحْداهُما ) * گفت يكى از آن دو زن كه صفورا بود * ( يا أَبَتِ اسْتَأْجِرْه ) * اى پدر من به مزد گيرى موسى را براى شبانى * ( إِنَّ خَيْرَ مَنِ اسْتَأْجَرْتَ ) * بدرستى كه بهترين كسى كه به مزد گيرى * ( الْقَوِيُّ الأَمِينُ ) *\r\n","description":"","footnote":"","page_name":" 66 ","page_number":66},
  {"content":"\r\nمزدور توانا است و امين اين تعريض است به آنكه موسى را قوت و امانت هست و تعليلى جامع كه جارى مجراى دليلست بر آنكه موسى حقيق است باستيجار و به جهت مبالغه در اينباب خير را اسم ان گردانيده نه خبر با آنكه احق آنست كه خير خبر باشد و اصل كلام اينكه ( ان القوى الامين خير من استاجرت ) و ذكر فعل نموده بلفظ ماضى كه دالست بر آنكه خيريت استيجار قوى امين امريست مجرب و معروف و نظير اينست قول شاعر ( الا ان خير الناس حيا و ميتا ) ( اسير ثقيف عندهم فى السلاسل ) از ابن عباس مرويست كه پدر از دختر پرسيد كه تو قوة و امانت او از كجا معلوم كردهء صفورا قصهء سنگ از سر چاه برداشتن و كشيدن دلو و صورت مرافقت و امر كردن به آنكه از عقب وى رود باز گفت و مانند اين قوت معجزه اثر كه از موسى ظاهر شد بر دست امير المؤمنين ( ع ) نيز صادر گشت و آن چنان\r\nبود كه چون روى بصفين نهاد در بعضى منازل فرود آمدند آب نبود و مردمان و چهار پايان سخت تشنه بودند و هر چند آب طلبيدند نيافتند امير المؤمنين ( ع ) را از اينقصه اخبار كردند آن حضرت سوار شد و با لشگر پارهء راه برفت و بعد از آن از راه عدول كرده بدر ديرى رسيد كه ميان بيابان بود و راهب آن را گفت كه در اين حوالى آب هست گفت نه اينجا تا آب زياده از دو فرسنگ است لشگريان گفتند يا امير المؤمنين اگر صواب باشد هر چند زودتر خود را به آنجا رسانيم پيش از آنكه قوت بالكليه ساقط شود فرمود كه حاجت به اين نيست پس روى به قبله آورد و مناجات فرمود پس بموضعى اشاره كرد كه اينجا را بكنيد مردمان بيل و تيشه را برداشتند و پارهء آن زمين را بكندند سنگى بزرگ و سفيد نمايان شد پس اطراف آن را از خاك پاك كردند و هر چند خواستند كه آن سنگ را بردارند نتوانستند امير المؤمنين ( ع ) فرمود كه اينسنگ بر سر آبست جهدى تمام كنيد در برداشتن آن همه مجتمع شده كوشيدند بجايى نرسيد گفتند يا امير المؤمنين ( ع ) اين از تحت قوت ما بيرونست آن حضرت پاى از ركاب بگردانيد و آستين باز نورديده دست در زير آن سنگ كرده بجنبانيد و بر كند و چند گام بينداخت آب صافى و خنك بيرون آمد كه از برف سردتر و از شير سفيدتر و از عسل شيرينتر بود پس مردمان و دواب از آن آب خوردند و مشكها را پر كردند راهب از بالاى دير مينگريد پس امير المؤمنين آن سنگ را بجاى خود نهاد فرمود تا از خاك پر كردند و اثر آن را ناپديد كردند راهب چون چنان ديد گفت ( ايها الناس انزلونى انزلونى ) مرا فرود آوريد فرمود آوريد مرا او را فرود آوردند آمد و نزد امير المؤمنين بايستاد و گفت انت نبى مرسل فرمود نه گفت فملك مقرب پس فرشتهء مقربى گفت نه چنين است\r\nو لكن وصى رسول اللَّه محمد بن عبد اللَّه ( ص ) خاتم النبيين\r\nو ليكن وصى خاتم پيغمبرانم محمد بن عبد اللَّه راهب گفت دست بيار تا ايمان آورم پس دست را بر دست امير المؤمنين نهاد و گفت اشهد ان لا إله الا اللَّه\r\n","description":"","footnote":"","page_name":" 67 ","page_number":67},
  {"content":"\r\nو ان محمدا رسول اللَّه و انك وصى رسول اللَّه و احق الناس من بعده پس امير المؤمنين على ( ع ) عهود و شرايط اسلام از او فرا گرفت و گفت ترا چه چيز بر دين اسلام داشت بعد از آنكه مدت مديد بر خلاف ملت اسلام بودى گفت يا امير المؤمنين بناى اين دير براى آن كرده‌اند كه در كتب سالفه مذكور شده و علماى ما خبر داده‌اند از اينكه در اين حوالى چشمه ايست و سنگى عظيم بر بالاى آن و هيچكس راه به آن نبردى مگر پيغمبرى يا وصى پيغمبرى و مردم بسيار باميد اين در اين دير من نشسته اند و اين كرامت نيافته‌اند كه من يافتم پس چون اين آيه بر دست تو پيدا شد دانستم كه آن وصى تويى بر دست تو ايمان آوردم و بولاية تو معترف شدم امير المؤمنين ( ع ) بگريست چنان كه محاسن مباركش ترشد از آب چشم و گفت\r\nالحمد للَّه الذى لم اكن عنده منسيا الحمد للَّه الذى ذكرنى فى كتبه\r\nسپاس آن خدايى را كه مرا فراموش نكرد و در كتب اوايل خود ياد كرده و اهل اسلام چون اين را شنيدند همه شاد شدند راهب با امير المؤمنين ( ع ) بشام رفت و نزد وى مجاهده ميكرد با اهل خلاف تا آنكه شهيد شد و آن حضرت بر او نماز گذارد و هر وقت كه ياد او كردى بر او ترحم كردى و آمرزش طلبيدى آورده‌اند كه چون از پاى دير روانه شدند و پارهء راه برفتند فرمودند كه كيست در ميان شما كه راه به آن چشمه برد گفتند ما همه ميدانيم و راه مىبريم چه اين دير علامة آنست فرمود برويد و بجوئيد برفتند چندان كه گشتند نيافتند پس فرمود اين چشمه ظاهر نگردد تا بظهور قيام قيامت القصه چون شعيب صفت امانت و قوت او كه خرق عادتست و موجب اعجاز از صفورا بشنيد و برشان و مرتبه و حالات وى مطلع شد و از كلام صفورا رغبت بنكاح موسى يافت و رشتهء محبت او با موسى اشتداد يافته * ( قالَ ) * گفت با او * ( إِنِّي أُرِيدُ ) * بدرستى كه من مىخواهم * ( أَنْ أُنْكِحَكَ ) * آنكه بنكاح تو در آورم * ( إِحْدَى ابْنَتَيَّ هاتَيْنِ ) * يكى از دو دختر خود را هر كدام را كه ميخواهى * ( عَلى أَنْ تَأْجُرَنِي ) * بر صداق آنكه اجاره دهى نفس خود را به من تا اجير من باشى * ( ثَمانِيَ حِجَجٍ ) * هشت سال و در عين المعانى آورده كه در شرايع متقدمه مهر دختران مر پدران را بوده و در شريعت ما منسوخ شده به آيهء وَآتُوا النِّساءَ صَدُقاتِهِنَّ نِحْلَةً و ميتواند بود كه بطريق وكالت از جانب دختر خود اين را گفته باشد و اغنام از دختر بوده باشد و گفته‌اند معنى آنست كه مزد آنكه تزويج ميكنم دختر خود را به تو بر صداق معين آنست كه هشت سال شبانى من كنى و يا اينكه مزد و پاداش دهى مرا شبانى هشت سال و بنا بر اين ثمانى حجج مفعول به است باضمار مضاف اى رعية ثماني حجج حاصل كه اين از شروط نكاح باشد نه صداق و يا از باب جعاله و اول اصح و اوضحست\r\n","description":"","footnote":"","page_name":" 68 ","page_number":68},
  {"content":"\r\nبه ظاهر آيه و محتمل است كه يافته باشد كه چون موسى قادر نيست بر صداق او را اجير خود كرده باشد تا حق الاجاره را بعوض صداق بوى دهد * ( فَإِنْ أَتْمَمْتَ ) * پس اگر تمام كردى * ( عَشْراً ) * ده سال را * ( فَمِنْ عِنْدِكَ ) * پس نزد تست يعنى بطريق تفضل و كرم كارى كرده باشى نه آنكه آن دو سال زياده بر هشت سال بر تو واجب و لازم بوده باشد و چون مراد استدعاى عقد است نه نفسى عقد پس لازم نيايد عدم تعيين منكوحه و مع ذلك اختلاف شرايع ممكنست * ( وَما أُرِيدُ ) * و نميخواهم * ( أَنْ أَشُقَّ عَلَيْكَ ) * آنكه مشقت و رنج نهم بر تو بالزام اتمام ده سال كه بواسطهء فرط محنت در آن كار راسخ نباشى و متردد شوى و گاهى تجويز شق غير اطاعت كنى و گاهى تجويز شق اطاعت و يا بمناقشه در مراعات اوقات و استيفاء اعمال يعنى ترا كارى ميفرمايم كه بر تو آسان باشد و در رنج نيفتى * ( سَتَجِدُنِي ) * زود باشد كه بيابى مرا * ( إِنْ شاءَ اللَّه ) * اگر خدا خواهد تبقيت من با تو با دختران كند * ( مِنَ الصَّالِحِينَ ) * از ستودگان و شايسته گان در حسن معامله و وفاء بعهد الزام آداب صحبت * ( قالَ ذلِكَ ) * گفت موسى كه اين عهد * ( بَيْنِي وَبَيْنَكَ ) * ميان من و تو قايمست كه هيچ خلاف نكنيم يعنى آنچه شرط كردى براى من از تزويج احديهما بر تو است يعنى و آنچه شرط كردهء بر من براى تو است * ( أَيَّمَا الأَجَلَيْنِ ) * هر كدام از ايندو مدت كه هشت و ده است * ( قَضَيْتُ ) * بگذارم و بپايان رسانم * ( فَلا عُدْوانَ عَلَيَّ ) * پس تعدى و افزونى جستن نيست ترا يعنى بر من هم چنان كه زياده از ده سال بر من مطالبه نخواهى كرد زياده از هشت نيز طلب نكنى مراد به اين تقرير امر خيار است يعنى خيار ثابت و مستقر است و اجلين بر طريق سويه كلام كه به آن باشد و يا اين بدون تفاوت در قضاى آن و گويند معنى آنست كه هر كدام از اجلين كه باتمام رسانم متعدى نباشم به ترك زياده بر آن كقولك لا اثم على و اين كلام ابلغ است در اثبات خيره و تساوى اجلين در قضا از آنكه گفته شود كه ان قضيت الاقصر فلا عدوان على * ( وَاللَّه عَلى ما نَقُولُ وَكِيلٌ ) * و خداى بر آنچه مىگوييم و شرط ميكنيم گواهست و يا بر آنچه\r\nگفت و شنود ميرود كار ساز ما است يعنى كار خود را بوى ميسپاريم تا بتوفيق خدا از عهدهء اين عهد بيرون آئيم وكيل كيست كه امر او را واگذاشته شود و اما چون استعمال ميكنند در موضع شاهد و مهيمن و مغيث آن را بعلى تعديه ميكنند حسين ابن سعيد از صفوان روايت كرده كه او گفت از ابى عبد اللَّه ( ع ) پرسيدند كه كدام از آن دو دختر بودند كه گفت ان ابى يدعوك فرمود آن دخترى كه موسى به آن متزوج شد گفتند موسى از اين اجلين كدام را باتمام رسانيد\r\n","description":"","footnote":"","page_name":" 69 ","page_number":69},
  {"content":"\r\nفرمود\r\nاوفاها و ابعدهما عشر سنين\r\nاجل تمامتر را كه ده سال بود ديگر سؤال كردند كه موسى قبل از مضى مدت دخل فرمود بزن خود يا بعد از انقضاء اجل بود فرمود قبل از انقضاء گفتند كه جايز است كه مرد متزوج شود بزن و دخل كند قبل از وفا كردن به شرط نكاح كه آن در اينمقام اتمام هشت سال يا ده سالست كه مدت اجاره است براى پدر زن خود شعيب فرمود موسى بعلم نبوت ميدانست كه به شرط معهود وفا كند گفتند چگونه فرمود كه ميدانست باقى ميماند تا وفا كند واحدى از ابن عباس روايت كرده كه از پيغمبر ( ص ) پرسيدند كه كدام از اجلين را موسى تمام گردانيد فرمود\r\nخيرهما و ابرهما\r\nنيكوتر آن را كه آن ده سالست گفتند بكدام از آن دو دختر متزوج شد فرمود كه\r\nصغراهما\r\nو همين دختر بود كه پدر او را بطلب وى فرستاده بود و قول اشهر و اكثر آنست كه دختر بزرگتر كه صفورا است چنان كه گذشت و سعيد بن جبير روايت كرده كه يهودى در كوفه از من پرسيد كه موسى از اين دو اجل كدام را بسر برد و من بتهيهء سفر حج مشغول بودم گفتم نميدانم به مكه خواهم رفت و از خير امت عبد اللَّه عباس ميپرسم چون نزد وى رفتم از وى پرسيدم گفت ( اكثرهما و اطيبهما ) بيشتر و نيكوتر آن را چون بعراق آمدم و يهود را به آن اخبار كردم گفت ( صدقت و الذى انزل التورية على موسى ) راست گفتى به حق آن كسى كه بر موسى تورية فرستاد القصه شعيب صفورا را بوى عقد بست و موسى قبول مشروط با صداق مذكور نمود و با شعيب گفت چون مرا بشبانى نصب كردهء عصائى به من ده تا گوسفندان را به آن برانم و سباع را از ايشان دفع نمايم شعيب دختر را گفت برو و در فلان خانه چند عصا هست يكى را بيار و بموسى ده دختر برفت و عصائى برداشت و بياورد شعيب آن را بديد گفت اين عصا را بگذار و ديگرى بياور دختر عصا را باز پس برد و خواست تا ديگرى برگيرد همان عصا بدست او آمده بياورد شعيب گفت اين همانست و سه بار اينصورة به اين طريق واقع شد در نوبت سيم دختر گفت به خدا سوگند كه من قصد اين را برنميگيرم اما هر نوبت كه ميخواهم عصاى ديگر بر گيرم اينعصا بدست من ميآيد شعيب گرفت آن را بموسى داد چون موسى بشبانى رفت شعيب پشيمان شد از دادن آن عصا و گفت اين عصا روزى مردى بوديعت به من داده جايز نباشد كه به كسى بخشم سدى گفته كه اين صورت چنان بوده كه روزى فرشتهء به صورت مردى برآمد و آن عصا را نزد شعيب نهاد و برفت پس شعيب برخاست و از عقب موسى روان شد تا عصا را از او بستاند موسى گفت اى شعيب اين عصا لايق منست و مناسب حال من و خاطر من بسى تعلق به او گرفته با خود قرار نميتوانم داد كه رد كنم پس هر دو اتفاق كردند كه اول كسى كه بديد آيد او را حكم سازيم تا آنچه وى به آن قرار دهد عمل نمائيم حقتعالى فرشتهء را بر صورت مردى فرستاد چون او را بديدند گفتند\r\n","description":"","footnote":"","page_name":" 70 ","page_number":70},
  {"content":"\r\nميان ما حكم باش و صورت حال به او گفتند وى گفت حكم من آنست كه عصا بآنكس اوليتر است كه آن را از زمين بردارد پس عصا را از ايشان بستند و بر زمين نهاد و بايشان گفت برداريد شعيب هر چند خواست كه بردارد نتوانست موسى آن را از زمين برداشت و بر دوش نهاد حكم حكم كرد كه اين مدترا است پس موسى برفت و اين عصا با او بماند عكرمه روايت كند كه آن عصاى آدم بود كه از بهشت همراه خود بيرون آورده بود چون وفات كرد . جبرئيل آن را بر گرفت و حفظ آن ميكرد تا روزى كه موسى از شعيب طلب عصائى كرد جبرئيل آن عصا را بشعيب داد و گفت اين عصا را بموسى ده او صالح از عبد اللَّه عباس روايت كرده كه شعيب را خانهء بود كه هيچكس در آنجا نرفتى مگر وى و دخترى كه زن موسى شد و در آن خانه سيزده عصا بود و او را يازده پسر بود هر كس كه بالغ شدى گفتى برو و عصائى از آن بردار او برفتى كه يكى از آن را بردارد آتشى بيامدى و آن پسر را بسوختى تا جمله هلاكشدند چون دختر را گفت برو و عصا بياور او برفت و عصاى نيكوتر بياورد و هيچ آفتى بوى نرسيد گفت اى دختر بشارت باد تو را كه شوهر تو پيغمبر خواهد شد و او را در اين عصا امرى عظيم رخ نمايد كه مشهور عالم شود و بجهة آن بسى مردم در دايرهء اسلام درآيند و در كشاف آورده كه نزد شعيب عصاهاى انبيا جمع شده بود در شب موسى را گفت در اينخانه رو و يكى از آن عصاها را بردار موسى در اندرون خانه آمد و عصائيرا كه آدم از بهشت همراه خود بيرون آورده بود و بميراث از انبيا بشعيب رسيده بود برداشت چون شعيب مكفوف بود او را بدست مس كرد دانست كه عصاى آدمست گفت اين را بنه و ديگرى را بردار موسى هفت نوبة به آن خانه آمد همين عصا\r\nبه دستش آمد شعيب دانست كه وى شايستهء آنست آن را به او تفويض نمود و چون عصا را بموسى داد گفت اى موسى چون بمفرق الطريقين برسى دو راه بديد آيد بر دست چپ برو اگر چه بدست راست گياه بيشتر باشد چه در آن مرغزار اژدهايى عظيم هست كه مرد را با چهار پا فرو ميبرد موسى چون به آنجا رسيد گوسفندان ميل بجانب راست كردند و ميدويدند هر چند موسى خواست كه باز گرداند نتوانست پس بالضروره بر اثر ايشان برفت مرغزارى ديد كه در او گياه بسيار رسته گوسفندان بچرا مشغول شدند و موسى بجهة آنكه تعب بسيار بوى رسيده بود همانجا بخفت و عصا بر زمين فرو برد اژدها بيامد و آهنگ گوسفندان كرد عصا جانورى گشت و با او برآويخت و او را بكشت موسى ( ع ) از خواب برخواست عصا خون آلوده بود و اژدها كشته شده شادمان شد و بيامد و شعيب را خبر داد شعيب دختر خود را گفت كه شوهر تو پيغمبرى خواهد بود كه او را در اين عصا شانى عظيم باشد و چون شعيب دانست كه موسى مرتبهء عظيم دارد نزد حقتعالى و بركت و يمن قدم و حسن رعاية او در گوسفندان بديد خواست كه با وى احسان نمايد گفت اى موسى\r\n","description":"","footnote":"","page_name":" 71 ","page_number":71},
  {"content":"\r\nهر بچهء كه امسال از گوسفندان ابلق بوجود آمد يعنى سيه سفيد به تو عطا كردم حقتعالى وحى كرد بموسى در خواب كه اين عصا بر آن آبى زن كه گوسفندان از آن ميخورند موسى عصا بر آب زد و گوسفندان از آن آب بخوردند آن سال نتايجى كه از ايشان حاصل شد همه ابلق بودند شعيب چون ديد كه همه نتايج گوسفندان آن سال ابلق بوجود آمدند دانست كه اين روزئيست كه حقتعالى بوى داده همه را بوى تفويض نمود و در روايتى ديگر از يحيى ابن سلام مرويست كه شعيب گفت هر سخلهء كه بلون مادر خود نباشد آن را به تو دادم پس موسى بطريق الهام در خواب عصا را بر آب زد و گوسفندان آن را آشاميدند همه اولاد ايشان بر خلاف شكل امهات خود بوجود آمدند شعيب همه را تسليم موسى فرمود از كلبى مرويست كه عصاى وى از درخت عوسجى بود كه در طور با موسى سخن گفت عبد اللَّه ابن سنان روايت كرده كه\r\nسمعت ابا عبد اللَّه يقول كانت عصا موسى قضيب آس من الجنة انت بها جبرئيل لما توجه تلقاء مدين\r\nيعنى من از ابو عبد اللَّه ( ع ) شنيدم كه فرمود عصاى موسى ( ع ) شاخى بود از درخت مورد بهشت كه در وقتى كه موسى متوجه مدين شد جبرئيل آن را بوى داد و به جهت اين علامات خارقه عادت از آن بظهور ميرسيد و در تفسير مجمع البيان آورده كه\r\nقال رسول اللَّه ( ص ) تعصوا فانها من سنن المرسلين\r\nعصا را بدست گيريد كه از سنت پيغمبرانست كه مرسل بودند و امير المؤمنين ( ع ) فرمود كه\r\nقال رسول اللَّه ( ص ) من خرج فى سفره و معه عصا من لون مرو تلا هذه الاية وَلَمَّا تَوَجَّه تِلْقاءَ مَدْيَنَ ) * الى قوله * ( وَاللَّه عَلى ما نَقُولُ وَكِيلٌ ) * آمنه اللَّه من كل ضار و من كل لص عاد و من كل ذات حمة حتى يرجع الى اهله و منزله و كان معه سبعة و سبعون من المعقبات يستغفرون له حتى يرجع و يضعها\r\nيعنى پيغمبر ( ص ) فرمود كه هر كه بجهة سفر از خانه بيرون رود و با او عصاى بادام تلخ باشد و در وقت توجه آيهء وَلَمَّا تَوَجَّه تِلْقاءَ مَدْيَنَ الى قوله * ( وَاللَّه عَلى ما نَقُولُ وَكِيلٌ ) * تلاوت كند حقتعالى ايمن كند او را از هر ددى ضرر رساننده و از هر دزدى تعدى نماينده و از حد در گذرنده و از هر جانورى نيش دارنده تا آنكه به منزل خود رجوع كند و با او هفتاد و هفت فرشته باشد كه پيش او را احاطه نمايند و از براى وى استغفار كنند تا آنكه به منزل معاودت نمايد و عصا را از دست بنهد القصه موسى بشبانى ايشان اشتغال نمود * ( فَلَمَّا قَضى مُوسَى الأَجَلَ ) * پس آن هنگام كه بگذارد موسى مدت خود را كه اقضى الاجلين بوده و ده سال ديگر بعد از اين نزد شعيب بسر برد و در چهل سالگى باجازهء شعيب ( ع ) متوجه مصر گشت بجهة زيارت مادر و برادر و خواهر و بروايت ابى بصير از ابى عبد اللَّه متوجه بيت المقدس شد * ( وَسارَ بِأَهْلِه ) * و بردگان خود را با مال و مواشى در شبى سرد و تاريك و بجهة خوف ملوك شام از جاده منحرف شده روى به بيابان نهاد و راه گم كرد و زنش\r\n","description":"","footnote":"","page_name":" 72 ","page_number":72},
  {"content":"\r\nرا وضع حمل رسيد و رمه از برف و باد و دمه متفرق شدند و از مقدحة آتش نميجست در كار خود حيران فرو مانده و نتوانست كه چكند و بكدام طرف روانه شود كه ناگاه * ( آنَسَ ) * بديد * ( مِنْ جانِبِ الطُّورِ ) * از طرف كوه طور * ( ناراً ) * آتشى را * ( قالَ لأَهْلِه ) * گفت مر كسان خود را كه * ( امْكُثُوا ) * درنگ كنيد در همين مكان * ( إِنِّي ) * بدرستى كه من * ( آنَسْتُ ناراً ) * ديدم آتش را * ( لَعَلِّي آتِيكُمْ ) * شايد كه بياورم از براى شما * ( مِنْها بِخَبَرٍ ) * از آن آتش خبرى يعنى از نزد كسانى كه بر سر آتش باشند خبرى تحقيق كنم كه راه از كدام طرفست * ( أَوْ جَذْوَةٍ مِنَ النَّارِ ) * يا بيارم پارهء از آن آتش * ( لَعَلَّكُمْ تَصْطَلُونَ ) * شايد شما گرم شويد از جذوه كه آن چوب سطبر است خواه بر سر آن آتش باشد يا نه و لهذا تبيين آن نموده بقوله من النار يعنى چوبى قوى را از آن آتش روشن كنم و ببارم تا به آن گرم شويد\r\n* ( فَلَمَّا أَتاها ) * پس چون بيامد بدان آتش * ( نُودِيَ ) * ندا كرده شده يعنى ندا بموسى رسيد * ( مِنْ شاطِئِ الْوادِ الأَيْمَنِ ) * از كنارهء رودخانه كه از جانب راست موسى بود * ( فِي الْبُقْعَةِ الْمُبارَكَةِ ) * در جايى بركت داده شده اين متعلقست بشاطى يعنى ان شاطى در موضع با يمن و بركت بود يا آنكه صلهء نودى است يعنى ندا كرده شد در بقعهء مباركه و با بركت * ( مِنَ الشَّجَرَةِ ) * بدل اشتمال شاطيست زيرا كه آن شجره ثابت بود بر شاطى يعنى ندا دادند موسى را از درخت ثمره يا عوسج يا عناب * ( أَنْ يا مُوسى ) * ان تفسيريه است يعنى ندا اين بود كه اى موسى * ( إِنِّي أَنَا اللَّه ) * بدرستى كه منم خداى كه * ( رَبُّ الْعالَمِينَ ) * پروردگار عالميانم تكرار ضمير جهت تاكيد و مبالغه است و اين كلام اگر چه مخالف آن چيزيست كه در طه و نمل است اما طبق آنست در مقصود و همين بقعهء مباركه است كه حقتعالى بموسى امر فرمود كه فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً و بركت آن از حيثيت آنست كه معدن وحى است و رسالة و كلام و يا به جهت كثرت اشجار و ثمار و خير و نعم و اول اصحست و استماع موسى ندا و كلام را از شجره به اين وجه بود كه حقتعالى ايجاد كلام نمود در آن و آن را محل كلام گردانيد چه كلام عرض است و هر عرضى محتاجست به محلى و استماع كلام بدون واسطهء ملك اعلا منازل انبيا است و ذكر رب العالمين جهت اشعار است بر رفع توهم حلول او سبحانه در محل چه مالك و خالق همهء ممكنات مبرا و مقدس است از آنكه در جايى حلول نمايد زيرا كه نه عرض است و نه جسم آورده‌اند كه موسى بعد از استماع اين كلام در درخت نگاه كرد آتشى سفيد بيدود ديد و بدل خود فرو نگريست شعلهء آتش شوق لقاى معبود مشاهده فرمود\r\n","description":"","footnote":"","page_name":" 73 ","page_number":73},
  {"content":"\r\nاز شهود اين دو آتش نزديك بود كه شمع وجودش سوخته گردد پس از ندايان يا موسى سوختهء عشق و گداختهء شوق شد در پيش درخت بايستاد آيه دليلست بر آنكه كلام خدا محدث است و متكلم فاعل كلام نه آنكه كلام بوى قايم باشد براى آنكه حقتعالى فرمود كه موسى را از درخت ندا كردند و تا كلام بدرخت قايم نشود بيمعنى حلول موسى از وى نتواند شنيد و چون از درخت نداى انى انا اللَّه شنيد پس بنا بر تسليم اينكه كلام حقتعالى بوى قايمست لازم آيد كه شجره عين او باشد و اين باطلست و لازم آيد كه آن كلام كلام خدا بوده باشد و درخت محل آنكه حقتعالى آن را در وى ايجاد فرموده باشد و چون چنين است پس متكلم فاعل كلام بود نه آنكه كلام قايم بوى بود و آن ندا كه بموسى رسيد دو مضمون داشت يكى آنكه * ( إِنِّي أَنَا اللَّه رَبُّ الْعالَمِينَ ) * و ديگرى * ( وَأَنْ أَلْقِ عَصاكَ ) * آنكه بيفكن عصاى خود را فى الحال موسى عصا بينداخت مارى شد * ( فَلَمَّا رَآها ) * پس آن هنگام كه ديد عصا را كه بسرعت تمام * ( تَهْتَزُّ ) * حركت مىكند * ( كَأَنَّها جَانٌّ ) * گويا آن ماريست بسرعت حركت كننده كه در عرف آن را تير مار گويند و يا آنكه در جثه ثعبان بود و در سرعت حركات و شدت اهتزاز مانند جان * ( وَلَّى ) * برگشت موسى * ( مُدْبِراً ) * در حالتى كه پشت گرداننده بود و هزيمت كننده از خوف * ( وَلَمْ يُعَقِّبْ ) * و باز نگشت به آن وادى بلكه از غايت دهشت روى بجانبى نهاد كه آمده بودند رسيد كه * ( يا مُوسى أَقْبِلْ ) * اى موسى پيش آى * ( وَلا تَخَفْ ) * و مترس از اين حيه * ( إِنَّكَ ) * بدرستى كه تو * ( مِنَ الآمِنِينَ ) * از امان يافته گانى از جميع مخارف چه پيغمبران مرسل را خوفى و هراسى نيست كما قال لا يَخافُ لَدَيَّ الْمُرْسَلُونَ بدانكه در انقلاب عصا بحيه دلالت است به آنكه جواهر متماثلند و از جنس واحد زيرا كه هيچ حال بعد از حال خشب به حال حيوان نيست و آنچه جارى مجراى آنست از جمادات پس هر گاه ممكن باشد قلب خشب به حال حيوان پس البته صحيح خواهد بود قلب ابيض به حالت اسود القصه چون موسى بخطاب اقبل و لا تخف سر افراز گشت اطمينان تام يافته باز آمد و بجرئت تمام دست بدهن مار كرده آن را پيش خود كشيد همان عصا شد و باز ندا رسيد * ( اسْلُكْ يَدَكَ ) * در آر دست خود را * ( فِي جَيْبِكَ ) * در گريبان خود * ( تَخْرُجْ بَيْضاءَ ) * تا بيرون آيد سفيد درخشنده * ( مِنْ غَيْرِ سُوءٍ ) * از غير بدى و عيبى\r\nو علتى مراد آن است كه سفيدى آن مكروه و متنفر نباشد چون بياض برص * ( وَاضْمُمْ إِلَيْكَ ) * و جمع كن بسوى خود * ( جَناحَكَ ) * بال خود را * ( مِنَ الرَّهْبِ ) * از جهت ترس كه به تو\r\n","description":"","footnote":"","page_name":" 74 ","page_number":74},
  {"content":"\r\nرسيده از مشاهدهء حيه يعنى دستهاى خود را كه گسترده بودى و منبسط ساخته جهت ترسيدن از حيه همچه خائف فزع آن را جمع كن به اين وجه كه ادخال يمين كن در تحت عضد يسرى يا به عكس و يا بادخال آن در گريبان تا تسكين يا بى و خوف از دلت زايل گردد و ابن عباس و مجاهد فرموده‌اند كه دست خود را بر آينه گذار تا زايل گردد آنچه به تو رسيده از خوف و ترس نزد معاينهء حيه و بعضى گويند معنى آنست كه چون دست سفيد و درخشان از گريبان بيرون آرى نترسى ديگر باره دست در زير بغل آور تا چنان شود كه بود و خوف زايل گردد و گاه هست ذكر مفرد مىكند و مراد به آن تثنيه مىباشد كقوله ( يداك يد احديها الجود كله و راحتك الاخرى طعان تغامره ) كه مراد به آن بدان است بدليل احديهما پس بنا بر اين ميتواند بود كه مراد بافراد جناح تثنيه باشد يعنى هر دو بال خود بجانب خود ضم كن و در كشاف آورده كه معنى * ( وَاضْمُمْ إِلَيْكَ جَناحَكَ مِنَ الرَّهْبِ ) * بر دو وجه است يكى آنكه چون حقتعالى عصا را بحيه منقلب ساخت موسى عليه السّلام فزع و اضطراب كرد و آن حيه را بدست خود دفع ميكرد و از آن اتقا ميكرد هم چنان كه كسى از شيئى خايفست آن را بدست خود دفع مىكند حقتعالى به او گفت كه اتقاء حيه بيد موجب غضاضة و نقيصه است نزد اعدا پس چون كه آن را انداختى و بحيه منقلب گشت دست خود را در تحت عضد خود را در آر بجاى اتقاى تو از حيه تا دو امر بر تو حاصل شود يكى اجتناب از چيزى كه موجب غضاضة است و ديگرى اظهار معجزهء ديگر و مراد بجناح يد است زيرا كه يدين بمنزلهء جناحين است از طاير دوم آنكه اين كنايتست از خم تحلد و ثبات و ضبط نفس و تشدد آن نزد انقلاب عصا بحيه مستعار از حال طاير كه نزد خوف نشر جناحين مىكند و در وقت اطمينان و امنيت ضم آنها مىكند به خود از اصمعى روايت كرده كه گفت اعرابى را ديدم كه بيكى ميگفت اعظمى بما رهبك گفتم رهب چيست گفت آستين و اين لغة حمير است پس معنى اين باشد كه اى موسى دست از آستين خود بجانب خود ضم كن و اين وجهى ضعيف است چه با وجود عدم فصاحت موسى عليه السّلام در آن شب جبهء بىآستين پوشيده بود و از ابو على نقل كرده‌اند كه گفت مراد به اين عزم موسى است بر فعل مامور و حث او بر جد و جهد در آن تا خوف او مانع او نشود از القاى عصا و اخراج يد و نظير اينست كه اشدد حيازيمك للموت فان الموت لاقيكا كه مراد به آن شد و ربط نيست بلكه تاهبست براى موت و مستعد و مهيا شدن براى لقاى آن تا از لقاى آن نترسد و از وقوع آن انديشه نكند و در مواضع متعدده ذكر يد شده كه مراد به آن صاحب يد است و من ذلك قولهم لبيك و الخير بين يديك و منه قوله تعالى بِما قَدَّمَتْ يَداكَ مانند عضد كه قائم مقام جميع بدن مىشود كقوله سَنَشُدُّ عَضُدَكَ بِأَخِيكَ پس مراد آنست كه خود را نگهدار از عروض خوف و طريان\r\n","description":"","footnote":"","page_name":" 75 ","page_number":75},
  {"content":"\r\nرهب و بدانكه معنى * ( وَاضْمُمْ إِلَيْكَ جَناحَكَ ) * و قوله * ( اسْلُكْ يَدَكَ فِي جَيْبِكَ ) * بر احد تفاسير مذكوره يكيست و ليكن اختلاف در عبارتين است و تكرير معنى واحد بجهة اختلاف در غرضست چه غرض در احدهما خروج يد بيضا است و ثانى اخفاى رهب و توفيق ميان وَاضْمُمْ يَدَكَ إِلى جَناحِكَ و قوله * ( وَاضْمُمْ إِلَيْكَ جَناحَكَ ) * آنست كه در يكى جناح كه يد است مضمومست و در ديگرى مضموم اليه است چه مراد بجناح مضموم يد يمنى است و مضموم اليه يد يسرى و هر يك از يد يمنى و يسرى جناحى است * ( فَذانِكَ ) * پس اين دو يعنى عصا و يد بيضا * ( بُرْهانانِ ) * دو حجت و علامة روشناند * ( مِنْ رَبِّكَ ) * از جانب پروردگار تو برسالت تو * ( إِلى فِرْعَوْنَ ) * بسوى فرعون * ( وَمَلَائِه ) * و گروه او يعنى ترا به اين دو معجزهء باهره فرستادم بسوى ايشان و تسميهء حجت ببرهان بجهة بياض و انارت آنست\r\nماخوذ من قولهم للمرأة البيضاء برهرهه بتكرير عين و لام و دليل بر زيادتى نون قول عربست كه ابره الرجل اذا جاء بالبرهان و نظير اينست تسميهء حجت بسلطان كه از سليط ماخوذ است كه آن زينت است بجهة انارت آن و نزد بعضى برهان فعلا است من قولهم برهن الرجل بعد از آن بيان وجوب ارسال رسول بايشان فرموده بقوله * ( إِنَّهُمْ ) * بدرستى كه ايشان * ( كانُوا قَوْماً فاسِقِينَ ) * هستند گروهى رفتگان از دايرهء فرمان و سلوك نمايندگان در وادى كفر و طغيان كه اعظم عصيانست پس مستحق آنند كه رسول با معجزات تيره بجانب ايشان فرستاده شود تا حجت بر ايشان لازم گرداند و ايشان را بطريق نجات دعوت نمايد * ( قالَ رَبِّ ) * گفت موسى كه اى پروردگار من * ( إِنِّي قَتَلْتُ ) * بدرستى كه من كشته‌ام * ( مِنْهُمْ نَفْساً ) * از قبطيان كسى را * ( فَأَخافُ ) * پس ميترسم * ( أَنْ يَقْتُلُونِ ) * آنكه بكشند مرا بقصاص آن قبطى * ( وَأَخِي هارُونُ ) * و برادر من هارون * ( هُوَ أَفْصَحُ مِنِّي ) * او فصيحتر است از من * ( لِساناً ) * از روى زبان آورى و سخن گذارى * ( فَأَرْسِلْه مَعِي ) * پس بفرست او را با من * ( رِدْءاً ) * در حالتى كه يار و مددكار من باشد بر تبليغ رسالت تو ردء در اصل اسم مايعان به است چون دف و قوله * ( يُصَدِّقُنِي ) * صفة آنست يعنى مقامى كه تصديق كند مرا يعنى جارى مجراى من باشد در تنفيذ و تلخيص حق و مصدق من باشد در تقرير حجت و تزييف شبهه هم چنان كه فعل رجل منطيق در معارضه است * ( إِنِّي أَخافُ ) * بدرستى كه من ميترسم * ( أَنْ يُكَذِّبُونِ ) * آنكه تكذيب كنند مرا فرعونيان و زبان من بوقت مناظره و محاجه مرا يارى ندهد و گويند مرا تصديق قوم است مر تقرير و توضيح هارون را لكن\r\n","description":"","footnote":"","page_name":" 76 ","page_number":76},
  {"content":"\r\nاسناد تصديق به او شده بطريق اسناد فعل بسبب چه وى بسبب تصديق ايشان بوده يعنى چون او افصح است از من با كافران مجادله كند و حجت بر ايشان لازم گرداند يا تصديق كنند مرا بواسطهء وى * ( قالَ ) * گفت حقتعالى * ( سَنَشُدُّ عَضُدَكَ ) * زود باشد كه سخت كنيم بازوى ترا يعنى بيفزائيم قوت ترا * ( بِأَخِيكَ ) * به برادر تو تعبير قوت بيد و شدان بعضد جهت آنست كه كمال قوت شخص به جهت شدت يد اوست بر مزاوله امور مراد آنست كه او را ناصر و معاون تو گردانيم در نبوت و اظهار دعوت * ( وَنَجْعَلُ لَكُما ) * و بدهيم شما را * ( سُلْطاناً ) * تسلطى و غلبيتى بر ادعاى باظهار معجزات و حجج بينات * ( فَلا يَصِلُونَ ) * پس نرسند ايشان * ( إِلَيْكُما ) * بسوى ضرر رسانيدن شما باستيلاى يا حجاج يعنى بر شما مستولى نشوند و دست تغليب ايشان بشما نرسد و قوله * ( بِآياتِنا ) * متعلق است بفعل محذوف اى اذهبا بآياتنا يعنى برويد هر دو با دلايل قدرت ما يا بسبب آيات ما و يا متعلقست به نجعل يعنى مسلط گردانيم شما را بر ايشان بآيات خود و يا بمعنى لا يصلون ان يمنون منكما بآياتنا يعنى ممتنع شوند از ضرر رسانيدن بشما بجهة آيات قاهره ما يا قسم است و جواب آن لا يصلون يعنى سوگند بآيات بينهء ما كه ايشان را دستى بر شما نباشد و يا بيان غالبون است در قول حقتعالى كه * ( أَنْتُما وَمَنِ اتَّبَعَكُمَا الْغالِبُونَ ) * يعنى شما و هر كه پيروى كند شما را غلبه كنندگانيد بر ايشان كه مغلوب كنند شما را زيرا كه آيات ما غالبست و امداد و اعانت ما اولياى خود را متواتر و متوالى و ان اللَّه الغالب و المتعالى و اين غلبه غير سلطانست چه سلطان بحجت است و غلبه بقهر مرويست از جعفر ( ع ) كه چون موسى از طور مراجعت فرمود و نزد زوجهء خود آمد زن او را گفت از كجا مىآيى موسى جواب داد كه\r\nمن عند رب تلك النار\r\nاز نزد خداوندگار و آفريدگار اين آتش پس متوجه فرعون شد و به خدا سوگند كه گوييا ميبينم موسى را كه طويل الباعست يعنى دراز دست و خداوند موسى بسيار و بر اوجبه ايست از صوف و عصا در كف و ميان بسته و نعلين از جلد حمار در پاشراك آن از ليف خرما پس چون بدرخانهء فرعون رسيد و اظهار دعوت كرد بفرعون رسانيدند كه جوانى بر در است و دعوى مىكند كه رسول پروردگار عالميانم فرعون بجماعتى كه موكل بودند بر اسد و سبع امر كرد كه چند شير را در زنجير كشيده حاضر كنيد و داب او اين بود كه اگر بر مردى غضب كردى او را نزد شير انداختى تا وى را هلاك كردى پس باحتضار موسى مثال داد موسى را از هفت در گذرانيده نزد فرعون آوردند شيران چون آن را بديدند نزد وى آمدند و دم جنبانيدن آغاز كردند و تملق نمودند و سر را بر پاى او ماليدند فرعون مر جلساى خود را گفت من\r\n","description":"","footnote":"","page_name":" 77 ","page_number":77},
  {"content":"\r\nهرگز مثل اين را نديده بودم و چون موسى عليه السّلام روى بفرعون كرد او را بشناخت و گفت أَ لَمْ نُرَبِّكَ فِينا وَلِيداً الى قوله وَأَنَا مِنَ الضَّالِّينَ و بعد از آن به مردى امر كرد كه دست او را بگيرد و به كسى ديگر امر كرد كه گردنش بزن جبرئيل شمشير را از دست او گرفته هر كس كه پيش ميآمد او را ميكشت تا شش كس را بكشت فرعون چون اينحال را ديد هراسان شد و گفت دست از او بداريد پس موسى دست از زير بغل بيرون آورد مانند آفتاب روشن و درخشنده بود گفت اين معجزهء منست بر صدق دعوى خود و بعد از آن عصا را بينداخت اژدها شده ايوان او را در دهن گرفت فرعون از جاى برجست و بموسى گفت او را بگير موسى چون او را بگرفت همان عصا شد و فرمود كه اين معجزهء ديگر است * ( فَلَمَّا جاءَهُمْ مُوسى بِآياتِنا ) * پس آن هنگام كه آورد موسى بديشان آيتهاى ما را يعنى معجزهاى ما را * ( بَيِّناتٍ ) * در حالتى كه روشن و هويدا بودند * ( قالُوا ) * گفتند فرعونيان * ( ما هذا ) * نيست اين * ( إِلَّا سِحْرٌ مُفْتَرىً ) * مگر جادويى بر بافته و ساخته او كه ديگرى مثل آن نكرده و ما هرگز اين را نديده‌ايم از كسى و يا آنكه اين سحريست كه تعليم گرفته و بعد از آن بر خدا بسته و بر او افترا نموده و يا سحريست موصوف بافتراء و اصلى و حقيقتى ندارد و محض توهم است نه آنكه معجزهء خداست مانند ساير انواع سحر كه بر خلاف حقيقت است و سحره چنان مينمايند كه مطابق واقع و بر اصل و حقيقت خود است * ( وَما سَمِعْنا ) * و نشنيده‌ايم * ( بِهذا ) * مثل اين سحر يعنى اين را از كسى نشنيده‌ايم كه ديده باشد * ( فِي آبائِنَا الأَوَّلِينَ ) * در روزگار پدران نخستين ما اين سخن را بجهة اين گفته‌اند كه در روزگار ايشان و آباى ايشان ساحران بسيار بودند و يا اين دعوى نبوت را از پدران خود نشنيده‌ام كه گفته باشند كه فلان پيغمبر خدا است و خدا او را فرستاده ببندگان خود و اين قول را با وجود اشتهار قصهء نوح و صالح و غير ايشان از پيغمبرانى كه دعوى توحيد و اخلاص ميكردند به جهت آن گفتند كه فترت در ميان ايشان واقع شده بود و طول زمان و عهد بعد در ميان ايشان درآمده و يا به جهت عدم تصديق بايشان و بنا بر اين معنى آنست كه نشنيديم از پدران خود كه تصديق رسل كرده باشند در آنچه آورده باشند * ( وَقالَ مُوسى ) * و گفت موسى * ( رَبِّي أَعْلَمُ ) * پروردگار من داناتر است * ( بِمَنْ جاءَ بِالْهُدى ) * به كسى كه آمده به راه نمودن از انبيا * ( مِنْ عِنْدِه ) * از نزديك او يعنى ميداند كه من محقم و آيات داله بر هدايت از نزد او آورده‌ام و شما ميطلبيد كه تكذيب آن ميكنيد و وجه عطف آنست كه مزد حكاية قولين است تا ناظر بينهما\r\n","description":"","footnote":"","page_name":" 78 ","page_number":78},
  {"content":"\r\nموازنه كند و صحيح آن را از فساد امتياز نمايد و بعد از آن فرمود كه * ( وَمَنْ تَكُونُ لَه عاقِبَةُ الدَّارِ ) * و دانا است پروردگار من به كسى كه باشد مر او را سرانجام پسنديده و در اين سراى دنيا يعنى ختم با ايمان و يا در آخرت باشد يعنى نجات از نيران و دخول در جنان و يا مراد بدار دنيا است كه عاقبت اصليهء آن جنت است چه خلق دنيا بجهة آنست كه تا مجاز آخرت باشد يعنى محل\r\nگذشتن بآخرت و مقصود بالذات از هر دو ثوابست و عقاب بالعرض اينكلام مثل آنست كه شخصى بر سبيل مظاهره گويد كه اللَّه اعلم بالمحق منا و المبطل و حجتى ظاهره * ( إِنَّه ) * بتحقيق كه شان و كار آنست كه به هيچ وجه * ( لا يُفْلِحُ الظَّالِمُونَ ) * فيروز نشوند ستم كاران و از حق بباطل ميل كنندگان بهدى و حسن عاقبة در دنيا و عقبى يعنى كسانى كه نميگروند بوحدانية پروردگار خود و نافرمانى او ميكنند هرگز بشرف خير دارين فايز نشوند * ( وَقالَ فِرْعَوْنُ ) * و گفت فرعون * ( يا أَيُّهَا الْمَلأُ ) * اى گروه اشراف و اكابر * ( ما عَلِمْتُ ) * ندانسته‌ام من * ( لَكُمْ ) * مر شما را * ( مِنْ إِله ) * هيچ خدايى كه او را پرستند و تعظيم كنند * ( غَيْرِي ) * جز من فرعون نفى علم خود كرد بالهى كه غير او باشد نه نفى وجود او زيرا كه چيزى كه مقتضى جزم بعدم او باشد نداشت و لهذا امر كرد ببناء صرح تا بر آن صعود نموده بر حال او مطلع شود پس حاصل معنى آنست كه من علم ندارم بخداى ديگر كه غير از من باشد و موسى ميگويد كه خداى ديگر هست كه آفريدگار آسمان است * ( فَأَوْقِدْ لِي ) * پس بر فروز آتشى را از براى من * ( يا هامانُ عَلَى الطِّينِ ) * اى هامان بر گل تا پخته شود و در بنا او را استحكامى بود آورده‌اند كه اول كسى كه بخشت پختن امر نمود فرعون بود و لهذا در موضع اطبخ لى الاجر امر كرد وزير خود را بايقاد نار بر طين كه متضمن تعليم صنعة است يا آن چيزى كه در او است از تعظيم و تجبر كه آن ندا كردن او بود وى را باسم او بكلمهء يا در وسط كلام و بعد از آن گفت * ( فَاجْعَلْ لِي ) * پس بنا كن براى من * ( صَرْحاً ) * كوشكى بلند كه مر او را نردبان باشد تا بر سطح آن روم * ( لَعَلِّي أَطَّلِعُ ) * شايد ديده ور شوم * ( إِلى إِله مُوسى ) * بسوى خداى موسى يعنى بر او مطلع گردم و از او معلوم نمايم كه موسى از دعوى نبوت و ادعاء إله غير من صادقست يا كاذب * ( وَإِنِّي ) * و بدرستى كه من * ( لأَظُنُّه ) * گمان ميبرم موسى را * ( مِنَ الْكاذِبِينَ ) * از دروغ گويان فرعون تصور كرده بود كه حقتعالى جسم و جسمانيت و بر آسمان مكانى دارد و ترقى بسوى او ممكنست و بدين معنى دانا نشده بود شعر كه مكان آفرين مكان چكند\r\n","description":"","footnote":"","page_name":" 79 ","page_number":79},
  {"content":"\r\nآسمان كو بر آسمان چكند نه مكان ره برد بر او نه زمان نه بيان ز او خبر دهد نه عيان و يا آنكه فرعون بر طريق تلبيس و ابهام بر عوام گفته باشد كه آن كسى كه موسى مردمان را بپرستش او ميخواند جارى مجراى منست در احتياج به مكان در كشاف و زاد المسير آورده كه هامان پنجاه هزار بنا جمع كرد و راى مزدوران بطبخ اجر و پختن گچ و آهك و تراشيدن چوب و گذرانيدن مسمار بر آن و رفع بنا امر كرد و بناى محكم و رفيع برآورد كه هيچ كس پيش از آن بدان طريق صرحى نساخته بود و چنان بناى بلند بساخت كه عقل نتوانست كمند فكر فكندن بگوشهء بامش چون بنا باتمام رسيد فرعون به بالاى آن برآمد و در خيال او آن بود كه بفلك نزديك رسيده باشد چون در نگريست آسمان را بر بالاى صرح هم چنان ديد كه از روى زمين ميديد منفعل گشته بفرمود تا تير به طرف آسمان انداختند آن تير خون آلود باز گرديد به جهت امتحان و فتنهء او فرعون گفت بكشتم خداى موسى را حقتعالى جبرئيل را نزد غروب آفتاب فرستاد تا پر خويش را بر آن صرح زد و سه پاره ساخت و يك قطعه بلشگرگاه فرعون فرود آورد و هزار هزار قبطى كشته گشت و قطعه ديگر در دريا افتاد و پارهء ديگر در جانب مغرب رفت و هيچكس از استادان و مزدوران زنده نماند و فرعون با وجود اين حال متنبه نشد و غرور او روى بازدياد نهاد و دال بر فرط جهل و شدت عناوت او و قوم او بود كه بناى قصر كردند تا به آسمان رود و ميتواند بود كه چون يافته باشد كه قوم او اغناى مردمانند و اشبه ايشان ببهايم در خلو فطن و عقل و فهم تلبيس اين امر كرده باشد در نظر ايشان و ايشان تصويب او نموده و بنا بر صحت اينكه تير ملطخ به خون به او معاودت نمود به جهت تهكم او سبحانه بوده بفعل او هم چنان كه تهكم فرموده در مواضع متعدده\r\nاز كتاب خود و مىتواند بود كه مراد بنفى علم او الهى غير از او در گفتار ما علمت لكم من إله غيرى نفى وجود او بوده باشد و معنى اينكه ما لكم من إله غيرى كما قال اللَّه تعالى قُلْ أَ تُنَبِّئُونَ اللَّه بِما لا يَعْلَمُ فِي السَّماواتِ وَلا فِي الأَرْضِ كه بمعنى ما ليس فى السموات و الارض است پس نفى علم به جهت نفى وجود معلوم باشد و تعبير آن از انتفاى وجود بانتفاى علم بوجود آن و بنا بر اين ممكنست تفسير ظن بيقين در قول او كه و لا ظنه و بناى صرح مناقض ادعاى علم و يقين او بوده باشد در تكذيب و اين مناقضه بر قوم مخفى مانده باشد به جهت غباوت و بلاهت ايشان و يا آنكه مخفى نبوده باشد اما به جهت فرط شكيمت و سوط و سيف او انديشه كرده اظهار آن نكرده باشد و در انوار گفته كه محتملست كه مراد فرعون بقول مذكور اين بوده باشد كه هامان براى او بناى رصدى كند كه از آن مترصد شود باوضاع كواكب و به بيند كه در آن چيزى هست كه دلالت كند بر بعث رسول و تبديل دولتى القصه فرعون با وجود مشاهدهء علامت قدرت و معجزات بينه متعظ نشد * ( وَاسْتَكْبَرَ ) * و گردن كشى كرد * ( هُوَ وَجُنُودُه ) * او و لشگريان او * ( فِي الأَرْضِ ) * در زمين مصر * ( بِغَيْرِ الْحَقِّ ) * بنا حق و بى\r\n","description":"","footnote":"","page_name":" 80 ","page_number":80},
  {"content":"\r\nاستحقاق و تعظيم و ترفع نمودند در آن بباطل و عدم قبول حق كه آن اتباع موسى عليه السّلام بود * ( وَظَنُّوا ) * و گمان بردند * ( أَنَّهُمْ ) * آنكه ايشان * ( إِلَيْنا ) * بسوى مكافات و مجازات ما * ( لا يُرْجَعُونَ ) * باز گرديده نخواهند شد يعنى منكر بعث و نشور شدند و شك كردند در آن\r\n* ( فَأَخَذْناه ) * پس گرفتيم او را * ( وَجُنُودَه ) * و سپاه او را * ( فَنَبَذْناهُمْ ) * پس در افكنديم ايشان را * ( فِي الْيَمِّ ) * در درياى نيل يا طبريه كه بحريست در راه مصر و قتاده گويد كه نام آن اسافست تا همه در آن غرق شدند هم چنان كه بيان آن بر وجه مشروح مذكور شد در مواضع متعدده اينكلام متضمن فخامت و تنظيم شان اخذ است و استحقار ماخوذين كانه او سبحانه اخذ همه ايشان نموده در كف خود با وجود كثرت ايشان و طرح ايشان نموده در دريا مانند كسى كه قبضهء از سنگ ريزها در كف گيرد و نظير اينست كريمهء وَما قَدَرُوا اللَّه حَقَّ قَدْرِه وَالأَرْضُ جَمِيعاً قَبْضَتُه يَوْمَ الْقِيامَةِ وَالسَّماواتُ مَطْوِيَّاتٌ بِيَمِينِه و اين قبيل تصويرات و تمثيلات است مر اقتدار او سبحانه را و اظهار اينكه جميع مقدرات با آنكه عظيم و جليل باشد مستصغر است در جنب قدرت او * ( فَانْظُرْ ) * پس بنگر اى محمد صلَّى اللَّه عليه و آله * ( كَيْفَ كانَ ) * كه چگونه بود * ( عاقِبَةُ الظَّالِمِينَ ) * سرانجام ستمكاران و از حد در گذشتگان يعنى مشركان پس قوم خود را از مثل اين وقايع بترسان و مراد به نظر ديده بصيرت است يعنى بديدهء دل تفكر نما و تدبر نما كه ايشان را از ديار خود اخراج كرديم و در دريا غرق ساختيم * ( وَجَعَلْناهُمْ ) * و گردانيديم ايشان را در اين جهان * ( أَئِمَّةً ) * پيشوايان ضلالت جعل بمعنى تسميه است كقوله وَجَعَلُوا الْمَلائِكَةَ الَّذِينَ هُمْ عِبادُ الرَّحْمنِ اى صموا يعنى نام نهاديم ايشان را قدوهء اهل ضلال و يا بمعنى حكم يعنى حكم كرديم كه ايشان ائمهء ضلالند و يا بمعنى دعا يعنى خوانديم ايشان را بالسنهء انبيا پيشوايان گمراهان و يا بمعنى اظهار حال يعنى ظاهر ساختيم حال ايشان را بر لسان انبيا تا آنكه شناختند كه ايشان ائمهء اهل ضلالند و يا بجهة عناد و جود منع الطاف نموديم از ايشان و ايشان را در وادى خذلان فرو گذاشتيم تا اهل ضلال بايشان گرويده آنها را ائمه و مقتدايان خود گردانيده‌اند و نميتواند بود كه جعل بر معنى حقيقى خود باشد زيرا كه مستلزم اينست كه حقتعالى ايشان را تعيين و مقدر نموده باشد كه داعى مردمان باشند بنار هم چنان كه انبيا را تعيين كرده تا داعى ايشان باشند بجنة و اين قادح عدالت او است و موجب اغراى مردمان بر معصيت ( تعالى اللَّه عن ذلك علوا كبيرا ) پس آن مؤل خواهد بود بيكى از وجوه مذكوره حاصل كه ايشان پيشوايان گمراهانند كه با ضلال و اغوا * ( يَدْعُونَ ) *\r\n","description":"","footnote":"","page_name":" 81 ","page_number":81},
  {"content":"\r\nميخوانند مردمان را * ( إِلَى النَّارِ ) * بسوى آتش يعنى بعملهايى كه موجب دخول باشد در آتش دوزخ چون كفر و معصيت * ( وَيَوْمَ الْقِيامَةِ ) * و در روز رستخيز * ( لا يُنْصَرُونَ ) * يارى داده نخواهد شد يعنى ناصرى و معاونى عذاب از ايشان باز نخواهد داشت * ( وَأَتْبَعْناهُمْ ) * و از پى درآورديم ايشان را يعنى به ايشان لاحق و متصل گردانيديم * ( فِي هذِه الدُّنْيا لَعْنَةً ) * در اين سراى لعنت را تا ملائكه و مؤمنان بر ايشان لعن ميكنند و يا دورى از رحمت را لازم حال ايشان گردانيديم * ( وَيَوْمَ الْقِيامَةِ ) * و در روز قيامت * ( هُمْ مِنَ الْمَقْبُوحِينَ ) * ايشان از زشت رويانند از عبد اللَّه عباس مرويست كه رويهاى ايشان را سياه كنند و چشمهاى ايشان را ازرق و اين اشعار دوزخيانست و يا در آن روز مطرودند از رحمت و مايوس از آن كه هرگز رايحهء رحمت و مغفرت بمشام ايشان نرسد و يا هلاك شدگان و يا رسوا شوندگان على الاختلاف الاقوال * ( وَلَقَدْ آتَيْنا ) * و بدرستى كه داديم * ( مُوسَى الْكِتابَ ) * موسى را تورية * ( مِنْ بَعْدِ ما ) * از پس آن كه * ( أَهْلَكْنَا الْقُرُونَ الأُولى ) * هلاك كرديم اهل قرنهاى نخستين را ما مصدرية است يعنى بعد از هلاك گردانيدن قرون ماضيه چون قوم نوح و هود و صالح و لوط عليه السّلام و ميتواند بود كه مراد قبطيان باشند يعنى تورية را بموسى داديم بعد از هلاك شدن فرعون و قوم او * ( بَصائِرَ ) * در حالتى كه آن كتاب حجتها و برهانهاى روشن و نورانى بود * ( لِلنَّاسِ ) * براى مردمان يعنى بنى اسرائيل كه ديده دل ايشان بحقايق آن مستبصر ميشد و بواسطهء آن حقرا از باطل امتياز ميكردند معنى مراد آنست كه ما تورية را فرستاديم تا مستبصر شوند و بوسيلهء آن در طريق نجات سلوك كنند بعد از آنكه ديدهء بصيرت ايشان اعمى بود از ادراك حق و اصلا حق را از باطل نميدانستند و مانند كوران در وادى ضلالت خبط ميكردند * ( وَهُدىً ) * و در حالتى\r\nكه راه نماينده بود به احكام شرع مر تابعان خود را * ( وَرَحْمَةً ) * و بخشايش براى مصدقان و عاملان به آن يعنى به جهت تصديق و عمل به آن ميرسيدند برحمة واسعه او سبحانه كه آن مثوبات دارين است * ( لَعَلَّهُمْ يَتَذَكَّرُونَ ) * شايد ايشان پند پذيرند يعنى بجهة آنكه ايشان بر حالتى واقع شوند كه اميدوارى بتذكر و الفاظ ايشان توان داشت و يا به جهت ارادهء آنكه متذكر شوند و بنا بر اين اراده مشيسه است بترجى و مستعار از براى آن و باسانيد معتبره از ابو سعيد خدرى مرويست كه حضرت رسالت صلَّى اللَّه عليه و آله فرموده\r\nما اهلك اللَّه قوما و لا قرنا و لا امة و لا اهل قرية به عذاب من السماء منذ\r\n","description":"","footnote":"","page_name":" 82 ","page_number":82},
  {"content":"\r\nانزل التورية على وجه الارض غير اهل قرية الذين مسخوا قردة الم تر ان اللَّه تعالى قال * ( وَلَقَدْ آتَيْنا مُوسَى الْكِتابَ مِنْ بَعْدِ ما أَهْلَكْنَا الْقُرُونَ الأُولى ) *\r\nيعنى حقتعالى هلاك نگردانيد هيچ قومى و قرنى و امتى و اهل دهى به عذاب آسمانى از آن زمانى كه انزال تورية فرمود بر روى زمين غير اهل دهى كه مسخ شدند يعنى تبديل صورت ايشان شد ببوزينگان نمىبينى كه حقتعالى ميفرمايد كه و لقد اتينا موسى الكتاب الايه بعد از آن بر سبيل تنبيه و تعجب ميفرمايد كه * ( وَما كُنْتَ ) * و نبودى تو اى محمد ( ص ) * ( بِجانِبِ الْغَرْبِيِّ ) * به طرف وادى غربى يا ناحيهء طور كه در جهة غربيست و ميقات موسى يعنى تو بر كوه طور حاضر نبودى * ( إِذْ قَضَيْنا ) * چون گذارديم * ( إِلى مُوسَى الأَمْرَ ) * بسوى موسى وحى را يعنى وقتى كه وحى كرديم به او امرى را كه اراده نموديم كه به او اعلام كنيم از رسالت و اوامر و نواهى و عهود و گويند مراد بامر وصف پيغمبر ماست و تعريف او موسى را * ( وَما كُنْتَ ) * و نبودى تو * ( مِنَ الشَّاهِدِينَ ) * از گواهان بر امر ارسال او بسوى فرعونيان و غير آن از اوامر و نواهى و يا وصف و تعريف تو به او و يا گواه نبودى بر كسانى كه در آنجا وحى بايشان آمد و آن هفتاد كس بودند كه موسى اختيار ايشان كرده بود براى ميقات مراد دلالتست بر آنكه اخبار حضرت رسالت ( ص ) از اين قصه از قبيل اخبار است از مغيباتى كه شناخته نميشود مگر بوحى و لهذا استدلال نموده از آن بقوله * ( وَلكِنَّا ) * و لكن ما وحى كرديم آن قصه را بر تو براى آنكه ما * ( أَنْشَأْنا ) * بيافريديم پس از موسى * ( قُرُوناً ) * قرنهاى مختلف گروهى بعد از گروهى * ( فَتَطاوَلَ ) * پس دراز شد * ( عَلَيْهِمُ الْعُمُرُ ) * مر ايشان را زندگانيها يعنى مدتهاى مديد بر اهل قرنها گذشت و خبرها از صوب صواب منحرف شد و علوم شرايع روى باند راس نهاد پس ما ترا براى تجديد اين اخبار فرستاديم و همهء عقلا دانند كه اخبار از مثل اين اخبار جز بوحى آفريدگار نتواند بود و در كلام شيئى مقدر است و تقدير اينست كه و لكنا اوحينا اليك لانا انشانا قرونا پس حذف مسبب شده و اقامهء سبب آن شده در مقام آن و نزد بعضى معنى آيه آنست كه ما خلق بسيار آفريديم و نعت و صفت ترا اعلام ايشان كرديم و در اينباب عهد از ايشان فرا گرفتيم و امر نموديم كه قرن اول بثانى رساند تا هنگام ظهور وجود تو و ايشان آن عهد را فراموش كردند به جهت امتداد زمان پس ما ترا فرستاديم تا اين معنى اخبار ايشان نمايى * ( وَما كُنْتَ ثاوِياً ) * و نبودى تو مقيم * ( فِي أَهْلِ مَدْيَنَ ) * در ميان اهل مدين يعنى نزد شعيب و مؤمنان آن وقت كه پيوسته بجهة تعلم * ( تَتْلُوا عَلَيْهِمْ ) *\r\n","description":"","footnote":"","page_name":" 83 ","page_number":83},
  {"content":"\r\nبخوانى بر ايشان * ( آياتِنا ) * آيتها ما را كه در قصهء موسى و شعيب نازل شده چنان كه شاگردان بر استادان خوانند يعنى در مدين نبودى كه اين قصه ها را تعليم گيرى * ( وَلكِنَّا ) * و ليكن ما * ( كُنَّا مُرْسِلِينَ ) * هستيم فرستادهء تو و خبر كننده ترا از اينقصه ها * ( وَما كُنْتَ بِجانِبِ الطُّورِ ) * و نبودى تو حاضر به طرف طور سيناء * ( إِذْ نادَيْنا ) * وقتى كه ندا كرديم موسى را مراد منادات حقتعالى است با موسى در شب مناجات و تكليم او با وى و ممكنست كه مراد به اين ندا زمانى بوده باشد كه حقتعالى تورية را بموسى داد بعد از غرقشدن فرعون و به اول وقتى كه نبوت را به او كرامت فرمود و او را نزد فرعون فرستاد و اين هر دو در اين قصه مذكورند از ابو هريره نقلست كه مراد به اين ندا اين بود كه حقتعالى در طور امة حضرت رسالت صلَّى اللَّه عليه و آله را ندا فرمود و نوازش نمود و منشا اين بر اين وجه بود كه موسى عليه السّلام گفت الهى در تورية ميخوانيم صفت و سيرت امتى كه بخصال حميده و جلال پسنديده موصوف و مزين باشند ايشان امت كدام پيغمبر خواهند بود خطاب رسيد كه ايشان امت محمدند صلَّى اللَّه عليه و آله كه حبيب من باشد موسى عليه السّلام آرزو كرد كه ايشان را ببيند حقتعالى گفت اكنون زمان ظهور ايشان نيست اگر خواهى ترا او از ايشان بشنوانم پس خطاب كرد كه يا امت محمد صلَّى اللَّه عليه و آله از اصلاب پدران لبيك اللهم لبيك جوابدادند و چون موسى را آواز ايشان شنوانيد نخواست كه بىتحفه بار گردند فرمود كه عطا دادم شما را پيش از آنكه مرا بخوانيد و بيامرزيدم قبل از آنكه آمرزش طلبيد و در روايتى آنست كه كه فرمود\r\nيا امة احمد رحمتى سبقت غضبى\r\nهر كه از شما نزد من آيد و گواهى دهد كه جز از من خدايى ديگر نيست و محمد صلَّى اللَّه عليه و آله رسول من است من او را ببهشت برم زهى مرتبت اين امت عالى نعمت كه با وجود اختصاص ايشان به حضرت رسالت و قرآن كريم به اين وجه مژده يافته‌اند حق لطف كرده و داد بما هر چه بهتر است و چون اينچنين تشريفى ارزانى فرمود امت مرحومهء حضرت رسالت صلَّى اللَّه عليه و آله را لا جرم با او ميگويد كه تو در طور عاجز نبودى وقتى كه امت ترا خوانده و نواختم * ( وَلكِنْ ) * و ليكن خبر دادم ترا اين اخبار و علوم را * ( رَحْمَةً ) * از جهة بخششى كه واقعست بر تو * ( مِنْ رَبِّكَ ) * از آفريدگار تو كه آن بعث او است ترا برسالت و برگزيدن ترا به اين معجزه پس ترا مرتبهء رسالت ارزانى فرموديم و اين قصه ها را در آموختيم * ( لِتُنْذِرَ ) * تا بيم كنى * ( قَوْماً ما أَتاهُمْ ) * گروهى را كه نيامده است بديشان * ( مِنْ نَذِيرٍ ) * هيچ بيم كننده * ( مِنْ قَبْلِكَ ) * پيش از تو مراد ايام فترة است كه ما بين زمان عيسى و آن حضرتست و آن مدت پانصد و پنجاه سال بوده و يا ميان اسماعيل و حضرت رسالت صلَّى اللَّه عليه و آله بنا بر آنكه دعوت موسى و عيسى مختص به بنى اسرائيل بوده و\r\n","description":"","footnote":"","page_name":" 84 ","page_number":84},
  {"content":"\r\nكسانى كه حوالى ايشان بودند بعد از زمان اسماعيل تا زمان آن حضرت كه قريب بسه هزار و هشتصد و هفتاد بود و غير از اسمعيل كسى بعرب مبعوث نشده بود پس ترا فرستاديم * ( لَعَلَّهُمْ يَتَذَكَّرُونَ ) * تا شايد ايشان پند پذيرند و راه نجات يابند * ( وَلَوْ لا أَنْ تُصِيبَهُمْ ) * و اگر نه آن بودى كه بديشان رسيدى * ( مُصِيبَةٌ بِما قَدَّمَتْ ) * عقوبتى رسنده بسبب آنچه پيش فرستاده است * ( أَيْدِيهِمْ ) * دستهاى ايشان يعنى بعملهاى قبيحهء ايشان كه آن شرك و ظلم و ساير معصيت است * ( فَيَقُولُوا ) * پس گفتند بوقت حلول عذاب * ( رَبَّنا ) * اى پروردگار ما * ( لَوْ لا أَرْسَلْتَ ) * چرا نفرستادى * ( إِلَيْنا رَسُولًا ) * بسوى ما فرستادهء كه پيغام بما آوردى * ( فَنَتَّبِعَ آياتِكَ ) * پس متابعت كرديمى آيتهاى ترا و تصديق رسول تو نموديمى * ( وَنَكُونَ مِنَ الْمُؤْمِنِينَ ) * و بوديمى از گرويدگان به تو و رسول تو و جواب لولاى اول كه امتناعيه است محذوفست يعنى اگر نه آنست كه بوقت حلول عذاب حجت آوردندى كه پيغمبرى بما نيامد و ما را به حق دعوت نكرد هر آينه بتعجيل عذاب برايشان ميفرستاديم پس به جهت قطع عذر ايشان و الزام حجت بر ايشان ترا برسالت بر ايشان فرستاديم و عذاب را از ايشان تاخير نموديم تا نزد نزول عذاب كه آن واقعه بدر است و غير آن و يا عذاب آخر حجتى و عذرى نداشته باشند پس لولاى اول امتناعيه است و جواب ان محذوف و لولاى ثانيه تحضيضيه و فاء اولى عاطفه و ثانيه جواب لولاى تحضيضيه چه ان در حكم امر است زيرا كه لَوْ لا أَرْسَلْتَ إِلَيْنا رَسُولًا فَنَتَّبِعَ و ارسل الينا رسولا فنتبع شبيه يكديگرند در معنى و يقولوا معطوف است بر آن تصيبهم بفاء كه معطى معنى سببى است كه مبنى است بر آن كه مقول قول مقصود بالذاتست به آنكه آن سبب انتفاء آن چيزيست كه جواب ان واقع شده و سبب اينكه صادر نميشود اينقول از ايشان تا آنكه عقوبت ملجا سازد ايشان را پس چون كه عقوبت بسبب قولست و وجودان فرع وجود آن پس عقوبت نازل منزلهء سبب ارسالست بواسطهء قول و به جهت اين لولا بر او داخل شده و قول معطوف شده بر او بفاء كه معطى معنى سببيت است و ح معنى آيه به اين راجعست كه لولا قولهم هذا اذا اصابتهم مصيبة لما ارسلنا و لكن به جهت نكته ايثار اول عبارت شد بر اين وجه و ان نكته اينست كه تا مفيد اين معنى باشد كه ايشان اگر معاقب نمىشدند بر كفر خود نميگفتند كه لو لا ارسلت الينا رسولا و سبب اين قول ايشان نيست مكر مشاهدهء عقاب نه تأسف بر آنچه از ايشان فوت شده باشد از ايمان و اين از شهادت قويه است بر استحكام كفر و رسوخ آن در ايشان لقوله تعالى وَلَوْ رُدُّوا لَعادُوا لِما نُهُوا عَنْه آورده‌اند كه رهط قريش از مكه بمدينه آمده در باب پيغمبر صلَّى اللَّه عليه و آله از احبار يهود سؤال كردند ايشان بنبوت وى را اقرار نمودند و نعت و صفت او را از تورية خواندند\r\n","description":"","footnote":"","page_name":" 85 ","page_number":85},
  {"content":"\r\nمشركان انكار تورية نيز نمودند گفتند اگر او پيغمبر است چرا آن معجزات كه\r\nموسى داشت وى ندارد آيه آمد كه * ( فَلَمَّا جاءَهُمُ ) * پس آن هنگام كه آمد بديشان يعنى بمشركان عرب * ( الْحَقُّ مِنْ عِنْدِنا ) * محمد صلَّى اللَّه عليه و آله كه فرستاده ايست به حق از نزد ما * ( قالُوا لَوْ لا أُوتِيَ ) * گفتند چرا داده نشد محمد * ( مِثْلَ ما أُوتِيَ مُوسى ) * مانند آنچه داده شد موسى از معجزات يعنى چرا وى را نيز ندادند عصاويد بيضا و غير ان از معجزات موسى كه آيات تسع است و يا چرا هم چنان كه تورية بيكبار بر موسى فرود آمد قرآن نيز بيكدفعه نازل نشد و اين را بر وجه اقتراح و تعنت ميگفتند پس حقتعالى احتجاج ميآورد بر ايشان بقوله * ( أَ وَلَمْ يَكْفُرُوا ) * آيا كافر نشدند ابناى جنس ايشان از مشركان قبط در راى و مذهب و لغت چه در روايت واقع شده كه فرعون عرب بوده از اولاد عاد حاصل كه همهء ايشان كافر شدند * ( بِما أُوتِيَ مُوسى ) * به آنچه داده شد بموسى * ( مِنْ قَبْلُ ) * پيش از آن از آيات تسع اين متعلقست بيكفروا يا باوتى * ( قالُوا ) * گفتند قبطيان يا مشركان مكه * ( سِحْرانِ ) * دو خداوند سحر يعنى موسى و هارون و يا موسى و محمد * ( تَظاهَرا ) * هم پشت شدند در اظهار خوارق عادات يا گفتند مشركان عرب كه دو سحر معاون و مطابقند با يكديگر يعنى تورية و قرآن * ( وَقالُوا ) * و گفتند قبطيان يا مشركان مكه * ( إِنَّا بِكُلٍّ كافِرُونَ ) * بدرستى كه ما بهر يك از اين دو سحر يا بجميع پيغمبران و كتب ايشان ناگرويدگانيم * ( قُلْ فَأْتُوا ) * بگو پس بيائيد * ( بِكِتابٍ مِنْ عِنْدِ اللَّه ) * بكتابى كه از نزد خدا باشد * ( هُوَ ) * آن كتاب * ( أَهْدى مِنْهُما ) * راه نماينده تو را از اين دو كتاب كه بر من و موسى نازل شده * ( أَتَّبِعْه ) * تا پيروى كنيم آن را * ( إِنْ كُنْتُمْ صادِقِينَ ) * اگر هستيد راست گويان كه تورية و قرآن سحر است و يا موسى و هارون و يا موسى و محمد صلَّى اللَّه عليه و آله ساحرند و بدانكه اضمار موسى و محمد در كلمهء منهما به جهت دلالت معنى است بر آن و اين كلمه مؤيد آنست كه مراد بسحران موسى و محمد باشد و اين جملهء شرطيه از شروطيست كه مراد به آن الزام و تبكيت اهل شركست و مجيئى حرف شك به جهت تحكم بايشان\r\nبعد از آن ميفرمايد كه اى محمد صلَّى اللَّه عليه و آله و سلَّم * ( فَإِنْ لَمْ يَسْتَجِيبُوا ) * پس اگر اجابت نكنند ترا و كتابى كه اهدى از اين دو كتاب باشد نياورند و گويند معنى آنست كه اگر استجابت تو نكنند بايمان و يا ظهور حقيقة آن * ( لَكَ فَاعْلَمْ أَنَّما ) * پس بدانكه جز اين نيست كه ايشان * ( يَتَّبِعُونَ ) *\r\n","description":"","footnote":"","page_name":" 86 ","page_number":86},
  {"content":"\r\nپيروى ميكنند * ( أَهْواءَهُمْ ) * آرزوهاى خود را بيدانشى و حجتى چه اگر تابع حجت ميبودند هر آينه ميآوردند و ببايد دانست كه مفعول لم يستجيبوا لك محذوفست و تقدير اينست كه ( فان لم يستجيبوا لك دعائك الى الإتيان بالكتاب الاهدى ) و حذف آن به جهت علمست به آن و يا بجهة آنكه فعل استجابت متعدى بنفسه است نسبت بدعا و متعدى بلام نسبت بداعى آن پس بجهة اين هر گاه متعدى بلام مىشود مفعول آن محذوف ميگردد غالبا * ( وَمَنْ أَضَلُّ ) * و كيست گمراه تر * ( مِمَّنِ اتَّبَعَ ) * از آن كسى كه پيروى كند * ( هَواه ) * آرزوى خود را * ( بِغَيْرِ هُدىً ) * در حالتى كه بى راهنمونى و بىبصيرتى باشد * ( مِنَ اللَّه ) * از نزد خدا استفهام در معنى نفيست و قوله * ( بِغَيْرِ هُدىً مِنَ اللَّه ) * در موضع حالست از براى تاكيد يا از براى تقييد زيرا كه هواى نفس كاه هست كه موافق حقست * ( إِنَّ اللَّه ) * بدرستى كه خداى * ( لا يَهْدِي الْقَوْمَ الظَّالِمِينَ ) * راه نمينمايد و به منزل نجات نميرساند گروه ستمكاران را كه متابع هواى نفس خوداند و متوغل در آرزوهاى باطل آن يعنى جماعتى كه با وجود وضوح دلايل و حجج داله بر حقيقة اسلام و ايمان به جهت عناد و جحود و استكبار و عتو تابع تسويلات نفسانى و متمنيات شيطانى شده‌اند حقتعالى نظر لطف و هدايت را از ايشان بازداشته در باديهء خذلان فرو ميگذارد و راه توفيق از ايشان مسدود ساخته تخليهء ايشان مىكند تا بچنگال نكال دنيا و عقبى گرفتار ميشوند و نزد بعضى تفسير آيه بر اين وجه است كه حق راه ننمايد ببهشت كسانى را كه بصفت شرك مرده باشند و يا آنكه حكم نكند بهدايت ايشان و يا آنكه چون متهدى نشده‌اند بهدايت حقتعالى فكان او سبحانه هادى ايشان نشده پس در صفت قرآن ميفرمايد كه * ( وَلَقَدْ وَصَّلْنا ) * و بتحقيق كه پيوند داديم و متصل گردانيديم * ( لَهُمُ الْقَوْلَ ) * براى ايشان سخن را يعنى پيوسته فرستاديم قرآن را آيتى بعد از آيتى و سورتى بعد از سورتى براى تذكير ايشان و يا نظم قرآن را متتابع و متتالى يكديگر گردانيديم يعنى از پى درآورديم دعوت را بحجت و مواعظ را بمواعيد و نصايح را بعبر و قصص را با مثال * ( لَعَلَّهُمْ يَتَذَكَّرُونَ ) * تا شايد ايشان پند پذير شوند و در او تامل نموده به دو بگروند و اطاعت آن كنند و از قتاده مرويست كه چون عبد اللَّه سلام و تميم دارى و جار و عبدى و سلمان فارسى بشرف اسلام رسيدند آيه آمد كه * ( الَّذِينَ آتَيْناهُمُ الْكِتابَ ) * آنان را كه داده‌ايم كتاب يعنى تورية را * ( مِنْ قَبْلِه ) * پيش از اين قرآن * ( هُمْ بِه ) * ايشان به قرآن * ( يُؤْمِنُونَ ) * ميگروند و از رفاعة ابن قرظه نقلست كه اين آيه دربارهء ما نازل شد و ماده كس بوديم و اشهر آنست كه اين آيه و آنچه بعد از اينست در شأن\r\n","description":"","footnote":"","page_name":" 87 ","page_number":87},
  {"content":"\r\nاهل انجيل نازل شد و ايشان چهل ترسا بودند سى و سه با جعفر ابن ابى طالب از حبشه بيامدند و هشت كس از شام و از جملهء ايشان بحير او ابرهه و اشرف و عامر و ايمن و ادريس و نافع و تميم بودند و در مكه بملازمت حضرت رسالت پناه ( ص ) رسيده ايمان آوردند و بنا بر اين مراد بكتاب انجيل است و بر هر تقدير ضمير * ( مِنْ قَبْلِه ) * راجع بقرآنست مانند ضمير مستكن در اينقول * ( وَإِذا يُتْلى ) * و چون خوانده شود قرآن * ( عَلَيْهِمْ ) * بر ايشان * ( قالُوا آمَنَّا بِه ) * گويند ايمان آورديم به آن و دانسته‌ايم كه كلام خداى تعالى است * ( إِنَّه الْحَقُّ ) * بدرستى كه آن راست و درست فرود آمده * ( مِنْ رَبِّنا ) * از نزد پروردگار ما اين استينافست براى بيان آن چه موجب ايمان ايشانست به آن * ( إِنَّا كُنَّا ) * بدرستى كه ما بوديم * ( مِنْ قَبْلِه ) * پيش از نزول وى يا قبل از تلاوت آن بر ما * ( مُسْلِمِينَ ) * گردن نهادگان به جهت آنكه در كتب متقدمه ذكر آن را يافته بوديم و حقيقت آن را شناخته اين استيناف ديگر است براى دلالت بر آنكه ايمان ايشان از آن قبيل نيست كه احداث آن كرده باشد بعد از نزول قرآن يا تلاوت آن بر ايشان بلكه در تقادم عهد متصف بايمان بوده‌اند بجهة ذكر آن\r\nدر كتب متقدمه و بنا بر قول قتاده اين سوره يا اين آيه مدنيست چه ايمان ابن سلام و اصحاب او در مدينه بوده نه در مكه آنكه حقتعالى بيان ثنا و مدحت ايشان ميفرمايد بقوله * ( أُولئِكَ ) * آن گروهى كه از اهل انجيلند * ( يُؤْتَوْنَ أَجْرَهُمْ ) * داده شوند يعنى مزد ايشان را بدهند بايشان * ( مَرَّتَيْنِ ) * دو بار * ( بِما صَبَرُوا ) * بسبب آنكه صبر كردند بر ايمان بتورات يا انجيل و بر ايمان به قرآن قبل از نزول آن و بر ايمان به او بعد از آن و يا بر دين خود و يا بر اذية كفار و تحمل مشاق و يا بر ايمان بانبياء سابقه و بمحمد ( ص ) * ( وَيَدْرَؤُنَ بِالْحَسَنَةِ ) * و دفع ميكنند بكلمهء نيكو كه كلمهء توحيد است * ( السَّيِّئَةَ ) * كلمهء بدرا كه آن قايل شدنست بشرك و يا دفع مىكند بطاعت معصيت را كقوله ( اتبع الحسنة السيئة تحمها ) در پى سيئه بحسنه اقدام نماييد تا محو كند آن را و يا دفع ميكنند بمعروف منكر را و از ابى عبد اللَّه ( ع ) مرويست كه\r\nيدفعون بالمداراة مع الناس اذا هم عن انفسهم\r\nباز ميدارند بمدارا كردن با مردمان اذيت آنها را از نفس خود در موضح آورده كه بعد از ايمان جماعت مذكوره ترسايان يا يهود طعن ميكردند بر ايشان و آنان به نرمى جواب ميدادند حقتعالى در صفت ايشان فرمود كه دفع ميكنند بنيكويى سخن كفار و گفتار سفها را * ( وَمِمَّا رَزَقْناهُمْ ) * و از آنچه داده‌ايم ايشان را * ( يُنْفِقُونَ ) * نفقه ميكنند در راه ما كه آن وجوه البر است * ( وَإِذا سَمِعُوا اللَّغْوَ ) * و چون شنوند سخن بيهوده و باطل را يعنى شتم و تعريض كافران را\r\n","description":"","footnote":"","page_name":" 88 ","page_number":88},
  {"content":"\r\nو منافقان را * ( أَعْرَضُوا عَنْه ) * بگردانند روى را از آن از روى تكرمة * ( وَقالُوا ) * و گويند مر لاغيان را * ( لَنا أَعْمالُنا ) * كه ما راست كردارهاى ما از حلم و صفح * ( وَلَكُمْ أَعْمالُكُمْ ) * و مر شما را است اعمال شما از سفاهة و لغو يا ما را است دين شما و شما را است دين شما و يا ما را است علم و شما راست سفه شما مراد آنست كه ما را از اعمال يكديگر سؤال نخواهند كرد بلكه هر يك از ما و شما را مجازات خواهند داد بر وفق آن * ( سَلامٌ عَلَيْكُمْ ) * سلامتيست از ما بر شما يعنى لغو شما را بلغو خود مقابله نميكنم مراد آنست كه ما در مقابل لغو شما لغو نميگوئيم بشما بلكه شما را از آن سالم ميداريم و گفته‌اند اين سلام توديعست و مشاركة نه تحية يعنى ترك شما كرديم و شما را واگذاشتيم * ( لا نَبْتَغِي الْجاهِلِينَ ) * نمىطلبيم و نمىجوئيم صحبت جاهلان را و ارادهء مجالست بايشان و تخلق باخلاق ايشان نميكنيم چه مصاحبت با اشرار موجب بد ناميست در دنيا و بد فرجاميست در عقبى و متخلق شدن باخلاق ايشان موجب نكال و عقاب در حال و مال بلكه طالب حكما و علمائيم و بدانكه چون حق سبحانه ذكر رسول و قرآن فرمود و بيان كرد كه انزال قرآن بجهة هداية است بعد از آن بيان ميفرمايد كه هدايتى كه لطفست و اسبابى كه مقربست به نماز و ساير طاعت چون قدرت و عقل و تمكين و ازاحه علل مانعه و نصب ادلهء هاديه و مانند اين برسول تعلق ندارد چه وى بر بعضى از اينها قادر نيست و بعضى ديگر اگر چه مقدور او است اما چون نميداند كه كدامست كه مكلف را موجب مزية لطف باشد و مقرب او بطاعت پس تكليف اين نوع هدايت بر او نيست بلكه آنچه تعلق به او دارد همين دعوتست و اداء رسالت و اظهار معجزه بر وفق آن كما قال * ( إِنَّكَ ) * بدرستى كه تو اى محمد ( ص ) * ( لا تَهْدِي ) * راه نمىتوانى نمود بايمان * ( مَنْ أَحْبَبْتَ ) * آن را كه دوست ميدارى مراد بهدايت اينجا لطفيست كه نزد آن كسى اختيار ايمان كند و هيچكس بر اين قادر نيست مگر حقتعالى چه آن يا فعل او سبحانه است خاصة و يا باعلام او و هيچكس نميداند آن چيزى را كه صلاح بنده در آنست مگر حقتعالى و هدايتى كه مراد از آن دعوت باشد فعل حضرت رسالت است و اشار اليه بقوله وَإِنَّكَ لَتَهْدِي إِلى صِراطٍ مُسْتَقِيمٍ چه مراد به اين هدايتست كه آن دعوتست نه بمعنى لطف و اگر نه بين آيتين تناقض باشد حاصل كه حق سبحانه ميفرمايد كه تو بر اسباب هداية قدرت ندارى * ( وَلكِنَّ اللَّه ) * و ليكن خداى * ( يَهْدِي مَنْ يَشاءُ ) * راه مينمايد بايمان و داخل ميسازد در اسلام بلطف و توفيق هر كه را خواهد از كسانى كه مستعد و طالب آنند * ( وَهُوَ أَعْلَمُ ) * و او داناتر است * ( بِالْمُهْتَدِينَ ) * به راه يافتگان يعنى به آنان كه استعداد آن دارند كه بشرف ايمان رسند از طالبان حق\r\n","description":"","footnote":"","page_name":" 89 ","page_number":89},
  {"content":"\r\nو اما كسانى كه بجهة فرط عناد و جحود و استكبار تفكر در آيات هاديه و حجج بينه نميكنند ايشان را در باديهء خذلان فرو ميگذارد و اسباب توفيق و لطف از ايشان باز ميدارد و نزد بعضى مراد بهدايت در اين آيه اخبار است بر اهتداء و يا آنكه معنى آنست كه نيست بر تو مهتدى شدن و قبول حق نمودن ايشان و بعضى از اهل خلاف روايت كرده‌اند از ابن عباس كه آيه در شان ابو طالب نازل شده چه رسول ( ص ) بسيار طالب اين بود كه ابو طالب ايمان آورد و كاره اسلام وحشى بود كه قاتل حمزه است قضيه منعكس شده ابو طالب اسلام نياورد و وحشى در دايرهء اسلام درآمد و شبهه نيست در اينكه اين كلاميست در نهاية ركاكة چه جايز نيست كه ارادهء آن حضرت مخالف ارادة اللَّه باشد هم چنان\r\nكه جايز نيست مخالفة او در اوامر و نواهى او و هر گاه بنا بر زعم عامه حقتعالى ارادهء ايمان ابى طالب نكرده باشد و مريد كفر او باشد و پيغمبر ارادهء ايمان وى داشته باشد پس غاية خلاف ميان رسول و مرسل واقع شده باشد فكان او سبحانه بر مقتضاى اعتقاد اهل خلاف گفته كه اى محمد ( ص ) تو اراده ايمان ابو طالب دارى و من ارادهء كفر او چه من ايمان در او خلق نكرده‌ام با وجود تكفل او بنصرت تو و بذل مجهود او در اعانة تو و ذب و دفع ايذاى دشمنان از تو و محبت تو مر او را و نعمت او بر تو و تو كراهت دارى از ايمان وحشى بجهة قتل او عم ترا كه حمزه بود و من ارادهء ايمان او دارم و خلق ايمان در او كرده‌ام و اين معنى عين ضلالت و گمراهيست و موجب مخالفة حضرت رسالت پناهى ( ص ) بارادهء الهى و در سورة الانعام رقم ثبت يافته كه همهء اهل البيت اجماع دارند بر آنكه ابو طالب با صفة ايمان و اسلام متوفى شده و روايات متعدده در اينباب از ايشان متظاهر است و در اين مقام بعضى از آن سمت تحرير ميپذيرد چه استيفاى جميع آن موجب اطناب و اكثار مىشود و منه الاعانة و التوفيق فى اثبات المطالب الحقه و المقاصد الهادية و ابطال الاعتقادات الفاسدة و الاهواء الباطلة برواية صحيحه منقولست از باقر علم الاولين و الاخرين محمد ابن على ابن الحسين ابن على ابن ابى طالب كه آن حضرت از اباى گرام خود نقل كرده كه پيغمبر خدا فرمود كه جبرئيل امين مرا گفت كه\r\nان اللَّه عز و جل حرم على النار صلبا حملك و بطنا حملك و ثديا ارضعك و حجرا كفلك\r\nيعنى حرام كرد حقتعالى بر آتش پشتى را كه ترا برداشت و شكمى كه ترا بر گرفت و پستانى كه ترا شير داد و كنارى كه ترا پرورد و كفالت تو كرد و مخفى نيست كه پشتى كه حامل او بود عبد اللَّه بود و شكمى كه حمل او كرد آمنه خاتون بود و پستانى كه او را شير داد حليمه بود و كنارى كه او را كفالت كرد و پرورد ابو طالب بود و فاطمه بنت اسد بود و اصبغ ابن نباته از امير المؤمنين ( ع ) روايت كرده كه او فرمود كه\r\nلا و اللَّه ما عبد ابى و لا جدى عبد المطلب و لا هاشم و لا عبد مناف صنما قط\r\nبه خدا سوگند كه پدرم و جدم و هاشم و\r\n","description":"","footnote":"","page_name":" 90 ","page_number":90},
  {"content":"\r\nعبد مناف هرگز بت نپرستيدند بلكه در عبادت الهى و توجه به قبله در وقت نماز متمسك بودند بدين ابراهيم خليل ( ع ) و هم از وى روايتست كه آن حضرت در رحبهء نشسته بود يكى وى را گفت يا امير المؤمنين انت بالمكان الذى انت به و ابوك يعذب بالنار امير المؤمنين ( ع ) وى را گفت\r\nمه فض اللَّه\r\nفاك خاموش باش كه خداى تعالى دهنت را در هم شكناد\r\nو الذى بعث بالحق محمدا بشيرا لو شفع ابى فى كل مذنب على وجه الارض لشفعه اللَّه فيهم\r\nبدان خدايى كه محمد را براستى بخلق فرستاده كه اگر پدرم شفاعت كند در جمله گناهكاران روى زمين حقتعالى شفاعت وى قبول كند\r\nابى يعذب بالنار و ابنه قسيم الجنة و النار\r\nيا پدرم به آتش دوزخ معذب باشد و پسر او قسمت كنندهء بهشت و دوزخ بود و رفاعه از آباى خود روايت كرده كه نقش انگشتر ابو طالب اين بود كه ( رضيت باللَّه ربا و يا بن اخى محمد نبيا و يا بنى على له وصيا ) و از امام جعفر صادق ( ع ) مرويست كه اولين نماز جماعت كه در اسلام گذاردند آن بود كه امير المؤمنين ( ع ) بر دست راست پيغمبر نماز گذارد جعفر با پدر خود ابى طالب به آنجا رسيد چون ابو طالب ديد كه پسرش با پسر عم نماز ميگذارد جعفر را گفت صل جناح ابن عمك نماز گذار در پهلوى پسر عم خودت جعفر بيامد و بر دست چپ رسول ( ص ) بايستاد و رسول بايشان نماز گذارد و چون وقت وفات ابو طالب رسيد پسران و اقرباى خود را وصيت كرد بنصرت پيغمبر ( ص ) و شبههء مخالفان از اينجهت واقع شد كه او نزد كفار اظهار اسلام نميكرد و اين منافى آن نيست كه ايمان را پنهان داشته باشد به جهت آنكه رسول را حمايت تواند كرد به علت خويشى نه به علت هم ملتى چه اگر نه اين چنين بودى نتوانستى نصرت او نمود به جهت غلبهء كفار و كثرت اهل شرك و چون او را وفات رسيد جبرئيل آمد و گفت كه حقتعالى تر اسلام مىرساند و ميفرمايد كه از مكه بيرون رو كه بعد از عمت ابو طالب ترا ناصرى نيست و اينكه مخالفان نقل كرده‌اند كه آن حضرت بر ايمان عم خود ابو طالب بغايت حريص بود بوقت وفات بر بالين وى آمده گفت اى عم مرا بكلمهء لا إله إله اللَّه يارى ده تا حجت آرم نزد حقتعالى از براى تو ابو طالب گفت يا بن اخى قد علمت انك الصادق و لكن اكره ان يق جزع عند الموت اى برادر زاده من ميدانم كه تو راست مىگويى اگر نه آن بودى كه قريش گفتندى كه ابو طالب نزد مرك جزع مىكند و از مرك مىترسد من به گفتن به اين كلمه دل ترا شاد ميكردم صريحا دلالت نميكند بر عدم ايمان او چه قول او كه يا بن اخى قد علمت انك الصادق دالست بر ايمان او حقيقت و تصديق قلبى او و قوله لكن اكره ان يقال جزع عند الموت شايد كه به جهت تقيه بوده باشد چه آنفا سمت ذكر يافت كه وى اخفاى ايمان خود كرد از صناديد قريش تا حمايت حضرت رسالت كند بعنوان قرابت زيرا كه به جهت كثرت كفار و بسيارى فجار\r\n","description":"","footnote":"","page_name":" 91 ","page_number":91},
  {"content":"\r\nنميتوانست كه نصرت آن حضرت نمايد با اظهار ايمان و اسلام فكانه الى هذا اشار\r\nالامام الصادق جعفر ابن محمد ( ع ) التقية دينى و دين آبائي\r\nو ديگر ظاهر آيه دلالت نميكند بر عدم ايمان ابى طالب تا اهل خلاف تمسك به آن نمايند زيرا كه بر تقدير تسليم اينكه آيه در شان ابو طالب نازل شده باشد بيش از اين دلالت نميكند كه تو اى محمد قادر نيستى بر اين نوع هداية كه لطف است و اعطاى اسباب توفيق از قدرت عقل و تمكين و ازاحهء علت چه اين هدايت تعلق به من دارد و هدايتى كه به تو تعلق دارد همين تبليغست و دعوت كما قال وَإِنَّكَ لَتَهْدِي إِلى صِراطٍ مُسْتَقِيمٍ و اصلا دلالت ندارد بر آنكه من هدايت نداده‌ام آن كسى كه تو او را دوست دارى و ديگر بر تقدير تسليم نزول آيه در شان ابو طالب من احببت دلالت تام دارد بر ايمان او زيرا كه اين لفظ دالست بر اثبات محبت رسول مرا ابو طالب را و محبت و موالات كافر بر او حرامست لقوله تعالى لا تَتَّخِذُوا عَدُوِّي وَعَدُوَّكُمْ أَوْلِياءَ پس البته بايد كه او مؤمن بوده باشد تا لازم نيايد كه رسول مخالف با امر خدا كرده باشد و حديث آن حضرت كه\r\nاوثق عرى الايمان الحب فى اللَّه و البغض فى اللَّه\r\nدالست بر مطلوب ما چه معنى آن راجعست به اينكه استوارترين ركنى از اركان ايمان دوستيست با دوستان خدا و دشمنيست با دشمنان خدا و از امام زين العابدين نيز نقلست كه فرمود\r\nالحمد للَّه الذى لم يجعل للفاجر على يدا لكيلا برزقه فى قلبى مودة فان مودة الفجار تجر الى النار\r\nيعنى سپاس مر خداى را كه هيچ كافرى را بر من دست نعمتى نداد تا روزى دادن او به من سبب اين نشود كه دوستى او در دل من جاى گيرد چه دوستى كافران مردمان را بدوزخ ميكشد پس كدام عاقل مسلمان تجويز تواند كرد كه پيغمبر دوست دار كافر بوده باشد نعوذ باللَّه من الاهواء المضلة و الاعتقادات الموبقة آورده‌اند كه حارث ابن عثمان ابن نوفل ابن عبد المناف نزد حضرت رسالت پناه ( ص ) آمده گفت اى محمد ( ص ) ما ميدانيم كه قول تو حق و سخن تو راست است و آنچه مىگويى سبب دولت ما است در حيات و وسيلهء سعادت ما است بعد از وفات اما متابعت تو موجب مخالفت تمام عربست مىترسم كه اگر پيروى تو كنيم عرب ما را از زمين حرم بيرون كنند و ما را بقلت انصار طاقت مقاومت ايشان نباشد اين آيه نازل شد * ( وَقالُوا ) * و گفتند بعضى از كفار * ( إِنْ نَتَّبِعِ الْهُدى ) * اگر پيروى كنيم طريق رشاد را * ( مَعَكَ ) * با تو يعنى ايمان آوريم به تو * ( نُتَخَطَّفْ ) * ربوده شويم * ( مِنْ أَرْضِنا ) * از زمين خود يعنى عرب ما را از ديار بربايند و بيرون كنند حقتعالى رد قول ايشان كرده فرمود بر سبيل تقرير كه * ( أَ وَلَمْ نُمَكِّنْ ) * آيا ما جاى نداده‌ايم * ( لَهُمْ ) * مر ايشان را * ( حَرَماً آمِناً ) * حرمى با ايمنى كه هيچكس بر ايشان دست ندارد بجهة حرمت خانه كه در آن واقع شده چه جميع\r\n","description":"","footnote":"","page_name":" 92 ","page_number":92},
  {"content":"\r\nعرب در حوالى آن يكديگر را ميكشتند و غارت ميكردند و ايشان بامنيت و عافيت در آن نشسته‌اند و هيچكس نميتواند كه ضرر بايشان رساند و متعرض ايشان شود * ( يُجْبى إِلَيْه ) * كشيده مىشود بسوى اين حرم اسناد آمن باهل حرم حقيقت است و بحرم مجاز يعنى جمع كرده مىشود در آن * ( ثَمَراتُ كُلِّ شَيْءٍ ) * ميوه هاى هر چيزى يعنى منافع از هر بلدى و اطعمه و البسه از هر ناحيتى بدانجا آورده‌اند مراد بكليه كثرتست كقوله و اوتيت من كل شيئى حاصل كه ميفرمايد روزى داده‌ايم ايشان را در اين وادى غير ذى ذرع * ( رِزْقاً ) * روزى دادنى * ( مِنْ لَدُنَّا ) * از نزديك ما بىمنت غيرى و هر گاه ما ايشان را با وجود بت پرستى ايمن و مطمئن و مرفه الحال ميداريم اگر ايمان آرند و حرمت توحيد را بحرمت بيت ضم نمايند چگونه ايشان را از تخرف و تخطف در امان نياريم * ( وَلكِنَّ أَكْثَرَهُمْ ) * و لكن بيشتر ايشان * ( لا يَعْلَمُونَ ) * نميدانند اين نكته را و متفطن و متفكر نميشوند تا بدانند كه اين روزى از نزد حقتعالى بايشان ميرسد چه اگر ميدانستند از غير او خايف نميبودند و يا نميدانند خداى را و عبادت غير او ميكنند انتصاب رزقا بر مصدرية است از معنى يجبى يا حالست از ثمرات بجهة تخصيص آن باضافه يا مفعول له بعد از آن بيان مىكند كه ميبايد كه امر به عكس باشد يعنى سزاوار آنست كه ايشان از حقتعالى خايف شوند بر آنچه بر آن هستند از كفر و شرك و ميفرمايد كه * ( وَكَمْ أَهْلَكْنا ) * و بسا كه هلاك كرديم * ( مِنْ قَرْيَةٍ ) * از اهل دهى كه حال ايشان مانند حال شما بود و در امن وسعت عيش مانند ديار عاد و ثمود و قوم لوط و به جهت اغترار ايشان به آن * ( بَطِرَتْ ) * بسيار شادى ميكردند و فرح تمام و و خوشحالى مينمودند بافراط و ناسپاسى ميكردند * ( مَعِيشَتَها ) * در زندگانى خود يعنى بوقت كثرت نعمت و فرط امنيت بطر ايشان زياده شده طاغى و ياغى شدند چنان كه اهل مكه و ما آن طاغيان را هلاك كرديم و بلاد ايشان را دو هم شكستيم و خراب ساختيم * ( فَتِلْكَ ) * پس آنست * ( مَساكِنُهُمْ ) * مسكن هاى ايشان كه خالى از خداوند شده و خراب و ضايع و ويران گشته و كفار مكه آن را مشاهده ميكنند نزد مرور بر آن در وقت تجارت چه ديار عاد در احقافست كه موضعيست ميان يمن و شام و ديار ثمود بوادى قرى و ديار قوم لوط بسدوم * ( لَمْ تُسْكَنْ مِنْ بَعْدِهِمْ ) * ننشستند از پس هلاك ايشان * ( إِلَّا قَلِيلًا ) * مگر اندكى از رهگذريان كه روزى يا نصف روزى آنجا باشند پس بروند و به آن خاك\r\n","description":"","footnote":"","page_name":" 93 ","page_number":93},
  {"content":"\r\nبگذرند و يا باقى نماند آن كسى كه ساكن آن شود مگر زمان اندك به جهت شامت معاصى ايشان * ( وَكُنَّا نَحْنُ ) * و هستيم ما * ( الْوارِثِينَ ) * ميراث گيرندگان آن مساكن بعد از اهالى آن يعنى هيچكس نماند از ايشان كه متصرف شود در ديار ايشان و ساير متصرفات ايشان غير از ما چه مائيم كه متصف بصفت بقائيم بعد از فناى همه نصب معيشتها\r\nبنزع خافض است اى فى معيشتها و يا بر ظرفيت است بنفسها كقولك زيد ظنى مقيم و يا بتقدير حذف زمان كه مضاف باشد به آن اى ( بطرت ايام معيشتها ) و يا مفعول است بتضمين بطرت بمعنى كفرت * ( وَما كانَ رَبُّكَ ) * و نيست پروردگار تو * ( مُهْلِكَ الْقُرى ) * هلاك كنندهء اهالى ديهها يعنى عادت اللَّه جاريست بر آنكه در هيچوقت هلاك نكند اهل قرى را * ( حَتَّى يَبْعَثَ ) * تا آنكه بر انگيزد * ( فِي أُمِّها ) * در معظم آن ديار و اصل آن بلاد يعنى در ميان اهل سواد اعظم كه مردمان آن زيركتر و با فهمترند * ( رَسُولًا ) * فرستاده را كه به حكم او سبحانه * ( يَتْلُوا عَلَيْهِمْ ) * خواند بر ايشان * ( آياتِنا ) * آيتهاى ما را براى الزام حجت و قطع معذرت و يا نيست در حكم خدا و سابق قضاى او آنكه هلاك كند مردمان را در زمين تا آنكه برانگيزد در ام القرى كه مكه معظمه است رسولى را كه محمد ( ص ) خاتم الانبيا است * ( وَما كُنَّا مُهْلِكِي الْقُرى ) * و نيستيم ما هلاك كننده يعنى خراب سازندهء ديهها بعقوبت * ( إِلَّا وَأَهْلُها ) * مگر در حالتى كه اهالى آن * ( ظالِمُونَ ) * ستمكاران باشند بر نفس خود به تكذيب رسل و انكار حق و فرط عتو و طغيان و عصيان آيه دليلست بر تنزيه حقتعالى از ظلم چه مضمون آيه آنست كه او سبحانه ظلمه را هلاك نكند مگر كه حجت بر ايشان لازم گرداند بفرستادن رسولان\r\nو چون منشا استكبار و عناد عباد اغترار است بنعم فانيه و قصر نظر بر آن از اينجهة ذم آن مىكند بقوله * ( وَما أُوتِيتُمْ ) * و آنچه داده شده‌ايد شما * ( مِنْ شَيْءٍ ) * از چيزى يعنى از اسباب دنيوى * ( فَمَتاعُ الْحَياةِ الدُّنْيا ) * پس آن متاع بر خورداريست از زندگانى اين جهان * ( وَزِينَتُها ) * و آرايش اين سرا كه در مدت حيات بىاعتبار بدان مباهات و افتخار ميكنيد و متمتع و متزين ميشويد * ( وَما عِنْدَ اللَّه ) * و آنچه نزديك خداى است از ثواب آن جهانى و نعمتهاى جاودانى * ( خَيْرٌ ) * بهتر است فى نفس الامر از اين چه لذت آن بجهة كامله است و خالص از كدورت محنت و مشقت * ( وَأَبْقى ) * و پاينده تر به جهت آنكه ابديست * ( أَ فَلا تَعْقِلُونَ ) * آيا در نمييابيد و فهم نميكنيد كه بدل ميكنيد باقى را بفانى و مرغوب را بمعيوب از مجاهد\r\n","description":"","footnote":"","page_name":" 94 ","page_number":94},
  {"content":"\r\nمنقولست كه سيد عالم با ابو جهل معارضه كرد در باب دين و از محمد ابن كعب مرويست كه امير المؤمنين و حمزه با ابو جهل مجادله كردند و سدى گويد عمار ياسر ( رض ) با وليد ابن مغيره منازعه كردند اين آيه نازل شد كه * ( أَ فَمَنْ وَعَدْناه ) * آيا كسى كه وعده كرده‌ايم او را جنت در آخرت و نصرت در دنيا به جهت جزاء طاعت او * ( وَعْداً حَسَناً ) * وعدهء نيكو كه در آن خلاف متصور نيست * ( فَهُوَ لاقِيه ) * پس آن كس دريا بندهء آن موعود است بلا شبهه بجهة امتناع خلف در وعدهء او و لهذا اين را عطف نموده بر ما قبل بقايى كه معطى معنى سببيه است چه لقاى موعود مسبب است از وعدى كه آن ضمانست در خبر يعنى آيا آن كس كه بموعود خود رسيده باشد بجهة حسن وعده و انجاز آن كه آن حضرت رسالتست يا امير المؤمنين و حمزه يا عمار * ( كَمَنْ مَتَّعْناه ) * مانند كسى است كه بر خوردارى داديم او را * ( مَتاعَ الْحَياةِ الدُّنْيا ) * متاع زندگانى دنيا كه محبتش آميختهء محنت است و دولتش مؤدى نكبت و مالش در صدد زوال و جاهش بر شرف انتقال و مشوب بالام و مكدر بمناعب و مستعقب تحسر بر انقطاع * ( ثُمَّ هُوَ ) * پس آن كس * ( يَوْمَ الْقِيامَةِ ) * در روز رستخيز * ( مِنَ الْمُحْضَرِينَ ) * از حاضر كرده شدگان باشد براى عذاب يا حساب و يا حاضر شدگان باشد در دوزخ مراد از اين ابو جهلست يا وليد ابن مغيره ثم از براى تراخيست در زمان و يا در رتبه و اين آيه در حكم نتيجهء ما قبل خود است و لهذا كلمهء فا مرتب بر آن شده و همزهء استفهام براى انكار است يعنى البته حال اين هر دو كس مساوى هم نباشد چه نعم دنيا مشوبست بغموم و در معرض زوال و فنا و نغم آخرت خالص و صافى و دايم و غير مكدر بشوب نقص و انقضا از ابن عباس مرويست كه حقتعالى خلق دنيا فرمود و اهل آن را بسه صنف گردانيده مؤمن و منافق و كافر پس مؤمن متزود مىشود از آن و منافق متزين و كافر متمتع * ( وَيَوْمَ يُنادِيهِمْ ) * عطف است بر يوم القيمة و يا آنكه منصوبست به اذكر و معنى آنكه ياد كن روزى را كه بخواند خداى كافران را * ( فَيَقُولُ ) * پس گويد بايشان بر سبيل تهكم و تقريع كه * ( أَيْنَ شُرَكائِيَ ) * كجايند شريكان من * ( الَّذِينَ كُنْتُمْ تَزْعُمُونَ ) * آنان كه بوديد كه گمان ميبرديد ايشان را كه شريك منند حذف مفعولين بجهة دلالت كلام است بر آن و تقدير اينست كه كنتم تزعمونهم شركائى * ( قالَ الَّذِينَ حَقَّ ) * گويند آنان كه واجب شده باشد * ( عَلَيْهِمُ الْقَوْلُ ) * بر ايشان سخن خداى يعنى كلمهء عذابى كه از آيات وعيد است و يا كلمهء لاملان جهنم بثبوت مقتضاى آن و حصول مؤداى آن و آنان رؤساى اهل ضلال باشند يا ديوان كه گويند * ( رَبَّنا ) * اى آفريدگار ما\r\n","description":"","footnote":"","page_name":" 95 ","page_number":95},
  {"content":"\r\n* ( هؤُلاءِ الَّذِينَ ) * اينگروه يعنى ضعفا و اتباع ما آنانند كه * ( أَغْوَيْنا ) * گمراه كرديم ايشان را حذف ضمير راجع بموصول جهة ظهور آنست و قوله * ( أَغْوَيْناهُمْ كَما غَوَيْنا ) * استينافست از براى دلالت بر آنكه غوايت ايشان به اختيار ايشان بوده و از رؤسا يا شياطين همين وسوسه و تسويل واقع شده و در كلام چيزى مقدر است و تقدير اينكه ( فاغويناهم بما غوينا فغوا باختيارهم غيا مثل ما غوينا ) يعنى رؤسا و شياطين گويند كه گمراه ساختيم ايشان را پس گمراه شدند به اختيار خود گمراه شدنى هم چنان كه گمراه بوديم ما و ادلهء عقليه و نصايح رسل و كتب منزله را كه مشحون بود بوعد و وعيد و مواعظ و زواجر و\r\nصارف ايشان از كفر و داعى ايشان بايمان قطع نظر كردند و به مجرد وسوسه و خواندن ما ايشان را بضلالت و غوايت تابع ما شدند به اختيار خود و نضيره ما حكاء اللَّه عن الشيطان ان اللَّه وعدكم وعد الحق و وعدتكم فاخلفتم و ما كان لى عليكم من سلطان الا ان دعوتكم فاستجبتم لى فلا تلومونى و لوموا انفسكم و بدانكه ميتواند بود كه الذين صفة هؤلاء باشد و اغويناهم خبر هؤلاء و اين موجب حمل شيئى بر نفس شيئى نمىشود زيرا كه بنا بر اين خبر آن مفيد امريست كه زايد بر صفة است و اگر چه آن امر فضله است كه آن كما غوينا است لكن از لوازم آنست يعنى آنان گروهىاند كه گمراه گردانيديم و اغواى ايشان نموديم پس غاوى شدند به اختيار خود مانند ما كه متصفيم بغوايت و ضلالت * ( تَبَرَّأْنا إِلَيْكَ ) * اكنون بيزارى كرديم بسوى تو از ايشان و از آنچه ايشان اختيار آن كردند بر وفق هواى خود از كفر و طغيان اينكلام براى تقدير جملهء متقدمه است و لهذا از حرف عطف خاليست و مثل اينست قوله * ( ما كانُوا ) * نبودند ايشان بحسب واقع * ( إِيَّانا يَعْبُدُونَ ) * ما را پرستنده باشند بلكه پرستش اهواء فاسده و آراء باطله خود ميكردند چه بر حسب شهوات و متمنيات نفسانى خود تبعيت ما اختيار كرده بودند باكراه و اجبار ما ايشان را و ما را بر طريق محبت و استحقاق پرستش نمى كردند و نزد بعضى اين سخن رؤساى كفره است كه گفتند اتباع ما بحسب حقيقة پرستش ما نميكردند بلكه شياطين عبادت ما را در نظر ايشان مزين و آراسته گردانيدند و بجهة اين ما را پرستش كردند و گفته‌اند كه ما مصدريه است متصل به تبرأنا يعنى بيزار شديم از پرستش ايشان ما را * ( وَقِيلَ ادْعُوا ) * و گويند كافران را كه بخوانيد * ( شُرَكاءَكُمْ ) * انبازان خود را اضافهء شركا بايشان نه به خدا به جهت امتناع شريكست مر خداى را در نفس الامر و دعوى شركت ايشان مر خداى را يعنى بخوانيد آنان را كه شريك ما ميساختند از بتان و غير آن تا عذاب از شما دفع كنند * ( فَدَعَوْهُمْ ) * پس بخوانيد ايشان را از\r\n","description":"","footnote":"","page_name":" 96 ","page_number":96},
  {"content":"\r\nفرط حيرت و يا باميد نصرت * ( فَلَمْ يَسْتَجِيبُوا لَهُمْ ) * پس اجابت نكنند مر ايشان را به جهت عجز از اجابت و نصرت * ( وَرَأَوُا الْعَذابَ ) * و ببينند متبوعان و تابعان عذاب را لازم حال خود * ( لَوْ أَنَّهُمْ ) * اگر آنكه ايشان * ( كانُوا يَهْتَدُونَ ) * بودند كه راه يافتندى بوجهى از وجوه حيل دفع عذاب را از خود ميكردند بسبب آن و ليكن نتوانند و راه به آن نيابند يا اگر مهتدى بودند به حق آن عذاب را مشاهده نميكردند و گويند او براى تمنى است يعنى چون عذاب را ببينند و راه نيابند بدفع آن تمنا كنند كه كاشكى ايشان راه يافته ميبودندى تا از عذاب ايمن شدندى * ( وَيَوْمَ يُنادِيهِمْ ) * عطفست بر اول چه اولاد حقتعالى سؤال فرمايد از اشراك ايشان به او و بعد از آن از تكذيب ايشان انبياى او را يعنى ياد كن روزى را كه ندا كند خداى اهل تكذيب را * ( فَيَقُولُ ) * پس گويد از روى تقريع و توبيخ * ( ما ذا أَجَبْتُمُ الْمُرْسَلِينَ ) * چه جواب داديد فرستادگان را چون شما را دعوت كردند به حق * ( فَعَمِيَتْ ) * پس پوشيده شود * ( عَلَيْهِمُ الأَنْباءُ ) * بر ايشان خبرها يعنى آن چيزى را كه با پيغمبران گفته باشند فراموش كنند * ( يَوْمَئِذٍ ) * در روز رستخيز و از هول و هيبت آن روز و مشاهدهء عذاب ندانند كه چه گويند و يا راه حجت نه بينند و عذر نتوانند آورد در آن روز مانند انسداد طريق ارض بر اعمى به جهت آنكه ايشان را هيچ عذرى و حجتى نباشد بلكه حجت مر خداى را باشد بر ايشان و بنا بر اين تسميهء حجت به آنها به جهت آنست كه آنچه ايشان گويند محض اخبار است و عاجزند از احتجاج به جهت معقولهء بر صحت ملت خود * ( فَهُمْ لا يَتَساءَلُونَ ) * پس ايشان نپرسند از يكديگر كه چه جواب گوئيم به جهت آنكه سائل و مسئول همه فرو مانده باشند يا از غايت دهشت و حيرت پرواى پرسش نكنند و يا بانساب و قرابت يكديگر را سؤال نكنند هم چنان كه در دنيا و يا از حال يكديگر نپرسند به جهت مشغولى هر يك به حال خود يا از يكديگر التماس نكنند كه حامل وزرهم شوند اصل كلام فعموا عن الانباء است ليكن معكوس واقع شده به جهت مبالغه و دلالت بر آن كه آنچه در ذهن حاضر است از خارج فايض و وارد ميگردد بر او پس هر گاه كه\r\nمخطى بوده باشد در آن وى را حيله نباشد به استحضار آن و تعديهء فعل بعلى به جهت آنست كه متضمن معنى خفا است و بعد از ذكر احوال كفار بيان حال تا بيان مىكند و ترغيب ايشان مينمايد در توبه بعد از تخويف و ميگويد كه * ( فَأَمَّا مَنْ تابَ ) * پس اما آنكه توبه كرد از شرك * ( وَآمَنَ ) * و گرويد به خدا و رسول * ( وَعَمِلَ صالِحاً ) * و كرد كردار شايسته * ( فَعَسى أَنْ يَكُونَ ) * پس اميد هست كه باشد * ( مِنَ الْمُفْلِحِينَ ) * از رستگاران و بوقت سؤال از جواب فرو نماند ذكر عسى با آنكه\r\n","description":"","footnote":"","page_name":" 97 ","page_number":97},
  {"content":"\r\nمؤمن تايب و صالح مقطوع الفلاحست به جهت آنست كه ميان خوف و رجا باشد و به عمل صالح خود مغرور نشود و ديگر ممكنست كه بعد از توبه و عمل صالح از او فعلى واقع شود كه موجب هلاكت و عقوبت وى گردد و ديگر آنكه عسى از جانب خداى در جميع قرآن بمعنى وجوبست و در انوار گفته كه عسى بمعنى تحقيقست بنا بر عادت گرام و يا بمعنى ترجى از تايب فكانه قال فليتوقع و ليطمع ان يفلح آورده‌اند كه صناديد قريش طعنه ميزدند كه خدا چرا محمد را براى نبوت اختيار كرده بايستى كه چنين منصب عالى بزرگى از اهل طايف و مكه رسدى كما قال حكاية عنهم لَوْ لا نُزِّلَ هذَا الْقُرْآنُ عَلى رَجُلٍ مِنَ - الْقَرْيَتَيْنِ عَظِيمٍ حقتعالى در جواب ايشان فرمود كه * ( وَرَبُّكَ ) * و پروردگار تو * ( يَخْلُقُ ) * مىآفريند * ( ما يَشاءُ ) * آنچه ميخواهد بيمانعى * ( وَيَخْتارُ ) * و برميگزيند هر كرا ميخواهد براى رسالت * ( ما كانَ ) * نيست و نباشد * ( لَهُمُ الْخِيَرَةُ ) * مر كافران را چون وليد مغيره و ساير طاغيان را اختيارى در آن يعنى ايشان را نسزد كه براى نبوت كسى را برگزينند چه زمام اختيار در قبضه اقتدار قادر مختار است هر كه را مصلحت بيند و حكمت او مقتضى آن باشد رسالت دهد و هر كرا مصلحت تقاضاى آن نكند اين رتبهء ارجمند ندهد و خيرة بمعنى تخير است چون طيره بمعنى تطير و يا اسم اختيار است كه قائم مقام مصدر واقع شده و اسم مختار نيز هست يقال محمد خيرة اللَّه من خلفه و ميتواند بود كه ما موصوله باشد و مفعول يختار و راجع محذوف و تقدير اينكه و يختار الذى كان لهم فيه الخيرة اى الخير و الصلاح و در مجمع آورده كه مفسران در تفسير اين آيه دو وجه گفته‌اند يكى آنكه ميآفريند آفريدگار آنچه ميخواهد و اختيار مىكند تدبير عباد خود را بر آنچه اصلحست براى ايشان پس برميگزيند از براى رسالت آن كسى كه اصلحست از براى ايشان و نيست ايشان را اختيارى بر خدا بلكه خداى را برايشان خيرتست و بنا بر اين ما حرف نفى است و در قرائت وقف بر بختيار بايد كرد و در اين وجه رد است بر مشركان كه ميگفتند لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ يعنى قرآن چرا بر مردى زيشان كه در مكه و طايفست فرود نميآيد مانند وليد بن مغيره كه از مكه است و عروة ابن مسعود ثقفى كه از طايفست و وجه دوم آنست كه ما در آيه بمعنى الذى است يعنى اختيار مىكند آن چيزى را كه مر ايشان را خير و صلاحست يعنى اختيار آن چيزى كه مخصوص است به او سبحانه زيرا كه اختيار واجبست كه بر وجه علم باشد باحوال مختار و غير او سبحانه عالم بجميع احوال مختار نيست و وجوه صحت و مصالح نميداند و ديگر آنكه اختيار بمعنى اخذ خير است و چگونه اخذ خير كند از اشيا آن كسى كه عالم بخير نباشد در آنها و بنا بر اين وجه وقف بر يخلق من يشاء ميبايد كرد و چون اين جمله در حكم تفسير يختار است كه قبل از او واقع شده از اين\r\n","description":"","footnote":"","page_name":" 98 ","page_number":98},
  {"content":"\r\nجهت حرف عطف بر او داخل نشده * ( سُبْحانَ اللَّه ) * منزه و مبرا است خدا از آنكه كسى را بالاى اختيار او اختيارى باشد و او را شريكى در خلق و اختيار اصلح باشد و جرات نمايد در اختيار كردن آنچه او اختيار نفرموده * ( وَتَعالى ) * و بلند مرتبه و برتر است * ( عَمَّا يُشْرِكُونَ ) * از مشاركت آنچه شرك مىآورند بوى عبدهء اصنام و شريك وى مىگيرند و مىتواند بود كه ما مصدرية باشد يعنى متعاليست از اشراك ايشان بعد از آن اقامت حجت مىفرمايد بر صحت اختيار خود بقوله * ( وَرَبُّكَ يَعْلَمُ ) * و آفريدگار تو ميداند * ( ما تُكِنُّ صُدُورُهُمْ ) * آنچه ميپوشد سينه هاى ايشان يعنى آنچه پنهان ميدارند\r\nاز عداوت پيغمبر و كينهء مؤمنان * ( وَما يُعْلِنُونَ ) * و آنچه آشكارا ميسازند از طعن در نبوت و تكذيب قرآن يعنى سر و جهر همه نزد او يكسانست و چون كه به غير او كسى عالم به باطن و ظاهر عباد نيست پس متفرد خواهد بود در خلق و اختيار اصلح و مبرا از شريك و منازع در ذات و صفات\r\nآنكه به جهت تاكيد اين معنى ميفرمايد كه * ( وَهُوَ اللَّه ) * و او است خدا * ( لا إِله إِلَّا هُوَ ) * هيچ معبودى بسزا نيست مكر او اين تقرير هو اللَّه است * ( لَه الْحَمْدُ ) * مر او راست ستايش و مدح و ثنا * ( فِي الأُولى وَالآخِرَةِ ) * در اين سر او در آن سرا زيرا كه مولى و منعم نعم عاجل و اجل او است نه غير او و لهذا اهل ايمان هم چنان كه در دنيا حامد و ثناگر اويند در آخرت نيز حامد او خواهند بود و قايل اينكه الحمد للَّه الذى اذهب عنا الحزن و الحمد للَّه الذى صدقنا وعده و الحمد للَّه رب العالمين به جهت ابتهاج بفضل او و التذاذ به حمد او * ( وَلَه الْحُكْمُ ) * و مر او را است كار گذارى و فرمانروايى ميان بندگان و تميز ميان حق و باطل و يا حكم بمغفرت و فضل براى اهل طاعت و به شقاوت و ويل براى اهل معصيت * ( وَإِلَيْه تُرْجَعُونَ ) * و بسوى جزاى او باز گرديده خواهيد شد در روز نشور و بر وفق عمل همه را سزا و جزا خواهد داد بعد از آن بيان توحيد و قدرت خود مىكند بقوله * ( قُلْ ) * بگو اى محمد ( ص ) منكران توحيد و قدرت را * ( أَ رَأَيْتُمْ ) * آيا مىبينيد و مىدانيد و اين جملهء خبريه بمعنى انشائيه است اى اخبرونى يعنى خبر دهيد به من اين را كه * ( إِنْ جَعَلَ اللَّه ) * اگر گرداند خدا * ( عَلَيْكُمُ اللَّيْلَ ) * بر شما شب را * ( سَرْمَداً ) * پاينده * ( إِلى يَوْمِ الْقِيامَةِ ) * تا روز رستخيز يا آنكه آفتاب را در تحت الارض ساكن گرداند تا بر حوالى افق غابر حركت دهد * ( مَنْ إِله ) * كيست خدايى * ( غَيْرُ اللَّه ) * بجز از خداى به حق كه از\r\n","description":"","footnote":"","page_name":" 99 ","page_number":99},
  {"content":"\r\nروى قدرت * ( يَأْتِيكُمْ بِضِياءٍ ) * بياورد براى شما روز روشن را كه در آن بطلب معاش اشتغال نمائيد * ( أَ فَلا تَسْمَعُونَ ) * آيا نميشنويد موعظه را به گوش تدبر و اعتبار استفهام براى تقرير است يعنى از اين علامة قدرت متذكر شده بوحدانية و قدرت او معترف شويد حق عبارت هل إله بود و ذكر من بنا بر زعم اهل شركست كه قايلند بر الوهيت غير او و سرمد از سرد ماخوذ است كه بمعنى متابعت است و اتصال دائمى و زيادتى ميم به جهت مبالغه است و نظير اينست دلامص كه از دلاص ماخوذ است * ( قُلْ أَ رَأَيْتُمْ ) * بگو كه ميبينيد در اين كه * ( إِنْ جَعَلَ اللَّه ) * اگر سازد خدا * ( عَلَيْكُمُ النَّهارَ ) * بر شما روز را * ( سَرْمَداً ) * پاينده و باقى * ( إِلى يَوْمِ الْقِيامَةِ ) * تا روز رستخيز يا آنكه آفتاب را در وسط السماء بدارد و مدار فوق ارضين آن را به حركت در آورد * ( مَنْ إِله غَيْرُ اللَّه ) * كيست خدايى بجز از خداى به حق كه اللَّه است * ( يَأْتِيكُمْ بِلَيْلٍ ) * بياورد براى شما شبى * ( تَسْكُنُونَ فِيه ) * كه آرام گيريد در او و از متاعب اشغال و اعمال استراحت كنيد در آن * ( أَ فَلا تُبْصِرُونَ ) * آيا نمىبينيد آثار قدرت را بديدهء تفكر و استبصار عدم وصف نهار به آنچه مقابل او است اعنى بنهار تتصرفون فيه كما قال بليل تسكنون فيه به جهت آنست كه ضوء نعمتى است فى حد ذاته و مقصود بنفسه بخلاف ليل و ديگر آنكه منافع متعلقه بضياء متكاثر است و همين منحصر در تصرف در معاش نيست و ظلام به اين مثابه نيست و لهذا أ فلا تسمعون را مقارن بآنساخته و فلا تبصرون را مقارن بليل چه استفادهء فعل از سمع اكثر از استفادهء آنست از بصر * ( وَمِنْ رَحْمَتِه ) * و از رحمت و بخشايش واسعه او است كه * ( جَعَلَ لَكُمُ ) * بيافريد براى شما * ( اللَّيْلَ وَالنَّهارَ ) * شب و روز را * ( لِتَسْكُنُوا فِيه ) * تا آرام گيريد در شب * ( وَلِتَبْتَغُوا ) * و تا بجوئيد در روز بانواع مكاسب * ( مِنْ فَضْلِه ) * از روزى خدا كه بفضل خود مقرر فرموده نه باستحقاق سابقه كه شما را بوده * ( وَلَعَلَّكُمْ تَشْكُرُونَ ) * و تا شايد كه سپاسدارى كنيد خداى را بر نعمت روز و شب و چون دنيا سراى محنت و تعب است از اين جهت حقتعالى بفضل عميم خود شب را آفريد تا استراحت كنند در آن از كلفتى و مشقتى كه در روز بايشان رسيده باشد در كسب معاش و روز را خلق فرمود تا در او بانواع اشتغال معاش خود را بگذرانند به آن و به جهت آنكه در آخرت كلفت و محنت مفقود است از اين جهت آنجا شب نخواهد بود تا به جهت آسايش به آن محتاج باشند * ( وَيَوْمَ يُنادِيهِمْ ) * و ياد كن روزى را كه ندا كند خدا مر بت پرستان را * ( فَيَقُولُ ) * پس گويد بايشان از روى تقريع * ( أَيْنَ شُرَكائِيَ ) * كجااند\r\n","description":"","footnote":"","page_name":" 100 ","page_number":100},
  {"content":"\r\nانبازان من * ( الَّذِينَ كُنْتُمْ تَزْعُمُونَ ) * آنان كه بوديد كه گمان ميبرديد كه شريكان منند تكرار ذكر ندا مر مشركان را جهة تقريعست بعد از تقريع و يا به جهت اشعار به آنكه هيچ چيز اجلب از اشراك نيست مر غضب خداى را هم چنان كه هيچ چيز اجلب از توحيد نيست مر رضاى او را و يا آنكه اول براى تقرير فساد راى ايشانست و ثانى براى بيان اينكه اشراك ايشان نه بر وجه سند و حجت است بلكه محض تشهى و هوا است يعنى اول براى تقرير اقرار ايشان است بر نفسهاى خود ببغى و ضلالت و ثانى تعجيز ايشان از اقامت حجت و برهان * ( وَنَزَعْنا ) * و بيرون آوريم * ( مِنْ كُلِّ أُمَّةٍ ) * از هر امتى * ( شَهِيداً ) * گواهى بر گفتار و كردار ايشان يعنى پيغمبران ايشان را حاضر كنيم تا در محكمهء قيامت گواهى دهند بر شرك و ضلالت و غوايت ايشان و گويند مراد بشاهد عدول آخرتند و هيچ زمانهء از ايشان خالى نيست و چون ايشان بر كفار گواهى دهند * ( فَقُلْنا ) * پس گوئيم مر اهل كفر و شرك را * ( هاتُوا بُرْهانَكُمْ ) * بياريد حجتى كه داشتيد بر صحت شرك و تكذيب * ( فَعَلِمُوا ) * پس بدانند آن هنگام * ( أَنَّ الْحَقَّ لِلَّه ) * آنكه راستى گفتار و يا عبادت و يا توحيد و يا حجت مر خداى را است بعد از الزام و احتجاج بر ايشان * ( وَضَلَّ عَنْهُمْ ) * و كم گردد از ايشان و نابود و ضايع گردد * ( ما كانُوا يَفْتَرُونَ ) * آنچه بودند كه برميبافتند از كذب و ساير سخن باطل و يا از اميد شفاعت كه ببتان ميداشتند و بدانكه چون حقتعالى افتتاح اين سوره ببيان قصه موسى و فرعون فرموده حيث قال نَتْلُوا عَلَيْكَ مِنْ نَبَإِ مُوسى وَفِرْعَوْنَ بِالْحَقِّ لِقَوْمٍ يُؤْمِنُونَ اختتام آن را بقصهء قارون كرد كه از قوم موسى ( ع ) و دو فرمود * ( إِنَّ قارُونَ كانَ مِنْ قَوْمِ مُوسى ) * و گويند قصهء قارون متصل است به آيه وَما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا وَزِينَتُها وَما عِنْدَ اللَّه خَيْرٌ وَأَبْقى و بعضى گفته‌اند كه چون حقتعالى بيان خزى كفار و افتضاح ايشان نمود در روز قيامت در عقب آن ذكر بيان قصهء قارون و خسف او به زمين فرمود و بيان كرد كه قارون از جملهء ايشان بود و هم چنان كه در دنيا مفتضح شد در قيامت نيز مفتضح خواهد بود و فرمود كه بدرستى كه قارون بود از قوم موسى از ثعلبى مرويست كه وى عم موسى بوده و موسى پسر برادر او اين قول محمد ابن اسحق است و نزد جماعت ديگر خواهرزادهء وى و عطا از ابن عباس نقل كرده كه پسر خالهء وى بود و اين قول را از ابى عبد اللَّه ( ع ) روايت كرده‌اند و نزد ابن جريح پسر عم موسى است چه پدر قارون يصهر ابن قاهث است و پدر موسى عمران ابن قاهث است از اولاد لاوى ابن يعقوب و قارون را از غايت خوبى صورت و زيبايى طلعت منور خواندندى و در قرائت تورية اقرء بنى اسرائيل بوده و يكى از سبعين مختار او بود ايمان بموسى آورده بود و در زمان فقر و احتياج مردى متواضع و متخلق بوده و\r\n","description":"","footnote":"","page_name":" 101 ","page_number":101},
  {"content":"\r\nگويند وى به ظاهر ايمان آورده بود و در باطن كافر بود مانند سامرى حقتعالى خواست تا او را ممتحن سازد تا نفاق و كفر او بر عالميان ظاهر گردد پس او را بواسطهء كثرت مال و جاه امتحان كرد * ( فَبَغى ) * پس ستم كرد و يا افزونى جست و تكبر كرد * ( عَلَيْهِمْ ) * بر قوم موسى و خواست كه همه در تحت حكم او باشند و از سعيد بن مسيب و ابن عباس روايتست كه او عامل فرعون بود و فرعون او را بر بنى اسرائيل مسلط گردانيده بر ايشان ظلم ميكرد و عطاى خراسانى و شهر ابن جوشب گفته‌اند كه زيادتى و افزونى ميجست بر بنى اسرائيل بر پوشيدن جامهاى دراز بشبرى يعنى جامهايى بيك شبر درازتر از جامهاى بنى اسرائيل ميداشت بجهة تفوق و تكبر بر ايشان و يا استطالت كرد بر ايشان بكثرت كنوز كما قال جل اسمه * ( وَآتَيْناه ) * و عطا كرديم او را * ( مِنَ الْكُنُوزِ ) * از گنجهاى مدخره و مالهاى فراهم آورده و بر بالاى يكديگر نهاده * ( ما ) * آن چيزى يعنى آن مقدارى كه كثرت وفور آن بر وجهى رسيده بود كه * ( إِنَّ مَفاتِحَه ) * بتحقيق كه كليد هاى آن يعنى برداشتن آن * ( لَتَنُوأُ بِالْعُصْبَةِ ) * هر آينه برنج مىآورد بگروهى بسيار از مردمان * ( أُولِي الْقُوَّةِ ) * كه خداوندان توانايى بودند و پشت ايشان را\r\nدو تا ميكرد از گرانى آن بدانكه مفاتح جمع مفتح است يعنى آن چيزى كه به آن مفتوح سازند اغلاق و ابواب مسدوده را و مراد اينجا مفاتح صناديقست و نزد بعضى مفاتح خزاينست و قياس واحد ان مفتح بفتح ميمست و تنوء از نوء ماخوذ است كه بمعنى نهوض است با ثقل يقال نأى به الحمل اذا اثقله حتى اماله و منه اخذت الانواء لانها تنهض من المشرق على ثقل نهوضها و قال ابو زيد ثانى الحمل اذا اثقلنى و عصبه و عصابه جماعت كثيره است يقال اعصوصبوا اذا اجتمعوا و در تعيين عدد عصبه اختلافست نزد مجاهد از عشره است تا خمسة عشر و نزد قتاده از عشره تا اربعين و ابو صالح گفته كه چهل مردند و از ابن عباس منقولست كه از ثلاثة تا عشره است و گويند ايشان جماعتىاند كه بعضى از ايشان متعصب باشند ببعضى و يا براى تعديه است مانند ذهبت به و اذهبته و جملهء لتنوأ بالعصبة خبر آنست و اينجملهء موكده به آن صلهء ما است و جملهء موصوله مفعول دوم آتينا از فرانقلست كه مراد بعصبه اينجا چهل تنند كه كليدهاى كنوز وى ميكشيدند و در كشاف آورده كه شصت اشتر مفاتيح خزاين او ميكشيدند هر خزينهء را مفتاحى بود و هيچ مفتاحى از اصبعى زياده نبودى و از پوست حيوانات ساخته بودند تا سبك باشد و از خيثمه نيز مرويست كه در انجيل مرويست كه كليدهاى گنج قارون بر شصت اشتر نهادندى و هر كجا كه رفتى با خود بردى و ثعلبى گفته كه مراد از مفاتح اوعيهء مالست و آن چهار هزار هزار و چهل انبان بود پر از طلا و نقره و قول اول اكثر و اشهر است و قوله * ( إِذْ قالَ لَه ) * منصوبست بتنوء و يا\r\n","description":"","footnote":"","page_name":" 102 ","page_number":102},
  {"content":"\r\nبا ذكر مقدر يعنى رنج ميرسانيد حمل آن مفاتيح به جماعت كثيره با قوت در آن وقت كه گفتند مر قارون را و يا ياد كن كه چون گفتند مر او را * ( قَوْمُه ) * گروه او يعنى مؤمنانى كه قوم او بودند بطريق نصيحت گفتند كه اى قارون * ( لا تَفْرَحْ ) * شادى مكن بمال خود و ناسپاسى مكن و مغرور مشو به آن * ( إِنَّ اللَّه ) * بدرستى كه خداى * ( لا يُحِبُّ الْفَرِحِينَ ) * دوست نميدارد فرح كنندگان را به دنيا و حطام و زخارف آن و مغرور شوندگان به آن و ناسپاس بر آن چه مغبوضهء آن حقست و محبت و اغترار به آن موجب دورى از رحمت و مانع كارسازى كار آخرت و نظير اينست آيهء وَلا تَفْرَحُوا بِما آتاكُمْ و در انوار گفته كه مذموميت دنيا به جهت آنست كه منتج فرح و بطر است و خورسند شدن به آن و ذاهل گشتن از ذهاب آنچه علم به اينكه لذت او لا محاله مفارقست موجب نزح آنست كما قال ( اشد الغم عندى فى سرور يتقن عنه صاحبه انتقالا و قال اخر و لست بمفراح اذا الدهر سربى و لا جازع من صرفه المتقلب ) و خاتمهء آيهء تعليل است و نهى از دنيا و زخارف آن بجهة آنكه مانع محبت او سبحانه است * ( وَابْتَغِ ) * اين تتمهء كلام ناصحانست يعنى مؤمنان قوم قارون را گفتند كه بجوى و بدست آور * ( فِيما آتاكَ اللَّه ) * در آنچه عطا كرده است ترا خداى از غنا بر زخارف دنيا * ( الدَّارَ الآخِرَةَ ) * سراى ديگر را يعنى صرف كن اموال خود را در راه خدا و آن را وسيلهء حصول ثواب آن جهان گردان چه مقصود از آن اينست كه به آن متوسل شوند بوصول بدرجات باقيهء آخرت * ( وَلا تَنْسَ ) * و فراموش مكن * ( نَصِيبَكَ ) * بهرهء خود را * ( مِنَ الدُّنْيا ) * از مال دنيا كه آن تحصيل آخرت است به آن و يا نصيب تو در وقت رحلت از اين جهان كفنى بيش نخواهد بود پس از آن حال بر انديش و بمال و منال غره مشو و يا به آن مقدار مال كه ترا كفاف باشد اكتفاء كن از امير المؤمنين عليه السّلام مرويست كه معنى آنست كه نصيب خود را فراموش مكن از تندرستى و جوانى و نشاط و توانگرى و به دنيا طلب آخرت كن و مجاهد گفته كه تقصير مكن در طاعت تا ترا نتيجهء مرغوبه دهد از آخرت و از حسن مرويست كه قارون بخيل بود و اصلا از متاع دنيا و زخارف او كه در دست او بود متمتع نميشد قوم به او گفتند كه در اكل و شرب و لبس و نكاح از آن متمتع شو كه بر تو محظور نيست * ( وَأَحْسِنْ ) * و نيكويى كن ببندگان خداى * ( كَما أَحْسَنَ اللَّه إِلَيْكَ ) * هم چنان كه نيكويى\r\nكرده است خداى و نعمت فرستاده بسوى تو و يا شكر و طاعت او را نيكو بجا آور هم چنان كه او سبحانه بانعام خود در حق تو نيكويى كرده * ( وَلا تَبْغِ الْفَسادَ ) * و مجوى تباه كارى و بيدادگرى و تكبر و فعل معاصى * ( فِي الأَرْضِ ) * در زمين اين نهى است از آنچه بر آن\r\n","description":"","footnote":"","page_name":" 103 ","page_number":103},
  {"content":"\r\nبود از ظلم و بغى * ( إِنَّ اللَّه ) * بدرستى كه خداى تعالى * ( لا يُحِبُّ الْمُفْسِدِينَ ) * دوست نميدارد افساد كنندگان را كه در دنيا تفاخر و تعظم كنند و افعال سيئه از ايشان بظهور رسد و نزد بعضى قايل اينقول بقارون موسى عليه السّلام بوده و اگر چه بلفظ جمع واقع شده و بر هر تقدير چون قارون استماع اين نصيحت كرد حميت جاهليت او اشتداد يافته * ( قالَ ) * گفت در جواب كه * ( إِنَّما أُوتِيتُه ) * جز اين نيست كه داده شده‌ام اين مال را يعنى آن را به من داده‌اند * ( عَلى عِلْمٍ عِنْدِي ) * در حالتى كه بر دانشىام كه نزديك منست يعنى علم تورية چه من اعلم بنى اسرائيلم بدان و به جهت آن مرا بر ايشان تفضيل داده‌اند و مستحق تفوق شده‌ام بر ايشان بجاه و مال و يا علم تجارت و دهقنت و ساير مكاسب و بسبب آن اموال بسيار نزد من جمع شده و يا داناام بكنجهاى يوسف صديق و آن را برداشته‌ام و گويند مراد علم كيمياء است كه موسى عليه السّلام علم كيمياء به خواهر خود آموخته بود و او قارون را به آن تعليم داده و از سعيد بن مسيب مرويست كه موسى علم كيمياء ميدانست ثلث آن را بيوشع ابن نون آموخت و ثلث ديگر بكالب ابن يوحنا و ثلث ديگر بقارون و هر يك در آن صنعت ناتمام بودند قارون ايشان را بفريفت و آن دو ثلث را از ايشان بياموخت و چون اين صنعت او باتمام رسيد مالى عظيم حاصل كرد بدانكه جار و مجرور در موضع حالست و عندى صفت آن و يا متعلق به او نيته كقولك جاز هذا عندى اى فى ظنى و اعتقادى بعد از آن حقتعالى از روى تعجب و توبيخ بر اغترار او به قوت و كثرت مال ميفرمايد * ( أَ وَلَمْ يَعْلَمْ ) * آيا ندانست قارون يعنى دانسته چه در تورية خوانده و از مورخان شنيده * ( أَنَّ اللَّه ) * آنكه خداى * ( قَدْ أَهْلَكَ ) * بدرستى كه هلاك كرده است * ( مِنْ قَبْلِه ) * پيش از قارون * ( مِنَ الْقُرُونِ ) * از اهل روز كارها * ( مَنْ هُوَ ) * كسى را كه او * ( أَشَدُّ مِنْه ) * سختتر بود از قارون * ( قُوَّةً ) * از روى توانايى * ( وَأَكْثَرُ جَمْعاً ) * و بيشتر از روى جمع مال و يا بكثرت جماعت و عدد مانند قوم عاد و ثمود و قوم لوط ملخص سخن آنست كه چرا قارون بشدت و بطشت و كثرت مال خود مغرور ميگردد و حال آنكه ميداند كه ما كسانى را كه از وى قوىتر بود هلاك كرديم و ميتواند بود كه ذكر اينكلام براى رد ادعاى علم او باشد ورد تعظم او به آن بنفى اينعلم يعنى آيا نزد او مثل اين علمست كه دعوى مىكند و به جهت آن خود را مستوجب هر نعمت ميداند و حال آنكه ميداند احوال كسانى را كه در قوت و جمعيت از او در پيش بودند و ما ايشان را هلاك كرديم و به جهت اين نفس خود را در مهالك ايشان مياندازد پس از روى تهديد ميفرمايد * ( وَلا يُسْئَلُ ) * و پرسيده نخواهد شد * ( عَنْ ذُنُوبِهِمُ الْمُجْرِمُونَ ) * از گناهان خود گناهكاران يعنى مشركان چه ايشان را بسيماى خود خواهند شناخت كه يُعْرَفُ الْمُجْرِمُونَ بِسِيماهُمْ يا ايشان را سؤال استعلام نخواهد بود چه حقتعالى مطلع\r\n","description":"","footnote":"","page_name":" 104 ","page_number":104},
  {"content":"\r\nاست بدان و يا سؤال معاتبه نخواهد بود زيرا كه بيحساب بدوزخ خواهند رفت و نظير اينست آيه فَيَوْمَئِذٍ لا يُسْئَلُ عَنْ ذَنْبِه إِنْسٌ وَلا جَانٌّ و اما قوله فَوَ رَبِّكَ لَنَسْئَلَنَّهُمْ جمع من رد سؤال از آن توبيخ و تقريعست نه سؤال استعلام و وجه اتصال اين آيه بما قبل آنست كه چون حقتعالى تذكير قارون فرمود اهلاك قرون ماضيه را كه اقوى از او بودند و اغنى بعد از آن تهديد او فرمود به اينكه حقتعالى مطلعست بر ذنوب جميع مجرمان و احتياج ندارد بسؤال كردن از آن و استعلام از ايشان و او قادر است بر معاقبهء همهء ايشان كقوله تعالى وَاللَّه خَبِيرٌ بِما تَعْمَلُونَ وَاللَّه بِما تَعْمَلُونَ عَلِيمٌ * ( فَخَرَجَ ) * پس بيرون آمد قارون روز شنبه * ( عَلى قَوْمِه ) * بر قوم خود * ( فِي زِينَتِه ) * در آرايش خود بر استر سفيد كه زين زرين داشت نشسته و جامهء ارغوانى پوشيده و چهار هزار كس به همين\r\nصفت با وى سوار شده و بروايتى ديگر جامهاى ايشان و اسبان ديباء احمر بود از جانب راست او سيصد غلام و از جانب چپ سيصد جاريه بر ايشان حلى و ديبا و در كشاف گفته كه نود هزار كس كه همه جامهاى معصفر داشتند با وى بر نشستند و مردم پيش از آن رنگ معصفر نديده بودند و در موضح آورده كه هزار جاريه با وى بودند و بر استران سفيد با زين زرين و جامهء ارغوانى محلى بذهب و موزهاى سفيد و نزد بعضى ديگر هفتاد هزار كس ملتبس بلباسهاى فاخر و محلى بزر و زيور و چون بدين ديد به ميان قوم برآمد * ( قالَ الَّذِينَ ) * گفتند آنان كه * ( يُرِيدُونَ الْحَياةَ الدُّنْيا ) * ميخواستند زندگانى دنيا را و بدان راغب بودند از كفار و منافقان و ضعفهء اهل ايمان و نزد قتاده آنها جماعتى از اهل ايمان بودند كه بجهة تمنى بصله و خيرات و مبرات و انفاق بر سبيل قربة گفتند از روى غبطه * ( يا لَيْتَ لَنا ) * اى قوم كاشكى بودى ما را از مال * ( مِثْلَ ما أُوتِيَ قارُونُ ) * مانند آنچه داده شده است بقارون نه عين آن به جهت تحرز از حسد * ( إِنَّه ) * بدرستى كه او * ( لَذُو حَظٍّ عَظِيمٍ ) * هر آينه خداوند بهرهء بزرگست از دنيا و قول اول اكثر و اشهر است و اوفق بقوله\r\n* ( وَقالَ الَّذِينَ ) * و گفتند متمنيان را آنان كه * ( أُوتُوا الْعِلْمَ ) * داده شده بودند دانش باحوال آخرت و مصدق آنچه وعده داده است حقتعالى اهل ايمان را از ثواب ابدى و يا دانا بودند ببركت قناعت و عزت توحيد چون يوشع و اصحاب او * ( وَيْلَكُمْ ) * واى بر شما اى طالبان دنيا اينكلمه موضوع است از براى دعاء به هلاكت و استعمال آن در موضع زجر است از آنچه غير مرضى باشد يعنى از اين تمنا منزجر شويد كه * ( ثَوابُ اللَّه ) * پاداش خدا در آخرت * ( خَيْرٌ ) * بهتر است از مالهاى دنيا كه بقارون داده‌اند بلكه از جميع اموال دنيا * ( لِمَنْ آمَنَ ) * مر كسى را كه بگرود به خدا و پيغمبر * ( عَمِلَ صالِحاً ) * و بكند كارهاى ستوده\r\n","description":"","footnote":"","page_name":" 105 ","page_number":105},
  {"content":"\r\n* ( وَلا يُلَقَّاها ) * و پيش باز آورد نشوند اينكلمه را كه علما گفتند يعنى توفيق داده نشوند به آنكه باستقبال اينكلمه بيايند و آن را در دل و زبان خود تلقى نمايند و فرا گيرند * ( إِلَّا الصَّابِرُونَ ) * مگر صبر كنندگان كه بر طاعت صابر و از معصيت شكيبا باشند و بقليل دنيا از كثيرت آن مستغنى و گويند ضمير راجع به ثواب است كه بمعنى مثوبتست و يا جنة و يا ايمان و عمل صالح كه در معنى سيرة و طريقه است آورده‌اند كه چون موسى قطع دريا كرد و همهء قبطيان غرق شدند رياست و ولايت مذبح و قربان را بهرون داد بعد از آن هر كرا قربانى بودى بهرون دادى تا آنكه او را بر مذبح نهادى و آتشى بيامدى و آن را بسوختى قارون بر موسى و هارون حسد برد چنان كه روزى بموسى گفت كه تو رسالت بردى و مذبح و رياست بهرون رسيد و من بر بيمنصبى چند صبر كنم و تحمل نمايم موسى گفت اين در دست من نيست بلكه بخداى تعالى تعلق دارد هر كرا مصلحت داند دهد قارون گفت من نبوت ترا باور ندارم تا آنكه آيتى به من نمايى موسى گفت چنين باشد پس رؤساى بنى اسرائيل را جمع كرد و گفت هر يكى عصاى خود را در عبادتخانهء بنهيد هم چنان كردند قارون و هارون نيز عصاى خود بنهادند موسى گفت امشب بگذاريد و فردا ببينيد كه مزيت و فضيلت كرا باشد چنان كردند روز ديگر نگاه كردند عصاى هر يك از ايشان بر حالت خود بود الا عصاى هارون كه برك برآورده بود و بادامتر در او پيدا شده و رسيده گشته همهء بنى اسرائيل بمزيت مرتبه و فضيلت هارون معترف شدند قارون گفت كه اينهمه از جملهء سحريست كه ميكنى پس از مجلس برخاست و در صدد ايذاى موسى و اتباع او شد و موسى با او مدارا ميكرد به جهت علاقه قرابت و هر روز عداوت و طغيان او بيشتر ميشد و او سرايى ساخته بود و در آن را از زره محلى كرده و ديوارهاى آن را صفايح زر گرفته بنى اسرائيل نزد وى ميرفتند و او ايشان را شبانگاه و بامداد طعام ميداد و با يكديگر بلهو و لعب مشغول شدندى و كلمات مضحكه و لاغيه گفتندى تا وقتى كه حكم زكات نازل شد به آنكه ارباب غنا عشر يا ربع مال بدهند پس موسى بقارون گفت كه حقتعالى زكات مال بر اغنيا واجب گردانيده و ترا ميبايد كه زكات داد گفت اينكه تو مىگويى مبلغ كثير مىشود و من آن را نتوانم داد حقتعالى وحى كرد كه اى موسى قارون تعلل مىكند و اندك و بسيار نخواهد داد اما بطريق الزام حجت با او مسامحتى كن پس موسى بقارون گفت كه من از تو حمد مقرر كمتر بستانم راضى نشد پس فرمود كه از هزار دينار يك دينار بده و همچنين از هزار درهم يك درهم بده و از هزار گوسفند يك گوسفند گفت در اين انديشه كنم و جواب بگويم پس حساب كرد مبلغى عظيم برآمدم خست نفس راه بر او گرفته راضى به اين نيز نشد و جمعى از بنى اسرائيل را طلبيد و گفت هر چه موسى گفت فرمان برديد اينزمان ميخواهد كه مالهاى ما را از ما بستاند و ما را درويش سازد راى شما چيست گفتند تو مهتر مايى چه\r\n","description":"","footnote":"","page_name":" 106 ","page_number":106},
  {"content":"\r\nمىفرمايى گفت ميخواهم او را در ميان قوم رسوا كنم تا ديگر كسى سخن وى نشنود بلكه بنى اسرائيل او را بكشند و يا بآزار و اذية او كوشند و ترك تبعيت او كنند و او را تنها بگذارند پس زنى فاجره كه در تيسير آورده كه نام او سبيرا بود طلبيده دو هميان زر به او داد و بروايت سدى دو هزار\r\nدينار بود و گويند طشتى از طلا و در روايت ديگر طشت طلا را از زر پر ساخته به او داد و مقرر كرد كه فردا در محضر خاص و عام اقرار كند كه موسى با وى زنا كرده روز ديگر كه موسى در مجمع بنى اسرائيل وعظ ميفرمود و بيان اوامر و نواهى مينمود و ميگفت هر كه دزدى كند دستش را ببرم و هر كه قذف كند بيگناهى را حدش زنم و هر كه زنا كند اگر غير محصن است تازيانه زنم و اگر محصن باشد سنگسار كنم قارون بر پاى ساخت و گفت اگر هم تو باشى گفت آرى اگر هم من باشم قارون گفت بنى اسرائيل گمان مىبرند كه تو با فلان زن فاجره زنا كردهء فرمود معاذ اللَّه او را حاضر كنيد سبيرا بمحفل آمد موسى گفت اى زن قوم بر من و تو دعوى زنا ميكنند ترا سوگند مىدهم بخدايى كه دريا را بشكافت و ما را نجات داد و فرعون را غرق ساخت و تورية فرو فرستاد كه آنچه راست است بگو زن از هيبت الهى دريافت با خود انديشه كرد كه اگر دروغ گويم و نسبت زنا بموسى دهم بعقوبات دنيا و آخرت گرفتار شوم و اگر راست گويم و از گناه گذشته توبه كنم يمكن كه خدا بر من رحمت كند و از سر گناه من درگذرد به جهت آنكه ابراء ساحت نبى او كرده باشم از اين تهمت مرا مثوبات عظيمه ارزانى فرمايد پس سر برآورد و گفت يا كليم اللَّه لا و اللَّه تو از اين مبرايى و مردمان دروغ ميگويند قارون دو خريطهء زر به من داده تا دربارهء تو افترا كنم و من با وجود گنه كارى و روسياهى خود چگونه پسندم كه بر تو تهمت كنم و اينك دو هميان به مهر قارون با منست بنى اسرائيل چون مهر قارون ديدند حبلهء وى بر همه روشن گشت موسى بگريه افتاد و روى به خاك بر نهاد و شكايت قارون را به حضرت عزت عرض نمود و گفت اللهم ان كنت رسولك فاغضب لى عليه بار خدايا اگر من پيغمبر توام براى من بر او غضب كن جبرئيل نازل شد كه حقتعالى ميفرمايد كه زمين را بفرمان تو كردم به او امر كن آنچه ميخواهى پس موسى روى ببنى اسرائيل كرد و گفت اى قوم من بقارون مبعوثم چنان كه بفرعون بودم فرعون طاغى شد و خدا وى را چنان كه ديديد هلاك كرد قارون نيز طاغى شده هر كه را هواى ويست با وى باشد هر كه با منست از وى دور شود همه بنى اسرائيل بيك كنار رفتند و از او فرار نمودند الا دو تن كه با وى ماندند آن گاه موسى ( ع ) به زمين خطاب كرد كه يا ارض خذيهم اى زمين بگير ايشان را سرير قارون به زمين فرو رفت باز گفت كه خذيهم پايهاى ايشان را تا كعبين فرو برد ايشان آغاز تضرع كرده امان طلبيدند بجايى نرسيد ديگر باره گفت خذيهم تا بميان فرو رفتند ايشان\r\n","description":"","footnote":"","page_name":" 107 ","page_number":107},
  {"content":"\r\nدر استغاثه و تضرع افزودند موسى التفاتى به آن نكرده باز گفت خذيهم تا به گردن فرو رفتند ايشان استغاثه و زارى را از حد بنهايت رسانيده و گفتند اى موسى به حق رحم و قرابتى كه با هم داريم كه بر ما رحم كن موسى به جهت فرط غضب و شدت خشم از استغاثه ايشان متاثر نشد باز به زمين امر كرد كه خذيهم زمين ايشان را فرو برد و در اكثر تفاسير هست كه حضرت عزت با موسى خطاب كرد كه هفتاد بار قارون و ياران او از تو زينهار خواستند تو بفرياد ايشان نرسيدى و اصلا رحم نكردى بعزت و جلال من كه اگر يك نوبت مرا ميخواندند اجابت كردمى القصه چون قارون به زمين فرو رفت سفهاى بنى اسرائيل با يكديگر گفتند كه موسى دعا كرد كه قارون به زمين فرو رفت كه مال او را متصرف شود موسى دعا كرد تا اموال او را نيز زمين فرو برد كما قال جل ذكره * ( فَخَسَفْنا ) * پس فرو برديم * ( بِه وَبِدارِه الأَرْضَ ) * قارون را و سراى او را به زمين و صاحب لباب آورده كه هر روز قارون و مطيعين به مقدار قامت خود با مال و خانه فرو ميرود تا به زمان نفخ صور بارض سفلى خواهد رسيد * ( فَما كانَ لَه ) * پس نبود مر قارون را * ( مِنْ فِئَةٍ ) * هيچ گروهى از ياران وى كه در آن وقت * ( يَنْصُرُونَه ) * يارى كردندى او را وضع عذاب از او نمودندى * ( مِنْ دُونِ اللَّه ) * بجز از خداى تعالى * ( وَما كانَ مِنَ المُنْتَصِرِينَ ) * و\r\nنبود از انتقام كشندگان از موسى و يا منع كنندگان عذاب از خود يقال ( نصره من عدوه فانتصر اى منعه منه فامتنع ) يعنى نه كسى از وى عذاب بازداشت و نه خود توانست آن را از خود بازداشتن * ( وَأَصْبَحَ الَّذِينَ تَمَنَّوْا مَكانَه ) * و بامداد كردند آنان كه آرزو بردند منزلت و جاه او را * ( بِالأَمْسِ ) * دى روز يعنى آنها كه قبل از خسف بر مال و جاه او آرزو ميبردند و ميگفتند يا ليت لنا مثل ما اوتى قارون بعد از خسف از آن پشيمان شدند و روى بصلاح آورده * ( يَقُولُونَ ) * ميگفتند هر يك با ديگرى * ( وَيْكَأَنَّ اللَّه ) * اينكلمه نزد بصرى مركبست از وى كه موضوعست براى تعجب و از كأن كه براى تشبيه است يعنى ما اشبه هذا الامر چه مانند است بصواب و دور از خطا اينكه خداى * ( يَبْسُطُ الرِّزْقَ ) * گشاده ميگرداند روزى را * ( لِمَنْ يَشاءُ ) * براى هر كه خواهد * ( مِنْ عِبادِه ) * از بندگان خود نه بجهة مكرمتى كه متضمن بسط بود بلكه بمحض ارادت و حكمت * ( وَيَقْدِرُ ) * و تنگ ميسازد آن را بر هر كه ميخواهد نه بذلتى كه تقاضاى قبض كند بلكه بمقتضاى مشيت مصلحت در كشاف آورده كه وى مفصولست از كأن و اگر چه رسم مصحف آنست كه موصول مكتوب شود و آن كلمه ايست موضوع از براى تنبه بر خطا و تنديم از آن و معنى آنست كه آن گروه\r\n","description":"","footnote":"","page_name":" 108 ","page_number":108},
  {"content":"\r\nمتمنيان متنبه شدند بر خطاء كردن در تمناى خود كه ميگفتند يا ليت لنا مثل ما اوتى قارون و پشيمان شدند از آن و گفتند كه كان اللَّه اى شبهنا اللَّه تشبيه مينمائيم يعنى شبيه و حقيق ميدانيم خداى را كه بسط روزى و تغيير آن مينمايد بر هر كه مىخواهد و نزد كوفيان ويكان مركبست از و يك و آن و و يك و ويلك بوده كه حذف لام كردند و كاف خطاب متصل به آن شده و اعلم در او مضمر يعنى و اى بر تو بدانكه حقتعالى روزى را فراخ ميگرداند براى هر كه خواهد و تنگ ميسازد بر هر كه اراده مىكند و لهذا بعضى قراء بر وى وقف ميكنند و بعضى بر و يك و در لباب از طبرسى نقلست كه مجموع و يكان بمعنى الم تعلم و الم تر است يعنى آيا نميبينى و نميدانى اين را كه بسط و قدر بمشيت الهى منوطست و مجاهد و قتاده بر اينقولند و ميتواند بود كه حرف خطاب باشد متصل بوى و لام در آن آن مقدر براى بيان آن چيزى كه اينقول مقولست از براى آن و تقدير اينكه و يك لان اللَّه يعنى واى بر تو كه تمنا ميكردى اموال قارون را به جهت آنكه حقتعالى بسط روزى ميفرمايد براى هر كه ميخواهد و تغيير آن مينمايد براى هر كه اراده مينمايد و كسانى كه گفته ويكان اللَّه در تاويل ذلك ان اللَّه است و اينقول ابن عباس است يعنى گفتند متمنيان كه آن وفور و كثرت مال قارون بجهة آنست كه حقتعالى بسط و قدر روزى مىكند بر وفق مشيت و مصلحت * ( لَوْ لا أَنْ مَنَّ اللَّه عَلَيْنا ) * اگر نه آن بودى كه خداى منت نهادى بر ما و بما نداد از زخارف و امتعهء دنيويه آنچه متمناى ما بود * ( لَخَسَفَ بِنا ) * هر آينه فرو بردندى ما را او حفص بصيغهء معلوم خوانده يعنى خدا ما را به زمين فرو بردى * ( وَيْكَأَنَّه ) * و چه مينمايد بصواب اينحال يعنى اينكه * ( لا يُفْلِحُ الْكافِرُونَ ) * رستگارى نمييابند ناگرويدگان به خدا و رسول و تكذيب نمايندگان بوعد و وعيد او از ثواب و عقاب يا كافر نعمتان را خلاصى و ظفرى نخواهد بود از عذاب * ( تِلْكَ الدَّارُ الآخِرَةُ ) * اشارت از براى تعظيم و تفخيم شان آخرتست و آخرت صفة دار و خبر آن آنچه بعد از اينست يعنى آن سراى ديگر كه خبر آن شنيدهء و وصف آن به تو رسيده * ( نَجْعَلُها ) * ساخته‌ايم و مهيا گردانيده آن را * ( لِلَّذِينَ ) * براى آنان كه * ( لا يُرِيدُونَ عُلُوًّا ) * نميخواهند برترى و تكبر را * ( فِي الأَرْضِ ) * در زمين بر وجه غلبه و قهر بر اهل آن * ( وَلا فَساداً ) * و نه تباه كاران از روى ستم بر ايشان هم چنان كه فرعون و قارون خواستند * ( وَالْعاقِبَةُ ) * و عاقبت حميده و سر انجام پسنديده * ( لِلْمُتَّقِينَ ) * مر پرهيزكاران راست كه از معاصى حذر كنند و بطاعت خدا قيام نمايند از امير المؤمنين عليه السّلام منقولست كه هر كه خواهد كه دوال\r\n","description":"","footnote":"","page_name":" 109 ","page_number":109},
  {"content":"\r\nنعلين وى بهتر از دوال نعلين صاحبش باشد در آيهء * ( تِلْكَ الدَّارُ الآخِرَةُ ) * الى آخره داخلست و فضيل چون اين آيه\r\nخواندى گفتى ذهبت الامانى آرزوهاى باطل نيست گشت و در خبر است كه عمر ابن عبد العزيز اين آيه را تكرار ميكرد تا آنكه قبض روح او شد صاحب بحر آورده كه سراى رضا مر جماعتى راست كه از ارواح مقدسه‌اند يعنى پاك شده‌اند از ادناس صفات نفسانيه كه در زمين بشريت طالب علو نباشند چون نفوس فراعنه و جبابره و فساد نجويند يعنى نظر را از غير حضرت عزت برداشته التفات به هيچ كس و به هيچ چيز ننمايند و عالم ملك و ملكوت را به تصرف مالك الملوك باز گذارند تا بملكيت و مالكيت هر تصرفى كه در كون خواهد كند و ايشان را بر آن زبان اعتراض نبود * ( مَنْ جاءَ بِالْحَسَنَةِ ) * هر كه بيايد بخصلت نيكو يا معرفتى بتوحيد يا طاعتى باخلاص يعنى اتيان نمايد به اين در دنيا * ( فَلَه خَيْرٌ مِنْها ) * پس مر او راست ثواب نيكوتر و بهتر از آن خصلت يا معرفت يا طاعت در آخرت ذاتا و قدرا و وصفا كه آن نعيم ابدى جنت است و تعظيم و تبجيل سرمدى * ( وَمَنْ جاءَ بِالسَّيِّئَةِ ) * و هر كه بيايد ببدى چون شرك و تكذيب و غير آن و اقدام نمايد به آن * ( فَلا يُجْزَى الَّذِينَ ) * پس جزا داده نشوند آنان كه * ( عَمِلُوا السَّيِّئاتِ ) * كردند بديها را * ( إِلَّا ما كانُوا يَعْمَلُونَ ) * مگر مثل آن چيزى كه بودند در دنيا كه عمل ميكردند ملخص معنى آنست كه ثواب حسنه بهتر از آن خواهد بود و پاداش سيئه به مثل آن و وضع مظهر يعنى الذين عملوا السيئات در موضع مضمر كه فلا يجزون است بجهة تهجين و تقبيح حال بدكاران است بتكرار اسناد سيئه بد ايشان و فايدهء اين صورت انزجار عقل است از ارتكاب سيئات و زيادتى تبعيض سيئات در قلوب مؤمنين و مؤمنات و حذف مضاف در ما كانوا يعملون كه آن مثل ما كانوا است و اقامت مضاف اليه در مقام آن بجهة مبالغه است در مماثلث و مقادير ثواب و عقاب بر وجه ضعف و مثل و وجه استحقاق آن جز خدا نداند آورده‌اند كه چون حضرت رسالت صلَّى اللَّه عليه و آله در وقت هجرت از مكه بمدينه ميرفتند بجحفه رسيد شوق جرم كعبهء معظمه و آرزوى مولد آباى گرام او در خاطر مباركش ظاهر گشت جبرئيل آمد و گفت اى محمد صلَّى اللَّه عليه و آله خداى تعالى ترا سلام مىرساند و ميگويد اندوهگين مباش از مفارقت مكه كه من ترا با فتح و ظفر و اكرام و اعز از هر چه تمامتر به مكه در آورم و اين آيه بر او نازل ساخت كه * ( إِنَّ الَّذِي فَرَضَ ) * بدرستى كه آنكه فرض كرده است * ( عَلَيْكَ الْقُرْآنَ ) * بر تو تبليغ و تلاوت قرآن و عمل به او امر و نواهى آن * ( لَرادُّكَ ) * هر آينه باز گرداننده است ترا * ( إِلى مَعادٍ ) * بجاى باز گشت يعنى مكه و تنكير آن بجهة عظم شان آنست و بجهة غلبهء شوق آن حضرت به آن و قهر و غلبهء\r\n","description":"","footnote":"","page_name":" 110 ","page_number":110},
  {"content":"\r\nاو بر آن و ظهور عز اسلام و اهل آن و ذل شرك و ضرب آن و نزد بعضى مراد بمعاد روز بعث است و معنى اينكه آن كسى كه تسهيل نمود بر تو صعوبت تبليغ و تلاوت قرآن و عمل كردن به آن را هر آينه باز گرداند ترا بعد از نبوت بمعادى و مرجعى كه هيچ بشرى مانند آن مرجع نداشته باشد چه در آنجا ترا ثوابى دهد بر مشاق تكليف كه وصف هيچ واصفى بكنه آن نتواند رسيد و بنا بر اين تنكير معاد به جهت فرط مزيت ثواب آن حضرتست اى معاد اى معاد و بنا بر قول اول اين آيه نه مكيست و نه مدنى بلكه در جحفه نزول اجلال يافته و ميتواند بود كه آن حضرت در مكه بوده باشد كه حقتعالى بانزال اين آيه بر او اخبار نموده باشد او را و مژده داده به او كه اى محمد ( ص ) دل خوش دار بر اذية و آزار كفار و غلبه ايشان بر تو پريشان مباش كه ما ترا بعد از مهاجرت از اينشهر باز گردانيم به آن و ظفر و نصرت و فتح و غلبه تو بر جميع اهل آن ظاهر سازيم بدانكه چون حقتعالى در آيهء سابقه حكم فرمود به اينكه عاقبت محموده مر متقيان را است و مؤكد ساخت آن را بوعد محسنين و وعيد مسيئين در اين آيه وعده داده پيغمبر خود را بعاقبت حسنى در دنيا و عقبى و در تاويلات كاشى آورده كه معاد فناء فى اللَّه است در احدية ذات و بقاء باللَّه در\r\nمقام تحقيق بجميع صفات و بر سالك مبصر اينجا نكتهء منه البدر و اليه يعود روشن ميگردد و چون حقتعالى حضرت رسالت را وعدهء رد نمود بمعاد امر كرد او را به اينكه * ( قُلْ ) * بگو اى محمد صلَّى اللَّه عليه و آله * ( رَبِّي ) * پروردگار من * ( أَعْلَمُ ) * داناتر است * ( مَنْ جاءَ بِالْهُدى ) * به كسى كه آورده است طريق مستقيم را كه آن توحيد يا قرآن است و به آنچه مستحق آنست در معاد از ثواب و نصرت و فتح مراد نفس نفيس حضرت رسالتست * ( وَمَنْ هُوَ ) * و بآنكسى كه او * ( فِي ضَلالٍ مُبِينٍ ) * در گمراهى هويدا است و به آنچه مستحق آنست در معاد از عذاب و اذلال مراد مشركان مكه‌اند اين كلام تقرير وعد سابق است و كذلك قوله * ( وَما كُنْتَ تَرْجُوا ) * و نبودى تو كه اميد ميداشتى يعنى هرگز اميد نداشتى و در خواطر تو خطور نميكرد * ( أَنْ يُلْقى إِلَيْكَ الْكِتابُ ) * آنكه القا كرده شود و منزل گردد به تو اينكتاب كه قرآنست * ( إِلَّا رَحْمَةً ) * ليكن القاى آن كرديم به تو بجهة بخششى و نعمتى * ( مِنْ رَبِّكَ ) * از آفريدگار تو تا قصص احوال امم سالفه كه از كسى نشنيده و نديده و در هيچ كتابى نخواندهء بر اهل مكه خوانى تا اعجاز تو باشد در باب دعوى نبوت پس هم چنان كه القاى اينكتاب كرديم به تو در حالتى كه تو اميد به آن نداشتى و در دل تو نميگذشت كه آن بر تو فرود آيد همچنين زود باشد كه ترا باز گردانيم بمعاد كه فتح نصرت مكه است و يا مثوبة عظيمه در نشئهء اخرويه و ميتواند بود كه الا استثناء متصل باشد محمول بر معنى\r\n","description":"","footnote":"","page_name":" 111 ","page_number":111},
  {"content":"\r\nكانه قال و ما القى اليك الكتاب الا رحمة يعنى نفرستاديم به تو اين كتاب را مگر بجهة رحمت و نعمت از جانب پروردگار تو و چون چنين است * ( فَلا تَكُونَنَّ ظَهِيراً ) * پس مباش هم پشت و يارى دهنده * ( لِلْكافِرِينَ ) * مر ناگرويدگان را كه مدارا و مداهنه كنى بايشان و تحمل نمايى از قول و فعل شنيع ايشان و اجابت ملتمسات ايشان كنى * ( وَلا يَصُدُّنَّكَ ) * و بايد كه كافران باز ندارند ترا * ( عَنْ آياتِ اللَّه ) * از خواندن آيتهاى خداى عز و جل و عمل كردن به آن * ( بَعْدَ إِذْ أُنْزِلَتْ إِلَيْكَ ) * بعد از زمانى كه آن آيات فرمود آمده شده است به تو * ( وَادْعُ إِلى رَبِّكَ ) * و بخوان بسوى عبادت و پرستش پروردگار خود و توحيد او * ( وَلا تَكُونَنَّ مِنَ الْمُشْرِكِينَ ) * و مباش از جملهء شرك آورندگان بمساعدت ايشان * ( وَلا تَدْعُ مَعَ اللَّه ) * و مخوان با خداى تعالى * ( إِلهاً آخَرَ ) * خداى ديگر را اينكلام و ما قبل آن از براى تهيجست و قطع طمع مشركان از مساعدت آن حضرت ايشان را و از موافقت وى با ايشان و يا ظاهر خطاب با حضرتست و اما مراد امت ويند و بنا بر اين نيز فايدهء خطاب تهيج و قطع طمع مشركانست * ( لا إِله إِلَّا هُوَ ) * نيست هيچ خدايى سزاوار پرستش كردن و خواندن مكر او * ( كُلُّ شَيْءٍ هالِكٌ ) * همه چيز فانيست و نيست شونده * ( إِلَّا وَجْهَه ) * مگر ذات او سبحانه چه ما عداى او ممكنست و فى حد ذاته هالك و معدوم و يا آنكه همه عملها باطل است مگر عملى كه بجهة وجه اللَّه و طلبا لمرضات اللَّه باشد و تعبير از ذات به وجه در كلام عرب شايعست و از امام جعفر صادق عليه السّلام مرويست كه\r\nكل شيء هالك الا دينه و ما اريد به وجهه\r\nاز شهر ابن حوشب روايتست كه روز قيامت اعمال خلايق را بر خداى عرض كنند خطاب رسد كه آنچه براى من كرده‌اند جدا كنيد و ما بقى را در دوزخ افكنيد و نابود سازيد و ابن كيسان تفسير وجه به ملك كرده اى كل شيئى هالك الا ملكه * ( لَه الْحُكْمُ ) * مر او راست فرمانروايى و قضاى نافذ در جميع مخلوقات چه اگر حكم عقليست بتقرير او است در عقول و اگر شرعيست بانزال ويست برسول فمن اين للناس القياس و يا در آخرت حكم و فرمان مخصوص به او خواهد بود * ( وَإِلَيْه تُرْجَعُونَ ) * و بسوى او يعنى بمحشر باز گرديده خواهيد شد براى مكافات و مجازات حسنات و سيئات و نزد محققان آنست كه چون موجود حقيقى نيست مگر حق سبحانه پس ما سواى او فانى باشند از روى حقيقة و حكم و فرمان مخصوص به او و در شرح عوارف مذكور است كه هالك گفت و نگفت يهلك تا معلوم شود كه وجود همهء اشياء ممكنه در جنب وجود او امروز همه هالكست و احالهء مشاهدهء اين حالت\r\n","description":"","footnote":"","page_name":" 112 ","page_number":112},
  {"content":"\r\nبفردا در حق محجوباتست كه إِنَّهُمْ يَرَوْنَه بَعِيداً وَنَراه قَرِيباً و در تفسير كشف الاسرار آورده كه نه كسى را به تو وجود بود و نه از تو به كسى بلكه همه از تو به تو پس همه تويى و بس الا كل شيء ما خلا اللَّه باطل چه علايق منقطع است و عوايق مرتفع رسوم باطل است و اسباب مضمحل حدود متلاشيست و خلايق فانى و حق يكتا و به خود باقى و اللَّه اعلم و احكم\r\n\r\nسورة العنكبوت\r\nهمهء آيات آن مكيست نزد عكرمه و عطا و كلبى همهء آن مدنيست نزد قتاده و غير آن و حسن گفته كه مكيست مگر ده آيه از اول آن كه مدنى است و اين قول در احد قولين از ابن عباس مرويست و عدد آيات آن شصت و نه است باجماع و اختلاف در سه آية است الم كوفى است و تَقْطَعُونَ السَّبِيلَ حجازى و مُخْلِصِينَ لَه الدِّينَ بصرى و شامى ابن ابى كعب از سيد عالم ( ص ) روايت كرده كه هر كه سورهء عنكبوت قرائت كند حقتعالى او را بعدد هر مؤمنى و منافقى كه بوده است و خواهد بود ده حسنه كرامت كند و ابو بصير از ابو عبد اللَّه ( ع ) نقل مىكند كه آن حضرت مرا گفت كه هر كه سورهء عنكبوت و سورهء روم بخواند در شب بيست و سيم ماه رمضان پس به خدا سوگند كه اى ابا محمد كه او از اهل جنت باشد و كلمهء استثنا نميگويم در اينباب يعنى قول انشاء اللَّه بلكه از روى جزم اين حكم ميكنم و نميترسم از آنكه حقتعالى در اين سوگند بر من مؤاخذه نمايد بدرستى كه اين هر دو سوره را نزد حقتعالى شان عظيم و مكانت جسيم است و بدانكه چون حقتعالى ختم سورة القصص نمود بذكر وعد و وعيد افتتاح اين سوره بذكر تكليف عبيد كرده مىفرمايد\r\n* ( بِسْمِ اللَّه الرَّحْمنِ الرَّحِيمِ الم ) * حروف مقطعه جهت تعجيز خالق است تا عارف شوند به آنكه هيچكس بحقايق اين كتاب راه نيافت و عقل هيچ كاملى كنه آن را نشناخت و در حروف اول اين سوره گفته‌اند كه الف اشاره است به اللَّه و لام اشاره است بلطيف و ميم بمجيد يعنى اللَّه منم روى بطاعت من آر لطيف منم اخلاص در عبادت فرو مگذار مجيد منم بزرگى ديگران مسلم مدار و در روايت اشهر الم بمعنى انا اللَّه اعلم است يعنى منم خدايى كه ميدانم همهء چيزها را و هيچ چيز از اشيا بر من پوشيده و پنهان نيست وقوع استفهام بعد از آن دليل استقلال آنست بنفسه و يا به آنچه مضمر است نه آنكه متعلق بما باشد يا آنكه مبتداء باشد و آنچه بعد از آنست خبر آن و از قتاده و شعبى مرويست كه اول اين سوره در حق جمعى از اهل ايمان نازل شده كه ايشان را هجرت از ديار و دار قرار دشوار مينمود و مهاجران از مدينه بديشان پيغام ميدادند كه اسلام شما ما دام\r\n","description":"","footnote":"","page_name":" 113 ","page_number":113},
  {"content":"\r\nكه در جوار كفار باشيد تمام نيست بعضى به نيت هجرت از مكه بيرون آمدند تا از آنجا بمدينه مهاجرت كنند مشركان بر اين مطلع شده پيش راه ايشان بگرفتند و بعضى از ايشان را بكشتند و جمعى ديگر كه از دست ايشان فرار كردند بازگشتند و به مكه معاودت نمودند حق سبحانه آيه فرستاد كه * ( أَ حَسِبَ النَّاسُ ) * آيا پنداشتند مردمان * ( أَنْ يُتْرَكُوا ) * آنكه فرو گذاشته شوند * ( أَنْ يَقُولُوا ) * به آنكه گويند * ( آمَنَّا ) * ايمان آورده‌ايم يعنى ميپندارند كه به مجرد قول آمنا دست از ايشان باز دارند * ( وَهُمْ لا يُفْتَنُونَ ) * و حال آنكه ايشان آزموده نشوند و مبتلا نگردند در نفس و مال و امتحان نكنند ايشان را بتكاليف شاقه از مفارقت اوطان و مجاهدهء اهل عدوان و اولياى شيطان و امثال آن از رفض شهوات و وظايف طاعات و انواع مصايب نفسانى و مالى و اوامر و نواهى تا متميز شود مؤمن مخلص از منافق و موحد از ملحد و ثابت در دين از مضطر در آن و تا برسند بواسطهء صبر و شكيبايى بر آن بعوالى درجات چه مجر بايمان اگر چه از سر خلوص باشد تقاضا نميكند غير از خلاص از خلود در عذاب و در روايت ديگر آمده كه آيه دربارهء مهجع كه مولاى عمر بود فرود آمد و سبب آن بود كه وى روز بدر به زخم تير عمار خضرمى شهيد شد و اول شهداى بدر بود پدر و مادر و زن او در فوت او بسيار جزع و فزع ميكردند حقتعالى آيه فرستاد كه به مجرد قول آمنا بدون ابتلا و امتحان كارى از پيش نميرود و از اين جريح مرويست كه آيه دربارهء عمار ياسر نازل شد كه مشركان در مكه وى را با نوع ضرر ايذا ميرسانيدند و وى بر آن صبر ميكرد و بدانكه حسبان از جملهء اسمائيست كه صحيح نيست تعليق آن بمعانى مفردات بلكه تعليق آن بمضامين جملست بجهة دلالت بر جهة ثبوت آن كه آن ظن است و لهذا مقتضى دو مفعول است كه متلازم يكديگر باشند و به آنچه ساد مسد دو مفعول باشد هم چنان كه اينجا واقع شده كه آن ان يتركوا ان يقولوا است تا آخر چه معنى آن اينست كه احسبوا تركهم غير مفتونين لقولهم امنا پس ترك مفعول اول باشد و قولهم آمنا مفعول ثانى و غير مفتونين از تتمهء ترك كقولك حسبت ضربه للتاديب چه صحيحست كه علت شيئى خبر آن واقع شود مانند خروجه لمخافة الشر و ضربه للتاديب و حال آنكه تاديب و مخافت در خرجت مخافة الشر و ضربته تاديبا علت واقع شده و ميتواند بود كه معنى اين باشد كه احسبوا انفسهم متروكين غير مفتونين لقولهم آمنا عياشى به اسناد خود از ابى حسن ( ع ) روايت كرده كه عباس نزد امير المؤمنين ( ع ) آمد و گفت اجازت فرما تا مردم بر تو بيعت كنند فرمود چگونه ميبينى مردمان را در قبول بيعت عباس گفت ايشان بر تو بيعت خواهند كرد امير المؤمنين ( ع ) فرمود\r\nفاين قول اللَّه عز و جل * ( الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ ) *\r\n* ( وَلَقَدْ فَتَنَّا ) * و بدرستى كه امتحان كرديم و در فتنه انداختيم * ( الَّذِينَ مِنْ قَبْلِهِمْ ) * آنان كه بيش از اين\r\n","description":"","footnote":"","page_name":" 114 ","page_number":114},
  {"content":"\r\nمؤمنان بودند يعنى اين صورت در همهء امم واقع بوده و فقد دعوى هر يك را بر محك بلا آزموده‌اند اين متصل است بقوله أ حسب و يا به لا يفتنون و معنى مراد آنست كه امتحان و ابتلا سنت قديمه است كه جارى گشته در جميع امم پس سزاوار آنست كه خلاف آن متوقع اهل ايمان نباشد و در حديث ديگر آمده كه قبل از شما بعضى را اره بر سر مينهادند و او را دو نيم ميكردند تا او را از ايمان برگردانند نتوانستند كه برگردانند و بعضى را بقلابهاى آهنين گوشت و پوست از استخوانهايش بر ميكشيدند تا از دين برگردند بر نميگشتند و چون امتحان براى آن كنند تا چيزى كه ندانسته باشند بدانند و اين بر خدا روا نيست زيرا كه عالم بالذاتست و جميع معلومات نزد او على السويه است و حاضر و شاهد وى پس اينكه بعد از اين ميفرمايد كه * ( فَلَيَعْلَمَنَّ اللَّه الَّذِينَ صَدَقُوا ) * پس هر آينه بداند خداى بجهة امتحان و ابتلا آن را كه راست گفتند در دعوى ايمان * ( وَلَيَعْلَمَنَّ الْكاذِبِينَ ) * و بداند دروغگويان را در دعوى ايمان معنى مراد از آن اينست كه امتحان و افتنان براى آنست كه تا علم او سبحانه تعلق گيرد به اين امتحان تعلق حالى كه به آن متميز شوند آنان كه صادقند در ايمان و آنان كه كاذبند در آن و منوط سازد به آن امتحان ثواب و عقاب ايشان را و لهذا بعضى تنزيل معنى فليعلمن فليمزن و يا فلنجازين كرده‌اند يعنى تا متميز سازد مؤمن را از كافر و يا مجازات دهد هر يك را بر وفق اعتقاد و تسميهء تميز و مجازات بعلم از قبيل اقامت مسبب است در مقام سبب چه حصول تميز و مجازات بعلم است و ملخص معنى آنست كه تا خدا آنچه ميدانست از عمل ناكرده كه خواهند كرد بداند آن را كرده و موجود شده چه حق سبحانه معدوم را بعنوان موجود نداند بلكه تا موجود نشود وى را بصفت وجود نداند و قوله * ( أَمْ حَسِبَ الَّذِينَ ) * استفهام منقطع است از ما قبل خود بمعنى بل كه از براى اضرابست نه آنكه معادل همزه باشد و معنى اينست كه بلكه ميپندارند آنان كه * ( يَعْمَلُونَ السَّيِّئاتِ ) * ميكنند بديها را از كفر و معاصى چه عمل اعم از افعال قلوب و جوارحست * ( أَنْ يَسْبِقُونا ) * آنكه پيشى گيرند بر ما و از عذاب ما در گذرند و ما نتوانيم كه ايشان را بر متساوى اعمال مجازات دهيم و نه اينچنين است كه ايشان پنداشتند بلكه البته جزا لاحق ايشان خواهد شد مراد آنست كه ايشان طمع آن نداشته باشند كه عذاب خداى را از خود فوت كنند و خداى را عاجز سازند از آنكه تعذيب ايشان كند ليكن به جهت غفلت و قلت فكر ايشان در عاقبت و اصرار ايشان بر معاصى مانند كسانى كه متوقع اين باشند كه بر عذاب خدا سبقت كنند و و خداى را عاجز گردانند در تعذيب و نظير اين است قوله وَما أَنْتُمْ بِمُعْجِزِينَ فِي الأَرْضِ و قوله وَلا يَحْسَبَنَّ الَّذِينَ كَفَرُوا سَبَقُوا إِنَّهُمْ لا يُعْجِزُونَ و بدانكه * ( أَنْ يَسْبِقُونا ) * قايم مقام هر دو مفعول أ حسب است و ساد\r\n","description":"","footnote":"","page_name":" 115 ","page_number":115},
  {"content":"\r\nمسدان كقوله أَمْ حَسِبْتُمْ أَنْ تَدْخُلُوا الْجَنَّةَ و معنى اضراب در اينجا آنست كه اين حسبان ابطل از حسبان اولست زيرا كه آن حسبان در ترك امتحان ايمانست و اين حسبان در عدم مجازات بمساوى اعمال و لهذا در عقب اين حسبان ميفرمايد كه * ( ساءَ ما يَحْكُمُونَ ) * بد است آنچه حكم ميكنند كه آن مظنهء فوت ايشانست از ما و عدم لحوق عذاب ما بايشان مخصوص بذم محذوفست و تقدير اينست كه بئس الذين يحكمونه حكمهم هذا او بئس حكما يحكمونه هذا در فتوحات مكيه مذكور است كه آيا ميپندارند گنه كاران كه به سيئات خود بر مغفرت و شمول رحمت من سبقت گيرند اين حكمى ناپسنديده است زيرا كه رحمة من سبقت گرفته است بر ذنوب ايشان كه موجب غضب باشد * ( مَنْ كانَ يَرْجُوا ) * هر كه باشد كه اميد دارد * ( لِقاءَ اللَّه ) * لقاى خداى را يعنى رسيدن به ثواب او پس بايد كه مبادرت كند بطاعت و سعيد بن جبير و سدى بر آنند كه رجا بمعنى خوفست كما فى قول الشاعر ( اذا لسعته النحل لم يرج لسعها كه مراد لم يخش لسعتها ) است يعنى هر كه ميترسد از آنكه برسد بعقاب و جز\r\nاو حساب در روز بعث پس بايد كه استغفار كند از معصية و كسب طاعت نمايد قبل از آمدن اجل * ( فَإِنَّ أَجَلَ اللَّه ) * پس بدرستى كه مدتى كه خدا مقرر كرده براى لقاى ثواب و عقاب * ( لآتٍ ) * هر آينه آينده است و هر گاه كه وقت لقا لا محاله آينده باشد پس هر آينه لقاى ثواب و عقاب او كاين و ثابت باشد و چون چنين است پس واجب باشد مبادرت به آنچه محقق امل و مصدق ارجاى و مستوجب قرب و رضا باشد * ( وَهُوَ السَّمِيعُ ) * و او است شنواى مر اقوال عباد را * ( الْعَلِيمُ ) * دانا بعقايد و افعال ايشان در كشاف آورده كه آيه بر سبيل تمثيل حال راجى لقا است به حال عبدى كه بعد از زمان مديد و عهد بعيد نزد سيد خود رود در حالى كه سيد مطلع بوده باشد بر احوال او پس با ملاقات او به سيد بر وجه بشر و رضاى سيد خواهد بود از افعال او و يا از روى سخط و غضب او مر اعمال او را و چون مراد از شرط و جواب مذكور اينست كه * ( مَنْ كانَ يَرْجُوا لِقاءَ اللَّه فَإِنَّ أَجَلَ اللَّه ) * لات زيرا كه اجل واقعست در لقا و لازم آنست پس صحيح باشد كه * ( فَإِنَّ أَجَلَ اللَّه لآتٍ ) * جواب * ( مَنْ كانَ يَرْجُوا لِقاءَ اللَّه ) * واقع شود هم چنان كه گويند كه من كان يرجوا لقاء الملك فان يوم الجمعة قريب هر گاه كه معلوم باشد كه ملك در روز جمعه با مردمان مجالست مىكند و چون حقتعالى ترغيب بندگان كرد در تحقق رجا يا خوف بفعل طاعت در عقب آن ترغيب ايشان مىكند در مجاهدهء نفس كه معظم طاعت است و ميگويد كه * ( وَمَنْ جاهَدَ ) * و هر كه جهاد كند با هواى نفس خود بصير بر مضيض طاعات و كف از شهوات كه جهاد اكبر است * ( فَإِنَّما يُجاهِدُ ) * پس جز اين نيست كه جهاد مىكند * ( لِنَفْسِه ) * براى نفس خود چه ثواب و منفعت آن عايد به دو است * ( إِنَّ اللَّه لَغَنِيٌّ ) * بدرستى كه خدا هر آينه\r\n","description":"","footnote":"","page_name":" 116 ","page_number":116},
  {"content":"\r\nبىنياز است * ( عَنِ الْعالَمِينَ ) * از طاعات و مجاهدات عالميان و محتاج آن نيست بلكه تكليف عباد بعبادت و مجاهدات جهت صلاح احوال ايشانست و باعث نزول و رحمة واسعه بر ايشان كما قال * ( وَالَّذِينَ آمَنُوا ) * و آنان كه گرويده‌اند به خدا و رسول * ( وَعَمِلُوا الصَّالِحاتِ ) * و كردند كردارهاى نيكو * ( لَنُكَفِّرَنَّ عَنْهُمْ ) * هر آينه محو كنيم از ايشان * ( سَيِّئاتِهِمْ ) * بديهاى ايشان را يعنى نابود سازيم كفر و معاصى ايشان را به جهت ايمان و طاعت بر وجهى كه گوييا هرگز هيچ بدى نكرده‌اند از كفر و معصيت * ( وَلَنَجْزِيَنَّهُمْ ) * و هر آينه پاداش دهيم ايشان را * ( أَحْسَنَ الَّذِي ) * نيكوتر عملى را كه * ( كانُوا يَعْمَلُونَ ) * بودند كه ميكردند يعنى توحيد را كه بهترين عمل ايشانست بر آن مجازات دهيم اولا و بعد از آن اعمال را با آنكه در فضيلة مساوى آن نيست بر همان قياس و پاداش دهيم ايشان را پاداشى بهتر و بيشتر از اعمال ايشان يكى را ده و زياده تا هفتصد چه ايشان محتاجند و من بىنياز و اين معنى قول اكثر و اشهر است آورده‌اند كه چون سعد ابى وقاص زهرى ايمان آورده مادرش حمنه بنت ابى سفيان ابن امية ابن عبد الشمس به او گفت اى پسر اين چه كيش است كه احداث كردى و ترك دين پدران خود كردى به خدا سوگند كه از آفتاب بسايه نروم و از هر چه بدان مايهء زندگى من مدد يابد تناول نكنم تا از دين محمد صلَّى اللَّه عليه و آله برگردى يا آنكه بميرم و مردمان ترا گويند كه يا قاتل امه اى كشندهء مادر خود پس يك روز چيزى نخورد و نه آشاميد و روز ديگر به همين دستور سعد گفت اى مادر اگر صد جان داشته باشى و بينم كه يك يك از بدن تو مفارقت كند كه من ترك دين محمد نكنم خواه طعام خورى و خواه نخورى كه هر دو نزد من برابر است پس اين صورت بعرض حضرت رسالت صلَّى اللَّه عليه و آله رسانيدند آيه آمد كه * ( وَوَصَّيْنَا الإِنْسانَ ) * وصى جارى مجراى امر است معنا و تصرفا يقال وصيت زيد ابان يفعل خبرا كما تقول امراته بان يفعل يعنى امر كرده‌ايم آدمى را * ( بِوالِدَيْه ) * به پدر و مادر خودش * ( حُسْناً ) * نيكويى كردن يعنى اتيان نمودن بفعلى كه ذا حسن و محض خوبى باشد و يا به جهت فرط حسن گوييا محض حسنست فى ذاته نه كه چيزيست متصف بحسن و قيل معنا و قلنا له احسن بوالديه حسنا\r\nيعنى گفتيم مر او را كه نيكويى كن به پدر و مادر نيكويى كردنى و نزد بعضى حسنا منصوب است بفعل مضمر بر تقدير قول كه مفسر توصيه است اى قلنا له او لهما او افعل بهما حسنا يعنى گفتيم مر او را كه عطا كن ايشان را و يا بكن بايشان نيكويى و اين اوفق است بما بعد اعنى قوله * ( إِنْ جاهَداكَ ) * و اگر كوشش نمايند و جنگ و جدال كنند با تو * ( لِتُشْرِكَ بِي ) * تا شرك آورى و انباز گيرى به من * ( ما لَيْسَ لَكَ بِه عِلْمٌ ) * آن چيزى را كه نيست مر ترا به\r\n","description":"","footnote":"","page_name":" 117 ","page_number":117},
  {"content":"\r\nالوهبة آن دانشى تعبير فرموده از نفى الوهيت بنفى علم به آن به جهت اشعار به آنكه آنچه بمعلوم نباشد صحت آن جايز نيست اتباع آن و اگر چه معلوم البطلان نباشد مراد آنست كه اگر مادر و پدر ترا تكليف كنند به آنكه انبازى بگير براى من چيزى را كه الوهيت آن ندانى و فى الواقع الوهيت جز مرا ثابت نيست * ( فَلا تُطِعْهُما ) * پس فرمان مبر ايشان را كه طاعت مخلوق در معصيت خالق روا نيست و حق مخلوق اگر چه عظيم باشد ساقط است در وقت مراعات حقتعالى و بنا بر تفسير اول كه آن امرنا الانسان بوالديه حسنا است ناچار است در شرطيه از اضمار قول اى قلنا ان جاهداك ايها الانسان لتشرك بى * ( إِلَيَّ ) * بسوى مجازات من است * ( مَرْجِعُكُمْ ) * بازگشت شما از مؤمن و كافر و بار و عاق * ( فَأُنَبِّئُكُمْ ) * پس بياگاهانم شما را در آن وقت * ( بِما كُنْتُمْ تَعْمَلُونَ ) * به آنچه هستيد كه ميكنيد يعنى بجزا دادن و اين كلام متضمن دو چيز است يكى آن كه جزاى عمل شما بسوى منست پس بايد كه قصد جفاى والدين نكنيد و مرتكب عقوق ايشان نشويد ايذا و آزار و محروم كردن ايشان را از بر و احسان به جهت شرك ايشان هم چنان كه من منع روزى ايشان نمىكنم بجهة شرك دوم تحذير است از متابعت ايشان بر شرك و حث و تحريص بر ثبات و استقامة در دين بذكر مرجع و وعيد شهر بن حكيم از پدر خود روايت كرده و او از جد خود كه گفت از پيغمبر صلَّى اللَّه عليه و آله پرسيدم كه يا رسول اللَّه من ابر با كه نيكويى كنيم فرمود كه امك بمادر خود گفتم بعد از آن فرمود كه امك گفتم ثم من فرمود\r\nاباك ثم الاقرب فالاقرب\r\nپس نيكويى كن به پدر خود بعد از آن بهر كه نزديكتر باشد به تو در خويشى انس از پيغمبر ( ص ) روايت كرده كه آن حضرت فرمود كه\r\nالجنة تحت اقدام الامهات\r\nبهشت در زير قدم مادرانست و در حديث قدسى آمده كه\r\nمن رضى عنه والده فانا عنه راض\r\nهر كه پدر و مادر از او خوشنود باشد من از او خوشنودم و شبههء نيست كه اطاعت ايشان در چيزيست كه موافق امر الهى باشد نه نواهى او پس در ترك امور مفروضه اطاعة ايشان نبايد كرد بلكه تابع امر الهى بايد شد هم چنان كه آيهء و ان جاهداك شاهد اينست * ( وَالَّذِينَ آمَنُوا ) * و آنان كه ايمان آوردند بعد از كفر * ( وَعَمِلُوا الصَّالِحاتِ ) * و كردند كارهاى شايسته بعد از فساد * ( لَنُدْخِلَنَّهُمْ ) * هر آينه در آريم ايشان را * ( فِي الصَّالِحِينَ ) * در زمره شايستگان و در جملهء ستودگان از انبيا و اوليا و شهدا و كمال در صلاح منتهاى درجات مؤمنين است و مستمناى انبياى مرسلين و لهذا صلاحيت متمناى جميع انبيا بوده و از حقتعالى استدعاى آن مينمودند هم چنان كه سليمان فرمود كه وَأَدْخِلْنِي بِرَحْمَتِكَ فِي عِبادِكَ الصَّالِحِينَ و در حق ابراهيم فرمود كه وَإِنَّه فِي الآخِرَةِ لَمِنَ الصَّالِحِينَ و يا داخل سازيم ايشان را در مداخل صالحان كه روضهء جنانست\r\n","description":"","footnote":"","page_name":" 118 ","page_number":118},
  {"content":"\r\nو بنا بر اين آيه مانند آن آيتست كه مَنْ يُطِعِ اللَّه وَالرَّسُولَ فَأُولئِكَ مَعَ الَّذِينَ أَنْعَمَ اللَّه عَلَيْهِمْ مِنَ النَّبِيِّينَ وَالصِّدِّيقِينَ وَالشُّهَداءِ\r\nو چون حقتعالى ذكر خيار مومنين كرد در عقب آن بيان احوال ضعفاى اهل ايمان يا ذكر منافقان مىكند بقوله * ( وَمِنَ النَّاسِ ) * و بعضى از مردمان * ( مَنْ يَقُولُ ) * كس هست كه ميگويد * ( آمَنَّا بِاللَّه ) * گرويديم بخداى به حق * ( فَإِذا أُوذِيَ ) * پس چون ايذا كرده شود * ( فِي اللَّه ) * در راه خدا يعنى بسبب دين او كفره وى را عذاب كنند * ( جَعَلَ ) * گرداند يعنى شمارد * ( فِتْنَةَ النَّاسِ ) * رنج و عذاب مردمان را * ( كَعَذابِ اللَّه ) * مانند عذاب خدا يعنى عذاب مردمان صارف او باشد از ايمان هم چنان كه عذاب خدا صارف اهل ايمانست از كفر پس ترك ايمان كند از خوف عذاب خلق چنان كه ترك كفر مىبايد كرد از خوف عذاب خدا * ( وَلَئِنْ جاءَ نَصْرٌ مِنْ رَبِّكَ ) * و اگر بيايد يارى و نصرتى از نزد پروردگار تو يعنى فتحى و غنيمتى * ( لَيَقُولُنَّ ) * هر آينه گويند * ( إِنَّا كُنَّا مَعَكُمْ ) * بدرستى كه ما هستيم با شما در دين و ملت پس ما را در غنيمت شريك خود سازيد * ( أَ وَلَيْسَ اللَّه ) * آيا نيست خدا يعنى هست * ( بِأَعْلَمَ ) * داناتر از همهء دانايان * ( بِما فِي صُدُورِ الْعالَمِينَ ) * به آنچه در دلهاى عالميانست از صفاى اخلاص و كدورت نفاق اينكلام مويد اين است كه مراد به اين منافقان بودند نه ضعفهء اهل ايمان و كذلك قوله * ( وَلَيَعْلَمَنَّ اللَّه الَّذِينَ آمَنُوا ) * و هر آينه ميداند خدا آنان را كه گرويده‌اند بدل * ( وَلَيَعْلَمَنَّ الْمُنافِقِينَ ) * و هر آينه ميداند خدا منافقان را و ايشان را در دنيا متميز خواهد ساخت بابتلا و امتحان در بلا چه بمحنت و بليت جوهر مرد شناخته مىشود هم چنان كه به آتش عيار زر معلوم ميگردد و بعد از امتياز مؤمن و منافق هر يك را فراخور كردار جزا و سزا خواهد داد اين آيه تهديد منافقان است و دفع توهم ايشان به آنكه ناجى باشند از ضرر بجهة اخفاى كفر چه آيه دالست به آنكه كفر باطن ايشان ظاهر است بر كسى كه مالك جزا است بر آن و بجهة اين عقوبت عظمى و فضيحت كبرى بايشان خواهد رسانيد و اخبار اهل ايمان و مطلع ساختن ايشان را از آنچه اهل نفاق ابطان كرده‌اند نيز سبب فضيحت ايشان است از كلبى نقلست كه آيهء مذكوره دربارهء عباس ابن ابى ربيعهء مخزومى آمد وقتى كه اسلام آورده بود بجهة خوف از اهل بيت خود بمدينه مراجعت كرد قبل از آنكه پيغمبر ( ص ) مهاجرت فرمايد مادر او اسماى بنت محرمه ابن ابى جندل تميمى سوگند خورد كه طعام و شراب نخورد و سر را نشويد و در خانه نرود تا آنكه عياش مراجعت كند از اسلام ابو جهل و حارث كه پسران هشام بودند و برادران عياش از جانب مادر\r\n","description":"","footnote":"","page_name":" 119 ","page_number":119},
  {"content":"\r\nچون جزع مادر را بديدند سوار شدند و در طلب عياش بمدينه آمدند و با او ملاقات كرده قصهء مادر به او باز گفتند و هر چند خواستند كه او را باز گردانند ميسر نشد تا آخر عياش اخذ مواثيق نمود از ايشان كه اگر با ايشان مراجعت كند وى را از دين محمد ( ص ) برنگردانند و مادر او سه روز بر ترك اكل و شرب صبر كرد در روز چهارم بيطاقت شده اكل و شرب كرد القصه چون عياش بموافقت ايشان از مدينه بيرون آمد وى را بگرفتند و بند كردند و هر يك صد تازيانه بر او زدند تا آنكه به جهت شدت ضرب از دين محمد برگشت و چون حارث بيشتر از ابو جهل عياش را زده بود و عذاب كرده بود سوگند خورد كه اگر بر حارث دست يابد گردن او را بزند چون به مكه آمدند و مدتى آنجا مكث كردند و در حينى كه پيغمبر ( ص ) و ساير مؤمنان از آنجا بمدينه مهاجرت كردند عياش نيز مهاجرت كرد چه اسلام او قوى شده بود و رسوخ تمام پيدا كرده و حارث نيز بعد از هجرت پيغمبر اسلام آورد و بمدينه هجرت كرد و با پيغمبر ( ص ) بيعت نمود و عياش از اسلام و بيعت او بىخبر بود و در ظهر قبا به او رسيد و گردن او را بزد و چون اسلام او را معلوم كرد بگريه افتاد و جزع بسيار نمود و نزد پيغمبر ( ص ) آمد و صورت حال را بموقف عرض رسانيد حقتعالى آيهء وَما كانَ لِمُؤْمِنٍ أَنْ يَقْتُلَ مُؤْمِناً إِلَّا خَطَأً نازل ساخت و ضحاك و جمعى ديگر بر آنند كه آيه در بارهء منافقان فرود آمده و از ابن عباس مروى است كه آيه در شان گروهى آمد كه مؤمنان ايشان را بغزا برده بودند و چون\r\nقتل و شدت حرب ديدند مرتد شدند و ايشان آنانند كه حقتعالى در شان ايشان فرمود كه الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ الايه و در لباب آورده كه ابو سفيان و امية ابن خلف حضرت رسالت و اصحاب او را گفتند كه از دين محمد روى بر تابيد و طريقهء آباى خود را فرو مگذاريد چه ما و شما هرگز مبعوث نخواهيم شد و بر تقدير فرض اگر در قيامت در اقامت بر دين آيا گناهى بوده باشد شما را در زير گناه نگذاريم حقتعالى آيه فرستاد * ( وَقالَ الَّذِينَ كَفَرُوا ) * و گفتند آنان كه نگرويدند * ( لِلَّذِينَ آمَنُوا ) * مر آنان را كه تصديق كردند به خدا و رسول * ( اتَّبِعُوا سَبِيلَنا ) * پيروى كنيد راه ما را يعنى متابع كيش پدران باشيد * ( وَلْنَحْمِلْ ) * و بايد برداريم ما * ( خَطاياكُمْ ) * گناهان شما را امر كردن ايشان نفسهاى خود را بحمل خطاياى اهل ايمان در حين ارتداد و عطف اين امر بر امر باتباع آيا جهت مبالغه است در تعليق حمل باتباع و وعده بتخفيف او زار ايشان و اجتماع اين هر دو امر در حصول يعنى بايد كه اتباع شما طريقهء ما را و حمل ما خطاياى شما را مجتمع و منوط به يكديگر باشند حقتعالى تكذيب قول ايشان نموده فرمود كه * ( وَما هُمْ بِحامِلِينَ ) * و نيستند آن كافران بر دارندگان * ( مِنْ خَطاياهُمْ ) * از گناهان مومنان * ( مِنْ شَيْءٍ ) * هيچ چيز * ( إِنَّهُمْ ) * بدرستى كه ايشان * ( لَكاذِبُونَ ) *\r\n","description":"","footnote":"","page_name":" 120 ","page_number":120},
  {"content":"\r\nدروغ گويانند در سخن خود كه ميگويند كه ما خطاياى شما را برداريم و عقوبة شما را بكشيم چه آنچه از آن خبر ميدهند مطابق واقع نيست و بجهة عدم قدرت آن را بفعل نيارند و يا قلوب آنها مخالف قول ايشانست در آنچه ميگويند من اول براى تبيين است و ثانيه مزيده و تقدير اينكه ( و ما هم بحاملين شيئا من خطاياهم ) يعنى ايشان بردارندگان نباشند هيچ چيز را از خطاياى اهل ايمان و قادر نباشند بر حمل اندك و بسيار آن به جهت گرانى بار گناه خود و بار گناه آنان نيز كه بسبب ايشان گمراه شده‌اند كما قال اللَّه تعالى * ( وَلَيَحْمِلُنَّ أَثْقالَهُمْ ) * و هر آينه بر خواهند داشت در قيامت بارهاى گران خود را * ( وَأَثْقالًا ) * و بار گران ديگران را * ( مَعَ أَثْقالِهِمْ ) * با بارهاى گران خود يعنى وزر و بال آنان را كه گمراه ساخته‌اند اضافهء اثام و جرايم ايشان خواهند ساخت بدون آن كه از وزر و و بال اهل ضلال كه اضلال ايشان نموده باشند چيزى كم كنند * ( وَلَيُسْئَلُنَّ ) * و هر آينه برو به تبكيت و تقريع پرسيده خواهند شد متبوعان * ( يَوْمَ الْقِيامَةِ ) * روز رستخيز * ( عَمَّا كانُوا يَفْتَرُونَ ) * از آنچه هستند كه بر ميبافند از اباطل و حيل كه بسبب آن اضلال خلق ميكنند و افترا و كذب كه بر خدا و رسول مينهند و نزد بعضى معنى آنست كه كفار بردارند اثقال گناهان را كه متعدى به غير نبوده چون عبادت اصنام و شرب خمر و امثال آن و اشتمال ذنوبى كه متعدى به غير بوده چون ظلم و تعدى بر غير و اصح آنست كه مراد بر داشتن ايشانست اثقال ضلالت خود و اضلال غير را بدون آنكه از اثقال و اوزار اهل اضلال كه ضلال ايشان كرده باشند نقصى يابد كما\r\nقال النبى صلَّى اللَّه عليه و آله من سن سنة سيئة فله وزرها و وزر من عمل بها الى يوم القيمة من غير ان ينقص من اجره شيئى\r\nو نظير اينست كريمهء لِيَحْمِلُوا أَوْزارَهُمْ كامِلَةً يَوْمَ الْقِيامَةِ وَمِنْ أَوْزارِ الَّذِينَ يُضِلُّونَهُمْ بِغَيْرِ عِلْمٍ أَلا ساءَ ما يَزِرُونَ حسن بصرى از رسول روايت كرده كه اى ما داع الى هدى فاتبع عليه و عمل به فعليه مثل اجر الذين اتبعوه و لا ينقص من ذلك اجره من شيئى و اى ما داع الى ضلالة فاتبع عليها و عمل بها فعليه مثل اوزار الذين اتبعوه و لا ينقص ذلك من اوزارهم من شيئى هر داعى كه دعوت به راه راست كند و مردمان او را متابعت كنند مر او را باشد مزد آنان كه عمل كرده باشند بى آن كه از مزد ايشان چيزى كم شود و هر داعى كه دعوت كند بضلالت و مردمان او را متابعت كنند بر او بوده باشد مانند گناه ايشان بىآنكه از اوزار ايشان چيزى كم كند و بدان كه وجه اتصال آيهء وَقالَ الَّذِينَ كَفَرُوا بما قبل آنست كه چه حقتعالى بيان حال منافقان نمود نزد ايراد شبهه بر ايشان در اين آيه بيان فرمود كه واجبست بر اهل ايمان كه فريب نخورند به آنچه اهل كفر\r\n","description":"","footnote":"","page_name":" 121 ","page_number":121},
  {"content":"\r\nبر ايشان رسانند از شبهات باطله و اقاويل فاسده و اكاذيب مضله و چون در ما تقديم ذكر حال مجاهد صابر نمود و حال كسى كه بخلاف آنست در عقب آن ذكر قصهء نوح نمود و بيان صبر او بر اذيت قوم و تكذيب ايشان او را در مدت طويله و فرمود * ( وَلَقَدْ أَرْسَلْنا نُوحاً إِلى قَوْمِه ) * و نزد بعضى قصهء نوح و قصهء بعضى ديگر از انبيا كه بعد از اين مذكورند متصلست بآيهء و لقد فتنا الذين من قبلهم چه قصص انبيا مفصل و مبين آن آيه‌اند و يا آن كه چون حقتعالى امر و نهى نمود و وعد و وعيد داد بر ارتكاب آن و اجتناب از آن مؤكد ساخت آن را بقصص انبيا و اول شروع در قصهء نوح نمود كه شيخ الانبيا است و مقدم بر اكثر ايشان و فرمود كه بدرستى كه ما فرستاديم نوح را بسوى قوم او * ( فَلَبِثَ فِيهِمْ ) * پس درنگ كرد در ميان ايشان به جهت دعوت كردن ايشان را بطريق حق * ( أَلْفَ سَنَةٍ ) * هزار سال * ( إِلَّا خَمْسِينَ عاماً ) * مگر پنجاه سال يعنى نهصد و پنجاه سال دعوت ايشان كرد و روايت اشهر آنست كه در سن چهل سالگى مبعوث شد بر قوم و مدت نهصد و پنجاه سال خلقان را به خدا دعوت كرد و بعد از طوفان شصت سال بزيست پس سن مبارك وى هزار و پنجاه سال بوده است و در احقاف آورده كه عمر وى هزار و چهار صد سال بود و صاحب عين المعانى فرموده كه سيصد و هفتاد سال دعوت فرمود و نهصد و پنجاه سال بزيست و بروايت ابن عباس حقتعالى او را در سن چهل سالگى بقوم فرستاد هزار كم پنجاه سال پيش از طوفان دعوت فرمود و از پس طوفان چندان بماند كه مردم از تناكح و تناسل او بسيار شدند و شيخ ابو جعفر بابويه ( ره ) در كتاب نبوت آورده كه عمر او دو هزار و پانصد سال بود و چون وقت وفات وى نزديك رسيد ملك الموت بوقت قبض روح وى از او پرسيد\r\nيا شيخ الانبياء كيف وجدت الدنيا\r\nدنيا را چگونه يافتى فرمود مثل خانهء كه دو در داشته باشد بيكدر در آمده و از ديگرى بيرون رفتم و ببايد دانست كه ايثار ألف سنة الا خمسين عاما بر تسع مائة و خمسين به جهت دلالتست بر كمال عدد چه گاه هست كه اطلاق تسع مائة و خمسين بر عددى ميكنند كه قريب به آن باشد پس اگر حقتعالى تسع مائة و خمسين ميگفت جايز ميبود توهم اطلاق اين عدد بر اكثر آن و اين توهم در الف سنة الا خمسين عاما منفيست فكانه قيل تسع مائه و خمسين سنه كامله و وافيه العدد و مع ذلك در ذكر الف تخييل طول مدتست مر سامع را و اين مقصود است در اين مقام زيرا كه غرض از اين قصه تسليهء پيغمبر است ( ص ) و تثبيت او بر مكايده از كفر و ذكر عادى كه اكبر اعدادست اوقع و اوصلست به اين غرض و اختلاف مميزين كه آن سنة و عاما است جهت آنست كه تكرير لفظ واحد در كلام واحد موجب بشاعة كلام است و حقيق باجتناب در بلاغت مگر در صورتى كه تكرار\r\n","description":"","footnote":"","page_name":" 122 ","page_number":122},
  {"content":"\r\nبه جهت غرضى از اغراض باشد از تفخيم يا تهويل يا تنويه و غير از حاصل كه ايراد قصهء نوح جهت تسليهء سيد انام است و تنبيه بر كشيدن ايذا از قوم و تهديد مكذبان بذكر طوفان يعنى نوح نهصد و پنجاه سال تمام جفاى قوم كشيده و با وجود اين از دايرهء دعوت اصلا قدم بيرون ننهاده و هيچكس از ايشان در اينمدت بوى نگرويدند * ( فَأَخَذَهُمُ الطُّوفانُ ) * پس فرا گرفت آن قوم را عذاب طوفان * ( وَهُمْ ظالِمُونَ ) * در حالتى كه ايشان ستمكاران بودند بكفر و در گذشتگان از طريق حق كه اسلامست و طوفان عبارتست از هر چيزى كه بكثرت و غلبه اطافت و احاطت نمايد از سيل يا ظلام يا غير آن * ( فَأَنْجَيْناه ) * پس نجات داديم نوح را * ( وَأَصْحابَ السَّفِينَةِ ) * و ياران كشتى را يعنى هر كه با وى بود از مؤمنان و هر چه با او بود از انواع جانوران مرويست كه كسانى كه بوى گرويده بودند از اولاد و اتباع هشتاد كس بودند و نزد بعضى هفتاد و هشت نصفى رجال و نصفى اناث از محمد بن كعب مرويست كه ده كس بودند پنج مرد و پنج زن و از جملهء ايشان سام و حام و يافث بودند كه از اولاد نوحند و زنان ايشان و در روايت ديگر از پيغمبر صلَّى اللَّه عليه و آله مرويست كه هشت كس بودند نوح و اهل او و سه پسر وى با سه زن ايشان * ( وَجَعَلْناها ) * و گردانيديم كشتى را با واقعه و حادثهء قوم نوح و قصهء ايشان را * ( آيَةً ) * دلالتى و يا عبرتى * ( لِلْعالَمِينَ ) * براى عالميان تا بدان استدلال كنند بر صدق نوح و كفر قوم او و يا پند گيرند و متعظ شوند به آن و تفصيل قصهء نوح عليه السّلام در سورهء هود مذكور است و قوله * ( وَإِبْراهِيمَ ) * عطف است بر نوح يعنى فرستاديم ابراهيم خليل را بسوى قوم او و گويند منصوبست با ذكر مقدر يعنى ياد كن اى محمد ( ص ) قصهء ابراهيم را * ( إِذْ قالَ لِقَوْمِه ) * وقتى كه گفت مرقوم خود را اين ظرف ارسلنا است يعنى ارسال كرديم ابراهيم را بقوم وقتى كه كامل بود و تمام شد عقل و نظر او و عارف شده به حق و بمرتبهء رسيده كه قوم خود را وعظ تواند گفت و بايمان دعوت تواند نمود در اين حال امر كرد ايشان را بطريق حق و گفت * ( اعْبُدُوا اللَّه ) * بپرستيد خداى را و يا بدل اشتمال ابراهيم است بنا بر تقدير اذكر چه آن مشتمل است بر آنچه در او است يعنى ياد كن اين را كه چون گفت ابراهيم مر گروه خود را كه پرستش نمائيد خداى را بوحدانيت * ( وَاتَّقُوه ) * و بترسيد از عذاب او بفعل طاعت و ترك معصيت * ( ذلِكُمْ ) * اين اتقا و عبادت * ( خَيْرٌ لَكُمْ ) * بهتر است مر شما را از آنچه بر آنيد از دين و آئين خود * ( إِنْ كُنْتُمْ تَعْلَمُونَ ) * اگر هستيد كه ميدانيد خير را از شر و نفع را از ضرر\r\n","description":"","footnote":"","page_name":" 123 ","page_number":123},
  {"content":"\r\nيعنى تميز ميتوانيد كرد آن چيزى را كه خير است از آنچه شر است و يا اگر هستيد كه نظر كنيد در امور به نظر علم و در آية نه به نظر جهل و عماهة پس خواهيد دانست كه اين بهتر است مر شما را از كيش خودتان * ( إِنَّما تَعْبُدُونَ ) * جز اين نيست كه ميپرستيد * ( مِنْ دُونِ اللَّه ) * بجز از خداى به حق * ( أَوْثاناً ) * بتان\r\nرا * ( وَتَخْلُقُونَ ) * و بر ميبافيد * ( إِفْكاً ) * دروغى در تسميهء آنها به إله و ادعاى شفاعت ايشان نزد خداى و ميتواند بود كه نصب افكا بر عليت باشد و تخلقون بمعنى تعملون و تنحتون يعنى ميسازيد و ميتراشيد آن بتان را به جهت افك و افترا كه آن اطلاق اسم الهه باشد بر ايشان و افك بر تقدير مصدريت بر وزن كذبست و ميتواند بود كه صفت باشد و تقدير اينكه خلقا ذا افك و باطل اين استدلال ابراهيم است بر شرارت و خبث آنچه قوم بر آن بودند از زور و باطل * ( إِنَّ الَّذِينَ تَعْبُدُونَ ) * بدرستى كه آنان كه پرستش ميكنيد * ( مِنْ دُونِ اللَّه ) * بجز از خدا * ( لا يَمْلِكُونَ ) * نميتوانند و قدرت ندارند * ( لَكُمْ ) * مر شما را * ( رِزْقاً ) * روزى دادن و ميتواند بود كه نصب رزقا بر مصدرية باشد و تقدير اينكه لا يملكون ان يرزقوا لكم يعنى توانايى ندارند كه روزى دهند شما را روزى دادنى اين دليل ثانى است بر شرارت ايشان از حيثيت آنكه عبادت چيزى مىكنند كه هيچ فايده بايشان نميرساند و چون ايشان روزى بشما نميتوانند رسانيد پس مستحق عبادت نباشند * ( فَابْتَغُوا ) * پس بجوئيد * ( عِنْدَ اللَّه الرِّزْقَ ) * نزديك خدا روزى را كه توانا است بر ايصال ارزاق بمرزوقان * ( وَاعْبُدُوه ) * و او را بپرستيد بيگانگى * ( وَاشْكُرُوا لَه ) * و شكر گوئيد مر او را كه شكر قيد نعمت عاجله و صيد نعمت اجله است تنكير رزق اولا و تعريف آن ثانيا به جهت افادهء اين معنى است كه استطاعت ندارند بتان كه چيزى از روزى بشما رسانند پس همه طلب روزى كنيد از او سبحانه كه غير از او رازقى نيست * ( إِلَيْه تُرْجَعُونَ ) * بسوى جزاى او باز گردانيده خواهيد شد پس مستعد لقاى جزاى او شويد بوسيلهء عبادت و شكر گذارى بر نعم او * ( وَإِنْ تُكَذِّبُوا ) * و اگر تكذيب كنيد مرا در رسالت * ( فَقَدْ كَذَّبَ ) * پس بدرستى كه تكذيب كردند رسل خود را * ( أُمَمٌ مِنْ قَبْلِكُمْ ) * گروهانى كه پيش از شما بودند چون قوم شيث و ادريس و نوح و صالح و حنظله اما شيث نهصد و دوازده سال دعوت قوم كرد و جمعى بوى ايمان آوردند و اكثر ايشان تابع اولاد قابيل شدند و تكذيب وى كردند و آتش پرستى كردند و ادريس هزار سال در ميان قوم دعوت كرد و در اين مدت بيش از هزار كس كه به مقدار\r\n","description":"","footnote":"","page_name":" 124 ","page_number":124},
  {"content":"\r\nسال او بودند بوى نگرويدند و باقى در تكذيب او كوشيدند و نوح نيز قريب هزار سال دعوت فرمود و همه تكذيب او كردند مگر معدودى چند و همچنين صالح بر ثمود و حنظله بر اصحاب الرس مبعوث گشته دعوت ايشان كردند و بوى نگرويدند و بدروغ پنداشتند ايشان را و از تكذيب ايشان مر آن پيغمبران را ضررى نرسيد بلكه مضرت آن بدايشان لاحقشد كه مستحق عقوبت دنيا و آخرت شدند پس از تكذيب شما نيز ضررى به من نخواهد رسيد و ضرر آن كه عذاب استيصالست و عقوبت آخرت بشما لاحق خواهد شد * ( وَما عَلَى الرَّسُولِ ) * و نيست بر فرستاده * ( إِلَّا الْبَلاغُ الْمُبِينُ ) * مگر پيغام رسانيدن آشكارا كه مزيل شك باشد و مبين طريق حق نه اجبار و اكراه بر ايمان و من اين پيغام رسانيدم بشما و بوعد و وعيد شما را دعوت كردم و از عقوبات آخرت بترسانيدم شما به جهت عناد و جحود منكر بعث و نشر شديد و سخن مرا كان لم يكن انگاشتيد * ( أَ وَلَمْ يَرَوْا ) * آيا نمىبينيد شما و حفص بغيبت خوانده و ضمير راجع بامم من قبلكم يعنى آيا نميديدند امتانى كه پيش از شما بودند و تكذيب بعث كردند * ( كَيْفَ يُبْدِئُ اللَّه الْخَلْقَ ) * كه چگونه نخست پيدا مىكند خداى آفريدگان را از ماده غير ماده و غير ماده و آنها را از نيست هست ميسازد * ( ثُمَّ يُعِيدُه ) * پس باز ايشان را بعد از موت باز گرداند بحيات هم چنان كه اول بار اين اخبار است باعادهء بعد از موت و معطوف است بر ا و لم يروا نه بر يبدئ زيرا كه رؤيت واقع نيست بر او و ميتواند بود كه يعبده مؤل باشد به اينكه انشا مىكند در هر سال مانند آنچه در سنهء سابقه انشا كرده بود از نبات و ثمار و غير آن و بنا بر اين تاويل معطوفست بر يبدئ * ( إِنَّ ذلِكَ ) * بدرستى كه اعاده و يا ابداء و اعادهء هر دو * ( عَلَى اللَّه يَسِيرٌ ) * بر خدا آسانست زيرا كه در فعل آن محتاج به هيچ چيز نيست و قادر مطلقست و ديگر آنكه هر كه قادر باشد بر ابداء\r\nبدن و مادهء هر آينه اقدر خواهد بود بر اعاده كه با ماده است\r\n* ( قُلْ سِيرُوا فِي الأَرْضِ ) * اينحكايت كلام خدا است مر ابراهيم را هم چنان كه امر مىكند پيغمبر ما را بر اين منهاج در اكثر قرآن يعنى گفتيم بابراهيم كه بگو بمكذبان امت خود و يا آنكه حكايت او سبحانه است آن چيزى را كه ابراهيم با قوم خود گفت يعنى حقتعالى ميفرمايد كه ابراهيم حكايت كرد مرقوم خود را كه خدا به من امر كرده به اينكه بگو با امت خود كه منكر بعثاند و مكذب وحدانيت كه برويد در زمين * ( فَانْظُرُوا ) * پس بنگريد از راه تفكر و استدلال كه * ( كَيْفَ بَدَأَ الْخَلْقَ ) * چگونه آفريده است خداى تعالى خلق را بر اختلاف اجناس و اشكال و افعال و احوال و يا در ديار امم\r\n","description":"","footnote":"","page_name":" 125 ","page_number":125},
  {"content":"\r\nسالفه بگذريد و تفكر كنيد كه ايشان با وجود قوت و قدرت و شوكت و جسامت آفريده خدا بودند و به جهت كفر و عناد ايشان را مستاصل ساخت و هر كه بر اين قادر باشد بر اعاده نيز قادر خواهد بود كما قال * ( ثُمَّ اللَّه ) * پس خداى * ( يُنْشِئُ النَّشْأَةَ الآخِرَةَ ) * ظاهر گرداند و پديد آورد آفريدن ديگر را بعد از آفريدن اول كه آن ابداء است چه ابداء و اعاده دو نشئه‌اند از حيثيت آنكه هر يك اختراع و اخراج است از عدم پس هر گاه ديديد و دانستيد كه خالق همه در ابتدا اللَّه است حجت لازم شد بر شما در اعاده و بضرورة دانستيد كه آنكه مبدىء خلايقست ميتواند كه معيد ايشان باشد * ( إِنَّ اللَّه ) * بدرستى كه خداى * ( عَلى كُلِّ شَيْءٍ ) * بر همه چيز از به دو اعاده و ساير امور ممكنه * ( قَدِيرٌ ) * دانا است به جهت آنكه قدرت صفت ذاتى او است و ذات او نسبت بهمهء ممكنات يكسانست پس چون بر نشاء اولى قادر است هر آينه از نشأة آخرت عاجز نخواهد بود ابراز اسم اللَّه در * ( ثُمَّ اللَّه يُنْشِئُ النَّشْأَةَ الآخِرَةَ ) * با ايقاع آن بر طريق مبتدا بعد از اضمار آن در بدا الخلق با آنكه قياس مقتضى عكس آنست جهت دلالتست بر آنكه مقصود بيان اعاده است چه هر كه عارف باشد بقدرت او بر ابداء لازم او است كه حكم كند بقدرت او بر اعاده چه اين اهونست از ابداء پس به جهت دلالت و تنبيه بر اين معنى ابراز اسم اللَّه كرده و آن را مبتدا ساخته و كلام در عطف * ( ثُمَّ اللَّه يُنْشِئُ النَّشْأَةَ الآخِرَةَ ) * بر طريق عطف ثم يعيد است كه مذكور شد * ( يُعَذِّبُ مَنْ يَشاءُ ) * عذاب مىكند از روى عدل هر كه را خواهد تعذيب او را از اهل معصيت * ( وَيَرْحَمُ مَنْ يَشاءُ ) * و مىبخشد بر وجه فضل هر كه را خواهد بخشش او را بتوبه يا از روى فضل * ( وَإِلَيْه تُقْلَبُونَ ) * و به حكم او باز گرديده خواهيد شد در روز جزا يعنى اى منكران بعث شما را رد خواهد كرد به حال حيات در آخرت كه در او مالك نفع و ضرر نيست مگر او و گفته‌اند عذاب بخذلان است و رحمة بتوفيق و در كشف آورده كه عذابش از روى عدلست و رحمتش از راه فضل هر كه را خواهد با وى طريقه عدل مرعى داشته از پيش براند و هر كه را خواهد با وى فضل نمايد و بلطف خويش او را به خود بخواند و در زاد المسير آورده كه عذاب بزشت خوئيست و رحمت بخوش خلقى و نزد بعضى عذاب و رحمت بميل دنيا است و به ترك آن و يا بحرص و قناعت و يا بمتابعت معصيت و ملازمت سنة ريا بتفرقهء خواطر و جمعيت دل و قشيرى گفته كه عذاب به آنست كه بنده به خود گذاشته شود و رحمت به آنكه حقتعالى به خود متكفل كار او شود و ميتواند بود كه منكران بعث بابراهيم گفته باشند كه هر گاه عذاب در دنيا نباشد پس ما باك از\r\n","description":"","footnote":"","page_name":" 126 ","page_number":126},
  {"content":"\r\nآن نخواهيم داشت و ابراهيم در جواب گفته كه و اليه تقلبون و همچنين به او گفته باشند كه چون به حكم خدا راجع شويم فرار نمائيم از عذاب او و ابراهيم گفته كه * ( وَما أَنْتُمْ ) * و نيستيد شما اى منكران بعث * ( بِمُعْجِزِينَ ) * عاجز كنندگان مر پروردگار خود را از تعذيب كردن او شما را * ( فِي الأَرْضِ ) * در زمين يعنى اگر خواهيد كه از حكم الهى و عقاب پادشاهى بگريزيد و در زمين متوارى شويد نتوانيد * ( وَلا فِي السَّماءِ ) * و نه در آسمان يعنى اگر بحسب فرض در آسمان باشيد هم عاجز كنندگان او نيستيد مراد آنست كه از حكم و قضاى خدا نتوانيد گريخت خواه آنكه در زمين فسيح باشيد يا در آسمان كه افسح و\r\nابسط از آنست كقوله إِنِ اسْتَطَعْتُمْ أَنْ تَنْفُذُوا مِنْ أَقْطارِ السَّماواتِ وَالأَرْضِ فَانْفُذُوا الايه و گفته‌اند كه و لا فى السماء عطف بر انتم و من مقدر اى و لا من فى السماء معجزين كقول حسان امن يهجوا رسول اللَّه منكم و يمدحه و ينصره سواء اى و من يمدحه و حذف آن بجهة دلالت كلام است بر آن يعنى نه هر كه در آسمانست قادر بود بر عاجز كردن خدا و محتملست كه معنى اين باشد كه شما عاجز كنندگان خدا نيستيد از عذاب بهبوط شما در مهاوى و اعماق ارض و نه بعلو شما در بروج و قلاع بر افراشتهء سماء كقوله وَلَوْ كُنْتُمْ فِي بُرُوجٍ مُشَيَّدَةٍ * ( وَما لَكُمْ ) * و نيست شما را * ( مِنْ دُونِ اللَّه ) * بجز از خداى * ( مِنْ وَلِيٍّ ) * هيچ دوستى كه نگاه دارد شما را از بلائى كه از زمين حادث شود يا از آسمان باز گردد * ( وَلا نَصِيرٍ ) * و نه يارى كه دفع آن كند از شما پس مفتر مشويد به آنكه اصنام شفاعت شما كنند و گويند كه ولى كسى است كه متولى معونة شود بنفسه و نصير آنكه متولى نصرت شود اعم از آنكه بنفسه باشد يا غير خود را به آن امر كند و بعد از آن بقوم گفته كه حقتعالى مىفرمايد * ( وَالَّذِينَ كَفَرُوا ) * و آنان كه نگرويدند * ( بِآياتِ اللَّه ) * بآيتهاى خدا يعنى بدلايل وحدانيت و يا بكتابها و معجزات وى * ( وَلِقائِه ) * و به رسيدن به او يعنى بسراى آخرت و بعث * ( أُولئِكَ ) * آن گروه * ( يَئِسُوا مِنْ رَحْمَتِي ) * نااميد خواهند بود از بخشايش من در روز قيامت كقوله وَيَوْمَ تَقُومُ السَّاعَةُ يُبْلِسُ الْمُجْرِمُونَ و عدول از مضارع بماضى به جهت تحقق وقوع آنست و مبالغهء در آن و ميتواند بود كه اينوصف حال ايشان باشد در دنيا يعنى ايشان اميد برحمت خدا ندارند چه مؤمن آنست كه هميشه راجى و خاشى باشد و حال كافران كه هرگز رجا و خوف را در خواطر خود نگذارند * ( وَأُولئِكَ ) * و آن گروه * ( لَهُمْ عَذابٌ أَلِيمٌ ) *\r\n","description":"","footnote":"","page_name":" 127 ","page_number":127},
  {"content":"\r\nمر ايشان راست عذاب دردناك يعنى بسبب كفر دايم به عذاب اليم و عقاب جحيم گرفتار خواهند بود از قتاده مروى است كه حقتعالى ذم قومى نموده كه برحمت اميدوار نيستند و گفته كه * ( أُولئِكَ يَئِسُوا مِنْ رَحْمَتِي ) * إِنَّه لا يَيْأَسُ مِنْ رَوْحِ اللَّه إِلَّا الْقَوْمُ الْكافِرُونَ و نيز در حق ايشان فرموده كه فَلا يَأْمَنُ مَكْرَ اللَّه إِلَّا الْقَوْمُ الْخاسِرُونَ پس سزاوار آنست كه مؤمن نااميد نباشد از رحمت و روح و از عذاب و عقاب او ايمن نباشد بلكه رجا و خوف را شعار خود گرداند به اين مضمون كه بيت ميان خوف و رجاييم تا خدا چه كند و بدانكه محتملست كه از آيهء و ان تكذبوا تا اينجا جمل معترضه باشد بذكر شان پيغمبر ( ص ) و قريش و هدم مذهب ايشان و وعيد بر سوء صنيع ايشان و خطاب در و ان تكذبوا تا اينجا راجع بقريش باشد و توسط آن در ميان طرفين قصهء ابراهيم با آنكه جمل اعتراضيه را ناچار است از اتصال آن به آنچه اين معترضه در او واقع شده و عدم جواز مثل مكة و زيد ابوه قائم خير بلاد و اللَّه به جهت اتصال و مناسب آنست بقصهء ابراهيم زيرا كه ايراد اين قصه نيست مگر به جهت اراده تهديد قريش و تنفيس از رسول ( ص ) و تسليهء او به آنكه پدر تو كه خليل اللَّه است به جهت شرك قوم و عبادت اصنام و تكذيب ايشان هميشه محتمل غم و غصه بود و پيوسته در دعوت ايشان حامل انواع محن و كرب هم چنان كه تو و با وجود اين هرگز فتورى و ناتوانى او را طارى نشد در دعوت و موعظه و نصيحت و بيان طريق حق ببرهان و حجت پس تو نيز اقتفا به او نموده در باب دعوت و نصيحت و تبيين حق بينه و حجت راسخ باش و به جهت ضرر و محنت و كربت از كه رهگذر قريش به تو رسد متوالى مشو پس معنى و ان تكذبوا اينست كه اى قريش و اهل مكه اگر تكذيب كنيد پيغمبر مرا كه محمد است پس بتحقيق كه قوم ابراهيم تكذيب وى مىكردند و همچنين هر يك از امم سابقه كه قبل از شما بودند چون قوم نوح و هود و صالح كه تكذيب رسل خود كردند و از تكذيب ايشان مر پيغمبران را ضررى نرسيد بلكه نصرت بايشان عايد شد و همه مستاصل گشتند و به عذاب ابدى پيوستند پس از تكذيب شما نيز حبيب مرا چه زيان و از\r\nالزام قريش كه منكر بعث بودند و استدلال بابداء بر اعاده و انكار حبيب خود را امر نموده و ذكر اين آيات معترضه براى بيان اثبات به اثبات توحيد و هد مشرك و توهين قواعد آن و وصف قدرت و غالبيت او سبحانه و ايضاح حجت و برهان بر صحت وقوع حشر و نشر و ثواب و عقاب و بعد از اين آيات معترضه باز بر سر قصهء ابراهيم رفته فرمود كه چون ابراهيم قوم خود را بعبادت حقتعالى و توحيد او امر نموده و از عبادت اوثان نهى فرمود * ( فَما كانَ جَوابَ قَوْمِه ) * پس نبود جواب قوم او مر او را بعد از منع ايشان از بت پرستى و كسر بتان * ( إِلَّا أَنْ قالُوا ) * مگر آنكه گفتند بعضى از ايشان با بعضى كه * ( اقْتُلُوه ) * بكشيد او را * ( أَوْ حَرِّقُوه ) * تا بسوزانيد پس اتفاق نموده\r\n","description":"","footnote":"","page_name":" 128 ","page_number":128},
  {"content":"\r\nاو وا در آتش انداختند بر طريقى كه در سورهء سابقه مذكور شد * ( فَأَنْجاه اللَّه ) * پس برهانيد خداى تعالى مر او را * ( مِنَ النَّارِ ) * از ضرر آتش و آن را بر او سر دو سلامت گردانيد اسناد قول بحرق و قتل بهمهء ايشان با آنكه بعضى از ايشان قايل آن بودند به جهت آنست كه چون آنهايى كه قايل آن نبودند به آن راضى بودند فكان كه همه قايل آن بودند * ( إِنَّ فِي ذلِكَ ) * بدرستى كه در اين رهانيدن * ( لآياتٍ ) * نشانهاى قدرتست از حفظ ابراهيم و ترك احراق و خمود آتش در زمان يسير و رستن گل و ريحان از آن * ( لِقَوْمٍ يُؤْمِنُونَ ) * براى گروهى كه ميگروند چه ايشانند كه بتفحص از آن و تامل در آن منتفع ميشوند * ( وَقالَ ) * و گفت ابراهيم بعد از نجات از آتش بقوم خود كه * ( إِنَّمَا اتَّخَذْتُمْ ) * جز اين نيست كه فرا گرفتيد * ( مِنْ دُونِ اللَّه ) * بجز از خداى * ( أَوْثاناً ) * بتان را خدايان * ( مَوَدَّةَ بَيْنِكُمْ ) * براى دوستى ميان شما * ( فِي الْحَياةِ الدُّنْيا ) * در زندگانى دنيا يعنى تا شما بت پرستان به يكديگر پيونديد و بر عبادت ايشان اجتماع و اتفاق نمائيد و با هم الفت گيريد بسبب اين هم چنان كه مردمان بر مذهبى متفق ميشوند و آنسبب مودت و مصادقت ايشان مىشود به يكديگر و نصب مودت بر عليت است و مفعول دوم اتخذتم محذوفست اى اوثانا الها و مىتواند بود كه مودت مفعول ثانى آن باشد بتقدير مضاف اى ( اتخذتم اوثانا سبب مودة بينكم ) و يا بتاويل بمودودة يعنى فرا گرفتيد بتان را دوست داده شده در ميان خود كقوله وَمِنَ النَّاسِ مَنْ يَتَّخِذُ مِنْ دُونِ اللَّه أَنْداداً يُحِبُّونَهُمْ كَحُبِّ اللَّه و تا در دنيا هستيد ايندوستى شما به يكديگر باقيست بسبب عبادت اصنام و يا دوستى شما با بتان هست تا حين وفات * ( ثُمَّ يَوْمَ الْقِيامَةِ ) * پس روز قيامت * ( يَكْفُرُ ) * كافر شود و بيزارى كند و منكر شود * ( بَعْضُكُمْ ) * بعضى از شما * ( بِبَعْضٍ ) * مر بعضى را كه تابعانند * ( وَيَلْعَنُ بَعْضُكُمْ ) * و لعنت كند برخى از شما يعنى پيروان و اراذل * ( بَعْضاً ) * مر برخى را كه پيش روان و اشرافند و يا تناكر و تلاعن ميان شما و اوثان واقع شود كقوله تعالى وَيَكُونُونَ عَلَيْهِمْ ضِدًّا و اين معنى بنا بر تغليب مخاطبين است * ( وَمَأْواكُمُ النَّارُ ) * و بازگشت همهء شما دوزخ است * ( وَما لَكُمْ ) * و نيست مر شما را در آن روز * ( مِنْ ناصِرِينَ ) * ياران و مدد كاران كه بسبب ايشان از آتش دوزخ خلاصى يابيد از قتاده مرويست كه هو خلة و دوستى كه در دنيا است روز قيامت مبدل به عداوت شود مگر خلة متقيان\r\n","description":"","footnote":"","page_name":" 129 ","page_number":129},
  {"content":"\r\nكه در آنجا باقى ماند كقوله تعالى الأَخِلَّاءُ يَوْمَئِذٍ بَعْضُهُمْ لِبَعْضٍ عَدُوٌّ إِلَّا الْمُتَّقِينَ و چون ابراهيم ( ع ) دعوت خود را بمعجزات و دلايل و براهيم اثبات كرد و حجت را بر قوم لازم ساخت * ( فَآمَنَ ) * پس بگرويد و تصديق كرد * ( لَه لُوطٌ ) * مر او را لوط كه خواهر زاده و بقولى برادر زادهء او بود و قول اول از ابن عباس و ابن زيد و جمهور مفسرين منقولست و اول كسى بود كه تصديق بابراهيم نموده بود و گويند كه در وقتى كه ديد ابراهيم را آتش نسوخت و بسلامت از آن بيرون آمد بوى ايمان آورد * ( وَقالَ ) * و گفت ابراهيم مر او را و ساره را كه زن و دختر عم وى بود و بوى ايمان آورده * ( إِنِّي مُهاجِرٌ ) * بدرستى كه من هجرت كننده‌ام از اين قوم بجهة قبح عمل ايشان * ( إِلى رَبِّي ) * به آنجا كه پروردگار من امر كرده است مرا * ( إِنَّه هُوَ الْعَزِيزُ ) * بدرستى كه او غالب است و مرا مغلوب دشمنان نسازد و منع\r\nضرر دشمنان كند از من * ( الْحَكِيمُ ) * دانا كه امر كردن او مرا بمهاجرت نيست مگر محض صلاح من و وفق حكمت و مصلحت پس لوط و ساره با وى اتفاق نموده از كويى كه سواد كوفه بود به حران رفتند و از آنجا بولايت شام رفتند و از اينجاست كه گفتند هر پيغمبر را يك هجرت بوده و ابراهيم را دو هجرت و چون از حران بشام آمد بفلسطين نزول فرمود و لوط بقريه موتفكه رفت كه آن را سدوم گفتندى و در كشاف آورده كه ابراهيم ( ع ) در وقت هجرت هفتاد و پنجساله بود و در همين سال خداى تعالى اسمعيل را بوى داده بود از هاجر كه كنيزك ساره بود چون سن مبارك آن حضرت به صد و دوازده و بقولى صد و بيست رسيد حقتعالى وى را از ساره فرزندى بخشيد و آن را اسحق نام نهاد كما قال اللَّه تعالى * ( وَوَهَبْنا لَه ) * و بخشيديم مر او را در كبر سن و عقر زن وى * ( إِسْحاقَ ) * فرزندى اسحق نام * ( وَيَعْقُوبَ ) * و نبيرهء وى كه يعقوب بود * ( وَجَعَلْنا ) * و گردانيديم يعنى وضع فرموديم * ( فِي ذُرِّيَّتِه النُّبُوَّةَ ) * در فرزندان او پيغمبرى را يعنى در بنى اسرائيل * ( وَالْكِتابَ ) * و كتاب را و اين اسم جنس است شامل تورات و انجيل و زبور و فرقان چه حقتعالى بعد از ابراهيم هيچ پيغمبرى را مبعوث نساخت مگر از صلب وى پس جميع كتابهاى مذكوره بر اولاد او منزل شده * ( وَآتَيْناه أَجْرَه ) * و داديم او را مزد هجرت او * ( فِي الدُّنْيا ) * در اين سراى دنيا به آنكه او را در كبر سن فرزندى ارزان داشتيم از عجوزهء عقيم و يا ذرية طيبه به او عطا فرموديم و استمرار نبوت در ميان ايشان وضع كرديم و كتب بايشان داديم و يا او را مقبول خلق و محبوب دلهاى جميع بندگان گردانيديم تا همهء اهل ملل خود را بوى نسبت ميكنند و نسبت خود را بوى ميرسانند و اظهار محبت و مودت او ميكنند و يا حكم كرديم به صلاة بر وى تا آخر دهر\r\n","description":"","footnote":"","page_name":" 130 ","page_number":130},
  {"content":"\r\nو يا مطلق ذكر حسن و ما وردى گويد مزدورى در دنيا بقاى ضيافت او است يعنى هم چنان كه در حال حيات در مهمانخانهء وى بساط دعوت انداخته بود حالا نيز اين بساط گسترده است و خاص و عام از آن مائده فائده ببرند و انبياى ديگر را اين نيست و يا در دنيا مكان و منزل او را كه در جنت براى او معد بود نموديم بلخى گفته كه در اين آيه دلالت است بر آنكه جايز است كه حقتعالى بعضى ثواب مكلف را در دنيا كه دار تكليف است بوى دهد و جبائى بر آنست كه مراد باجر او در دنيا تعظيم و تكريم او است در آن مانند تعظيم ساير انبياء نه ثواب اعمال زيرا كه حق ثواب آنست كه خالص باشد از شوايب كدورت و اين در سراى تكليف نيست * ( وَإِنَّه ) * و بدرستى كه ابراهيم * ( فِي الآخِرَةِ لَمِنَ الصَّالِحِينَ ) * در آن سراى از جملهء شايسته گان و پسنديدگانست يعنى در عداد پيغمبران كافل در صلاح چون آدم و نوح * ( وَلُوطاً ) * عطفست بر ابراهيم يا بر آنچه ابراهيم معطوفست بر آن اى و لقد ارسلنا لوطا يعنى بتحقيق كه فرستاديم لوط را باهل مؤتفكات و ميتواند بود كه منصوب باشد با ذكر مقدر يعنى ياد كن لوط را * ( إِذْ قالَ ) * وقتى كه گفت * ( لِقَوْمِه ) * مر گروه خود را بر سبيل انكار و تفضيح و تقبيح * ( إِنَّكُمْ ) * آيا شما * ( لَتَأْتُونَ الْفاحِشَةَ ) * هر آينه مىآييد بخصلت زشت و قبيح و حرميان و ابن عامر و حفص انكم ميخوانند بطريق اخبار يعنى بتحقيق كه شما مىآييد بفاحشه و كارى بغايت زشت كه بسبب فرط قبح و فحش آن * ( ما سَبَقَكُمْ ) * پيشى نگرفت بر شما * ( بِها ) * به آن فاحشه * ( مِنْ أَحَدٍ مِنَ الْعالَمِينَ ) * هيچ يك از عالميان جهت آنكه طباع از اينعمل متنفر است و نفوس از اين كاره اين استيناف است براى تقرير و تبيين فحاشة آن يعنى طباع و نفوس از آن متنفر و منزجرند و شما به جهت خبث طينت و قذارت طبع بر آن اقدام مينمائيد و بعد از اين تفسير تفصيل فاحشه كرده بقوله * ( أَ إِنَّكُمْ لَتَأْتُونَ الرِّجالَ ) * آيا شما مىآئيد بمردان بطريق مباشرت * ( وَتَقْطَعُونَ السَّبِيلَ ) * و ميبريد راه بر رهگذريان يعنى مال ايشان را مىگيريد و ايشان را ميكشيد و يا با غريبان ايشان از روى اكراه لواطه ميكنيد و ايشان را به اين امر مىنمائيد و بدين سبب مردمان آمد و\r\nشد را ترك كرده‌اند و راه بند شده و مروى است كه بر سر راه مىنشستند و كسى كه بگذر آمدى هر يك بر او سنگ انداختندى سنگ هر كدام كه به روى خوردى وى را گرفتى و مال او را اخذ نمودى و با او لواطه كردى و بعد از آن بغرامت سه درهم بوى دادى و ايشان را قاضى بود كه بر اينوجه براى ايشان حكم كردى و يا قطع طريق نسل ميكنيد كه آن اتيانست بزنان و در پير طريق ايشان سلوك مىكنيد كه مردانند يعنى در اينعمل اختيار مردان ميكنيد بر زنان * ( وَتَأْتُونَ ) * و مىآييد\r\n","description":"","footnote":"","page_name":" 131 ","page_number":131},
  {"content":"\r\n* ( فِي نادِيكُمُ الْمُنْكَرَ ) * در مجلس خود بفعل زشت يعنى مجلس ميسازيد و در آنجا بمشاهده و مواجه يكديگر بلواطه مشغول مىشويد بر وجهى كه همه آن را ميبينيد و آن را به يكديگر مينمائيد و يا در مجالس تضارط مىكنيد و از آن استحيا نمىكنيد و يا سوگند بسيار ميخوريد و يا بانواع مناكر و قبايح اقدام ميكنيد كه شرعا و عقلا مذموم است چون دشنام دادن و مزاح كردن بفحش و صفير زدن و سنگ ريزه را بانگشت بر يكديگر انداختن و مهرها از كمان كلوله بر رهگذريان انداختن و قمار بازى و شرب خمر و ضرب اوتار و مزامير و سخريه با مسافران و تضارط و كشف عورت و لواطه و امثال آن قول اول از مجاهد نقل است و ثانى از ابن عباس و اين از امام رضا ( ع ) نيز ماثور است و ثالث از مفسران ديگر و بنا بر اول و ثانى الف لام براى عهد است و بنا بر ثالث براى جنس و نادى مجلسى است كه مردمان در آنجا باشند و اگر از آن متفرق شوند و كسى نماند نادى نمىگويند ام هانى بنت ابى طالب روايت كرده كه از پيغمبر ( ص ) پرسيدم كه آن منكر چه بود كه قوم لوط مىكردند در مجلس فرمود براهها نشستندى و سنگ بمردمان انداختندى و بر ايشان سخريه كردندى از مكحول مروى است كه منكر ده خصلت بود كه در ميان اين امت نيز هست كندر خاييدن و انگشت باز شكستن و آزار گشادن و سر انگشت به حنا بستن و سيلى زدن و كمان كروهه انداختن و سنگ زدن و لواط كردن و بر يكديگر ضراط كردن و صفير زدن و چون لوط ( ع ) قوم را از اين قبايح سرزنش نمود و منع فرمود * ( فَما كانَ جَوابَ قَوْمِه ) * پس نبود جواب قوم وى مر سخن وى را * ( إِلَّا أَنْ قالُوا ) * مگر گفتند به او از روى استهزا كه * ( ائْتِنا بِعَذابِ اللَّه ) * بيار بما عذاب خداى را * ( إِنْ كُنْتَ مِنَ الصَّادِقِينَ ) * اگر هستى از راستگويان در آنكه اين فعلها قبيحست و بسبب آن عذاب بر ما نازل خواهد شد و يا در دعوى نبوت كه مفهوم مىشود از توبيخ يعنى ما ترك اينعملها نخواهيم كرد اگر تو راست مىگويى كه خدايى هست و تو پيغمبر اويى و ما را از اين منع كرده پس بگو تا عذاب فرستد بما\r\nچون لوط از ايشان مايوس شد دست بمناجات برداشته * ( قالَ ) * گفت * ( رَبِّ انْصُرْنِي ) * اى پروردگار من يارى ده مرا با نزول عذاب * ( عَلَى الْقَوْمِ الْمُفْسِدِينَ ) * بر گروه تباهكاران بابتداء فاحشه و گذاشتن اين طريقهء سيئه را بعد از خود يعنى اگر ايشان را مستاصل نسازى از اين امر قبيح بيشتر اصرار نمايند و اولاد ايشان بعد از ايشان اقتدا به آنها نموده بآنعمل نمايند پس وصف ايشان با فساد مبالغه است بر استنزال عذاب و اشتداد غضب بر ايشان و اشعار به آنكه ايشان سزاوار آنند كه حقتعالى بر سبيل تعجيل عذاب بر ايشان نازل سازد پس حقتعالى بيان اجابت دعاى وى مينمايد بقوله * ( وَلَمَّا جاءَتْ رُسُلُنا ) * و آن هنگام كه آمدند\r\n","description":"","footnote":"","page_name":" 132 ","page_number":132},
  {"content":"\r\nفرستادگان ما يعنى جبرئيل با جمعى ديگر از ملائكه * ( إِبْراهِيمَ بِالْبُشْرى ) * بسوى ابراهيم بجهة بشارت فرزند و نبيره او يعنى اسحق و يعقوب حيث قال فَبَشَّرْناها بِإِسْحاقَ وَمِنْ وَراءِ إِسْحاقَ يَعْقُوبَ * ( قالُوا ) * گفتند بوى كه اى ابراهيم * ( إِنَّا مُهْلِكُوا ) * بدرستى كه ما هلاك كنندگانيم * ( أَهْلِ هذِه الْقَرْيَةِ ) * اهل اين ديه را كه سدومست چه ايشان تكذيب برادرزادهء تو كردند ذكر هذا با آنكه ابراهيم در ناحيهء ديگر بود به جهت قرب آن قريه بود بوى اضافه مهلكو بقريه اضافهء لفظيه است كه مفيد تخفيف لفظ است نه تعريف و تخصيص و آن بمعنى استقبال است يعنى ما هلاك خواهيم كرد اهل سد و مرا * ( إِنَّ أَهْلَها ) * بدرستى كه اهل آن * ( كانُوا ظالِمِينَ ) * هستند ستمكاران بكفر و انواع منكرات پس اين تعليل اهلاك ايشانست باصرار و تمادى ايشان در ظلم كه آن كفر و انواع معاصى است ابراهيم به جهت آنكه واجب است مؤمن را تحزن براى برادر خود و اظهار شفقت كردن و تشمر در نصرت و حياطت او و خوف مس ارذى با وى متوجه ملائكه شد بر وجه استفسار * ( قالَ ) * گفت بايشان كه * ( إِنَّ فِيها لُوطاً ) * بدرستى كه در آن ديه لوطست و اين اعتراض است به آنكه در آن ديه كسيست كه از ظالمان نيست پس چگونه با ايشان معذب شود و يا معارضه است مر موجب عذاب را بمانع آنچه ما دام كه پيغمبر در ميان امت باشد عذاب بر ايشان نازل نمىشود * ( قالُوا ) * گفتند فرشتگان بوى كه * ( نَحْنُ أَعْلَمُ ) * ما داناتريم * ( بِمَنْ فِيها ) * بهر كس كه در او است از مؤمن و كافر پس از حال لوط غافل نخواهيم بود * ( لَنُنَجِّيَنَّه ) * هر آينه رهايى خواهيم داد او را * ( وَأَهْلَه ) * و كسان او را * ( إِلَّا امْرَأَتَه ) * مگر زن او را كه * ( كانَتْ مِنَ الْغابِرِينَ ) * هست از باقى ماندگان در عذاب يا در ديه يعنى اول لوط را خواهيم گفت تا او از ميانقوم خود بيرون رود با همه كسان وى كه بوى گرويده‌اند مگر زن او كه در ميان قوم خواهد بود بجهة كفر يا نمامى و با ايشان هلاك خواهد شد بعد از آن عذاب را بر ايشان نازل خواهيم ساخت ملائكه در اين جواب تسليم قول ابراهيم نمودند كه گفته بود ان فيها لوطا با ادعاى مزيد علم به او و عدم غفلت ايشان از اهل ايمان و تخصيص عذاب بما عداى ايشان از كفره پس ابراهيم را وداع كرده متوجه مؤتفكات شدند * ( وَلَمَّا أَنْ جاءَتْ ) * و آن هنگام كه آمدند * ( رُسُلُنا لُوطاً ) * فرستادگان ما بسوى لوط * ( سِيءَ بِهِمْ ) * اندوهناك شد و مغموم گشت بسبب ايشان به جهت ترس آنكه مبادا قوم او قصد ايشان كنند ببدى عمل چه ايشان به صورت مردان زيبا صورت و نيكو جمال بودند و لوط خود را با غربا ميدانست * ( وَضاقَ بِهِمْ ) *\r\n","description":"","footnote":"","page_name":" 133 ","page_number":133},
  {"content":"\r\nو تنگ شد بشأن و تدبير امر ايشان * ( ذَرْعاً ) * از روى طاقت يعنى تنگدل و بيطاقت گشت در كار ايشان و ندانست كه چه راى و تدبير كند در حفظ و صيانت ايشان تا دست تعرض قوم بدامن ايشان نرسد ضيق ذرع و ذراع عبارت است از فقد طاقت يق ( ضاقت يده و بازائه رجب ذراعه بكذا اذا كان مطيقا له ) و اصل در او آنست كه هر گاه شخص طويل الذراع است به چيزى ميرسد كه قصير الذراع به آن نميرسد و به جهت اين ذرع ضرب المثل شده در عجز و قدرت و گويند لوط اندوهگين و تنگدل شد بسبب قوم وقتى كه دانست كه عذاب عظيم بر ايشان نازل خواهد شد و نزد بعضى ديگر غم و اندوه او از آن بود كه او با اهل خود در ميان قوم بود ترسيد كه مبادا چون عذاب نازل شود اثر آن بايشان رسد و چون فرشتگان اثر ضجرت و اندوه بر جبين مبارك لوط مشاهده كردند و\r\nغلق و اضطراب او را بديدند وى را تسلى دادند * ( وَقالُوا لا تَخَفْ ) * و گفتند مترس * ( وَلا تَحْزَنْ ) * و اندوه مدار بر آنكه ايشان را بر ما دستى باشد چه ما رسولان خدائيم و يا به جهت هلاك ايشان اندوه به خود مرسان چه دانستهء كه ايشان بنهايت كفر و فسق و طغيان رسيده‌اند و يا آنكه مترس از آنكه نزد نزول عذاب به تو آسيبى رسد * ( إِنَّا مُنَجُّوكَ ) * بدرستى كه ما رهانيده‌ايم ترا * ( وَأَهْلَكَ ) * و كسان ترا * ( إِلَّا امْرَأَتَكَ ) * مگر زن ترا كه او * ( كانَتْ مِنَ الْغابِرِينَ ) * باشد از پس ماندگان و هلاك شدگان كاف در موضع جر است بر مذهب مختار و نصب اهلك باضمار فعل است و يا عطف آن بر محل كاف باعتبار اصل و بعد از آنكه وعده نجات او و اهل او را دادند گفتند * ( إِنَّا مُنْزِلُونَ ) * بدرستى كه ما فرود آرندگانيم * ( عَلى أَهْلِ هذِه الْقَرْيَةِ ) * بر اهل اين ديه * ( رِجْزاً مِنَ السَّماءِ ) * عذابى از آسمان يعنى سنگباران * ( بِما كانُوا يَفْسُقُونَ ) * بسبب آنكه بودند كه پيوسته فسق مىكردند و از طاعت قدم بيرون نهاده به معصيت اقدام مىنمودند ما ماء مصدريه است يعنى بسبب فاسق بودن ايشان عذاب بر آنها نازل خواهيم ساخت تسميه عذاب بر جز و رجس جهت قلق و اضطراب معذب است نزد آن يق ارتجز اذا ارتجش و اضطرب القصه لوط با اهالى خود از شهر بيرون آمده خلاصى يافت و كفار مؤتفكه همه هلاك شدند چنان كه تفصيل آن در سورهء هود گذشت و شهر خراب شدهء ايشان عبرت عالميان گشت كما قال جل ذكره * ( وَلَقَدْ تَرَكْنا مِنْها ) * و بدرستى كه ما بگذاشتيم از آن قريه * ( آيَةً بَيِّنَةً ) * نشانهء روشن * ( لِقَوْمٍ يَعْقِلُونَ ) * براى گروهى كه تعقل كنند و عقول خود را كار فرمايند در استبصار و اعتبار اين جار و مجرور متعلق است به تركنا و يا بآية و اين آيه حكايت شايعهء ايشانست و يا آثار ديار خراب ايشان و با حجارهء سجيل كه در آن زمين ميتوان يافت و يا آبهاى سياه كه هنوز هست\r\n","description":"","footnote":"","page_name":" 134 ","page_number":134},
  {"content":"\r\n* ( وَإِلى مَدْيَنَ ) * و فرستاديم بسوى اهل مدين * ( أَخاهُمْ شُعَيْباً ) * برادر ايشان در نسب كه شعيب بود * ( فَقالَ ) * پس گفت بايشان كه * ( يا قَوْمِ اعْبُدُوا اللَّه ) * اى گروه من بپرستيد خداى را و ترك شرك نمائيد * ( وَارْجُوا الْيَوْمَ الآخِرَ ) * و اميدوار باشيد ثواب روز بازپسين را يعنى عملى كنيد كه بدان اميد ثواب توانداشت از افعال حسنه چون ايمان و عمل بامور شرعيه و اجتناب از افعال سيئه و اين از قبيل اقامت مسبب است در مقام سبب و يا بترسيد از شدت روز قيامت چه رجا بمعنى خوف آمده چنان كه قبل از اينگذشت * ( وَلا تَعْثَوْا ) * و غايت تباهى مجوئيد * ( فِي الأَرْضِ ) * در زمين مدين به نقص كيل و وزن و غير آن * ( مُفْسِدِينَ ) * در حالتى كه كه قاصد فساد باشيد و طالب باطل * ( فَكَذَّبُوه ) * پس بدروغ داشتند شعيب را در نبوت و از فساد ممتنع نشدند * ( فَأَخَذَتْهُمُ الرَّجْفَةُ ) * پس بگرفت ايشان را زلزله سخت يا صيحه جبرئيل كه دلها بدان در تزلزل افتاد * ( فَأَصْبَحُوا ) * پس بامداد كردند يا كشتند * ( فِي دارِهِمْ ) * در سراهاى خود يا در شهر خود * ( جاثِمِينَ ) * به زانو در آمدگان و مردگان عدم جمعدار به جهت امن است از لبس و جاثم از جثم مشتق است بمعنى بروك اى باركين على الركب و تفصيل اينقصه نيز در سورهء سابقه مذكور شد * ( وَعاداً وَثَمُودَ ) * منصوبند ذكريا بفعلى كه ما قبل آن دالست بر آنكه آن فاخذتهم است چه آن در معنى اهلاكست اى و اهلكنا عادا حفص و حمزه و يعقوب ثمود را غير منصرف ميدانند باعتبار قبيله يعنى ياد كن قوم عاد و ثمود را و يا آن گه هلاك كرديم ايشان را * ( وَقَدْ تَبَيَّنَ لَكُمْ مِنْ مَساكِنِهِمْ ) * و بتحقيق كه روشن شده است شما را اى اهل مكه بعضى مسكنهاى ايشان كه بر طريق سفر شما واقعست يعنى در طريق شام و يمن و يا متبين گشته مر شما را هلاك ايشان به جهت آثار مساكن ايشان و نزد نظر كردن شما به آن در حين گذشتن شما بر آن و بنا بر اول جار و مجرور مرفوع المحلست بر فاعليت و من براى تبعيض اى بعض مساكنهم و بر ثانى فاعل در او مضمر است اى و قد تبين لكم اهلاكهم من جهه مساكنهم * ( وَزَيَّنَ لَهُمُ الشَّيْطانُ ) * و بيار است براى ايشان ديو سركش يعنى ابليس * ( أَعْمالَهُمْ ) * كردارهاى ايشان را از كفر و شرك و انواع معاصى * ( فَصَدَّهُمْ ) * پس بازداشت ايشان را * ( عَنِ السَّبِيلِ ) * از\r\nراه راست كه انبيا ايشان را به آن ميخواندند و حقيقت آن را بيان مىكردند * ( وَكانُوا مُسْتَبْصِرِينَ ) * و بودند بينايان يعنى متمكن بودند از نظر و فكر و ملاحظه بديدهء بصيرت اما بجهة بطر و فرط تنعم به آن اشتغال نكردند و ترك تامل و تفكر كردند در آن\r\n","description":"","footnote":"","page_name":" 135 ","page_number":135},
  {"content":"\r\nو يا متبين بودند به آنكه عذاب بايشان لاحق شود باخبار انبياء عليهم السّلام مر ايشان را لكن در طغيان و كفر و لجاج و عناد ورزيدند تا هلاك شدند و يا زيرك و باريك بين بودند به گمان خود و سخن پيغمبران را نامعقول پنداشتند * ( وَقارُونَ وَفِرْعَوْنَ وَهامانَ ) * عطفست بر عادا تقديم قارون جهة شرف نسب او است چه عم زادهء موسى بود يعنى ياد كن قصه قارون و فرعون و هامان را * ( وَلَقَدْ جاءَهُمْ مُوسى ) * و بدرستى كه آمد بايشان موسى * ( بِالْبَيِّناتِ ) * بحجتهاى روشن و معجزه هاى هويدا * ( فَاسْتَكْبَرُوا ) * پس سركشى كردند * ( فِي الأَرْضِ ) * در زمين مصر و طلب تكبر و تعظم كردند * ( وَما كانُوا سابِقِينَ ) * و نبودند پيشى گيرندگان بر حكم خدا و فوت كنندگان عذاب از او بلكه عذاب خدا بايشان رسيد و اين ماخوذ است از سبق طالبه اذا فاته\r\n* ( فَكُلًّا ) * پس هر يك از آنها را كه ياد كرده شد * ( أَخَذْنا بِذَنْبِه ) * گرفتيم بگناه ايشان و در عقبة عقاب و نكال كشيديم * ( فَمِنْهُمْ ) * پس بعضى از ايشان * ( مَنْ أَرْسَلْنا عَلَيْه ) * كسى بود كه فرستاديم بر او * ( حاصِباً ) * باد سختى كه در او سنگ ريزه بود يعنى قوم هود و لوط * ( وَمِنْهُمْ ) * و برخى از ايشان * ( مَنْ أَخَذَتْه الصَّيْحَةُ ) * كسى بود كه بگرفت او را عذاب صيحه چون قوم ثمود و اهل مدين * ( وَمِنْهُمْ ) * و بعضى ديگر از ايشان * ( مَنْ خَسَفْنا ) * كسى بود كه فرو برديم * ( بِه الأَرْضَ ) * او را در زمين چون قارون * ( وَمِنْهُمْ ) * و برخى از ايشان * ( مَنْ أَغْرَقْنا ) * كسى بود كه غرق ساختيم او را در دريا چون قوم نوح و فرعونيان * ( وَما كانَ اللَّه لِيَظْلِمَهُمْ ) * و نبود خداى كه ستم كرده باشد بر ايشان يعنى پى جرم ايشان را عقوبت كرده باشد و قبل از ازاحهء علت هلاك كرده باشد چه اين خلاف عادة اللَّه است و مخالف عدل و حكمة او * ( وَلكِنْ كانُوا ) * و لكن بودند ايشان كه بجهل و عناد و جحود * ( أَنْفُسَهُمْ يَظْلِمُونَ ) * بر نفسهاى خود ستم ميكردند و خود را بكفر و معصيت هدف تير عذاب ميساختند * ( مَثَلُ الَّذِينَ اتَّخَذُوا ) * مثل و داستان آنان كه فرا گرفتند * ( مِنْ دُونِ اللَّه ) * بجز از خداى * ( أَوْلِياءَ ) * دوستان يعنى خدايان و اعتماد بر آنها كردند و بر دين و كيش خود استناد نمودند * ( كَمَثَلِ الْعَنْكَبُوتِ ) * مانند مثل و داستان عنكبوت است كه براى خود * ( اتَّخَذَتْ بَيْتاً ) * فرا گيرد خانهء يعنى مثل ايشان در ضعف و سستى و عدم اعتماد نسبت بعنكبوتست كه اتخاذ بيت كند و مثل موحدان نسبت به كسى ماند كه خانه را به گچ و آجر و سنگ بسازد بر مبناى محكم بلكه كيش كفار اوهن از\r\n","description":"","footnote":"","page_name":" 136 ","page_number":136},
  {"content":"\r\nبيت عنكبوتست زيرا كه در بيت عنكبوت حقيقتى و انتفاع ما متصور است بخلاف دين و كيش ايشان كه حقيقتى و بنيادى ندارد و متوقع الضرر است و بدانكه اطلاق عنكبوت بر واحد و جمع و مذكر و مؤنث ميكنند و تا در او مانند تاء طاغوتست و جمع آن عناكيب و عناكب و عكاب و عكبه و عكب است * ( وَإِنَّ أَوْهَنَ الْبُيُوتِ ) * و بدرستى كه سستترين خانها * ( لَبَيْتُ الْعَنْكَبُوتِ ) * هر آينه خانهء عنكبوتست كه نه سقف دارد و نه ديوار و نه گرما باز دارد و نه سرما و باندك بادى و نفخى كه به آن برسد دريده شود * ( لَوْ كانُوا يَعْلَمُونَ ) * اگر باشند كافران كه دانند چيزى را هر آينه بدانند كه اين مثلى است مماثل دين ايشان بلكه دين ايشان از آن اوهن است يعنى چنان كه خانه عنكبوت سست و بىاعتبار است و هيچ فائده بدان مترتب نشود دين ايشان نيز خوار و بيمقدار است و از آن هيچ نفعى صورت نبندد بلكه منتج ضرر است كه آن عقوبت دارين است يا مراد آنست كه اعتقادى كه ايشان كرده‌اند و مذهبى كه ايشان گرفته‌اند در وهن و ضعف به خانه عنكبوت ماند كه باندك بادى دريده و فانى گردد هم چنان كه باندك دليلى مذهب و معتقد ايشان خراب گردد و محتملست كه مراد بيت عنكبوت دين ايشان باشد كه حقتعالى آن را ببيت عنكبوت تسميه كرده باشد به جهت تحقيق تمثيل آن پس معنى آن باشد كه سستترين آنچه اعتماد نموده مىشود در دين دين ايشانست صاحب كشاف آورده كه در معنى لو كانوا يعلمون چند وجهست يكى آنكه اگر اندك علمى و شعورى ايشان را هست هر آينه خواهند دانست كه اين مثل ايشانست و وهن دين ايشان بمرتبه وهن بيت عنكبوت رسيده دوم چون صحيح است تشبيه آنچه اعتماد بر آن نموده‌اند در دين خود ببيت عنكبوت و اوهن بيوت بيت عنكبوت است پس متبين است كه دين ايشان اوهن اديانست اگر دانند آن را سوم اخراج كلامست بعد از تصحيح تشبيه در مخرج مجاز پس گوييا فرمود كه اوهن آنچه اعتماد نموده شود در دين عبادت اوثانست اگر عالم شوند به اين چهارم آنكه مثل مشرك كه عبادت و تن مىكند قياس بمؤمنى كه عبادت معبود به حق مىكند مثل عنكبوت است كه اتخاذ بيت نمايد نسبت به مردى كه بناى بيتى كند بآجر و گچ و يا از سنگ و هم چنان كه اوهن بيوت در حينى كه مستقر شوند همه بيوت در محازى يكديگر بيت عنكبوت است همچنين اضعف اديان در وقت استقرار آنها عبادت اوثانست اگر بدانند كافران آن را حاصل كه لو متعلق است بقوله و ان اتخذوا اى لو علموا ان اتخاذهم الاولياء كاتخاذهم\r\nالعنكبوت بيتا سخيفا لم يتخذوهم اولياء و جايز نيست كه متعلق باشد بقوله * ( وَإِنَّ أَوْهَنَ الْبُيُوتِ لَبَيْتُ الْعَنْكَبُوتِ ) * زيرا كه ايشان عالم بودند كه بيت عنكبوت وهين و ضعيف است صاحب بحر الحقايق فرموده كه عنكبوت هر چند بر خود ميتند زندان براى نفس خود ميسازد و قيد بر دست و پاى خود مينهد پس خانهء او محبس او است\r\n","description":"","footnote":"","page_name":" 137 ","page_number":137},
  {"content":"\r\nهمچنين كسانى كه بدون خدا اوليا گيرند يعنى پرستش هوا و محبت دنيا و متابعت شيطان ميكنند بسلاسل و اغلال و وزر و بال مقيد گشته روى خلاصى ندارند و عاقبت در مهلكه نيران و دركه بعد و حرمان افتاده معاقب و معذب گردند و بعضى هواى نفس را در بى اعتبارى بتار عنكبوت تشبيه كرده‌اند كما قيل بيت از هوا بگذر كه بس بى اعتبار افتاده است رشتهء دام هوا چون تار بيت عنكبوت بعد از آن بر سبيل تهديد ميفرمايد كه بگو اى محمد ( ص ) مر كفره را كه * ( إِنَّ اللَّه يَعْلَمُ ) * بدرستى كه خدا ميداند * ( ما يَدْعُونَ ) * آنچه ميخوانند يعنى ميپرستند * ( مِنْ دُونِه ) * بجز از خداى * ( مِنْ شَيْءٍ ) * از هر چيزى چون بت و ملك و بشر و كوكب * ( وَهُوَ الْعَزِيزُ ) * و او است غالب در ملك خود و محتاج شريك و انباز نيست * ( الْحَكِيمُ ) * محكم كار در جميع افعال پس عقوبت ايشان را بر وجه حكمت كند بدانكه ميتواند بود كه ما استفهاميه باشد منصوب بتدعون و يعلم معلق عنها و من براى تبيين اى اى شيئى تدعون من دونه يعنى چه چيز ميپرستيد بجز از وى و يا ماء نافيه باشد و من را يده و شيئى مفعول تدعون يعنى نمىپرستيد چيزى را بجز از وى چه حقيقت اينكلام براى پرستش بتان در نظر اعتبار ساقطست و به جهت بىاعتبارى و وهن آن شيئيت بتان در حكم لا شيئى است و يا مصدريه يعنى ميداند پرستيدن شما چيزى را غير از او و يا موصوله است و مفعول يعلم و مفعول تدعون محذوفست و عايد به او پس بنا بر دو وجه اول تجهيلست مر ايشان را و توكيد مثل مذكور برد و وجه آخر وعيد ايشان و قوله * ( وَهُوَ الْعَزِيزُ الْحَكِيمُ ) * تعليلست بر هر دو معنى كه آن تجهيل و وعيد است چه از فرط غباوتست اشراك چيزى كه از غايت بىاعتبارى در تعداد شيئى نيست بآنكسى كه عزيز و حكيمست و جماد نسبت بقادر قاهر بر هر شيئى و عالم به همه چيز و متقن در جميع افعال در حكم معدومست و كسى كه متصف به اين صفات باشد هر آينه قادر خواهد بود بر مجازات ايشان * ( وَتِلْكَ الأَمْثالُ ) * و اين مثلها را يعنى مثل مذكور و نظاير آن * ( نَضْرِبُها لِلنَّاسِ ) * بيان ميكنيم براى مردمان به جهت تقريب آنچه بعيد است از فهم ايشان و معرفت ايشان بقبح آنچه بر آنند از عبادت اصنام و حسن معرفت و توحيد * ( وَما يَعْقِلُها ) * و در نمييابند صحت و وجه حسن و فايدهء اين امثال را * ( إِلَّا الْعالِمُونَ ) * مگر دانايان كه تدبر مىكنند در حقايق اشيا على ما ينبغى چه امثال و تشبيهات دلايل و طرقند بمعانى محتجبه تدابر از معانى آن مىكنند و كشف معانى آن و تصوير آن مينمايند براى افهام هم چنان كه مثل و تشبيه مذكور مصور و مبرز فرقست ميان حال مشرك و حال موحد و اين معنى مقصور است بر اهل علم و جهله به اين نميرسند مرويست كه جهله و سفهاى قريش ميگفتند كه خداى محمد ( ص ) مثل مىزند بذباب و عنكبوت و از آن مىخنديدند و استهزا مىكردند حقتعالى فرمود كه * ( وَما يَعْقِلُها إِلَّا الْعالِمُونَ ) * واحدى\r\n","description":"","footnote":"","page_name":" 138 ","page_number":138},
  {"content":"\r\nباسناد خود از جابر نقلكرده كه چون پيغمبر صلَّى اللَّه عليه و آله اين آيه تلاوت فرمود گفت\r\nالعالم الذى عقل عن اللَّه فعمل بطاعته و اجتنب سخطه\r\nيعنى عالم آن كسى است كه از جانب حقتعالى بداند پس بطاعت او عمل كند و از چيزى كه موجب سخط و غضب او است اجتناب كند و لهذا بعضى از علماء تفسير اين آيه بر اينوجه كرده‌اند كه و ما يعقلها الا العلماء الذين يعقلون عن اللَّه بعد از آن بيان آن چيزى ميفرمايد كه دالست بر الوهيت مطلقه و استحقاق عبادت او بقوله * ( خَلَقَ اللَّه ) * بيافريد خدا * ( السَّماواتِ وَالأَرْضَ ) * آسمانها و زمينها را * ( بِالْحَقِّ ) * بغرض صحيح كه آن اثبات حقست نه براى باطل و بازى چه مقصود بالذات از آفريدن آنها افاضهء خير است كه از جملهء آن اسكان بندگانست در آن و دلالت بر ذات و صفات او كما اشار بقوله * ( إِنَّ فِي ذلِكَ ) * بدرستى كه در اين آفريدن * ( لآيَةً ) * هر آينه نشانه ايست * ( لِلْمُؤْمِنِينَ ) * مر گرويد گان را چه ايشانند كه منتفع به آن ميشوند و يا در ضرب امثال عبرتست براى مؤمنان تابان راسخ شوند در ايمان و مشغول بطاعت شده از معصيت اجتناب كنند * ( اتْلُ ما أُوحِيَ إِلَيْكَ ) * بخوان آنچه وحى كرده مىشود به تو * ( مِنَ الْكِتابِ ) * از قرآن بر وجه تقرب به خدا و تحفظ الفاظ آن و استكشاف معانى آنچه قارى متامل منكشف مىشود او را بتكرار آن آنچه در اول وهله بر او منكشف نشده و يا آن را بر مكلفان تلاوت نماى و عمل بمضمون آن كن * ( وَأَقِمِ الصَّلاةَ ) * و بپاى دار نماز را يعنى تعديه حدود آن كن در مواقيت آن * ( إِنَّ الصَّلاةَ ) * بدرستى كه نماز * ( تَنْهى ) * باز ميدارد * ( عَنِ الْفَحْشاءِ ) * از كارى كه نزد عقل قبيحست * ( وَالْمُنْكَرِ ) * از عملى كه شرعا منهى عنه است يعنى سبب باز ايستادن مىشود از معاصى در حال اشتغال به آن و غير آنچه مداومت بر آن موجب دوام ذكر خدا است و مورث كمال خوف و خشيت در نفس كه مستلزم اجتنابست از معصيت از انس مروى است كه جوانى انصارى نمازهاى يوميه را با حضرت پيغمبر گذاردى و هيچ نوع از فواحش نبود كه مرتكب آن نميشد چون حكايت حال او را بموقف عرض رسانيدند فرمود\r\nان صلوته ستقيها\r\nزود باشد كه نماز از وى را از فواحش باز دارد پس در اندك زمانى توفيق توبه يافت و از زهاد صحابه شد پس در آيه دلالتست بر آنكه فعل صلوة لطيفست مكلف را در ترك قبح و معاصى كه عقل و شرع منكر آنند پس اگر مصلى از قبيح منتهى شود به جهت توفيق خدا خواهد بود بميامين صلوة و گفته‌اند كه نماز بمنزلهء كسيست كه ناهى غير باشد بقول و گويند لا تفعل الفحشا و المنكر زيرا كه متضمن تكبير و تسبيح و قرائتست و وقوف نزد حضرت عزت و غير آن از صفوف عبادت و هر يك از اينداعى مصلى است به مثل آن و صارف او از ضد آن پس امر و ناهى باشد بقول و هر دليلى كه مؤدى بنده است بمعرفت\r\n","description":"","footnote":"","page_name":" 139 ","page_number":139},
  {"content":"\r\nبه حق و داعى اوست به آن و صارف آن از باطلى كه ضد حقست و نزد بعضى آنست كه نماز ناهى صاحب خود است از فحشاء و منكر ما دام كه مشغولست به آن و يا آنكه مراد آنست كه مصلى را سزاوار آنست كه باز ايستد از فحشاء و منكر كقوله وَمَنْ دَخَلَه كانَ آمِناً از ابن عباس مرويست كه نماز منهى و مزدجر است از معاصى پس هر كه نماز او را از معاصى باز ندارد زياد نگرداند آن نماز او را از خداى تعالى الا دورى از او و مثل اين روايت در وسيط از انس ابن مالك نيز نقلكرده كه حضرت رسالت فرموده كه\r\nمن لم تنهه صلوته عن الفحشاء و المنكر لم يزده من اللَّه الا بعد\r\nو ابن مسعود از آن حضرت روايت كرده كه\r\nلا صلوة لمن لا يطع الصلاة و طاعة الصلاة ان ينهى عن الفحشاء و المنكر\r\nنماز نيست كسى را كه اطاعت نماز نكند و طاعت نماز آنست كه باز ايستد از فحشا و منكر و مراد آنست كه نماز چون كه ناهيست از معاصى پس هر كه اقامهء آن كند و از معاصى منهى نشود نماز او بصفتى نباشد كه حقتعالى وصف آن كرده و اگر توبه كرد بعد از آن و ترك معاصى نمود پس متبين شد كه نماز وى را نفع رسانيده اگر چه منتهى نشود مگر بعد از زمانى و حسن و قتاده گفته اند كه هر كه صلوة ناهى او نباشد از فحشا و منكر پس صلوة او حقيقت صلوة نيست بلكه و بال است بر او از جابر مروى است كه پيغمبر ( ص ) را گفتند كه فلان مرد در روز نماز مىكند در شب دزدى فرمود كه\r\nان صلوته لتردعه\r\nالبته نماز او را از آن باز دارد و از ابى عبد اللَّه مروى است كه\r\nمن احب ان يعلم قبلت صلوته او لم تقبل فلينظر هل منعته صلوته عن الفحشاء و المنكر فبقدر ما منعته قبلت منه\r\nيعنى هر كه ميخواهد كه بداند كه نماز او مقبول درگاه خدا شده باشد يا نه بايد كه نظر كند در اينكه آن نماز او را از فحشا و منكر منع كرده يا نه چه به مقدار آنچه نماز او را منع كرده از معاصى مقبول الهى شده از عبد اللَّه عمر روايتست كه مراد بصلاة قرآن است لقوله تعالى وَلا تَجْهَرْ بِصَلاتِكَ اى بقرائتك و نيز پيغمبر فرموده كه\r\nاقرء القرآن ما نهاك فاذا لم ينهك فلست تقرأ\r\nقرآن ميخوان ما دام كه ترا نهى مىكند و چون نهى نكند ترا قرآن نخوانده باشى و جمهور مفسران بر قول اولند به ظاهر لفظ و بدليل احاديث مذكوره صاحب تاويلات آورده كه هر يكى را از تن و دل و نفس و سر و روح و خفى نمازيست نماز تن ناهيست از معاصى و صلوة نفس مانعست از رذايل و علايق و اخلاق رديه و هيئات مظلمه و نماز دل باز دارد ظهور فضول و وفور غفلت را و صلوة سر منع نمايد التفات بما سواى حضرت عزت را و صلوة روح نهى كند از استغراق بملاحظهء اغيار و صلوة خفى باز دارد سالك را از ظهور انانيت * ( وَلَذِكْرُ اللَّه ) * و هر آينه صلوة كه متضمن ياد كردن خدا است * ( أَكْبَرُ ) * بزرگتر است از ساير طاعات و يا از آن بزرگتر\r\n","description":"","footnote":"","page_name":" 140 ","page_number":140},
  {"content":"\r\nاست كه بر صاحب خود موجب عقوبت فحشا و منكر باقى گذارد و تعبير صلوة بذكر جهة تعليل است به آنكه اشتمال صلوة بر ذكر او سبحانه عمده است در آنكه مغرى بر حسنات باشد و ناهى از سيئات و نزد اكثر مراد مطلق ذكر حقتعالى است يعنى ذكر خدا بزرگتر است از ذكر همه چيزها زيرا كه ذكر او طاعت است و ذكر غير او طاعت نيست يا بزرگتر است از آنكه قدر او را پست سازد و يا بزرگتر است از ذكر همه چيزها يعنى ذكر ذاكرى با او معارضه كند ابن عباس فرموده كه ياد كردن خدا شما را برحمت خود بزرگتر است از ياد كردن شما او را بطاعت و يا ذكر خدا نزد فحشاء و منكر و ذكر نهى او از فحشا و منكر و وعيد او بر آن اكبر است از هر چيزى محققان بر آنند كه ذكر خدا بنده را بزرگتر است از ذكر بنده خدا را زيرا كه ذكر بنده آميخته است باغراض و ذكر خدا صافى است از كدورت علل و اغراض يا ذكر بنده حاليست فنا به دو شتابد و ذكر خدا باقيست زوال به دو راه نبايد ذو النون مصرى فرموده كه ذكر او بزرگتر است از جهت آنكه تو او را ياد نكنى مگر بعد از آنكه او ترا ياد كند و سلمى ره گفته ذكر او در ازل شما را بهتر است از ذكر شما او را در اينوقت از شيخ ابى سعيد ابى الخير منقولست كه ذكر خدا بزرگتر است نه از آن حيثيت كه او را ياد كنى بلكه از اين حيثيت كه او تو را ياد كند چه ذكر تو پيدا بود كه تا كجا بود از سلمان فارسى ره مرويست كه مراد آنست كه ياد كردن بنده خداى را بزرگتر است از ما سواى آن و افضل از جميع اعمال او و اين روايت از قتاده و ابن زيد و ابى دردا نيز ماثور است و معنى اين روايت به اين راجعست كه بزرگترين چيزى در نهى از فواحش ياد كردن بنده است پروردگار خود را و او امر و نواهى و مواعيد او را از ثواب و عقاب چه اين اقوى لطف است كه داعى باشد بطاعت و ترك معصيت و اكبر از همه لطف و گويند ذكر خدا بنده را در نماز بزرگتر است از نماز و يا ذكر خدا كه تسبيح و تهليلست اكبر و احراست به آنكه ناهى باشد از فحشا و منكر يعنى كسى كه ذاكر خدا باشد البته آن ذكر ناهى او خواهد بود از فحشا و منكر مرويست از ثابت بنانى كه مردى چهار بنده را آزاد كرد مرد ديگر گفت كه سبحان اللَّه و الحمد للَّه و لا إله الا اللَّه و اللَّه اكبر و در مسجد در آمدند حبيب ابن سلمى اوفى با اصحاب آنجا مجتمع بودند بايشان گفت كه چه مىگوييد در آنكه مردى چهار بنده آزاد كرده است و من گفته‌ام كه سبحان اللَّه و الحمد للَّه و لا إله الا اللَّه و اللَّه اكبر آيا عمل كدام از ما افضل باشد ايشان ساعتى انديشه كردند و بعد از آن گفتند ( ما نعلم شيئا افضل من ذكر اللَّه ) هيچ چيز را بهتر از ذكر خدا نميدانيم از معاذ بن جبل نقل كرده‌اند كه گفت ( ما عمل آدمى عملا نجى من عذاب اللَّه من ذكر اللَّه عز و جل ) هيچ عملى كه آدمى مىكند بهتر از ذكر حق نيست در نجات او از عذاب خدا گفتند بهتر از جهاد نيست فرمود كه ( لا الجهاد ) جهاد بهتر از او نيست چه حق سبحانه فرموده * ( وَلَذِكْرُ اللَّه أَكْبَرُ ) * در\r\nروايت آمده كه پيغمبر\r\n","description":"","footnote":"","page_name":" 141 ","page_number":141},
  {"content":"\r\nرا پرسيدند كه كدام عمل بنده دوستتر است نزد حقتعالى فرمود\r\nان تموت و لسانك رطب من ذكر اللَّه عز و جل\r\nيعنى عملى كه دوستتر است نزد او سبحانه آنست كه زبان تو در وقت وفات تر باشد از ذكر خدا و آن حضرت معاذ بن جبل را گفت كه\r\nامن السابقين الذين يسهرون بذكر اللَّه عز و جل\r\nسبقت گيرندگان ببهشت بر غير خود كسانىاند كه بيخوابى كشند بذكر خداى\r\nو من احب بان يرتع فى رياض الجنة فليكثر ذكر اللَّه عز و جل\r\nهر كه دوست دارد كه در روضهاى بهشت بچرد بايد كه ذكر خدا بسيار كند عبد اللَّه ربيعه گويد كه ابن عباس فرموده كه چه مىگويى در قول حقتعالى * ( وَلَذِكْرُ اللَّه أَكْبَرُ ) * گفتم ذكر خدا در قرآن احسن است و ذكر او در نماز حسن و ذكر او بتسبيح و تهليل حسن و افضل از اين آنست كه شخصى نزد معصيت ياد كند و از آن خود را باز دارد ابن عباس گفت لقد قلب قولا عجبا و ما هو كما قلت و لكن ذكر اللَّه اياكم اكبر من ذكر كم اياه سخنى عجيب گفتى اينجا مراد نه اينست بلكه مراد اينست كه ياد كردن خداى شما را بزرگتر است از ياد كردن شما او را و شبههء نيست كه ياد كردن حقتعالى ما را بر وجه تشريف و تفضيل است و ياد كردن ما او را بر طريق تعبد و تذلل و ذكر او را برحمت و مغفرتست و ذكر ما او را بر سبيل دعا و تضرع و ذكر او ما را از سر استغنا است و ذكر ما او ما را بر وجه احتياج پس بمراتب ذكر او افضل و اكبر باشد از ذكر ما او را و از ابو دردا منقولست كه فرمود كه خبر دهم شما را ببهترين عملها و دوستترين آن نزد خدا و تمامتر آن در درجات و بهتر از جهاد و تصديق بزر و سيم گفتند آن كدامست گفت ذكر خداى تعالى لقوله * ( وَلَذِكْرُ اللَّه أَكْبَرُ ) * ابو سعيد خدرى از رسول ( ص ) روايت كرده كه هيچ مجلس نباشد كه اهل آن ذكر خدا كنند الا فرشتگان گردا گرد ايشان فرو گيرند و ايشان را برحمت خدا بپوشند و حقتعالى ذكر ايشان كند در ملاء اعلى ابو بصير از ابو عبد اللَّه ( ع ) روايت كرده كه فرمود\r\nان شيعتنا الذين اذا خلوا ذكر و اللَّه كثيرا\r\nشيعهء ما كسانىاند كه چون خلوت كنند ذكر خدا بسيار كنند محمد ابن ابى عمير از هشام ابن سالم روايت كرده كه ابو عبد اللَّه ( ع ) فرمود كه\r\nان اللَّه يقول من شغل لذكرى عن مسائلتى اعطيته افضل ما اعطى من سألني\r\nهر كه به جهت مشغولى او بذكر من از مسئله و رفع حاجت به من بازماند من عطا كنم او را بهتر از آنچه به كسى عطا كنم كه از من سؤال كند و بواقى احاديث و روايات كه واقع شده در فضل ذكر و مزيت ثواب او بر اعمال ديگر در كريمهء فَاذْكُرُونِي أَذْكُرْكُمْ سمت ذكر يافته * ( وَاللَّه يَعْلَمُ ) * و خداى ميداند * ( ما تَصْنَعُونَ ) * آنچه ميكنيد از نماز و ذكر و غير آن را از خيرات و طاعات و همهء شما را بر وفق كردار پاداش خواهد داد بر وجه احسن الجزء الحادى و العشرون من الاجزاء الثلاثين\r\n","description":"","footnote":"","page_name":" 142 ","page_number":142},
  {"content":"\r\n* ( وَلا تُجادِلُوا ) * و جدال مكنيد و منازعت منمائيد * ( أَهْلَ الْكِتابِ ) * با اهل كتاب يعنى نصارى و يهود * ( إِلَّا بِالَّتِي هِيَ ) * مگر بخصلتى كه آن * ( أَحْسَنُ ) * نيكوتر است مراد آنست كه از روى لطف و رفق محاجه نمائيد با ايشان تا ايمان آرند و نزد بعضى مراد از اهل كتاب اهل معاهده و جزيه‌اند يعنى خشونت ايشان را بخوش خويى مقابله كنيد و غضب ايشان بحلم و مشاغبه را بنصح و نزد مجاهد اين آيه منسوخست بآية السيف زيرا كه هيچ مجادله اشد از مقاتله نيست و جواب از اين آنست كه مقاتله آخر دوا است يعنى قبل از زمان مقاتله خشونت ايشان را بلين مقابله نمائيد چه اول دعوت ميبايد كرد ايشان را بحجت گرفتن و يا راه حق خواندن و بعد از عدم قبول قتال كردن و مجادله بر وجه احسن به جهت آنست كه تا بايمان نزديك شوند و اصل جدل قتلست يعنى باز گردانيدن خصمان از مذهبش بطريق محاجه و در اين آيه دلالتست بر وجوب دعوت به خدا بر احسن وجوه و اطيب آن و استعمال قول جميل در نتيجه بر آيات و حجج و گويند مراد نصارى اهل نجرانند كه حقتعالى اهل ايمان را امر نموده بمجادلهء ايشان بر وجه احسن * ( إِلَّا الَّذِينَ ظَلَمُوا مِنْهُمْ ) * مگر آنان كه ستم كردند از ايشان يعنى ابتدا بقتال كردند پس شما نيز در مقابلهء آن مقاتله كنيد چه لطف و مدارا بايشان فايده نميدهد و يا كسانى كه عهد بشكستند و يا جزيه باز گرفتند و گفته‌اند كه ظالمان از اهل كتاب آنهااند كه اثبات ولد ميكنند مر خداى را و گويند يَدُ اللَّه مَغْلُولَةٌ و يا آنان كه افراط كردند در اعتداد و عناد و كتمان نعت پيغمبر كردند و يا در ايذاء آن حضرت كوشيدند و بعد از آن بيان خصلت احسن مىكند بقوله * ( وَقُولُوا ) * و بگوئيد بايشان كه بصدق تمام * ( آمَنَّا ) * ايمان آورده‌ايم * ( بِالَّذِي أُنْزِلَ ) * به آن چيزى كه فرستاده شده است * ( إِلَيْنا ) * بسوى ما يعنى قرآن * ( وَأُنْزِلَ إِلَيْكُمْ ) * و آن چيزى كه فرستاده شده است بشما يعنى تورية و انجيل و زبور * ( وَإِلهُنا ) * و خداى ما * ( وَإِلهُكُمْ ) * و خداى شما * ( واحِدٌ ) * يكيست * ( وَنَحْنُ لَه ) * و ما مر خداى خود را * ( مُسْلِمُونَ ) * گردن نهادگانيم و مخلصان و موحدان اين تعريضيست به آنكه ايشان اتخاذ ارباب مىكنند از احبار و رهبان از ابو سلمه روايتست كه يهودان تورية ميخواندند بعبرانى و تفسير مىكردند به عربى براى مسلمانان پيغمبر ( ص ) فرمود كه\r\nلا تصدقوا اهل الكتاب و لا تكذبوهم و قولوا آمنا باللَّه و برسله فان قالوا باطلا لم تصدقوهم و ان قالوا حقا لم تكذبوهم\r\nيعنى تصديق و تكذيب مكنيد اهل كتاب را و بگوئيد\r\n","description":"","footnote":"","page_name":" 143 ","page_number":143},
  {"content":"\r\nكه ايمان آورده‌ايم به خدا و رسول او پس اگر قايل بباطل شده‌اند تصديق ايشان نكرده‌ايد و اگر حق گفته‌اند تكذيب ايشان ننموده‌ايد * ( وَكَذلِكَ ) * و هم چنان فرو فرستاديم بر انبياى سابق كتب خود را * ( أَنْزَلْنا ) * فرو فرستاديم * ( إِلَيْكَ الْكِتابَ ) * بسوى تو قرآن را كه كتابيست موافق كتب سابقه در اصول دين اسلام و مصدق آن * ( فَالَّذِينَ ) * پس آنان كه * ( آتَيْناهُمُ الْكِتابَ ) * داده‌ايم ايشان را علم كتاب متقدمان چون ابن سلام و امثال او * ( يُؤْمِنُونَ بِه ) * مىگروند به قرآن يا مراد آنهااند كه پيش از بعث حضرت رسالت صلَّى اللَّه عليه و آله به قرآن گرويدند به جهت يافتن نعت و صفت وى را در تورية چون قيس ابن ساعده و بحيره و نسطور و ورقه و اضراب ايشان و يا اهل اسلام كه به قرآن گرويده‌اند * ( وَمِنْ هؤُلاءِ ) * و از اين گروه عرب يا اهل مكه يا كسانى كه در عهد پيغمبرند از اهل كتابين * ( مَنْ يُؤْمِنُ بِه ) * كسى هست كه مىگرود به قرآن يا محمد * ( وَما يَجْحَدُ بِآياتِنا ) * و منكر نشوند آيتهاى كتاب ما را كه در كمال ظهور است و زوال شبهه از آن و قيام حجت بر آن * ( إِلَّا الْكافِرُونَ ) * مگر ناگرويدگان از يهود چون كعب ابن اشرف و معاندان عرب چون ابو جهل و مانند وى از آنها كه متوغلند در كفر با آنكه جازمند بصدق آن و عالم به آنكه معجزهء آن حضرت است كه اشاره اليه بقوله * ( وَما كُنْتَ تَتْلُوا ) * و نبودى تو كه بخوانى * ( مِنْ قَبْلِه ) * پيش از نزول قرآن * ( مِنْ كِتابٍ ) * هيچ كتابى از كتب منزله * ( وَلا تَخُطُّه ) * و نمىنويسى كتابى را * ( بِيَمِينِكَ ) * بدست راست خود ذكر يمين به جهت زيادتى تصوير است در نفى كتابت و نفى تجوز در اسناد يعنى هرگز نخوانده و مطلقا خط ننوشتهء و ظهور اين كتاب كه جامع علوم شريعت است بر امى كه عارف بقرائت و تعلم نباشد خارق عادتست و اگر خواننده يا نويسنده مىبودى * ( إِذاً ) * آن هنگام * ( لَارْتابَ الْمُبْطِلُونَ ) * در شك افتادندى تباهكاران و كجروان يعنى مشركان عرب گفتندى كه چون ميخواند و مينويسند پس قرآن را از كتب پيشينيان التقاط كرده بر ما مىخواند چه او كتاب خوان و كتاب نويس است و چون با اميت منطقى اين تهمت از تو مسلوب باشد يا يهودان در شك افتادندى كه در كتب خود خوانده‌ايم كه پيغمبر آخر الزمان امى باشد و اين كس قارى و كاتب است پس ميفرمايد چون كه مساوى ايشان در مولد و منشا و عادت جارى نيست در آنكه شخصى در ميان قومى نشو و نما يافته باشد و ايشان از حين صغر تا كبر در سفر و حضر از او مشاهده كرده باشند كه تعليم از كسى نگرفته و چيزى نخوانده و\r\n","description":"","footnote":"","page_name":" 144 ","page_number":144},
  {"content":"\r\nننوشته و مع ذلك اتيان نمايد به چيزى كه همهء ايشان از آوردن مثل آن عاجز باشند پس البته بلا شبهه آن من عند اللَّه خواهد بود از علم الهدى ره مرويست كه اين آيه دلالت مىكند بر آنكه پيغمبر نانويسنده بود بعد از نبوت اما بعد از ثبوت نبوت ممكنست كه عالم شده باشد بقرائت و كتابت بدون جزم بر احدهما و ظاهر آيه مقتضى آنست كه نفى تعلق گرفته باشد بما قبل نبوت نه بما بعد و ديگر تعليل در آيه مقتضى اختصاص نفى است بما قبل نبوت زيرا كه ارتياب مبطلين نبوده مكر در نبوت او و بعدم قدرت او بر كتابت رفع ارتياب ايشان شده اما بعد ثبوت نبوت ريبه و تهمت به او متعلق نبوده پس جايز باشد كه از جبرئيل تعليم گرفته باشد و در تيسير آورده كه خط و قرائت فضيلت بوده است مر پيغمبر را و عدم فضل معجز آن حضرت بوده و چون معجزه ظاهر شد و در اميت او شك و شبهه نماند حقتعالى در آخر عمر اين فضيلت بوى ارزانى داشت تا معجزهء ديگرش باشد و ابن ابى شيبه در مصنف خود از طريق عبد اللَّه ابن عباس روايت مىكند كه ما مات رسول اللَّه ( ص ) حتى كتب و قرء و اين صورت منافى قرآن نيست زيرا كه در آيه نفى كتابت را معلق ساخته به زمان قبل از نزول قرآن و مذهب آنان كه وى را امى مىدانند از اول عمر تا آخر عمر بصواب اقربست و در كشاف ذكر كرده كه تسميه كفره بمبطلين بجهة آنست كه ايشان با وجود امية وى كه رافع تهمت و ريبت است به او نميگرويدند پس در نهايت تبه كارى و كجى بوده باشد\r\nفكانه قال هؤلاء المبطلون فى كفرهم به لو لم يكن امها لارتابوا اشد الريب فحيث ليس قارى و كاتب فلا وجه لارتيابهم يعنى اينجماعت كه مبطلند و دور افتاده از صواب در نگرويدن بمحمد اگر آن حضرت امى نميبود در نهايت ارتياب مىبودند پس آن هنگام كه قارى و كاتب نيست ارتياب ايشان بيوجه است و وجه ديگر آنست كه چون ساير انبيا امى نبودند و مع ذلك واجبست ايمان آوردن بايشان و به آنچه آمده‌اند به آن به جهت آنكه مصدقند بمعجزات پس اگر پيغمبر ما نيز امى نميبود مثل ايشان ميبود و در وجوب ايمان به او و به آنچه آمده بود به آن بجهة ظهور معجزه از او كه مصدق دعوى او است و با وجود اين كفره ايمان به موسى و عيسى آورده‌اند و به آنچه بر ايشان منزل شده از تورية و انجيل با آنكه معجزه نيستند و با پيغمبر نگرويده‌اند با آنكه آنچه بر او منزل شده معجزه است پس در نهايت ابطال و غايت انحراف باشند از صواب كه بوى ايمان نياورده‌اند با وجود صفت امية كه معجزهء صريحه است و با ايشان ايمان آورده‌اند كه غراميند با آنكه دانسته‌اند در كتاب خود كه پيغمبر آخر الزمان امى خواهد بود پس ظاهر شد كه كفر ايشان به آن حضرت و قرآن محض عناد و جحود بود نه آنكه ريب و شكى در آن داشته‌اند * ( بَلْ هُوَ ) *\r\n","description":"","footnote":"","page_name":" 145 ","page_number":145},
  {"content":"\r\nبلكه قرآن * ( آياتٌ بَيِّناتٌ ) * آيتهاى روشن است * ( فِي صُدُورِ الَّذِينَ ) * در سينه هاى آنان كه * ( أُوتُوا الْعِلْمَ ) * داده شده‌اند دانش يعنى مؤمنان اهل كتاب يا پيغمبر و ساير علماى امت كه آن را ياد ميگيرند تا هيچ كس تحريف نتواند كرد و معانى آن را در دل خود راسخ ميسازند و از ابى جعفر و ابى عبد اللَّه ( ع ) مرويست كه\r\nهم الأئمة من آل محمد\r\nيعنى مراد به اين اهل علم كه حافظ قرآنند ائمهء معصومينند و دو چيز است كه از خصايص قرآنست يكى آنكه معجزاتست دوم آنكه محفوظست در صدور يعنى آن را ياد مىگيرند و از ياد ميخوانند چه كتب سالفه معجز نبوده‌اند و هيچكس از ياد نميخواند بلكه از اوراق كتاب ميخوانده‌اند پس اين دو چيز مخصوص به قرآن باشد و از قتاده نيز مرويست كه اعطى هذه الامة الحفظ و من كان قبلها لا يقرؤن الكتاب الا نظرا فاذا اطبقوه لم يحفظوا ما فيه الا المبتيين و نزد ضحاك ضمير هو راجع بپيغمبر است يعنى آن حضرت با ظهور معجزه از او و علم به آنكه اميست كه نميخواند و نمينويسد آيتهاى روشنست همهء آنان را كه دانااند بكتب الهى و واقف بر صفات و سمات حضرت رسالت پناهى * ( وَما يَجْحَدُ بِآياتِنا ) * و منكر نشوند آيتهاى ما را كه قرآنست يا محمد * ( إِلَّا الظَّالِمُونَ ) * مگر كاملان و متوغلان در ظلم و بيرون رفتكان از دايره حق و صواب كه مكابره مىكنند و جحود و عناد ميورزند يا وجود وضوح دلايل اعجاز مراد جميع كفره‌اند يا يهود على اختلاف التفسيرين\r\n* ( وَقالُوا ) * و گفتند كافران مكه از يهود و نصارى * ( لَوْ لا أُنْزِلَ ) * چرا فرو فرستاده نميشود * ( عَلَيْه ) * بر محمد ( ص ) * ( آياتٌ مِنْ رَبِّه ) * نشانهء از پروردگار خود مراد آيه مقترح است كقوله وَقالُوا لَنْ نُؤْمِنَ لَكَ حَتَّى تَفْجُرَ لَنا مِنَ الأَرْضِ يَنْبُوعاً الآيات و يا مراد آيات نازله است بر انبياى سابقه چون ناقه صالح و عصاى موسى و مائدهء عيسى * ( قُلْ إِنَّمَا الآياتُ ) * بگو جز اين نيست كه آيتها و معجزه ها * ( عِنْدَ اللَّه ) * نزديك خدا است هر گاه كه خواهد و هر جا كه اراده نمايد و بر هر كه مصلحت بيند فرو فرستد بآنطريقى كه خواهد و لهذا آيات انبيا موافق يك ديگر نبوده‌اند و هر پيغمبرى را معجزهء كه اصلح بوى و امت وى بوده كرامت كرده پس اظهار آن بقبضهء اقتدار و اختيار من نيست تا آنچه شما را خوش ايد بشما نمايم * ( وَإِنَّما أَنَا ) * و جز اين نيست كه من * ( نَذِيرٌ مُبِينٌ ) * بيم كننده‌ام آشكارا يعنى از شان من همين انذار و تخويف است بلغتى كه شما دريابيد و من به اين اقدام مينمايم يا اظهار معجزه بر صدق دعوى خود و چون آيات در حكم آيهء واحده‌اند چه غرض از آن ثبوت نبوت است و آن بهر يك از آن حاصل مىشود پس اينكه با وجود ظهور بعضى از آن اقتراح بعضى\r\n","description":"","footnote":"","page_name":" 146 ","page_number":146},
  {"content":"\r\nديگر نمايند محض عناد و مكابره و تعنت خواهد بود كما قال جل ذكره * ( أَ وَلَمْ يَكْفِهِمْ ) * آيا پسند نيست ايشان را در حجة هويدا و معجزهء واضح از آيات مقترحه * ( أَنَّا أَنْزَلْنا ) * آنكه فرو فرستاديم * ( عَلَيْكَ الْكِتابَ ) * بر تو قرآن را * ( يُتْلى عَلَيْهِمْ ) * در حالتى كه خوانده مىشود بر ايشان به زبان عربى و ايشان افصح مردمانند و اسر و بلاغت و اطوار فصاحت بر ايشان ظاهر است و مع ذلك تو تحدى كرده و اقصر سورى در برابر قرآن از ايشان طلبيد و ايشان لشكر ميكشند و مال و جان در ميبازند و بمعارضة آن نمىپردازند معجزه از اين روشنتر كجا باشد پس احتياج نيفتد در وصول بعلم به صحت نبوت تو به غير از اين از معجزات ديگر و طلبيدن غير آن محض جدال و مكابره باشد پس اگر حقتعالى اظهار آيات مقترحه ايشان كند به آن هم نگروند و تصديق نبوت تو نكنند و به جهت آن به عذاب استيصال گرفتار شوند هم چنان كه در امم سالفه و حال آنكه حقتعالى وعده فرموده كه اين امت را به عذاب استيصال معذب نسازد پس در آيه دلالت است بر آنكه قرآن كافيست در معجزه و او در اعلا درجات اعجاز است زيرا كه حقتعالى فرموده كه آن كافيست از جميع معجزات و دال بر مزية رجحان آنست بر ساير معجزات ديگر كه آن هميشه ثابتست و تا انقراض عالم زايل نميشود بخلاف معجزات ديگر كه سمت فنا و زوال ميپذيرد و در بعضى اخبار آمده كه جمعى از اهل اسلام نزد حضرت پيغمبر ( ص ) آمدند و برخى از سخنان يهود را نوشته با خود آوردند مدعا آنكه ميخواهيم كه علم خود را به آن افزون سازيم حضرت فرمود كه\r\nكفى بها حماقة قوم\r\nهمين حماقت و گمراهى بس قومى را كه از آنچه نبى ايشان بديشان آورده روى بگردانند و رغبت كنند به چيزى كه نبى ايشان نياورده و اين آيه نازل شد كه آيا كفايت نيست ايشان را بر آن كه پيوسته بر ايشان ميخوانند * ( إِنَّ فِي ذلِكَ ) * بدرستى كه در اين كتاب * ( لَرَحْمَةً ) * هر آينه بخشايش و نعمتى است بزرگ مر كسى را كه متابعت او كند و تعنت و اقتراح را بگذارد * ( وَذِكْرى ) * و پندى و نصيحتى * ( لِقَوْمٍ يُؤْمِنُونَ ) * مر گروهى را كه تصديق آن كنند چه هر كه تبعيت آن اختيار كند و بمواعظ و زواجر آن متعظ و منزجر گردد به ثواب ابدى رسيد و ببهشت جاودانى فايز گردد * ( قُلْ ) * بگو اى محمد ( ص ) مر اهل لعنت و اقتراح را كه * ( كَفى بِاللَّه ) * پسنده است خدا * ( بَيْنِي وَبَيْنَكُمْ ) * ميان من و شما * ( شَهِيداً ) * در حالتى كه گواهست بر صدق سخن من چه مرا تصديق مىكند بر اظهار معجزات در يد من يا در قرآن شهادت داده بر نبوت من كه محمد رسول اللَّه و يا شاهد است بتبليغ من بشما آنچه به آن فرستاده شده‌ام و نصح من شما را و مقابلهء شما به من به تكذيب و تعنت * ( يَعْلَمُ ) * ميداند خدا * ( ما فِي السَّماواتِ وَالأَرْضِ ) * آنچه در آسمانها و زمينها است پس\r\n","description":"","footnote":"","page_name":" 147 ","page_number":147},
  {"content":"\r\nحال من و شما بر او مخفى نخواهد بود و صدق من در دعوى بطلان شما بر او پوشيده و پنهان نخواهد بود * ( وَالَّذِينَ آمَنُوا ) * و آنان كه گرويده‌اند * ( بِالْباطِلِ ) * به غير اللَّه كه خداى به حق است يعنى بپرستش معبودان باطل قيام نمودند * ( وَكَفَرُوا بِاللَّه ) * و كافر شدند به خدا و وحدانيت او و گويند مراد يهوديه و نصرانيه‌اند كه پيروى هواى نفس و شيطان كرده‌اند و تبعيت ايشان اختيار نموده با وجود ظهور معجزهء نيره به پيغمبر نگرويده‌اند و انكار صفات آن حضرت نموده‌اند كه حقتعالى در تورية و انجيل بيان آن فرموده * ( أُولئِكَ ) * آن گروه * ( هُمُ الْخاسِرُونَ ) * ايشانند زيانكاران كه بدل كرده‌اند كفر را بايمان و آتش نيران را بروضات چنان اختيار كرده‌اند مرويست كه كعب بن اشرف و اصحاب او گفتند كه يا محمد من يشهد لك بانك رسول اللَّه فنزلت قل كفى باللَّه الخ * ( وَيَسْتَعْجِلُونَكَ ) * و بشتاب در ميخواهند از تو كافران * ( بِالْعَذابِ ) * بنزول عذاب از روى جحود و عناد و استهزاء و تكذيب چون نضر ابن حارث و امثال او كه ميگويند فَأَمْطِرْ عَلَيْنا حِجارَةً مِنَ السَّماءِ هم چنان كه اصحاب ايكه مىگفتند كه فاسقط علينا كسفا من السماء * ( وَلَوْ لا أَجَلٌ مُسَمًّى ) * و اگر نه مدتى بودى نام برده و معين و مقرر براى عذاب هر قومى و تاخير آن از اينوقت به جهت حكمت و مصلحت در آن * ( لَجاءَهُمُ الْعَذابُ ) * هر آينه آمدى بمستعجلان عذاب موعود بر سبيل عجله ابن عباس فرموده كه اگر نه آنست كه من وعده داده‌ام تو را كه در عهد تو ايشان را عذاب استيصال نكنم و عذاب ايشان را بقيامت افكنم هر آينه بنزول عذاب تعجيل كردمى لقوله تعالى بَلِ السَّاعَةُ مَوْعِدُهُمْ و الساعة ادهى و امر * ( وَلَيَأْتِيَنَّهُمْ ) * و بىشك خواهد آمد عذاب بديشان * ( بَغْتَةً ) * از روى فجاءت يعنى بدون ظهور علامات بيكبار عذاب بر ايشان نازل خواهد شد در دنيا مانند واقعهء بدر و يا عذاب قبر و يا در روز رستخيز * ( وَهُمْ لا يَشْعُرُونَ ) * و حال آنكه ايشان ندانند آمدن آن را يعنى ناگهان بر ايشان فرود آيد كه از آن بىخبر باشند و بعد از آن بيان ميفرمايد كه موعد عذاب ايشان آتش دوزخست بقوله * ( يَسْتَعْجِلُونَكَ بِالْعَذابِ ) * طلب تعجيل مىكنند از تو بحلول عذاب * ( وَإِنَّ جَهَنَّمَ ) * و حال آنكه دوزخ * ( لَمُحِيطَةٌ بِالْكافِرِينَ ) * فرو گرفته است و احاطه كرده بنا گرويدگان يعنى موجبات جهنم چون كفر و معاصى محيطست بايشان و يا آنكه چون موجبات آن بايشان احاطه كرد پس گويا بالفعل جهنم محيط است بايشان و يا فاعل بمعنى مستقبل بود و به جهت تحقق وقوع عذاب دوزخ و ثبوت و دوام آن به صورت\r\n","description":"","footnote":"","page_name":" 148 ","page_number":148},
  {"content":"\r\nفاعل واقع شده باشد يعنى البته احاطه خواهد كرد آتش دوزخ بديشان و الف لام براى عهد است و طريق وضع ظاهر در موضع مضمر به جهت دلالت بر موجب احاطه و يا الف لام جنس است پس استدلال باشد به حكم جنس بر حكم ايشان و قوله * ( يَوْمَ يَغْشاهُمُ الْعَذابُ ) * ظرف لمحيطة است يا متعلق او محذوف مثل كان كيت و كيت يعنى آتش دوزخ فرو گيرنده ايشانست و روزى كه فرا پوشد همهء ايشان را آنعذاب و يا چنين و چنان\r\nبليه و محنت و حسرت واقع شود در وقتى كه فرو گيرد ايشان را عذاب دوزخ * ( مِنْ فَوْقِهِمْ ) * ار زبر سرهاى ايشان * ( وَمِنْ تَحْتِ أَرْجُلِهِمْ ) * و از زير پاهاى ايشان يعنى از جميع جوانب ايشان بر وجهى كه هيچ عضو ايشان از آن سالم نماند كقوله لَهُمْ مِنْ فَوْقِهِمْ ظُلَلٌ مِنَ النَّارِ وَمِنْ تَحْتِهِمْ ظُلَلٌ و قوله لَهُمْ مِنْ جَهَنَّمَ مِهادٌ وَمِنْ فَوْقِهِمْ غَواشٍ * ( وَيَقُولُ ) * و گويد خداى يا فرشتهء بفرمان خدا مر دوزخيان را كه * ( ذُوقُوا ) * بچشيد * ( ما كُنْتُمْ تَعْمَلُونَ ) * جزاى آنچه بوديد كه مىكرديد در دنيا از كفر و جحود و معاصى و طغيان آورده‌اند كه جمعى مؤمنان در مكه اقامت كرده از جهت قلة زاد و كمى استعداد و يا بسبب محبت اوطان و يا صحبت اخوان هجرت نميكردند و ترسان و لرزان از مشركان پرستش خدا ميكردند حق سبحانه آيه فرستاد كه يا عِبادِيَ اى بندگان من الَّذِينَ آمَنُوا آنان كه گرويده‌ايد و تصديق بوحدانيت من و رسول من كرده از اهل شرك و كفر كناره بگيريد و صحبت مؤمنان طلبيد و اگر در بلدى بآشكارا پرستش من نميتوانيد كرد إِنَّ أَرْضِي بدرستى كه زمين من واسِعَةٌ گشاده است هجرت كنيد از آن موضع خوف به منزل امن فَإِيَّايَ فَاعْبُدُونِ پس مرا پرستش كنيد بر وجه اخلاص تقديم مفعول و تكرار آن جهت افادهء اختصاص وفا در جواب شرط محذوفست زيرا كه معنى آنست كه زمين من واسعست پس اگر باخلاص عبادت من نميتوانيد كرد در زمينى پس در غير آن بپرستش من مشغول شويد بر وجه خلوص مرويست از حضرت نبوى ( ص ) كه\r\nمن فر بدينه من ارض الى ارض و لو كان شبرا استوجب الجنة و كان رفيق ابراهيم و محمد ( ص )\r\nهر كه فرار كند به جهت دين خود از زمينى به زمينى اگر چه مقدار شبرى باشد مستوجب جنة شود و رفيق ابراهيم و محمد باشد در روز قيامت و از امام جعفر صادق ( ع ) مرويست كه\r\nمعناه اذا عصى اللَّه فى ارض انت بها فاخرج منها الى غيرها\r\nيعنى چون در زمينى باشى كه مردمان آن نافرمانى خدا كنند آن زمين را بگذار و بيرون رو از آن بعد از آن تخويف مهاجران مىكند بموت تا هجر ترا بر ايشان آسان كند و ميگويد اگر از دوستى اهل و ولد و حب وطن و يا مصاحبت پاى بست بلدى شده‌ايد البته روزى مفارقت ضرورى خواهد شد زيرا كه * ( كُلُّ نَفْسٍ ذائِقَةُ\r\n","description":"","footnote":"","page_name":" 149 ","page_number":149},
  {"content":"\r\n* ( الْمَوْتِ ) * هر نفسى چشندهء مرگست و مرگ به همه جا و به همه كس خواهد رسيد در هر موضعى كه باشد خواه در وطن و خواه در غربت * ( ثُمَّ إِلَيْنا ) * پس بسوى جز او پاداش ما * ( تُرْجَعُونَ ) * باز گرديده خواهند شد و حفص بخطاب ميخواند يعنى شما بازگرديده خواهيد شد بجزاى ما پس بدار الشرك اقامت نبايد كرد و روى بكعبهء امان يعنى آستانهء مشرفهء پيغمبر آخر الزمان بايد آورد تا در آنجا بفراغت تمام بعبادت ملك علام مشغول شده ساز آخرت سازيد و مستعد آن شويد كه مرگ در قفا است و همچنين در هر موضعى كه اظهار شعاير ايمان نتوان كرد واجبست كه از آنجا نقل ببلدى ديگر كنند كه بدون خوف انجا اظهار آن توان كرد ( هكذا قول علماء الأئمه و مجتهديهم رضوان اللَّه عليهم ) * ( وَالَّذِينَ آمَنُوا ) * و آنان كه گرويدند به خدا و رسول * ( وَعَمِلُوا الصَّالِحاتِ ) * و كردند عملهاى شايسته يعنى اداى فرايض كردند * ( لَنُبَوِّئَنَّهُمْ ) * هر آينه فرود آريم و جاى دهيم ايشان را * ( مِنَ الْجَنَّةِ ) * از بهشت * ( غُرَفاً ) * بمنزلهاى بلند و غرفهاى ارجمند كه * ( تَجْرِي ) * ميرود پيوسته * ( مِنْ تَحْتِهَا الأَنْهارُ ) * از زير آن غرفها جويها * ( خالِدِينَ ) * در حالتى كه جاويد باشند * ( فِيها ) * در آن غرفه ها يا بهشت * ( نِعْمَ أَجْرُ الْعامِلِينَ ) * نيكو است بهشت مزد عملكننده گان حذف مخصوص بمدح بجهة دلالت كلام ما قبلست بر آن ابن عباس در تفسير اين آيه فرموده لنسكننهم غرف الدر و الزبرجد و الياقوت و لننزلنهم قصور الجنة خالدين فيها ببقاء اللَّه نعم اجر العاملين للَّه الغرف هر آينه ساكن گردانيم ايشان را در قصرها و غرفهايى كه از در و ياقوت و زبر جد باشد و فرود آريم ايشان را در قصرهاى بهشت كه باقى باشد در آن ببقاى خداى يعنى هميشه آنجا باشند كه هرگز گرد فنا و زوال بدامن ايشان نرسد و نيكو مزد كار كنندگان است از براى خدا آن غرفها بعد از آن در وصف عاملان ميفرمايد * ( الَّذِينَ صَبَرُوا ) * عاملان آنانند كه شكيبايى ورزند بر آزار مشركان و هجرت از اوطان و غير آن از نوايب و مصايب زمان و متاعب دوران و تحمل مشاق تكاليف بر عبادت رحمن و از صبر بر ترك عصيان * ( وَعَلى رَبِّهِمْ ) * و بر پروردگار خود نه بر غير او * ( يَتَوَكَّلُونَ ) * توكل كنند و كار خود را به دو سپارند آورده‌اند كه مؤمنان مكه چون اين آيه را شنيدند عزم هجرت بمدينه كردند و در اثناى راه ايشان را اين دغدغه دست داد كه در بلدى كه ما را در آن اسباب معيشت مهيا نباشد چگونه توان بود آيه آمد كه * ( وَكَأَيِّنْ مِنْ دَابَّةٍ ) * و بسيار از جنبندگان كه به هيچ وجه * ( لا تَحْمِلُ رِزْقَهَا ) * بر نمىدارند روزى خود را يعنى طاقت و قوت برداشتن آن ندارند و به جهت\r\n","description":"","footnote":"","page_name":" 150 ","page_number":150},
  {"content":"\r\nضعف آن را بر نتواند داشت بلكه دهن را به آن مىرسانند و آن را ميخورند آن مقدار كه او را كفاف باشد و يا ذخيره نميكنند و مرويست كه ذخيره كنندگان از جانوران همين آدميست و موش و مور و گويند عقعق ذخيره نهد اما فراموش كند و در كشاف از بعضى نقل كرده كه بلبلى را ديدم خوردنى در زير بالهاى خود پنهان ميكرد القصه حقتعالى ميفرمايد كه بسيار جانوران هستند از دواب و طيور و وحوش و سباع و هوام و حيوانات آبى كه ذخيره ننهند و حامل روزى خود نشوند بلكه * ( اللَّه يَرْزُقُها ) * خدا روزى دهد ايشان را * ( وَإِيَّاكُمْ ) * و شما را نيز پس از عدم اسباب معيشت در بلاد غربت انديشه مكنيد چه دواب با ضعف و توكل و شما با قوت و اجتهاد مساوى يكديگريد در آنكه روزى نميدهد ايشان را و شما را مكر او سبحانه زيرا كه ارزاق همه باسبابيست كه مسبب او سبحانه است نه غير او و چون چنين است پس به جهت هجرت مترسيد بر معيشت و بدل قوى ترك بلاد شرك كرده متوجه بلاد اسلام شويد كه وَما مِنْ دَابَّةٍ فِي الأَرْضِ إِلَّا عَلَى اللَّه رِزْقُها * ( وَهُوَ السَّمِيعُ ) * و اوست شنوا مر قول شما را كه روزى از كجا خوريم در بلاد هجرت * ( الْعَلِيمُ ) * دانا\r\nبما فى الضمير شما و يا آنكه روزى از كجا بشما رساند عطا از عبد اللَّه عمر روايت كرده كه گفت روزى از مدينه بيرون رفتيم تا آنكه در حايطى از انصار در آمديم كه درختان خرما در آن بود رسول ( ص ) خرمايى را كه در زير درختان افتاده بود بر ميگرفت و مىخورد مرا گفت يا بن عمر چرا نميخورى گفتم يا رسول اللَّه اشتهاى آن ندارم حضرت فرمود\r\nلكنى اشتهيه و هذه صبيح رابعة منذ لم اذق طعاما و لو شئت لدعوت ربى فاعطانى مثل ملك كسرى و قيصر\r\nيعنى لكن من اشتهاى آن دارم چه اين صبح روز چهارمست كه هيچ طعامى نچشيده ام گفتم انا للَّه و اللَّه المستعان پس فرمود كه يا بن عمر اگر من خواهم از خداى خود در خواهم تا مانند ملك كسرى و قيصر به من عطا فرمايد ليكن ميخواهم كه روزى سير باشم و روزى گرسنه پس گفت\r\nفكيف بك يا بن عمر اذا بقيت مع قوم يحبون رزق سنتهم لضعف اليقين\r\nيعنى حال تو چگونه باشد كه تو باقى مانى بروزگارى كه اهل آن روزگار دورى يك ساله را پنهان كنند و ذخيره نهند به جهت ضعف يقين ايشان به خدا بعد از آن ابن عمر گفت كه فو اللَّه ما يرحنا حتى نزلت به خدا سوگند كه ما از آن حايط بيرون نرفتيم تا آنكه اين آيه نازل شد كه * ( وَكَأَيِّنْ مِنْ دَابَّةٍ لا تَحْمِلُ رِزْقَهَا اللَّه يَرْزُقُها وَإِيَّاكُمْ وَهُوَ السَّمِيعُ الْعَلِيمُ ) * بعد از آن به جهت تعجب رسول و اهل ايمان از تصديق مشركان بباطل كه آن پرستيدن اصنامست با وجود اعتراف ايشان به آنكه حقتعالى خالق همهء اشيا است ميفرمايد\r\n","description":"","footnote":"","page_name":" 151 ","page_number":151},
  {"content":"\r\nكه * ( وَلَئِنْ سَأَلْتَهُمْ ) * و اگر بپرسى مر اهل مكه را كه * ( مَنْ خَلَقَ السَّماواتِ وَالأَرْضَ ) * كه بيافريد آسمانها و زمينها را * ( وَسَخَّرَ الشَّمْسَ وَالْقَمَرَ ) * و مسخر ساخت و رام گردانيد آفتاب و ماه را تا در فلك خود ميروند و دور مىنمايند بر طريقهء واحده بدون اختلاف * ( لَيَقُولُنَّ اللَّه ) * هر آينه گويند كه خدا آفريده است اينها را چه اين مسئله در عقول قرار گرفته كه واجبست انتهاى ممكنات بيكى كه واجب الوجود باشد و چون ايشان ميدانند كه خالق ارض و سما است * ( فَأَنَّى يُؤْفَكُونَ ) * پس بكجا برگردانيده ميشوند از توحيد يعنى چون اين را ميدانند و به اين معرفند پس چرا روى از راه حق بر ميتابند و بسلوك سبيل باطل مىشتابند كه آن پرستيدن سنگ و چوبست كه ضر و نفع از آن مسلوبست * ( اللَّه يَبْسُطُ الرِّزْقَ ) * خدا مىگسترداند و فراخ ميگرداند روزى را * ( لِمَنْ يَشاءُ ) * براى هر كه ميخواهد * ( مِنْ عِبادِه ) * از بندگان خود * ( وَيَقْدِرُ ) * و تنگ مىسازد * ( اللَّه ) * مر او را يعنى هر كه را ميخواهد وضع ضمير در موضع * ( لِمَنْ يَشاءُ ) * به جهت ابهام من است چه من يشاء مبهم است پس لازم نيايد كه بسط و قدر نسبت بيك كس باشد تا مستلزم اجتماع نقيضين شود و احتمال دارد كه موسع له و مضيق عليه يك كس باشد بر طريق تعاقب و معنى اينكه بر هر بندهء كه خواهد گاهى روزى را بر او فراخ مىسازد و گاهى بر او تنگ گرداند پس به جهت اختلاف زمان بسط و قدر نيز اجتماع نقيضين لازم نيايد * ( إِنَّ اللَّه ) * بدرستى كه خداى * ( بِكُلِّ شَيْءٍ ) * به همه چيز از قبض و بسط * ( عَلِيمٌ ) * دانا است و مصلحت و مفسدهء بندگان بر او مخفى نيست پس قبض و بسط او محض مصلحت ايشانست * ( وَلَئِنْ سَأَلْتَهُمْ ) * و اگر بپرسى از مشركان عرب كه * ( مَنْ نَزَّلَ مِنَ السَّماءِ ) * كه فرو فرستاد از ابر يا آسمان * ( السَّماءِ ) * آبى را يعنى آب باران * ( فَأَحْيا بِه ) * پس زنده كرد و تازه ساخت به آن آب * ( الأَرْضَ مِنْ بَعْدِ مَوْتِها ) * زمين را از پس مردگى و افسردگى آن * ( لَيَقُولُنَّ اللَّه ) * هر آينه گويند كه خداست كه اين كار مىكند نه غير او يعنى مقر و معترفند به آنكه او است كه موجد ممكناتست از اصول و فروع آن و با وجود اين بعضى از مخلوقات را با او در عبادت شريك ميسازند * ( قُلِ الْحَمْدُ لِلَّه ) * بگو شكر و سپاس مر خداى را است كه مر او متابعان مرا از اين ضلالت نگاهداشت و يا حمد خدا كن بر تصديق خود و اظهار حجت خود * ( بَلْ أَكْثَرُهُمْ ) * بلكه بيشتر كافران * ( لا يَعْقِلُونَ ) * در نمييابند امر\r\n","description":"","footnote":"","page_name":" 152 ","page_number":152},
  {"content":"\r\nمعقول را چه سخن متناقض مىگويند زيرا كه اقرار دارند بخالقيت او و به آنكه او مبدء هر چيزيست كه ما عداى او است و با وجود اين بتان را كه از جمله مخلوقات ويند و بر هيچ چيز قدرت ندارند شريك او ميدانند و گويند معنى آنست كه ايشان نميدانند كه تو چه اراده كردى بتحميد خود نزد مقاله ايشان و چون مشغول شدن به دنيا منافى تزود و استعداد است براى عقبى از اينجهت اشاره بتحقير و تصغير دنيا مىكند تا بندگان تعلق بدان پيدا نكنند و ميفرمايد كه * ( وَما هذِه الْحَياةُ الدُّنْيا ) * و نيست اين زندگى دنيا * ( إِلَّا لَهْوٌ ) * مگر مشغول بامر باطل لا طايل * ( وَلَعِبٌ ) * و بازى بشيئى بيحاصل و گويند لهو عمليست كه جوانان ميكنند از سر شهوت و لعب بازى كودكانست يعنى دنيا بسرعت انقضاء و زوال بلهو و لعب جوانان و كودكان ميماند كه يك جا جمع شوند و ساعتى بدان متبهج گردند و اندك زمانى ملول مانده متفرق شوند نعم ما قال الشيخ مصلح الدين سعدى بيت بازيچه ايست طفل فريب اين متاع دهر بىعقل مردمان كه به دو مبتلا شدند * ( وَإِنَّ الدَّارَ الآخِرَةَ ) * بدرستى كه سراى ديگر * ( لَهِيَ الْحَيَوانُ ) * او\r\nاست سراى حيات ابدى حقيقى يعنى زندگانى جاويدان در آن سراى خواهد بود به جهت عدم طريان موت بر آن بخلاف زندگانى اين سرا كه در معرض زوال و فنا است و يا آنكه گوييا در آخرت فى ذاتها محض حيات است به جهت دوام و خلود و استمرار آن و عدم عروض فنا بر آن و حيوان مصدر حى است كه ذو حيات مسمى شده است به آن و اصل آن حييانست كه قلب ياء ثانيه به واو كرده‌اند و اين ابلغست از حيات به جهت آنچه در بناى فعلانست از حركت و اضطراب كه لازم حيات است مانند نزوان و نقصان و لهيان و غليان و مانند آن و حيات بمعنى حركتست هم چنان كه موت بمعنى سكونست پس بناى فعلان از آن مقتضى مبالغه باشد و لهذا در اين مقام حقتعالى آن را بر حيات ايثار فرموده * ( لَوْ كانُوا يَعْلَمُونَ ) * اگر باشند مردمان كه بدانند چيزها را هر آينه اختيار نكنند بر سراى جاودانى زندگانى دنيا را كه اصل آن هدمست و حيات در آن عارضى و سريع الزوالست و قوله * ( فَإِذا رَكِبُوا فِي الْفُلْكِ ) * اين متعلقست بكلام محذوف كه شرح حال كفار كه مذكور شد دالست بر آن و تقدير اينست كه هم على ما وصفوا به من الشرك فاذا ركبوا يعنى مشركان بر آن طريقه‌اند كه موصوف به آن شدند از شرك و عناد پس چون سوار شدند و بنشينند در كشتى و بسبب موج در گرداب اضطراب افتند و از هلاكت خايف شوند * ( دَعَوُا اللَّه ) * بخوانند خداى را * ( مُخْلِصِينَ ) * در حالتى كه خالص كنندگان باشند * ( لَه الدِّينَ ) * براى خدا\r\n","description":"","footnote":"","page_name":" 153 ","page_number":153},
  {"content":"\r\nدين خود را يعنى در صورت آنها باشند كه مخلصانند چه ياد نكنند مگر خداى را و در كشف آن شدت پناه جز بوى نبرند و غير او را در كشف آن شريك او نسازند از اصنام به جهت علم ايشان به آنكه كاشف آن شدايد نيست مگر او و در تسميهء ايشان بمخلصين ضربى از تهكمست * ( فَلَمَّا نَجَّاهُمْ ) * پس آن هنگام كه نجات دهد خداى ايشان را از غرق در بحر و بسلامت ايشان را از دريا بيرون آورد * ( إِلَى الْبَرِّ ) * بسوى دشت كه خشگيست * ( إِذا هُمْ ) * آن هنگام ايشان * ( يُشْرِكُونَ ) * شرك آورند يعنى بازگردند به عادت خويش * ( لِيَكْفُرُوا ) * لام كى است يعنى شرك آورند تا كافر شوند به جهت شرك خود * ( بِما آتَيْناهُمْ ) * به آنچه داديم ايشان را از نعمت نجات * ( وَلِيَتَمَتَّعُوا ) * و تا بر خوردار شوند به اجتماع بر عبادت اصنام و تواد و محابت ايشان بر آن و يا برخورند از زندگانى اينجهان و التذاذ يابند به آن بر خلاف عادت مؤمنان مخلص چه عادت ايشان آنست كه چون حقتعالى ايشان را از مثل اين نجات دهد بشكر گذارى نعمت نجات مشغول شوند و آن را ذريعهء ازدياد طاعت گردانند نه تمتع و تلذذ و ميتواند بود كه لام امر باشد براى تهديد و خذلان و تخليه يعنى بايد كه كافر شوند بنعمت نجات و برخوردار گردند از اتفاق بپرستش بتان و يا از حيات دنيوى * ( فَسَوْفَ يَعْلَمُونَ ) * پس زود باشد كه بدانند عاقبت كار خود را بوقت عقوبت و بنا بر تفسير ثانى آيه مانند آيه ذَرْهُمْ يَأْكُلُوا وَيَتَمَتَّعُوا وَيُلْهِهِمُ الأَمَلُ فَسَوْفَ يَعْلَمُونَ است و بعد از آن بر سبيل منت و تذكير نعمت و توبيخ ايشان بر عدم ايمان فرموده كه * ( أَ وَلَمْ يَرَوْا ) * آيا نديدند اهل مكه و ندانستند استفهام براى تقرير است يعنى البته دانستند * ( أَنَّا جَعَلْنا ) * آنكه ما گردانيديم شهر ايشان را كه مكه است * ( حَرَماً آمِناً ) * حرمى با ايمنى يعنى بر نحوى كه اهل آن ايمنند از قتل و غارت و ساير تعدى * ( وَيُتَخَطَّفُ النَّاسُ ) * و حال آنكه ربوده ميشوند مردمان * ( مِنْ حَوْلِهِمْ ) * از گرداگرد ايشان يعنى در حوالى بلد ايشان مردمان را ميكشند و اسير ميكنند و غارت ميكنند و كسى معترض ايشان نميشود با وجود قلت ايشان و كثرت اعراب * ( أَ فَبِالْباطِلِ ) * آيا بعد از اين نعمت ظاهره و غير آن از نعم كه بر آن قدرت ندارد مگر خدا بباطل كه بتانند و يا شياطين * ( يُؤْمِنُونَ ) * ميگروند * ( وَبِنِعْمَةِ اللَّه ) * و بنعمت خدا يعنى بچنين نعمتى ظاهر كه تمكنست در حرم و ايمنى از خوف قتل و سبى و اسر * ( يَكْفُرُونَ ) * كافر ميشوند به جهت آنكه غير او را به او شريك ميسازند يعنى دليل كفران نعمت شرك ايشانست تقديم\r\n","description":"","footnote":"","page_name":" 154 ","page_number":154},
  {"content":"\r\nصلتين به جهت اهتمامست و يا اختصاص بر سبيل مبالغه * ( وَمَنْ أَظْلَمُ ) * و كيست ستمكارتر * ( مِمَّنِ افْتَرى ) * از كسى كه بر بندد و بسازد * ( عَلَى اللَّه كَذِباً ) * بر\r\nخداى دروغى را يعنى هيچكس ظالمتر از اينكس نيست از آنكه افترا كند بر خداى به اين معنى كه گمان برد كه او را شريك هست * ( أَوْ كَذَّبَ بِالْحَقِّ ) * يا تكذيب كند به حق كه پيغمبر او است ( ص ) و يا قرآن * ( لَمَّا جاءَه ) * آن هنگامى كه آمد بوى در لما تسفيه ايشانست به آنكه ايشان اصلا توقف و تامل نكردند در هنگامى كه پيغمبر يا قرآن بايشان آمد بلكه مسارعت كردند در تكذيب او در بادى الراى بىتفكر در آن * ( أَ لَيْسَ ) * آيا نيست استفهام براى تقرير مجازات ايشان است كقولهم الست خير من ركب المطايا يعنى هر آينه هست * ( فِي جَهَنَّمَ ) * در دوزخ * ( مَثْوىً ) * جايگاه اقامة * ( لِلْكافِرِينَ ) * براى ناگرويدگان يعنى البته مستوجب خلودند در دوزخ كسانى كه افترا كردند بر خدا بشرك و تكذيب حق نمودند كه رسول او است يا قرآن و يا براى تقرير اجتراى ايشانست يعنى آيا ندانستند كه جهنم مثوى كافران است تا آنكه به مثل اينقول و فعل جرات نمودند و دليرى كردند و بعد از وعيد ذكر وعد مىكند بقوله * ( وَالَّذِينَ جاهَدُوا ) * و آنان كه كوشش نمايند * ( فِينا ) * در حق ما يعنى از جهت ما اقامت دين ما كردند بر وجه اخلاص اطلاق مجاهده به جهت آن است كه تا شامل اعادى ظاهر و باطن باشد يعنى هر كه با كفار جهاد كند و يا با نفس اماره و شيطان در مقام مجاهده در آيد كه جهاد اكبر است * ( لَنَهْدِيَنَّهُمْ ) * هر آينه راه نمائيم ايشان را * ( سُبُلَنا ) * بر راههاى خود كه آن طريق مسير است بمجازات و وصول نجات ما و يا زياده سازيم هدايت ايشان را بر سبيل خير و بركت و توفيق در سلوك ان لقوله وَالَّذِينَ اهْتَدَوْا زادَهُمْ هُدىً و يا هر كه در عبادت ما كوشش نمايد به جهت رغبت در ثواب ما و رهبت از عقاب ما هدايت دهيم او را بسبيل موصلهء به ثواب و اين قول ابن عباس است و از ابى سليمان دارابى مرويست كه معنى آن است كه هر كه مجاهده كند در آنچه دانسته است ما راه نماييم او را به آنچه نميداند و مصدق اين حديث نبويست كه\r\nمن عمل بما عمله وفقه اللَّه علم ما لم يعلم\r\nيعنى آنان كه آنچه دانند بدان كار كنند ما هدايت كنيم ايشان را به آنچه ندانند يعنى توفيق دهيم ايشان را بر دانستن آنچه ندانند آورده‌اند كه عمر عبد العزيز كلمهء چند ميگفت جمعى علما حاضر بودند يكى از ايشان به او گفت اين علم از كجا ترا حاصل شد گفت اى مرد قصور ما در علم به جهت قصور ما است در عمل چه هر كه عمل كند به آن چه داند آن عمل علم وى را بكمال رساند حسين ابن فضل گفته كه در كلام تقديم و تاخيرى هست\r\n","description":"","footnote":"","page_name":" 155 ","page_number":155},
  {"content":"\r\nاى و الذين هديناهم سبلنا جاهدوا آنان كه ما ايشان را توفيق و هدايت دهيم ايشان در طاعت ما مجاهده كنند و فضيل گفته كه هر كه در طلب علم جهد كند ما او را توفيق دهيم تا بر علم خود عمل كند و از بعضى علما منقولست كه ( ان الذين نرى من جهلنا بما لا نعلم انما هو من تقصيرنا فيما نعلم ) بدرستى كه آن چيزى كه ما مىبينيم از جهل خود به جهت تقصير ما است در آنچه ميدانيم و از سهل تسترى مرويست كه هر كه كوشش كند در اقامت سنت بنمائيم او را سبل جنت و قشيرى گفته كه آنان كه بيارايند ظاهر خود را بمجاهدات آرايش دهيم باطن ايشان را بمشاهدات ابو بكر واسطى چنين تفسير كرده كه هر كه جهد كند براى ما ما راه دهيم او را بسوى خود و در بحر الحقايق آورده كه هر كه كوشش نمايد در طلب ما بنمائيم او را راه دريافت خود كه الا من طلبنى وجدنى هر كه ما را جويد ما را يابد و در ترجمهء بعضى از كلمات زبور آمده كه انا المطلوب فاطلبنى تجد انى * ( وَإِنَّ اللَّه ) * و بدرستى كه خداى * ( لَمَعَ الْمُحْسِنِينَ ) * هر آينه با نيكوكاران است يعنى مجاهدان بنصرت و اعانت در دنيا و ثواب و مغفرت در آخرت نزد حقتعالى\r\n\r\nسورة الروم\r\nمكيست الا قول فَسُبْحانَ اللَّه حِينَ تُمْسُونَ الايه كه نزد حسن مدنيست و عدد آيات آن پنجاه و نه است بعدد مكى و مدنى الاخير و شصت نزد غير ايشان و اختلاف در چهار آيه است الم كوفيست غلبت الروم غير مكى و كوفى و مدنى الاخير فى بضع سنين غير كوفى و مدنى الاول يقسم المجرمون مدنى الا ولى از ابى ابن كعب روايتست كه پيغمبر ( ص ) فرموده كه هر كه سورة الروم را قرائت كند حقتعالى او را ده حسنه بدهد بعدد هر فرشتهء كه تسبيح او سبحانه مىكند در آسمان و زمين و تدارك هر عملى كند كه در آن روز و شب ضايع ساخته باشد يعنى هر طاعت كه در آن روز و شب كرده باشد و خللى در او راه يافته بموقع قبول افتد و در اول سورهء العنكبوت گذشت كه ابو بصير از امام جعفر صادق ( ع ) روايت كرده كه فرمود به خدا سوگند كه هر كه در شب بيست و سيم ماه رمضان سورة العنكبوت و سورة الروم بخواند او از اهل بهشت باشد و چون حقتعالى در سورة العنكبوت بر طريق اجمال ذكر مجاهدان كرد در اين سوره تفصيل آن مىكند و ميفرمايد كه\r\n* ( بِسْمِ اللَّه الرَّحْمنِ الرَّحِيمِ الم ) * ابو الجوزا از ابن عباس نقلكرده كه حروف مقطعه اثنيه ربانىاند و هر حرفى اشاره است بصفتى كه حق تعالى را بدان ثنا گويند چنان چه الف از اين كلمه كنايت است\r\n","description":"","footnote":"","page_name":" 156 ","page_number":156},
  {"content":"\r\nاز الوهيت و لام از لطف و ميم از ملك و يا الف اشاره باسم اللَّه است و لام بنام جبرئيل و ميم باسم محمد ( ص ) يعنى اللَّه بواسطه جبرئيل وحى فرستاد به محمد ( ص ) و باقى وجوه و اقاويل در ما تقدم سمت تحرير پذيرفته و بنا بر آنكه اين حروف مقسم بها باشند معنى نيست كه سوگند بان حروف كه مبادى اسماءاند كه * ( غُلِبَتِ الرُّومُ ) * مغلوب شدند روميان يعنى فارسيان بر ايشان غلبه كردند * ( فِي أَدْنَى الأَرْضِ ) * در نزديكترين زمينى كه عرب راست نسبت به زمين روم و آن زمين اردن و فلسطين بوده يا كسكر و يا جزيره كه اقرب ارض شامست بفارس و الف لام عوض مضاف إليه إي فى ادنى ارضهم الى عدوهم و يا ميان اذرعات و بصرى و يا مراد مطلق ارض عربست كه معهود است نزد ايشان و تفصيل اينقصه بر قول مفسران و مورخان بر اين وجه بوده كه در فارس زنى بود كه فرزندان او شجاع بودند و كسرى كه پرويز نام داشت و پادشاهى جميع فارس متعلق به او بود آن زن را بخواند و گفت ميخواهم كه لشگرى بمحاربهء قيصر روم فرستم و يكى از فرزندان ترا بر ايشان امير سازم بگو كه كدام پسرت به اين سزاوارتر است زن گفت كه فلان پسرم از گرگ با حذرتر است و از روباه محيلتر و آنكه فرحان نام اوست در كارها از تيغ و سنان برنده رونده تر است اما پسر ديگرم كه شهريران است اشجع از ليث است و احلم و اوقر از جبل كسرى گفت كه من احلم را اختيار كردم پس وى را طلبيده امارت لشگر را به او تفويض نمود و بجانب روم روانه ساخت پس شهريران با لشگر به زمين روم آمده و با امراء قيصر روم مقاتله نمود و ظفر يافت و شهرها را خراب كرد و اين كارزار در ازرعات و بصرى بود كه نزديكتر زمينى است از شهرهاى شام به زمين عرب و عجم و اين صورت در سال نهم بود از مبعث پيغمبر در مكه و چون غلبهء پارس بر روم برسول رسيد دلتنگ شد و مشركان شاد شدند براى آنكه روميان اهل كتاب بودند و فارسيان گبر بودند و كتاب نداشتند مشركان از روى شماتت با اهل ايمان گفتند كه شما و ترسايان اهل كتابيد و ما اهل فارس اميانيم پس از غلبه فارس بر روم تفاؤل ميكنيم كه ما بر شما غالب خواهيم شد حقتعالى براى تسليهء آن حضرت و اهل ايمان اين آيه فرستاد و بيان فرمود كه * ( وَهُمْ ) * و روميان * ( مِنْ بَعْدِ غَلَبِهِمْ ) * پس از مغلوب شدن ايشان * ( سَيَغْلِبُونَ ) * زود باشد كه غالب شوند * ( فِي بِضْعِ سِنِينَ ) * در اندك سال كه ميان سه و نه باشد ابو بكر اهل شرك را گفت شما به اين شاد شده‌ايد چشم شما روشن مباد به خدا كه اهل روم بر مردم فارس غالب خواهند شد در بضع سنين گفتند اين را از كجا مىگويى گفت از رسول خدا ابى ابن خلف گفت كذبت يا ابو الفضل ابو بكر گفت كذبت انت يا عدو اللَّه ابى گفت اگر راست مىگويى وقتى معين كن تا گرو بنديم اگر آن وقت منقضى شود چنان باشد كه تو گفتى من گرو بدهم و اگر نه تو گرو ادا كنى پس گرو بستند بسه سال بده شتر چون ابو بكر\r\n","description":"","footnote":"","page_name":" 157 ","page_number":157},
  {"content":"\r\nرسول را از اين صورت اخبار نمود آن حضرت فرمود كه خطا كردى زيرا كه بضع ميان ثلثه و تسعه است برو و در مال و مدت بيفزاى ابو بكر بازگشت و تا مدت نه سال بر صد شتر مراهنه كردند و اين صورت قبل از آن بود كه گرو حرام شود و چون ابو بكر ميخواست كه از مكه بيرون آيد ابى گفت ترا رها نكنم تا كه ضامن بدهى پسرش عبد اللَّه ضامن پدر شد و چون ابى قصد كرد كه بجنگ احد رود عبد اللَّه ابن ابى بكر گفت ترا نگذارم تا ضامنى براى خود تعيين كنى ابى ضامن بداشت و بجنگ احد رفت و بعد از واقعهء احد مجروح به مكه آمد و در آن جراحت بمرد ابو سعيد خدرى روايت كرده كه در بدر چون مسلمانان ظفر يافتند بر مشركان و در همان روز خبر آمد كه روميان غلبه كردند بر فارسيان\r\nمسلمانان شاد شدند و ابو بكر نزد ورثهء ابى خلف رفته مال رهانت از ايشان بستد و نزد رسول آورد آن حضرت فرمود كه اين را تصدق كن ابو بكر همه را تصدق نمود و سبب غلبهء روميان بر فارسيان چنان بود كه شهريران چون بر روميان غالب شده ولايت ايشان را خراب كرد روزى در مجلس شراب با برادر خود فرحان نشسته بود فرحان گفت كه من خواب ديدم كه بر سرير كسرى نشسته‌ام سخن به گوش كسرى رسيد نامهء نوشت بشهريران كه برادرت را فرحان بگير و گردن بزن و سرش را نزد من فرست شهريران چون نامه را مطالعه كرد در جواب نوشت كه ايها الملك فرحان مردى شجاعست و ما را در زمين دشمنان بسيارند لذا از مردى چون او چاره نيست تعجيل در قتل او مفرما كه در هر وقت كه خواهى توانى كسرى سه نامهء متعاقب نوشت و در قتل او مبالغه نمود شهريران در هر نوبتى دفعى در ميان ميانداخت و بهانه ميگفت كسرى در غضب شد و بار چهارم نامهء نوشت و برسولى داده باكابر لشگر فرستاد كه من شهريران را معزول كردم و فرحان را والى كردم و استمالت نامه مشتمل بر انواع الطاف بود برسولى داد گفت چون امارت بر فرحان قرار گيرد اين را بوى ده چون رسول نزد شهريران آمد و پيغام بگذارد شهريران از تخت به زير آمد و گفت سمعا و طاعة و فرحان را بجاى خود نشانده چون كار بر او قرار گرفت رسول استمالت نامهء كسرى را بوى داد و در آنجا نوشته بود كه برادر خود را بكش و سرش را نزد من فرست فرحان بفرمود تا شهريران را گرفتند تيغ حاضر كردند و خواست تا برادر را بكشد شهريران گفت تعجيل مكن تا من تو را از سرى آگاهى دهم پس شخصى را فرستاد و آن نامها را كه كسرى در باب قتل او نوشته بود بياورد و بر فرحان عرض كرد و گفت من بسه دفعه نامهء كه كسرى در باب قتل تو نوشته ترا نكشم تو بيك نامه مرا خواهى كشت فرحان در حال از تخت به زير آمد و ملك را ببرادر تفويض نمود پس شهريران رسولى بقيصر روم فرستاد كه مرا با تو سخنى است كه موجب ازدياد دولت و حشمت و سبب سعهء مملكت تو است اما جز بمشافهه راست نيايد موضعى مقرر كن كه من و تو آنجا حاضر شويم با هر يكى پنجاه مرد چون قيصر بر مضمون\r\n","description":"","footnote":"","page_name":" 158 ","page_number":158},
  {"content":"\r\nنامه اطلاع يافت موضعى معين كرد و با تمام لشگر خود آنجا رفت بجهة آنكه از غدر فارسيان انديشه ميكرد و شهريران با پنجاه مرد در مقابل آن خيمه زد و فرود آمد پس در آن موضع معين با هم نشستند و ترجمانى آوردند تا مضمون اقوال هر يك را اعلام ايشان نمايد و با هر يك از ايشان كاردى بود شهريران گفت بدانكه دشمن تو كه اين شهرها را ويران كرد منم و برادر من است كسرى بر ما حسد برد و مرا امر كرد كه برادر را بكشم امر او را انقياد نكرده و برادر مرا بجاى من نشاند و والى ساخت و وى را فرمود تا مرا بكشد اكنون هر دو برادر با هم معاهده نموده‌ايم بايمان غلاظ و شداد و خلع اطاعت او نموده‌ايم و كمر اطاعت ترا بر ميان بسته‌ايم ما را لشگر ده تا با وى مقاتله كنيم و همهء ممالك او را به تصرف تو درآوريم بعد از آن اشارت بقيصر كرد كه سر در ميان دو كس باشد چون سه كس شنيدند آشكار گردد بدين مضمون كه كل سر جاوز الاثنين شاع صلاح در آن آنست كه ترجمانرا بكشى قيصر بكشتن ترجمان امر كرد و لشگر بسيار بشهريران داده بكارزار كسرى فرستاد و شهريران روانهء ملك كسرى شده بهر شهر كه ميرسيد مىكند و ميسوخت تا كه كسرى مغلوب شده بناحيهء گريخت و ملك فارس بر قيصر روم مسخر گشت و اينخبر روز حديبيه برسول ( ص ) رسيد و مسلمانان شاد شدند و مشركان منكوب و مغموم گشتند ابو عمر و شيبانى از رسول خدا ( ص ) روايت كرده كه پارس را يك نطيحه يا دو نطيحه باشد بر روم و بعد از آن ديگر ايشان را دولت نبود و اهل روم ذات القرونند كه هر گه كه قرنى برود قرنى ديگر بيايد تا آخر روزگار القصه آيه مذكوره و آنچه بعد از اينست اخبار است از امور كاينهء در مستقبل و آن از جملهء\r\nاعجاز قرآنست * ( لِلَّه الأَمْرُ ) * مر خداى را است حكم و فرمان * ( مِنْ قَبْلُ ) * پيش از غلبهء پارس بر روم * ( وَمِنْ بَعْدُ ) * و بعد از غالب شدن روم بر فارس يعنى در همه وقت قضاى او نافذ است و همه كار در قبضهء اختيار او است پس مغلوبية و غالبية هر يك از ايشان در اول و آخر بامر او سبحانه است و به قضاى مبرم او و تلك الايام ندا و لها بين الناس و در كشف الاسرار گفته كه مراد بقبل و بعد قبل ازلست و بعد ابد يعنى امر ازلى و ابدى او را است كه خداوند ازل و ابد است * ( وَيَوْمَئِذٍ ) * و در آن روز كه روميان بر فارسيان غلبه كنند * ( يَفْرَحُ الْمُؤْمِنُونَ ) * شاد خواهند گشت مؤمنان * ( بِنَصْرِ اللَّه ) * به يارى كردن خدا مر اهل كتاب را بر قومى كه كتاب ندارند و در ارض مقدسه‌اند چه در اين صورت انقلاب تفالست مر اهل ايمان را از ظهور صدق اخبار مؤمنان و بردن گرو و از ياد يقين صحابه و گفته‌اند كه فرح به آنست كه بعضى ادعاى دين بر بعضى غلبه كردند و جمعى را نابود ساختند چنان كه گذشت * ( بِنَصْرِ ) * يارى ميدهد خداى * ( مَنْ يَشاءُ ) * هر كرا ميخواهد * ( وَ\r\n","description":"","footnote":"","page_name":" 159 ","page_number":159},
  {"content":"\r\n* ( هُوَ الْعَزِيزُ ) * و او است غالب مطلق پس انتقام كشد از جمعى كه خواهد * ( الرَّحِيمُ ) * مهربان غلبه دهد جمعى را بر جمعى بر وفق مصلحت و حكمت * ( وَعْدَ اللَّه ) * وعده كرد خداى غلبهء روم را بر فارس يا فرح مؤمنانرا وعده كردنى اينمصدر است كه مؤكد نفس خود است و ما قبل آن در معنى وعد است مانند له على الف درهم اعترافا * ( لا يُخْلِفُ اللَّه وَعْدَه ) * خلاف نكند خدا وعدهء خود را چه دروغ بر او ممتنعست پس البته راست ميسازد و وعدهء كه ميدهد * ( وَلكِنَّ أَكْثَرَ النَّاسِ ) * و لكن بيشتر مردمان * ( لا يَعْلَمُونَ ) * نميدانند وعده و صحت وعدهء او را به جهت جهل ايشان و عدم تفكر ايشان * ( يَعْلَمُونَ ) * ميدانند * ( ظاهِراً ) * چيزى كه آشكار است يعنى مشاهد ايشانست * ( مِنَ الْحَياةِ الدُّنْيا ) * از زندگانى دنيا يعنى مال و متاع و جاه و دولت و ساير منافع و مضار آن را يا اسباب معاش و تجارت و در وسيط آورده كه مراد بنا نهادن و زراعت كردن و اجراى انهار و اقواتست كه اكثر اهل دنيا قواعد آن را ميدانند * ( وَهُمْ ) * و ايشان * ( عَنِ الآخِرَةِ ) * از آخرت كه غايت و مقصود آنست * ( هُمْ غافِلُونَ ) * ايشان غافلانند و بيخبران و به جهت اين دايم در تعمير دنيااند و تخريب آخرت و از حسن مرويست كه به خدا كه حذاقت و علم ايشان بامور دنيا بر وجهى رسيده كه درهم را بر ناخن خود منقلب ميسازند و از آن وزن خبر ميدهند بر آن نحوى كه هست و ميدانند كه رويست يا جيد و اصلا نميدانند كه نماز را چون بايد گذارد و خبر از آن ندارند و ابو عبد اللَّه را پرسيدند از تفسير قوله تعالى * ( ظاهِراً مِنَ الْحَياةِ الدُّنْيا ) * فرموده\r\nو منه الزجر و النجوم\r\nو بدانكه يعلمون بدل لا يعلمون است و در اين ابدال نكتهء لطيفست و آن اينست كه حقتعالى ابدال اين فرموده اذ لا يعلمون و قايم مقام و ساد و مسد آن گردانيده تا معلوم شود كه هيچ فرقى نيست ميان عدم علم كه جهلست و ميان وجود علمى كه از دنيا متجاوز نشود و قوله * ( ظاهِراً مِنَ الْحَياةِ الدُّنْيا ) * مفيد آنست كه دنيا را ظاهرى و باطنى هست ظاهرى آن را جهال ميدانند و مىشناسند كه آن تمتعست بزخارف آن و تنعم بملاذ آن و باطن و حقيقة آن اينست كه آن مجاز و ممر است بآخرت تا متزود شوند از آن بآخرت بطاعت و اعمال صالحه و در تنكير ظاهر اشعار است به آنكه ايشان نميدانند الا ظاهر واحد از جملهء ظواهر آن و تكرير ضمير هم بجهة تاكيد است و مىتواند بود كه مبتدا باشد و غافلون خبر ان و اين جمله خبر ضمير اولى و بر هر دو تقدير اولى منادى است بر تمكن غفلت ايشان از آخرت كه مقر حقيقى ايشانست و در انوار آورده كه مقتضى جملهء متقدمه كه مبدلست از لا يعلمون تقرير است مر فرط جهالت ايشان را و تشبيه ايشان بحيوانات كه ادراك آنها مقصور\r\n","description":"","footnote":"","page_name":" 160 ","page_number":160},
  {"content":"\r\nاست ببعضى از ظواهر دنيا چه از جملهء علم بظواهر آن معرفت حقايق و صفات و خصايص و افعال و اسباب آنست و كيفيت صدور اين امور از آن و كيفيت تصرف در آن و لهذا ظاهرا را بر طريق تنكير ايراد فرموده بعد از بيان غفلت اهل دنيا و اشتغال ايشان به آن كه مثمر عدم تفكر است در امر آخرت و عدم تزود براى آن حث بندگان مىكند بر تفكر و تدبر آنچه دالست بر توحيد او و ميفرمايد كه * ( أَ وَلَمْ يَتَفَكَّرُوا ) * آيا تفكر نميكنند و استفهام براى تقرير است يعنى بايد كه تفكر كنند * ( فِي أَنْفُسِهِمْ ) * در نفسهاى خود اين ظرف تفكر است يعنى بايد كه احداث تفكر كنند در خود يا آيا تفكر نميكنند در امر نفسهاى خود كه آن مزاياى ممكناتست كه متجلى مىشود در آن مر مستبصر را آنچه متجلى ميگردد مر او را در همهء ممكنات زيرا كه هر چه در آفاقست نموداران در انفس ميتوان يافت پس بايد كه در خود ايجاد تفكر كنند تا متحقق شود ايشان را كه قدرت مبدع آن بر اعادهء آن مانند قدرت اوست بر ابداى آن و تفكر اگر چه در غير قلوب نيست ليكن ذكر آن به جهت زيادتى تصوير حال متفكرينست كقولك ( اعتقده فى قلبك و اضمره فى نفسك ) و محتمل است كه فى انفسهم صلهء تفكر باشد كقولك تفكر فى الامر و اجال فيه فكره يعنى بايد كه در كار نفس خود تفكر كنند كه اقربست بايشان از غير آن تا از آن راه بر تدبر وجود صانع عالم و مدبران كه متصف است بقدرت باهره بر جميع امور ممكنه كه از جملهء آن اعاده است و يا به جهت تدبر در آنچه حقتعالى ابداع فرموده در ظاهر و باطن نفس از غرايب حكم كه دالند بر تدبير نه اهمال تا عارف شوند بانتهاء آن بوقت مجازات كه آن قيامت است و عالم گردند نزد آن بر آنكه ساير خلايق نيز امر آن بر حكمت و تدبير است و لا بد است انتهاى آن به اين وقت * ( ما خَلَقَ اللَّه ) * متعلقست بقول يا علم محذوف كه كلام سابق دالست بر آن اى او لم يتفكروا فيقولوا يا فيعلموا يعنى آيا تفكر نمىكنند تا قايل شوند يا عالم گردند به اينكه نيافريد خداى * ( السَّماواتِ وَالأَرْضَ ) * آسمانها و زمينها را * ( وَما بَيْنَهُما ) * و آنچه در ميان آسمانها و زمين است * ( إِلَّا بِالْحَقِّ ) * مگر مقرون به حق و مصحوب بحكمت يعنى به جهت غرض صحيح و حكمت بليغ كه آن استدلالست به آن بر توحيد و قدرت حضرت عزت نه براى باطل و عبث و بازى * ( وَأَجَلٍ مُسَمًّى ) * و به جهت تقدير وقتى نامبرده شده كه نزد آن منتهى ميشوند و اثرى از آنها باقى نماند مرا در روز قيامت است كه چون در رسد تمام آسمان و زمينها و ما بينهما معدوم و فانى گردد * ( وَإِنَّ كَثِيراً مِنَ النَّاسِ ) * و بدرستى كه بسيارى از مردمان * ( بِلِقاءِ رَبِّهِمْ ) * به رسيدن بجزاء پروردگار خود كه آن نزد انقضاى اجل مسمى است\r\n","description":"","footnote":"","page_name":" 161 ","page_number":161},
  {"content":"\r\nيا قيام قيامت * ( لَكافِرُونَ ) * ناگرويدگانند و منكران و پندار ايشان آنست كه دنيا ابديست و آخرت سمت وقوع نپذيرد و در مجمع آورده كه علم متفكر در نفس خود بجهة آنست كه آن مستلزم علم\r\nاو است به آنكه خلق جميع اشياء مقرون به حق است و مصحوب بغرض و حكمت كه هر گاه شخصى بطريق تفكر عالم شد به آنكه او محدث و مخلوقست و او را لا بد است از محدث قديم كه قادر و عالم و حكيم باشد و فعل قبيح نكند هر آينه خواهد دانست كه محدث قديم او را بعبث ايجاد نكرده بلكه به جهت غرض صحيح خلق فرموده كه آن تعريض است به ثواب و اين تمام نميشود مگر به تكليف پس ناچار است او را از جزاء كردار و چون آن جزا را در دنيا نمىيابد پس البته خواهد دانست كه در سراى ديگر جزا داده خواهد شد بعد از آن بنوعى ديگر تنبيه بندگان مىكند بقوله * ( أَ وَلَمْ يَسِيرُوا ) * آيا سير نمىكنند استفهام براى تقرير است يعنى البته سير مىكنند * ( فِي الأَرْضِ ) * در زمين يعنى بمصارع ثمود و عاد بوقت تجارت * ( فَيَنْظُرُوا كَيْفَ كانَ ) * پس ببينند كه چگونه بود * ( عاقِبَةُ الَّذِينَ ) * سرانجام كار آنان كه بودند * ( مِنْ قَبْلِهِمْ ) * پيش از ايشان از امم ماضيه * ( كانُوا ) * بودند آن گروه * ( أَشَدَّ مِنْهُمْ ) * سختتر از اهل مكه * ( قُوَّةً ) * از روى توانايى چون عاد و ثمود و اضراب ايشان * ( وَأَثارُوا الأَرْضَ ) * و به گردانيدند زمين را يعنى تقليب ظاهرا نكردند به باطن و عكس جهت زراعت حبوب و غروس و اشجار و استخراج معادن و استنباط آب و غير آن و تسميهء ثور به جهت آنست كه اثاره زمين مىكند و تسميهء بقر به جهت آنكه بقر شق آن مىكند * ( وَعَمَرُوها ) * و عمارت كردند آن را از بناء دور و تشييد قصور و غير آن * ( أَكْثَرَ مِمَّا عَمَرُوها ) * بيشتر از آنچه عمارت كردند مكيان كه اهل وادى غير ذى زرعند و مر ايشان را در غير آن موضع تبسيطى نيست و يا آنكه عمر يافتند در دنيا بيشتر از اعمار قريش * ( وَجاءَتْهُمْ رُسُلُهُمْ ) * و آمدند بايشان پيغمبران ايشان * ( بِالْبَيِّناتِ ) * بآيتهاى روشن و يا معجزهاى هويدا و ايشان بدان نگرويدند و حقتعالى دمار از روزگار ايشان برآورد * ( فَما كانَ اللَّه لِيَظْلِمَهُمْ ) * پس نبود خدا كه ظلم كرده باشد برايشان يعنى بى ارسال رسل و بى كفر و تكذيب ايشان را هلاك كرده باشد * ( وَلكِنْ كانُوا ) * و ليكن بودند كه * ( أَنْفُسَهُمْ يَظْلِمُونَ ) * كه بر نفسهاى خود ستم كردند بجهة علم ايشان به آنچه مؤدى تدمير و استيصال ايشان شده از معرفت ايشان بموجبات عقوبات و عدم قبول ايمان در آيهء نهاكم اهل مكه است\r\n","description":"","footnote":"","page_name":" 162 ","page_number":162},
  {"content":"\r\nكه مغتر بودند به دنيا و مفتخر به آنكه حال ايشان بمراتب اضعف از حال سابقه بود چه مدارا مر دنيا بر تبسطست در بلاد و تسلط بر عباد و تصرف در اقطار ارض بانواع عمارات و اين از ايشان مسلوب است بجهة آنكه از ضعفاى امم اند و ملجأ شده‌اند بوادى كه هيچ نفع بايشان نميرساند بجهة آنكه وادى غير ذى زرع است\r\n* ( ثُمَّ كانَ ) * پس هست * ( عاقِبَةَ الَّذِينَ ) * عاقبت آنكه * ( أَساؤُا ) * بد كردند يعنى كافر شدند و مرتكب معاصى گشتند * ( السُّواى ) * عقوبت يا خصلت يا نتيجه بدتر كه عقوبت آخرتست وضع ظاهر در موضع ضمير بجهة دلالتست بر آن چيزى كه مقتضى آن شده كه اين حالت عاقبت ايشان باشد و دلالت بر آنكه افعال ايشان مانند افعال قبيحهء امم سابقه است كه به آن مستوجب استيصال شده‌اند و سوأى تأنيث أسوأ است مانند حسنى و يا مصدر است كه به جهت مبالغه موصوف بواقع شده مانند بشرى و گويند كه سوأى اسم دوزخست هم چنان كه حسنى و طوبى كه اسم بهشت است يعنى دوزخ عاقبت ايشان باشد * ( أَنْ كَذَّبُوا ) * بسبب آنكه تكذيب كردند * ( بِآياتِ اللَّه ) * بآيتهاى خدا يعنى باور نداشتند قرآن را يا عبرت نگرفتند بدلايل قدرت * ( وَكانُوا بِها ) * و بودند كه به آن آيتها * ( يَسْتَهْزِؤُنَ ) * استهزا مىكردند بدانكه عاقبة الذين خبر كان است مقدم بر اسم سوأى اسم آن كقوله و كان حقا علينا نصر المؤمنين و ان كذبوا محتمل است كه علت باشد اى لاجل تكذيبهم بآيات و يا بدل يا عطف بيان سوأى يا خبر كان بنا بر اينكه عاقبت اسم بوده باشد سوأى مصدر اساؤا يا مفعول آن و ان كذبوا اسم كان و معنى اينكه ثم كان عاقبة الذين اقترفوا الخطيئات ان طبع اللَّه على قلوبهم حتى كذبوا الآيات و استهزؤا بها و جايز است كه السوأى صفت فعل باشد و ان كذبوا تابع آن و خبر محذوف به جهت ابهام و تهويل و ابن عامر و كوفيان عاقبت را منصوب ميخوانند بر اينكه خبر كان باشد و اسم ان السوأى و تواند بود كه ان مفسره باشد به جهت آنكه اسائة چون مفسر است بتكذيب و استهزا پس متضمن معنى قول باشد آن گاه بر سبيل تذكير نعمت و بيان قدرت او را اعاده ميفرمايد كه * ( اللَّه يَبْدَؤُا الْخَلْقَ ) * خداى آفريند خلق را از نطفه * ( ثُمَّ يُعِيدُه ) * پس ديگر باره زنده ميگرداند و بر ميانگيزد بعد از مرگ * ( ثُمَّ إِلَيْه ) * پس بسوى جز او حكم او * ( تُرْجَعُونَ ) * باز برگردانيده شوند و حفص به تا ميخواند بر طريق خطاب يعنى باز گردانيده شويد شما و بنا بر اين عدول از غيبت بخطاب به جهت مبالغه است در مقصود * ( وَيَوْمَ تَقُومُ السَّاعَةُ ) * و در روزى كه قايم شود قيامت * ( يُبْلِسُ الْمُجْرِمُونَ ) *\r\n","description":"","footnote":"","page_name":" 163 ","page_number":163},
  {"content":"\r\nخاموش و متحير شوند مشركان مانند خاموشى و تحير كسى كه منقطع باشد از حجة و يا مايوس شوند از ايراد حجت و يا از رحمت و يا از كردار خود يقال ( ناظرته نابلس اذا سكت و ايس من ان يحتج ) * ( وَلَمْ يَكُنْ لَهُمْ ) * و نباشد مر ايشان را * ( مِنْ شُرَكائِهِمْ ) * از انبازان ايشان يعنى آن خدايان كه شركا نام نهاده‌اند و آنها را پرستند باميد شفاعت چون ملائكه و اصنام * ( شُفَعاءُ ) * در خواست كنندگان يعنى ايشان در دنيا ميگويند كه الهه ما شفعاى ما خواهند بود در آن روز از شفاعت ايشان محروم نااميد شوند * ( وَكانُوا ) * و باشند آن كافران * ( بِشُرَكائِهِمْ ) * به آن انبازان خود * ( كافِرِينَ ) * ناگرويدگان يعنى چون از مطلوب نااميد گردند از ايشان بىزار شوند و نزد بعضى معنى آنست كه ايشان بسبب انبازان خود ناگرويدگانند به خدا و گويند كه معبودان بايشان كافر گردند و تبرا نمايند از ايشان و گويند ما از عبادت شما بيزاريم و اين محمولست بر معبودان احيا چون عيسى و مريم و ملائكه * ( وَيَوْمَ تَقُومُ السَّاعَةُ ) * و روزى كه قايم گردد ساعت رستخيز * ( يَوْمَئِذٍ ) * آن هنگام * ( يَتَفَرَّقُونَ ) * پراكنده كردند مردمان و از هم جدا كردند گروهى را با علا عليين آرند و جمعى به اسفل السافلين افتند بعضى درجهء وصلت و برخى در دركه مفارقت و فرقهء ملاق يعنى بر سرير محبت و جماعتى در حصير محنت آن را انواع ثواب و اين را اصناف عذاب جمعى از دولت تازان و برخى در آتش فراق گدازان كما قال اللَّه تعالى * ( فَأَمَّا الَّذِينَ آمَنُوا ) * پس آنان كه گرويده‌اند * ( وَعَمِلُوا الصَّالِحاتِ ) * و كرده‌اند كردارهاى شايسته و پسنديده * ( فَهُمْ فِي رَوْضَةٍ ) * پس ايشان در مرغزارى مشتمل بر انهار و ازهار * ( يُحْبَرُونَ ) * شادمان گردانيده شده باشند چنان شادمانى كه اثر آن بر صحايف و جنات ايشان ظاهر باشد يقال حبره اذا سره سرورا يهلل له وجهه و ظهر فيه اثره\r\nفى الحديث كل حبرة معها غبرة\r\nو روضه بستانيست مشتمل بر نباتات و اشجار و انهار و تنكير آن بجهة ابهام امر آن و تفخيم شان آنست و در وجه سرور ايشان چند قولست مجاهد گفته كه ايشان مكرم باشند بكرم لم يزلى و قتاده گفته كه منعم بنعمت ازلى و نزد ابن كيسان محلى باشند بحلل و زيور و در احقاف از ابى بكر عياشى نقلكرده كه متوج بتاج عزت باشند در عين المعانى آورده كه او از خوش شنوانند ايشان را و ايشان را هيچ لذت مثل سماع نباشد كه افضل نعم الجنة النغم و در خبر است كه ابكار بهشت تغنى كنند با صوتى كه خلايق مثل آن نشنيده باشند و اين افضل نعم بهشت بود چنان كه در كشاف آورده كه\r\nعن النبى ( ص ) انه ذكر الجنة و ما فيها من النعم و فى آخر القوم اعرابى فقال يا رسول اللَّه هل فى الجنة\r\n","description":"","footnote":"","page_name":" 164 ","page_number":164},
  {"content":"\r\nمن سماع قال نعم يا اعرابى ان فى الجنة لنهرا حافتاه الأبكار من كل بيضاء خوضانية يتغنين باصوات لم تسمع الخلائق مثلها قط و ذلك افضل نعم الجنة\r\nيعنى پيغمبر ( ص ) ذكر جنة و نعيم آن فرمود در آخر مجلس اعرابى برخواست و گفت يا رسول اللَّه در بهشت سماع باشد فرمود كه اى اعرابى سماع باشد بدرستى كه در بهشت جويى است كه در كنارهاى آن حوران بكر نشسته‌اند سفيد اندام و فراخ چشمها با حدقهء سياه كه غنا كنند به آوازهايى كه هرگز هيچ كس مانند آن نشنيده باشد و اين بهترين نعم بهشت است و در مجمع البيان اين روايت را از ابى دردا نقل كرده و بعد از آن گفته كه ابو دردا بعد از ذكر اين حديث سؤال كرد كه مغنيات بهشت بچه چيز تغنى كنند فرمود كه\r\nبالتسبيح\r\nو از ابو هريره مرويست كه رسول ( ص ) صفة بهشت ميكرد مردى بر پاى خاست و گفت يا رسول اللَّه من مردىام كه آواز خوش بسيار دوست دارم در بهشت آواز خوش باشد فرمود اى\r\nو الذى نفسى بيده ارى\r\nبخدايى كه نفس من بيد فرمان او است كه در بهشت درختى است كه چون آن درخت را وحى كنند كه سماعى بشنوان بندگانى را كه در دنيا خود را از سماع و ملاهى و ملاعب بازداشته‌اند درخت بآواز آيد بتسبيح و تهليل آن چنان آوازى كه خلايق مانند آن نشنيده باشند و از مغيره نيز روايتست كه پيغمبر ( ص ) فرمود كه در بهشت درختانى است كه چون اهل بهشت را سماع آرزو باشد خداى تعالى از زير عرش بادى بفرستد تا بر آن درختان آيد و برگهاى آن را بجنباند و بر يكديگر زند از آنجا آوازى آيد كه اگر اهل دنيا بشنوند از طرب هلاك شوند يحيى ابن كثير و اوزاعى روايت كرده‌اند از ابو الحسن ابو عبد اللَّه ابن حسين ابن احمد بيهقى كه او از جد خود ابو بكر احمد ابن الحسين بيهقى روايت كرده كه ابو سعيد عبد الملك ابن ابى عثمان زاهد ما را خبر داد كه على ابن مدار گفت كه حديث كرد ما را جعفر ابن محمد ابن الحسين الغزيانى و او از سليمان ابن عبد الرحمن دمشقى و وى از خالد ابن يزيد ابى مالك و او از پدر خود و وى از خالد ابن سعدان و او از ابى امامهء باهلى كه رسول ( ص ) فرمود كه\r\nما من عبد يدخل الجنة الا و يجاس عند راسه و عند رجليه ثنتان من حور العين تغنيانه باحسن صوت ما سمعه الانس و الجن و ليس بمضمار الشيطان و لكن بتمجيد اللَّه و تقديسه\r\nيعنى هيچ بندهء در بهشت داخل نشود مگر كه نزد سر و پائين او دو زن از حور العين نشينند و غنا كنند براى او نيكوترين آوازى كه جن و انس آن را نشنيده باشند و آن از مزمار شيطان نباشد بلكه تمجيد و تقديس حقتعالى باشد يحيى ابن معاذ را قدس سره پرسيدند كه از آوازها كدام دوستتر دارى فرمود كه مزامير انس فى مقاصير قدس بالحان تحميد فى رياض تمجيد و صاحب كشف الاسرار آورده كه فردا دوستان خدا در روضات بهشت ميان رياحين انس بشادى سماع\r\n","description":"","footnote":"","page_name":" 165 ","page_number":165},
  {"content":"\r\nكنند فِي مَقْعَدِ صِدْقٍ عِنْدَ مَلِيكٍ مُقْتَدِرٍ و فرمان آيد به داود ( ع ) كه به آن نغمهء دلپذير و صوت شور انگيز كه ترا داده‌ام زبور بخوان و بموسى ( ع ) خطاب رسد كه اى موسى تو تورية تلاوت كن و بعيسى ندا آيد كه اى عيسى بقرائت انجيل اشتغال نما و طوبى مخاطب شود به اين كه اى درخت طوبى آوازى دل آراى بتسبيح ما بگشا و اسرافيل مخاطب شود كه اى اسرافيل تو بقرائت قرآن مشغول شو ثعلبى در تفسير خود آورده از اوزاعى كه هيچكس را آواز خوشتر از آواز اسرافيل نيست كه چون افتتاح تغنى كند تمام فرشتگان از اوراد و اذكار خود باز مانند حاصل اين كه شريفترين لذتى در بهشت سماع خواهد بود و لهذا بعضى مفسران يحبرون را تفسير كرده‌اند به يلذون بالسماع اين است حال در بهشت * ( وَأَمَّا الَّذِينَ كَفَرُوا ) * و اما آنان كه نگرويدند * ( وَكَذَّبُوا ) * و تكذيب كردند * ( بِآياتِنا ) * به آيتهاى ما يعنى قرآن يا دلايل قدرت را * ( وَلِقاءِ الآخِرَةِ ) * و رسيدن بآنسراى يعنى بروز حشر و نشر * ( فَأُولئِكَ ) * پس آن گروه * ( فِي الْعَذابِ مُحْضَرُونَ ) * در عذاب دوزخ حاضر كرده شدگانند كه هرگز از آن غايب نشوند كقوله تعالى وَما هُمْ بِخارِجِينَ مِنْها و در آنجا تخفيف عذاب از ايشان نكنند كقوله لا يُفَتَّرُ عَنْهُمْ الايه و لفظ احصار مستعمل نيست مگر در چيزى كه كراهت داشته باشد از آن يق احضر فلان مجلس القضاء اذا جيء به لما لا يؤثره و منه حضور الوفات و چون حقتعالى ذكر وعد و وعيد فرمود در عقب آن بيان چيزى مىكند كه موصل باشد بوعد و منجى از وعيد و ميفرمايد كه چون عاقبت امور بندگان يا روضهء جنانست يا دركهء نيران * ( فَسُبْحانَ اللَّه ) * پس تنزيه كنيد خداى را و به پاكى از نواقص و عيوب او را ياد كنيد اين مصدر است و مراد از ان امر است فكانه قال سبحوه و نزهوه عما لا يليق به او ينافى تعظيمه من صفات النقص و نزد ابن عباس و معظم مفسران مراد بتسبيح اينجا صلوة است چنانچه بعد از اين بيايد يعنى نماز گذاريد * ( حِينَ تُمْسُونَ ) * هنگامى كه بشبانگاه درآييد مراد نماز شام و خفتن است * ( وَحِينَ تُصْبِحُونَ ) * و هنگامى كه ببامداد درآييد مراد نماز صبح است * ( وَلَه الْحَمْدُ ) * و مر او راست سپاس و ستايش * ( فِي السَّماواتِ وَالأَرْضِ ) * در آسمانها و زمينها يعنى هر كه در آسمان و زمين است حمد او ميگويد * ( وَعَشِيًّا ) * معطوف است بر * ( حِينَ تُمْسُونَ وَحِينَ تُصْبِحُونَ وَلَه الْحَمْدُ فِي السَّماواتِ وَالأَرْضِ ) * جملهء معترضه يعنى نماز گذاريد در طرف آخر روز يعنى نماز عصر * ( وَحِينَ تُظْهِرُونَ ) * و هنگامى كه درآييد بوقت ظهر يعنى بگذاريد نماز پيشين را و محتمل است كه معطوف باشد بر\r\n","description":"","footnote":"","page_name":" 166 ","page_number":166},
  {"content":"\r\nفى السموات يعنى مر او را است حمد در آسمانها و زمينها و در طرف آخر روز و ميان روز و صاحب لباب آورده كه تسبيح مناسب آنست كه برفع صوت باشد پس اتصال آن به صلوات جهريه خالى از نسبتى نيست و حمد چون دلالت بر ترفع صوت ندارد پس تخصيص ذكرش به نماز اخفائيه مناسب مينمايد و در انوار آورده فسبحان اللَّه در معنى امر است و تنزيه حقتعالى و ثنا بر او در اين اوقات مذكوره كه قدرت او در او ظاهر مىشود و نعم او در آن متجدد ميگردد دلالتست بر آنكه آنچه حادث مىشود در او از شواهدى است كه ناطق است بتنزيهء او و استحقاق او به حمد كسى كه از اهل تميز است از اهل سماوات و ارض و تخصيص تسبيح بمسا و صباح جهت آنست كه آثار قدرت و عظمت در اينوقت اظهر است و تخصيص حمد بعشى كه آخر نهار است كما يقال ( عشى العين اذا نقص نورها ) و به ظهر كه وسط نهار است بجهة آنست كه تجدد نعم در او اكثر است و از ابن عباس نقلست كه ( ان\r\nالايه جامعه للصلوة الخمس تمسون صلوتا المغرب و العشاء و تصبحون صلوة الفجر و عشيا صلوته العصر و تظهرون صلوة الظهر ) و بجهة اينست كه زعم حسن آن است كه اين آيه مدنى است زيرا كه قايلست به آنكه نماز واجب در مكه دو ركعت بود در هر وقت كه اتفاق مىافتاد و در مدينه پنج نماز مذكور مفروض گشت و اكثر برانند كه در مدينه مفروض شده و در كشاف و غيره مذكور است كه ابن عباس را گفتند كه ( هل تجد الصلاة الخمس فى القرآن ) نماز پنجوقت شبان روزى را در قرآن يافتهء گفت نعم بعد از آن ايهء مذكوره را تلاوت فرموده كه ( تمسون صلوتا المغرب و العشا و تصبحون صلوة الصبح و عشيا صلوة العصر و تظهرون صلوة الظهر ) و در مجمع آورده كه شبههء نيست در آنكه قول ابن عباس احسن است از قول اول به جهت خصوص اوقات مذكوره بذكر و بعضى گفته‌اند كه مخصوص بودن صلوة ليل باسم تسبيح و صلوة نهار باسم حمد جهت آن است كه انسان در نهار منقلبست در احوالى كه موجب حمد خدا است بر آن و دليل بر احوالى است كه موجب تنزيه او سبحانه است در آن فلهذا حمد بنهار مخصوص گشت و صلوة نهار به آن تسميه يافت و تسبيح بليل مختص شد و صلوة ليل به آن مسمى گشت و در كنز العرفان آورده كه وجه تسميهء صلوة بتسبيح جهت آن است كه تسبيح تنزيهء حقتعالى است و صلوة نيز تنزيهء او سبحانه است از صفات مخلوقين زيرا كه مخلوق مستحق عبادت نيست و هم چنان كه او سبحانه منزهست از صفات مخلوق همچنين متصف است بصفات كمالى كه مخلوق به آن متصف نميشود و هر كه اين چنين باشد مستحق مطلق حمد و ثنا خواهد بود و لهذا احمد را مقارن تسبيح گردانيده و فرمود * ( وَلَه الْحَمْدُ فِي السَّماواتِ وَالأَرْضِ ) * و بعد از آن گفته كه يقال ( امسى اذا دخل فى المساء و كذا الباقى ) پس بنا بر\r\n","description":"","footnote":"","page_name":" 167 ","page_number":167},
  {"content":"\r\nاين ممكنست كه بر اين احتجاج نمايد بر تضييق وقت آن كسى كه وجوب را مختص ميداند به اول وقت به جهت تقييد وجوب بحينيهء مختصه به حال دخول در مساء و صباح و اين احتجاج مدخولست به اينكه حين تمسون و حين تصبحون اشارتست به اول وقت چه هر نمازى در وقت دارد اول كه وقت فضيلت است و آخر كه وقت اجر است و چيزى كه دالست بر توسعه كريمهء أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ است و روايت ماثوره از ابن عباس\r\nعن النبى ( ص ) ان جبرئيل صلى فى اليوم الاول حين زالت الشمس و فى اليوم الثانى حين صار ظل كل شيء مثله و قال ما بينها وقت\r\nو روايت\r\nمحمد ابن مسلم انه قال ربما دخلت على ابى جعفر ( ع ) و قد صليت الظهر و العصر فيقول صليت الظهر فاقول نعم و العصر فيقول ما صليت الظهر فيقوم مسترسلا غير مستعجل فيغاسل او يتوضأ ثم يصلى الظهر ثم يصلى العصر\r\nو قوله عشيا محتملست كه منصوب باشد بر ظرف معطوف بر معنى فى السموات و الارض زير كه اقربست آن و جايز است كه معطوف باشد بر حِينَ تُمْسُونَ وَحِينَ تُصْبِحُونَ و قوله و إله محمد اعتراض باشد ميان معطوف و معطوف عليه پس بنا بر اول تسميهء صلوة نهار به حمد چنان كه انفا گذشت بجهة آنست كه انسان منقلبست در احوالى كه موجب حمد حقتعالىست و در ليل بر احوالى كه موجب تنزيهء او است از آن چون نوم و توابع آن * ( يُخْرِجُ الْحَيَّ ) * بيرون ميآورد خداى تعالى زنده را * ( مِنَ الْمَيِّتِ ) * از ميت چون انسان از نطفه و مرغ از بيضه و نخله از نواة و سنبل از حبه و يا مفسد از مستصلح و مؤمن از كافر و عالم از جاهل * ( وَيُخْرِجُ الْمَيِّتَ ) * و بيرون ميآورد مرده را * ( مِنَ الْحَيِّ ) * از زنده به عكس آنها كه مذكور شد و يا حيات را در عقب موت در ميآورد و به عكس * ( وَيُحْيِ الأَرْضَ ) * و زنده ميگرداند زمين را بگياه * ( بَعْدَ مَوْتِها ) * پس از افسردگى و پژمردگى و خشكى آن * ( وَكَذلِكَ ) * و مانند اين اخراج * ( تُخْرَجُونَ ) * بيرون آورده خواهيد شد از قبور چه اين نيز تعقيب حياتست مرگ را مراد آنست كه ابداء و اعاده متساويند در قدرت آن كسى كه قادر است بر طرد و عكس كه آن اخراج ميت است از حى و اخراج حى از ميت و احياء ميت و اماته حى انس مالك از سيد عالم ( ص ) روايت كرده كه آن حضرت فرمود كه\r\nمن سره ان يكال له بالقفيز الاوفى فليقل فَسُبْحانَ اللَّه حِينَ تُمْسُونَ وَحِينَ تُصْبِحُونَ\r\nالايه يعنى هر كه ميخواهد كه فرداى قيامت اعمال حسنهء او را كيل كنند بقفيز تمامتر بايد كه اين آيه را بخواند تا اينجا و كذلك تخرجون و در روايت ديگر آمده كه آخر سوره و الصافاترا يعنى سبحان ربك رب\r\n","description":"","footnote":"","page_name":" 168 ","page_number":168},
  {"content":"\r\nالغرة تا آخر به آن منضم سازد حقتعالى در روز قيامت بكيل تمامتر اعمال او را وزن كند و نيز از رسول مرويست كه\r\nمن قال و حين يصبح فَسُبْحانَ اللَّه حِينَ تُمْسُونَ وَحِينَ تُصْبِحُونَ ) * الى قوله * ( وَكَذلِكَ تُخْرَجُونَ ) * ادرك ما فاته فى يومه و من قالها حين يمسى ادرك ما فاته فى ليلته\r\nيعنى هر كه بامداد و شبانگاه اين آيه بخواند تلافى هر عبادتى باشد كه در شب يا روز از او فوت شده باشد از نوافل و دعوات و تسبيحات و نيز فرموده كه هر كه در عقب هر نماز فريضه اين آيه بخواند بعدد قطرهاى باران و برگ درختان و خاك روى زمين از براى وى ده حسنه بنويسند و ضحاك روايت كرده كه هر كه اين آيه با آيهء سبحان ربك رب العزة تا آخر بخواند ثواب او برابر آن كس باشد كه دويست بنده آزاد كرده باشد از فرزندان اسمعيل\r\nو نيز حقتعالى به جهت تنبيه عبيد بر دلايل توحيد ميفرمايد كه * ( وَمِنْ آياتِه ) * و از جملهء نشانهاى قدرت خداى * ( أَنْ خَلَقَكُمْ ) * آن است كه بيافريده شما را * ( مِنْ تُرابٍ ) * از خاك يعنى اصل همه شما را از خاك آفريد كه آدم است كه پدر همهء شما است و يا آنكه شما را از نطفه خلق كرده و نطفه را از غذا و غذا را از خاك * ( ثُمَّ إِذا أَنْتُمْ ) * پس آن گاه كه شما آفريده شده‌ايد * ( بَشَرٌ تَنْتَشِرُونَ ) * آدميان بوديد منتشر و پراكنده در زمين اذا براى مفاجات است و تقدير اينست كه ( ثم فاجأتم وقت كونكم بشرا منتشرين فى الارض كقوله و بث منهما رجالا كثيرا و نساء ) يعنى بعد از خلق شما از آدم يا از نطفه بسى برنيامد كه ناگاه در زمين پراكنده شويد و در همه جاى متفرق شديد و هر جا براى خود وطن ساختيد پس مراد از بشر اسم جنس است و گويند مراد آدم است بتقدير مضاف اى ذرية بشر من لحم و دم يعنى آن گاه شما از ذرية آدم شده‌ايد مخلوق از گوشت و خون كه بر روى زمين منبسط بوديد و متفرق در اطراف آن پس كسى كه قدرت او در اينمرتبه باشد چگونه قادر بر اعاده شما نباشد و مستحق عبادت نبود * ( وَمِنْ آياتِه ) * و از جملهء علامات دالهء بر قدرت باهرهء او * ( أَنْ خَلَقَ لَكُمْ ) * آن است كه آفريد براى شما * ( مِنْ أَنْفُسِكُمْ ) * از نفسهاى شما يعنى از جنس شما و از شكل شما * ( أَزْواجاً ) * زنان * ( لِتَسْكُنُوا إِلَيْها ) * تا آرام گيريد و ميل كنيد بايشان بحسب جنسيت چه جنسيت سبب تضام و ملايمت است و انسيت و عدم جنسيت واسطهء تضاد و مخالفت و منافرت يق سكن اليه اذا مال اليه كقوله انقطع اليه و نزد قتاده مراد حوا است كه از ضلع آدم خلق شده و خلق نساء بعد از آن از اصلاب و نطف رجال * ( وَجَعَلَ بَيْنَكُمْ ) * و ساخت يعنى پديد آورد ميان شما و ازواج شما و ميان افراد جنس شما بعد از آنكه سابقه معرفت نبود ميان شما\r\n","description":"","footnote":"","page_name":" 169 ","page_number":169},
  {"content":"\r\n* ( مَوَدَّةً ) * دوستى * ( وَرَحْمَةً ) * و مهربانى بواسطهء زواج تا موجب انتظام امر معاش باشد چه تعيش انسان موقوفست بر تعارف و موجب محوج تواد و ترحمست و نزد بعضى مودت كنايه از جماع است و رحمة كنايه از ولد لقوله و رحمة منا و نزد سدى مودت محبت است و رحمت شفقت و گويند مودت و رحمت از قبل رحمان است و فرك از نزد شيطان در خبر آمده كه مردى نزد رسول آمد گفت يا رسول اللَّه مرا از كارى تعجب مىآيد و آن اينست كه مردى و زنى كه هرگز يكديگر را نديده باشند چون ميان ايشان مناكحتى واقع شود و يك روز با يكديگر صحبت كنند بحيثيتى مودت ميان ايشان پيدا شود كه از آن عظيمتر نباشد حضرت فرمود اين از قبل حقتعالى است حيث قال * ( وَمِنْ آياتِه أَنْ خَلَقَ لَكُمْ مِنْ أَنْفُسِكُمْ أَزْواجاً لِتَسْكُنُوا إِلَيْها وَجَعَلَ بَيْنَكُمْ مَوَدَّةً وَرَحْمَةً ) * * ( إِنَّ فِي ذلِكَ ) * بدرستى كه در آفريدن ازواج مشاكل و مشابه مردان در بشرية * ( لآياتٍ ) * هر آينه نشانهاست * ( لِقَوْمٍ يَتَفَكَّرُونَ ) * مر گروهى را كه كه تفكر كنند و بر حكمت اين صورت مطلع گردند * ( وَمِنْ آياتِه ) * و از دلالتهاى قدرت او * ( خَلْقُ السَّماواتِ وَالأَرْضِ ) * آفريدن آسمانها و زمينها است و آنچه در آنها است از عجايب خلق و بدايع صنع او مانند آنچه در سماواتست از نجوم و شمس و قمر و جرى آن در مجارى معينه آن بر غايت اتساق و نظام و آنچه در ارض است از انواع جماد و نبات و حيوان مختلفه بر وجه احكام * ( وَاخْتِلافُ أَلْسِنَتِكُمْ ) * و مخالفت زبانهاى شما در لغات چه هر صنفى را لغتى تعليم فرموده و يا الهام ايشان نموده وضع آن را از عربى و تركى و فارسى و هندى و امثال آن و يا قدرت داده ايشان را بر آن و يا مراد اجناس نطق و اشكال آن است چه هيچ دو منطق متساوى يكديگر نيستند در كيفيت چون همس و جهارت و رخاوة و حدة و فصاحت و لكنت و كيفيت نظم و اسلوب و غير آن از صفات خلق و احوال آن و قول اول اوضح است و در لباب آورده كه اصول تمام زبانهاى مختلف هفتاد و دو است و از آن جمله نوزده در اولاد سامست و هفده در اولاد حام و سى و شش در بنى يافث و اين\r\nلغات مختلفه اگر از قبل حقتعالى است پس او فاعل آن شده و ابتداى آن نموده و اگر در مواضعه است از قبل عباد پس از تيسير آن فرموده و بر ايشان آسان ساخته * ( وَأَلْوانِكُمْ ) * و ديگر اختلاف رنگهاى شما در سفيدى و سرخى و سياهى و زردى يا در تحطيطات اعضا و هيئات و اشكال آن بر وجهى كه بسبب آن تمايز و تعارف در ميان ايشان واقع شد چه هيچ چيز از آدمى مشابه آدمى ديگر نيست و ملتبس به يكديگر نه حتى توافق كه با وجود مواد و اسباب ايشان و امور ملاقيه كه ايشان را است\r\n","description":"","footnote":"","page_name":" 170 ","page_number":170},
  {"content":"\r\nدر تخليق البته در بعضى از چيزها مخالفند و اين نيست مگر به جهت تراكيب بديعه و لطايف عجيبهء داله بر كمال قدرت و حكمت او و اگر اين نوع اختلاف نمىبود و آدميان متوافق و متشاكل يكديگر ميبودند هر آينه موجب تجاهل و التباس مىشده به جهت آن مصالح كثيره متعطل مىگشت * ( إِنَّ فِي ذلِكَ ) * بدرستى كه مخالفت در السنه و الوان آدميان با آنكه از يك پدر و مادر زاده باشند * ( لآياتٍ ) * هرآينه نشانهاى قدرت ما است * ( لِلْعالِمِينَ ) * هر همهء عالميان را يعنى بر هيچ عاقلى از ملك و جن و انس پوشيده نيست و همه مىدانند كه در اين اختلاف حكمت كليه مندرجست چه اگر بر اينوجه نبودى امتياز بين الاشخاص مشكل بودى و بسيارى از مهمات معطل ماندى و حفص بكسر لام خواند يعنى آيات مر اهل علم را است كه در آن نظر مىكنند و بغوران مىرسند و مؤيد اينست قوله وَما يَعْقِلُها إِلَّا الْعالِمُونَ * ( وَمِنْ آياتِه ) * و از علامات قدرت كاملهء او * ( مَنامُكُمْ ) * خواب كردن شما است * ( بِاللَّيْلِ وَالنَّهارِ ) * در شب و روز جهت استراحت قواى نفسانيه و قواى حيوانيه و طبيعيه * ( وَابْتِغاؤُكُمْ ) * و جستن شما روزى * ( مِنْ فَضْلِه ) * از بخشش او يعنى طلب معاش بروز و شب و اكثر مفسران گفته‌اند كه مراد منامست بليل و ابتغاء بروز يعنى اول مخصوص است بشب و ثانى بروز پس در آيه تقديم و تاخيرى باشد بحسب معنى و لهذا صاحب كشاف گفته كه هذا من باب الف و ترتيبة و من آياته منامكم و ابتغاؤكم من فضله بالليل و النهار پس حقتعالى ضم فرموده ميان زمانين و فعلين بعاطفين به جهت اشعار به آنكه هر يك از زمانين اگر چه مختص باحد فعلين است اما صلاحية ديگرى نيز دارد نزد حاجت و اين معنى اظهر از تفسير اولست به جهت تكرار ان در قدرت و لهذا معظم مفسران بر اينوجه تفسير فرموده اند * ( إِنَّ فِي ذلِكَ ) * بدرستى كه در خواب شب و معيشت روز * ( لآياتٍ ) * دلالتها است و عبرتها * ( لِقَوْمٍ يَسْمَعُونَ ) * براى گروهى كه بشنوند به گوش هوش و سماع تفهم و استبصار چه حكمت در او ظاهر و آشكار است * ( وَمِنْ آياتِه ) * و از نشانهاى حكمت او است كه * ( يُرِيكُمُ الْبَرْقَ ) * مىنمايد بشما برقرار * ( خَوْفاً ) * جهت خوف مسافران از رسيدن صاعقه بايشان * ( وَطَمَعاً ) * و به جهت طمع مقيمان پرسيدن باران و يا جهت رسيدن مطلق آدميان به رسيدن صواعق بايشان به جهت خوف نيامدن باران و اميد باريدن آن بدانكه ان مقدر است در يريكم كقوله الا يا أي هذا الزاجرى احضر الوغا و ان اشهد اللذات هل انت مخلد و يا فعل در آن نازل منزلهء مصدر است كقولهم تسمع بالمعيدى خير من ان تراه\r\n","description":"","footnote":"","page_name":" 171 ","page_number":171},
  {"content":"\r\nو يا صفة آيه محذوف است اى و من آياته آية يريكم كقوله فما الدهر الا تارتان فمنهما اموت و احيى ابتغى العيش اكدح و قول خوفا و طمعا منصوبند بر علية فعلى كه لازم فعل مذكور است چه ارادهء برق بايشان مستلزم رؤية ايشانست و يا بر علية فعل مذكور بر تقدير مضاف اى اراده خوف و طمع و يا تاويل خوف و طمع باخافة و اطماع كقولك فعلته رغما للشيطان و بنا بر اين تقادير فاعل فعل معلل باشد و ميتواند بود كه منصوب باشد بر حاليت أي خائفين و طامعين كقولك كلمته شفاها * ( وَيُنَزِّلُ ) * عطفست بر يريكم يعنى از جملهء آيات او اينست كه فرو ميفرستد * ( مِنَ السَّماءِ ماءً ) * از جانب آسمان يا از ابر آبى را * ( فَيُحْيِي بِه ) * پس زنده ميگرداند به آن * ( الأَرْضَ ) * زمين را تا از او گياه تر و تازه مىرويد * ( بَعْدَ مَوْتِها ) * بعد از افسردگى و پژمردگى آن * ( إِنَّ فِي ذلِكَ ) * بدرستى كه در برق و باران * ( لآياتٍ ) * هر آينه علامات است بر قدرت الهى * ( لِقَوْمٍ يَعْقِلُونَ ) * براى گروهى كه تعقل كنند و عقول خود را كار فرمايند در استنباط اسباب حادثات\r\nو كيفيت تكون آن تا بر ايشان ظاهر گردد كمال قدرت صانع در هر حادثه و در كلام تفنن عبارتست به آنكه اسناد عقل بارائت برق انسب است از سماعى كه مناسب منام و ابتغا است و از اسناد تفكر در آنچه در خلق سماوات و ارض است * ( وَمِنْ آياتِه ) * و از نشانهاى توانايى او بر جميع افعال ممكنه * ( أَنْ تَقُومَ السَّماءُ ) * آن است كه ايستاده است آسمان بىستون * ( وَالأَرْضُ ) * و زمين بر بالاى آب * ( بِأَمْرِه ) * بفرمان او يعنى قيام آنها بنگاه داشت او است مر آنها را مراد ارادهء او است مر قيام هر يك از آنها را در حيز معين آن بدون مقيم محسوس و دعامه و علاقه و تعبير اقامت و حفظ بامر به جهت مبالغه است در كمال قدرت و غناى او از آلت چه اراد فكان او امر فكان ابلغست در دلالت بر اقتدار از فعل فكان و نزد بعضى مراد بامر معنى حقيقى آنست و هذا كقوله إِنَّما قَوْلُنا لِشَيْءٍ إِذا أَرَدْناه أَنْ نَقُولَ لَه كُنْ فَيَكُونُ و معنى قيام ثبات و دوامست كما يقال السوق قائمة * ( ثُمَّ إِذا دَعاكُمْ ) * پس چون بخواند شما را بواسطهء اسرافيل بنفخهء اخيره * ( دَعْوَةً ) * خواندنى بدين نوع كه يا ايها الموتى اخرجوا يعنى اى مردگان بيرون آئيد * ( مِنَ الأَرْضِ ) * از زمين يعنى از قبر * ( إِذا أَنْتُمْ ) * پس آن گاه شما * ( تَخْرُجُونَ ) * بيرون آئيد از قبرهاى خود براى ثواب و حسنات و عقاب بدانكه اين جملهء شرطيه عطف است بر ان تقوم و تاويل مفرد كانه قيل و من آياته قيام السموات و الارض بامره ثم خروجكم من القبور اذا دعاكم دعوة واحدة فيقول\r\n","description":"","footnote":"","page_name":" 172 ","page_number":172},
  {"content":"\r\nايها الموتى اخرجوا يعنى از آيات قاهرهء او ايستادن آسمانها و زمينها است بفرمان او و بيرون آمدن شما از قبرها وقتى كه شما را بخوانند بيك خواندن و گويند اى مردگان بيرون آئيد از قبور در انوار آورده كه مراد تشبيه سرعت ترتب حصول خروجست بر تعلق ارادهء او بدون توقف و احتياج بتجسم عمل بسرعت ترتيب اجابت داعى مطاع بر دعاى او يعنى هم چنان كه اجابت منقاد و مطيع مر داعى مطاع را مقارن دعاى او است همچنين خروج موتى مقارن ارادهء او سبحانه است بدون توقف و عطف اين جملهء شرطيه بر قيام سماوات و ارض به ثم با به جهت تراخى زمان آنست و يا به جهت عظم آنچه در او است از اقتدار او بر آن چه او هر گاه گويد كه يا اهل القبور قوموا هيچ نسمهء نماند از خلق اولين و آخرين الا كه برخيزد و قوله من الارض متعلقست بدعا كقوله دعوته من اسفل الوادى فطلع الى و دعوته من اعلى الجبل فنزل على و نميتواند بود كه متعلق باشد بتخرجون زيرا كه ما بعد اذا عمل در ما قبل خود نميكند و اذاى ثانيه براى مفاجاتست و لهذا نايب مناب فا واقع شده در جواب اذا اولى از ابن عباس مرويست كه حقتعالى اسرافيل را امر فرمايد بنفخ صور بعد از تصوير صور در قبور پس بدون لبث و توقف بعد از نفخ بيرون آيند و گويند مراد بدعا اخراج مكلفانست از قبور پس تعبير فرموده از اين بدعا چه آن بمنزلهء دعا است و بمثابهء كن فيكون در ساعت خروج و امتناع تعذر بعد از ذكر دلالات داله بر توحيد و قدرت ميفرمايد كه * ( وَلَه مَنْ فِي السَّماواتِ وَالأَرْضِ ) * و مر او را است آنچه در آسمانها و زمينها است * ( كُلٌّ لَه قانِتُونَ ) * همهء آن مر او را فرمان بردارانند در موت و حيات و بعث و نشور و غير آن از افعال او در ايشان يعنى در آن احوال به هيچ وجه از حكم او تمرد نميتوانند كرد اگر چه بعضى در عبادت اطاعت نميكنند * ( وَهُوَ ) * و او است * ( الَّذِي يَبْدَؤُا الْخَلْقَ ) * آن كسى كه اول بار مىآفريند خلق را * ( ثُمَّ يُعِيدُه ) * پس باز زنده گرداند آن را بعد از آنكه مرده باشد بعد از آن به جهت تاكيد اين معنى ميفرمايد * ( وَهُوَ ) * و باز آوردن و زنده گردانيدن در بار دوم * ( أَهْوَنُ عَلَيْه ) * آسانتر است بر خداى از اصل آفريدن در اول بار نسبت بقدرة شما و قياس بر اصول شما و اگر نه ابدا و اعاده نزد او يكسانست يعنى چون كه شما اعتقاد داريد به آنكه قدرت شما بر صنعتى دربار دوم با وجود آلات و اسباب اسهلست از قدرت شما بر آن در بار اول بدون اسباب و آلات پس چرا بابداء اقرار داريد و باعاده منكريد و لهذا\r\nگفته‌اند كه ضمير عليه راجع بخلقست يعنى اعاده اهونست بر خلق از ابداء و تذكير هو با آنكه مرجع آن اعاده است يا باعتبار تذكير خبر است كه آن اهون است و يا به جهت آنكه اعاده در معنى ان يعيد است و بدانكه تا خير صله در هواه ون عليه و تقديم آن در هو على هين جهت آنست كه در ثانى قصد اختصاص است يعنى توليد ولد ميان هرم و عاقر بر من\r\n","description":"","footnote":"","page_name":" 173 ","page_number":173},
  {"content":"\r\nهين است و اگر چه نزد شما مستصعب است و اما اينجا مراد اختصاص نيست بلكه غرض آنست كه اعاده اسهل از ابد است مطلقا از هر كه باشد پس اگر صله متقدم ميشد يعنى متميز ميگشت و در مجمع آورده كه مفسران را در اهون عليه چند قولست يكى آنكه اهون بمعنى هين است كقوله اللَّه اكبر اى كبير لا يداينه فى كبريائه احد و قال الفرزدق ان الذى سمك الماء بنى لنا بيتا دعائمه اعز و اطول اى عزيزة طويلة و قال اخر تمنى رجال ان اموت و ان امت فتلك سبيل لست فيها باوحد اى بواحد پس معنى آنست كه اعاده بسيار آسانست بر خداى تعالى دوم آنكه ذكر اهون بصيغهء تفضيل به جهت آنست كه در عقول مقرر شده كه اعادهء شيئى اهون از ابدا است و ايسر و اسهل و چون ايشان بابداء مقرند پس لازمست كه بثابى نيز مقر شوند فكان كه فرموده كيف تقرون بما هو صعب عندكم و تنكرون بما هو اهون عندكم سوم آنكه ها در عليه راجع بخلقست كه بمعنى مخلوقست يعنى اعادهء بر مخلوق هونست از نشاهء اولى چه در نشئه اولى نطفه موجود شده بعد از آن علقه و پس از آن مضغه و از عقب آن عظام و بعد از عظام پوشيدن آن بلحم و آنكه نفخ روح در آن نشاة آخرت اعاده بيكبار خواهد بود بلفظ كن پس اعاده اهون باشد بر خلق از انشاء چه تكوين او در حد استحكام تمام اهون است بر او در تعب و كبد او اقل از آنكه منتقل شود در احوال متعدده و بر سبيل تدرج در آن به حد كمال رسد و اين قول را ابو صالح از ابن عباس نقل كرده چهارم آنكه انشا از قبيل تفضلست كه فاعل در فعل و ترك فعل او مخير است و اعاده از قبيل واجب كه لا بد است از فعل آن چه آن به جهت جزاى اعمالست و جزاء اعمال واجب و افعال يا محالست و محال در اصل ممتنعست و خارج از مقدور و يا از قبيل آن چيزيست كه حكيم را باز ميدارد از فعل آن كه آن قبح است و اين رديف محالست چه صارف مانع وجود فعلست مانند احاله و يا تفضلست و اين حالتى است هين و فاعل آن در فعل و ترك فعل آن مخير است و يا واجبست كه فعل آن ناچار است و جايز نيست اخلال به آن و واجب ابعد افعالست از امتناع و اقرب آن بحصول پس چون كه اعاده از قبيل واجبست پس ابعد افعالست از امتناع و هر گاه كه ابعد باشد از امتناع هر آينه ادخل خواهد بود و در ثانى و تسهل و اهون از افعال ديگر و هر گاه اهون افعال باشد پس اهوان از انشا باشد و اما قول مجاهد كه الانشاء اهون عليه من الإبداء قوليست مرغوب عنه زيرا كه هيچ چيز بر او سبحانه اهون از شيئى ديگر نيست * ( وَلَه الْمَثَلُ ) * و مر او را است وصف عجيب الشان مانند قدرت كاملهء عامه و حكمت تامه و وحدت ذات و عظمت صفات و قوله * ( الأَعْلى ) * صفت مثل است يعنى وصفى برتر كه غير او را روا نيست كه مساوى آن داشته باشد و يا قريب به آن و حق تعالى موصوفست به اين صفت بزرگوار * ( فِي السَّماواتِ وَالأَرْضِ ) * در جميع آسمانها و زمينها يعنى آنچه\r\n","description":"","footnote":"","page_name":" 174 ","page_number":174},
  {"content":"\r\nدر آسمانها و زمين است او را به آن وصف مىكنند نطقا و دلالت مراد آنست كه او سبحانه بر جميع السنهء خلايق و ادلهء همهء دلايل موصوف و معروف گشته به اينكه قادر است و عاجز نيست از انشاء و اعاده و غير آن از مقدورات كما دله عليه بقوله * ( وَهُوَ الْعَزِيزُ ) * و او است غالب بر هر مقدور كه از جملهء آن ابداء و اعادهء ممكناتست * ( الْحَكِيمُ ) * دانا بصواب كه همهء افعال او بر مقتضاى حكمت است و نزد زجاج مراد بقوله * ( وَلَه الْمَثَلُ الأَعْلى فِي السَّماواتِ وَالأَرْضِ ) * اين است كه\r\nهو اهون عليه چه بيان فرموده براى آدميان كه هر چه بر شما دشوار و آسان است بر من اسهل و اهون است و ابن عباس فرموده كه مراد به اين مثل لَيْسَ كَمِثْلِه شَيْءٌ است و نزد مجاهد مثل قول لا إله الا اللَّه است و بنا بر معنى آن است كه مر او را است وصف اعلى كه آن وصف او است بوحدانيت و مويد اينقول است كريمهء * ( ضَرَبَ لَكُمْ ) * بيان كرد خداى تعالى براى شما * ( مَثَلًا مِنْ أَنْفُسِكُمْ ) * مثلى فرا گرفته شده از احوال نفسهاى شما كه اقرب امور است بشما تا به آن شما را معلوم شود كه حقتعالى را شريك نيست و آن مثل اين است كه * ( هَلْ لَكُمْ ) * آيا هست شما را اى آزادان * ( مِنْ ما مَلَكَتْ أَيْمانُكُمْ ) * از آنچه مالك شده است دستهاى شما يعنى از مماليك شما كه ملك يمين اند * ( مِنْ شُرَكاءَ ) * از انبازان * ( فِي ما رَزَقْناكُمْ ) * در آنچه روزى كرده‌ايم و داده‌ايم شما را از اموال و اسباب * ( فَأَنْتُمْ ) * پس شما و ايشان باشيد * ( فِيه سَواءٌ ) * در آن چيز يكسان يعنى چنانچه شما تصرف ميكنيد در مال و ملك خود ايشان نيز توانند كه در آن تصرف نمايند من اولى ابتدائيه است و ثانيه تبعيضيه و ثالثه مزيده براى تاكيد استفهامى كه جارى مجراى نفى است * ( تَخافُونَهُمْ ) * بترسيد از ايشان كه به تصرف در آن مستبد و مستقل شوند * ( كَخِيفَتِكُمْ ) * مثل ترسيدن شما آزادان * ( أَنْفُسِكُمْ ) * از نفسهاى خود يعنى از شريكان آزاد كه امثال شمايند ملخص معنى آن است كه آيا اى خواجگان راضى هستيد به آنكه شما بندگان را در مال و ملك خود شريك سازيد تا در تصرف در آن و تسلط بر آن مساوى يكديگر باشيد و در تفضل از استبداد و استقلال ايشان ترسان شويد هم چنان كه بعضى احرار از بعضى هراسانند از اين پس چون كه راضى نيستيد كه در آنچه من شما را روزى كرده‌ام بندگان شما با شما در آن شريك باشند و خوف آن داريد كه مستبد شوند و مستقل گردند در آن پس چگونه راضى ميشويد از براى من كه رب الارباب و مالك احرار و عبيدم كه بعضى از عبيد مرا شريك ميسازيد و بچه وجه روا ميداريد كه در آنچه من آفريده‌ام كسى با من شريك باشد از بندگان آفريدگان از سعيد بن جبير مرويست كه قريش در تلبيه ميگفتند كه اللهم لبيك\r\n","description":"","footnote":"","page_name":" 175 ","page_number":175},
  {"content":"\r\nلبيك لا شريك لك الا شريكا هو لك تملكه و ملك حقتعالى بجهة رد اينقول انزال اين آيه فرموده و در عين المعانى و بعضى ديگر از تفاسير هست كه چون حضرت رسالت ( ص ) اين آيه بر صناديد قريش خواند همه متفق الكلمه گفتند كلا و اللَّه لا يكون ذلك ابدا حاشا كه هرگز اين نتواند بود آن حضرت فرمود كه شما بندگان خود را در مال خود شريك نمىسازيد پس چگونه آفريدگان را كه بندگان خدايند در ملك او شريك مىسازيد * ( كَذلِكَ ) * مانند اين تفصيل * ( نُفَصِّلُ الآياتِ ) * تفصيل مىكنيم و مبين مىسازيم دلايل وحدت خود را * ( لِقَوْمٍ يَعْقِلُونَ ) * براى گروهى كه عقل خود را در تدبر امثال كار فرمايند چه تمثيل كاشف معانى و موضح آن است از براى اهل دانش چه آن بمنزلهء تصوير و تشكيك است براى معانى اما جاهلان و ظالمان از حقيقت اين سخنان بيخبرند كما قال اللَّه تعالى * ( بَلِ اتَّبَعَ الَّذِينَ ) * بلكه پيروى مىكنند آنان كه * ( ظَلَمُوا ) * ستم كردند بر خود يعنى مشرك شدند كقوله إِنَّ الشِّرْكَ لَظُلْمٌ عَظِيمٌ * ( أَهْواءَهُمْ ) * آرزوهاى نفس خود را * ( بِغَيْرِ عِلْمٍ ) * در حالتى كه بيدار نشند و نادان چه دانا اگر پيروى هواى خود كند غالب آن است كه علم او وى را از آن باز دارد بخلاف جاهل كه هيچ چيز صارف و مانع او نميشود از اتباع هواى نفس * ( فَمَنْ يَهْدِي ) * پس كيست كه راه نمايد * ( مَنْ أَضَلَّ اللَّه ) * آن را كه فرو گذاشت خدا او را و بسبب خذلان و منع لطف و توفيق گمراه شد يعنى كسى كه علم حقتعالى تعلق گرفته باشد كه لطف و توفيق او را هدايت نميدهد بجهة عناد و جحود و رسوخ كفر او با وجود مشاهدهء آيات هاديه و حجج واضحه و ازاحهء علت و نصب ادله و بسبب آن حقتعالى تخليهء آن كرده باشد و او را در وادى خذلان فرو گذاشته هيچكس او را به راه راست ندارد و از ضلالت مهلكه بهدايت منجيه نرساند و يا كسى كه خدا او را در آخرت از طريق جنت بگرداند به جهت كفر و شرك او هيچ كس او\r\nرا به آن راه نتواند نمود و ابو مسلم فرموده كه هذا من قولهم اضل فلان بعره بمعنى ضل بعيره عنه يعنى كسى كه از راه و طريقه حق برگردد و پيروى آن نكند و طريق ضلالت را بر آن اختيار كند با وجود ظهور آيات و وضوح حجج داله بر حقيت آن هيچكس او را هدايت نتواند داد * ( وَما لَهُمْ ) * و نيست مر مشركان گمراه را * ( مِنْ ناصِرِينَ ) * ياران و هواداران كه ايشان را از ضلالت برهاند و حفظ ايشان نمايد از آفات لازمهء كه عقوبات دنيا و آخرت است و اين دليل است بر آنكه مراد باضلال خذلان است\r\nو چون دانستى اى محمد ( ص ) كه مشركان از ضلالت بهدايت مهتدى نميشوند و در وادى غوايت خود مصر و راسخند * ( فَأَقِمْ وَجْهَكَ ) * پس راست گردان روى خود را * ( لِلدِّينِ ) * براى دين حق يعنى بر جادهء دين اسلام\r\n","description":"","footnote":"","page_name":" 176 ","page_number":176},
  {"content":"\r\nاستقامت نما و يا عمل خود را خالص گردان براى خدا * ( حَنِيفاً ) * در حالتى كه مايل باشى از همهء اديان بدين اسلام و غير ملتفت بدين ديگر اين تمثليست براى اخلاص و استقبال بر دين اسلام و اهتمام نمودن به آنچه هر كه به چيزى اهتمام مينمايد عقد طرف خود و تشديد نظر خود مينمايد بسوى آن و تقديم وجه خود مىكند بر آن و به اين وجه روى مىآرد بر آن خلاصهء معنى مراد آنست كه ملازم و متابع دين خدا باش كه جادهء اسلامست و بر است و چپ التفات مكن و از آن ميل منما مخاطب حضرت رسالتست و مراد جميع مكلفانند و نكتهء در وجه خطاب برسول تعظيم و تفخيم او است چه او مهتر و بهتر و پيشواى امتست و ديگر امر به او موجب امر او است بامت يعنى بايد كه همهء بندگان بر دين اسلام ثابت قدم شوند و بر استقامت مداومت نمايند و به هيچ وجه از آن روى نگردانند و در مجمع گفته كه تسميهء دين و عمل خالص بوجه بجهة آنست كه وجه آن چيزيست كه متوجه آن شوند و دين و عمل نيز آن چيزيست كه كه انسان توجه به آن مينمايد بجهة تشديد و اقامت آن و قوله * ( فِطْرَتَ اللَّه ) * منصوبست بر بر اغراء اى الزموا فطرة اللَّه و يا عليكم فطرة اللَّه يعنى ملازم شويد خلقت خداى را كه دين اسلامست يعنى پيروى كنيد دين درست و راست را كه دين اسلامست و اين در معنى فَأَقِمْ وَجْهَكَ لِلدِّينِ الْقَيِّمِ است پس بحسب حقيقت بدل وجهك باشد و يا مصدر فعليست كه ما بعد آن دالست بر آن اعنى قوله * ( الَّتِي فَطَرَ النَّاسَ عَلَيْها ) * اى فطرة اللَّه الفطرة التي فطر الناس عليها يعنى آفريد خدا آفريدن ملتى كه خلق فرموده مردمان را بر آن و در انوار گفته كه فطرة خدا عبارتست از قبول بندگان طريق حق را و تمكن ايشان از ادراك آن و يا ملت اسلام چه اگر تخليهء مردمان كنند و واگذارند ايشان را به آنچه بر آن مخلوق شده‌اند به اين معنى كه شيطان اغواى ايشان نكند هر آينه آن چيز تاديهء ايشان نمايد بملت اسلام و گويند مراد به اين عهد مأخوذ است از آدم و ذريهء او در روز ميثاق در كريمهء أَ لَسْتُ بِرَبِّكُمْ قالُوا بَلى پس مراد آنست كه ملازم آن عهد باشيد كه بر آن مفطور شده‌ايد ابو هريره از رسول ( ص ) روايت كرده كه\r\nكل مولود يولد على الفطرة فابواه يهودانه و يمجسانه و ينصرانه كما ينتج البهيمة هل تحسون فيها من جذعا\r\nيعنى هر مولودى و فرزندى بر فطرة اسلام متولد شود پس پدر و مادر او را يهود و گبر و ترسا ميگردانند چنان كه بهيمهء كه از مادر وجود ميآيد گوش وى بريده نيست آن را گوش بريده ميگردانند و اسود ابن سريع روايت كند كه با رسول خدا ( ص ) غزا ميكردم جمعى از ما از كودكان اهل شرك را ميكشتند رسول ( ص ) منع ايشان فرمود و ميگفت اينها بىگناهند گفتند يا رسول اللَّه اينها مشرك زاده‌اند فرمود كه\r\nو الذى نفسى بيده ما من مولود الا يولد على الفطرة فما يزال عليها حتى تبين عنه لسانه\r\n","description":"","footnote":"","page_name":" 177 ","page_number":177},
  {"content":"\r\nفابواه يهودانه و ينصرانه\r\nبه حق خدايى كه نفس من بفرمان او است كه هيچ مولودى نيست مگر كه بر اين فطرت اسلام متولد مىشود پس هميشه بر اين فطرت باقيست تا آنكه بين شود از او زبان او پس پدر و مادر او وى را يهود و نصرانى ميگردانند * ( لا تَبْدِيلَ لِخَلْقِ اللَّه ) * هيچ تبديل و تغييرى نيست مر خلق خداى را يعنى مر دينى را كه خداى تعالى براى بندگان خلق فرموده اين نهييست در صورت نفى يعنى تبديل مدهيد دين خداى را كه براى شما مفطور و مخلوق گردانيده و يا آنكه سزاوار نيست كه آن را تغيير دهند و يا آنكه هيچ كس قادر نيست كه آن را تغيير دهد و محو و محق گرداند و در كشاف آورده كه فطرة بمعنى خلقت است بدليل * ( لا تَبْدِيلَ لِخَلْقِ اللَّه ) * و معنى آنست كه حقتعالى خلق بندگان فرمود در حالتى كه قايل توحيد و دين اسلام بودند و غير ناسى از آن و غير منكران چه آن مجاوب عقل است و مشارف نظر صحيح تا آنكه اگر همه مردمان واگذاشته ميشدند و مغوى و مضلى ايشان را از راه نميبرد دين ديگر را بر آن اختيار نميكردند پس هر كه از ايشان غاوى شده بجهة اغواى شياطين جنس و انس است چنان كه در حديث قدسى وارد شده كه\r\nكل عبادى خلقت حنفاء فاحتالتهم الشياطين عن دينهم و امر و هم ان يشركونى غيرى\r\nيعنى همهء بندگان خود را بر نهجى آفريديم كه مايل دين اسلام بودند و از غير آن منحرف پس شياطين ايشان را از دين حق فريب داده از آن برگردانيدند و امر كردند ايشان را كه غيرى را با من شريك گردانند و نزد ابو مسلم معنى آيه انست كه پيروى كنيد از دين آن چيزى را كه دلالت مىكند بر آن فطره خدا كه آن ابتداء خلق اشيا است و تركيب و تصوير ايشان بر وجهى كه دالست بر آنكه ايشان را صانعى هست كه قادر و عالم و حى و قديم و واحد است و مشابه چيزى نيست و چيزى با او مانند نيست و هيچ تبديلى نيست مر خلق خداى را در آنچه دلالت كند بر آن به اين معنى كه فطرة آن بر وجهى است كه دلالت مىكند بر صانع حكيم پس ممكن نيست كه كسى تبديل آن كند تا وجه استدلال آن باطل شود و قوله * ( ذلِكَ ) * اشارت است بدينى كه مامور است باقامهء وجه بسوى آن و يا اشاره بفطره است اگر مفسر بملت باشد يعنى آن دينى كه بندگان مامور شده‌اند باقامت وى به آن و استقامت بر آن و يا ملت اسلام * ( الدِّينُ الْقَيِّمُ ) * كيشى راست است و مستوى و مستقيم كه هيچ اعوجاجى و كجى در آن نيست * ( وَلكِنَّ أَكْثَرَ النَّاسِ ) * و ليكن بيشتر مردمان * ( لا يَعْلَمُونَ ) * نميدانند استقامت آن را بسبب اعوجاج طبع و عدم تدبر و تفكر در آن * ( مُنِيبِينَ ) * حالست از ضمير اقم چه اگر خطاب برسولست اما مراد امتند چنان كه گذشت\r\n","description":"","footnote":"","page_name":" 178 ","page_number":178},
  {"content":"\r\nفكانه قال ( فاقيموا وجوهكم للدين منيبين ) و از اين قبيل است كريمهء يا أَيُّهَا النَّبِيُّ إِذا طَلَّقْتُمُ الاية يعنى روى به دين اسلام آوريد و بر آن اقامت نمائيد در حالتى كه باز گرداندگانيد * ( إِلَيْه ) * بسوى او از غير او و رجوع نمايندگان بان به او و اين مأخوذ است از اناب اذا رجع مرة بعد اخرى يعنى در انابت به او ثابت باشيد و استمرار نمائيد و گويند كه بمعنى منقطعين اليه است مشتق از تاب اذا نقطع يعنى از همه چيزى ببريد و من جميع الوجوه بسوى او توجه كنيد و ميتواند بود كه اينحال باشد از ضمير مقدر در ناصب فطرة اللَّه يعنى ملازم باشيد فطرة اسلام را در حالتى كه باز گردنده و راجع شوندگان باشيد به او * ( وَاتَّقُوه ) * و بترسيد از او در ترك معصيت * ( وَأَقِيمُوا الصَّلاةَ ) * و بپاى داريد نماز را و اركان و اوقات و شرايط آن را محافظت نمائيد * ( وَلا تَكُونُوا مِنَ الْمُشْرِكِينَ ) * و مباشيد از شرك آورندگان نهى از شرك بعد از امر باقامت نماز دالست بر آنكه عبادت بدون اخلاص در توحيد منتج ثواب نيست و گويند معنى آنست كه مباشيد از شرك آرندگان به ترك نماز متعمد را چنان كه در تيسير از شيخ محمد اسلم طوسى ره نقل كرده كه حديثى به من رسيده كه پيغمبر صلَّى اللَّه عليه و آله فرموده كه هر چه از من روايت كنند عرض كنيد بر كتاب خدا اگر موافق بود قبول كنيد من اين حديث را كه\r\nالصلاة متعمدا فقد كفر\r\nخواستم بآيتى از قرآن موافقت كنم سى سال تأمل كردم تا اين آيه را يافتم كه * ( أَقِيمُوا الصَّلاةَ وَلا تَكُونُوا مِنَ الْمُشْرِكِينَ ) * و اجماع اهل البيت آنست كه ترك صلوة متعمدا و مستحلا موجب كفر است و قوله * ( مِنَ الَّذِينَ ) * بدل من المشركين است يعنى مباشيد از آنان كه * ( فَرَّقُوا دِينَهُمْ ) * تفريق كردند و پراكنده ساختند دين خود را مراد بتفريق اختلاف ايشانست در آنچه پرستش مىنمايند بر حسب اختلاف اهواء خود * ( وَكانُوا شِيَعاً ) * و گشتند گروه گروه كه هر گروهى مشايعت كردند امام خود را كه تأسيس دين ايشان نمود مراد مشركانند كه دين اسلام را گذاشته يكى بت پرستيد و يكى ملك و ديگرى ستاره و يا يهود و نصارى كه هر يك چندين فرقه شدند يا خوارج و ابو امامه رض را در اين باب خبرى مرفوعست * ( كُلُّ حِزْبٍ ) * هر گروهى * ( بِما لَدَيْهِمْ ) * به آنچه نزديك ايشان است از دين * ( فَرِحُونَ ) * شادمانند بجهة گمان ايشان به آنكه حق با ايشانست و ميتواند بود كه فرحون صفت كل باشد و اين جمله مبتدا باشد و خبر آن من الذين و بنا بر اين كلام مستانف خواهد بود نه بدل اين خطاب روايت كرده كه رسول صلَّى اللَّه عليه و آله عايشه را گفت\r\nهؤلاء هم اهل البدع و الاهواء ليست لهم توبة انا منهم برى و هم منى براء\r\nايشان اهل بدعتند از اين امت و هر گناه كارى را توبهء هست غير ايشان را كه صاحب\r\n","description":"","footnote":"","page_name":" 179 ","page_number":179},
  {"content":"\r\nبدعتند و تابع هواى خود من از ايشان بيزارم و ايشان از من بيزار * ( وَإِذا مَسَّ النَّاسَ ) * و چون برسد آدميان را * ( ضُرٌّ ) * سختى از فقر يا بيمارى يا مطلق شدت و حوادث و وقايع و گويند كه اين عام است مر همهء آدميان را كه چون بشدتى در مانند * ( دَعَوْا ) * بخوانند بتضرع و زارى * ( رَبَّهُمْ ) * پروردگار خود را * ( مُنِيبِينَ إِلَيْه ) * در حالتى كه باز گشتگان باشند بسوى او بر وجه اخلاص و منقطع از دعاى غير او * ( ثُمَّ إِذا أَذاقَهُمْ ) * پس چون بچشاند يعنى اعطاء فرمايد خدا ايشان را * ( مِنْه ) * از نزديك خود * ( رَحْمَةً ) * بخششى از آسانى يا صحت و يا توانگرى يا دفع هر حادثه و بليه و ايشان از آن شدت باز رهند * ( إِذا فَرِيقٌ مِنْهُمْ ) * آن گاه گروهى از ايشان * ( بِرَبِّهِمْ يُشْرِكُونَ ) * بپروردگار خود شرك آورند يعنى در مقابلهء نجات عود كنند بعبادت غير خدا كه بر خلاف مقتضاى عقلست چه در مقابلهء آن شكر منعم بايد كرد ايشان به او نگروند و شرك آورند كما قال * ( لِيَكْفُرُوا ) * لام از براى عاقبت است كقوله لِيَكُونَ لَهُمْ عَدُوًّا وَحَزَناً يعنى تا سرانجام نجات ايشان اين باشد كه كافر باشند * ( بِما آتَيْناهُمْ ) * به آنچه عطا كرديم ايشان را از نعمت عافيت و گويند لام امر است از براى تهديد لقوله * ( فَتَمَتَّعُوا ) * يعنى پس بايد كه نگروند به آنچه ايشان را داده‌ايم از عاقبت و كفران آن نمايند پس برخوريد و تمتع گيريد التفات از غيبت بخطاب به جهت مبالغه است يعنى اى اهل كفر و كفران از دو سه روزه نعم دنيويه محفوظ و متمتع شويد * ( فَسَوْفَ تَعْلَمُونَ ) * پس زود باشد كه بدانيد سرانجام تمتع خود را كه عقوبت اخروى باشد و مانند اين است اعْمَلُوا ما شِئْتُمْ * ( أَمْ أَنْزَلْنا ) * استفهام مستانفست و متضمن اضراب يعنى آيا فرستاده‌ايم * ( عَلَيْهِمْ ) * بر كافران * ( سُلْطاناً ) * كتابى يا حجتى كه به آن متسلط شوند بر مذهب خود و گويند سلطان بمعنى ذا سلطان است يعنى پيغمبرى يا فرشتهء كه با او برهان باشد * ( فَهُوَ ) * پس آن رسول يا آن ملك * ( يَتَكَلَّمُ ) * سخن كنند به آن كتاب يا حجت تكلم نمايد به اين معنى كه وضوح دلالت آن بر او است بر وجهى كه گوييا ناطقست * ( بِما كانُوا بِه يُشْرِكُونَ ) * به صحت امرى كه هستند كه بسبب آن شرك مىآرند يا ماء مصدريه است يعنى دليل بود بر اشراك ايشان و صحت آن مراد آن است كه ايشان قادر نيستند بر تصحيح دين خود بدليلى و حجتى كه به آن متسلط شوند و چون حقتعالى\r\n","description":"","footnote":"","page_name":" 180 ","page_number":180},
  {"content":"\r\nذكر مشركان فرمود در عقب آن بيان احوال ايشان مىكند در بطر نزد نعمت و ياس نزد شدت و ميفرمايد كه * ( وَإِذا أَذَقْنَا النَّاسَ ) * و چون بچشانيم مر كافران را * ( رَحْمَةً ) * نعمتى از صحت وسعت و امنيت و مانند آن * ( فَرِحُوا بِها ) * بسيار شادمان شوند به آن * ( وَإِنْ تُصِبْهُمْ ) * و اگر برسد بايشان * ( سَيِّئَةٌ ) * زحمتى و شدتى از مرض و قحط و خوف و امثال آنكه موجب مسائت ايشانست * ( بِما قَدَّمَتْ أَيْدِيهِمْ ) * به سبب آنچه از پيش فرستاده است دستهاى ايشان يعنى چون بلا بايشان رسد بجهة شأمت كردارهايى است كه كرده‌اند * ( إِذا هُمْ يَقْنَطُونَ ) * آن گاه ايشان نوميد ميشوند از رحمت و جزع و فزع و بىصبرى كنند و اميدوار نميشوند به آنكه حقتعالى رفع آن نمايد يعنى نه شكر دارند و نه صبر ميكنند بر محنت و اميدوارى از حضرت عزت بر دفع بليه ايثار * ( بِما قَدَّمَتْ أَيْدِيهِمْ ) * بر بما قدموا بنا بر تغليب اكثر و اظهر است چه اكثر عمل از يدين صادر مىشود و عمل قلبى اگر چه بسيار است اما مخفى است بعد از آن تنبيه ايشان مىكند بر توحيد خود بقوله * ( أَ وَلَمْ يَرَوْا ) * آيا نديده‌اند يعنى ندانسته‌اند * ( أَنَّ اللَّه ) * آنكه خداى تعالى * ( يَبْسُطُ الرِّزْقَ ) * گشاده و فراخ ميگرداند روزى را * ( لِمَنْ يَشاءُ ) * براى هر كه ميخواهد بمحض حكمت * ( وَيَقْدِرُ ) * و تنگ ميسازد بر هر كه ميخواهد بر وفق مصلحت * ( إِنَّ فِي ذلِكَ ) * بدرستى كه در اين قبض و بسط * ( لآياتٍ ) * هر آينه دلايل عبرتست * ( لِقَوْمٍ يُؤْمِنُونَ ) * براى هر گروهى كه تصديق كنند حكم الهى را در قبض و بسط و شكر گويند در سراء و صبر كنند در ضراء چه بناى كار مؤمن و اساس امر ايمان بر اين دو صفت است تا استدلال كنند به آن بر كمال قدرت و حكمت و چون حقتعالى بيان فرمود كه اصابة سيئة بر بنده جهت شأمت افعال ايشانست كه از دست\r\nايشان صادر مىشود در عقب آن ذكر آن چيزى مىكند كه واجب است فعل آن از انفاق بر فقراء و بيان آن چيزى كه لازم است ترك آن از سمعه و ريا تا ايمن شود از رسيدن سيئه به او ميفرمايد كه * ( فَآتِ ) * پس بده اى محمد صلَّى اللَّه عليه و آله * ( ذَا الْقُرْبى ) * خداوند قرابت را از بنى هاشم * ( حَقَّه ) * حق او را از غنيمت كفار و غير آن و به آن صلهء رحم را مرعى دار و از مجاهد و سدى مروى است كه همهء امت در اين خطاب داخلند و مراد اعطاى خمس است به فقراء اهل بيت سيد مختار صلَّى اللَّه عليه و آله و از ابى سعيد خدرى و غيره ماثور است كه\r\nلما نزلت هذه لاية على النبى ( ص ) اعطى فاطمة ( ع ) فدكا و سلمه اليها\r\nيعنى چون آيه نازل شد بر پيغمبر صلَّى اللَّه عليه و آله آن حضرت فدك را بفاطمه داد و به او تسليم نمود و اين روايت از ابى جعفر و ابى عبد اللَّه عليه السّلام\r\n","description":"","footnote":"","page_name":" 181 ","page_number":181},
  {"content":"\r\nنيز مروى است و نزد حسن صورت خطاب با حضرت رسالت است و مراد همهء اهل ايمانند يعنى بدهيد اى مؤمنان بخويشان حق ايشان را از احسان و انعام و توقير و اكرام و صلهء رحم و لهذا ابو حنيفه به اين آيه استدلال كرد بر وجوب انفاق ذوى الارحام و محارم گاهى كه عاجز باشند از كسب و متصف به فقر و شبههء نيست در آنكه آيه غير مصرح است به آن و نزد شافعى نفقه واجب نيست بر ذوى قرابة مگر بر والدين و ولد و اينموافق مذهب ما است و دليل بر آن اجماع اهل البيت است و احاديث صحيحه از سيد انبيا و ائمه هدى چه منطوق اين آيه دلالت صريح ندارد بر آن * ( وَالْمِسْكِينَ ) * و بدهيد حق مسكين را كه بر قوت سنه قادر نباشد * ( وَابْنَ السَّبِيلِ ) * و راهگذريانرا از آنچه مقرر شده از وظايف اخماس يا زكات و از اهل البيت عليه السّلام نقلست كه مراد امر است باغنياى اهل ايمان كه خمس را بذوى قرباى رسول صلَّى اللَّه عليه و آله و بمساكين و ابن السبيل ايشان دهند و تفصيل اين در آيهء وَآتِ ذَا الْقُرْبى حَقَّه وَالْمِسْكِينَ وَابْنَ السَّبِيلِ و در آيهء إِنَّ اللَّه يَأْمُرُ بِالْعَدْلِ وَالإِحْسانِ وَإِيتاءِ ذِي الْقُرْبى كه در سورهء بنى اسرائيل و نحل مذكور است سمت تحرير ببسط دل پذير محتمل كشته * ( ذلِكَ ) * اين ايتاء حقوق به جماعت مذكوره * ( خَيْرٌ ) * بهتر است از امساك * ( لِلَّذِينَ يُرِيدُونَ ) * براى كسانى كه ميخواهند * ( وَجْه اللَّه ) * ذات خداى را يعنى رضاى او را ميجويند و يا مراد ايشان وجه تقرب است به حق تعالى نه جهت ديگر از اعواض و اغراض كقوله تعالى إِلَّا ابْتِغاءَ وَجْه رَبِّه الأَعْلى * ( وَأُولئِكَ ) * و آن گروه منفقان * ( هُمُ الْمُفْلِحُونَ ) * ايشانند رستكاران و فيروزى يافتگان چه تحصيل نعيم مقيم كرده‌اند ببسط انفاق بر اهل استحقاق * ( وَما آتَيْتُمْ ) * و آنچه ميدهند * ( مِنْ رِباً ) * از زيادتى محرمه در معامله و يا هديه و عطيه كه به آن توقع مزيد مكافات داريد نه قصد قربت * ( لِيَرْبُوَا ) * تا بيفزايد آن چيز * ( فِي أَمْوالِ النَّاسِ ) * در مالهاى مردمان يعنى آنچه ميدهيد از زيادت حرام در معاملات تا زيادتى در مال سود خواران بديد آيد و يا آنچه هديه به كسى ميدهيد بتوقع آنكه در اجلاب مال مردمان بجانب خود تا مال شما افزون گردد * ( فَلا يَرْبُوا ) * پس زياده نميشود آن مال * ( عِنْدَ اللَّه ) * نزد خدا و بركت از آن برميخيزد و مع ذلك سبب عقوبت ميگردد بنا بر وجه ثانى موجب مثوبة و اجر نميشود نزد حقتعالى بجهة عدم قصد قربت و اخلاص قول اول كه رباى محرم منقولست است از حسن و جبائى پس بنا بر اين آيه مانند آيهء يَمْحَقُ اللَّه الرِّبا وَيُرْبِي الصَّدَقاتِ است و قول ثانى كه مراد هديه دادنست بطمع زياده گرفتن از مردمان منقولست از ابن عباس و طاوس و\r\n","description":"","footnote":"","page_name":" 182 ","page_number":182},
  {"content":"\r\nمروى از ابى جعفر ( ع ) و از سعيد ابن جبير و مجاهد نيز روايتست كه مراد به اين شخصى است كه عطائى به كسى دهد بطمع آنكه زياده از آن باز ستاند و اين رباى حلال است و صاحبش را نه مزد باشد از خدا و نه وزر بر او مترتب شود به جهت اين رسول ( ص ) آن را نهى فرموده و گفته سزاوار نيست كه شخصى به اين قصد عطيه كند چه ثوابى بر آن مترتب نخواهد شد و كريمهء لا تمنن تستكثر در معنى اينست و نزد سدى آيه در شأن بنى ثقيف آمد كه ربا دادندى حق تعالى فرمود كه آن را نزديك او سبحانه زيادتى نباشد * ( وَما آتَيْتُمْ مِنْ زَكاةٍ ) * و آنچه مىدهيد از زكات مفروضه يا صدقه مندوبه كت در دادن آن به مستحق * ( تُرِيدُونَ وَجْه اللَّه ) * ميخواهيد ثواب خداى را و رضاى او را يعنى آن را خالصا لوجه اللَّه و ابتغاء لمرضات اللَّه ميدهيد بدون شايبهء غرض ديگر از ريا و سمعه و مكافات زيادتى * ( فَأُولئِكَ ) * پس آن گروه كه زكات و صدقه لوجه اللَّه دهند نه به قصد ديگر * ( هُمُ الْمُضْعِفُونَ ) * ايشانند كه خداوند افزونيند از ثواب كه يكى را ده يا هفتصد يا بند و يا ايشانند كسانى زياده كننده‌اند ثواب و مال خود را ببركت زكات پس مضعفون بنا بر اول بمعنى ذو الاضعاف من الثواب است و نظير اينست مقوى و موسر كه\r\nبمعنى ذى قوة و ذى يسار است و بنا بر ثانى اضعافست بمعنى تضعيف و الف لام بمعنى موصول اى الذين يضعفون ثوابهم و اموالهم بركة ايتاء الزكاة الواجبة او المندوبة و تغيير كلام از سنن مقابله كه ان انتم المضعفونست بجهة مبالغه است و التفات در آن بر احسن وجه گوييا به جهت تعريف حال ايشان بملائكه و خواص خلق خطاب فرموده كه فاولئك الذين يريدون وجه اللَّه بصدقاتهم المضعفون و اين امدحست مر ايشان را از آنكه خطاب كند و گويد انتم المضعفون و يا آنكه غرض تعميم احوال ايشان باشد بجميع خلايق و معنى اينكه كل من فعل ذلك كان كذلك سواء انتم الحاضرون او غيركم الذى هم الغائبون و محتمل است كه اولئك هم المضعفون خبر مبتداء محذوف باشد اى فمؤتوه اولئك هم المضعفون يعنى پس دهندگان آن چيز كه زكات است ايشانند زياده كنندگان مثوبة خود و حذف آن به جهت دلالت كلام است بر آن و اين وجه اسهل است از روى ماخذ و اول املاء است بفايده و بنا بر موصولية عايد محذوفست كه راجع بما باشد اى المضعفون به يعنى ايشان زياده كنندگان ثوابند يا مال به آن دادن و در حديث آمده كه\r\nما نقص مال من صدقة\r\nبه صدقه دادن مال كم نشود و از امير المؤمنين ( ع ) مرويست كه\r\nفرض اللَّه تعالى الصدقة تنزيها عن الكبر و الزكاة تسبيبا للرزق و الصيام ابتلاء لاخلاص الخلق و صلة\r\n","description":"","footnote":"","page_name":" 183 ","page_number":183},
  {"content":"\r\nالارحام منماة للعدد\r\nدر كنز العرفان آورده كه چون حق تعالى اخبار فرمود از آنكه مَنْ جاءَ بِالْحَسَنَةِ فَلَه عَشْرُ أَمْثالِها و در موضع ديگر كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ در اين آيه اخبار نمود كه آنان كه ايتاى زكات ميكنند لوجه اللَّه و تقربا الى اللَّه ايشان اضعاف حسنات خود مىنمايند و آن را مضاعف ميسازند و اضعاف زيادتى اجر و ثوابست و جمع ميان اين اضعاف و كريمهء وَأَنْ لَيْسَ لِلإِنْسانِ إِلَّا ما سَعى آنست كه مراد بان لَيْسَ لِلإِنْسانِ إِلَّا ما سَعى از باب عدل است و اضعاف از قسم تفضل و در اين آيه دلالتست بر وجوب نيت در زكات و ايقاع آن بر وجه اخلاص بدون شايبهء غرض ديگر از اغراض\r\nبعد از ذكر امر و نهى در باب ايتاء اموال باز سر رشته كلام را بجانب دلايل توحيد و قدرت كشيده ميفرمايد * ( اللَّه الَّذِي خَلَقَكُمْ ) * مبتدا و خبر است يعنى خداى به حق آن كس است كه آفريد شما را در وقتى كه معدوم صرف بوديد * ( ثُمَّ رَزَقَكُمْ ) * پس روزى داد شما را از انواع نعم ما دام كه زنده‌ايد * ( ثُمَّ يُمِيتُكُمْ ) * پس بميراند شما را بوقت انقضاى اجال شما را تا صحيح باشد ايصال شما به آنچه مقرر فرموده براى شما از ثواب دايم * ( ثُمَّ يُحْيِيكُمْ ) * پس زنده گرداند و برانگيزد شما را در روز قيامت براى مجازات افعال * ( هَلْ مِنْ شُرَكائِكُمْ ) * آيا هست از انبازان شما يعنى از بتانى كه بزعم شما شريك خدايند * ( مَنْ يَفْعَلُ ) * كسى كه بكند * ( مِنْ ذلِكُمْ ) * از اين خلق و روزى و اماتت و احيا * ( مِنْ شَيْءٍ ) * هيچ چيز تا بدان سبب او را پرستش توان كرد و چون از هيچكدام اين كار نيابد پس ايشان را شريك گرفتن نسزد و نشايد حقتعالى در اين كلام اثبات نموده لوازم الوهيت را از براى خود و نفى آن نموده از آنچه مشركان آن را شركاء دانسته‌اند از اصنام و غير آن و به جهت مبالغه در انكار تاكيد آن نموده به آنچه برهان و عيان دالست بر آن و بعد از آن استنتاج كرده تقدس خود را از اشراك مشركان از براى او و فرموده * ( سُبْحانَه ) * پاك است خداى و منزه و مبرا * ( وَتَعالى ) * و برتر * ( عَمَّا يُشْرِكُونَ ) * از آنچه شرك ميارند بوى و ميتواند بود كه موصول كه الذى خلقكم است صفت باشد و خبر هل من شركائكم و رابط آن من ذلكم چه آن بمعنى من افعاله است و من اولى و ثانيه مفيد شيوع اين حكمند در جنس شركاء و افعال و ثالثه مزيده است براى تعميم منفى و هر يك از آنها مستقلند بتاكيد براى تعجيز شركاء و تجهيل عبدهء آنها بعد از آن بيان آن چيزى ميفرمايد كه ببندگان ميرسد بسبب شامت شرك و ترك توحيد از انواع مصايب و وقايع و ميگويد * ( ظَهَرَ الْفَسادُ ) *\r\n","description":"","footnote":"","page_name":" 184 ","page_number":184},
  {"content":"\r\nآشكارا شد تباهى * ( فِي الْبَرِّ ) * در بيابان به خشك سالى و قلت ربع در زراعات و موتان و طواغين و كثرت حرق و قتل و هدم * ( وَالْبَحْرِ ) * و در دريا بطوفان و غرق سفن و يا محق بركات و كثرت مضار در بحر و بر و يا ضلالت و ظلم در آنها و نزد بعضى مراد ببحر قراى سواحل است يعنى بىبركتى و انواع مضرت و بليت سانح شد بر امكنه كه بعيدند از دريا و يا قريب به آن و از عكرمه منقولست كه عرب امصار را بحار ميگويند يعنى جذب و قحط و طاعون و موتان پيدا شد در برارى و در بلاد * ( بِما كَسَبَتْ ) * بسبب شأمة آنچه كرده * ( أَيْدِي النَّاسِ ) * دستهاى ادميان يعنى بشومى كسب معاصى و ظهور قبايح از ايشان كقوله تعالى وَما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ و نزد ابى عاليه مراد بفساد ارتكاب معاصى است از قتل و سبى و انواع ظلم و ضلالت پس معنى آنست كه ظاهر شد انواع ضلالت و ستمكارى از قتل و سبى بسبب كسب كردن ادميان آن را و اغلب علما بر آنند كه مراد از فساد ناآمدن بارانست چه وقتى كه باران نبارد در بيابان نبات نرويد و در دريا لؤلؤ و جواهر منعقد نشود صاحب كشاف آورده كه چون باران منقطع گردد جانوران آبى نابينا شوند و از ابن عباس مروى است كه فساد بر آن بود كه قابيل هابيل را بكشت و فساد بحر آنكه جلندى كشتيها را غصب كرد كقوله يَأْخُذُ كُلَّ سَفِينَةٍ غَصْباً و نزد بعضى مراد اثر فساد است يعنى اثر آن ظاهر شد در بيابان باهلاك اهل قرى و در دريا باغراق قوم نوح و آل فرعون و لهذا قتاده فرموده كه اين صورت قبل از بعث حضرت رسالت ( ص ) بود و چون آن حضرت مبعوث گشت اهل ظلم و ضلالت از درج فرط ضلال و ظلم نزول نمودند و لهذا در حين بعث آن حضرت تا غايت اهل بيابان پر از خير و بركت و خصب شدند و اهل درياها يعنى كسانى كه در قرى و بلاد ميبودند كه در حوالى دريا ميبودند و مستغرق نعمت و خير شدند و بروايت ديگر از ابن عباس مراد بناس در آيه كفار مكه‌اند و به برو بحر مواضع ايشان كه بعضى از آن از دريا دور بودند و برخى نزديك يعنى قحط و غلا در او پيدا شد به جهت دعاى\r\nپيغمبر ( ص ) پس بنا بر اين تقدير آيه آنست كه ظهر عقوبة الفساد فى البر و البحر و جايز است تسميهء هلاك و خراب بفساد مانند تسميهء عذاب بسوء و اگر چه آن محض حكمت و عدلست و بدانكه اصل براز بر است لانه يبر بصلاح المقام فيه و كذلك البر لانه يبر بصلاحه فى العذاء ثم و اصل بحر شق است لانه لانه شق فى الارض حاصل كه حقتعالى افساد اسباب دنيويهء آدميان كرد * ( لِيُذِيقَهُمْ ) * تا بچشاند ايشان را * ( بَعْضَ الَّذِي عَمِلُوا ) * برخى از جزاى آنچه كرده‌اند چه تمام آن در آخرت\r\n","description":"","footnote":"","page_name":" 185 ","page_number":185},
  {"content":"\r\nخواهد بود و يا آنكه لام براى عاقبت باشد نه علت يعنى ادميان در طريق فساد كه گمراهى و ستمكاريست سلوك نمودند تا عاقبت و سرانجام كار ايشان به اين كشيد كه بچشاند خداى بعضى جزاى كردار ايشان را در دنيا از رفع خير و بركت و خصب ايشان و ايقاع طاعون و غير آن از انواع بليه در ميان ايشان * ( لَعَلَّهُمْ ) * تا شايد كه ايشان بچشيدن اين بعضى جزا * ( يَرْجِعُونَ ) * بازگردند از شرك بتوحيد و از معصيت بطاعت يا باز گردند آن كسانى كه بعد از ايشان باشند از معاصى و قبايحى كه ايشان ميكردند نزد محققان مراد از بر نفس است و از بحر قلب و ابو بكر واسطى گفته كه هر كه بحر دل او ترك مراقبت نمايد فاسد گردد و ظاهر شود فساد بر نفس او و قشيرى آورده كه فساد بر نفس به ارتكاب محظور است و فساد بحر دل باخلاق ذميمه و وقوف بر رسوم و عادات و در حقايق سلمى مذكور است كه بر لسان علماء ظاهر است و بحر زبان اهل تحقيق فساد لسان علما بتاويلات فاسده باشد و فساد لسان عرفا بدعاوى باطله * ( قُلْ ) * بگو اى محمد ( ص ) مشركان را كه * ( سِيرُوا فِي الأَرْضِ ) * برويد در زمين امم ماضيه * ( فَانْظُرُوا كَيْفَ كانَ ) * پس بنگريد كه چگونه بود * ( عاقِبَةُ الَّذِينَ مِنْ قَبْلُ ) * سر انجام آنان كه پيش از ايشان بودند از ملوك عاتيه و قرون عاصيه تا معلوم كنيد مصداق قول مذكور را و متحقق شويد بصدق آن از مشاهدهء اينكه قصور ايشان قبور شد و محاضر ايشان مقابر گشته و از ايشان نه عين باقى مانده و نه اثر * ( كانَ أَكْثَرُهُمْ ) * بودند بيشتر آن امم كه هلاك شدند * ( مُشْرِكِينَ ) * شرك آرندگان اين استيناف است براى دلالت بر آنكه سوء عاقبت ايشان به جهت فسق شرك و غلبية آن بود در ايشان و يا مراد باكثرهم جميعهم باشد چه استعمال اكثر در مقام جميع در كلام عرب شايع است و يا اينكه مراد اين باشد كه اكثر ايشان به جهت شرك و اقل ايشان به جهت معاصى ديگر هلاك شدند از ابن عباس مروى است كه من قرء القرآن و علمه سار فى الارض لان فيه اخبار الامم هر كه قرآن را بخواند و دانست بايد كه سير كند در زمين چو در او است اخبار امم سابقه تا تيقن او زياده شود و چون كفار مكه از اين مواعظ و زواجر متعظ نميشوند * ( فَأَقِمْ وَجْهَكَ ) * پس راست گردان روى خود را يعنى من جميع الوجوه توجه نما و مستقيم شو * ( لِلدِّينِ الْقَيِّمِ ) * براى كيش راست كه بنهايت استقامت رسيده يعنى بر جادهء دين اسلام ثابت باش * ( مِنْ قَبْلِ أَنْ يَأْتِيَ ) * پيش از آنكه بيايد * ( يَوْمٌ لا مَرَدَّ لَه ) * روزى كه بازگردانيدن نيست ترا * ( مِنَ اللَّه ) * از نزديك خداى جار و مجرور متعلق است به ياتى\r\n","description":"","footnote":"","page_name":" 186 ","page_number":186},
  {"content":"\r\nيعنى روزى كه بيايد از جانب خدا و هيچ كس نتواند كه آن را باز گرداند كقوله لا يستطيعون ردها و ميتواند بود كه متعلق به مرد باشد چه آن مصدر است يعنى حقتعالى آن را باز نگرداند به جهت تعلق ارادهء قديمه بمجيئى آن * ( يَوْمَئِذٍ يَصَّدَّعُونَ ) * در آن روز جدا شوند مردمان و از هم متفرق گردند بر سر دو راه فَرِيقٌ فِي الْجَنَّةِ وَفَرِيقٌ فِي السَّعِيرِ گروهى بجنت توجه نمايند و گروهى بدوزخ كما قال * ( مَنْ كَفَرَ ) * هر كه كافر شد * ( فَعَلَيْه كُفْرُه ) * پس بر او است جزاى كفر او كه خلود است در آتش دوزخ * ( وَمَنْ عَمِلَ صالِحاً ) * و هر كه كرد كارى ستوده * ( فَلأَنْفُسِهِمْ ) * پس براى نفسهاى خود * ( يَمْهَدُونَ ) * مىگستراند يعنى بجهة عمل صالح مواضع خود را در بهشت تسويه مينمايند و تمهيد فراش خود ميكنند تا بر وجه استراحت بران مضطجع شوند بدون آنچه منقص راقد باشد از اختلاف مكان در نتو و انخفاض و خشونت و ميتواند بود كه مراد اين باشد كه ايشان بر نفسهاى خود شفقت ميورزند\r\nو مهربانى كنند ماخوذ از قول عرب كه ( ام فرشت فانامت ) يعنى مادرى كه از سر شفقت فراش بگستراند و بخواباند فرزند را بر آن و در مجمع گفته كه يمهدون اى يوطئون لانفسهم منازلهم يقال مهدت لنفسى خير اى هباته و وخاته و معنى اين است كه ثواب اين بايشان خواهد رسيد و احوال حسنهء ايشان ممتهد خواهد شد نزد خدا و اين بر سبيل توسعست يق من اصلح عمله فكانه فرش لنفسه فى القبر و القيمة و سوى مضجعه و مثويه و منصور ابن حازم از ابى عبد اللَّه ( ع ) نقل كرده كه\r\nان العمل الصالح ليسبق صاحبه الى الجنة فيمهد له كما يمهد لاحدكم خادمه فراشه\r\nيعنى بدرستى كه كردار شايسته سبقت مىنمايد بر صاحب خود ببهشت پس براى او تمهيد مواضع او مىكند هم چنان كه يكى از شما كه خادم او تمهيد فراش او كنيد تقديم ظرف در موضعين به جهت دلالت است بر اختصاص يعنى ضرر كفر راجع نشود مگر بر كافر و اصلا از او متعدى به غير نشود و منفعت ايمان و عمل صالح راجع بمؤمن شود و از او به غير در نگذرد و قوله * ( لِيَجْزِيَ ) * علت يمهدونست يا يصدعون يعنى مىگسترانند اهل ايمان براى خود فراش استراحت را در بهشت به جهت كسب عمل صالح و يا متفرق شوند مردمان از يكديگر تا جزاى دهد خداى * ( الَّذِينَ آمَنُوا ) * آنان را كه گرويده‌اند * ( وَعَمِلُوا الصَّالِحاتِ ) * و كرده‌اند كارهاى شايسته * ( مِنْ فَضْلِه ) * از محض فضل خود يعنى پاداش دهد ايشان را به آنچه تفضل نمايد بر ايشان بعد از توفيهء واجب كه ثواب ايمان و اعمال صالح است و اين شبيه است بكنايه زيرا كه فضل تابع ثواب است پس آن نميباشد مگر بعد از حصول آن چيزى كه فضل تابع\r\n","description":"","footnote":"","page_name":" 187 ","page_number":187},
  {"content":"\r\nآنست و يا آنكه مراد به من فضله من اعطائه است يعنى جزا دهد آنها را از بخشش خود كه ثواب است زيرا كه فضول و فواضل نزد عرب عطيه است و در مجمع مذكور است كه ( من فضله اى يجزيهم على قدر استحقاقهم و يزيدهم من فضله و قيل معناه بفضله اى بسبب فضله لانه خلقه و هديه و مكنه و ازاح علته حتى استحق الثواب و قيل من فضله يعنى فضلا من فضله و ثوابا لا ينقطع ) و تكرير * ( الَّذِينَ آمَنُوا وَعَمِلُوا الصَّالِحاتِ ) * و عدم اكتفاء بضمير كه آن ليجزيهم است به جهت تقرير اين است كه هيچ كس نزد او رستگار نميشود مگر مومن صالح و اقتصار بر جزاى مومنين به جهت اشعار است به آنكه مقصود بالذات جزاء اهل ايمان است و به جهت اكتفاء بر فحواى قوله * ( إِنَّه لا يُحِبُّ الْكافِرِينَ ) * چه در آن اثبات بغض است مر كافران را و اثبات محبت مر مومنان را يعنى بدرستى كه خداى دوست نميدارد ناگرويدگان را تا با مومنان جمع كند بلكه ايشان را جدا ساخته بدوزخ فرستد و در كشاف آورده كه اين تقرير بعد از تقرير است بر طرد و عكس * ( وَمِنْ آياتِه ) * و از نشانهاى قدرت خداى * ( أَنْ يُرْسِلَ الرِّياحَ ) * آنست كه ميفرستد بادها يعنى شمال و صبا و جنوب را چه اينها رياح رحمتند يعنى تحريك آن مىكند و اجزاى آن مينمايد در جهات مختلفه يك بار شمال و نوبتى جنوب و وقتى صبا بر حسب مصلحة و اما دبور ريح عذابست و منه\r\nقوله ( ع ) اللهم اجعلها رياحا و لا تجعلها ريحا\r\n* ( مُبَشِّراتٍ ) * حالست از رياح يعنى در حالتى كه آن بادها مژده دهندگانند شما را بباران چه آن از امارات آمدن بارانست * ( وَلِيُذِيقَكُمْ ) * عطفست بر علت محذوفه كه مبشرات دالست بر آن اى ليبشركم و ليذيقكم يعنى بادها را ارسال ميفرمايد تا مژده دهد شما را و تا بچشاند * ( مِنْ رَحْمَتِه ) * از نعمت خود كه تابع رياح است و گويند مراد خصب است كه تابع نزول مطر است كه مسبب است از رياح و يا روحى كه آن با هبوب رياح است و تواند بود كه جملهء فعليه عطف باشد بر مبشرات باعتبار معنى * ( وَلِتَجْرِيَ الْفُلْكُ ) * و براى آنكه تا برود كشتيها در دريا * ( بِأَمْرِه ) * بفرمان خداى تعالى * ( وَلِتَبْتَغُوا ) * و تا بجوئيد در تجارت درياها * ( مِنْ فَضْلِه ) * از روزى كه خداى تعالى بمحض فضل ميدهد در تجارت دريا و يا طلب روزى كنيد بامطار در آنچه زراعت ميكنيد * ( وَلَعَلَّكُمْ تَشْكُرُونَ ) * و تا شايد كه شما شكر كنيد بر اين نعمتها اين عطفست و ليذيقكم بحسب معنى چه ان در اين تقدير است كه و لتشكروا نعمة اللَّه فيها مراد آنست كه تا شكر گوئيد بر نعمتهاى خدا كه از دريا بشما ميرسد هم چنان كه در\r\n","description":"","footnote":"","page_name":" 188 ","page_number":188},
  {"content":"\r\nخشكى بواسطه معاملهء تجارت سفر و غير آن بشما عطا مىكند حقتعالى در ايراد لفظ لعلكم تلطف فرموده و بلطف بندگان را بشكر خوانده هم چنان كه بلطف ايشان را ببر دعوت نموده بقوله مَنْ ذَا الَّذِي يُقْرِضُ اللَّه قَرْضاً حَسَناً و در كشاف آورده كه ذكر امره در اين آيه به جهت آنست كه هبوب ريح گاه هست كه بر وفق مراد سفن نيست بلكه سبب غرقست و حقتعالى بعد از اين آيه بر سبيل تسليهء پيغمبر ( ص ) در تكذيب كفار قريش با وجود تبيين آن حضرت دلايل قدرت را بر ايشان خطاب مىكند بوى بقوله لَقَدْ أَرْسَلْنا و هر آينه فرستاديمنْ قَبْلِكَ پيش از تو اى محمد ( ص ) سُلًا فرستادگان از ادميانلى قَوْمِهِمْ بسوى گروه ايشانجاؤُهُمْ پس آمدند رسولان ما باقوام خودالْبَيِّناتِ بمعجزهاى روشن يا احكام هويدا از حلال و حرام و بعضى از قوم ايشان به آنها گرويدند و برخى ديگر كافر شدند و مستوجب عقوبت شدندانْتَقَمْنا پس ما انتقام كشيديمنَ الَّذِينَ أَجْرَمُوا از آنان كه كافر شدند و ايشان را هلاك كرديم و يارى داديم آنان را كه گرويده بودند كانَ حَقًّا عَلَيْنا و هست سزاوار بر ماصْرُ الْمُؤْمِنِينَ يارى دادن مؤمنان باعلاى حجت اسلام و دفع اعدا از ايشان چه ايشان مستحق نصرتند اين اشعار است به آنكه انتقام از كفار براى اهل ايمانست و اظهار تعظيم و تكريم او سبحانه ايشان را چه حكم فرموده كه آنها مستحق و مستوجب آنند كه خدا نصرت دهد ايشان را و اصلا او را جايز نيست كه ترك يارى ايشان كند بلكه نصرت آنها بر او واجبست و ترك آن خلاف حكمت چنان كه كلمهء على دالست بر آن ابو دردار روايت كرده كه\r\nسمعت رسول اللَّه يقول ما من امرء مسلم يرد عن عرض اخيه الا كان حقا على اللَّه ان يرد عنه نار جهنم ثم تلا ذلك\r\nيعنى از پيغمبر ( ص ) شنيدم كه ميفرمود كه هيچ مرد مسلمان نباشد كه دفع كند از عرض برادر مؤمن يعنى نگذارد كه هتك عرض او شود مگر كه براى خدا واجب باشد كه دفع نمايد از او آتش دوزخ را و بعد از آن اين آيه تلاوت فرمود كه كانَ حَقًّا عَلَيْنا نَصْرُ الْمُؤْمِنِينَ و بعضى وقف بر حقا ميكنند و اسم كان را انتقام ميدانند ولَيْنا نَصْرُ الْمُؤْمِنِينَ مبتداء و خبر يعنى هست انتقام كشيدن از كفار امرى درست و راست و بر ما واجبست كه يارى مؤمنان كنيم اين جمله معترضه بود بعد از آن باز بر سر تقرير دلايل قدرت رفته ميگويد كه * ( اللَّه الَّذِي يُرْسِلُ الرِّياحَ ) * اين تفصيل آيهء متقدمه است اعنى قوله و من آياته ان يرسل الرياح يعنى خداى به حق آن كسيست كه ميفرستد بادها را * ( فَتُثِيرُ سَحاباً ) * پس برانگيزاند به آن بادها ابرها را و به هوا\r\n","description":"","footnote":"","page_name":" 189 ","page_number":189},
  {"content":"\r\nبراند * ( فَيَبْسُطُه ) * پس بگستراند خدا آن ابر را يعنى بهم متصل سازد گاهى كه خواهد * ( فِي السَّماءِ ) * در سمت آسمان * ( كَيْفَ يَشاءُ ) * چنان كه خواهد يعنى رونده يا ايستاده مطبق يا غير مطبق از جايى دون جاى ديگر و غير آن * ( وَيَجْعَلُه ) * و گرداند آن را گاهى * ( كِسَفاً ) * قطعه قطعه و پاره پاره هر قطعه در طرفى و جبائى گفته متراكب بر بالاى هم و با غلظه و تخانت * ( فَتَرَى الْوَدْقَ ) * پس ميبينى تو باران را كه به حكم الهى * ( يَخْرُجُ مِنْ خِلالِه ) * بيرون ميآيد از ميان آن هم در وقتى كه متصلست و هم در وقتى كه منقطع و متفرق است و يا متراكب بر هم * ( فَإِذا أَصابَ بِه ) * پس چون برساند خدا آن باران را * ( مَنْ يَشاءُ ) * در اراضى بلاد هر كه خواهد * ( مِنْ عِبادِه ) * از بندگان خود * ( إِذا هُمْ ) * آنكه ايشان بسبب حصول خصب از آن آب * ( يَسْتَبْشِرُونَ ) * شادمان و خوشحال ميشوند * ( وَإِنْ كانُوا ) * و بدرستى كه بودند * ( مِنْ قَبْلِ أَنْ يُنَزَّلَ عَلَيْهِمْ ) * پيش از آنكه فرو فرستاده شود بديشان باران * ( مِنْ قَبْلِه ) * پيش از ظهور سحاب يا ارسال رياح مبشره * ( لَمُبْلِسِينَ ) * نااميدان از باران در انوار گفته كه ضمير من قبله محتملست كه راجع بهر يك از مطر و سحاب و ارسال باشد و تكرير من قبله به جهت تاكيد است و دلالت بر تطاول عهد ايشان يمطر و استحكام ياس ايشان\r\n* ( فَانْظُرْ ) * پس در نگر * ( إِلى آثارِ رَحْمَتِ اللَّه ) * بسوى نشانهء رحمت خدا كه بارانست مراد آنست كه باثر مطر نگر نگر تا به بينى كه * ( كَيْفَ ) * چگونه خدا به آن اثر * ( يُحْيِ الأَرْضَ ) * زنده ميگرداند زمين را باشجار و اثمار و زروع و رياحين و ساير نباتات از آن * ( بَعْدَ مَوْتِها ) * پس از مردگى و افسردگى آن و ابن عامر و حمزه و كسايى و حفص آثار رحمة اللَّه به صيغه جمع ميخوانند يعنى نشانهاى رحمت الهى و بخشايش نامتناهى كه خدا چگونه زمين مرده را زندگى مىبخشد و حقتعالى بر سبيل توسع يبس وجدونه را بمنزلهء موت گردانيده و ظهور نبات را در آن بمنزلهء حيات * ( إِنَّ ذلِكَ ) * بدرستى كه آن كه قادر است بر احياى زمين بعد از موت آن و اخراج انواع اشجار و ذروع و رياحين از آن و ساير نباتات * ( لَمُحْيِ الْمَوْتى ) * هراينه زنده گرداننده مردگانست يعنى هر آينه قادر است بر احياى ايشان چه احياى ارض احداث مثل آنست كه در او بوده و از قواى نباتيه و احياى موتى ايجاد آنست كه در مواد ابدان ايشان بوده از قوى و غيرها * ( وَهُوَ ) * و خدا * ( عَلى كُلِّ شَيْءٍ ) * بر همه چيزهاى ممكنه * ( قَدِيرٌ ) * توانا است چه\r\n","description":"","footnote":"","page_name":" 190 ","page_number":190},
  {"content":"\r\nقدرت او نسبت با جميع ممكنات يكسانست و احياى موتى از جملهء مقدراتست بدليل انشا پس البته بر آن قادر باشد در حقايق آورده كه اثر رحمت نشانه خشية است كه زمين دل بدان زندگى مييابد و نزد بعضى اثر رحمت دل است كه منظر نظر حقست كه\r\n( قلب المؤمن عرش اللَّه )\r\nبعد از آن تفسير اهل كفران مينمايد بقوله * ( وَلَئِنْ أَرْسَلْنا ) * و اگر بفرستيم ما * ( رِيحاً ) * بادى كه مؤدى هلاك باشد چون دبور كه ريح عذابست و بر مزروعات ايشان وزد * ( فَرَأَوْه ) * پس به بينند اثر رحمة را كه نباتست و بنا بر قرائت آثار مرجع ضمير معنى آنست چه معنى آثار رحمت نباتست و يا ضمير راجعست به ذرع كه مدلول عليه است چه بما تقدم يعنى به بينند كشت را * ( مُصْفَرًّا ) * زرد شده بعد از سبزى و به هلاكت نزديك رسيده چنانچه از آن نفع نتوان گرفت * ( لَظَلُّوا ) * هر آينه گردند مِنْ بَعْدِه پس از اصفرار و زردى نبات و زرع * ( يَكْفُرُونَ ) * كه كافر شوند بنعمتهاى گذشته و كفران نمايند و نزد بعضى ضمير راجعست به حساب چه سحاب هر گاه زرد است موجب مطر نميشود و بر هر تقدير ايشان به جهت آن كافر نعمت شوند و بايستى كه در اين حال التجا به حق كردندى و از رحمت او نااميد نشدندى بلكه اميدوار بودندى برحمت واسعهء او تا رياح روح و راحت در عقب آن هبوب نموده منتج امطار مثمره شود و ثمرات مرغوبه مطلوبه از آن حاصل گردد بدانكه ( لام لئن ارسلنا ) موطئه است براى قسم كه داخلشده بر حرف شرط و لظلوا جواب آنست و ساد مسد جزاء و لهذا مفسر است باستقبال و اين آيات ناعيه است بر كفار بقلة تثبت و عدم تدبر و سرعت تزلزل ايشان به جهت عدم تفكر و سوء راى ايشان چه نظر سوى مقتضى آنست كه توكل بر خدا كنند و ملتجى شوند بسوى او به استغفار در حين احتباس مطر از ايشان و از رحمت مايوس نشوند و مبادرت نمايند بشكر گذارى و استدامت بطاعت و افراط ننمايند در استبشار در حين اصابت رحمت بايشان و صبر كنند بر بلاى او نزد رسيدن اصفرار بزروع ايشان و بنعم سابقه او كافر نگردند و چون كفار در حين آثار رحمت با بطر و فرح بودند و در وقت اصفرار زروع بيصبرى ميكردند و كفران نعمت مينمودند و اصلا از اينطريقهء سيئه بر نميگشتند بلكه به قضاى الهى راضى نمىشدند و جاهل بودند بصانع و مدبر خود و نميدانستند كه وى حكيمست كه همهء فعل او بر وجه اصلحست و به جهت اين بر نعمت او شكر نمى كردند و بر بليه و شدت صبر نمينمودند و در اين باب راسخ بودند و گوش بموعظه و نصيحت پيغمبر نميكردند از اين جهت حق سبحانه حبيب خود را فرموده كه اى محمد ( ص ) از هدايت كافران و وعظ و نصيحت ايشان دست بدار * ( فَإِنَّكَ ) * پس بدرستى كه تو * ( لا تُسْمِعُ الْمَوْتى ) * سخن نميتوانى شنوانيد مردگان را\r\n","description":"","footnote":"","page_name":" 191 ","page_number":191},
  {"content":"\r\nيعنى كافران را كه به جهت سد مشاعر خود از حق در حكم مردگانند * ( وَلا تُسْمِعُ الصُّمَّ ) * و نميتوانى شنوانى كران را * ( الدُّعاءَ ) * خواندن را * ( إِذا وَلَّوْا ) * چون برگردند از خواننده * ( مُدْبِرِينَ ) * در حالتى كه پشت كنندگانند و گريزندگان از متكلمى كه هادى ايشانست بسبيل رشاد از قيد توليد و ادبار براى تاكيد حكمت و استحالهء استماع يعنى اصم مقبل اگر چه نمىشود اما بسبب حركات لب و دهان و اشارهء سر و دست چيزى در مييابد اما كرى كه پشت بر متكلم دارد از اين مقدار دريافت نيز محروم است * ( وَما أَنْتَ ) * و نيستى تو * ( بِهادِ الْعُمْيِ ) * راه نمايندهء كوران * ( عَنْ ضَلالَتِهِمْ ) * از گمراهى ايشان يعنى قدرت ندارى كه ايشان را باكراه و اجبار بر ايمان دارى و لهذا بر تو همين بلاغست و بس و تسميهء ايشان بعمى به جهت فقد ايشانست و مقصود حقيقى را از ابصار و يا به جهت عماى قلوب ايشان حاصل كه حق تعالى يك بار تشبيه كفار نموده در ترك تدبر ايشان در آنچه پيغمبر ( ص ) ايشان را دعوت ميكرد بمردگان و يك بار به كران به جهت عدم انتفاع ايشان بدعاى داعى خود مانند مرده كه هيچكدام استماع سخن نميتوانند كرد و بعد از آن تشبيه ايشان نموده در عدم اهتدا بطريق حق بكوران كه راه گم مىكنند و پى به منزل مطلوب خود نميبرند * ( إِنْ تُسْمِعُ ) * نميشنوانى مواعظ و نصايح قرآن را * ( إِلَّا مَنْ يُؤْمِنُ ) * مگر آن كس كه گرويده است * ( بِآياتِنا ) * بآيتهاى كتاب ما چه ايمان ايشان را بر آن ميدارد كه لفظ قرآن را فرا گيرند و در معنى آن تدبر نمايند و ميتواند بود كه مراد بمؤمن مشرف بر ايمان باشد و طالب آن يعنى مگر كسانى را كه جوياى طريق حق باشند كه ايمانست * ( فَهُمْ مُسْلِمُونَ ) * پس ايشان گردن نهادگانند مر اوامر و نواهى ترا بعد از آن عود بذكر\r\nادله نموده مىفرمايد كه * ( اللَّه ) * خداى به حق * ( الَّذِي خَلَقَكُمْ ) * آن كس است كه بيافريد شما را * ( مِنْ ضَعْفٍ ) * از چيزى سست يعنى در ابتداى آفرينش ضعفا بوديد و ضعف اساس مر شما را بود بقوله تعالى خُلِقَ الإِنْسانُ ضَعِيفاً و آن حالت طفوليت است چه اطفال قادر نيستند بر بطش و مشى و ساير تصرفات و يا شما را آفريد از اصلى ضعيف و سست كه نطفه است لقوله تعالى مِنْ ماءٍ مَهِينٍ * ( ثُمَّ جَعَلَ ) * پس داد شما را * ( مِنْ بَعْدِ ضَعْفٍ ) * از پس سستى يعنى طفوليت يا نطفه * ( قُوَّةً ) * توانايى كه آن وقت جوانى و برنائيست و يا تعلق روح با بدان شما * ( ثُمَّ جَعَلَ ) * پس داد * ( مِنْ بَعْدِ قُوَّةٍ ) * از پس قوة شباب * ( ضَعْفاً ) * سستى و عدم قدرت بر مشى و تصرفات * ( وَشَيْبَةً ) * و پيرى و عاصم و حمزه بفتح ضاء ميخواند و ضم اقويست چنان كه از ابن عمر مرويست كه گفت قراتها على رسول اللَّه من ضعف فاقرانى من\r\n","description":"","footnote":"","page_name":" 192 ","page_number":192},
  {"content":"\r\nضعف و هر دو لغت بيك معنىاند و تنكيران يا تكرير به جهت آنست كه متاخر عين متقدم نيست * ( يَخْلُقُ ما يَشاءُ ) * ميافريند هر چه مىخواهد از ضعف و قوة و شيبة و شبيبة * ( وَهُوَ الْعَلِيمُ ) * و او است دانا باحوال بندگان و مصالح ايشان * ( الْقَدِيرُ ) * توانا تغيير صفات ايشان بر وجه حكم چه ترديد در احوال مختلفه و تغيير از هيئتى به هيئتى و از صفتى بصفتى با امكان غير ان دليل علم است و قدرت و از اعدل شاهد است بر آنكه صانع عالم عليم و قدير است بعد از ان بيان حال بعث ميفرمايد * ( يَوْمَ تَقُومُ السَّاعَةُ ) * و در روزى كه قايم شود قيمة و تسميهء آن بساعت جهت آنست كه در ساعت آخر باشد از دنيا و يا بيكبار واقع شود * ( يُقْسِمُ الْمُجْرِمُونَ ) * سوگند خورند كافران بزه كار مضمون آنكه * ( ما لَبِثُوا ) * درنگ نكردند در دنيا يا در قبور يا در ما بين فناء دنيا و بعث * ( غَيْرَ ساعَةٍ ) * جز ساعتى در حديث آمده كه\r\nما بين فناء الدنيا و البعث\r\nو اين محتمل ساعاتست و ايام و اعوام حاصل كه ايشان مدت لبث خود را نسبت به مدت عذاب خود در اخرت كم شمردند و يا آنكه آن را فراموش كرده باشند و يا بجهة انقطاع عذاب از ايشان روزگار برايشان آسان گذشته باشد و بجهة ان استقصار آن كرده باشند هم چنان كه كسى كه به طيب عيش ميگذراند مرور ايام و شهور بر او آسانست و گذشتن آن ابر او اندكى ميشمرد و يا بر سبيل كذب يا تخمين قايل اينقول باشند * ( كَذلِكَ ) * مثل اين برگشتن از صدق و تحقيق در آخرت * ( كانُوا ) * هستند در دنيا كه بانكار حشر * ( يُؤْفَكُونَ ) * برگردانيده ميشوند از را صدق يعنى كار ايشان ناراستى است و دروغ در اين سراى مراد آنست كه بناى كار ايشان بر خلاف حقست و جهل ايشان از حق در دنيا و اخرت و در مجمع آورده كه اگر قايلى گويد كه چگونه كفار سوگند دروغ خورند و حال آنكه معارف ايشان در آخرت ضرورى باشد جواب گوئيم كه سوگند ايشان بر طريق ظن باشد و ندانسته باشند مدت لبث خود را در قبور فكانهم قالوا ما لبثنا غير ساعة فى ظنوننا و اينقول ابى على و ابى هاشم است و يا آنكه مدت دنيا را كه بفراغت گذرانيده باشند كم شمرند بجهة معاينهء آنچه بينند از احوال آخرت فكانهم قالوا ما الدنيا فى الاخرة الا ساعة و يا آنكه اينقول ايشان قبل از كمال عقول ايشان باشد و استدلال به اين آيه بر نفى عذاب قبر در نهاية ضعف است بجهة آنكه مراد كفار از اين گفتار آنست كه ايشان لبث نكرده‌اند بعد از عذاب الا ساعتى بعد از آن اخبار ميفرمايد از قول اهل علم و ايمان بعد از استماع اين سوگند كاذب از مشركان بقوله * ( وَقالَ الَّذِينَ ) * و گويند آنان كه * ( أُوتُوا الْعِلْمَ ) * داده شده‌اند دانش را * ( وَالإِيمانَ ) * و گرويدن يعنى آنان كه حقتعالى براى ايشان نصب ادله كرده باشد كه موجب علم ايشان و تصديق\r\n","description":"","footnote":"","page_name":" 193 ","page_number":193},
  {"content":"\r\nبه خدا و رسول او باشد و لهذا نسبت آن را به خود كرده مراد ملائكه و انبيايند كه عالمند بر اكثر امور و مؤمنان انس و يا مراد ملائكه‌اند و جميع مؤمنان كه متصف بصفت علم و هم موصوف بايمان القصه در جواب كفار گويند جزا دروغ مىگوييد * ( لَقَدْ لَبِثْتُمْ ) * بدرستى كه درنگ كرديد در دنيا * ( فِي كِتابِ اللَّه ) * در لوح محفوظ يعنى لبث شما ثابتست در لوح محفوظ يا در قرآن لقوله تعالى وَمِنْ وَرائِهِمْ بَرْزَخٌ إِلى يَوْمِ يُبْعَثُونَ و يا در آنچه نوشته است يعنى واجب گردانيده بر شما زجاج گفته كه فى كتاب اللَّه اى فى علم اللَّه المثبت فى اللوح المحفوظ يعنى در علم خدا كه ثبت كرده شده است در لوح محفوظ و يا در آنچه نوشته است يعنى واجب گردانيده بر شما و يا در علم خدا و يا قضاى او شما مكث گرديد در دنيا يا در قبر إِلى يَوْمِ يُبْعَثُونَ تا روز برانگيختن مراد آنست كه ملائكه و انس به اين قول رد آن چيزى كنند كه كفار گفته باشند و بر آن سوگند خورده بعد از آن گويند * ( فَهذا يَوْمُ الْبَعْثِ ) * پس اينست روز برانگيختن كه انكار مىكرديد * ( وَلكِنَّكُمْ كُنْتُمْ ) * و ليكن بوديد كه شما از فرط جهل و عدم تفكر و تدبر * ( لا تَعْلَمُونَ ) * نميدانستيد كه بعث حقست ذكر فا به جهت جواب شرط محذوفست و تقدير اينكه ان كنتم منكرين البعث فهذا يومه اگر بوديد انكار كنندگان روز بعث پس اينست روز بعث يعنى مبين شده بر شما بطلان انكار شما پس كافران آغاز اعتذار كرده بر آن تدارك ما فات طلب رجوع كنند به دنيا و اجازت نيابند كما قال * ( فَيَوْمَئِذٍ ) * پس آن روز * ( لا يَنْفَعُ الَّذِينَ ظَلَمُوا ) * سود نكند آنان را كه ستم كردند بر خود بكفر و شرك * ( مَعْذِرَتُهُمْ ) * عذر خواهى ايشان * ( وَلا هُمْ ) * و نه ايشان * ( يُسْتَعْتَبُونَ ) * خوانده شوند به چيزى كه ازالهء عتاب ايشان كند از توبه و ساعت هم چنان كه در دنيا به آن خوانده ميشدند و هذا ماخوذ من قولهم استعتبنى فلان عتبته اى استرضانى فارضيه يعنى ايشان را نگويند كه استرضاى خدا كنيد و طلب خوشنودى نمائيد از او زيرا كه حقتعالى در آن روز از ايشان راضى نشود كما قال صاحب الكشاف حقيقة اعتبته زالت عتبه و المعنى لا يقال لهم ارضوا ربكم بتوبة و طاعة و مثل قوله تعالى لا يخرجون منها و لا هم يستعتبون و قوله فما هم من المعتبين فمعناه انهم غير راضين بما هم فيه\r\n* ( وَلَقَدْ ضَرَبْنا ) * و هر آينه بيان كرديم * ( لِلنَّاسِ ) * براى مردمان * ( فِي هذَا الْقُرْآنِ ) * در اين قرآن * ( مِنْ كُلِّ مَثَلٍ ) * از هر مثلى كه ايشان را به كار آيد در بيان توحيد و حشر و نشر و صدق رسل و يا وصف كرديم براى ايشان هر صفت عجيبه و خوانديم بر ايشان هر قصهء غريبه\r\n","description":"","footnote":"","page_name":" 194 ","page_number":194},
  {"content":"\r\nرا كه در غرايب و اعجوبة مانند امثالست كه بسبب غرابة ضرب المثل شده و آن صفة و قصه مانند صفة مبعوثين است در روز قيامت و قصهء ايشان و آنچه گويند در آن روز و آنچه مر ايشان را گويند و آنچه نفع ندهد ايشان را از اعتذار و نشوند از استعتاب و لكن ايشان بجهة قساوت و بشاعت از شنيدن احوال آخرت هر آيتى كه بايشان آيد گويند زور و باطلست كما قال * ( وَلَئِنْ جِئْتَهُمْ بِآيَةٍ ) * و اگر به يارى تو اى محمد بديشان يعنى بمنكران و معاندان آيتى از آيات قرآن و يا معجزهء مقترحه از تو و معجزهء كه دلالت صريح كند بر طريق حق و صدق بعث * ( لَيَقُولَنَّ الَّذِينَ كَفَرُوا ) * هر آينه گويند آنان كه نگرويده‌اند از فرط عناد و غاية تمرد و فساد * ( إِنْ أَنْتُمْ ) * نيستيد شما يعنى پيغمبر و مؤمنان * ( إِلَّا مُبْطِلُونَ ) * مگر تزوير كنندگان و اتيان نمايندگان بامر باطل و غير واقع يعنى آنچه مىگوييد در باب ايمان آوردن و وقوع حشر و نشر و بعث و حساب و عقاب دروغست و بر بافته شما است نه اينكه خداى اين را گفته باشد و از آن خبر داده * ( كَذلِكَ ) * مثل اين طبع و مهر نهادن * ( يَطْبَعُ اللَّه ) * مهر مينهد خداى * ( عَلى قُلُوبِ الَّذِينَ ) * بر دلهاى آنان كه * ( لا يَعْلَمُونَ ) * نمىدانند يعنى طلب دانش نميكنند مراد آنست كه كسانى كه در طلب دانستن حق نيستند و با وجود آيات ظاهره و حجج باهره بر آن مصرند بر خرافاتى كه به آن اعتقاد كرده‌اند حقتعالى تخلية ايشان مىكند و در وادى خذلان فرو ميگذارد و طريق لطف و توفيق را از ايشان مسدود ميسازد تا بر وجهى كه گوئيا مهر بر دل آنها نهاده و شبههء نيست در آنكه جهل مركب مانع ادراك حقست و موجب تكذيب آن و اعطاى لطف و توفيق به كسى مىكند كه فايده دهد و به آن خود را از وادى اضلال بسر حد هدايت رساند اما كسانى كه در جحود و عناد و انكار بر وجهى باشند كه اصلا نظر التفات بجانب دلايل هاديه و براهين واضحه نكنند با وجود وضوح و ظهور آن بر طريق حق حقتعالى ايشان را فرو گذاشته منع الطاف مينمايد از ايشان هم چنان كه واعظ منع موعظه مىكند از كسى كه ميداند كه موعظه و نصيحت فايده به او نخواهد رسانيد و معنى طبع و ختم بر وجه تفصيل در سورة البقره مذكور شده حاصل كه طبع كنايه است از قسوة قلب و ركوب صداء و رين بر آن فكانه قال كذلك تقسو و تصدء قلوب الجهلة حتى تستموا المحقين مبطلين و چون معاندان و جاحدان بر عناد و جحود خود مصرند و بدلايل آيات بينه به راه حق نمييابند و پيوسته در صدد ايذا و آزار اهل ايمانند\r\n* ( فَاصْبِرْ ) * پس شكيبايى كن اى محمد صلَّى اللَّه عليه و آله بر آزار و اضرار ايشان و بر عداوت ايشان * ( إِنَّ وَعْدَ اللَّه ) * بدرستى كه وعدهء خدا بنصرت و اعلاى كلمه و غالب شدن دين تو بر جميع اديان * ( حَقٌّ ) *\r\n","description":"","footnote":"","page_name":" 195 ","page_number":195},
  {"content":"\r\nدرست است و حقتعالى بر آن وفا نخواهد نمود چه خلاف وعده موجب و مستلزم قبحست كه بر او ممتنع است پس البته انجاز وعده خواهد كرد * ( وَلا يَسْتَخِفَّنَّكَ ) * و بايد كه ترا بر خفت و سبكبارى و قلق و اضطراب و عدم شكيبايى ندارند * ( الَّذِينَ لا يُوقِنُونَ ) * آنان كه بيگمان نميشوند در امر معاد يعنى بايد كه بجهة تكذيب ايشان امر بعث را و ايذاء ايشان ترا در دعوت تو فتور راه نيابد چه ايشان اهل شك و ضلالتند و اين از ايشان بديع و غريب نيست پس در امر دين خود ثابت قدم باش و در دعوت راسخ باش جبائى تفسير اين آيه بر اين نهج كرده كه بايد كفر و جحود و تكذيب ايشان ترا بر آن ندارد كه تعجيل كنى در دعا براى نزول عذاب بر ايشان چه آن بوقتى مقرر باز بسته است و چون آن وقت در آيد حكم الهى بظهور رسد پس طريق صبر و رفق پيش گير تا بآنوقت\r\n\r\nسورة لقمان\r\nمكيست الا سه آيه كه آن وَلَوْ أَنَّ ما فِي الأَرْضِ مِنْ شَجَرَةٍ است تا به آخر كه نزد ابن عباس در مدينه فرود آمده و عدد آيات آن سى و سه است بعدد حجازى و سى و چهار نزد غير ايشان و اختلاف در دو آيتست الم كوفى مُخْلِصِينَ لَه الدِّينَ بصرى و شامى ابى ابن كعب از پيغمبر صلَّى اللَّه عليه و آله روايت كرده كه هر كه سورهء لقمن بخواند در قيامت رفيق و مصاحب لقمان باشد و بعدد هر كه امر بمعروف و نهى از منكر كند خداى تعالى او را ده حسنه بنويسد و محمد ابن جبير از پدر خود روايت كرده كه ابى جعفر عليه السّلام فرمود كه هر كه قرائت سوره لقمن كند در شب حقتعالى سى فرشته را بر او موكل گرداند كه حفظ او نمايد از ابليس و جنود او تا صبح و اگر در روز قرائت آن كند نگهبانى او كنند از ابليس و لشگر او تا شب و بدانكه چون حقتعالى ختم سورهء روم نمود بذكر آيات داله بر صحت نبوت افتتاح اين سوره نمود بذكر آيات قرآن و فرمود كه\r\n* ( بِسْمِ اللَّه الرَّحْمنِ الرَّحِيمِ الم ) * دانسته شد كه حروف مقطعه مبادى سور و مفاتح كنوز عبراند و در الم گفته‌اند كه الف اشارتست به انا و لام به لى و ميم بر منى يعنى انا اللَّه ولى جميع صفات الكمال و منى الغفران و الاحسان و اشهر اقوال آنست كه بمعنى انا اللَّه اعلم است يعنى منم خدايى كه ميدانم همه چيزها را * ( تِلْكَ ) * اين آيات * ( آياتُ الْكِتابِ ) * آيتهاى قرآنست * ( الْحَكِيمِ ) * كه خداوند حكمتست و يا متضمن حكمة و يا محكم كه در او تناقض نيست يا حاكم ميان حلال و حرام و بنا بر اول حكيم در تقدير\r\n","description":"","footnote":"","page_name":" 196 ","page_number":196},
  {"content":"\r\nذى الحكمة است و اين بر اسناد مجازى است چه حكيم حقيقة صفت حقتعالى است و ميتواند بود كه در اصل الحكيم قائله بوده باشد يعنى آيات قرآن كه حكيمست گويندهء ان كه حقتعالى است پس حذف فاعل شده و به قرآن مسند گشته و قوله * ( هُدىً وَرَحْمَةً ) * حالند از آيات و عامل در آن معنى اشاره است و هدى مصدر است بمعنى فاعل از قبيل زيد عدل يعنى در حالتى كه آن آيات راه نماينده است و بخششى از خداى تعالى * ( لِلْمُحْسِنِينَ ) * مر نيكوكاران را كه اهل توحيدند بعد از آن در صفت ايشان ميفرمايد كه * ( الَّذِينَ ) * آنان كه * ( يُقِيمُونَ الصَّلاةَ ) * بپاى ميدارند نماز مفروضه را يعنى با شرايط و اركان در اوقات معينه آن ادا ميكنند * ( وَيُؤْتُونَ الزَّكاةَ ) * و ميدهند زكات واجبه را * ( وَهُمْ ) * و حال آنكه ايشان * ( بِالآخِرَةِ ) * بسراى ديگر * ( هُمْ يُوقِنُونَ ) * ايشانند كه بيگمانند يعنى بعث و جزا را تصديق ميكنند اين آيه بيان احسان ايشانست و تخصص اين امور ثلثه كه از شعب احسانند بجهة فضل اعتداد است به آن و تكرير ضمير بجهة تاكيد است * ( أُولئِكَ ) * آن گروه كه بدين صفات موصوفند و به اين نعوت منعوت * ( عَلى هُدىً ) * بر راه راستند * ( مِنْ رَبِّهِمْ ) * از جانب آفريدگار خود * ( وَأُولئِكَ ) * و آن گروه * ( هُمُ الْمُفْلِحُونَ ) * ايشانند رستگاران و فيروزى يافتگان به جهت استجماع ايشان عقيدهء حقه و اعمال صالحه را و تفصيل اين آيات بر وجه تفصيل در سورة البقره رقم زد كلك بيان شده فليطالع ثمة از مقاتل و كلبى مروى است كه نضر ابن حارث بطريق تجارت بجانب فارس رفته بود و قصهء رستم و بهرام و اسفنديار خريده در مجامع قريش بنوعى بمسامع ايشان ميرسانيد كه همه شيفته و فريفته مىشدند و به جهت اشتغال به آن سماع قرآن را ميگذاشتند و نضر ابن حارث بر وجه عناد و انكار لاف ميزد كه اگر محمد ( ص ) از قصهء عاد و ثمود و عظمة ملك سليمان و داود خبر ميدهد من از سعت مملكت و وفور ابهت ملوك عجم و اكاسره و اقاصره سخن ميگويم حقتعالى آيه فرستاد كه * ( وَمِنَ النَّاسِ ) * و از مردمان * ( مَنْ يَشْتَرِي ) * كسى هست كه ميخرد * ( لَهْوَ الْحَدِيثِ ) * سخن ببازى كه مردمان بسبب اشتغال به آن از ما ينبعى باز ميمانند يعنى احاديثى كه اصلى ندارد و اساطيرى كه اعتبارى در آن نيست و مضاحيك و فضول كلام است و اضافهء او بحديث بر تقدير من تبيينيه است چون خاتم فضه و جبة خز و باب ساج اگر مراد بحديث حديث منكر باشد كما\r\nجاء فى الحديث الحديث فى المسجد ياكل الحسنات كما ياكل البهيمة الحشيش\r\nو يا بتقدير من تبعيضيه اگر مراد بحديث اعم از منكر و غير منكر باشد كانه قال\r\n","description":"","footnote":"","page_name":" 197 ","page_number":197},
  {"content":"\r\nو من الناس من يشرى بعض الحديث الذى هو اللهو معه حاصل كه سخن فريب دهنده و مشغول سازنده و افسانهء بىاعتبار را مىخرد و بر مردمان مىخواند * ( لِيُضِلَّ ) * تا گمراه سازد ايشان را * ( عَنْ سَبِيلِ اللَّه ) * از راه خدا يعنى از استماع قرائت قرآن و يا از دين اسلام * ( بِغَيْرِ عِلْمٍ ) * ببيدانشى اين در موضع حالست يعنى در حالتى كه علم ندارد به حال آن چيزى كه ميخرد آن را و بسوء عاقبت آن و يا عالم نيست بتجارت و بصيرت ندارد به آنكه استدلال مىكند لهو را بقرائت قرآن و ضلال را بهدى و باطل را به حق و نحوه قوله تعالى فَما رَبِحَتْ تِجارَتُهُمْ وَما كانُوا مُهْتَدِينَ اى ما كانوا مهتدين لتجارة بصراء بها * ( وَيَتَّخِذَها ) * و فرا ميگيرد راه خداى را * ( هُزُواً ) * افسوس و سخريه و حفص و حمزه و يعقوب و كسايى بنصب ميخوانند عطف بر يضل يعنى تا فرا گيرد دين خداى را بسخريه * ( أُولئِكَ ) * آن گروه * ( لَهُمْ عَذابٌ مُهِينٌ ) * مر ايشان راست عذاب خوار كننده كه سبى و قتلست در دنيا و عذاب و خزى در عقبى بجهة اهانت ايشان حق را بايثار باطل بر آن اكثر مفسران بر آنند كه مراد بلهو حديث غنا است و اينقول ابن عباس است و ابن مسعود و غيرهما و اين از ابى جعفر و ابى عبد اللَّه و ابى الحسن الرضاع نيز مروى است و مجاهد گفته كه آيه در شان كسانيست كه جاريات مغنيه خريدندى و مردم را باستماع اصوات و الحان ايشان از شنيدن حق بازداشتندى و ايشان را بر آن داشتندى كه معاشرت كنند با كسى كه ارادهء اسلام كرده تا بجهة مشغولى او بالحان لذيذهء ايشان از آن قصد بر گردد و در كشاف نيز گفته كه بعضى از ايشان مغنيات ميخريدند و چون از كسى مييافتند كه قصهء اسلام دارد او را ميطلبيدند و نزد مغنيهء خود ميبردند و به آن مغنيه مىگفتند اطعميه و اسقيه و غنيه وى را طعام ده و شراب بياشامان و غنا كن براى او و بعد از آن بآنشخص مىگفتند كه هذا خير مما يدعوك اليه محمد من الصلاة و الصيام و ان تقاتل بين يديه اين بهتر است از آنچه محمد تو را بدان دعوت مىكند از نماز و روزه و مقاتله كردن نزد او و ابو امامه از پيغمبر ( ص ) روايت كرده كه\r\nلا يحل بيع المغنيات و لا شراؤهن و لا التجارة فيهن و لا اثمانهن و قد نزل تصديق ذلك فى كتاب اللَّه * ( وَمِنَ النَّاسِ مَنْ يَشْتَرِي لَهْوَ ) * الاية\r\nحلال نيست بيع كنيزان مغنيه و نه شراء ايشان و نه تجارت در ايشان و نه در ثمنهاى ايشان و تصديق اين آيه * ( وَمِنَ النَّاسِ مَنْ يَشْتَرِي ) * است كه در كتاب خدا است مراد آنست كه بيع و شراء مغنيات حرام است گاهى كه غرض از اين آن باشد كه براى صاحب خود تغنيه كنند و يا مردمان را به جهت استماع آن از دين و عمل صالح باز دارند و بعد از آن فرمود كه\r\nو الذى نفسى بيده ما رفع رجل عقيرته يتغنى الا او تدفه شيطانان يضربان ارجلهما على ظهره و صدره حتى يسكت\r\nبخدايى كه نفس من بيد\r\n","description":"","footnote":"","page_name":" 198 ","page_number":198},
  {"content":"\r\nفرمان او است كه هيچ كس صوت خود را بر ندارد مگر آنكه بر او سوار شوند دو شيطان و پايهاى خود را بر پشت و سينهء او زنند تا كه ساكت شود و در حديث ديگر آمده كه\r\nما من رجل يرفع صوته بالغنا الا بعث اللَّه عليه شيطانين احدهما على هذا المنكب و الاخر على هذا المنكب و لا يزال يضربانه بارجلهما حتى يسكت\r\nيعنى هيچكس نباشد كه او از بغنا بلند گرداند الا حقتعالى دو شيطان بر او مسلط سازد يكى بر ايندوش و ديگرى بر آن دوش او نشيند و او را بپاهاى خود ميزنند و ميجنبانند تا كه خاموش شود و احدى باسناد خود از نافع نقل كرده كه ابن عمر گفته كه من از پيغمبر ( ص ) شنيدم كه در تفسير آيهء * ( وَمِنَ النَّاسِ مَنْ يَشْتَرِي لَهْوَ الْحَدِيثِ ) * فرمود كه آن كسى است كه بلهو و باطل كثير النفقه باشد و در آن سماحة نمايد و بيكدينار كه تصديق كند نفس او را خوش نيايد و از ابو هريره نقل است كه رسول خدا ( ص ) فرمود كه\r\nمن ملاء مسامعه من غناء لم يؤذن له ان يسمع صوت الروحانيين يوم القيمة قيل و ما الروحانيون قال قرء اهل الجنة\r\nهر كه پر سازد گوشهاى خود را از غنا ماذون نشود كه آواز روحانيان بشنود در قيامة گفتند روحانيان كيستند فرمود قاريان اهل بهشت و نيز از ابو امامه مروى است كه رسول خدا ( ص ) فرمود كه خداى تعالى مرا فرستاد تا هدى و رحمت عالميان باشم و مرا فرموده تا مزامير و اوتار را محو كنم و خداى من بعزت و جلال خود سوگند خورده كه هر كه شربتى از خمر باز خورد بعمد من او را مانند آن شربتى دهم از صديد دوزخيان و هر كه خمر خوردن رها كند من او را از حوضهاى قدس آب دهم محمد ابن منذر گفته كه در اخبار به من رسيده كه روز قيامت حقتعالى گويد كجايند آنان كه سمعهاى خود را از لهو و مزامير شيطان منزه داشته‌اند تا ايشان را در رياض مسك جاى دهم و حمد و ثناى خود را به او شنوانم و ايشان را بگويم كه لا خَوْفٌ عَلَيْكُمُ الْيَوْمَ وَلا أَنْتُمْ تَحْزَنُونَ و از ضحاك روايت است كه الغناء منفذة للمال مسخطة للرب مفسده للقلب غنا محل فناى مال است و سخط و خشم خدا و فساد دل و بروايتى از ابن عباس مروى است كه آيه در حق مردى آمد كه او كنيزى خنياگرى بخريد تا پيوسته غنا ميگفت و هر حديث كه ترا از ذكر خدا باز دارد آن لهو است مانند اباطيل و مزامير و ملاهى و نزهات و انواع لهو و لعب و احاديث كاذبه و اساطير ملهيه و در اين داخل است سخريه به قرآن و لهو در آن و لهو در حديث و از ابى عبد اللَّه ( ع ) نقلست كه\r\nاللهو هو الطعن فى الدين و الاستهزاء به و منه الغناء\r\nو از قتاده مرويست كه يحسب المرء من الضلالة ان يختار حديث الباطل على الحق مرد را از گمراهى همين بس كه سخن باطل را بر سخن حق اختيار كند * ( وَإِذا تُتْلى عَلَيْه ) * و چون خوانده شود بر آن كس كه لهو حديث خريده و اختيار كرده از قصهء رستم و اسفنديار و يا مغنيات و ساير امور ملهيه از ذكر حق * ( آياتُنا ) * آيت هاى كلام ما * ( وَلَّى ) * روى بگرداند * ( مُسْتَكْبِراً ) * در حالتى كه گردن كش بوده يعنى جهت تكبر التفات\r\n","description":"","footnote":"","page_name":" 199 ","page_number":199},
  {"content":"\r\nبه آن نكند * ( كَأَنْ لَمْ يَسْمَعْها ) * گوييا كه هرگز اين نشنيده اين حال است از مستكبرا يعنى استكبار كننده است در حالتى كه مشابهت حال او به حال كسى كه استماع آن نكرده * ( كَأَنَّ فِي أُذُنَيْه ) * گوييا در هر دو گوش او * ( وَقْراً ) * گرانيست اين حالست از لم يسمعها يعنى نميشنود در حالتى كه مانند كسى است كه گوش او گران است و قدرت بر استماع ندارد و اين حالات ثلثه براى بيان حال معرض است از قرآن و سخن حق و ميتواند بود كه جملتين آخرتين استيناف باشد نه حال يعنى ضلالت و غوايت او بر وجهيست كه چون حديث لهو شنود سماع گوشش يكى دو شود و چون آيات ما بر وى خوانند خويشتن را كر سازد تا پندارى كه هيچ نميشنود كقول الشاعر صم اذا سمعوا خيرا ذكرت به و ان ذكرت بسوء عندهم اذا نو * ( فَبَشِّرْه ) * پس بشارت ده او را * ( بِعَذابٍ أَلِيمٍ ) * بعذابى دردناك يعنى اعلام كن عذاب او را كه عذاب اليم به او رسنده است ذكر تهديد بعنوان بشارت بر سبيل تهكمست بعد از آن از حال و مال اهل ايمان خبر ميدهد كه * ( إِنَّ الَّذِينَ آمَنُوا ) * بدرستى كه آنان كه گرويدند به خدا و رسول * ( وَعَمِلُوا الصَّالِحاتِ ) * و كردند كارهاى شايسته * ( لَهُمْ جَنَّاتُ النَّعِيمِ ) * مر ايشارانست بهشتهاى با نعمت و ناز اصل كلام نعيم جنات است و به جهت مبالغه معكوس واقع شده و قوله * ( خالِدِينَ فِيها ) * حالست از ضمير لهم يا از جنات و عامل آن فعليست كه جار و مجرور متعلق است به آن اى ثبت و حصل يعنى ثابت است مر ايشان را نعمت جنت در حالتى كه جاويد باشند در آن * ( وَعْدَ اللَّه ) * وعده كرده است خداى وعده كردنى * ( حَقًّا ) * درست و راست است آن وعده و درست بودنى اول مصدريست مؤكد لنفسه و ثانى لغيره زيرا كه لهم جنات وعد است و هر وعدهء مستلزم آن نيست كه حق باشد * ( وَهُوَ الْعَزِيزُ ) * و او است خداى غالب كه هيچ كس بر او غالب نتواند شد تا منع كند او را از انجاز وعده و وعيد * ( الْحَكِيمُ ) * راستكار كه هر چه كند بر وجه حكمت بود و مستدعى مصلحت\r\nو بعد از ذكر وعد و وعيد بيان افعال محكمه خود مىكند كه دالند بر توحيد و قدرت او و ميفرمايد كه * ( خَلَقَ السَّماواتِ ) * بيافريد آسمانها را * ( بِغَيْرِ عَمَدٍ ) * بدون ستون بلكه معلق است و امساك آن بقدرت او است * ( تَرَوْنَها ) * مىبيند شما آن آسمانها را اين جملهء مستانفست يا در محل جر كه صفة عمد است اى به غير عمد مرئية يعنى عمد آن بعمديست كه مشاهده شما نيست چه عمد آن عبارت است از امساك آن بقدرت كامله و بر هر دو تقدير ذكر ترونها به جهت استشهاد است برؤيت سماوات در حالتى كه غير معموره است\r\n","description":"","footnote":"","page_name":" 200 ","page_number":200},
  {"content":"\r\nكما يق لصاحبك انا بلا سيف و لا رمح ترانى و در مجمع آورده كه غرض نفى عمد است مر آن را و معنى آنست كه اگر بحسب فرض آن را عمد ميبود آن را ميديدند زيرا كه از اجسام عظام مىبود تا متحمل نقل سماوات شود و اگر چنين مىبود احتياج مىافتاد بعمد ديگر كه معمود عمد اول باشد و اين موجب تسلسل ميشد پس هيچ عمدى آن را نباشد و نزد مجاهد مراد آنست كه آن را عمدى ذى جسم هست اما مرئى آدميان نميشود و صحيح قول اولست و تحقيق اين مبحث در سورة الرعد مذكور است * ( وَأَلْقى ) * و بينداخت يعنى وضع نمود * ( فِي الأَرْضِ ) * در زمين بعد از ايجاد آن * ( رَواسِيَ ) * كوه هاى بلند پاىدار استوار را * ( أَنْ تَمِيدَ بِكُمْ ) * به جهت كراهت و نخواستن آنكه حركت دهد و مضطرب سازد شما را چه تشابه اجزاى زمين مقتضى تبدل احياز و اوضاع آنست به جهت امتناع اختصاص هر يك از احياز و اوضاع لذاته بحيزى و وضعى معين و در اخبار نيز واقع شده كه زمين در مبدء خلق متحرك بود بر روى آب مانند كشتى و بجبال راسيات آرام گرفت بدانكه جملهء فعليه منصوبست بر عليه بر تقدير مضاف اى كراهت ان تميد بكم و مىتواند بود كه لام علت و لاء نفى در او مقدر باشد اى لئلا تميد بكم يعنى تا شما را حركت ندهد و مضطرب نگرداند و در موضح از ضحاك نقل مىكند كه خداى تعالى نوزده كوه را ميخ زمين كرد تا بر جاى خود بايستاد و از جمله كوه قافست و ابو قبيس و جودى و لبنان و سينين و بثير و طور سينا * ( وَبَثَّ فِيها ) * و پراكنده كرد بر زمين * ( مِنْ كُلِّ دابَّةٍ ) * از هر جنبندهء يعنى انواع حيوانات را در زمين جاى داد * ( وَأَنْزَلْنا ) * و فرو فرستاديم التفات از غيبت بتكلم جهت اختصاص فعل است بفاعل يعنى غير ما نفرستد بلكه ما فرستيم * ( مِنَ السَّماءِ ) * از ابر يا آسمان * ( السَّماءِ ) * ابى را كه بارانست * ( فَأَنْبَتْنا ) * پس برويانيم * ( فِيها ) * در زمين بسبب آن آب * ( مِنْ كُلِّ زَوْجٍ ) * از هر صنف گياهى * ( كَرِيمٍ ) * نيكو و بسيار منفعت حقتعالى استدلال فرموده به اين امور بر عزت خود كه آن كمال قدرت او است و بر حكمت خود كه كمال علم او است و تمهيد نموده به آن قاعده توحيد را و تقرير آن فرموده بقوله * ( هذا ) * اينكه مذكور شد از آسمان و زمين و كوه و حيوان و نبات * ( خَلْقُ اللَّه ) * آفريدهء خدااند * ( فَأَرُونِي ) * پس بنمائيد به من اى مشركان كه در عالم * ( ما ذا خَلَقَ ) * چه چيز را بيافريدند * ( الَّذِينَ مِنْ دُونِه ) * آنان كه بدون ويند از بتان كه ايشان را شريك خدا مىگوئيد تا مستحق مشاركة او شوند ما ذا منصوبست بخلق و يا مرفوعست بابتدائيه و خبر آن ذا و يا صله و ارونى معلق عنه و استفهام براى تقريعست يعنى بتان هيچ چيز را نيافريده‌اند تا به جهت آن استحقاق شركت خدا داشته باشند\r\n","description":"","footnote":"","page_name":" 201 ","page_number":201},
  {"content":"\r\n* ( بَلِ الظَّالِمُونَ ) * بلكه مشركان كه از جادهء حق در گذشته‌اند * ( فِي ضَلالٍ مُبِينٍ ) * در گمراهيند آشكارا كه عاجز را با قادر و مخلوق را با خالق در پرستش شركت ميدهند اين اضرابست از تبكيت ايشان بر تسجيل بر ايشان بضلالى كه بر هيچ ناظرى مخفى نيست و وضع ظاهر در موضع مضمر جهت دلالتست بر آنكه ايشان ظالمند به جهت اشراك و چون حقتعالى ذكر ادله فرمود كه دالند بر توحيد و قدرت و حكمت خود در عقب آن بيان قصهء لقمان نمود و دادن حكمت به او و فرمود * ( وَلَقَدْ آتَيْنا ) * و بتحقيق كه داديم * ( لُقْمانَ الْحِكْمَةَ ) * لقمان ابن باعورا را حكمت يعنى قول صايب و فعل كامل كه از جملهء آن شناختن توحيد است و نفى شرك و در احقاق گفته كه مراد بحكمت اقامة ادلهء عقليه است در تقرير توحيد و ايمان و نفى شرك و اضافهء\r\nدلايل سمعيه به آن و صاحب انوار التنزيل گفته كه حكمت در عرف علما است كمال نفس انسانيه است باقتباس علوم نظريه و اكتساب ملكهء تامه بر افعال فاضله بر قدرت طاقت بشريه و در اخبار آمده كه قصهء لقمان حكيم و وصاياى او نزد يهود شهرتى عظيم داشت و عرب در مهمى كه رجوع بايشان كردندى از حكمتهاى لقمان براى ايشان مثل زدندى حقتعالى از توحيد وى و اخلاق مرضيه و وصاياى سنيه وى خبر داد تا ايشان اقتفا به او نمايند و بروايت وهب لقمان خواهر زادهء ايوب عليه السّلام بود و نزد مقاتل پسر خالهء او و نام پدر او آذر و در تيسير گفته كه پسر باعور ابن ناخور ابن تارخ است و تارخ پدر ابراهيم بود و ابو الليث فرموده كه كنيت او ابو الأئمست و در عين المعانى آورده كه در سال دهم از سلطنت داود عليه السّلام متولد شد و مراد بحكمة نبوتست و تا عهد يونس عليه السّلام عمر يافت و بعضى گويند هزار سال بزيست و گويند غلام كسى بوده و شبانى ميكرد يا نجارى و مروى است كه از براى خواجه هر روز هيزم كشيدى و ابن مسيب گفته كه هو اسود من سود ان مصر و گفته‌اند كه حبشى بوده در ميان بنى اسرائيل نمو كرده و بقول امام سجاوندى از بندگان نوبه بود و مردى اسود اللون غليظ الشفتين بود متشقق القدمين مروى است از سعيد ابن مسيب كه غلام سياهى داشت وى را گفت لا تحزن فانه كان من خير الناس ثلاثة من سودان لقمان و بلال و مهج مولى عمر عكرمه و سدى و شعبى گفته‌اند كه لقمان پيغمبر بود و قبل از مبعث فتوى دادى و اخذ علوم شريعة از او كردندى و اكثر علما بر آنند كه لقمان پيغمبر نبود بلكه حكيم بود و در كشاف از ابن عباس نقل كرده كه لقمان لم يكن نبيا و لا ملكا و لكن كان عبدا راعبا اسود فرزقه اللَّه العتق و رضى قوله و وصيته فقص امره فى القرآن ليتمسكوا بوصيته و عبد اللَّه عمر از رسول صلَّى اللَّه عليه و آله روايت كرده كه من از آن حضرت شنيدم كه فرمود\r\nحقا اقول لم لكم يكن لقمان نبيا و لكن كان عبدا كثير التفكر حسن اليقين\r\nحق مىگويم لقمان پيغمبر نبود بلكه بندهء بود مر خداى را بسيار فكر و نيكو عقيده و خداى را دوست داشتى و خداى او را دوست داشت روزى بوقت قيلوله جمعى فرشتگان بخانهء وى آمدند و بر او سلام كردند جواب سلام گفت و ايشان را نميديد\r\n","description":"","footnote":"","page_name":" 202 ","page_number":202},
  {"content":"\r\nگفتند اى لقمان ما فرستادگان پروردگار توايم آمده‌ايم كه ترا خليفهء روى زمين سازيم تا حكم كنى ميان مردم براستى لقمان جوابداد كه اگر حكم جز مست از آفريدگار من بدين كار سمعا و طاعة قبول ميكنيم چه يقين ميدانم كه مرا عصمت دهد و توفيق بخشد و اعانت فرمايد چرا از آن امتناع كنم و اگر مرا مخير ساخته‌اند عافيت اختيار ميكنم و متعرض فتنه نميشوم فرشتگان گفتند كه نبوت مرتبهء عظمى و مرتبهء كبرا است چرا از آن امتناع ميكنى گفت براى آنكه حاكم را حوادث بسيار است و از جمله آن در مظان نخوت و تكبر است كه مبغوض حقست و اگر از اين امور خود را نگاهدارد نجات يابد از اهاويل آخرت و اگر مدد توفيق و معونت او را در نيابد البته در ظلمات و شبهات افتد و در طريق موصل بجنت خطا كند و من آن دوست دارم كه در دنيا ذليل باشم و در آخرت شريف چه اين بمراتب بهتر است از آنكه شخصى در دنيا شريف و در آخرت ذليل و دانسته‌ام كه هر كه دنيا را بر آخرت اختيار كند دنيا از او فوت شود و از ثواب آخرت محروم ماند ملائكه را از اين سخن عجب آمد و از حسن منطق و حكمت او متعجب شدند بعد از آن بخفت و در خواب حقتعالى او را حكمت افزون ساخت بمثابهء كه ده هزار كلمهء حكمت از او منقول است كه هر كلمهء از آن بعالمى ارزد آن گاه نبوت و خلافت بر داود ( ع ) عرض فرمودند قبول كرد و در محنت و شدت تكليف بيفتاد داود چون وى را بديدى گفتى به او كه\r\nطوبى لك يا لقمن أعطيت الحكمة و صرفت عنك البلوى\r\nخوشا حال تو اى لقمان كه حكمت به تو دادند و بلا و محنت را از تو بگردانيدند و در اينجا كلمهء چند از او بنوك قلم در سلك تحرير مىآيد و منه الاعانة و التوفيق ابو هريره از رسول ( ص ) روايت كرده كه روزى يكى از عظماى بنى اسرائيل بر او بگذشت و جمعى را ديد نزد وى ايستاده استماع كلمهء حكمت ميكردند آن بزرگ بر وجه تعجب نه بطريق تحقير به او گفت اى لقمان تو آن بنده سياه نيستى كه شبانى رمهء فلان ميكردى گفت بلى هستم بعد از آن از او پرسيد كه چه چيز ترا بدين پايهء ارجمند رسانيد جواب داد كه بسه چيز\r\nبصدق الحديث و اداء الامانة و ترك ما لا يعنى\r\nاول سخن راست گفتن دوم امانت نگاهداشتن سوم ترك ما لا يغنى و آرزوها كردن و ثعلبى در تفسير خود از حكم لقمان ميآورد كه روزى خواجهء وى او را با ديگر غلامان بباغ فرستاد تا ميوه بياورد غلامان ميوه ها را در راه بخوردند و حوالهء خوردن آن را به لقمان كردند خواجه بر وى خشم گرفت لقمان گفت ايشان دروغ ميگويند خود ميوه خورده‌اند خواجه گفت راستى اين سخن را بچه چيز معلوم توان كرد گفت به آنكه ما را آب گرم بخورانى و ما را در صحرا پارهء بدوانى تا قى كنيم از درون هر كه ميوه بيرون آيد خاينست و چون خواجه به اين طريق عمل سلوك نمود از حلق غلامان ديگر ميوه بيرون آمد و از درون لقمان آب صافى ظاهر شد خواجه بعد از ظهور اين حقية از او بر عقل او و ذكاء او اطلاع پيدا\r\n","description":"","footnote":"","page_name":" 203 ","page_number":203},
  {"content":"\r\nكرده و معتقد سخنان او شد و ديگر از سخنان وى اينست كه\r\nليس مال كصحة و لا نعيم كطيب نفس\r\nهيچ مالى چون تندرستى نيست و هيچ نعمتى چون خوشدلى نه از خالد ربعى نقلست كه لقمان بندهء بود حبشى خواجه وى را گفت گوسفندى بكش و هر عضوى از آن كه پاكيزه تر است بياور لقمان گوسفند را ذبح كرد دل و زبان او را نزد خواجه آورد و گفت اين اطيب اعضاى وى است و بعد از چند روز ديگر او را گفت اخبث اعضا را بياور همين دو عضو را آورد و گفت اين اخبث اعضا است خواجه گفت اين چگونه باشد يك چيز هم اطيب و هم اخبث باشد جواب داد كه هما اطيب ما فيها اذا طابا و اخبث ما فيها ذا خبثا چون دل و زبان پاك باشد هيچ عضوى از اين دو پاكيزه تر نباشد و اگر پليد باشد هيچ چيز از اين دو پليدتر نباشد عكرمه روايت كند كه روزى خواجهء او گرو بست با كسى در حال مستى كه همه آب بحيره باز خورد چون هشيار شد بدانست كه گرو باخته است لقمان را طلبيد و گفت تدبير اين امر چيست گفت باش تا بيايند و مطالبه كنند من جواب ايشان بگويم چون بيامدند لقمان ايشان را گفت كه او گفته است كه همهء آب بحيره باز خورد شما جميع آبها را از رودخانه باز بنديد و جمع كنيد تا وى آن را بخورد گفتند ما اين نتوانيم گفت او نيز نتواند اذا تعارضا تساقطا عبد اللَّه دينار گفته كه لقمان از سفرى باز آمد و با غلام خود در راه ملاقات كرد و احوال پدر خود را از او پرسيد جواب داد كه فوت شد گفت ملك امرى مالك كار خود شدم از احوال زن پرسيد جواب داد كه او نيز متوفى شد گفت تجدد فرشى بسترم نوشد از حال خواهر پرسيد جواب داد كه او نيز رحلت نمود گفت سيرت عورتى عورت من پوشيده شد از برادر پرسيد گفت او نيز بمرد گفت آه انقطع ظهرى پشت من شكسته شد و بريده گشت مروى است كه چند گاه مصاحب داود بود روزى داود زره ميساخت و وى صامت بود و هيچ نميگفت چون تمام كرد آن را پوشيد و خطاب به آن كرد و گفت نعم لبوس الحرب انت اى زره نيكو پوشش حربى تو لقمان گفت او را الصمت حكم و قليل فاعله خاموشى حكمتى است كه كم كسى مرتكب آن مىشود داود گفت به حق سميت حكيما ترا به حق حكيم نام نهاده‌اند و از جملهء كلمات او كه در لباب آورده آنست كه روزى داود از لقمان پرسيد كه كيف اصبحت جواب داد كه اصبحت فى يدى غيرى يعنى بصبح درآمدم و عنان اختيار من در قبضهء اقتدار غير منست داود ( ع ) در اين كار تفكر كرد و نعرهء بزد و بيهوش شد مروى است كه مردى در او نگريست لقمان گفت او را ان كنت ترانى غليظ الشفتين فانه يخرج من بينها كلام رفيق و ان كنت ترانى اسود فقلبى ابيض اگر مىبينى هر دو لب من سطبر است بتحقيق كه از آن كلام لطيف و نازك بيرون ميآيد و اگر مىبينى كه گونه‌ام سياه است دل من سفيد است و گويند مولاى او در\r\n","description":"","footnote":"","page_name":" 204 ","page_number":204},
  {"content":"\r\nبيت الخلا رفت و بسيار در آنجا بنشست لقمان از خارج به او ندا كرد كه طول جلوس در قضاء حاجت علت سپرز مىآرد و مورث باسور است و مصعد حرارت براس فاجلس هوانا و قم هونا پس بر وجه سهولت و خوارى بنشين و از روى آسانى برخيز و مرويست كه مولاى وى اين چند كلمه را بر در بيت الخلا نوشت در خبر است كه از او پرسيدند كه اى الناس شر كدام مردم بدترند گفت الذى لا يبالى ان يريه الناس مسيئا آن كسى كه باك نداشته باشد كه بد خود را بمردم نمايد و او را گفتند ما اقبح وجهك چه بدروى دارى گفت تعيب على النقش او فاعل النقش نقش را عيب ميكنى يا فاعل آن را و در كتاب من لا يحضره الفقيه آورده كه لقمان پسر خود را گفت دنيا بحر عميق است و مردمان بسيار در او هلاك شده‌اند پس ايمان به خدا را سفينهء آن گردان و توكل را بر آن قرار داده و تقوا را در آن توشه خود ساز اگر از آن نجات يا بى پس آن رحمت خدا است و اگر هلاك شوى بجهة ذنوب تو است از جملهء كلمات او كه بداود ( ع ) گفت اينست كه اى داود از من پنج كلمه را يادگير كه\r\nدر آن علم اولين و آخرين مضمر است اول آنكه عمل تو براى دنيا به قدر لبث تو باشد در آن دوم آنكه عمل تو براى آخرت به قدر لبث تو باشد در او سوم آنكه غرض تو از مولى آزادى تو باشد از دوزخ چهارم جرات تو بر معصيت به قدر صبر تو باشد بر آتش پنجم هر گاه ارادهء نافرمانى مولاى خود كنى قصد جايى كن كه او تو را نبيند سليمان ابن داود از حماد ابن عيسى نقلكرده كه ابى عبد اللَّه ( ع ) فرمود از جمله وصاياى لقمن مر پسر خود را اين بود كه اى پسر من سفر كن با شمشير و موزه و عمامه و خيمه و مطهره و ريسمان و سوزن و توشه بردار از ادويه آنچه نفع رساند تو را و كسى را كه با تو است و با اصحاب خود موافقت نماى مگر در معصيت خداى و چون سفر كنى با قومى بسيار مشورت كن در امر خود و امور ايشان و تبسم بسيار نما در روى ايشان و بر زاد خود كريم باش و آن را بايشان برسان و چون تو را خوانند اجابت كن و هر گاه از تو استعانت نمايند اعانت كن و شعار خود ساز طول صمت و كثرت صلوة و سخاى نفس به آنچه با تو است از دابه و زاد و چون استشهاد كنند تو را بر حق براى ايشان گواه شو چون استشاره كنند با تو در امرى تمامى راى خود را در آن صرف كن و تا ثابت و جازم نشوى بر امرى و به نظر صايب در آن نگاه نكنى جواب مده در مشورت تا آنكه در حالت قيام و قعود و اكل و نوم و صلوة فكر و حكمت خود را در ان كار فرموده باشى و بوجوه همهء ان وارسيده چه هر كه نصيحت كسى را كه به او استشاره كرده بر وجه محض و اخلاص نكنند حقتعالى را و فكر صايب او را از او سلب كند و هر گاه كه اصحاب خود را بينى كه قصد مشى دارند با ايشان موافقت نما و چون بينى كه عملى ميكنند با ايشان در آن عمل قيام كن و هر كه از تو اسن است استماع قول او كن و چون ترا بكارى امر كنند و يا چيزى سؤال كنند\r\n","description":"","footnote":"","page_name":" 205 ","page_number":205},
  {"content":"\r\nدر جواب ايشان بگو نعم نه لا چه كلمهء لا مخبر است از فرو ماندگى و ملامت و چون در طريق متحير شويد يعنى ندانيد كه راه كدام است پس فرود آئيد و مرويد و چون در قصدى شك كنيد بايستيد و با يكديگر مشورت كنيد اگر يك كس تنها را در راه ببينيد او را از طريق خود مپرسيد و از او استرشاد مكنيد زيرا كه شخص واحد در بيابان مريب و در شك اندازندهء است و در مظنهء تهيت چه شايد كه او جاسوس دزدان و يا شيطان باشد كه خواهد شما را در وادى حيرت هلاكاند از دو از دو كس نيز حذر كنيد مگر گاهى كه ببينيد آنچه من نبينم و عارف شويد به چيزى كه من ندانم چه عاقل چون نيك نگاه مىكند در چيزى هر آينه حق را از آن ميشناسد و شاهد ميبيند آنچه غايب نمىبيند اى پسر چون وقت نماز درآيد به جهت مشغولى بامرى تاخير آن مكن و طلب راحت كن از آنچه آن اصل دينست و در ميان جماعت نماز گذار و اگر چه بر سر اهن نيزه باشد و مخواب در حال ركوب چه خوابيدن بر بالاى دابه پشت آن را ريش كند و اين از فعل حكما نيست مگر گاهى كه در محمل باشى كه ممكن باشد در آن تمدد به جهت استرخاى اعضا و چون به منزل نزديك شوى از دابه فرود آى و اول آن را علف ده پيش از طعام دادن نفس خود چه دابه سبب حيات نفس تو است و چون خواهيد كه فرود آئيد در منزلى بر شما است كه بقعهء اختيار كنيد كه لون آن احسن و تربت آن الين و گياه آن اكثر باشد و چون فرود آيى پيش از نشستن دو ركعت نماز بگذار و چون ارادهء قضاء حاجت داشته باشى بسيار دور شو از منزل و چون ارتحال نمايى از آن منزل اول دو ركعت نماز كن و بعد از آن وداع آن زمين كن و بر اهل آن سلام كن چه هر بقعه را اهليست از ملائكه و اگر توانى كه طعام نخورى تا آنكه ابتدا بتصدق كنى چنين كن\r\nو بر تست كه كتاب خداى را قرائت كنى ما دام كه سوار باشى و تسبيح و تقديس خداى كنى ما دام كه بعملى مشغول باشى و دعا كن ما دام كه در خلوت باشى و احتراز كن از سير كردن در اول شب تا آخر ان و حذر نما از رفع صوت در حال مسير و بعد از آن ابو عبد اللَّه ( ع ) فرمود كه به خدا سوگند كه لقمان را به جهت حسب و مال و بسط در حشم و جمال حكمت ندادند و لكن او مردى بود قوى در امر خدا و متورع در راه خدا و بسيار خاموش و عميق النظر و طويل التفكر و جديد النظر در روز خواب نكردى و در مجلس تكيه نكردى و آب دهن دوان نينداختى چيزى بازى نكردى و هيچكس او را در حالت بول و غايط و اغتسال نديدى به جهت شدت تستر و تحفظ او در امر خود و از هيچ چيز نخنديدى و غضب نكردى به جهت مخافت اثم در دين خود و مزاح نكردى با هيچكس و خوشحال نشدى به چيزى از دنيا كه به او رسيدى و اندوه گين نشدى به چيزى كه از او فوت شدى زنان را نكاح كرده بود و اولاد بسيار از ايشان آورده و اكثر ايشان پيش از او فوت شدند و بر فوت هيچيك گريه نكرد و تميز و\r\n","description":"","footnote":"","page_name":" 206 ","page_number":206},
  {"content":"\r\nتفريق نميكرد ميان دو مرد كه اقتتال يا اختصام مىنمودند مگر بر وجهى كه اصلح بود مر آنها را و از ايشان جدا نميشد تا آنكه از هم مفارقت ميكردند و نميشنود سخنى را از كسى كه نيكو مينمود مگر آنكه از تفسير آن سؤال ميكرد از آنكه آن را از او فرا گرفته و بسيار مجالست مىكرد با فقها و علما و تفتيش قضات و ملوك و سلاطين مينمود پس آن گاه گريه ميكرد براى قضات به جهت آنچه به آن مبتلا و ممتحن شده‌اند و رحمت ميفرستاد بر ملوك و سلاطين و استغفار مىنمود براى ايشان به جهت مغرور شدن ايشان به خدا و ياد ميگرفت آنچه نفس او به آن بر شيطان غالب مىشد و با هواى خود مجاهده ميكرد و از سلطان محترز ميبود و بتفكر و عبر نفس خود را مغلوب ميساخت و شروع نميكرد مگر در آنچه نفع ميرسانيد او را و نظر نميكرد مگر در آنچه اعانت او مىنمود پس به جهت اين صفات حسنه و خصال پسنديده حقتعالى ابواب وجوه حكم بر او مفتوح ساخت و قصهء وى در قرآن مجيد ياد فرمود و گفت كه ما لقمان را حكمت داديم و گفتيم او را * ( أَنِ اشْكُرْ لِلَّه ) * آنكه شكر گوى خداى را بر نعمتى كه به تو كرامت فرموديم و از جملهء ان حكمت است اين ان مفسره است چه ايتاى نعمت در معنى قولست و زجاج گفته كه لام علت مقدر است در آن و تقدير اين است كه لان اشكر بمعنى لان يشكر اللَّه است يعنى حكمت داديم به او به جهت آنكه شكر كند خداى را * ( مَنْ يَشْكُرْ ) * و هر كه شكر كند خداى را * ( فَإِنَّما يَشْكُرُ ) * جز اين نيست كه شكر مىكند * ( لِنَفْسِه ) * براى خود چه نفع شكر كه دوام و مزيد نعمت است و استحقاق مثوبة در آخرت به او ميرسد * ( وَمَنْ كَفَرَ ) * و هر كه ناسپاسى كند بر نعمت * ( فَإِنَّ اللَّه ) * پس بدرستى كه خداى * ( غَنِيٌّ ) * بىنياز است از شكر كسى * ( حَمِيدٌ ) * سزاوار حمد است و اگر چه كسى حمد او نگويد يا محمود است كه همهء كاينات بلسان حال حامد ويند * ( وَإِذْ قالَ لُقْمانُ ) * و ياد كن اى محمد صلَّى اللَّه عليه و آله چون گفت لقمان * ( لِابْنِه ) * مر پسر خود را انعم و گفته‌اند كه نام او ماثان يا ثاران يا شكور بوده يا اسلم و تواند بود كه ظرف متعلق به ابنتا باشد نه با ذكر مقدر يعنى داديم او را حكمت در وقتى كه گفت مر پسر خود را و قوله * ( وَهُوَ يَعِظُه ) * حال است از ضمير قال يعنى گفت لقمان بپسر خود در حالتى كه او پند ميداد او را به اين وجه كه * ( يا بُنَيَّ ) * اى پسرك من تصغير براى شفقت و مرحمت است * ( لا تُشْرِكْ بِاللَّه ) * يعنى شرك مياور به خدا * ( إِنَّ الشِّرْكَ ) * بدرستى كه شرك آوردن * ( لَظُلْمٌ عَظِيمٌ ) * هر آينه ستم بزرگست و بسيار از طريق حق در گذشتن چه آن تسويه است ميان آن كسى\r\n","description":"","footnote":"","page_name":" 207 ","page_number":207},
  {"content":"\r\nكه جميع نعم نيست مگر از جانب آن كسى كه هيچ نعمتى از او صادر نشده و يا ميان كسى كه خالق جميع كايناتست و ميان مخلوق وى\r\nو گويند ظلم در اصل لغت بمعنى نقص است و منع واجب پس هر كه شرك آرد به خدا منع آن چيزى مىكند كه واجب كرده است خدا بر او از توحيد و يا آنكه ظلم كرده است بر نفس خود به نقص و منع ثواب به جهت اشراك در خبر آمده كه پسر و زوجه او كافر بودند لقمان پيوسته موعظه و نصيحت ايشان ميكرد تا كه اسلام آوردند و بوحدانيت حق تصديق نمودند بدانكه چون حقتعالى تقديم امر نمود بشكر نعمت خود در عقب آن تنبيه كرد بر وجوب شكر گذارى براى والدين كه حقوق نعمت ايشان بر ولد بسيار است و فرمود * ( وَوَصَّيْنَا الإِنْسانَ ) * و وصيت كرديم يعنى فرموديم آدمى را * ( بِوالِدَيْه ) * بنيكويى پدر و مادر او و فرمانبردارى ايشان و شكر و احسان نمودن مر ايشان را و گويند مقارنهء شكر والدين بشكر خود جهة آنست كه او خالق و منشى است و والدين واسطه‌اند در انشأ و تربيت و بعد از آن در بيان زيادتى نعمت مادر ميگويد كه * ( حَمَلَتْه ) * برداشت آدمى را يعنى فرزند را * ( أُمُّه ) * مادر او مدت بسيار سست ميشد در حمل او * ( وَهْناً ) * سست شدنى * ( عَلى وَهْنٍ ) * بر سست شدنى يعنى ضعفى بالاى ضعفى و ميتواند بود كه وهنا حال باشد بتقدير مضاف اى ذات وهن يعنى در حالتى كه خداوند ضعف بود بر بالاى ضعفى كه هميشه ضعف او متضاعف ميشد تا حين وضع نزد ابو مسلم مراد ضعف نطفهء والد است بر ضعف نطفهء ام و گويند ام به جهت آنكه ضعيف الخلقه است پس به جهت حمل ضعف او زياده مىشود و ابن عباس فرموده كه اى ( شدة على شدة و جهدا على جهد ) * ( وَفِصالُه ) * و جدا كردن و باز گرفتن از شير * ( فِي عامَيْنِ ) * در مدت دو سال است يعنى بعد از ولادت فرزند را در عرض اينمدت شير داده و تربيت نموده پس حق حمل و رضاع و تربيت بر فرزند داشته باشد و مستحق شكر گذارى و احسان بود از او آيه دليلست بر آنكه اقصاى مدت رضاع دو سالست و قوله * ( أَنِ اشْكُرْ لِي ) * تفسير وصيت است يا علت آن يا بدل اشتمال از والدين يعنى وصيت كرديم و امر نموديم آدمى را كه شكر گوى و يا توصيت ما او را بجهة اين بود كه شكر كند و يا وصيت و امر فرموديم او را به اينكه شكر گوى مرا به حمد و طاعت * ( وَلِوالِدَيْكَ ) * و مر پدر و مادر خود را به بر و صله * ( إِلَيَّ الْمَصِيرُ ) * بسوى حكم منست بازگشت همه و بر شكر و كفران همه را جزا خواهيم داد اين تهديد است در شرك و ذكر حمل و فصال در ما بين ذكر والدين معترضه است براى تاكيد توصيت در حق ام و لهذا شخصى از حضرت رسالت صلَّى اللَّه عليه و آله سؤال كرد كه من ابر با كه نيكويى كنم فرمود كه\r\nامك ثم امك ثم امك\r\nو بعد از آن\r\n","description":"","footnote":"","page_name":" 208 ","page_number":208},
  {"content":"\r\nفرمود\r\nثم اباك\r\n* ( وَإِنْ جاهَداكَ ) * و اگر كوشش كنند مادر و پدر با تو * ( عَلى أَنْ تُشْرِكَ بِي ) * بر آنكه شرك آرى به من و انباز گيرى * ( ما لَيْسَ لَكَ ) * آن چيزى كه نيست ترا * ( بِه ) * باستحقاق اشراك او * ( عِلْمٌ ) * دانشى يعنى بر وجه تقليد محض بدون دليلى كه دلالت كند بر استحقاق ان بلكه دليل قائمست بر عدم استحقاق شريك * ( فَلا تُطِعْهُما ) * پس فرمان مبر ايشان را در اين و گويند مراد بنفى علم به آن نفس نفى آنست اى ( لا تشرك بى شيئا ما يئس بشيء ) يعنى شرك مگير بر من چيزى را كه از روى حقيقت اطلاق شيئيت بر او جايز نيست به جهت عدم توانايى و نهايت ضعف آن مراد اصنامند كقوله تعالى و ما تدعون من دونه من شيئى و اول اظهر است و در مجمع آورده كه آن چيزى كه حقست معلوم الصحه است و آنچه صحت آن معلوم نيست باطلست فكانه قال فان دعواك الى باطل فلا تطعمهما فى ذلك * ( وَصاحِبْهُما ) * و مصاحبت كن با ايشان * ( فِي الدُّنْيا ) * در زندگى دنيا * ( مَعْرُوفاً ) * مصاحبتى نيكو كه پسنديدهء شرع و مقتضاى كرم بود از خلق و حلم و علم و اعطاى بر وصلهء او اگر چه واجبست مخالفت ايشان در ابواب دين معروفا صفت صحابا است كه بمعنى مصاحبت است * ( وَاتَّبِعْ ) * و پيروى كن در دين * ( سَبِيلَ مَنْ أَنابَ ) * راه كسى كه بازگشته است * ( إِلَيَّ ) * به من بتوحيد و اخلاص در طاعت كه آن محمد ( ص ) است و اتباع او كه متصفند بايمان و اخلاص * ( ثُمَّ إِلَيَّ ) * پس بسوى منست * ( مَرْجِعُكُمْ ) * بازگشت تو و پدر و مادر تو يعنى مرجع همهء شما بمجازات منست * ( فَأُنَبِّئُكُمْ ) * پس آگاهى خواهم داد شما را * ( بِما كُنْتُمْ تَعْمَلُونَ ) * به آنچه هستيد كه ميكنيد از خبر و شر پس مجازات خواهم داد تو را بر ايمان و مصاحبت نيكويى تو و پدر و مادر تو را بر كفر ايشان نزول اين دو آيه در شان سعد وقاص است كه اسلام او رد و پدر و مادر او را بر شرك و ارتداد ترغيب كردند و مبالغه از حد در گذرانيدند و مادر او به جهت اسلام اوردن او سه روز نان نخورد تا دهن او را شكافتند و آب در آن ريختند و سعد مىگفت اگر او را هفتاد روح باشد و يك بيك از او قبض كنند يعنى اگر بحسب فرض هفتاد بار بميرد از دين اسلام برنگردم و اين قصه در سورهء عنكبوت مرقوم شده و ذكر اين حكايت در ما بين قصهء لقمان معترضه است در تضاعيف وصيت لقمان به جهت تاكيد آن چيزى كه در او است از نهى شرك كانه قال قد وصينا به مثل ما وصى به و ذكر والدين و حمل و فصال در آن جهت مبالغه است در اين نهى يعنى ايشان با آنكه تلو بارىاند در استحقاق تعظيم و طاعت به جهت كثرت حقوق نعمت حمل و رضاع و تربيت ولد جايز نيست كه فرزند اطاعت ايشان كند در اشراك پس غير\r\n","description":"","footnote":"","page_name":" 209 ","page_number":209},
  {"content":"\r\nايشان بطريق اولى بعد از آن ديگر باره از وصيت لقمان خبر مىدهد و ميگويد كه فرزند خود را گفت * ( يا بُنَيَّ ) * اى پسرك من * ( إِنَّها ) * بدرستى كه فعله يعنى كردارى كه ادمى را باشد يا خصلتى كه مر او را است از خير و شر * ( إِنْ تَكُ ) * اگر باشد در خوردى * ( مِثْقالَ حَبَّةٍ ) * همسنگ دانه * ( مِنْ خَرْدَلٍ ) * از سپند كه اصغر حبوبست * ( فَتَكُنْ ) * پس باشد آن * ( فِي صَخْرَةٍ ) * در زير سنگ بزرگ يعنى در مكانى كه اخفى و احرز باشد مانند جوف صخرهء عظيمه كه حبه در آن اخفى است و استخراج آن از آن ابعد و يا در تحت صخرهء سبز كه آن را صما گويند كه در زير هفتم زمينست و آن سجين است كه اعمال كفار در آن مكتوبست * ( أَوْ فِي السَّماواتِ ) * يا در آسمانها باشد با وجود رفعت وسعت آن يعنى در اعلاى مكان كه محدب سماواتست * ( أَوْ فِي الأَرْضِ ) * يا در زمين يعنى در اسفل مكان كه مقعر ارض است * ( يَأْتِ بِهَا اللَّه ) * بياورد خدا آن را و حاضر گرداند در موقف حساب و بر آن حساب كند * ( إِنَّ اللَّه لَطِيفٌ ) * بدرستى كه خداى باريك دانست بر وجهى كه علم او بر هر خفى احاطه كرده است * ( خَبِيرٌ ) * دانا بكنه هر چيزى قتاده گفته كه لطيفست باستخراج حبه و خبير بمستقر ان از مقاتل نقلست كه پسر لقمن را گفت كه ايپدر اگر من در نهان گناه خردى كنم خدا آن را با روى من آورد و مرا به آن عتاب نمايد لقمن\r\nفرمود يا بنى انها ان تك الايه و در روايت ديگر آمده كه پدر را گفت\r\nرايت الحبة تكون فى مقل البحر اى مقاصد أ يعلمها اللَّه فقال انها اى التي سألتني عنها ان نك الايه\r\nيعنى چه مىگويى در اينكه حبه فرو رفته باشد در تك دريا خدا آن را داند جواب داد كه آن حبه كه از من سؤال ميكنى اگر در ميان صخره يا در اعلا و اسفل مكنه باشد آن را بياورد و حساب كند و عياشى باسناد خود از ابن مسكان نقل كرده كه جعفر ابن محمد الصادق ( ع ) فرمود كه\r\nاياكم و المحقرات من الذنوب فان لها من اللَّه طالبا لا يقولن احدكم اذنب و استغفر فان اللَّه يقول * ( إِنَّها إِنْ تَكُ ) * الاية\r\nيعنى بر شما باد كه حذر كنيد از گناهان خورد چه آن را بنزديك خدا جويندهء هست نبايد كه يكى از شما گويد كه گناه كنم و استغفار نمايم از آنچه خداى تعالى فرموده كه انها ان تك تا آخر و بدانكه ذكر سماوات و ارض بعد از ذكر صخره با آنكه صخره ناچار است كه در زمين باشد بر وجه تاكيد است كقوله تعالى اقْرَأْ بِاسْمِ رَبِّكَ الَّذِي خَلَقَ خَلَقَ الإِنْسانَ مِنْ عَلَقٍ * ( يا بُنَيَّ ) * اى پسرك من * ( أَقِمِ الصَّلاةَ ) * بپايدار نماز را بميقات آن با اركان و شرايط تا نفس تو كمال يابد * ( وَأْمُرْ بِالْمَعْرُوفِ ) * و امر كن بنيكويى * ( وَانْه عَنِ الْمُنْكَرِ ) * و باز دار از منكر و ناشايست تا ديگران از تو كامل شوند معروف آنست كه موافق شرع و عقل باشد و منكر آنچه مخالف آن باشد * ( وَاصْبِرْ ) * و شكيبايى كن * ( عَلى ما أَصابَكَ ) *\r\n","description":"","footnote":"","page_name":" 210 ","page_number":210},
  {"content":"\r\nبر آن چيزى كه به تو رسد از مشقت و اذى به جهت امر و نهى و يا از جميع شدايد و مكاره دنيا از امراض و غيرها قول اول از امير المؤمنين عليه السّلام منقولست و ثانى از جبائى * ( إِنَّ ذلِكَ ) * بدرستى كه صبر و آنچه ترا به آن امر كردم * ( مِنْ عَزْمِ الأُمُورِ ) * از مفروضات امور يعنى آن چيزيست كه خدا عزم نموده از چيزها به اين معنى كه قطع آن فرموده قطعى بر سبيل ايجاب و الزام كه از آن چاره نيست و منه\r\nالحديث لا صيام لمن لا يعزم الصيام من الليل\r\nاى لم يقطعه بالنية و منه\r\nان اللَّه يحب ان يؤخذ برخصه كما يحب ان يؤخذ بعزايمه\r\nو قولهم عزمة من عزمات ربنا و منه عزمات الملوك و ذلك ان يقول الملك لبعض من تحت يده عزمت عليك الا فعلك كذا اذا قال لم يكن للمعزوم عليه به من فعله و لا مندوحة فى تركه و حقيقت آن اينست كه عزم از تسميهء مفعولست بمصدر پس اصل عزم الامور معزومات الامور است اى مقطوعاتها و مفروضاتها و ميتواند بود كه مصدر باشد در معنى فاعل پس اصل عزم الامور عازمات الامور باشد مأخوذ از قول حقتعالى فاذا عزم الامر كقولك جد الامر و صدق القتال و اين مؤذّنست بعزم بر طاعات مذكوره و مشعر بر آنكه ساير امم سالفه به آن مامور بوده‌اند و صلوة هميشه عظيمة الشأن و سابقة القدم بوده بر ساير اعمال ديگر و مفروض و متحتم در جميع اديان حاصل كه لقمان بپسر گفت كه آنچه به تو امر نمودم از اقامة صلوة و امر بمعروف و نهى از منكر و صبر بر شدت از اموريست كه واجب و لازمست ثبات و دوام بر آن و به هيچ وجه جايز نيست ترك آن * ( وَلا تُصَعِّرْ ) * و ميل مده و بيكسو مبر و مگردان * ( خَدَّكَ ) * روى خود را * ( لِلنَّاسِ ) * براى مردمان يعنى صفحهء وجه خود را از ايشان مگردان هم چنان كه فعل متكبرانست و اين مشقتست از صعر كه درديست كه عارض شتر مىشود و به جهت آن پيچيده مىشود گردن آن خلاصهء معنى آنكه اقبال نما بوجه خود و روى آور بر مردمان به جهت تواضع و صفحهء رو را از ايشان بر متاب به جهت استكبار بر ايشان * ( وَلا تَمْشِ فِي الأَرْضِ ) * و مرو در زمين * ( مَرَحاً ) * در حالتى كه با فرح شديد و نشاط تمام باشى و خرامنده و نازان اين مصدريست كه موقع حال واقع شده و ميتواند بود كه نصب آن بر مصدرية باشد اى تمرح مرحا يعنى مرو در زمين با خرمى و فرح نمايى خراميدنى و فرح نمودنى و يا بر عليت يعنى به جهت بطر و فرح در راه مرو مانند جاهلان و دنيا پرستان كه مىخرامند از فرط فرح * ( إِنَّ اللَّه لا يُحِبُّ ) * و بدرستى كه خدا دوست نمىدارد * ( كُلَّ مُخْتالٍ ) * هر خرامندهء كه مانند متكبران رود * ( فَخُورٍ ) * بسيار فخر كننده و نازش نماينده كه باسباب تنعم بر مردمان\r\n","description":"","footnote":"","page_name":" 211 ","page_number":211},
  {"content":"\r\nتطاول نمايند اين كلام علت نهيست از مرح و تاخير فخور كه مقابل مصعر خد است از مختال كه مقابل ماشى است بر طريق مرح به جهت موافقت رؤس آياتست * ( وَاقْصِدْ ) * و ميانه باش * ( فِي مَشْيِكَ ) * در رفتن خود يعنى ميان سرعت و بطؤ ميرو كه زود رفتن علامت خفت است و سبكبارى و دير حركت كردن نشانهء تجبر و بزرگوارى بلكه ميانه رو باش كه از علامت تواضع و بزرگواريست قتاده گفته كه در راه تواضع كن با مردمان از ابن عمر روايتست كه در جاهليت مردى از روى نشاط و تبختر ميرفت حقتعالى زمين را امر كرد تا وى را فرو برد تا قيامت فرو ميرود از رسول صلَّى اللَّه عليه و آله روايتست كه شتاب زدگى در رفتار بهاء و جمال مرد را ببرد * ( وَاغْضُضْ ) * و فرود آور و كوتاه و كم گردان * ( مِنْ صَوْتِكَ ) * از آواز خود يعنى فرياد كننده و نعره زننده و دراز زبان مباش در سخن * ( إِنَّ أَنْكَرَ الأَصْواتِ ) * بدرستى كه زشتترين آوازها * ( لَصَوْتُ الْحَمِيرِ ) * هر آينه آواز خرانست كه اولش زفير است و آخرش شهيق يعنى در ارتفاع صوت فضيلتى نيست بلكه موجب وحشت است چه صوت حمار با وجود رفعت مكروه طبيعت است و موجب وحشت و در تشبيه رافع صوت بحمار و تمثيل صوت مرتفع او بصوت حمار و بعد از آن اخلاء كلام از لفظ تشبيه و اخراج آن در مخرج استعاره مبالغهء شدايد است در ذم بر تهجين رفع صوت و تنبيه بر آنكه از مكروحات شديده است نزد حقتعالى و توحيد صوت به جهت آنست كه مراد تفصيل جنس است در نكرية احاد و يا به جهت آنكه صوت در اصل مصدر است و اطلاق آن بر واحد و جمع شايع و در كشاف آورده كه ليس المراد ان يذكر صوت كل واحد من احاد هذا الجنس حتى يجمع و انما المراد كل جنس من الحيوان له الاصوات و انكر أصوات هذه الاجناس صوت هذا الجنس فوجب توحيده و در عين المعانى آورده كه مشركان عرب برفع اصوات تفاخر ميكردند حقتعالى بدين آيه رد كرد بر ايشان فخر ايشان را و حضرت رسالت صلَّى اللَّه عليه و آله آواز نرم را دوست داشتى و جهر صوت را كاره\r\nبودى و در انجيل مذكور است كه اى عيسى بفرما بندگان مرا كه چون با من مناجات كنند آوازهاى خود را بخوابانند كه من همى شنوم و آنچه در دل ايشان است ميدانم و وجه تخصيص انكرية صوت بحمار با آنكه بعضى از آواز حيوانات انكر از صوت او است آنست كه آواز او نزد عرب مثلست در كراهت و سفيان ثورى فرموده كه فرياد هر حيوانى تسبيح او است الا حمار كه صيحهء او از روية شيطانست و در حديث آمده كه\r\nاذا سمعتم نهيق الحمار فتعوذوا باللَّه من الشيطان الرجيم فانه راى شيطانا\r\nچون او از حمار بشنويد متعوذ شويد به خدا از شيطان رانده شده از رحمت چه آواز او به جهت آنست كه شيطان را\r\n","description":"","footnote":"","page_name":" 212 ","page_number":212},
  {"content":"\r\nديده و سعد از پيغمبر ( ص ) روايت كرده كه حقتعالى سه آواز را دشمن دارد آواز سگ و آواز خر و آواز زن نوحه گر و از بعضى اكابر مرويست كه او از حمار براى كاه و جو است و يا به جهت او أي شهوت و يا جنگ با درازگوش ديگر و صدايى كه از غلبهء صفات بهيمى و سبعى زايد زشتترين صداها باشد و به جهت انكريت صوت و غلبية صفت ذميمهء بهيمى و نفسانى او است كه ذكر او نزد ارباب ادب مستفحش است از روى كنايه نام او مىبرند مانند دراز گوش و تصريح باسم او نميكنند هم چنان كه ساير اشياى مستقذره كه بطريق كنايه مذكور ميسازند نه بر وجه تصريح از زيد بن على مرويست كه حقتعالى تشبيه او از جهال به صورت حمير نموده هم چنان كه تشبيه ايشان بحمير كرده در ايهء اولئك كالانعام و از ابى عبد اللَّه مرويست كه مراد تشبيه عطسه مرتفعهء قبيحست و رفع صوت در كلام قبيح كه غير مرضى الهى باشد بانكر اصوات و اگر رفع صوت در دعا يا قرائت قرآن باشد مذموم نيست حاصل كه لقمان پسر خود را امر فرموده باقتصاد در مشى و نطق\r\nو حقتعالى بعد از ذكر وصاياى لقمان براى تنبيه بندگان و اتعاظ ايشان باز ذكر نعم خود مىكند براى آفريدگان كاينات و تنبيه ايشان بر معرفت خود بوسيله ان و ميفرمايد كه * ( أَ لَمْ تَرَوْا ) * ايا نمىبينيد اى مردمان * ( أَنَّ اللَّه ) * آن را كه خدا * ( سَخَّرَ لَكُمْ ) * رام ساخت براى نفع شما * ( ما فِي السَّماواتِ ) * آنچه در آسمانها است از آفتاب و ماه كه از روشنى ان بهره منديد و ستارگان تا بدانها راه مىبريد و از سحاب و ريح و مطر و غير ان از ساير امور نافعهء ان * ( وَما فِي الأَرْضِ ) * و آنچه در زمين است از كوه و بيابان و درياها و حيوانات و نباتات و معادن و انهار و جز آنكه از ان منتفع مىشويد بر هر وجهى كه ميخواهيد * ( وَأَسْبَغَ عَلَيْكُمْ ) * و تمام كرد و فراخ ساخت بر شما * ( نِعَمَه ظاهِرَةً ) * نعمتى كه آشكار است يعنى از هر چه ممكن نيست انكار و حجودان از خلق و احيا و اقدار شما و خلق شهوات در شما و غير ان از ضروب نعم * ( وَباطِنَةً ) * و نعمتى كه پنهانست يعنى از هر چه آن را نميشناسد مگر كسى كه امعان نظر در ان كند مراد نعمت محسوسه و معقوله است و معلومه و غير معلومه شرح معنى نعمة و تفصيل ان در سورهء فاتحة الكتاب مذكور شد و حفص نعمه مىخواند بصيغهء جمع و اضافهء ان بضمير كه راجع به او سبحانه باشد يعنى نعمتهاى او در حالتى كه آشكارا و پنهانست و بدان كه علما را در نعمت ظاهرة و باطنة سخن بسيار است صاحب تيسير آورده كه در كتاب بحر العلوم نعمت را به سيصد و چه تفسير كرده‌اند و آنچه مشهور است نعمت ظاهرة ظهور اسلامست و نصرت پيغمبر ( ص ) بر اعدا و باطنة امداد ملائكه و بعضى از اقوال مفسرين كه معتمد عليه است اينجا رقم ثبت مىپذيرد و از ابن عباس\r\n","description":"","footnote":"","page_name":" 213 ","page_number":213},
  {"content":"\r\nمنقولست كه ظاهره نعمتيست كه علم بندگان بان تعلق گرفته و باطنه مصالح دين و دنيا كه به غير از حقتعالى كسى بر ان عالم نيست و ضحاك از ابن عباس روايت كرده كه نعم ظاهره و باطنه را از پيغمبر ( ص ) پرسيدم فرمود يا بن عباس اما نعم ظاهره اسلام است و تسويهء قامت تو بر وجه اعتدال و افضال رزق بر تو و اما باطنه ستر اعمال سيئه و عدم فضيحة بان يا بن عباس حقتعالى ميفرمايد كه سه چيز را ببندهء مؤمن كرامت فرموديم كه به هيچكس ديگر نداديم اول قبول كردن دعاى مؤمن در حق او بعد از انقطاع عمل او دوم اعطاى ثلث او را به او در وقت مرض تا آن را در راه من تصدق كند و من بجهة آن تكفير خطاياى او كنم سيم پوشيدم مساوى عمل او را و او را بان رسوا نكردم و بمردمان ننمودم و ربيع گفته كه ظاهره نعم جوارحست و باطنه نعم قلب و عقل و فهم و عطا فرموده كه ظاهره تخفيف شرايعست و باطنه شفاعت و يا تضعيف منافع حارث بن اسد گفته كه ظاهره نعم دنيا است و باطنه نعم آخرت و نيز از ضحاك مرويست كه ظاهره حسن صورتست و امتداد قامت و تسويهء اعضا و باطنه معرفت حقتعالى و يا ظاهره قرآنست و باطنه تاويل و معانى آن و از باقر ( ع ) منقولست كه\r\nالظاهر النبى و ما جاء به من معرفة اللَّه عز و جل و توحيده و اما النعمة الباطنة ولايتنا اهل البيت و عقد مودتنا\r\nو يا ظاهره نعمتيست كه مشاهده باشد و باطنه آنكه دانسته نشود مگر بدليل و يا ظاهره دين اسلامست و حسن حال و فراغت بال و باطنه هر نعمتى كه خدا داند و يا ظاهره تسويهء ظواهر است و باطنه تسويهء سراير و يا ظاهره تنعيمست فى قوله تعالى أَنْعَمْتَ عَلَيْهِمْ و باطنه تعليم كه وَيُعَلِّمُكُمْ ما لَمْ تَكُونُوا تَعْلَمُونَ و يا ظاهره دعوتست كه وَاللَّه يَدْعُوا إِلى دارِ السَّلامِ و باطنه هدايت كه وَيَهْدِي مَنْ يَشاءُ إِلى صِراطٍ مُسْتَقِيمٍ و يا ظاهره ذكر او است به زبان و باطنه ذكر او در دل يا ظاهره الوان عطايا است و باطنه غفران خطايا و بقولى نعمت ظاهره و باطنه حسن خلق و نيكويى خلقست و يا اقرار بلسان و تصديق بجنان يا نطق و عقل و يا وجود نعمت و شهود منعم يا تسويهء اعضا و معرفت ملائكه اعلى يا ليل و نهار و يا صلوة و صوم و يا صحت ابدان و صحت اديان يا بصر و بصيرت يا جذب منافع و رفع مضاريا نماى اموال و صفاى احوال و يا نبوت و ولاية و اينقريب بقول باقر است ( ع ) و از يونس سجاوندى مرويست كه نعمة ظاهره انصاف گدايان دادن است دو روز و نعمة باطنه انصاف گدايى دادنست در شب در كشاف آورده كه نعمة عبارتست از هر نفع كه مقصود بان احسان باشد و حقتعالى خلق جميع عالم نموده بر وجه نعمت بجهة آنكه يا حيوانست و يا غير حيوان آنچه حيوان نيست نعمتيست بر حيوان و حيوان نيز نعمتيست از حيث آن كه ايجاد حيات نعمتيست بر او زيرا كه اگر ايجاد حيات نميفرمود انتفاع از او صحيح نميبود و هر چيزى كه مؤدى بانتفاع و صحت آن باشد نعمتست و شبههء نيست در آنكه مقصود از خلق عالم احسانست زيرا\r\n","description":"","footnote":"","page_name":" 214 ","page_number":214},
  {"content":"\r\nكه حقتعالى خلق آن نفرموده مگر بجهة غرضى و اگر نه عبث باشد و او از عبث منزهست و جايز نيست كه غرض و نفع آن راجع به او شود بجهة آنكه او غنى مطلقست و محتاج نيست به هيچ نفعى از منافع پس غرض او راجع به حيوان باشد و اين عين نفعست كه مرادف نعمتست پس خلق همهء عالم محض نعمة باشد و در روايت آمده كه موسى ( ع ) از حقتعالى سؤال كرد كه\r\nدلنى على اخفى نعمتك على عبادك\r\nراه نما به من خفيفترين نعمتى را كه بر بندگان تست خطاب آمد كه\r\nاخفى نعمتى عليهم النفس\r\nاخفى نعمت من بر ايشان نعمت نفس است و در اخبار آمده كه\r\nان ايسر ما يعذب به اهل النار الاخذ بالانفاس\r\nو بدانكه اقوال مذكوره منافى يكديگر نيستند به جهت اطلاق نعمة بر همهء آن پس اولى حمل آنست بر تعميم بدون تخصص آن ببعضى دون بعضى آورده‌اند كه نضر بن حارث ميگفت كه قرآن افسانهء پيشينيانست حقتعالى آيه فرستاد كه * ( وَمِنَ النَّاسِ ) * و از مردمان * ( مَنْ يُجادِلُ ) * كسى هست كه جدال مىكند و خصومت ميورزد * ( فِي اللَّه ) * در كتاب خدا و ميگويد كه قرآن از نزد حقتعالى نازل نشده بلكه اساطير اولينست كه آن را تعليم محمد ( ص ) ميكنند و محمد ( ص ) آن را بر اصحاب خود ميخواند و در عين المعانى آورده كه يهودى از حضرت رسالت ( ص ) پرسيد كه خداى تعالى از چه چيز است فى الحال او را صاعقه گرفت و اين آيه نازل شد كه او مجادله مىكند در ذات حق و يا مراد مطلق اهل شركند كه جدال ميكنند در توحيد صفات او سبحانه و انكار او ميكنند * ( بِغَيْرِ عِلْمٍ ) * به بيدانشى و مستفاد از دليل * ( وَلا هُدىً ) * و بيهدايتى ماخوذ از پيغمبر ( ص ) و يا بيانى از نزد حقتعالى * ( وَلا كِتابٍ مُنِيرٍ ) * و نه كتابى روشن بلكه بمحض جهل و تقليد كما قال * ( وَإِذا قِيلَ لَهُمُ ) * و چون گويند مر ايشان را كه بصدق تمام * ( اتَّبِعُوا ) * پيروى كنيد * ( ما أَنْزَلَ اللَّه ) * آن چيزى را كه فرو فرستاده است خداى تعالى يعنى قرآن و شرايع اسلام و بدان تصديق كنيد * ( قالُوا ) * گويند در جواب كه نميگرويم بدان و متابعت نميكنيم آن را * ( بَلْ نَتَّبِعُ ) * بلكه پيروى ميكنيم * ( ما وَجَدْنا عَلَيْه ) * آن چيزى را كه يافتيم بر آن * ( آباءَنا ) * پدران خود را يعنى در طريق آباى خود سلوك مىكنيم اين منع صريحست از تقليد در اصول دين و بعد از آن بر سبيل انكار ميفرمايد * ( أَ وَلَوْ كانَ الشَّيْطانُ ) * آيا اگر بود ديو سركش كه بر وساوس و هواجس * ( يَدْعُوهُمْ ) * بخواند ايشان را * ( إِلى عَذابِ السَّعِيرِ ) * بسوى عذاب سوزان كه آتش دوزخست يعنى بسوى آن چيزى كه مآل آن به آتش باشد با وجود اين پيروى كنند او را و از تقليد در نگذرند استفهام براى انكار است و تعجب و جواب او محذوفست\r\n","description":"","footnote":"","page_name":" 215 ","page_number":215},
  {"content":"\r\nكه آن لا تبعوه است چنان كه به اين مفسر شده و ملخص سخن آنست كه شيطان ايشان را ميخواند بتقليد آباى ايشان و ترك اتباع آنچه بر پيغمبر آمده از طريق هادى كه اسلامست و اين موجب وصولست به عذاب نيران پس بحسب حقيقة شيطان داعى ايشانست به آتش و گويند ضمير راجع بآباء است و معنى اين كه ايشان تابع پدران خودند و اگر چه شيطان داعى آباى ايشان بود به عذاب آخرت كه آتش سوزانست * ( وَمَنْ يُسْلِمْ وَجْهَه ) * و هر كه تفويض نمايد و واگذارد امر خود را و توكل نمايد و بالكلية توجه نمايد * ( إِلَى اللَّه ) * بدرگاه خداى * ( وَهُوَ مُحْسِنٌ ) * و حال آنكه او نيكوكار باشد در عمل خود يعنى موحد چه نيكويى عمل فرع توحيد است و يا عمل او بر وجه اخلاص بود و يا منقاد او باشد در جميع اوامر و نواهى كه متضمن علم و عملست * ( فَقَدِ اسْتَمْسَكَ ) * پس هر آينه دست زده است و آويخته * ( بِالْعُرْوَةِ الْوُثْقى ) * بدست آويز محكم يعنى باوثق آن چيزى كه دست در آن زنند و به آن آويخته شوند اين تمثيل متوكل مشتغل بطاعة است به كسى كه اراده كرده باشد كه ترقى نمايد بكوه بلند و بر آن بر آيد پس مستمسك شود و چنگ در زند با وثق عقد ريسمان كه از آن آويخته شده باشد و از انقطاع آن مامون باشد مراد آنست كه هم چنان كه شخصى بوسيلهء كوه محكم ريسمانى كه از كوه بلند آويخته شده باشد دست در آن زده ره بر آن ميايد بر وجه سهولت و عدم خوف انقطاع آن دست زند همچنين هر كه كلمهء توحيد باقر آن را دست آويز خود سازد بر وجه امنيت عروج نمايد بمرتبهء عاليه در درجهء رفيعه كه روضهء جنة عاليه است * ( وَإِلَى اللَّه ) * و بسوى حقتعالى است و راجع به او * ( عاقِبَةُ الأُمُورِ ) * سرانجام همهء كارها بر وجهى كه هيچكس تصرف در آن نكند بامر و نهى مكر او سبحانه و يا آن كه نزد خدا است ثواب همهء اعمال و يا آن كه عاقبة و همه كس و همه چيز بسوى او است و بدان كه تعديهء سلام به الى مفيد معنى توكل و تفويض است و تسليم نفس و امر به غير چنان كه به اين مفسر شد كما يق اسلم المتاع و سلمه الى الرجل اذا دفع اليه و تعديه\r\nآن به لام هم چنان كه در كريمه بلى من اسلم اللَّه واقع شده است بجهة افاد معنى اخلاص است * ( وَمَنْ كَفَرَ ) * و هر كه نگرود و چنگ در عروة الوثقى نزند * ( فَلا يَحْزُنْكَ ) * پس بايد كه اندوهناك نسازد ترا * ( كُفْرُه ) * ناگرويدن او چه ضرر آن در دنيا و آخرت به او راجع خواهد شد نه به تو * ( إِلَيْنا مَرْجِعُهُمْ ) * بسوى جزاى ما است در دنيا و آخرت بازگشت همهء ايشان * ( فَنُنَبِّئُهُمْ ) * پس آگاه گرداند خدا ايشان را * ( بِما عَمِلُوا ) * به آنچه كرده‌اند و تنبيه باهلاك و عقوبة ايشان خواهد نمود در دنيا و عقبى * ( إِنَّ اللَّه عَلِيمٌ ) *\r\n","description":"","footnote":"","page_name":" 216 ","page_number":216},
  {"content":"\r\nبدرستى كه خدا دانا است * ( بِذاتِ الصُّدُورِ ) * به آنچه در سينه ها است از خير و شر اين همه بندگان را به آن جزا خواهد داد چه جاى اعمال ظاهرهء ايشان مراد آن است كه همه را بر وفق اعتقاد و عمل بجزا و سزا خواهد رسانيد * ( نُمَتِّعُهُمْ ) * برخوردارى ميدهيم ايشان را بنعمت و سرور * ( قَلِيلًا ) * برخوردارى اندك يا در زمانى اندك چه نسبت ما يزول نسبت با يدوم قليل است و اگر چه متمادى است * ( ثُمَّ نَضْطَرُّهُمْ ) * پس مضطر سازيم و از روى اضطرار و بيچارگى بياريم ايشان را * ( إِلى عَذابٍ غَلِيظٍ ) * بسوى عذابى قوى و گران كه همه را گران سازد مانند ثقل اجرام غلاظ و يا آنكه منضم سازد آنها را با حراقى كه ضغط ايشان كند در كشاف آورده كه حقتعالى در اين آيه تشبيه نموده الزام تعذيب ايشان را و اذهاق آنها را بسوى عذاب باضطرار كسى كه مضطر بشيئى باشد بر انفكاك از آن و غلظة مستعار است از اجرام غليظ مراد شدت ثقل است بر معذب بعد از آن بر طريق الزام حجة بر ايشان ميفرمايد كه * ( وَلَئِنْ سَأَلْتَهُمْ ) * و اگر بپرسى اى محمد كافران را * ( مَنْ خَلَقَ السَّماواتِ وَالأَرْضَ ) * كيست كه آفريده است آسمانها و زمينها را * ( لَيَقُولُنَّ اللَّه ) * هر آينه گويند كه خداى تعالى است بجهة وضوح دلالت مانعه از اسناد آفرينش سماوات و ارض به غير او سبحانه و چون اعتراف كردند به آنچه موجب بطلان معتقد ايشان است * ( قُلِ ) * بگو بايشان كه * ( الْحَمْدُ لِلَّه ) * شكر و سپاس مر خداى را بر الزام شما و ملجأ شدن به آنچه مبطل اعتقاد شما است و اقرار شما بصحة دين اسلام به جهت وضوح دلالت آن و يا ستايش مر خداى را بر هدايت ما و توفيق او ما را بمعرفت آن * ( بَلْ أَكْثَرُهُمْ ) * بلكه اكثر ايشان * ( لا يَعْلَمُونَ ) * نميدانند كه بدين اقرار ملزم شوند و يا دين اسلام حق است * ( لِلَّه ) * مر خداى را است * ( ما فِي السَّماواتِ وَالأَرْضِ ) * آنچه در آسمانها و زمين است يعنى همه مخلوق ويند و او مالك همه و متصرف در ايشان بر وجه ارادهء تامه و قدرت كامله پس در آسمان و زمين غير از وى مستحق عبادت نباشد * ( إِنَّ اللَّه هُوَ الْغَنِيُّ ) * و بدرستى كه خداى او است بينياز بذات خود از هر چيز قبل از خلق اشياء * ( الْحَمِيدُ ) * ستوده در همه صفات خود قبل از نطق احياء پس غنى است از ستايش كنندگان و ستوده و سزاوار حمد و اگر چه هيچ حامدى نباشد در اواخر سورة الكهف مذكور شد كه جهودان اعتراض كردند بر قرآن كه در موضعى واقع شده كه مَنْ يُؤْتَ الْحِكْمَةَ فَقَدْ أُوتِيَ خَيْراً كَثِيراً و در جاى ديگر گفته كه وَما أُوتِيتُمْ مِنَ الْعِلْمِ إِلَّا قَلِيلًا و حكم اين هر دو نقيض يكديگر است و يا آنكه از وفد قريش\r\n","description":"","footnote":"","page_name":" 217 ","page_number":217},
  {"content":"\r\nسؤال كردند كه بر محمد اعتراض كنيد كه در قرآن مذكور است كه وَما أُوتِيتُمْ مِنَ الْعِلْمِ إِلَّا قَلِيلًا و حال آنكه حقتعالى انزال تورية فرموده و در او علم به همه چيز مذكور است رسول ( ص ) فرمود كه هر چند علم بندگان بسيار باشد اما اضافه با علم خدا بسيار اندك است حق تعالى آيه فرستاد كه قُلْ لَوْ كانَ الْبَحْرُ مِداداً الايه اينجا نيز براى تاكيد آن خبر ميدهد كه * ( وَلَوْ أَنَّ ) * و اگر آنكه بودى * ( ما فِي الأَرْضِ ) * آنچه در زمين است * ( مِنْ شَجَرَةٍ ) * از درختان * ( أَقْلامٌ ) * قلمها * ( وَالْبَحْرُ ) * و درياى محيط با سعه خود * ( يَمُدُّه ) * مداد دادى آن را * ( مِنْ بَعْدِه ) * پس از فناى آب مداد شدهء آن * ( سَبْعَةُ أَبْحُرٍ ) * هفت درياى ديگر مانند آن و بدين قلمها و بدان آب مداد آب شده كتابت كردندى * ( ما نَفِدَتْ ) * بپايان نيامدى * ( كَلِماتُ اللَّه ) * علوم الهى و عجايب و غرايب صنع پادشاهى به نوشتن آن به اين اقلام و مداد مراد بكلمات معلومات و مقدورات حق تعالى است و چون معلومات و مقدورات\r\nوى نامتناهيند پس كلمات كه عبارت از آن باشد نامتناهى باشد و يا مراد بكلمات اسامى آن چيزها است كه آفريده است در دنيا و خواهد آفريد در عقبى و يا حكم و فرمان او و يا نعمتى كه در دنيا و آخرت بر بندگان اضافه مىكند و تناهى مداد و عدم تناهى كلمات به جهت آن است كه قلم و مداد متصف بتناهى است و كلمات الهى متصف به غير تناهى * ( إِنَّ اللَّه عَزِيزٌ ) * بدرستى كه خدا غالب است در حكم و فرمان بينهايت خود * ( حَكِيمٌ ) * دانا كه هيچ چيز از علم و حكمت او بيرون نيست بدانكه توحيد شجره به جهت آن است كه مراد تفضيل احاديث است كما قال صاحب الكشاف فان قلت لم قيل من شجرة على التوحيد دون اسم الجنس الذى هو شجر قلت اريد تفضيل الشجر و تقصيها شجرة شجرة حتى لا يبق من جنس الشجر و لا واحده الا و قد برئت اقلا و ما بحر معطوف است بر محل ان و معمول آن و يمده حال است از آن و تقدير اين است كه و لو ثبت كون الاشجار اقلا و ثبت البحر ممدودا بسبعة البحر و يا آنكه رفع بحر بر ابتدائيه باشد و واو براى حال و معنى آنكه لو ان الاشجار اقلام فى حال كون البحر ممدودا و بر هر تقدير ضميرى كه راجع بذى الحال باشد محذوف است فهو كقوله و قد اعتدى و الطير فى او كارها و مقتضاى كلام اگر چه آنست كه چنين باشد كه و لو ان الشجر اقلام و البحر مداد ليكن ذكر يمده مغنيست از آنچه ماخوذ است از قول عرب كه مد الدوات أمدها و فى الكشاف جعل البحر الاعظم بمنزلة الدواة و جعل البحر السبعة مملوة مدادا فهي تصب فيه مدادها ابدا صبا لا ينقطع و المعنى و لو ان اشجار ارض اقلام و البحر ممدود بسبعة البحر و كتبت بتلك الاقلام و بتلك المداد كلمات اللَّه لما نفذت كلماته و نفذت الاقلام و المداد كقوله تعالى قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي و كلمات جمع قله آن كلم است و جمع كثرة آن كلم است و ايثار اول بر ثانى با آنكه مقام مقتضى تكثير است جهة آنست كه معنى\r\n","description":"","footnote":"","page_name":" 218 ","page_number":218},
  {"content":"\r\nكلام بر اين نهجست كه ان كلماته لا يفى بكتبها البحار فكيف به كلمه كما قال صاحب الانوار ايثار جمع القله للاشقار بان ذلك لا يفى بالقليل فكيف بالكثير و در بعضى روايت آمده كه سبب نزول اين آيه آن بود كه مشركان مكه گفتند زود باشد كه وحى از محمد ( ص ) منقطع شود بجهة آن ما آسايش يابيم حقتعالى به اين آيه اعلام پيغمبر خود نمود كه كلام من هرگز فانى نشود و بعد از آن بجهة رد جماعتى كه بسبب كثرة عدد خلايق استعباد ميكردند در بعث جميع آنها بيان كمال قدرت خود ميفرمايد در بعث همهء آن بقوله * ( ما خَلْقُكُمْ ) * نيست آفريدن شما اى اهل مكه * ( وَلا بَعْثُكُمْ ) * و نه برانگيختن شما بعد از مرگ * ( إِلَّا كَنَفْسٍ واحِدَةٍ ) * مگر مانند آفريدن و برانگيختن يك تن زيرا كه وجود كل و جزء را كافيست تعلق اراده واجبه او يا قدرت ذاتيه او كما قال إِنَّما قَوْلُنا لِشَيْءٍ إِذا أَرَدْناه أَنْ نَقُولَ لَه كُنْ فَيَكُونُ يعنى حقتعالى بالات و ادوات و اعانة مدد كاران محتاج نيست بلكه بكلمهء كن صد هزار عالم ايجاد كند و در بعث اموات به ترتيب مقدمات احتياج ندارد بلكه اسرافيل را فرمايد كه بگو بر خيزيد اى اهل قبور از قبرهاى خود و بيك دعوت او همهء خلايق از قبرها بيرون آيند * ( إِنَّ اللَّه سَمِيعٌ ) * بدرستى كه خداى تعالى شنوا است همه مسموعات را * ( بَصِيرٌ ) * بينا به همه مبصرات و ادراك او ببعضى از بعضى ديگر باز نميماند پس خلق بعث نيز همچنين است مراد آنست كه هم چنان كه همه مسموعات و مبصرات نزد او يكسانست و ادراك هيچكدام از آن مانع ادراك غير آن نميشود همچنين خلق و بعث بعضى مانع خلق و بعث بعضى ديگر نميگردد بلكه همه در حكم واحدند به جهت آنكه قدرت ذاتيه نسبت بجميع ممكنات از واحد و جمع و قليل و كثير على السويه است و اگر نه ترجيح بلا مرجح لازم آيد و اين محالست پس جمله خلايق را بيكدفعه زنده گرداند كه يكى از ديگرى وى را مشغول نگرداند و از مقاتل مرويست كه كفار قريش ميگفتند حقتعالى ما را خلق فرموده باطوار متعدده و بمرات متعاقبه كه آن نطفه است\r\nو علقه و مضغه و لحم پس چگونه در آخرت در يك ساعت و يك دفعه همه را زنده تواند ساخت حقتعالى به جهت رد قول ايشان آيه مذكور را انزال نموده و بعد از آن صحت آن را مدلل ساخت بدلايل قدرت خود كه مشاهد همه كسست و فرمود * ( أَ لَمْ تَرَ ) * آيا نديدى و ندانستى * ( أَنَّ اللَّه ) * آن كه خداى تعالى * ( يُولِجُ اللَّيْلَ ) * در ميارد ظلمت شبرا * ( فِي النَّهارِ ) * در روشنى روز و اينوقتيست كه شب درآيد * ( وَيُولِجُ النَّهارَ ) * و داخل ميگرداند روشنايى روز را * ( فِي اللَّيْلِ ) * در تاريكى شب زمانى كه روز بديد آيد و يا در مقادير آن كم و زياد مىكند * ( وَسَخَّرَ الشَّمْسَ وَالْقَمَرَ ) * و رام كرد آفتاب و ماه را كه سبب\r\n","description":"","footnote":"","page_name":" 219 ","page_number":219},
  {"content":"\r\nمنافع خلايقند * ( كُلٌّ يَجْرِي ) * هر يك از اين نيرين ميرود در فلك خود بقبول حسن بر وفق حكمت و مصلحت * ( إِلى أَجَلٍ مُسَمًّى ) * تا زمانى نام برده شد يعنى منتهى معلوم شمس كه اخر هر سنه است و منتهى معلوم قمر كه آخر هر شهريست بوتيرهء واحد بدون اختلاف و فرق ميان * ( إِلى أَجَلٍ مُسَمًّى ) * و لاجل مسمى آنست كه اجل در اول منتهى جزا است و در ثانى غرض آن چه الى از براى انتهاى غايت است و لام براى علة و غرض اين هر دو معنى در غايات حاصل است * ( وَأَنَّ اللَّه ) * عطفست بر ان اللَّه اول يعنى آيا نديدى و ندانستى آنكه خداى تعالى * ( بِما تَعْمَلُونَ ) * به آنچه مىكند در پنهان و آشكارا * ( خَبِيرٌ ) * دانا است بكنه آن\r\n* ( ذلِكَ ) * اين سعت علم و شمول و قدرت و عجايب صنع و اختصاص حضرت بارى به آن * ( بِأَنَّ اللَّه ) * بسبب آنست كه خداى تعالى * ( هُوَ الْحَقُّ ) * او است ثابت در ذات خود و واجب در جميع جهات الوهيت آن * ( وَأَنَّ ما يَدْعُونَ ) * و بسبب آنكه آنچه شما ميخوانيد و حفص بغيبت ميخواند يعنى آنچه مشركان ميخوانند و ميپرستند * ( مِنْ دُونِه ) * بجز از خداى به حق * ( الْباطِلُ ) * باطل و ناحقست الوهيت آن و آن معدومست فى حد ذاته كه به هيچ وجه موجود نميشود مگر بايجاد او سبحانه او را * ( وَأَنَّ اللَّه ) * و ديگر به سبب آنست كه خداى تعالى * ( هُوَ الْعَلِيُّ ) * او است برتر يعنى غالب هربه * ( الْكَبِيرُ ) * بزرگست كه از او بزرگترى نيست و مرتفع و متسلط بر همه چيز بعد از آن استشهاد ديگرى مىكند بر كمال قدرت و حكمة و شمول انعام خود بقوله * ( أَ لَمْ تَرَ ) * آيا نديدى * ( أَنَّ الْفُلْكَ ) * آنكه كشتى * ( تَجْرِي فِي الْبَحْرِ ) * ميرود در دريا * ( بِنِعْمَتِ اللَّه ) * بمنت و احسان حقتعالى در تهيهء اسباب آنچه او را بر روى آب نگه ميدارد و باد را براى رفتن او ميفرستد اين جار و مجرور صلهء فعلست و يا حالست از آن حاصل كه حقتعالى بمحض انعام خود كشتى در دريا ميراند * ( لِيُرِيَكُمْ ) * تا بنمايد شما را * ( مِنْ آياتِه ) * بعضى از دلايل قدرت خود در حركت كشتى بوسيلهء رياح و برخى از عجايب دريا * ( إِنَّ فِي ذلِكَ ) * بدرستى كه در امر كشتى و دريا * ( لآياتٍ ) * هر آينه نشانها است بر شمول قدرت و كمال حكمت و وفور نعمت حضرت عزت * ( لِكُلِّ صَبَّارٍ ) * براى هر صبر كنندهء بر بلواى او و بر مشاق تكليف و اتعاب نفس بتفكر در آفاق و انفس * ( شَكُورٍ ) * شكر كننده كه نعماء او را شناخته و منعم آن را دانسته بشكر گذارى او قيام نمايد و گويند مراد بصبور و شكور\r\n","description":"","footnote":"","page_name":" 220 ","page_number":220},
  {"content":"\r\nمؤمنيناند چه در حديث آمده كه ايمان دو نصف است نصفى صبر است و نصفى شكر بعد از آن از حال سكينهء سفينه خبر ميدهد كه * ( وَإِذا غَشِيَهُمْ ) * و چون فرو گيرد و بپوشد اهل كشتى را و بر زبر ايشان در آيد * ( مَوْجٌ كَالظُّلَلِ ) * موج دريا كه در بزرگى مانند سايبانهاست يا مثل كوه ها يا ابرها كه ذى ظلند * ( دَعَوُا اللَّه ) * بخوانند خداى را * ( مُخْلِصِينَ ) * در حالتى كه پاك كنندگانند * ( لَه الدِّينَ ) * براى خدا دين خود را و باخلاص وى را خوانندگانند بدون شوب شرك چه خوف شدايد آفت هوا و تقليد را كه منازع فطرتست زايل گردانيده باشد و ايشان را بمقام فطرت اصلى باز برده * ( فَلَمَّا نَجَّاهُمْ ) * پس آن هنگام كه برهاند ايشان را و برساند بسلامت * ( إِلَى الْبَرِّ ) * به بيابان يعنى به خشكى * ( فَمِنْهُمْ ) * پس برخى از ايشان * ( مُقْتَصِدٌ ) * راست ايستاده‌اند بر طريقهء عدل كه آن طريق توحيد است و يا بعضى كافران از مرتبه فرط كفر خود تنزل نمايند و برخى ديگر بر اصرار خود باز گردند و بعضى ديگر برگردند از راه حق و جاهدان طريق توحيد باشند و مصر بر باطل مراد آنست كه مؤمنان ثابت باشند بر دعا و نياز خود و مشركان جاهد و منكر و يا عادل در وفا بعهد و يا متوسط در كفر و ظلم و تنزل نمايند از فرط كفر و ستمكارى * ( وَما يَجْحَدُ بِآياتِنا ) * و انكار نكنند نشانهاى قدرت ما را * ( إِلَّا كُلُّ خَتَّارٍ ) * مگر هر غدر كنندهء كه عهد شكنندهء فطرت اسلام است يا ناقض عهدى كه در دريا با خداى خود كرده باشد و ختر بمعنى اشد غدر است * ( كَفُورٍ ) * ناسپاس هر نعم پروردگار خود را آورده‌اند كه سبب اسلام عكرمة ابن أبي جهل اخلاص او بود خواندن خداى را در حين احاطهء موج دريا و سدى از مصعب ابن سعد نقل كرده كه پدرم گفت كه چون روز فتح مكه واقع شد حضرت رسالت ( ص ) همه را امان داد مگر چار كس را كه فرمود\r\nاقتلوهم و ان وجدتموهم متعلقين با ستار الكعبه\r\nيعنى بكشيد آن چهار كس را و اگر چه بيابيد ايشان را كه دست زده باشند با ستار كعبه و آن عكرمة بن ابى جهل بود و عبد اللَّه ابن حنظل و قيس ابن ضبابه و عبد اللَّه ابن سعد بن ابى سرح و عكرمه در آن روز به سفر دريا رفته بود در اثناى دريا طوفان پيدا شد و نزديك بغرق شدن كشتى شد دست بدعا برداشت و از روى اخلاص خداى خود را بخواند و گفت بار خدايا اگرم نجات دهى از اين غرقاب من دست در دست محمد نهاده اسلام آورم چون نجات يافت نزد پيغمبر ( ص ) آمد و اسلام آورد و بعد از آن خطاب به جميع مكلفان ميفرمايد بقوله * ( يا أَيُّهَا النَّاسُ ) * اى جميع مردمان * ( اتَّقُوا رَبَّكُمْ ) * بترسيد از عقوبت پروردگار خود يا بپرهيزيد از ناشايستها * ( وَاخْشَوْا ) * و بترسيد * ( يَوْماً لا يَجْزِي والِدٌ ) * از آن روزى كه\r\n","description":"","footnote":"","page_name":" 221 ","page_number":221},
  {"content":"\r\nقضا نكند و رو بگرداند پدر * ( عَنْ وَلَدِه ) * از پسر خود چيزى را يعنى هيچ نفعى به او نرساند و دفع عذاب او نكند و فى الكشاف لا يجزى اى لا يقضى عنه شيئا و منه قيل للمتقاضى المتجازى و فى الحديث فى جذعة اين نياز\r\nتجزى عنك و لا تجزى عن احد بعدك\r\nو فى المجمع يقال جزيت عنك اجزى اى اغنيت عنك * ( وَلا مَوْلُودٌ ) * و نه فرزند * ( هُوَ جازٍ ) * ازو قضا كننده يعنى نفع رساننده و باز دارنده باشد * ( عَنْ والِدِه شَيْئاً ) * از والد خود چيزى را از ثواب و عذاب و گفته‌اند اين مخصوص بكفار است چه اولاد و آباى مؤمن بعضى بعضى را شفاعت كنند و بدانكه تغيير نظم از فعلية باسميه كه اكد از فعليه است و ايراد ضمير ميان آن به جهت دلالتست بر آنكه مولود اوليست بر آنكه نفع نرساند و اشعار بر قطع طمع مؤمن كه توقع داشته باشد كه نفع رساند پدر كافر خود را در آخرت و ذكر مولود در مقام ولد نيز به جهت تاكيد است زيرا كه مولود در اطلاق نميكنند مگر بر كسى كه متولد شده باشد از شخصى بلا واسطه بخلاف ولد كه اعمست پس معنى آنست كه اگر مولود پدر حقيقى خود را شفاعت كند قبول نكنند چه جاى آنكه شفاعت اجداد كند * ( إِنَّ وَعْدَ اللَّه ) * بدرستى كه وعدهء خدا به ثواب و عقاب * ( حَقٌّ ) * راست است و در آن خلاف ممكن نيست * ( فَلا تَغُرَّنَّكُمُ ) * پس بايد كه فريب ندهد شما را * ( الْحَياةُ الدُّنْيا ) * زندگانى دنيا يعنى بمتاعهاى دلفريب و زينتهاى آن و به طول سلامت و كثرت نعمت فريفته مشويد چه آن در معرض زوال و انتقالست * ( وَلا يَغُرَّنَّكُمْ ) * و بايد كه مغرور نسازد شما را * ( بِاللَّه ) * بعفو و كرم خدا و يا مهلت دادن او * ( الْغَرُورُ ) * شيطان فريبنده به اين وجه كه بامل درود از شما را از راه ببرد و بتوبه و مغفرت شما را اميدوار ساخته بر معاصى دلير كند به اين مضمون كه امروز گنه كنيد فردا توبه كنيد و گويند كه هر چيز كه بنده را مغرور سازد تا آنكه بعصيان ميل كند و ترك اوامر الهى نمايد آن غرور است خواه شيطان باشد يا غير آن و در حديث آمده كه\r\nالكيس من دان نفسه و عمل لما بعد الموت و العاجز من اتبع نفسه هواها و تمنى على اللَّه\r\nو گويند تمناى مغفرت در حالت معصيت غرور است و از سعيد ابن جبير مرويست كه ( العزة باللَّه ان يتمادى الرجل فى المعصية و يتمنى على اللَّه المغفرة ) و گفته‌اند ذكر حسنات و نسيان سيئات غره است آورده‌اند كه حارث يا وارث ابن عمر بن حاربة محاربى كه از اهل باديه بود نزد پيغمبر آمد و گفت اى محمد خبر ده ما را كه ساعت قيامت كى ظاهر شود و تخمى كه در زمين پاشيده‌ام افاضهء عبرات غمام در كدام ايام بر او خواهد بود و زن من حامله است تصوير حمل او از اشكال ذكور و اناث بر چه وجه است و ميدانم كه عمل ديروز من چه بوده فردا بكدام عمل اشتغال خواهم داشت و مولد خود را ميدانم كجاست مدفن\r\n","description":"","footnote":"","page_name":" 222 ","page_number":222},
  {"content":"\r\nمن در كدام بقعه اتفاق خواهد افتاد حقتعالى در بيان آنكه اين پنج علم در خزانهء مشيت او است و كليد اطلاع بر آن بدست هيچ آدمى و جنى نيست آيه فرستاد كه * ( إِنَّ اللَّه ) * بدرستى كه خداى تعالى * ( عِنْدَه ) * نزديك او است * ( عِلْمُ السَّاعَةِ ) * دانستن قيام قيامت * ( وَيُنَزِّلُ الْغَيْثَ ) * و فرو ميفرستد باران را در زمانى و مكانى كه مقرر كرده * ( وَيَعْلَمُ ) * و ميداند * ( ما فِي الأَرْحامِ ) * آنچه در رحمها است از زن و مرد و تمام و ناقص * ( وَما تَدْرِي نَفْسٌ ) * و نميداند هيچ نفسى نيكوكار يا بدكار * ( ما ذا تَكْسِبُ غَداً ) * چه چيز كسب كند فردا از خير و شر و لهذا بسيار هست كه ارادهء شيئى مينمايد و خلاف آن مىكند و كريمهء وَلا تَقُولَنَّ لِشَيْءٍ إِنِّي فاعِلٌ ذلِكَ غَداً إِلَّا أَنْ يَشاءَ اللَّه مشعر است بر اين و كلام بلاغت انجام امير المؤمنين ( ع ) كه\r\nعرفت اللَّه بفسخ العزائم\r\nاشاره به اين است و هر گاه علم بكسب خود نداشته باشد كه اخس اشيا است به او و عارف به طريق معرفت آن نباشد پس معرفت او بما عداى آن ابعد باشد * ( وَما تَدْرِي نَفْسٌ ) * تكرير و عدم اكتفاء به حرف عطف جهت تاكيد است در نفى يعنى نميداند هيچ نفسى كه او * ( بِأَيِّ أَرْضٍ ) * بكدام زمين * ( تَمُوتُ ) * بميرد هم چنان كه نميداند كه در كدام وقت مرگ او تحقيق پذيرد تذكير اى با آنكه ارض مؤنث سماعى است جهت ارادهء مكان است * ( إِنَّ اللَّه عَلِيمٌ ) * بدرستى كه خداى تعالى دانا است به همه چيزها كه از جملهء آن علم او است بمغيبات و هر گاه اراده و مشيت او باشد آشكارا كند * ( خَبِيرٌ ) * آگاه ببواطن همهء اشيا هم چنان كه دانا است به ظاهر آن عمرو ابن سعيد روايت كند كه حضرت رسول ( ص ) را گفتم يا رسول اللَّه هيچ علمى هست كه ترا نداده‌اند فرمود كه علم بسيار داده‌اند و بسيار علم هست كه اجازهء اعلام آن نداده‌اند و بسيار علم هست كه بر آن واقف نساخته‌اند و بعد از آن فرمود\r\nمفاتح الغيب خمس لا يعلمهن الا اللَّه\r\nو اين آيه تلاوت فرمود از ابن عباس مروى است كه من ادعى على هذه الخمسة فقد كذب اياكم و الكهانة فان الكهانة تدعوا الى الشرك و الشرك و اهله فى النار و از ائمه هدى ( ع ) منقولست كه\r\nان هذه الاشياء الخمس لا يعلمها على التفصيل و التحقيق غيره تعالى\r\nو بدانكه اسناد علم به خدا و در آية بعبد به جهت آنست كه در آية متضمن معنى حيله است پس اسناد آن بعبد اشعار است بفرق ميان علم خالق و علم به مخلوق و دلالت بر اينكه بنده هر چند حيله كند و بذل وسع خود كند در آن عارف نشود به آنچه الصق است به او كه آن كسب او است چه جاى آنكه خواهد كه بداند كه در كدام بلده و بقعه موت او خواهد رسيد آورده‌اند كه روزى ملك الموت به زيارت سليمان آمده بود مردى نزد سليمان نشسته بود ملك الموت در او بسيار مينگريست و چون رفت آن مرد از سليمان پرسيد كه چه كس بود كه به نظر حدت\r\n","description":"","footnote":"","page_name":" 223 ","page_number":223},
  {"content":"\r\nدر من مينگريست فرمود كه ملك الموت بود گفت يا سليمان بفرماى تا باد مرا بردارد و بهند رساند كه من از او انديشه ناك شده‌ام و بسيار خايف گشته‌ام و ميترسم كه اجلم نزديك شده باشد تا بعد مسافتى واقع شود ميان من و او سليمان ( ع ) باد را امر كرد تا او را به زمين هند برد و چون ملك الموت نزد سليمان آمد سليمان صورت حال از او پرسيد گفت دوام نظر من به او تعجب من بود در اينكه مامور شده بودم كه آن روز قبض روح او كنم در هند و او را نزد تو يافتم گفتم اينجا تا هند قريب مسافت يك ساله است چگونه ممكن باشد كه قبض روح او نمايم در هند و چون در آن روز وقت موت او برسيد او را در هند يافتم در آنجا قبض روح او كردم و هو\r\nقوله ( ع ) اذا اراد اللَّه قبض عبد بارض جعل له فيها حاجة\r\nچون خداى تعالى خواهد كه قبض روح بندهء كند در زمينى او را در آن زمين حاجتى پيدا كند تا به آنجا رود و متوفى شود و بدانكه آيهء مذكوره منافات ندارد باخبار پيغمبر ( ص ) و ائمه هدى از آمدن باران در وقتى چنين و ذكورة و انوثة چنين و از موت فلان در فلان وقت و فلان زمين چنانچه كتب مخالف و موافق مشحون است به اين چه مراد آن است كه علم به اين اشيا مخصوص است بواجب الوجود و هيچكس اطلاع بر آن ندارد مگر باعلام ملك علام بيواسطه بشر چون سيد انبيا و يا بواسطه مانند ائمهء هدى كه پيغمبر خدا ايشان را به آن اخبار فرموده باشد و لفظ در آية مشعر است به اين معنى چه معنى آن است كه آدمى بحيله و وسع طاقت خود نمىتواند كه به اين امور عارف شود و اين منافى آن نيست كه بندهء باعلام حضرت عزت علم ببعضى از آن حاصل كند .\r\n\r\nسورة السجده\r\nو اين را سجده لقمان نيز گويند از قبيل تسميه شيئى باسم مجاوران تا ملتبس بحم سجده نشود و نزول آن در مكه بوده الا سه آيه كه در مدينه نازل گشته و آن اينست كه أَ فَمَنْ كانَ مُؤْمِناً كَمَنْ كانَ فاسِقاً الى تمام الآيات و عدد آيات اين سوره بيست و نه است نزد بصريان و سى است نزد باقيان و اختلاف در دو آيتست الم كوفيست و حديد حجازى و شامى ابى ابن كعب از پيغمبر ( ص ) روايت كرده كه هر كه الم تنزيل و تَبارَكَ الَّذِي بِيَدِه الْمُلْكُ قرائت كند همچنانست كه شب قدر را احيا كرده و ليث از ابى جابر روايت كرده كه پيغمبر ( ص ) بخواب نميرفت تا الم تنزيل و تَبارَكَ الَّذِي بِيَدِه الْمُلْكُ تلاوة ميفرمود و نيز ليث روايت كند كه من اين سوره را بطاوس اعلام كردم فرمود كه اين هر دو سوره مزية فضل دارند بر بواقى سورها كه در قرآنند و هر كه اين دو سوره را تلاوتكند شصت حسنه براى او بنويسند و شصت سيئه محو كنند و شصت درجه رفع كنند و حسين ابن العلى از ابى عبد اللَّه ( ع ) نقل كرده كه هر كه سوره السجده در هر شب جمعه بخواند حقتعالى\r\n","description":"","footnote":"","page_name":" 224 ","page_number":224},
  {"content":"\r\nروز قيامت نامهء عمل او را بدست راست او دهد و به آنچه از او صادر شده باشد او را حساب نكند و از رفقاى سيد ابرار و ائمهء اطهار باشد و نيز از پيغمبر ( ص ) ماثور است كه هر كه اين سوره را در خانهء خود بخواند شيطان تا سه روز داخل آن خانه نشود و بدانكه چون حقتعالى ختم سوره لقمان نمود بدلايل ربوبيت افتتاح اين سوره نيز به اين مضمون كرده و فرمودند كه\r\n* ( بِسْمِ اللَّه الرَّحْمنِ الرَّحِيمِ الم ) * از امير المؤمنين ( ع ) منقول است كه هر كتاب خداى را خلاصهء هست و خلاصهء قرآن حروف مقطعه است و در الم گفته‌اند كه الف از اقصاى حلق آيد و آن اول مخارجست و لام از طرف لسان گفته شود و آن اوسط مخارجست و ميم از شفه خيزد و آن آخر مخارجست و اين سخن اشاره است به آن كه بنده بايد كه در مبادى و اواسط و اواخر اقوال و افعال خود بذكر حقتعالى مستانس باشد و اشهر اقوال الم بمعنى انا اللَّه اعلم است چنان چه مراد مذكور شد و باقى اقوال و وجوه در تفسير اين كلمه در افتتاح سورة البقرة و اوايل سوره كه مفتحند بحروف مقطعه سمت تحرير پذيرفته و ببايد دانست كه الم اگر اسم اين سوره يا قرآن است مرقوع المحل است بابتدائيه و خبر ان قوله * ( تَنْزِيلُ الْكِتابِ ) * يعنى اين سوره يا قرآن كتابيست كه فرستاده شده از نزد رب الارباب آيه آيه و سوره سوره و بر حسب مصلحت در اوقات مختلفه و بنا بر اين تنزيل بمعنى منزلست و اگر تعديد حروفست پس تنزيل خبر مبتداى محذوف است اى هذه السورة تنزيل الكتاب و يا مبتداست و خبر آن قوله * ( لا رَيْبَ فِيه ) * يعنى فرو فرستادن اين كتاب كه قرآن است هيچ شكى نيست در او يعنى نزد مهتديان بلا شبهه منزل است * ( مِنْ رَبِّ الْعالَمِينَ ) * از نزد پروردگار عالميان و شك مبطلان معتد به نيست به جهت عناد و جحود ايشان و يا آنكه شك منتفى است در كلام پروردگار عالميان به جهت عجز جاحدان از آوردن مثل آن و نزد بعضى معنى آن نهى است اى لا ترتابوا فيه و ريب اقبحست از شك و بنا بر آنكه لا ريب فيه خبر ما تقدم باشد اين جار و مجرور حال خواهد بود از ضمير فيه زيرا كه مصدر عمل نميكند در آنچه بعد از خبر است و ميتواند بود كه خبر ثانى باشد و لا ريب فيه حال از كتاب يا جملهء معترضه و ضمير در او راجع بمضمون جمله اى لا شك فى تنزيه من اللَّه و مؤيد اينست قوله * ( أَمْ يَقُولُونَ افْتَراه ) * چه اين انكار كينونة قرآنست از نزد رب العالمين و معنى آنكه ايا ميگويند اهل مكه كه بر بافته است محمد اين را از نزد خود يعنى انكار حقيقت آن كرده اسناد افترا به آن كرده‌ايد و قوله * ( بَلْ هُوَ الْحَقُّ مِنْ رَبِّكَ ) * تقرير حقيت آنست يعنى نه چنان است كه ميگويند كه\r\n","description":"","footnote":"","page_name":" 225 ","page_number":225},
  {"content":"\r\nقرآن مفتريست بلكه آن سخن راست و درست است كه فرود آمده از نزد پروردگار تو و نظم كلام بر اسلوب صحيح و فصيح است چه حقتعالى اول اشاره باعجاز قرآن نموده بعد از آن مرتب ساخته است بر آن اينكه تنزيل آن از جانب رب العالمين است و تقرير آن فرموده بنفى ريب از آن و از روى انكار قول مشركان و تعجب از آن اضراب نموده از آن به آنچه كفار ميگويند بر خلاف آنچه ام ام منقطعه است كه موضوعست براى اضراب و بعد از آن از اين اضراب فرموده باثبات اينكه قرآن حقست و منزل از نزد حقتعالى و آن گاه بيان مقصود از تنزيل آن فرموده بقوله * ( لِتُنْذِرَ ) * يعنى قران را فرستاديم تا بيم كنى از عذاب الهى * ( قَوْماً ما أَتاهُمْ ) * قومى را كه نيامده است بديشان * ( مِنْ نَذِيرٍ ) * هيچ بيم كنندهء * ( مِنْ قَبْلِكَ ) * پيش از تو مراد زمان فترتست كه آن ما بين زمان عيسى و خاتم الانبيا است * ( لَعَلَّهُمْ ) * شايد كه ايشان ببيم كردن تو انهارا * ( يَهْتَدُونَ ) * راه يابند ترجى از جانب حقتعالى بمعنى ثبوت است يعنى تا مهتدى شوند به اين ادلهء واضحه اگر در طريق عناد و جحود سلوك نكنند بعد از آن بيان صفات كمال خود مىكند تا بندگان متنبه شده از ضلالت بهدايت ميل نمايند و ميفرمايد كه * ( اللَّه ) * خداوند به حق * ( الَّذِي خَلَقَ السَّماواتِ وَالأَرْضَ ) * آن كس است كه بيافريد آسمانها و زمينها را * ( وَما بَيْنَهُما ) * و آنچه در ميان انهاست از حيوانات و نباتات و معادن و غير آن * ( فِي سِتَّةِ أَيَّامٍ ) * در مدت شش روز از دنيا يعنى در مقدار زمانى كه شش روز باشد چه پيش از خلق آسمان و زمين ماه و آفتاب نبود تا شب و روز باشد * ( ثُمَّ اسْتَوى ) * پس مستولى شد * ( عَلَى الْعَرْشِ ) * بر عرش كه اعظم مخلوقاتست بقهر و استعلا و تفصيل اين در سورة الاعراف مذكور است پس اى بندگان به دو بگرويد و از راه او منحرف مشويد كه در\r\nدنيا و عقبى * ( ما لَكُمْ ) * نيست مر شما را * ( مِنْ دُونِه ) * بجز از وى * ( مِنْ وَلِيٍّ ) * هيچ دوستى كه شما را يارى كند * ( وَلا شَفِيعٍ ) * و نه هيچ شفاعت كنندهء كه شما را مدد كارى نمايد يعنى اگر از رضاى الهى و اطاعت او تعدى نمائيد هيچ ناصرى نصرت شما نكند و هيچ شفيعى شفاعت شما ننمايد و يا آنكه خداست كه متولى مصالح شما و شفيع و ناصر شما است و بنا بر اين شفيع متجوزبه است از براى ناصر چه شفيع ناصر مشفوع است فهو كقوله تعالى وَما لَكُمْ مِنْ دُونِ اللَّه مِنْ وَلِيٍّ وَلا نَصِيرٍ پس هر گاه كه او شما را فرو گذاشت شما را هيچ ولى و ناصرى نخواهد بود * ( أَ فَلا تَتَذَكَّرُونَ ) * آيا پندپذير نميشويد از مواعظ ربانى و نصايح قرآنى و تفكر نميكنيد در آنچه گفته شده و به نظر عبرت در او نمىنگريد تا صحت ان بر شما واضح شود\r\n","description":"","footnote":"","page_name":" 226 ","page_number":226},
  {"content":"\r\n* ( يُدَبِّرُ الأَمْرَ ) * ميسازد كار دنيا را باسباب سماويه چون ملائكه و غير آن و نازل مىشود آثار آن اسباب * ( مِنَ السَّماءِ إِلَى الأَرْضِ ) * از آسمان بسوى زمين * ( ثُمَّ يَعْرُجُ إِلَيْه ) * پس عروج مىكند آن امر موجود گشته و ساخته شده و صعود مىكند بسوى او يعنى ثابت مىشود در علم او وقتى كه آن امر بوقوع ميآيد و ساخته مىشود و در تحت وجود در ميآيد و مدت ميان تدبير امر او و وقوع و وجود آن * ( فِي يَوْمٍ كانَ مِقْدارُه ) * در روزى است كه مص اندازه آن * ( أَلْفَ سَنَةٍ ) * هزار سال * ( مِمَّا تَعُدُّونَ ) * از آنچه شما شماره آن ميكنيد يعنى در زمان متطاولهء متماديه مراد استطالهء ما بين تدبير و وقوع است يعنى حق تعالى تدبير امرى مىكند كه بعد از هزار سال ديگر موجود خواهد شد و يا تدبير امرى مىكند باظهار آن در لوح محفوظ پس ملك به آن نازل مىشود و بعد از مدت هزار سال كه آدمى كمتر از آن طى مسافت نتواند كرد عروج مىكند و ابن عباس و حسن و ضحاك و قتاده و جبائى در تفسير اين گفته‌اند كه حقتعالى تدبير و تقدير همهء امور مىكند بر حسب ارادهء خود در ما بين آسمان و زمين و ميفرستد ملكى را كه موكل است بر آن از آسمان به زمين پس صعود مىكند آن ملك بعد از ساختن و گذاردن امر بسوى مكانى كه حقتعالى امر فرموده كه بجانب آن صعود نمايد روزى كه مقدار آن هزار ساله راهست يعنى آن ملك فرود ميآيد از آسمان و بالا ميرود در مدتى كه اگر آدمى رود جز هزار سال ميسر نشود زيرا كه از زمين تا آسمان پانصد ساله راهست پس مقدار عروج و نزول آن هزار ساله راه بود پس مراد بقوله ( يعرج اليه ) اينست كه يصعد الى الموضع الذى امره بالعروج اليه كقول ابراهيم إِنِّي ذاهِبٌ إِلى رَبِّي اى ارض الشام التي امر ربى بالذهاب اليها و قوله تعالى وَمَنْ يَخْرُجْ مِنْ بَيْتِه مُهاجِراً إِلَى اللَّه وَرَسُولِه يعنى الى المدينة و لم يكن اللَّه سبحانه بالشام و المدينة و مجاهد بر اينوجه تفسير نموده كه حقتعالى تدبير امر مىكند و حكم هزار ساله ميفرمايد در يك روز براى هر شيئى كما قال وَإِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ پس ملائكه به آن نازل ميشوند به جهت رسانيدن آن و صعود مينمايند به جهت ثبت و كتب آن در صحف خود در هر وقت از اوقات اينمدت تا آنكه هزار سال منتهى مىشود و بعد از آن ديگر باره حكم هزار سال ميفرمايد و به همين دستور تا انقراض عالم و بروايت ديگر از ابن عباس مرويست كه معنى آنست كه حقتعالى تدبير امر دنيا مىكند و تنزيل قضا مىكند از آسمان به زمين در مدت ايام دنيا و بعد از انقضاء دنيا امر و تدبير راجع به او مىشود تا آنكه امر جميع امراء و حكم همهء حكام منقطع ميگردد و همهء اوامر و احكام به او مخصوص مىشود و بنا بر اين مراد به * ( فِي يَوْمٍ كانَ مِقْدارُه أَلْفَ سَنَةٍ ) * روز قيامت است تا وقتى كه هر يك از خلايق بمستقر\r\n","description":"","footnote":"","page_name":" 227 ","page_number":227},
  {"content":"\r\nخود قرار گيرند و مراد بقوله فِي يَوْمٍ كانَ مِقْدارُه خَمْسِينَ أَلْفَ سَنَةٍ آنست كه حقتعالى روز قيامت را بر كافر مدت پنجاه هزار سال سازد چه مقامات در آن روز مختلف خواهد بود و نزد بعضى مراد ( بالف سنة ) زمان مسافت نزول و صعود است به آسمان دنيا كه آسمان اولست و بخميس الف سنة مقدار مسافت صعود و نزول به آسمان هفتم و اصح\r\nاينست كه الف سنة از براى نزول و عروجست در دنيا و خميس الف سنة از براى مدت قيامتست و بعضى ديگر تفسير آيه بر اينوجه كرده‌اند كه حق سبحانه تدبير مامور به مىكند از طاعات و اعمال صالحه و تنزيل آن مامور به مدبر مينمايد از آسمان به زمين بطريق وحى پس بندگان به آن عمل نميكنند و آن مأمور به صعود نميكند به او بر وجه اخلاص كه مراد و مرضى او باشد مگر در مدت متطاولة به جهت قلت اعمال و خلصاء آن و قلت اعمال صالحه چه به او صعود نميكند مگر عمل خالص و دل عليه قوله على اثره قَلِيلًا ما تَشْكُرُونَ و گويند مراد بامر وحيست و معنى اينكه حقتعالى تنزيل وحى مىكند با جبرئيل از آسمان به زمين و بعد از آن به او راجع مىشود جبرئيل به آنچه با او است از قبول وحى و يا رد آن در وقتى كه حقيقت هزار سال است زيرا كه مسافت ميان سما و ارض در صعود و هبوط هزار سالست چه ما بينهما پانصد ساله راهست نسبت بقطع مسافت آدمى چنان كه گذشت اما جبرئيل در يك روز طى اين مسافت مىكند * ( ذلِكَ ) * آن خدايى كه تدبير امر مىكند بر طريق مذكور * ( عالِمُ الْغَيْبِ وَالشَّهادَةِ ) * داناى پوشيده و پيدا است و پنهان و آشكارا يعنى داند امور دنيا و عقبى را يا عالمست به آنچه بوده باشد و خواهد بود پس تدبير همه چيزها مىكند بر وفق حكمت * ( الْعَزِيزُ ) * غالبست بر امر و تقدير * ( الرَّحِيمُ ) * مهربانست بر بندگان خود در تدبير * ( الَّذِي ) * آن خدايى كه * ( أَحْسَنَ ) * نيكو كرد * ( كُلَّ شَيْءٍ خَلَقَه ) * هر چيزى را كه آفريده است آن را يعنى بياراست آن را بر وجهى نيكو كه لايق و سزاوار بود به آن مقتضاى حكمت و وفق مصلحت چه هيچ شيئى خلق نفرموده مگر كه مرتبست بر آنچه حكمت مقتضى آن است و مصلحت موجب آن پس جميع مخلوقات حسن باشند اگر چه متفاوتند در صورت حسن كما قال لَقَدْ خَلَقْنَا الإِنْسانَ فِي أَحْسَنِ تَقْوِيمٍ و در اين دلالت است بر آنكه كفر و قبايح جايز نيست كه آفريدهء او باشد مقاتل و سدى گويند كه احسن بمعنى علمست يعنى خداى كه قبل از خلق عالم بود به اينكه هر شيئى را چگونه خلق ميبايد كرد بر وجه احكام و اتقان كما\r\nقال امير المؤمنين قيمة كل امرئ ما يحسنه\r\nاى ( ما يعلم ) * ( وَبَدَأَ ) * و آغاز كرد * ( خَلْقَ الإِنْسانِ ) * آفريدن آدم را * ( مِنْ طِينٍ ) * از گل * ( ثُمَّ جَعَلَ ) * پس بيافريد * ( نَسْلَه ) * ذريهء و فرزندان او را * ( مِنْ سُلالَةٍ ) * از خلاصه و نقاوه\r\n","description":"","footnote":"","page_name":" 228 ","page_number":228},
  {"content":"\r\nبيرون آورده از صلب * ( مِنْ ماءٍ مَهِينٍ ) * از آبى ضعيف و خوار يعنى نطفهء كه در نهايت حقارت و مهانت است و تسميهء ذرية بنسل به جهت آنست كه كه ايشان منسولند يعنى منفصل و مخرج از ارو نحوه قولهم ( للولد ) سليل و انجيل و تسميهء نطفه بسلالة به جهت انسلال آنست از صلب * ( ثُمَّ سَوَّاه ) * پس تسويه و تقويم فرمود او را بتصوير اعضاى او يعنى قالب او را براستتر و خوبتر وجهى بياراست * ( وَنَفَخَ فِيه مِنْ رُوحِه ) * و دميد در او از روح خويش اضافه روح به خود به جهت تكريم و تشريف آدمست و اظهار اينكه وى مخلوقى شريف و عجيب است و او را شان و مرتبه ايست كه مناسبت دارد به حضرت ربوبيت و به جهت اينست كه حضرت امير المؤمنين ( ع ) فرموده كه\r\nمن عرف نفسه فقد عرف ربه\r\nو يا به جهت اشعار به آنكه عجايب و غرايب در ذات او بر وجهيست كه هيچكس بكنه آن راه نميبرد مگر او سبحانه كقوله وَيَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي كانه قال و نفخ فيه من الشيء الذى اختص هواه و بمعرفته و بعد از آن خطاب بذريه او كرده ميفرمايد * ( وَجَعَلَ لَكُمُ السَّمْعَ ) * و گردانيد يعنى آفريد براى شما گوش را كه ميشنويد * ( وَالأَبْصارَ ) * و ديدها تا مىبينيد * ( وَالأَفْئِدَةَ ) * و دلها تا در مىيابيد * ( قَلِيلًا ما تَشْكُرُونَ ) * در زمان اندك سپاسگزارى ميكنيد و يا شكر ميكنيد شكرى اندك بر چنين نعمتها يعنى چنان كه بايد و سزد بشكر گذارى اين نعم قيام نمينمائيد و ما زايده است براى تاكيد قلت و يا مصدريه اى زمانا قليلا با شكرا قليلا شكركم\r\n* ( وَقالُوا ) * و گفتند منكران بعث چون ابى ابن خلف و امثال آن از روى انكار و جحود * ( إِذا ضَلَلْنا ) * آيا چون گم شويم * ( فِي الأَرْضِ ) * در زمين يعنى خاك شويم و با زمين آميخته گرديم چنان كه اعضاى ما از اجزاى خاك متميز نباشد و يا غايب گرديم در زمين بدفن اول ماخوذ است از ( يضل الماء فى اللبن اذا لم يتميز اجزائه ) و دوم از ضلت الدابة اذا غابت * ( أَ إِنَّا ) * تكرير استفهام براى مبالغه است در انكار يعنى آيا ما اين هنگام كه با خاك برابر شده باشيم و يا در آن پنهان گشته * ( لَفِي خَلْقٍ جَدِيدٍ ) * در آفرينش تو خواهيم بود يعنى هرگز ما مبعوث نشويم بعد از آنكه خاك گشته باشيم و قوله اذا ضللنا متعلقست به نبعث او نجد خلقا كه دال است بر آن قوله * ( أَ إِنَّا لَفِي خَلْقٍ جَدِيدٍ ) * * ( بَلْ هُمْ ) * بلكه ايشان * ( بِلِقاءِ رَبِّهِمْ ) * به رسيدن بجزاى پروردگار خود در آخرت * ( كافِرُونَ ) * ناگرويدگانند و بتلقى ملك الموت و بعث و آنچه بعد از آنست از ثواب و عقاب و غير آن ايمان ندارند اين اضرابست از\r\n","description":"","footnote":"","page_name":" 229 ","page_number":229},
  {"content":"\r\nقول ايشان و انكار بعث به آنچه ابلغست در كفر كه آن انكار و جحود ايشانست بجميع آنچه باشد در عاقبت از بعث و ثواب و عقاب و حساب و انطاق جوارح و صراط و ميزان و غير آن از احوال آن جهان و لهذا بعد از اين مخاطب شده‌اند بتوفى ملك الموت و بعد از آن برجوع ايشان بپروردگار عالميان و مبعوث شدن ايشان براى حساب و جز او غير آن كما قال * ( قُلْ ) * بگو اى محمد ( ص ) بايشان * ( يَتَوَفَّاكُمْ ) * فرا گيرد روح شما را و استيفاء نفوس همهء شما كند بر وجهى كه هيچكس را از شما باقى نگذارد * ( مَلَكُ الْمَوْتِ ) * فرشتهء مرگ كه عزرائيل است * ( الَّذِي وُكِّلَ بِكُمْ ) * آن فرشتهء كه موكل و بر گماشته شده است بر شما بقبض ارواح شما و احصاى آجال شما فى الكشاف يقال ( توفيت حتى من فلان و استوفيته اذ اخذته وافيا كملا من غير نقصان و التفعل و الاستفعال يلتقيان مىمواضع منه تقضيته و استقضيته و تعجلته و استعجلته ) پس توفى بمعنى استيفا باشد و چون ملك الموت استيفاى نفوس شما كند * ( ثُمَّ إِلى رَبِّكُمْ ) * پس بسوى آفريدگار خود * ( تُرْجَعُونَ ) * باز گرديده شويد براى حساب و جزا و اسناد رجوع بندگان به خود به جهت تفخيم و تعظيم حال است از بعث و جزا و صاحب كشاف گفته كه عزرائيل ارواح را بخواند و جواب دهند پس اعوان خود را بقبض آن امر نمايد و از مجاهد نقل است كه همهء زمين نزد ملك الموت مانند طشتى است از هر جا كه خواهد تناول تواند نمود و از قتاده روايت كرده‌اند كه ملك الموت قبض ارواح كند بمصاحبت اعوان و انصار از ملائكه و در تفسير ابو الليث مذكور است كه ملك الموت را روئيست از آتش كه بدان روى بر كافران ظاهر گردد و روح ايشان را قبض كند و رويى دارد از ظلمة كه بدان روح منافقان را فرا گيرد و رويى دارد مشابه روى آدميان كه بدان روح مومنان را توفيه كند و روئيست او را از نور كه بدان ارواح انبيا و صديقان قبض نمايد و اعوان او ملائكه رحمة و عذابند و در خبر است كه رسول فرمود كه در شب معراج چون مرا به آسمان بردند همهء فرشتگان بر روى من خنديدند و اظهار بشاشت ميكردند فرشتهء ديدم در ميان ايشان با هيبت تمام و لوحى در دست گرفته در وى نگاه ميكرد من بر او سلام كردم جواب سلام من باز داد و در روى من تبسم نكرد گفتم اى جبرئيل اين فرشته چه كس است جواب داد كه ملك الموتست تا خدا او را آفريد هرگز نخنديده پس بنزديك وى رفتم و گفتم اى ملك الموت يك ساعت چگونه بهمهء جهان احاطه نمايى گفت اين جهان در پيش من مانند خانيست كه در پيش كسى نهاده باشند و دستش بهر جا كه خواهد رسد و با وجود اين مرا اعوان هستند از فرشتگان رحمت و عقوبت هر جا كه خواهم ايشان را ميفرستم گفتم اين لوح چيست گفت بر اين لوح نام كسانيست كه اجال ايشان در اين سال منقضى خواهد شد و من در آن مينگرم تا هر كه را وقت اجل درآمده\r\n","description":"","footnote":"","page_name":" 230 ","page_number":230},
  {"content":"\r\nباشد قبض روح او كنم از ابن عباس مرويست كه دنيا نزد ملك الموت مانند خانيست نزد كسى كه از هر جا كه خواهد از آن چيزى\r\nبر دارد بىتعبى و رنجى كه به او برسد و ما بين گامى كه ملك الموت بر دارد از مشرقست تا مغرب و عكرمه از ابن عباس نقل كرده كه پيغمبر ( ص ) فرموده كه همهء اوجاع و امراض كه واقع ميشوند پيك مرگند و رسولان آن و چون اجل بنده نزديك رسد ملك الموت بنفس خود حاضر شود نزد او و او را گويند كه بسا خبرى كه بعد از خبريست و بسا رسولى كه بعد از رسوليست و بسا بريدى كه بعد از بريديست و من خبرىام كه بعد از من خبرى نخواهد بود و من رسولى و بريدىام كه بعد از من رسول و بريدى نباشد\r\nاجب ربك طايعا او مكرها\r\nاجابت پروردگار خود كن خواه برغبت و خواه بكراهة و چون قبض روح او كند خويشان و مصاحبان او بفرياد و فغان آيند ميگويد بايشان كه كه بر كه فرياد ميكنيد و بر كه گريه ميكنيد\r\nو اللَّه ما ظلمت له اجلا و لا اكلت له رزقا\r\nبه خدا سوگند كه من بر او ستم نكردم در اجل يعنى قبل از اجل قبض روح او نكردم و روزى او را نخوردم بلكه خداى او را بخواندى و وى اجابت دعوت وى نمود پس بايد كه شما بر نفس خود بگرييد نه بر او\r\nفان لى فيكم عودات و عودات حتى لا ابقى منكم احدا\r\nپس بتحقيق كه مرا در شما عود و رجوع بسيار خواهد بود تا از شما هيچكس باقى نگذارم و بدانكه مىتواند بود كه مراد بملك الموت اسم جنس باشد بنا بر آنكه عزرائيل را اعوان بسيار هستند از ملائكهء رحمت و ملائكهء عذاب چنان كه گذشت و دالست بر اين قوله تعالى تَوَفَّتْه رُسُلُنا و قوله تَتَوَفَّاهُمُ الْمَلائِكَةُ و اما اينكه حقتعالى اضافهء توفى بنفس خود كرده در كريمهء اللَّه يَتَوَفَّى الأَنْفُسَ حِينَ مَوْتِها باعتبار آنست كه خلق موت فرموده و هيچكس ديگر بر آن قدرت ندارد و بعد از آن حق سبحانه اخبار ميفرمايد از حال مشركان در قيامت بقوله * ( وَلَوْ تَرى ) * و اگر به بينىاى بيننده * ( إِذِ الْمُجْرِمُونَ ) * چون مشركان متوغل در انواع معاصى كه معظم آن شركست * ( ناكِسُوا رُؤُسِهِمْ ) * افكندگان باشند سرهاى خود را در روز قيامت يعنى از غايت خجالت و ندامت و مذلت سرها در پيش افكنند * ( عِنْدَ رَبِّهِمْ ) * نزد پروردگار خود يعنى در موقف عرض كه حقتعالى متولى حساب خلقان باشد در حالتى كه گويند * ( رَبَّنا ) * اى پروردگار ما * ( أَبْصَرْنا ) * ديديم آنچه وعده كرده بودى * ( وَسَمِعْنا ) * و شنوديم از تو تصديق پيغمبران و يا هول رستخيز ديديم و آواز صور شنيديم يا ديديم رشد را و شنيديم حقر او يا قبل از اين بمنزلهء كوران و كران بوديم و اكنون ديديم و شنيديم * ( فَارْجِعْنا ) * پس باز گردان ما را به دنيا * ( نَعْمَلْ صالِحاً ) * بكنيم كار شايسته * ( إِنَّا\r\n","description":"","footnote":"","page_name":" 231 ","page_number":231},
  {"content":"\r\n* ( مُوقِنُونَ ) * بدرستى كه ما بيگمانانيم و متيقن براى عقبى زيرا كه مشاهده كرديم و ما را شبهه در آن نمانده بدانكه ربنا مقول قول محذوفست اى قائلين ربنا و جواب لو مقدر تقدير اينكه لرايت امرا فظيعا يعنى اگر به بينى كه ايشان سر در پيش افكنده قايل قول مذكور باشند هر آينه مشاهده كنى امرى فظيع پر هول و هيبت و در كشاف آورده كه خطاب در ترى ميتواند بود كه راجع به پيغمبر ( ص ) باشد و در اين دو وجه است يكى آنكه مراد در آن تمنا باشد كانه قال وليتك ترى كقولك للغير لو نظرت اليها يعنى كاشكى ميديدى حال عجيب و فظيع مشركان را و تمنى براى او در حكم ترجى است مر او را در كريمهء لَعَلَّهُمْ يَرْجِعُونَ زيرا كه آن حضرت انواع غصص را تجرع مينمود از عداوت و ضرار ايشان پس حقتعالى آن حضرت را مخاطب ساخت اينكه اى محمد ( ص ) كاشكى ميديدى ايشان را بر اين صفت فظيعه و خزى و غم و خجالت تا شماتت كند بايشان و غصص او رفع شود دوم آنكه لو لو امتناعية باشد و جواب آن محذوف و هو لرايت امر فظيعا او لرايت اسوء حال ترى و ميشايد كه خطاب راجع بهر رائى باشد يعنى حال فظيعة ايشان بر وجهى باشد كه هر كه بيننده باشد آن را مشاهده كند و لو و اذ هر دو از براى مضى موضوعند و ذكر آن در اينمقام با آنكه مراد مستقبلست جهت آنست كه مترقب از خداى و ثابت در علم او بمنزلهء واقعست و متحقق الوقوع و مفعول ترى يا غير مقدر است بجهة آنكه معنى آنست كه لو يكون منك رؤية فى هذا الوقت و يا مقدر به آنچه صلهء اذ دالست بر آن و اذ ظرف ترىست حاصل كه چون مشركان بقول مذكور قايل شوند حقتعالى گويد كه * ( وَلَوْ شِئْنا ) * و اگر ميخواستيم * ( لآتَيْنا ) * هر آينه ميداديم در دنيا * ( كُلَّ نَفْسٍ هُداها ) * هر نفسى را آنچه راه يافتى بوسيله آن بسوى ايمان و عمل صالح يعنى همه را بر وجه الجاء و اكراه و قسر و قهر بايمان و عمل صالح ميداشتيم اما چون تكليف مقتضى خلاف اينست چه مكلف بايد كه به اختيار خود ايمان آورد تا مستحق مدح و ثواب باشد از اين جهة ايشان را بر ايمان ملجا نساختيم بلكه زمام اختيار كفر و ايمان را در دست ايشان داديم فَمَنْ شاءَ فَلْيُؤْمِنْ وَمَنْ شاءَ فَلْيَكْفُرْ و ايشان به اختيار خود ترك ايمان كردند و در طريق كفر كه تمناى هواى نفس ايشان بود سلوك نمودند و بجهة آن مستحق عذاب گشتند كما اشار بقوله * ( وَلكِنْ حَقَّ الْقَوْلُ مِنِّي ) * و لكن ثابت شده است اين گفتار مشتمل بر وعيد از من * ( لأَمْلأَنَّ جَهَنَّمَ ) * هر آينه پر سازم دوزخ را * ( مِنَ الْجِنَّةِ وَالنَّاسِ ) * از كفار ديو و آدمى * ( أَجْمَعِينَ ) * در حالتى كه همه مجتمع باشند در آن ايراد لام قسم بجهة آنست كه قول حقتعالى بمنزله قسم است و ملخص سخن آنست كه ما بندگان را از\r\nروى الجا و اضطرار بر ايمان نداشتيم بلكه تبيين امر ايمان نموديم بر\r\n","description":"","footnote":"","page_name":" 232 ","page_number":232},
  {"content":"\r\nوجه اختيار و ايشان عمى را بر هدى اختيار كردند و بجهة آن كلمهء عذاب واجب گشت بر اهل عمى نه اهل بصيرت و لهذا در عقب آن فرموده * ( فَذُوقُوا ) * پس بچشيد عذاب دوزخ را * ( بِما نَسِيتُمْ ) * بسبب آنكه فراموش كرديد و فرو گذاشتيد و متذكر نشديد * ( لِقاءَ يَوْمِكُمْ هذا ) * به رسيدن شما به اين روز يعنى به جهت ترك تذكر و تدبر ايمان نياورديد به آن حقتعالى ذوق عذاب را نتيجهء فعل ايشان گردانيده كه آن عقوبت نسيان عاقبت است و عدم تفكر در آن و ترك استعداد آن و چون مراد بنسيان خلاف تذكر است پس معنى آن است كه انهماك شما در شهوات و امانى اهواء ذاهل و غافل ساخت شما را از تذكر در عاقبت و مسلط گردانيد بر شما نسيان را و فرو گذاشتن اين و بعد از آن بر طريق مقابله فرمود * ( إِنَّا نَسِيناكُمْ ) * بدرستى كه ما فراموش گردانيديم يعنى ترك كرديم و گذاشتيم شما را در عذاب و اصلا شما را ياد نياورديم هم چنان كه شما ترك ايمان كرديد و آن را فرو گذاشتيد و به ياد نياورديد مراد آن است كه با شما معاملهء ناسيان كرديم و اين كنايتست از طول عذاب و خلود آن هم چنان كه كسى كه در زندان مخلد باشد در حق او گويند كه فلان در زندان از جمله فراموشان است و در استيناف انا نسيناكم و بناى فعل بر ان و اسم ان تشديد است در انتقام كشيدن از ايشان * ( وَذُوقُوا ) * پس بچشيد * ( عَذابَ الْخُلْدِ ) * عذاب جاودانى را * ( بِما كُنْتُمْ تَعْمَلُونَ ) * بسبب آنچه بوديد كه ميكرديد از معاصى تكرير امر جهة تاكيد است و تصريح به مفعول آن و تعليل آن بافعال سيئه و اعمال قبيحهء ايشان از تكذيب و معاصى هم چنان كه تعليل آن فرموده در اول به ترك تدبر در امر عاقبت و تفكر در آن به جهت دلالت بر آنكه هر يك از ترك تدبر در امر آخرت و ارتكاب معصيت علت تامهء عذابند پس خلاصهء معنى آن است كه اى اهل شرك بچشيد اين عذاب مفرط را و آنچه در آن هستيد از نكس رؤس و فرط خزى و شدت غم بسبب ترك تفكر در عاقبت و نگرويدن بنشانهء آخرت و بچشيد عذاب مخلد را در جهنم بسبب آنچه كرديد در دنيا از معاصى و انواع كباير موبقه از كعب الاحبار مروى است كه روز قيامت چون همهء بندگان را در سعيد سياست بدارند و حساب همه بكنند و اهل دوزخ را به راه دوزخ روانه سازند ملائكه برخيزند و زبان بشفاعت بگشايند حق تعالى بعضى از ايشان را بجهة شفاعت فرشتگان از راه دوزخ باز آورد و گروه ديگر بشفاعت پيغمبران از دوزخ خلاصى يابند و جمعى ديگر بشفاعت شهيدان و فرقهء ديگر بشفاعت مؤمنان بعد از آن رحمة الهى به صورت خوب برآيد و گويد بار خدايا مرا نيز شفاعتى ميرسد حقتعالى فرمايد كه شفاعت كن در حق هر مؤمن و مؤمنه كه مرا در موضعى ياد كرده باشد و يا از من ترسيده و يا اميدوار بوده يا در همهء عمر يكبارى مرا از روى خوف يا رجا خوانده پس بشفاعت او هر مؤمنى و مؤمنه كه بوده باشد از\r\n","description":"","footnote":"","page_name":" 233 ","page_number":233},
  {"content":"\r\nدوزخ بيرون آيد و به راه بهشت درآيند و بدوزخ نماند مگر كسى كه حقتعالى به دو مبالات نكند به جهت كفر و شرك آن گاه بفرمايد تا درهاى دوزخ بر روى ايشان در بندند پس هيچ راحت در آن نيابند و از هيچ غم بيرون نيايند فرشتگان گويند بديشان كه * ( فَذُوقُوا بِما نَسِيتُمْ ) * الايه و بعد از ذكر عاقبت مال اهل شرك و طغيان بيان حال مومنان ميفرمايد بقوله * ( إِنَّما يُؤْمِنُ ) * جز اين نيست كه ميگروند * ( بِآياتِنَا ) * بآيتهاى كلام ما و يا بساير حجج ما * ( الَّذِينَ إِذا ذُكِّرُوا ) * آنان كه چون پند داده شوند * ( بِها ) * به آن آيتها * ( خَرُّوا ) * بر روى در افتند * ( سُجَّداً ) * در حالتى كه سجده كنان باشند به جهت خوف از عذاب ربانى و يا به جهت شكر بر توفيق هدايت از جانب حضرت بارى * ( وَسَبَّحُوا ) * و تسبيح و تنزيه كنند پروردگار خود را از آنچه لايق عظمت و كبريايى او نباشد مانند عجز او از بعث و غير آن تسبيحى مقترن * ( بِحَمْدِ رَبِّهِمْ ) * بستايش پروردگار خودشان يعنى از صفايات نالايق تنزيه او كنند و بستايش موافق او را بستايند و يا بجهة ترسكارى از عذاب سبحانى او را پرستش نمايند بر آنچه توفيق داده باشد ايشان را بايمان و هدايت و شكر\r\nگذارى كنند * ( وَهُمْ لا يَسْتَكْبِرُونَ ) * در حالتى كه سركشى نكنند از سجود و طاعت و از آن استنكاف نداشته باشند بلكه بطوع تمام و رغبتها لا كلام اطاعت او كنند و بعبادت او اشتغال نمايند اين سجدهء اول است از عزايم اربع و باجماع اهل البيت ( ع ) بر قارى و مصغى آن سجده واجب است و در سامع خلاف است و احوط وجوب آن است بر او و اين سجده را سجدهء تذكر گفته‌اند چه مستحبّ است كه بنده متذكر گردد نزد تلاوة اين آيه آن چيزى را كه از آن غافلشده و تصديق نمايد به اينكه دلايل وجوب وجود وحدانيت او سبحانه در همهء اشيا سار پست شعر ففى كل شيئى له آيه تدل على انه واحد و در كنز العرفان نيز مذكور است كه اصحاب ما كم بوجوب سجده كرده‌اند نزد قرائت و استماع اين آيه و احوط وجوب آن است بر سامع و همچنين است در حم سجده نزد قوله تعالى لا تَسْجُدُوا لِلشَّمْسِ وَلا لِلْقَمَرِ وَاسْجُدُوا لِلَّه الَّذِي خَلَقَهُنَّ إِنْ كُنْتُمْ إِيَّاه تَعْبُدُونَ و آخر اقرء كه آن وَاسْجُدْ وَاقْتَرِبْ است و آخر و النجم كه فَاسْجُدُوا لِلَّه وَاعْبُدُوا است و اين سوره ها را عزايم اربع خوانده‌اند به جهت آنكه عزم بمعنى وجوبست يعنى سجدات آن واجب است و استدلال ايشان بر وجوب سجده در اين سجدات اربع اجماع است و قول امير المؤمنين كه\r\nعزايم السجود اربع\r\nو قول صادق كه\r\nاذا قرء شيئى من العزائم الاربع فسمعتها فاسجد و ان كنت على غير وضوء و ان كنت جنبا و ان كانت المرئة لا تصلى و ساير القرآن انت فيه بالخيار\r\nو دليل ديگر دليل بر وجوب سجده صيغهء امر است كه حقيقة دالست بر وجوب آن اگر قايلى گويد لا نسلم صيغهء امر\r\n","description":"","footnote":"","page_name":" 234 ","page_number":234},
  {"content":"\r\nموجب سجده باشد و اگر نه لازم آيد كه در اين سوره سجده واجب نباشد به جهت آنكه بر صيغهء امر واقع نشده و در سوره حج واجب باشد به جهت اتيان آن بصيغهء امر و حال آنكه قايلند به عكس اين در جواب گوئيم كه در اينسوره اگر چه لفظ سجده بصيغهء امر واقع نشده لكن سجدهء آن علامت كمال ايمانست كه مشعر است بر وجوب آن و اما در سورهء حج مراد به آن سجدهء صلوتست بدليل اقتران آن به ركوع پس آن در نماز واجب باشد و نزاع مادر سجوديست كه در غير نماز باشد و سجده كه ما عداى عزايم اربعست مندوبست به جهت اصالهء برائة از وجوب و قول صادق ( ع ) كه مذكور شد و اين سجدات مندوبه در يازده موضعست اعراف و رعد و نحل و بنى اسرائيل و حج در دو موضع و فرقان و نمل و ص و اذا السماء انشقت و نزد شافعى همه سجدات مسنونند و در سورهء ص اسقاط ندبية آن كرده و نزد ابو حنيفه همه واجبند و در موضع دوم از سجدهء سورهء حج اسقاط سجده نموده پس همه سجدات قرآنى نزد شافعى و حنفى چهارده باشد و بدان كه واجبست در سجدات عزايم اربع وضع جبهه و سجود بر اعضاى سبعه اما طهارت و ذكر و تشهد و تسليم و استقبال بر قول اقوى واجب نيست اما ذكر در او مندوبست و صورت ذكر آن بر اين وجهست كه صدوق روايت كرده در امالى و آن اينست كه\r\nلا إله الا اللَّه حقا حقا لا إله الا اللَّه تعبدا و رقا لا إله الا اللَّه ايمانا و صدقا سجدت لك يا رب تعبد او رقا لا مستنكفا و لا مستكبرا بل انا عبد ضعيف ذليل خائف مستجير\r\nانتهى كلام صاحب الكنز از انس روايتست كه منازل بعضى از انصار از مسجد سيد ابرار دور بود چون نماز شام با آن قدوهء انام به جماعت ادا كردند هم چنان تا بوقت اداى عشا در مسجد توقف نموده نماز گذاردندى و بمنازل خود رفتندى تا دولت نماز خفتن را به جماعت با آن حضرت دريابند و حق سبحانه و تعالى در شان ايشان فرمود كه * ( تَتَجافى ) * دور مىشود * ( جُنُوبُهُمْ ) * پهلو هاى ايشان * ( عَنِ الْمَضاجِعِ ) * از خوابگاهها * ( يَدْعُونَ رَبَّهُمْ ) * در حالتى كه ميخوانند پروردگار خود را * ( خَوْفاً ) * به جهت ترس از خشم و غضب او * ( وَطَمَعاً ) * و به جهت اميد در رحمت او ابو دردا ( رض ) روايت فرموده كه آيه در شان جمعيست كه نماز عشا و صبح را به جماعت گذاردند و اكثر بر آنند كه آيه در شان متهجدان و شب خيز انست كه چون پردهء شب فرو گذارند و جهانيان سر ببالين غفلت نهند ايشان پهلو را از بستر گرم و فراش نرم برداشته بر هر دو قدم به نماز بايستند و در شب دراز با حضرت كار ساز راز گويند و اين قول مجاهد و حسن و عطا است و مروى از ابى جعفر ( ع ) و ابى عبد اللَّه ( ع ) و واحدى باسناد خود از معاذ ابن جبل نقل كرده كه گفت با جمعى در سفر غزوهء تبوك با رسول ( ص ) بوديم و از شدت حرارت و تاب آفتاب بيتاب شده بوديم و به جهت اين هر جمعى ملتجى بموضعى شدند و من با رسول خدا ( ص ) در موضعى كه اقرب بوى\r\n","description":"","footnote":"","page_name":" 235 ","page_number":235},
  {"content":"\r\nبود فرود آمدم پس بنزد وى رفتم و گفتم يا رسول اللَّه انبئنى به عمل يدخلنى الجنة و يباعدنى النار مرا تعليم فرما بعملى كه مرا به بهشت در آورد و از دوزخ دور گرداند فرمود\r\nسئلت عن عظيم\r\nاز چيزى بزرگ سؤال كردى\r\nو انه ليسير على من اسره اللَّه تعالى عليه\r\nو اين آسانست بر كسى كه حقتعالى بر او آسان گردانيده طريق آن را و آن اينست كه\r\nتعبد اللَّه و لا تشرك به شيئا و تقيم الصلاة المكتوبة و تؤدى الزكاة المفروضة و تصوم رمضان\r\nيعنى خداى را پرستش كنى و به او شرك نيارى و نماز يوميه را بپاى دارى و زكات مفروضه را ادا كنى و روزهء ماه رمضان بدارى بعد از آن فرمود كه اگر خواهى كه ترا بابواب خير كه موصلست بطريق بهشت راه نمايم گفتم بلى يا رسول اللَّه ( ص ) فرمود\r\nالصوم جنة من النار و صدقة تكفر و قيام الرجل جوف الليل ابتغى وجه اللَّه\r\nيعنى روزه سپريست از آتش و صدقه خشم خداى را فرو نشاند و نماز شب در ميانهء شب كه براى طلب رضاى و خشنودى و رحمة حق گذارده شود بعد از آن اين آيه تلاوت فرمود كه * ( تَتَجافى جُنُوبُهُمْ ) * الايه و گفت ترا خبر دهم بقوام اين جمله گفتم بلى جعلت فداك پس زبان خود بدست گرفت و فرمود\r\nاكفف لسانك\r\nزبان خود را نگاهدار من گفتم يا رسول اللَّه ( ص ) ما را بگفتار زبان مؤاخذه كنند گفت\r\nيا معاذ ثكلتك امك و هل يكب الناس فى النار على وجوههم الا حصايد السنتهم\r\nمردم را بر روى در دوزخ نيفكند الا افت زبان ايشان اسماء بنت عميس از رسول ( ص ) روايت كرده كه شنيدم كه آن حضرت فرمود كه چون روز قيامت باشد و خلايق را در موقف عرض بدارند منادى ندا كند كه\r\nليقم الذين كانت تتجافى جنوبهم عن المضاجع\r\nبايد كه شب خيزان در دنيا از جاى برخيزند پس ايشان برخيزند و بيحساب ببهشت روند و بعد از آن در حساب خلايق شروع كنند و واحدى از بلال روايت كند كه رسول ( ص ) فرمود كه بر شما باد كه نماز شب گذاريد چه آن شعار صالحان است كه پيش از شما بودند بدرستى كه قيام ليل موجب نزديكى است به خدا و ناهى صاحب خود از ماثم و مكفر سيئات او و رانندهء درد و الم از جسد و در وصيت نامهء امام حسن عسكرى ( ع ) كه بعلى ابن حسين بن بابويه قمى نور اللَّه قبره نوشته مذكور است كه\r\nعليك بصلاة الليل فان النبى ص وصى عليا ( ع ) فقال يا على عليك بصلاة الليل و من استخف بصلاة الليل فليس منا\r\nو از سهيل يمانى يعنى اويس قرنى منقولست كه در شب ميگفت هذه ليلة الركوع و بيك ركوع بسر ميبرد و در شبى ديگر ميفرمود كه هذه ليلة السجود بيك سجده بصبح مىرساند گفتند اى اويس چون طاقت طاعت دارى كه شبهاى بدين درازى بر يك حال ميگذرانى گفت كجا است شب دراز كاشكى ازل و ابد يك شب بودى تا بيكسجده به آخر بردمى و در آن سجده گريه هاى زار زار و ناله هاى بيشمار كردمى بدين مضمون شعر بنيم شب كه همه مست خواب خوش باشند من و خيال تو و ناله هاى درد آلود و از پيغمبر ( ص ) در تفسير اين آيه روايت كرده اند\r\n","description":"","footnote":"","page_name":" 236 ","page_number":236},
  {"content":"\r\nكه\r\nقيام العبد فى الليل\r\nيعنى مراد به اين قيام بنده است در شب براى اداى طاعت و وظايف عبادت در انوار از حضرت رسالت ( ص ) روايت كرده كه چون روز قيامت خلق اولين و آخرين را جمع كنند منادى بآواز بلند بر وجهى كه همهء خلايق بشنوند ندا كند كه\r\nسيعلم اهل الجمع اليوم من اولى بالكرم\r\nزود باشد كه بدانند اهل جمع امروز كه كى اولى بكرم و احسانست و باز ندا كند كه ليقم الذين كانت * ( تَتَجافى جُنُوبُهُمْ عَنِ الْمَضاجِعِ ) * پس جمعى برخيزند و ايشان بسيار اندك باشند و ديگر باره ندا كند كه و ليقم الذين كانوا الا تلهيهم تجارة و لا بيع عن ذكر اللَّه پس گروهى برخيزند و ايشان اندك باشند و يك بار ديگر ندا كند كه ليقم الذين كانوا يحمدون اللَّه فى الباساء و الضراء پس برخيزند جمعى اندك آن گاه همه اين طوايف را ببهشت برند بعد از آن حساب ساير مردمان كنند مالك ابن دينار گويد كه انس ابن مالك را از اين پرسيدم گفت مراد جماعتىاند از اصحاب رسول ( ص ) كه ميان نماز شام و خفتن نماز گذاردندى و عبد اللَّه عمر روايت كرده كه رسول ( ص ) فرمود كه هر كه او ميان نماز شام و خفتن بتعقيب مشغول شود حقتعالى براى او دو كوشك بنا كند هر يكى يك ساله راه باشد و از قتاده نيز نقلست كه آن جماعت آنانند كه ميان نماز شام و خفتن نماز گذارند و اين نماز را نماز اوابين گويند و آن ساعت را ساعت غفلت خوانند و هر دعا كه ميان نماز شام و خفتن كنند مستجاب بود هشام ابن سالم از ابو جعفر ( ع ) روايت كرده كه هر كه در ميان نماز شام و خفتن دو ركعت نماز بگذارد و در ركعت اول فاتحة الكتاب و آيهء وَذَا النُّونِ إِذْ ذَهَبَ مُغاضِباً الى قوله نُنْجِي الْمُؤْمِنِينَ و در دوم فاتحه و آيهء وَعِنْدَه مَفاتِحُ الْغَيْبِ تا آخر آيه و در قنوت آن دست بردارد و بگويد\r\nاللهم انى اسئلك به مفاتح الغيب التي لا يعلمها الا انت ان تصلى على محمد و آل محمد اللهم انى انت ولى نعمتى و القادر على طلبتى تعلم حاجتى فاسئلك ان تصلى على محمد و آل محمد و ان تفعل بى كذا و كذا\r\nهيچ حاجت نخواهد مگر كه باجابت مقرون گردد حاصل كه حقتعالى وصف اهل ايمان فرموده كه ايشان به جهت شوق بعبادت حضرت عزت ترك استراحت مينمايند به جهت خوف عقاب و طمع ثواب و پيوسته او را ميخوانند * ( وَمِمَّا رَزَقْناهُمْ ) * و آنچه روزى داده‌ايم و عطا فرموده‌ايم ايشان را * ( يُنْفِقُونَ ) * نفقه ميكنند در وجوه خير يعنى بشب بر درگاه ما عرض نياز و گدايى مىكنند و به روز در راه ما بفرياد اهل نياز و گدايان ميرسند بعد از آن به جهت ترغيب و تحريص اهل ايمان در طاعت بدنى و مالى بيان جزاى ايشان مىكند بقوله * ( فَلا تَعْلَمُ نَفْسٌ ) * پس نميداند هيچ نفسى نه ملك مقرب و نه نبى مرسل * ( ما أُخْفِيَ ) * آنچه پنهان داشته شده است * ( لَهُمْ ) * براى پهلو تهى كنندگان از خواب گاه و انفاق نمايندگان بر وجه مرضات اللَّه * ( مِنْ قُرَّةِ أَعْيُنٍ ) * از روشنى چشمهاى يعنى چيزى كه بدان چشمها\r\n","description":"","footnote":"","page_name":" 237 ","page_number":237},
  {"content":"\r\nروشن گردد و ميتواند بود كه ما استفهاميه باشد يعنى هيچ نفسى نميداند كه چه چيز پنهان داشته شده است براى ايشان و بنا بر اين عمل علم متعلق عنه است به جهت استفهام و بنا بر اول ما موصولست و علم بمعنى معرفة عبد اللَّه ابن مسعود روايت كرده كه در تورية نوشته است كه لقد اعد اللَّه للذين تتجافى جنوبهم عن المضاجع ما لا عين رات و لا اذن سمعت و لا خطر على قلب بشر و لا يعلمه ملك مقرب يعنى حقتعالى آماده ساخته براى آنان كه پهلو از بستر بردارند براى رضاى خدا آنچه هيچ چشم آن را نديده است و هيچ گوش چنان نشنيده و بر خواطر هيچ آدمى نگذشته و هيچ فرشتهء آن را ندانسته و در حديث قدسى وارد شده كه\r\nاعددت لعبادى الصالحين ما لا اعين ذات و لا اذن سمعت و لا خطر على قلب بشر بل ما اطلعتكم عليه اقروا ان شئتم فلا تعلم نفس ما اخفى لهم من قرة اعين\r\nو لهذا محققان بر آنند كه انسب آنست كه از اين نعمت مخفى سخن نگويند چه ( فلا تعلم نفس ما اخفى لهم من قرة اعين و لا خطر على قلب بشر ) دو گواهند بر آنكه دعوى دريافت آن نميتوان كرد و اهل ايمان كه در شب و روز مشغول عبادت بدنى و ماليند جزا داده شوند * ( جَزاءً ) * جزا دادنى * ( بِما كانُوا ) * بسبب آنچه بودند كه به اخلاص تمام و صدق نيت * ( يَعْمَلُونَ ) * عمل ميكردند و تواند بود كه جزاء منصوب باشد بعلية اى اخفى للجزاء يعنى پنهان داشته شده است آنچه چشمها بدان روشن شود به جهت پاداش كردار مؤمنان چه اخفاى آن به جهت علو شان آنست در صحيح بخارى و مسلم از حسن روايت كرده‌اند كه هذا القوم أخفوا اعمالهم فى الدنيا فاخفى اللَّه لهم ما لا عين رات و لا اذن سمعت از بعضى اكابر دين نقلست كه چون اهل ايمان كه مذكور شدند عمل را پنهان ميكنند تا از شوب ريا و سمعه دور باشند و باخلاص مقرون و جزا نيز پنهانست تا چنانچه كسى بر اطاعات ايشان مطلع نشود كسى بمكافات ايشان نيز پى نبرد و در فايدهء اخفاى جزا بر اعمال مذكوره چند وجه گفته‌اند يكى آنكه هر شيئى كه عظيم الخطر و جليل القدر است بكنه صفاى آن نميتوان رسيد مگر بشرح طويل پس ابهام آن ابلغ باشد و دوم آنكه قرة عيون غير متناهيند پس ممكن نباشد احاطهء علم بتفاضيل آن سوم آنكه اين جزاى مخفى در مقابل صلوة ليلست پس حقتعالى بيان صواب آن نفرموده به جهت عظم خطر صلوة ليل و قرة اعين بمعنى رؤية آن چيزيست كه چشم به آن روشنى پيدا كند يقال ( اقرك عينك اى صادق فؤادك ما يرضيى فتقر عينى حتى لا تطمح بالنظر الى ما فوقه ) و گويند كه قره از قر مشتقست بمعنى برد چه مستبشر ضاحك از شئون عينين او دمع بارد است هم چنان كه محروق مهموم از عينين او دمع حار بيرون آيد و منه قولهم سخنت عينه و هو قرير العين و سخين العين و اضافهء قره با عين مطلق دون اعينهم به جهت تنبيه است بر آنكه جزاى مذكور در غاية\r\n","description":"","footnote":"","page_name":" 238 ","page_number":238},
  {"content":"\r\nحسن و كمالست بر وجهى كه هيچ چشمى نباشد كه از آن روشن نشود آورده‌اند كه وليد ابن عقبة ابن ابى معيط كه برادر عثمان بود از جانب مادر با امير المؤمنين ( ع ) در مقام مفاخرت در آمده گفت ( اسكت فانك صبى انا اشب منك شبابا و ابسط منك لسانا واحد منك سنانا و املا منك حشوا فى الكتيبة ) خاموش شو كه تو كودكى و قوت و جوانى من از تو بهتر و زبان آورى من از تو بيشتر و سنان من از سنان تو تيزتر و در ميان لشگر از تو پايدارتر و با ثباتتر امير المؤمنين ( ع ) در جواب آن ملعون فرمود كه\r\nاسكت فانك فاسق\r\nخاموش باش كه تو فاسقى ترا با من چه ياراى آن كه مساوات نمايى و چه زهره آنكه مجادله كنى حقتعالى به جهت تصديق حضرت امير كبير ( ص ) آيه فرستاد كه * ( أَ فَمَنْ كانَ مُؤْمِناً ) * آيا آن كس كه هست گرونده به خدا و رسول يعنى على ( ع ) * ( كَمَنْ كانَ فاسِقاً ) * مانند كسى هست كه بيرون رفته از دايرهء ايمان و خارج از فرمان يعنى وليد * ( لا يَسْتَوُونَ ) * برابر نيستند در شرف رتبه يا در جزا و مثوبة ذكر لا يستوون به جهت تاكيد و تصريح است و ايراد آن به صورت جمع به جهت حمل آنست بر معنى من تا شامل هر مؤمن و كافر باشد و نزول آن در مادهء خاص مانع عمومية آن نيست چنان كه در علم اصول مقرر است و نظم كلام را دلالت صريح است بر آن كه فاسق در آيه بمعنى كافر است زيرا كه جمع ميان ايمان و فسق ممكنست و اما ميان كفر و ايمان صحيح نيست چه ميان اول عموم و خصوص مطلق است و در ثانى تباين و تناقض پس يك كس ميتواند كه هم مؤمن باشد و هم فاسق و اما نتواند بود كه هم مؤمن باشد و هم كافر و همين وليد پليد است كه عثمان او را بر كوفه والى ساخته بود شبى خمر خورده بود و بامداد به مسجد رفت و مست امامة نمود و نماز صبح را چهار ركعت بگذارد و در اثناى نماز روى بقوم كرد و گفتء أزيدكم فانى نشيط بر چهار ركعت بيفزايم كه با نشاطم و سرخوش مردمان دانستند كه او مست است نامه نوشتند بعثمان و او را از اين معنى واقف ساختند عثمان كس فرستاد و او را طلبيد و بعضى از صلحاى كوفه برفتند و گواهى دادند بر او كه خمر خورده و مست در نماز آمد و نماز بامداد را چهار ركعت گذارد و گفتء أزيدكم فانى نشيط عثمان با امير المؤمنين ( ع ) مشورت كرد فرمود كه او را هشتاد تازيانه حد ميبايد زد عثمان او را حد زد و اينحال در كوفه شايع شده و در زمان خلافت امير المؤمنين ( ع ) چون همهء مهاجر و انصار با آن حضرت بيعت كردند وليد و مروان حكم و سعيد ابن عاص بيعت نكردند و امير المؤمنين ( ع ) ايشان را طلبيده فرمود كه چرا بيعت نميكنيد وليد گفت براى آن كه تو مرا بغضب آوردهء و كينهء خود را در دل ما جا دادى و پدر مرا و پدر سعيد را در روز بدر كشتهء و چون عثمان مرا به مدينه آورد عتاب كردى و ما بيعت با تو به اين شرط مىكنيم كه در آنچه كنيم بر ديگران ما را مزيت دهى و چون از تو هراسان و ترسان شويم بشام رويم و كشندگان عثمان را بقتل آورى امير المؤمنين ( ع ) فرمود كه آنچه\r\n","description":"","footnote":"","page_name":" 239 ","page_number":239},
  {"content":"\r\nگفتى كه ما را بغضب آوردى و پر كينه ساختى آن به جهت اقامت حدود اللَّه بود و عدم تعطيل احكام اللَّه و ترويج دين رسول اللَّه پس كينهء شما حقيقة با خدا و رسولست نه با من و اما اينكه گفتى ما را مزيتى باشد شما را غير آنچه شرع تجويز كند روا نيست پس من چگونه از دايرهء شرع قدم بيرون نهم و آنچه مرضى شما بود عمل كنم و اما ترس شما از من ميتوانم شما را ايمن گردانم و بدون آنكه از شما معصيتى ظاهر شود كه موجب حد و تعزير باشد ايذا و آزار نرسانم و اما كشندگان عثمان را آنچه در شرع جايز باشد بآنعمل كنم به اين وجه كه چون ولى دم مطالبه كند و اثبات مدعاى خود كند ببينه من اجراى حد كنم بر غنيم او گفت اگر بيعت با تو نكنيم چه خواهى كرد فرمود كه شما را محبوس سازم تا بيعت كنيد و با مسلمانان يكسان شويد ايشان چون اين بشنيدند بيعت كردند و بحسب ظاهر با اهل اسلام مساوى شدند حاصل كه حقتعالى ميفرمايد كه مؤمنان و كافران مساوى يكديگر نباشند چه منزل مؤمن درجات جنانست و منزل فاسق دركات نيران كما فسر ذلك على التفصيل بقوله * ( أَمَّا الَّذِينَ آمَنُوا ) * اما آنان كه گرويده‌اند * ( وَعَمِلُوا الصَّالِحاتِ ) * و كرده‌اند عملهاى شايسته * ( فَلَهُمْ جَنَّاتُ الْمَأْوى ) * پس مر ايشان را است بوستانهايى كه ماواى حقيقت است چه دنيا منزلى است كه ناچار از آن ارتحال مىبايد كرد بخلاف عقبى كه دار خلود است و گويند جنة الماوى جنتى است از جنان كه بر يمين عرش است كقوله وَلَقَدْ رَآه نَزْلَةً أُخْرى عِنْدَ سِدْرَةِ الْمُنْتَهى عِنْدَها جَنَّةُ الْمَأْوى و\r\nاز ابن عباس مروى است كه تسميهء آن بماوى جهت آنست كه ارواح شهداء و صلحا در آن جاى گيرند و حقتعالى روز قيامت آن را بمؤمنان خالص العقيده و مخلص العمل دهد * ( نُزُلًا ) * در حالتى كه پيش كشى باشد يعنى ما حضرى كه براى مهمان آورند و پس از دخول به اين بهشت نعم كليه كه بكنه آن نتوان رسيد بديشان ارزانى دارند * ( بِما كانُوا يَعْمَلُونَ ) * بسبب آنكه بودند كه ميكردند عملى كه مستحق اين كرامت شدند و در كشاف آورده كه نزل در لغت بمعنى عطاى نازلست و بعد از آن در مطلق عطا مستعمل شده و ما براى مصدريه است اى عطاء كثيرا بسبب اعمالهم\r\n* ( وَأَمَّا الَّذِينَ فَسَقُوا ) * و اما آنان كه بيرون رفتند از راه دين و بر طريق كفر و ضلالت راسخ شدند * ( فَمَأْواهُمُ النَّارُ ) * پس بازگشت ايشان آتش دوزخ است يعنى بجاى جنت الماوى كه نامزد مؤمنان باشد ايشان را در آتش دوزخ ماوى دهند * ( كُلَّما أَرادُوا ) * هر گاه كه خواهند * ( أَنْ يَخْرُجُوا مِنْها ) * آنكه بيرون آيند از آن آتش به جهت بيتابى از تاب عذاب آتش * ( أُعِيدُوا فِيها ) * باز گردانيده شوند در آن اين عبارت است از خلود ايشان در آتش در خبر آمده كه هر گاه آتش بوقت\r\n","description":"","footnote":"","page_name":" 240 ","page_number":240},
  {"content":"\r\nجوشش ايشان را بالا افكند تا بنزديك درهاى دوزخ رسند و توقع بيرون آمدن كنند خزنه دوزخ بگرزهاى آتش ايشان را بزنند و بقعر دوزخ افكنند * ( وَقِيلَ لَهُمْ ) * و گفته شود خزنه گويند مر ايشان را بر وجه اهانت و زيادتى غيظ ايشان كه * ( ذُوقُوا عَذابَ النَّارِ ) * بچشيد عذاب آتش را * ( الَّذِي كُنْتُمْ بِه ) * آنعذابى كه بوديد كه به آن * ( تُكَذِّبُونَ ) * تكذيب مىكرديد و باور نميداشتيد اين كلام نيز دال است بر آنكه مراد بفاسق كافر است چه غير مخلد نخواهد بود در دوزخ * ( وَلَنُذِيقَنَّهُمْ ) * و هر آينه بچشانيم اهل مكه را * ( مِنَ الْعَذابِ الأَدْنى ) * از عذاب نزديكتر و خوردتر در دنيا كه قتل و اسر است و قحط در مدت هفت سال كه به آن ممتحن بودند و يكديگر را ميخوردند و كلاب و جيف را اكل ميكردند * ( دُونَ الْعَذابِ الأَكْبَرِ ) * بجز از عذاب بزرگتر كه عذاب خلود است در آتش دوزخ * ( لَعَلَّهُمْ ) * شايد ايشان يعنى جمعى كه باقى مانند از ايشان * ( يَرْجِعُونَ ) * باز گردند به راه حق و از كفر توبه كنند تا به جهت آن از عذاب اكبر نجات يابند و از كعب و ضحاك نقلست كه مراد به عذاب ادنى انواع مصايب و بلايا و محن دنيا است در نفس و مال و نزد ابن عباس مراد به آن عذاب حدود است و نزد مجاهد عذاب قبر است و اين قول از ابى عبد اللَّه ( ع ) مرويست و نيز از ابى جعفر ( ع ) نقلست كه عذاب اكبر خروج مهدى آل محمد است بر كافران و استيصال همهء ايشان بر دست او و برايت ديگر از ايشان منقولست كه عذاب اكبر خروج دابت الارض است و دجال در موضح آورده كه عذاب ادنى جمع خطاست و اكبر كسب اثار و ابو سليمان دارابى گفته كه ادنى خذلانست و اكبر نيران و در لباب آورده از تفسير نقاش نقلكرده كه ادنى غلاى اسعار است و اكبر خروج مهدى بشمشير آبدار و گفته‌اند خوارى دنيا و نگونسارى عقبى يا افتادن در گناه و دور افتادن از قرب إله * ( مَنْ أَظْلَمُ ) * و كيست ستمكارتر * ( مِمَّنْ ذُكِّرَ ) * از كسى كه پند داده شود * ( بِآياتِ رَبِّه ) * بآيتهاى پروردگار او يعنى قرآن يا همهء حجج واضحه بر امر حق * ( ثُمَّ أَعْرَضَ عَنْها ) * پس روى بگرداند از آن و تفكر كند در آن يعنى هيچكس ظالمتر از آن كس نيست كه تنبيه او نمايد بر حجج او سبحانه كه موصل او باشد بمعرفت حقتعالى و معرفت ثواب او و از آن اعراض كند و در آن ننگرد ذكر ثم جهت استبعاد اعراض است از آيات با وجود فرط وضوح آن و ارشاد آن بسعادت ابديه بعد از تذكير به آن كما فى بيت الحماسة و لا يكشف الغماء الا ابن حرة . يرى غمرات الموت ثم يزورها كه شاعر استبعاد زيادت غمرات موت كرده بعد از رؤيت آن و استيقان آن و اطلاع بر شدايد ان پس در اينمقام\r\n","description":"","footnote":"","page_name":" 241 ","page_number":241},
  {"content":"\r\nمراد آنست كه اعراض از مثل آيات حقتعالى در وضوح و انارهء آن و ارشاد آن بصراط مستقيم و طريق قويم و فوز بسعادت عظمى بعد از تذكير به آن مستبعد است در عقل كما تقول لصاحبك وجدت مثل تلك الفرصة ثم لم تنتهزها كه مراد استبعاد است از ترك انتهاز * ( إِنَّا مِنَ الْمُجْرِمِينَ ) * بدرستى كه ما از مشركان * ( مُنْتَقِمُونَ ) * انتقام كشندگانيم به هلاكت و عذاب چه جاى انتقام به آن كسى كه او اظلم از هر ظالمى باشد پس ايثار انا من المجرمين منتقمون بر أنا منه منتقمون به جهت افادهء اينست كه هر گاه كه حقتعالى از جميع مجرمان انتقام كشد پس اگر كسى اظلم از ايشان باشد نصيب انتقام آن بر وجه اوفر و اتم خواهد بود و اگر منه ميگفت مفيد اين معنى نميبود و چون مشركان قريش با وجود آيات واضحه تكذيب پيغمبر ( ص ) ميكردند و آن حضرت به جهت آن بسيار مغموم مىشد حقتعالى به جهت تسليه خواطر عاطر رسيد عالميان و وعيد مكذبان وى را از قصهء موسى و تكذيب قوم\r\nاو تنبيه نموده فرمود كه * ( وَلَقَدْ آتَيْنا مُوسَى الْكِتابَ ) * و بتحقيق كه داديم موسى را تورية چنان كه داديم ترا قرآن * ( فَلا تَكُنْ فِي مِرْيَةٍ ) * پس مباش در شك * ( مِنْ لِقائِه ) * از ديدن تو كتاب قرآن را كقوله و انك لنلقى القرآن در كشاف آورده كه كتاب اسم جنس است و ضمير در لقائه راجع به آن و مراد به آن تورية است و باعتبار مرجع مراد قرآنست فكانه قال انا آتينا موسى مثل ما آتيناك من الكتاب و القيناه مثل ما القيناك و من الوحى فلا تك فى شك من انك لقيت مثله و نظيره كقوله فَإِنْ كُنْتَ فِي شَكٍّ مِمَّا أَنْزَلْنا إِلَيْكَ فَسْئَلِ الَّذِينَ يَقْرَؤُنَ الْكِتابَ مِنْ قَبْلِكَ و نحو قوله و انك لتلقى القرآن من لدن حكيم عليهم و قوله و نخرج له يوم القيمة كتابا يلقاه منشور او گويند مراد بضمير لقائه نيز كتاب تورية است يعنى شك مكن در تلقى موسى تورية را از خدا برضا و قبول و نزد ابن عباس ضمير راجع بموسى است يعنى بلا شك و شبهه تو ملاقات خواهى كرد با موسى در دنيا چنان كه در وسيط آورده كه حق سبحانه وعده داده بود حضرت رسالت ( ص ) را كه پيش از آنكه از دنيا رحلت كنى موسى را خواهى ديد اينجا به جهت تاكيد همان وعده ميگويد كه شك مكن در لقاى تو وى را و در وقتى كه آن حضرت را بمعراج بردند موسى را در آسمان ششم ديد هم در وقت عروج و هم بوقت نزول و در حديث آمده كه\r\nرايت ليلة اسرى لى موسى رجلا آدم طولا جعدا كانه من رجال شتوة و رايت عيسى ابن مريم رجلا مربوع الخلق الى الحمرة و البياض بسط الراس\r\nيعنى حضرت رسالت ( ص ) فرمود كه در شبى كه مرا به آسمان بردند موسى را ديدم دراز بالا و جعد موى گوييا از مردان شنواست و ديدم عيسى را مردى ميانه بالا مايل بسفيدى و سرخى و موهاى سر او فروهشته و گويند مراد ملاقات آن حضرت است با موسى در آخرت و نزد حسن مراد آنست كه زود باشد كه با وى ملاقات كنى هم چنان كه\r\n","description":"","footnote":"","page_name":" 242 ","page_number":242},
  {"content":"\r\nموسى فكانه قال ( فلا تك فى مرية من ان تتقى كما لقى موسى ) * ( وَجَعَلْناه ) * و گردانيديم كتاب منزل بر موسى را * ( هُدىً لِبَنِي إِسْرائِيلَ ) * راه نماينده مر بنى اسرائيل را يا موسى را هادى ايشان گردانيديم * ( وَجَعَلْنا مِنْهُمْ ) * و گردانيديم از بنى اسرائيل * ( أَئِمَّةً يَهْدُونَ ) * پيشوايانى كه راه نمودند خلق را به حكم و به احكام تورية * ( بِأَمْرِنا ) * بفرمان ما ايشان را يا بتوفيق ما * ( لَمَّا صَبَرُوا ) * آن هنگام كه صبر كردند بر ايمان يا بر شدايد قوم يا به ارتكاب طاعات يا از اجتناب معاصى و گويند مراد انبياى بنى اسرائيلاند * ( وَكانُوا بِآياتِنا ) * و بودند كه بآيتهاى ما يعنى علامات و معجزاتى كه موسى را داده بوديم * ( يُوقِنُونَ ) * بيگمان بودند به جهت امعان نظر در آن و همچنين گردانيديم كتاب منزل بر تو را سبب هدايت بندگان و گردانيديم از امتان تو پيشوايانى كه هدايت خلق كردند بفرمان ما و صبر كردند بر آن و به آيتهايى و معجزاتى كه به تو داديم بر يقين بودند * ( إِنَّ رَبَّكَ ) * بدرستى كه آفريدگار تو * ( هُوَ يَفْصِلُ بَيْنَهُمْ ) * او حكم كند ميانهء مردمان * ( يَوْمَ الْقِيامَةِ ) * در روز رستخيز * ( فِيما كانُوا فِيه ) * در آن چيزى كه بودند در آن * ( يَخْتَلِفُونَ ) * اختلاف ميكردند از امر دين كه آن تصديق است برسل و ايمان ببعث و نشور و غير آن يعنى به حكم نافذ خود محق را از مبطل جدا سازد و هر يك را فراخور اعتقاد و كردار جزا دهد * ( أَ وَلَمْ يَهْدِ لَهُمْ ) * آيا راه ننمود و بيان نكرد مر اهل مكه را * ( كَمْ أَهْلَكْنا مِنْ قَبْلِهِمْ ) * چند هلاك كرديم پيش از ايشان * ( مِنَ الْقُرُونِ ) * از اهل قرنها چون قوم عاد و ثمود بدانكه استفهام براى تقرير است و او در او لم يهد عطفست بر معطوف عليه منوى كه از جنس معطوف باشد و ضمير راجع باهل مكه و فاعل يهدى آن چيزيست كه مدلول عليه كم اهلكنا است چه كم فاعل واقع نمىشود و نميگويند جاءني كم رجل و تقدير نيست كه يديهم كثرة اهلاكنا القرون يا يهديهم هذا الكلام كقولك تعصم لا إله الا اللَّه الدماء و الاموال و ميتواند بود كه فاعل يهدى حقتعالى باشد و معنى اينكه حقتعالى راه نمود براى اهل مكه بسيار هلاك گردانيدن قرون ماضيه را * ( يَمْشُونَ فِي مَساكِنِهِمْ ) * ميروند اهل مكه در مسكنهاى ايشان و در سفر خود بر آن ميگذرند و آثار و علامات ايشان را ميبينند كه چگونه بوده‌اند در طيب معيشت و فراغت وسعت رزق و منازل دلكش و امروز از ايشان جز اثرى نمانده * ( إِنَّ فِي ذلِكَ ) * بدرستى كه در اين اهلاك قرون سالفه * ( لآياتٍ ) * هر آينه عبرتها است مر امم آتيه را * ( أَ فَلا يَسْمَعُونَ ) * آيا نميشنوند اينسخنان\r\n","description":"","footnote":"","page_name":" 243 ","page_number":243},
  {"content":"\r\nرا يعنى به گوش فهم استماع نميكنند تا متعظ و منزجر شوند و بعد از آن بر طريق ديگر تنبيه كفار مكه مىكند بقوله * ( أَ وَلَمْ يَرَوْا ) * آيا نمىبينند و نميدانند * ( أَنَّا نَسُوقُ الْماءَ ) * آن را كه ما ميرانيم آب را يعنى باران و سيل را ميفرستيم * ( إِلَى الأَرْضِ الْجُرُزِ ) * بسوى زمين خالى از گياه ( فى المجمع الجرز الارض اليابسة النبى ليس فيها بنات لانقطاع الامطار عنها و اشتقاقه من قولهم سيف جراز اى قطاع لا يبقى شيئا الا قطعه و ناقة جراز اذا كانت تاكل كل شيئى فلا تبقى شيئا الا قطعته بقيها و رجل جروز اى اكول و فى الكشاف الجرز الارض التي جرز بناتها اى قطع اما العدم الماء و اما لانه رعى و ازيل و لايق للتى لا تنبت كالسباع جرز ) و دال بر اين قول است قوله * ( فَنُخْرِجُ ) * پس بيرون آوريم از او * ( بِه ) * به آب باران * ( زَرْعاً ) * كشت زارى و گويند جرز اسم موضعى است در ولايت يمن كه آب جويها بدان نميرسد و حقتعالى باران بدان زمين خشك مىرساند و از آن زراعات و اشجار و ساير نباتات حاصل مىشود * ( تَأْكُلُ مِنْه ) * مىخورند از آن زرع * ( أَنْعامُهُمْ ) * چهارپايان ايشان يعنى از كاه زرع و گياه و برگ درخت * ( وَأَنْفُسُهُمْ ) * و ميخورند ايشان يعنى از دانه و ميوهء آن * ( أَ فَلا يُبْصِرُونَ ) * آيا نمىبينند اثر اين قدر\r\nترا تا استدلال كنند بر كمال قدرت حق و بدانند كه آنكه قادر است بر انبات زرع از زمين خشك قدرت دارد بر احياى مردمان بعد از موت * ( وَيَقُولُونَ ) * و ميگويند كفار مكه * ( مَتى هذَا الْفَتْحُ ) * كى باشد اين فتح كه مؤمنان ميگويند ان اللَّه استفتح لنا على المشركين يعنى كافران از روى استبعاد و استعجال سخن ميكردند در باب نزول عذاب بر ايشان و به اصحاب ميگفتند كه اين فتحى كه وعده ميدهيد كى خواهد بود زود بما نمائيد * ( إِنْ كُنْتُمْ صادِقِينَ ) * اگر هستيد راست گويان در وعدهء خود مراد فتح مكه است و نزد سدى حكيم به عذاب ايشان در دنيا است در روز بدر و مجاهد گفته كه مراد حكم است به ثواب و عقاب در روز قيامت چه آن روز فصلست ميان مؤمنان و اعداى ايشان و روز حكومت و قضا ميان ايشان و روز نصرت مؤمنان بر كافران پس فتح بمعنى حكم باشد كقوله رَبَّنَا افْتَحْ بَيْنَنا و چون غرض ايشان از سؤال وقت فتح استعجال ايشان بود بر وجه تكذيب و استهزاء تعيين وقت از اين جهت حضرت رسالت صلَّى اللَّه عليه و آله به اين خطاب مخاطب شد كه * ( قُلْ ) * بگو اى محمد صلَّى اللَّه عليه و آله در جواب ايشان كه بر وجه استهزاء استعجال ميكنند * ( يَوْمَ الْفَتْحِ ) * روز فتح مكه يابد يا روز فصل كه آن حكم به ثواب و عقاب و نصرت اولياء است است بر اعداء * ( لا يَنْفَعُ الَّذِينَ كَفَرُوا ) * سود نخواهد داشت آنها را كه نگرويده‌اند * ( إِيمانُهُمْ ) * گرويدن ايشان يعنى\r\n","description":"","footnote":"","page_name":" 244 ","page_number":244},
  {"content":"\r\nمقتولان چه حال قتل كه وقت استيصال است چون ايمان ايشان نه بر وجه اطاعتست و اختيار بلكه بطريق اجبار است پس ايشان را فايده ندهد هم چنان كه فرعون را ايمان نفع نداد و غرق شد و يا آنكه كفار امروز مكذب يوم فتحاند و فردا كه معاينه به بينند تصديق ايشان به آن فايدهء ندهد بايشان * ( وَلا هُمْ يُنْظَرُونَ ) * و نباشند كه ايشان مهلت داده شوند و عذاب قتل ايشان در توقف افتد و يا آنكه در روز قيامت ايمان آوردن نفع بايشان نرساند و از تكذيب ايشان باك مدار و آنها را واگذار تا مدت معلوم كه وقت نزول آية السيف است * ( فَأَعْرِضْ عَنْهُمْ ) * پس روى بگردان از روى اهانت چه دعوت تو فايدهء بايشان نرساند * ( وَانْتَظِرْ ) * و منتظر باش نصرت الهى را * ( إِنَّهُمْ مُنْتَظِرُونَ ) * بدرستى كه ايشان نيز منتظرند آن را كه غلبه كنند بر تو و حوادث زمان از موت و قتل به تو رسد تا از تو استراحت يابند و نظير اينست كريمهء فَتَرَبَّصُوا إِنَّا مَعَكُمْ مُتَرَبِّصُونَ و مضمون\r\nالحق يعلوا و لا يعلى عليه\r\nنصرت و غلبه ترا باشد نه ايشان را و يا آنكه چون وعدهء الهى البته بر ايشان نازل خواهد شد پس گوييا منتظرانند\r\n\r\nسورة الاحزاب\r\nمدنيست و هفتاد و سه آيتست باجماع جميع علما ابى ابن كعب از پيغمبر ( ص ) روايت كرده كه هر كه سورة الاحزاب بخواند و اهل و اماء خود را تعليم نمايد حقتعالى او را از عذاب قبر ايمن گرداند و عبد اللَّه ابن سنان از ابى عبد اللَّه ( ع ) نقل كرده كه هر كه سورة الاحزاب را بسيار خواند روز قيامت در جوار سيد ابرار و ازواج اطهار او باشد ( ص ) و بدانكه حقتعالى در مختم سورة السجده امر فرمود حضرت رسالت ( ص ) را بانتظار نصرت در اينسوره امر فرمود آن حضرت را كه در حين انتظار از نواهى اتقا نما و اطاعت كفار منما گفت كه\r\n* ( بِسْمِ اللَّه الرَّحْمنِ الرَّحِيمِ ) * در اسباب نزول و غير آن از تفاسير آورده‌اند كه ابو سفيان ابن حرب و عكرمة ابن ابى جهل و ابو الاعور سلمى بعد از واقعهء احد از پيغمبر ( ص ) امان طلبيده از مكه بمدينه آمدند و در مركز نفاق يعنى وثاق عبد اللَّه ابى سلول كه راس و رئيس اهل كفر بود و مقتداى اهل شقاق نزول كردند و روز ديگر عبد اللَّه ابن سعيد ابن ابى سرح و طعيمة ابن ابى زفرا كه از اهل نفاق بودند همراه گرفته نزد رسول ( ص ) آمدند و گفتند ما را بلات و منات واگذار و بگو كه بتان را در قيام قيامت مقام\r\n","description":"","footnote":"","page_name":" 245 ","page_number":245},
  {"content":"\r\nشفاعت هست و عبادت ايشان نافعست و ما نيز ترا بگذاريم تا خدمت خداى خود كنى اين سخن بر آن حضرت شاق آمد و روى مبارك در هم كشيد ابن ابى و معتب بن قشير و سعد ابن قيس گفتند : يا رسول اللَّه ( ص ) سخن اشراف عربرا رد مكن كه صلاح كلى در ضمن آنست عمر گفت يا رسول اللَّه ( ص ) دستورى ده تا ايشان را بقتل آوريم حضرت فرمود كه من ايشان را بجان و مال امان داده‌ام و نقض عهد روا نيست ايشان را از مدينه اخراج كنيد و بعد از آن فرمود\r\nاخرجوا فى لعنة اللَّه و غضبه\r\nبيرون رويد از اينجا كه در لعنت خدا و غضب و خشم اوئيد پس اين آيه نازل شد كه * ( يا أَيُّهَا النَّبِيُّ ) * اى پيغمبر خبر دهنده يا رفيع منزلت * ( اتَّقِ اللَّه ) * دايم و ثابت باش بر تقوى يا زياده كن تقوى را چه تقوى با بيست غير متناهى يا بترس از خدا و نقض عهد و در انوار گفته توجه ندا به سيد انبيا ( ص ) بعنوان مذكور بدون تصريح باسم مانند يا محمد ( ص ) هم چنان كه فرمود كه يا آدم يا موسى يا عيسى يا داود بجهة تعظيم و تكريم آن حضرتست و اينكه در كريمهء مُحَمَّدٌ رَسُولُ اللَّه وَما مُحَمَّدٌ إِلَّا رَسُولٌ تصريح باسم شده بجهة آنست كه غرض از آن تعليم بندگان است به آنكه آن حضرت رسول خدا است و تلقين ايشان به اينكه وى را به اين اسم خوانند و او را به آن نوع ندا كنند و لهذا در اخبارى كه مقصود به آن تعليم و تلقين نيست تصريح باسم نشده كقوله لَقَدْ جاءَكُمْ رَسُولٌ مِنْ أَنْفُسِكُمْ وَقالَ الرَّسُولُ يا رَبِّ و لَقَدْ كانَ لَكُمْ فِي رَسُولِ اللَّه أُسْوَةٌ حَسَنَةٌ وَاللَّه وَرَسُولُه أَحَقُّ أَنْ يُرْضُوه و النَّبِيُّ أَوْلى بِالْمُؤْمِنِينَ مِنْ أَنْفُسِهِمْ و إِنَّ اللَّه وَمَلائِكَتَه يُصَلُّونَ عَلَى النَّبِيِّ و امر او بتقوى با آنكه مراد همهء بندگانند بجهة تعظيم شان نبوى و تفخيم شان تقواست و مراد به آن امر است بثبات بر تقوى تا مانع آن چيزى باشد كه وى را از آن نهى فرموده بقوله * ( وَلا تُطِعِ الْكافِرِينَ ) * و فرمان مبر كافران مكه را چون ابو سفيان و عكرمه و اتباع ايشان * ( وَالْمُنافِقِينَ ) * و منافقان مدينه را چون ابن ابى و معتب قشير و اشباه ايشان در هر چه موجب وهن باشد و در دين يعنى راى و مشورت ايشان را استماع مكن در باب دين چه ايشان دشمنان خدا و رسول و اهل ايمانند و غير مضاده و مضاره مقصود ديگر ندارند * ( إِنَّ اللَّه كانَ ) * بدرستى كه خداى هست * ( عَلِيماً ) * دانا بمقالهء ايشان * ( حَكِيماً ) * حكم كننده بوفاى عهد و يا عالم بمصالح و مفاسد و حكم نماينده به آنچه مقتضى حكمتست پس آنچه فرمايد و نهى كند محض مصلحت و حكمة باشد و گويند آيهء مزبوره دربارهء قومى از بنى ثقيف آمد كه نزد رسول ( ص ) آمدند و او را گفتند كه يك سال ما را بعبادت لات و عزى باز گذار تا مكانت و منزلت ما نزد تو بر قريش ظاهر شود و موجب سرافرازى ما شود بديشان و بعد از يك سال به تو ايمان آوريم حقتعالى فرمود كه فرمان اين جماعت مبر و در روايت ديگر آمده كه چون پيغمبر ( ص ) بمدينه\r\n","description":"","footnote":"","page_name":" 246 ","page_number":246},
  {"content":"\r\nهجرت فرمود بسيار راغب بود باسلام يهود از قريظه و نظير و بنى قينقاع و بعضى از ايشان از روى نفاق به آن حضرت مبايعة كردند و آن حضرت بجهة شوق بسيار كه باسلام ايشان داشت ملايمة مينمود و كبير و صغير ايشان را اكرام مينمود و اگر از ايشان قبحى صادر ميشد اغماض عين ميفرمود و از ايشان در ميگذرانيد حقتعالى اين آيهء مذكوره را انزال فرمود و گفته‌اند كه اهل مكه آن حضرت را گفتند كه اگر از دين خود رجوع كندى ما نصفى از اموال خود به تو دهيم و شيبة ابن ربيعه متعهد شد كه من دختر خود را بحبالهء تو درآورم و منافقان مدينه تخويف آن حضرت ميكردند كه اگر اطاعة اهل مكه نكنى ترا بقتل آرند حقتعالى فرمود كه اى پيغمبر ( ص ) برگزيده فرمان كفار و منافقان مبر * ( وَاتَّبِعْ ) * و پيروى كن * ( ما يُوحى إِلَيْكَ ) * آن چيزى را كه وحى كرده مىشود به تو * ( مِنْ رَبِّكَ ) * از پروردگار تو چون نهى از اطاعة ايشان و غير آن * ( إِنَّ اللَّه كانَ ) * بدرستى كه خداى هست * ( بِما تَعْمَلُونَ خَبِيراً ) * به آنچه شما ميكنيد از خير و شر و صلاح و فساد دانا پس وحى فرستد به تو آنچه صلاح تو در آنست و نهى مىكند ترا از استماع قول كفره كه موجب فساد است و غنى ميسازد ترا از مشورت بايشان چه او كافيست در تدبير و مصلحت * ( وَتَوَكَّلْ عَلَى اللَّه ) * و توكل كن بر خداى يعنى كار خود را با وى گذار كه هر چه كند بر وفق مصلحت و حكمت كند و از غير او انديشه مكن * ( وَكَفى بِاللَّه وَكِيلًا ) * و پسنديده است خداى كار ساز و مهم گذار جميع امور و نگهبان و كفايت كنندهء همهء مهمات پس به تدبير و صلاح امر تو قيام نمايد و حافظ تو شود و دفع\r\nاذية اعدا نمايد از تو آورده‌اند كه ابى معمر جميل بن اوس مردى لبيب اريب بود و حافظ امور مردمان و بجهة كثرت حفظ و فهم او ميگفتند كه وى را دو دلست و همچنين هر كه بسيار فهيم بود و قوى الحفظ او را ذو القلبين گفتندى و لهذا جميل بن اسد فهرى را به اين لقب خواندندى و ابو معمر بارها گفتى كه مرا دو دلست كه بيكى از آن فهم ميكنم زياده از آنچه محمد ( ص ) فهم مىكند و عرب او را ذو القلبين لقب كرده بودند وقتى كه از بدر گريخته به مكه ميرفت و از غاية دهشت و هزيمة يكى از نعلين در دست و ديگرى در پاى ابو سفيان به دو رسيده احوال قوم پرسيد گفت بعضى مقتولند و برخى منهزم ابو سفيان گفت نعلين تو چه حال دارد كه يكى در پايست و ديگرى در دست ابو معمر در نگريست و بر آن حال اطلاع يافته گفت ما ظنت الا انهما فى رجلى ظن من نبود مگر كه اين هر دو در پايداشته باشم ابو سفيان گفت كه نه تو دعوى ميكردى كه مرا دو دلست و اكنون از ترس چنان شده اى كه نميدانى كه نعلين در دست دارى يا در پاى خجل زده شد و چيزى نگفت و حقتعالى تكذيب وى كرده در ادعاى ذو القلبين و معلوم مردمان شد كه او را دو دل نيست و در اين باب\r\n","description":"","footnote":"","page_name":" 247 ","page_number":247},
  {"content":"\r\nآيه آمد * ( ما جَعَلَ اللَّه ) * نيافريد خداى * ( لِرَجُلٍ ) * مر هيچ مردى را * ( مِنْ قَلْبَيْنِ ) * دو دل * ( فِي جَوْفِه ) * در درون او زيرا كه هر قلبى معدن روح حيوانيست و منبع جميع قواى پس يكى بيش نشايد و فايدهء ذكر فى جوفه زيادتى تصور و تجلى مدلول عليه قلبست كما فى قوله تعالى الْقُلُوبُ الَّتِي فِي الصُّدُورِ چه استماع آن موجب آنست كه نفس تصوير جوفى كند كه مشتمل بر دو قلب باشد تا اسرع بانكار باشد و در زاد المسير آورده كه منافقان ميگفتند كه آن حضرت دو دل دارد يكى با ما و يكى با اصحاب حقتعالى فرمود دروغ مىگوييد حقتعالى هيچكس را دو دل نيافريد و بقول ديگر كافران چون كثرة علم و حفظ رسول را بدانستند تعجب نموده و گفتند همانا او را دو دلست و از حسن نقلست كه مردى ميگفت كه مرا دو نفس است نفسى مرا امر مىكند و نفسى مرا نهى مىكند حقتعالى آيه فرستاد كه دو قلب را از براى يك مرد نيافريده‌ايم و از ابى مسلم روايتست كه آيه رد منافقانست و معنى آنست كه ما هيچكس را دو قلب نيافريده‌ايم كه بيكى ايمان آورد و بيكى كافر شود بلكه يك قلب بيش نيست پس يا مومنست يا كافر و گفته‌اند اين متصل است بآيهء متقدمه و معنى اينكه ممكن نيست جمع ميان اتباع متضادين كه اتباع وحى و قرآن باشد و ديگرى اتباع كفر و طغيان پس اين مكنى عنه است بذكر قلبين زيرا كه اتباع از اعتقاد صادر مىشود و اعتقاد از افعال قلوب پس هم چنان كه دو قلب در جوف واحد مجتمع نمىشود اعتقاد متضاد در قلب واحد اجتماع نيابد و از ابو عبد اللَّه ( ع ) مرويست كه\r\nما جعل اللَّه لرجل من قلبين فى جوفه يحب بهذا قوما و يحب بهذا اعدائهم\r\nحقتعالى دو دل را از براى يك مرد نيافريد كه بيكى دوستى با قومى كند و بيكى ديگر دوستى با دشمنان ايشان و زهرى گفته كه اين مثليست كه خداى زده براى كسانى كه با زن ظهار كردندى و كسانى كه پسر خواندگان گرفتندى يعنى هم چنان كه محالست مردى دو دل داشته باشد محالست كه شخصهء هم زن كسى باشد و هم مادرش و يا شخصى هم پسر كسى باشد و هم پسر ديگرى و مؤيد اينست كه در عقب اين ميگويد كه * ( ما جَعَلَ ) * و نگردانيده است * ( أَزْواجَكُمُ اللَّائِي ) * زنان شما را كه * ( تُظاهِرُونَ مِنْهُنَّ ) * اظهار ميكنيد از ايشان * ( أُمَّهاتِكُمْ ) * مادران شما يعنى حقتعالى زنى را كه شما به او گفته باشيد كه انت على كظهر امى مادر شما نساخته زيرا كه اجتماع زوجيت و امومة كه يكى مقتضى خادمية و ديگرى مستدعى مخدومية است در يك زن از قبيل محالات مينمايد و بدانكه ذكر ظهر كنايه است از بطن كه آن عمود بدنست پس ذكر آن متقارب ذكر فرج باشد و يا ذكر ظهر بجهة تغليظ باشد در تحريم چه عرب حرام ميدانستند اتيان نمودن به زوجه در حالتى كه ظهر او بر آسمان باشد و استعمال آن به من جهة آنست كه متضمن مباعده است يقال تظاهر منها اى تباعد منها بجهة الظهار * ( وَما جَعَلَ ) * و نگردانيده خداى تعالى * ( أَدْعِياءَكُمْ ) * پسر خواندگان شما را\r\n","description":"","footnote":"","page_name":" 248 ","page_number":248},
  {"content":"\r\nأَبْنائِكُمُ پسران حقيقى شما چه نبوت امرى اصليست و دعوت صورتى عارضيست پس با يكديگر جمع نشود و در اخبار آمده كه نزد عرب ظهار در حكم طلاق بوده و پسر خوانده چون فرزند اصلى ميراث ميبرده حق تعالى فرمود كه چنانچه دو دل در يك درون نمىباشد زوجيت و امومة در يك زن و فرزندى و پسر خواندگى در يك تن جمع نميشود بدانكه ادعيا جمع دعى است بمعنى مفعول و جمع آن بادعيا بر سبيل شذوذ است چه فاعل را با فعلاء جمع ميكنند نه مفعول مانند تقى و شقى كه جمع اتقيا و اشقيا است پس بجهة تشبيه آن بفعيل بمعنى فاعل بر افلاء جمع كرده‌اند * ( ذلِكُمْ ) * اينكه يك كس را دو دل باشد و مظاهره را مطلقه دانند و داعى را ابن خوانند * ( قَوْلُكُمْ بِأَفْواهِكُمْ ) * سخنى است بدهنها يعنى بزبانهاى خود مىگوييد كه محض قولست و حقيقتى ندارد در اعيان * ( وَاللَّه يَقُولُ الْحَقَّ ) * و خدا مىگويد سخنى راست را كه مطابق واقعست و حقيقة عينية دارد * ( وَهُوَ يَهْدِي السَّبِيلَ ) * و او راه مىنمايد بطريق حق آية اولى در حق اوس ابن صامت آمد كه زن خود را كه خويله بنت ثعلبه بود مظاهره ساخته بود و تفصيل اين حكاية در سوره المجادلة مذكور خواهد شد و آيهء دوم دربارهء زيد ابن حارثهء كلبى كه مردم او را زيد ابن محمد ( ص ) ميگفتند و حال آنكه او مملوك خديجه بود ( رض ) و خديجه او را قبل از وحى به حضرت بخشيده بود و آن حضرت او را آزاد كرده بود و چون فرزندان او را پرورش ميداد و او را پسر خود خوانده بود و در روايتى آنست كه پيغمبر ( ص ) او را در سوق عكاظ خريده بود و چون مبعوث شد او را باسلام دعوت كرد مسلمان شد و پدر وى حارثه نزد ابو طالب آمد و گفت آيا پسر برادر تو زيد را بفروشد يا آزاد كند ابو طالب اين صورت را معروض داشت حضرت فرمود\r\nهو حر فليذهب حيث ثاء زيد\r\nآزاد است هر كجا خواهد برود زيد از خدمت او مفارقت نكرد و دايم در ملازمت وى بود و حضرت او را بغايت دوست مىداشت و مانند اولاد صلبى تربيت ميفرمود و بعد از اسلام ميان او و حمزه مواخات فرموده بود و چون زيد زن خود زينب بنت حجش اسدى را طلاق داد و رسول وى را بنكاح خود درآورد جهودان و منافقان وى را طعنه زدند و گفتند محمد ( ص ) ما را نهى مىكند از آنكه زن پسر خود بنكاح خود درآوريم و خود زن پسر خود را خواسته حق تعالى فرمود كه پسر خوانده پسر نتواند بود گفتار شما حقيقتى و اصلى ندارد و مطابق واقع نيست و قول حق و راه راست اينست كه حقتعالى ميگويد و راه مينمايد * ( ادْعُوهُمْ ) * بخوانيد فرزندان را و نسبت دهيد * ( لآبائِهِمْ ) * مر پدران ايشان را كه والد\r\n","description":"","footnote":"","page_name":" 249 ","page_number":249},
  {"content":"\r\nايشان باشند اينكلام افراد آن چيزيست كه مقصود است از اقوال حقه و قوله * ( هُوَ أَقْسَطُ عِنْدَ اللَّه ) * تعليل است و ضمير راجع بمصدر ادعوا و اقسط افعل تفضلست كه قصد كرده شده است به آن زيادهء مطلقه ماخوذ از قسط بمعنى عدل و معنى آن مبالغه است در صدق يعنى آن خواندن راستتر است و در غايت صدق و نهايت راستى نزديك حقتعالى در صحيح بخارى از ابن عمر منقولست كه ما نميگفتيم الا زيد بن محمد ( ص ) تا اين آيه آمد ما او را زيد ابن حارثه گفتيم * ( فَإِنْ لَمْ تَعْلَمُوا ) * پس اگر ندانيد * ( آباءَهُمْ ) * پدران ايشان را كه نسبت دهيد ايشان را به آنها * ( فَإِخْوانُكُمْ ) * پس ايشان برادران شمااند * ( فِي الدِّينِ ) * در دين اسلام * ( وَمَوالِيكُمْ ) * و دوستان شما در دين يعنى برادران و دوستان دينى شمااند پس در خطاب بايشان بگوئيد يا اخى يا مولاى و در اخبار هذا اخى و هذا مولاى و يا ايشان بنى اعمام شمااند يعنى چون كه شما با پدران ايشان برادران دينى يكديگريد پس ايشان پسران برادران شما باشند و مولى بمعنى ابن عم در كلام عرب شايعست و گويند مراد آنست كه ايشان معتق و محرر شمايند گاهى كه اعتاق ايشان كرده باشيد ازرق پس ولاى ايشان مر شما را است * ( وَلَيْسَ عَلَيْكُمْ جُناحٌ ) * و نيست بر شما گناهى * ( فِيما أَخْطَأْتُمْ بِه ) * در آن چيزى كه خطا كرديد در آن و جاهل بوديد بقبح آن چون گفتن زيد اين محمد ( ص ) قبل از ورود نهى يا بعد از آن بطريق نسيان يا سبق لسان يا مظنهء شما به آنكه زيد مثلا پسر عمرو است و حال آنكه پسر بكر بوده باشد * ( وَلكِنْ ) * و ليكن گناهست * ( ما تَعَمَّدَتْ ) * آنچه قصد كنند * ( قُلُوبُكُمْ ) * دلهاى شما و عمدا كسى را نسبت به غير پدر او دهند بعد از علم بورود نهى و عدم نسيان و سبق لسان و يا با وجود علم شما به آنكه فلان پسر فلان نيست شما نسبت ولد به او دهيد و بدانكه ما تعمدت در محل جر است به فى مقدر اى و لكن الجناح فيما تعمدت لو و لكن ما تعمدت فيه الجناح بحذف مبتداء يا خبر يعنى جناح در آن چيزيست كه متعمد است قلوب شما در آن و يا آن چيزى كه متعمد باشد قلوب شما در آن اثم است و خطا * ( وَكانَ اللَّه ) * و هست خدا * ( غَفُوراً ) * آمرزندهء گناه آن را كه خطا كند * ( رَحِيماً ) * مهربان بر صاحب عمد چون توبه كند و بدانكه تبنى نزد اصحاب ما و شافعى اعتبارى ندارد و موجب نسب و عتق و ارث نميشود و نزد ابو حنيفه موجب عتق مملوكست و ثبوت نسب گاهى كه متبنى اصغر از متبنى باشد و متصف بعبودية و اگر در سن متساوى باشند و يا آنكه سن متبنى اصغر از متبنى باشد نسب ثابت نميشود و لكن آزاد مىشود و معروف انست\r\n","description":"","footnote":"","page_name":" 250 ","page_number":250},
  {"content":"\r\nبه تبنى نسب ثابت نميشود و اگر عبد است آزاد ميگردد و چون نزد ما تبنى امر اعتبارى و عرضيست نه اصلى پس نه موجب عتق است و نه موجب نسب وارث و دال بر صحت قول ما است و فساد قول ابو حنيفه اينكه سنت وارد شده است بتغليظ امر در اين باب حيث\r\nقال ( ص ) من انتسب الى غير ابيه و انتمى الى غير مواليه فعليه لعنة اللَّه\r\nو غير آن از احاديث صحيحه در اين باب پس عقلا و نقلا تبنى مثمر ارث و نسب و عتق نباشد آورده‌اند كه چون حضرت رسالت ( ص ) بغزوهء تبوك عزيمت فرمود همهء مسلمانان را بخروج امر نمود بعضى گفته‌اند از پدر و مادر خود دستورى طلبيم آيه آمد * ( النَّبِيُّ أَوْلى ) * پيغمبر برگزيده سزاوارتر است * ( بِالْمُؤْمِنِينَ ) * بگروه گرويدگان * ( مِنْ أَنْفُسِهِمْ ) * از نفسهاى ايشان در همهء كارهاى دين و دنيا چه هر چه فرمايد عين صلاح بنده و محض فلاح او است بخلاف او امر نفس كه موجب غوايت و سبب شقاوت است فلهذا اولويت نسبت به آن حضرت بر طريق اطلاق و بر سبيل عموم واقع شده و مقيد نشده است ببعضى دون بعضى پس واجب است بر همهء مؤمنان كه نزد ايشان آن حضرت دوستتر باشد از نفس ايشان و امر او انفذ باشد بر ايشان از امر غير او و شفقت ايشان بر او اتم باشد از شفقت ايشان بر غير او و در حديث صحيح آمده كه\r\nما من مؤمن الا انا اولى به فى الدنيا و الاخرة\r\nو نيز بروايت صحيحه ثابت شده كه نگرود هيچكس از شما و مؤمن نباشد تا نباشد من دوست تر با و از پدر و مادر و فرزند و همهء مردمان او پس بايد كه فرمان او از همهء فرمانها لازم تر باشم و لهذا صاحب عين المعانى گفته كه محبت با او سزاوارتر است از خود و غير خود از اقارب و اجانب و از مجاهد منقولست كه هر پيغمبرى پدر امت خود است و لهذا همهء مؤمنان برادران يكديگرند چه پيغمبر ( ص ) پدر ايشانست در دين * ( وَأَزْواجُه ) * و زنان او * ( أُمَّهاتُهُمْ ) * مادران ايشان يعنى نازل منزلهء ايشان در تعظيم و تحريم نه در ساير احكام چه رؤية ايشان روا نبوده و نسبت وراثة نداشته‌اند و به جهت احترام ايشانست تحريم نكاح ايشان كما قال اللَّه وَلا أَنْ تَنْكِحُوا أَزْواجَه مِنْ بَعْدِه أَبَداً پس در تحريم و استحقاق تعظيم مانند امهاتند و در ما عداى آن در حكم اجنبيات و در قرائت ابن مسعود چنين بوده كه و جواب لهم و ازواجه امهاتهم آورده‌اند كه عمر خطاب بغلامى گذشت كه مصحفى در كنار خود نهاده بود و ميخواند * ( النَّبِيُّ أَوْلى بِالْمُؤْمِنِينَ ) * و هو اب لهم عمر گفت اى غلام از مصحف ميخوانى گفت آرى عمر گفت حك كن كه قرآن چنين وارد نشده غلام گفت اين مصحف ابى است چگونه حك آن جايز است عمر ابى را بخواند و گفت چرا چنين نوشتهء گفت وقتى كه شما در بازار بسود و معامله مشغول بوديد تمامى همت من مصروف بود بمصحف و طلب علم آن پس من آن را از نزد خود ننوشته‌ام تا حك كنم و در مصحف ابن عباس نيز چنين\r\n","description":"","footnote":"","page_name":" 251 ","page_number":251},
  {"content":"\r\nواقع شده و اين مرويست از ابى جعفر و ابى عبد اللَّه ( ع ) و در بعضى اخبار آمده كه جمعى منافقان گفتند كه ( ما بال محمد يتزوج بنسائنا و لا يتزوج بنسائه ) چرا محمد ( ص ) زنان ما را نكاح كند و ما زنان او را بنكاح خود در نياوريم حقتعالى به جهت رد قول ايشان فرمود كه ازواجه امهاتهم و ازواج اطهار رسيد ابرار امهات شما اند پس نكاح ايشان بر شما حرام باشد مرويست كه زنى عايشه را گفت يا امه اى مادر عايشه گفت ( لست لك بام انما انا ام الرجال ) من مادر تو نيستم بلكه من مادر مردانم و جايز نيست كه اخوان و اخوات و ازواج آن حضرت را از اخوال و خالات مؤمنين گويند از قتاده مرويست كه در صدر اسلام بهجرت و موالات و مواخات ميراث ميگرفتند و حقتعالى نسخ آن فرموده بقوله * ( وَأُولُوا الأَرْحامِ ) * و خويشاوندان * ( بَعْضُهُمْ أَوْلى بِبَعْضٍ ) * برخى از ايشان سزاوارترند در توارث * ( فِي كِتابِ اللَّه ) * در لوح محفوظ يا در آنچه فرستاده از قرآن يعنى آيهء مواريث و يا در اين آيه و يا آنچه حقتعالى مكتوب و مفروض ساخته كقوله كتاب اللَّه عليكم و بر هر تقدير ايشان احقند بميراث * ( مِنَ الْمُؤْمِنِينَ ) * از گرويدگان يعنى انصار * ( وَالْمُهاجِرِينَ ) * و از مهاجران كه پيغمبر با ايشان برادرى داده و يا از مؤمنان متراخى و از مهاجران مكه و مدينه اين بيان اولوا الارحام است يعنى اقربا از اين گروه مذكوره اولىاند از جانب مؤمنين و مهاجرين بلكه ميراثبرنداز يكديگر و ميتواند بود كه من از براى ابتداى غايت باشد يعنى اولوا الارحام به حق قرابت اولى بميراثند از مؤمنان به حق ولايت در دين و از مهاجران به حق هجرت آيه دليلست بر آنكه با وجود آيا و اولاد اخوان و اخوات را ميراث نميرسد زيرا كه آنها اقربند در طبقهء اولى و همچنين طبقهء ثانيه كه اخوه‌اند اقرب است از ثالثه كه عمومت و خؤله‌اند پس اولى به ارث باشند از ثالثه و قوله * ( إِلَّا أَنْ تَفْعَلُوا ) * مستثنى است از اعم عام در معنى نفع و احسان كما تقول القريب اولى من الاجنبى الا فى الوصية به اين معنى كه قريب احق است از اجنبى در هر نفع از ميراث و هبه و هديه و صدقه و غير آن مگر در وصيت پس معنى آيه آنست كه اولوا الارحام بعضى از ايشان اولىاند و احق ببعضى در جميع اموال شما مگر آنكه بكنيد * ( إِلى أَوْلِيائِكُمْ ) * با دوستان خود از مؤمنين و مهاجرين * ( مَعْرُوفاً ) * نيكويى يعنى وصيت كنيد بعضى از مال خود را براى هر كه دوست داريد و يا در حال حيات از اموال خود چيزى بدوستان خود بخشيد و تعديهء تفعلوا بالى جهت آنست كه در معنى اعطاى نعمت و احسانست و ميتواند بود كه استثناى منقطع باشد و معنى\r\nاينكه ليكن فعل شما به اولياى مؤمنين و برادران دينى خود از آنچه معروف الحسن بود در شرع جايز است و غير ممنوع و بر هر تقدير مراد وصيت رجلست براى اخوان دينى و نسبى خود و\r\n","description":"","footnote":"","page_name":" 252 ","page_number":252},
  {"content":"\r\nگويند چون حقتعالى منع توارث كرد بمواخات و اباحه وصيت فرمود از ثلث مال براى اخوان دينى پس معنى معروف اينجا وصيت است به قدر ثلث اگر وارثان زياده بر آن رخصت ندهند و از محمد ابن حنيفه و عكرمه و قتاده نقل است كه مراد وصيت است براى ذو القربى از مشركان و بعضى فقها گفته‌اند كه اين صحيح نيست زيرا كه حقتعالى نهى اين فرموده در آيهء لا تَتَّخِذُوا عَدُوِّي وَعَدُوَّكُمْ أَوْلِياءَ و اكثر جمهور اجازه داده‌اند وصيت را براى قرابت كافر و اصحاب ما تجويز نكرده‌اند مگر براى والدين و ولد كه كافر باشند و تحقيق كلام آن است كه جميع اموال ميت مخصوص است باقرب قرباى او مگر كه وصيت كرده باشد ثلث مال خود را بهر كه با او صداقتى داشته باشد از اقارب و اجانب و يا زياده از ثلث به شرط اجازه و يا آنكه در حال حيات اعطا كرده باشد ثلث مال خود را باولياى خود گاهى كه معطى له يا موصى له مسلمان باشند مگر كه پدر و مادر و ولد وى باشند * ( كانَ ذلِكَ ) * هست آنچه ذكر كرده شد در اين هر دو آيه از اولوية پيغمبر ( ص ) و توارث ذوى الارحام * ( فِي كِتابِ ) * در قرآن يا در لوح محفوظ و گويند در تورية * ( مَسْطُوراً ) * نوشته شده و ثابت گشته اين جملهء مستأنفست كه در حكم خاتمهء آن چيزى است كه مذكور شد از احكام بدانكه بعضى از علماى اماميه استدلال كرده‌اند بدين آيه بر اولويت خلافت و امامت امير المؤمنين ( ع ) و وجه استدلال اين چنين است كه حقتعالى فرموده النبى اولى يعنى رسول بمؤمنان اولى است از غير و بعد از آن گفته كه اولوا الارحام يعنى خويشان او بعضى ببعضى اوليترند آن گاه خويشان او را وصف كرده به دو چيز بايمان و هجرت پس اولى باولويت موقوف است بسه چيز يكى قرابت دوم ايمان سوم هجرت و جميع امت دعوى امامت و خلافت در پنج كس كرده‌اند مرتضى على ( ع ) و عباس و ابو بكر و عمر و عثمان اما ابو بكر و عثمان اگر فرضا مؤمن بوده‌اند و مهاجر اما قرابت نداشته‌اند اما عباس اگر چه ايمان و قرابة داشت اما مهاجر نبود بلكه طليق بود پس منحصر شد امامت و خلافت به حضرت امير المؤمنين ( ع ) و بدانكه چون حقتعالى قبل از اين بيان فرمود كه تبنى بر آن حضرت جايز نيست در عقب آن فرمود كه با وجود عدم جواز تبنى وى اولى است بمؤمنين از نفسهاى ايشان از حيثيت آنكه حقتعالى او را والى و حاكم و هادى همهء بندگان خود ساخته پس بر همه كس لازم باشد طاعت و انقياد او و اصل ولايت از جانب حقتعالىست كما قال هنالك الولاية اللَّه هيچكس را ولايت نرسد مگر آنكه حقتعالى او را ولايت ارزانى فرمايد و الى هذا المعنى اشار النبى ( ص ) يوم الغدير فى قوله\r\nا لست اولى بكم منكم بانفسكم\r\nو چون ايشان جوابدادند كه بلى يا رسول اللَّه انت اولى بنا منا بانفسنا آن حضرت فرمود من كنت مولاه فعلى مولاه و مولى بمعنى اولى در كلام شايعست بدلالة قوله مَأْواكُمُ النَّارُ هِيَ مَوْلاكُمْ اى اولى بكم پس بنا بر اين دليل نيز امير المؤمنين اولى بولاية و خلافت باشد\r\n","description":"","footnote":"","page_name":" 253 ","page_number":253},
  {"content":"\r\nاز غير و بعد از ذكر احكام مذكوره تأكيد نبوت حضرت رسالت ( ص ) ميفرمايد بذكر اخذ ميثاق از پيغمبران در اين باب و ميگويد * ( وَإِذْ أَخَذْنا ) * و ياد كن اى محمد ( ص ) كه چون فرا گرفتيم * ( مِنَ النَّبِيِّينَ ) * از جميع پيغمبران * ( مِيثاقَهُمْ ) * پيمان ايشان را بر آنكه هر يك از ايشان بشارت دهند پيغمبرى كه بعد از ايشان خواهد بود و بر اينكه تبليغ رسالت نمايند و بعبادت او دعوت فرمايند يكديگر را و تصديق كنند و امت را نصيحت نمايند و اين ميثاق را روز الست فرا گرفتند از پيغمبران گذشته و از تو كه محمدى ( ص ) * ( وَمِنْكَ وَمِنْ نُوحٍ ) * و از نوح نجى * ( وَإِبْراهِيمَ ) * و ابراهيم خليل * ( وَمُوسى ) * و موسى كليم * ( وَعِيسَى ابْنِ مَرْيَمَ ) * و عيسى پسر مريم كه روح اللَّه است تخصيص ذكر اين پيغمبران بعد از تعميم براى آن است كه اولو العزم بودند و از مشاهير ارباب شرايع و كتب و تقديم پيغمبر ما بر ايشان جهت تعظيم و تكريم آن حضرت و تقديم نوح بر آن حضرت و بعد از آن تقديم آن حضرت بر غير نوح در آيتى كه اخت اين آيتست اعنى قوله شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ جهت آن است كه مورد اين آيه بر طريقه اى است كه بر خلاف طريقهء آيهء مذكوره است زيرا كه حقتعالى ايراد اين آيه فرموده براى وصف دين اسلام براى اصالة و استقامت فكانه قال شرع لكم الدين الاصيل الذى بعث عليه نوح فى العهد القديم و بعث عليه محمد ( ص ) خاتم الانبياء فى العهد الحديث و بعث عليه من توسط بينهما من الانبياء المشاهير * ( وَأَخَذْنا مِنْهُمْ ) * و فرا گرفتيم از اين پيغمبران * ( مِيثاقاً غَلِيظاً ) * پيمانى محكم و استوار و عظيم الشأن غلظ مستعار است از وصف اجرام و مراد از آن عظم ميثاق و جلالة شأن است و گويند ميثاق غليظ يمين مغلظ و مؤكد است بر وفا نمودن به آنچه حق تعالى بر ايشان تحميل كرده بود از اثقال نبوت و دعوت و غير آن از اقسام عبادت تكرير اخذ ميثاق به جهت وصف آن است بغلظ و تأكيد و قوله * ( لِيَسْئَلَ الصَّادِقِينَ ) * متعلق است ( باخذنا ) يعنى حقتعالى اخذ ميثاق غليظ نمود و ايشان را بر يكديگر گواه گرفت از جميع انبيا كه تا در يَوْمَ يَقُومُ الأَشْهادُ سؤال كند راست گويان را يعنى پيغمبران را * ( عَنْ صِدْقِهِمْ ) * از راستى ايشان در اين عهد به اين معنى كه هر يك از انبيا گواهى دهند بر نفسهاى خود از صدق ايشان در عهد و سؤال كند از مصدقان انبيا از تصديق ايشان و اين معنى مستلزم صدق انبيا است و يا بپرسد از پيغمبران كه امم ايشان اجابت دعوت ايشان كردند يا نه و يا از ايشان بپرسد كه پيغام رسانيده‌ايد و قصد شما به آنچه رسانيده‌ايد محض قربت و اخلاص بود يا غير آن از ريا و سمعه و ترفع شان از امام\r\n","description":"","footnote":"","page_name":" 254 ","page_number":254},
  {"content":"\r\nجعفر صادق عليه السّلام منقولست كه\r\nاذا سئل الصادق عن صدقه على اى وجه قاله فيجازى بحسبه فكيف يكون حال الكاذب\r\nهر گاه كه از راستگويان پرسند كه بر چه قصد و بر چه وجه راست گفتى تا بحسب آن ايشان را جزا دهد پس حال دروغگوى چگونه خواهد بود و غرض از سؤال رسل تبكيت كافران و ناگرويدگانست بايشان كقوله أَ أَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ اللَّه و قوله * ( وَأَعَدَّ لِلْكافِرِينَ ) * عطفست بر اخذنا و معنى اينكه حقتعالى بعث انبيا فرمود و اخذ ميثاق نمود از ايشان در باب تبليغ دعوت به جهت اثبات مؤمنان و آماده كرد براى ناگرويدگان رسول * ( عَذاباً أَلِيماً ) * عذابى دردناك و يا آنكه عطف است بر مدلول عليه ليسئل الصادقين فكانه قال فاثاب المؤمنين و اعد للكافرين بعد از آن تذكير مؤمنان مىكند نعمت فتح و ظفر را بر كافران بقوله * ( يا أَيُّهَا الَّذِينَ آمَنُوا ) * اى آن كسانى كه ايمان آورده‌ايد * ( اذْكُرُوا ) * ياد كنيد * ( نِعْمَةَ اللَّه عَلَيْكُمْ ) * نعمت خداى را كه انعام فرمود بشما * ( إِذْ جاءَتْكُمْ ) * در وقتى كه آمدند بشما در غزوهء خندق * ( جُنُودٌ ) * لشگرها يعنى احزاب از قريش و غطفان و كنانه و يهود و قريظه و نضير كه ده هزار كس بودند * ( فَأَرْسَلْنا عَلَيْهِمْ ) * پس فرستاديم بر ايشان * ( رِيحاً ) * باد مراد صبا است كه خيمهاى ايشان را از جاى بر كند و همه را متعسر ساخت * ( وَجُنُوداً لَمْ تَرَوْها ) * و لشگرها كه نديد شما ايشان را يعنى ملائكه كه هزار نفر بودند * ( وَكانَ اللَّه ) * و هست خداى * ( بِما تَعْمَلُونَ ) * به آنچه ميكنيد از تدبير و صلاح در باب دين و عمل صالح * ( بَصِيراً ) * بينا و بر آن شما را مجازات خواهد داد\r\nو در اين آيه و آنچه بعد از اينست بيان غزوهء احزابست و تفصيل اينقصه بروايت محمد ابن كعب قرظى و غيره از اصحاب سير و تواريخ بر اينوجه بوده كه بعد از اجلاى بنى النضير رؤساى يهود چون سلام ابن ابى الحقيق وحى ابن اخطب و كنانت ابن الربيع با جمعى از بنى النصير و بنى وايل به مكه آمدند و ابو سفيان را كه از سادات قريش بود با اتباع او بر مقاتلهء پيغمبر ( ص ) تحريص كردند كه بيائيد كه همه متفق الكلمه و مجتمع شده محمد ( ص ) و قوم او را مستاصل گردانيم قريش گفتند يا معشر اليهود شما اهل كتابيد و تحقيق امور كرده‌ايد بگوئيد كه دين ما بهتر است يا دين محمد ( ص ) گفتند دين شما بهتر است ايشان از اين معنى خوشحال شده با يهود در باب مقاتله با حضرت رسالت ( ص ) هم عهد شدند و حقتعالى در اينباب فرمود كه أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَالطَّاغُوتِ وَيَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا الى قوله وَكَفى بِجَهَنَّمَ سَعِيراً پس از مكه بيرون آمده بقبيلهء غطفان رفتند و ايشان را بر حرب رسول\r\n","description":"","footnote":"","page_name":" 255 ","page_number":255},
  {"content":"\r\nدعوت نمودند و ايشان اجابت دعوت نموده با اهل قريش متفق شدند و بر همين منوال هر يك از قبايل عرب را بر مقاتله خوانده اجابت كردند و قايد اهل قريش ابو سفيان بود و قايد غطفان عيينة ابن حصين بود و قايد بنى كنانه مره حارث ابن عوف و مسعر ابن جبله قايد اشجع و طليحه قايد بنى اسد و ابو اعور قايد بنى اسلم و عامر ابن طفيل قايد هوازن و همه متفق الكلمه و هم عهد شده بمدينه توجه نمودند و چون اينخبر برسول ( ص ) رسيد كه ده هزار كس از قريش و يهود بر عزم حرب او بمدينه مىآيند آن حضرت با سه هزار كس از مدينه بيرون آمده در پيش جبل سلع فرود آمده و كوه سلع در پس پشت ايشان بود و قريش و احزاب الجمع الاسيال بكنار وادى فرود آمدند و بنى غطفان كه هزار كس بودند در جانب احد منزل ساختند و رسول خدا صلَّى اللَّه عليه و آله زنان و كودكان خور را از مدينه بيرون آورده و بحصارى فرستاده كه در آن حدود بود و حى ابن اخطب در ما بين حصن كعب ابن اسيد قرظى فرود آمد و ميان كعب و رسول صلَّى اللَّه عليه و آله عهدى بود حى گفت اى كعب در بگشا تا بحصن تو آئيم و حامى تو باشيم و تو را از فتنه محافظت نمائيم كعب گفت تو مردى با شامتى و ميان من و محمد ( ص ) عهديست و من آن عهد را نمىشكنم حى در اين باب بسيار مبالغه كرد فائده نداد و آخر گفت تو در حصن را به جهت بخل و خست بر ما نمىگشايى تا ما را طعامى و شرابى نبايد داد و كعب از حميت برآشفت و در بگشاد چون باندرون حصن درآمد گفت عجب از تست كه پنداشتهء كه محمد صلَّى اللَّه عليه و آله با ما مقاومت تواند كرد و حال آنكه جميع اهل مكه با غطفان و بنى كنانه و بنى مره و بنى فزاده و غيرهم كه از اهل كتابيم همه متفق شده‌ايم بر قتال او و با هم عهد كرده‌ايم بر استيصال او تو چگونه با ما در اين باب متفق نميشوى از اين نوع سخنان ميگفت تا دل كعب را از پيغمبر صلَّى اللَّه عليه و آله برگردانيد و او عهد رسول بشكست و با او عهد بست كه اگر نصرت محمد صلَّى اللَّه عليه و آله را باشد ما با تو در قلعه متحصن شويم تا آنچه به تو رسد بما نيز رسد و چون رسول صلَّى اللَّه عليه و آله اينخبر بشنيد سعد ابن معاذ بن نعمان ابن امرء القيس كه سيد اوس بود و سعد ابن عباده كه سيد خزرج بود و عبد اللَّه ابن رواحه را فرستاد تا تحقيق اين صورت نمايند و باز آيند و اگر كعب عهد شكسته باشد آشكارا نگردانند تا مؤمنان شكسته خواطر نشوند و اگر بر خلاف آن باشد افشاى آن نمايند چون آن شخص از نقض عهد يهود و كثرت عدد آن لشكر رسول صلَّى اللَّه عليه و آله را خبر داد آن حضرت تكبير كرد صحابه پنداشتند كه نقض عهد نشده پس خوشحال گشتند چون خبر نقض عهد يهود و قوت مشركان متواتر شده مسلمانان بسيار\r\nخائف گشتند و رسول صلَّى اللَّه عليه و آله در تسليهء ايشان كوشيده وعدهء ظفر و نصرت بايشان ميداد و به صحت رسيده كه بعد از رسيدن خبر عزم مشركان و اتفاق همهء ايشان بر حرب مسلمانان سلمان فارسى ره از وضع خنادق كه در بلاد عجم مىباشد شمهء بموقف عرض رسانيد و گفت يا رسول اللَّه صلَّى اللَّه عليه و آله\r\n","description":"","footnote":"","page_name":" 256 ","page_number":256},
  {"content":"\r\nما در فارس خندقى ميكنيم در اطراف خود تا اعدا نتوانند كه بر سر ما تازند و طريق كندن آن را اعلام حضرت نمود و رأى حضرت ( ص ) آن را تشريف قبول ارزانى داشته زمين بر صحابه قسمت كرد و بحفر خندق اشاره فرمود صحابه بدان كار اشتغال نمودند و حضرت نيز بنفس نفيس خود مباشر كشيدن خاك و بالا آوردن از مغاك شده و ياران را وعدهء ظفر ميداد و كلمات ان لعيش عيش الاخرة فاغفر للانصار و المهاجرين بر زبان معجز نشان ميراند و ابو عبد اللَّه حافظ باسناد خود از كثر ابن عبد اللَّه ابن عمر بن عوف روايت كرده كه پدرم حديث كرد كه پدرم از پدر خود كه رسول ( ص ) راى سلمان را در باب كندن خندق پسنديده و اصحاب وى را تحسين كردند و انصار گفتند كه سلمان منا و مهاجر گفتند كه سلمان منا و رسول ( ص ) فرمود\r\nسلمان منا اهل البيت\r\nو از سلمان مرويست كه من و حذيفة ابن يمانى و نعمان ابن مقرن و عمر با شش كس ديگر از انصار چهل گز از خندق كنديم و اصحاب نيز بر قدر قسمت كه رسول به آنها مقرر كرده بود ميكندند و در اثناى كندن سنگى در غايت صلابت بديد آمد كه تيشه و تبر بر او كار نميكرد و رسول ( ص ) را خبر كردند آن حضرت با سلمان بسر سنگ آمدند و حضرت متين را بدست مبارك گرفت و بسم اللَّه گويان بر آن سنگ زد و دانك از آن سنگ بشكست و نورى از آن مانند برق بجست مانند مصباح در جوف ليل مظلم و در آن روشنى نظر انو رسيد اطهر بر قصرهاى شام افتاد گفت اللَّه اكبر مفاتيح شام به من دادند و مسلمانان نيز تكبير كردند و نوبت دوم ضربتى ديگر بر آن زد و دانك ديگر شكسته شده نورى ديگر از او ظاهر گشته قصور يمن به نظر اشرف در آمد و گفت اللَّه اكبر مفاتيح به من در دست من نهادند اهل اسلام نيز باللَّه اكبر تكلم نمودند سيم باره تمام سنك را در هم شكست و بنورى كه از آن درخشان شد كوشكهاى كسرى بر آن حضرت مشاهده شد فرمود اللَّه اكبر مفاتيح ممالك فارس بقبضهء اقتدار من دادند مؤمنان ديگر باره به اللَّه اكبر لب گشودند و خوشحال شدند و گفتند الحمد للَّه موعود صادق معتبين قريش و بعضى ديگر از منافقان ميگفتند محمد ( ص ) يعدنا كنوز كسرى و قيصر و لا نقدر ان نذهب الى الغائط محمد ( ص ) ما را وعده ملك كسرى و قيصر ميدهد و حال آنكه امروز خوف و ترس ما بمرتبه ايست كه نميتوانيم بقضاء حاجت رويم و ذلك قوله تعالى حكاية عنهم ما وَعَدَنَا اللَّه وَرَسُولُه إِلَّا غُرُوراً حافظ ابو عبد اللَّه باسناد خود از عبد الواحد بن ايمن مخزومى روايت كرده كه ايمن مخزومى گفت كه جابر بن عبد اللَّه روايت كرده كه روز خندق خندق ميكنديم سنگى پيدا شد گفتيم يا رسول اللَّه سنگى ظاهر گشته و مانع كندن است حضرت فرمود آب بر آن بپاشيد آب پاشيديم پس برخواست و از غايت جوع سنگ بر شكم بسته بود بيل و تيشه برداشت و آن را مانند پشته ريگ گردانيد من گفتم يا رسول اللَّه ( ص ) اجازت فرما تا به منزل روم اجازت داد به من به منزل رفتم و زن خود را گفتم هيچ طعامى هست كه رسول خدا بسيار گرسنه است گفت صاعى جو و بزغالهء هست من جو را آرد و خمير ساختم و بزغاله را بكشتم و پوست كندم و گفتم از اينطعامى\r\n","description":"","footnote":"","page_name":" 257 ","page_number":257},
  {"content":"\r\nبساز و نزد رسول آمدم و ساعتى آنجا مكث كردم و نوبت ديگر اذن طلبيده به خانه آمدم و طعام رسيده بود بازگشتم و گفتم يا رسول اللَّه عندنا طعيم نزد ما اندك طعامى هست كه سه چهار كس را وفا كند فرمود كه چه قدر است گفتم صاعيست از جو و بزغالهء حضرت همهء مسلمانان را امر كرد كه برخيزيد تا طعام بخوريم من از قلت طعام و كثرت مردمان بسيار منفعل بودم و نزد زن خود رفتم و گفتم قد افتضحت من رسوا گشتم رسول ( ص ) مىآيد با همهء اصحاب گفت رسول را نگفتى كه طعام اندكست من گفتم اخبار او نمودم و گفت اللَّه و رسوله اعلم پس رسول با اصحاب در رسيدند رسول فرمود كه ظرفى حاضر كن من ظرفى بياوردم و آن حضرت نان تريد كرد و گوشت را پاره پاره ساخت و بر همهء اصحاب تفريق فرمود همه سير شدند و هنوز تنور و ديك از نان و گوشت پر بود و بعد از آن بزن گفت كه\r\nكلى و اهدى\r\nبخور و بهديه بمردمان ده ما همه اقوام خود را از آن سير گردانيديم و اينروايت را بخارى در صحيح خود آورده و براء ابن عازب روايت كرده كه رسول ( ص ) دست مبارك خود تا ساعد برهنه كرده خاك را از مغاك بيرون ميكشيد و بآواز بلند ميگفت\r\nاللهم لو لا انت ما اهتدينا و لا تصدقنا و لا صلينا فانزلن سكينة علينا و ثبت الاقدام لمن لاقينا ان القوم قد بغوا علينا\r\nو اين روايت نيز در صحيح بخارى مذكور است بروايت وليد از شعب از ابى اسحق از براء القصه مدت شش روز اصحاب جز سنگ و خاك كشيدن بامرى ديگر مشغول نشدند و بعد از اتمام خندق رايات لشگر اعادى ظاهر شد مالك ابن عوف و عيينة ابن حصين با بنى اسد و غطفان و فزاره و يهود از زير وادى كه جهت شرقى مدينه است در آمدند و ابو سفيان با جيش قريش و كنانه از پايان وادى كه طرف غربست ظاهر شدند و يهود و قريظه كه با حضرت عهد بسته بودند به اغواى حى ابن اخطب عهد شكسته چنان كه گذشت مدد كارزار كفار شدند و از هيبت لشكر و از كثرت عدد و عدد ايشان دل ضعفاى اهل اسلام از جاى برفت چنان كه حقتعالى ميفرمايد * ( إِذْ جاءُوكُمْ ) * ياد كنيد آن را كه چون درآمدند بشما لشگر * ( مِنْ فَوْقِكُمْ ) * از زبر شما يعنى از اعلام وادى از جانب شرقى كه بنى غطفان بودند * ( وَمِنْ أَسْفَلَ مِنْكُمْ ) * و از زير شما يعنى اسفل وادى از جانب مغرب كه قريش بودند * ( وَإِذْ زاغَتِ الأَبْصارُ ) * و چون بگشت ديدها در احداق يعنى از عادت خود بگرديد و خيره شد از فرط خوف و شدت فزع و يا عدول كرد از ديدن هر شيئى و به غير از عدو جاى ديگر ننگريست به جهت شدت روع * ( وَبَلَغَتِ الْقُلُوبُ الْحَناجِرَ ) * و برسيد دلها بحنجرها چه ريه از غايت خوف و شدت روع منتفخ مىشود و قلب با ارتفاع شش با حنجرها ميرسد كه آن منتهى حلقومست و مدخل شراب و طعام از اينجا است كه در حق جبان ميگويند انتفخ سحره و سحر بمعنى ريه است و ميتواند بود كه آن مثل باشد در اضطراب قلوب اگر چه\r\n","description":"","footnote":"","page_name":" 258 ","page_number":258},
  {"content":"\r\nحقيقت بحنجره نرسيده باشد * ( وَتَظُنُّونَ ) * و گمان برديد اى اهل اسلام * ( بِاللَّه ) * بخداى تعالى * ( الظُّنُونَا ) * انواع گمانها چه مخلصان ثابت القلوب را مظنه آن بود كه آنكه حقتعالى انجاز وعدهء خود فرمايد و دين خود را غالب گرداند و مؤمنانرا نصرت دهد و منافقان را گمان آنكه لشگر اسلام تاب حرب احزاب نياورده مستاصل گردند و مؤمنان ضعاف القلوب را با وجود اعتقاد انجاز وعده خايف و ذليل بودند و بدانكه الف لام الظنونا زايده است از براى تشبيه فواصل بقوافى و از اين قبيل است الرسولا و السبيلا * ( هُنالِكَ ابْتُلِيَ الْمُؤْمِنُونَ ) * آزموده شدند مؤمنان يعنى ثابت قدمان از اهل تزلزل ممتاز شدند * ( وَزُلْزِلُوا ) * و جنبانيده شدند مسلمانان * ( زِلْزالًا شَدِيداً ) * جنبانيدنى سخت يعنى از جاى برفتند بمثابهء كه بد دلان عزم سفر اين المفر ميكردند و ناشكيبايان اوراق الفرار مما لا يطاق تكرار مىكردند آورده‌اند كه مدت بيست روز و بضع در برابر يكديگر نشستند و قتال نكردند بلكه مجرد سنگ و تير انداختن بود به يكديگر و چون كار سخت شد رسول صلَّى اللَّه عليه و آله سعد معاذ و سعد عباده را گفت من در اين انديشه‌ام كه مدينه را از كفار واخريم بثلث ميوهء آن تا غطفان با ساير قبايل برگردند و فتنه كوتاه شود شما در اينباب چه مىبينيد گفتند يا رسول اللَّه اگر امر الهى در اين باب نازل شده ما اطاعت ميكنيم و اگر نه جان و مال را فداى خدا و رسول ميكنيم رسول فرمود كه در اين باب وحى نيامده اما من ميبينم كه همهء عرب متفق الكلمه شده‌اند و من ميخواهم شر ايشان را از اينشهر دفع كنم سعد معاذ گفت يا رسول اللَّه صلَّى اللَّه عليه و آله در جاهليت هرگز اينقوم را طمع نبود كه ما ايشان را از ميوهء خود نصيبى دهيم مگر ببهايا مهمانى امروز كه حق سبحانه ما را به اسلام گرامى گردانيد چگونه مال خود به ايشان دهيم و نزد ايشان اظهار عجز و تنزل كنيم و اللَّه لا تعطيهم الا السيف به خدا سوگند كه ما ايشان را جز شمشير چيزى ندهيم رسول صلَّى اللَّه عليه و آله اينسخن به جهت امتحان ايشان ميگفت تا ثبات قدم ايشان بر او ظاهر گشت خوشحال گشت و بدانست كه ايشان در امر قتال مجد و مردانه‌اند القصه احزاب در مدت بيست روز يا بيست و هفت روز به ظاهر مدينه توقف كردند روزها بكنار خندق ميامدند و از جانبين تير و سنگ بر يكديگر مىانداختند و شبها شبيخون كردندى و حضرت رسالت صلَّى اللَّه عليه و آله سوار شده با جمعى از اصحاب بدفع آن اشتغال فرمودند روزى عمرو بن عبد ود قرشى سوار شده با جمعى سواران قريش چون\r\nعكرمة ابن أبي جهل و هبيرة ابن وهب و نوفل ابن عبد اللَّه و ضرار ابن الخطاب مسلح و مكمل شده به قصد قتال بيرون آمدند و گرد لشگرگاه برآمدند و بنى كنانه و بنى عامر را گفتند كه ساز كارزار كنيد كه امروز معلوم شما شود كه محمد ( ص ) آنچه گفته و ميگويد كاذبست پس آمدند بكنار خندق چون آن را بديدند گفتند ان هذه المكيدة ما كانت العرب تعرفها اين كيديست\r\n","description":"","footnote":"","page_name":" 259 ","page_number":259},
  {"content":"\r\nكه عرب نشناشد آن گه بتنگنايى از خندق آمدند و از آن عبور كردند و اسبان را جهاندند و در ميان سلع و خندق جولان دادند و امير المؤمنين ( ع ) با جمعى از مؤمنان سر راه بر ايشان بگرفت تا بر سر مسلمانان نتازند عمرو از ميان ايشان اسب را بيرون تاخت و او در شجاعت مشهور بود و او را با هزار سوار برابر ميكردند و در حرب بدر داد شجاعت داده بود و مشهور و معروف اهل عرب گشته و او را يل يل ميگفتند به جهت آنكه بنو بكر كه در عدد بيشمار بودند در يليل كه وادييست قريب ببدر بر او و بر گروه او تاختند وى قوم را گفت برويد و مرا با اين جماعت واگذاريد پس بتنهايى در مقابلهء آنها درآمد و همه را مغلوب ساخت و از اينجهت او را باسم آن موضع نام نهادند القصه در روز خندق نزد امير المؤمنين ( ع ) آمد و گفت تو كيستى گفت من ابن ابى طالب گفت اى على باز گرد كه نمى خواهم كه تو بر دست من كشته شوى چه مرا با پدر تو صداقتى بوده امير المؤمنين ( ع ) فرمود كه من مىخواهم كه تو بر دست من كشته شوى و ليكن اى عمرو شنيده‌ام كه تو بارها گفتهء كه هيچكس از من يكى از دو خصلت نخواهد الا كه اجابت كنم و من ترا بيك خصلت دعوت ميكنم گفت آن چيست امير المؤمنين ( ع ) گفت اينكه به خدا و پيغمبرش ايمان آورى گفت مرا به اين احتياجى نيست ديگر چه خصلت از من مىخواهى گفت اينكه پياده شوى تا كارزار كنيم گفت اى على مرا دريغ ميآيد كه تو كشته شوى باز گرد و نصيحت مرا بشنو امير المؤمنين ( ع ) فرمود از كجا دانستهء كه تو بر دست من كشته نشوى عمرو را خشم گرفته پياده شد و اسب را پى كرد و يك دو نوبت با يكديگر بگرديدند عمرو پيش دستى نموده تيغ بر امير المؤمنين ( ع ) انداخت آن حضرت سپر را در سر كشيد تيغ سپر را ببريد و از مغفر گذشته سر وى را جراحتى كرد امير المؤمنين ( ع ) بگوشهء آمد تا زخم را ببندد عمرو پنداشت كه وى را كشته مبارز ديگر طلبيد امير المؤمنين ( ع ) فى الحال زخم را ببست نزد وى آمد عمرو گفت تو چه كسى فرمود همان كه اول بودم گفت تصور من چنان بود كه هيچكس از ضربتى چنين نجهد على ( ع ) فرمود اى عمرو اكنون نوبت من است گفت بيار تا چه دارى امير المؤمنين ( ع ) بر او حمله كرد عمرو سپر در سر كشيد آن حضرت دست را پائين داشته ضربتى بر ران او زد و رانش را بيفكند عمرو از پاى درآمده امير المؤمنين ( ع ) برجست و بر سينهء وى نشست و سرش را از تن جدا كرده بر سر دست گرفت تا دو لشگر بديدند و بعد از آن بينداخت محمد ابن عمرو الواقدى باسناد خود از زهرى نقل كرده كه چون عمرو عبد ود اسب را از خندق بجهانيد رسول ( ص ) اصحاب را امر فرمود كه\r\nمن لهذا الملعون\r\nكيست كه اين ملعون را كفايت كند على برخاست رسول ( ص ) گفت بنشين اى على كه عمرو است بار دوم گفت من له باز امير المؤمنين عليه السّلام بر پاى خاست چون سيم باز بگفت نيز آن حضرت برخاست پيغمبر ( ص ) فرمود كه اى على انه عمرو امير المؤمنين گفت\r\n","description":"","footnote":"","page_name":" 260 ","page_number":260},
  {"content":"\r\nو ان كان عمرو او المسلمون كان على رؤسهم الطير\r\nپنداشتى كه بر سر هر يك از مسلمانان مرغى نشسته نميگذارد كه بجنبند و از جاى خود برخيزند رسول ( ص ) امير المؤمنين ( ع ) را اذن داد و سيد ابو احمد حسينى قاينى از حاكم ابو القاسم الخسكانى روايت كرده باسناد خود از عمرو بن ثابت از پدر خود و او از پدر خود و پدرش از حذيفه كه رسول درع خود را بامير المؤمنين ( ع ) پوشانيد و شمشير خود را كه ذو الفقار بود بدست او داد و عمامه از سر او بگرفت و عمامهء خود را بر سرش بست و فرمود\r\nامض لشانك\r\nبه كار خود قيام نما آن گاه گفت\r\nاللهم احفظ من بين يديه و من خلفه و عن يمينه و عن شماله و من فوق راسه و من تحت قديمه\r\nبعد از آن فرمود كه اى على تعجيل مكن در امر حرب بيدار باش اميددارم كه بر عمرو غالب شوى جابر انصارى گفت من با على رفتم تا بنگرم كه حال ميان او و عمر و چگونه گذرد چون مرتضى على بوى رسيد گفت اى عمرو ترا بيكى از سه خصلت ميخوانم گفت آن چيست گفت يكى آن كه اسلام آورى گفت اين را تاخير كن ديگر چه مىخواهى گفت اينكه تو از ميان جماعت خود بيرون روى و مرتكب قتال نشوى و ما را با ايشان گذارى گفت اين براى آن مىگويى تا زنان قريش گويند كه عمرو از على ترسيد و فرار كرد خصلت ديگر چيست گفت اينكه پياده شوى تا كارزار كنيم عمرو گفت هرگز كسى اين را از من در نخواسته پس از اسب به زير آمده و اسب را رها كرد و با هم درآويختند و در ميان ايشان گرد و غبار برخواست كه در آن ميان ناپديد گشتند و من به جهت اين آنها را نميديدم و بعد از زمانى آواز على را شنيدم كه گفت اللَّه اكبر من بدانستم كه عمرو را كشته و آنان كه با عمرو بودند بگريستند و نوفل ابن ازرق كه از رفقاى او بود در خندق افتاد مسلمانان دست به سنگ كردند و بر او مىزدند على گفت دور شويد پس به خندق فرو رفت و با او در آويخت و وى را بدونيم كرد چون نزد پيغمبر ( ص ) آمد آن حضرت بر او آفرين كرد و دعاى خير در حق او بتقديم رسانيد و بعد از آن فرمود\r\nلضربة على ( ع ) عمرو ابن عبد ود افضل من عبادة الثقلين\r\nثواب ضربتى كه على ( ع ) بر عمرو ابن عبد ود زد بهتر است از ثواب عبادت جن و انس و از حذيفه روايتست كه رسول ( ص ) فرمود\r\nابشر يا على فلو وزن اليوم عملك به عمل امة محمد لرجح عملى بعملهم و ذلك انه لم يبق بيت من بيوت المشركين الا و قد دخله و هن بقتل عمرو و لم يبق بيت من بيوت المسلمين الا و قد دخله عز بقتل عمرو ابن عبد ود\r\nو ابن اسحق روايت كرده كه على عليه السّلام طعنهء بترقوهء نوفل زد كه از مراق او در گذشته او را بكشت و مرويست كه سرور مشركان جيفه او را به دو هزار دينار مىخريد رسول نداد و فرمود\r\nلا ناكل ثمن الموتى\r\nپس عمر ابن الخطاب گفت اى على چرا درع عمرو را از او باز نكردى و بر نگرفتى كه در ميان عرب هيچكس چنان درعى ندارد فرمود نخواستم كه كشف عورت پسر عم خود كنم از ابن عباس مرويست كه در اسلام دو ضربت زدند كه يكى موجب عزت اسلام شد و ديگرى سبب هدم ركن اسلام اول ضربت على عليه السّلام بود\r\n","description":"","footnote":"","page_name":" 261 ","page_number":261},
  {"content":"\r\nبر عمرو بن عبد ود كه اسلام بدان عزت و قوت يافت و ديگرى پسر ملجم لعنة اللَّه عليه ضربتى بر مرتضى على عليه السّلام زد كه از آن شومتر ضربتى در جهان نبود و سبب هزيمت مشركان در غزوه خندق على عليه السّلام بود كه عمرو و نوفل را بكشت و رسول صلَّى اللَّه عليه و آله فرمود كه\r\nالان نغزوهم و لا يغزوننا\r\nاكنون ما بغزاى ايشان رويم و ايشان بغزاى ما نيايند و حسان ابن ثابت در كشته شدن عمرو بيتى چند بگفت و شخصى ديگر در جواب بيتى چند انشا كرد مضمون آنكه اين كار انصار نكردند و از دست ايشان صادر نشد بلكه على هاشمى دلاورى و مردانگى نمود و او را بر روى زمين انداخت و چون خبر كشته شدن عمرو بخواهران او رسيد گفتند كه بود كه بر او دليرى كرد گفتند على ابن ابى طالب عليه السّلام گفتند مرگش بر دست كفو كريم بود تا زنده بود شجاعان را ميكشت و آخر كشتنش بر دست كريم قريش بود لا راقت دمعى ان بكيت عليه گوهر گز آب از چشم من ميا اگر خواهم بر او بگريم و در روايات صحيحه آمده كه پيغمبر ( ص ) از قضيه احزاب متالم بود نعيم ابن مسعود نزد وى آمد و گفت يا رسول اللَّه صلَّى اللَّه عليه و آله من به تو ايمان آورده‌ام و به جهت قوم خود نميتوانم كه آشكار كنم اكنون مرا كارى فرما كه از دست من آيد رسول صلَّى اللَّه عليه و آله فرمود اگر تدبير در ايبناب ميدانى بجاى آور تا فتور و خذلان در اينقوم پيدا شود كه اكثر كارزار از خدعه است نعيم نزد بنى قريظه رفت و او را با ايشان در جاهليت صداقتى بود ايشان را گفت اى بنى قريظه شما مودت و نصيحت مرا در حق خودتان شناخته‌ايد و دانسته‌ايد كه من در نصيحت متهم نيستم گفتند لا و اللَّه كه تهمة از تو دور است و نصيحت تو محض اشفاقست و دولت خواهى نسبت بما گفت بدانيد كه قريش و غطفان كه بحرب محمد صلَّى اللَّه عليه و آله آمدند و شما را از جاى خود بر انگيخته‌اند و از اماكن منيعهء خودتان بيرون آورده‌اند من عاقبت اين را نيك نميبينم چه ايشان اينجا غريبند و در اينشهر زنى و فرزندى و ملكى ندارند اگر حالت مقاومت با محمد ( ص ) نداشته باشند قرار بر فرار داده از غرقاب قتال جان بسلامت بكنار كشند و باماكن خود بازگردند و زنان و فرزندان و املاك شما اينجاست و ميدانم كه طاقة آن نداريد كه با محمد ( ص ) مقاتله توانيد كرد پس شما را مقتول ساخته همهء اهل بيت و املاك شما را سبى نمايد و به تصرف خود در آورد مصلحت آنست كه تا از ايشان اخذ وثيقه نكنيد با ايشان در اين امر انفاق نكنيد گفتند نيكو گفتى و نصيحت مشفقانه كردى بعد از آن نزد ابو سفيان و جماعت قريش آمده گفت شما دوستى و نصيحة من دانسته‌ايد و ميدانيد كه با محمد ( ص ) يكى نيستم گفتند چنين است كه تو مىگويى گفت بدانيد كه من امروز سخنى شنيدم كه از اسرار است اگر عهد ميكنيد كه افشاى آن نكنيد من با شما بگويم ايشان عهد كردند كه اظهار نكنند گفت اينكه جهودان بر محاربهء محمد آمده‌اند و شما را بر اينداشته كه از اماكن خودتان بيرون آورده‌اند پشيمان شده‌اند و بمحمد پيغام فرستاده‌اند كه ما بر اينكه كرديم پشيمان شده‌ايم و همان بر عهد توايم\r\n","description":"","footnote":"","page_name":" 262 ","page_number":262},
  {"content":"\r\nاگر از ما راضى شوى ما به علت وثيقه و استطمان جماعتى از اشراف و اماثل قريش و غطفان را گرفته نزد تو فرستيم تا همه را گردن بزنى و با تو انفاق نموده همهء ايشان را هلاك كنيم و يكى را زنده نگذاريم و محمد ( ص ) به اين رضا داده هم عهد شده‌اند زنهار كه هشيار باشيد و تدبيرى و انديشهء در كار خود بكنيد كه سرانجام كار شما را بد ميبينم ايشان از اينقول بسيار پريشان شدند فى الحال كسى را بجهودان فرستاد كه ما اينجا تا چند نشينيم اگر بقتال اين مرد آمده‌ايم آغاز بايد كرد جهودان جواب فرستادند كه فردا روز شنبه است و ما روز شنبه به هيچ عمل مشغول نشويم وقتى در روز شنبه بامرى مرتكب شديم ما را نكبت رسيد و ديگر آنكه تا از شما وثيقه نگيريم كارزار نكنيم مصلحت آنست كه از مردان شما چند كس را پيش ما فرستيد تا ما را وثيقه باشد و ايمن باشيم از آنكه شما فرار كنيد و ما را در دست محمد ( ص ) بگذاريد و ما را طاقت مقاومت نيست با او قريش و غطفان چون اين شنيدند گفتند كه نعيم راست گفته جواب دادند كه ما بر شما اعتماد نكنيم ايشان گفتند ما نيز با شما دست يكى نداريم پس خلاف و نزاع ميان ايشان افتاد و حضرت رسالت ( ص ) روز دوشنبه و\r\nسه شنبه و چهارشنبه در مسجد فتح دعا بر احزاب كرد روز چهارشنبه ميان نماز پيشين و ديگر اثر فتح ظاهر شد و حقتعالى بادى سرد و سخت فرستاد چنان كه خيمهاى ايشان را ميدريد و طنابها را ميگسيخت و ديگهاى ايشان را ميافكند و خاك و خاشاك در چشمهاى ايشان ميانداخت و آتشهاى ايشان را فرو نشاند و همهء اسبها رم كردند و نزد مفسران اين باد صبا بود\r\nلقوله ( ع ) نصرت بالصبا و اهلكت عاد بالدبور\r\nو صبا باديست كه چون روى به قبله كنند برابر روى جهد و دبور آنكه از پس پشت جهد و چون اينحادثه در ميان ايشان واقع شد ترس و بيم عظيم در دل ايشان افتاد و فرشتگان از جانب لشگرگاه آواز تكبير برداشتند و ترس ايشان بمرتبهء رسيد كه سيد هر قبيلهء قوم خود را ميگفت كه از نزد من دور مشويد و مر انگه داريد و طلحة ابن خويلد اسدى گفت اما محمد فقد بد عليكم بالسحر فالنجاة محمد با شما سحر كرده راه نجات طلبيد و بگريزيد و ابو سفيان چون اينحال بديد گفت اى معشر قريش مادر اين سر حد نه به قصد توطن آمده‌ايم اسبان و چهارپايان ما سقط شدند و بنو قريظه و بنو نضير وعدهء كه با ما كرده بودند خلاف كردند من مىروم پس برخواست و از غايت دهشت بر شترى نشست كه عقال او ناگشوده بود و شتر را برانگيخت و هر چند آن را ميزد نميرفت چون نگاهكرد ديد كه عقال دارد پس عقال او را بگشود و متوجه مكه شد و اهل قريش رفاقت او كردند و بنو غطفان چون ديدند كه قريش برفتند ايشان نيز فرار بر قرار دادند و حقتعالى به ترس ايشان را منهزم ساخت و بيدغدقه قتال بمفاتيح يمن و اقبال ابواب نصرت گشاده گشت و وعدهء نصرة حضرت رسالت كه در حين حفر خندق بمؤمنان داده بود ظاهر شد و منافقان در حين اين وعده آن را دروغ دانستند و ميگفتند محمد به اين وعده اصحاب خود را فريب مىدهد كما قال اللَّه سبحانه * ( وَإِذْ يَقُولُ الْمُنافِقُونَ ) * و ياد كن وقتى را كه گفتند منافقان\r\n","description":"","footnote":"","page_name":" 263 ","page_number":263},
  {"content":"\r\nمانند ابن قشير و اتباع او * ( وَالَّذِينَ فِي قُلُوبِهِمْ مَرَضٌ ) * و آنان كه در دلهاى ايشان بيماريست يعنى ضعف اعتقاد * ( ما وَعَدَنَا اللَّه ) * وعده نداد خداى ما را * ( وَرَسُولُه ) * و پيغمبر او در نصرت و اعلاى دين و يا در فتح شام و يمن و بلاد كسرى و قيصر * ( إِلَّا غُرُوراً ) * مگر وعدهء بفريب يعنى سخنى كه مرد مرا بازى ميدهد و در آن وقت كه اهل نفاق عدد لشگر كفار را بديدند ترسيدند و اهل ايمان را بر فرار ترغيب كردند كما اخبر اللَّه سبحانه عن ذلك بقوله * ( وَإِذْ قالَتْ ) * و ياد كن اين را نيز كه گفتند * ( طائِفَةٌ مِنْهُمْ ) * گروهى از منافقان چون اوس ابن قبطى و ابو عرابه يا بنو سالم يا اوس ابن قبطى و عبد اللَّه ابى سلول و اصحاب او گفتند * ( يا أَهْلَ يَثْرِبَ ) * اى اهل مدينه يثرب نام مدينهء طيبه است و گويند اسم زمينى است كه مدينه در ناحيهء آن واقع شده و در حديث آمده كه مدينه را يثرب مىگويند القصه اين منافقان مردمان مدينه را گفتند * ( لا مُقامَ لَكُمْ ) * موضع قيام و قرار شما نيست در لشگرگاه محمد ( ص ) و حفص بضم ميم ميخواند كه اسم مكانست يا مصدر اقام يعنى جاى آن نيست كه شما اقامت كنيد در آن * ( فَارْجِعُوا ) * پس باز گرديد بمنزلهايى كه در مدينه داريد و از لشگرگاه بگريزيد و يا اقامت شما بر دين اسلام وجهى ندارد پس رجعة كنيد بدين پدران و محمد ( ص ) را بدشمنان باز گذاريد كه ابو سفيان و اتباع اويند و اگر نه يثرب جاى شما نباشد و ابن عباس فرموده كه اينقول جهودانست كه منافقان را گفتند كه شما را چه ضرورت است كه در مدينه قيام كنيد براى محمد و خود را علف شمشير ابو سفيان و قريش كنيد باز گرديد و محمد ( ص ) را به اينها باز گذاريد و بعضى ديگر از ايشان به جهت شدت خوف رخصت رجوع ميطلبيدند كما قال اللَّه سبحانه * ( وَيَسْتَأْذِنُ ) * و دستورى ميطلبند * ( فَرِيقٌ مِنْهُمُ ) * گروهى از ايشان * ( النَّبِيَّ ) * از پيغمبر ( ص ) يعنى بنو حارثه و بنو سلمه از پيغمبر ( ص ) طلب اذن ميكنند كه رجوع كنند ببيوت خود از روى بهانه جويى * ( يَقُولُونَ ) * مىگويند * ( إِنَّ بُيُوتَنا ) * بدرستى كه خانهاى ما در مدينه * ( عَوْرَةٌ ) * خلل دارد و در و ديوار آن را استحكامى نيست ما را اجازت ده تا برويم و خلل آن را باصلاح آوريم و سد طرق نمائيم تا دشمن شبيخون نكنند * ( وَما هِيَ بِعَوْرَةٍ ) * و حال آنكه خانهاى ايشان خلل ندارد بلكه مستحكمست و حصين و رفيع الجدران * ( إِنْ يُرِيدُونَ ) * نميخواهند بدين استيذان * ( إِلَّا فِراراً ) * مگر گريختن از جنگ در كشاف مذكور است كه عورة در لغة بمعنى خلل است يق عور المكان عورا اذا بدء فيه خلل يخاف منه العدو و السارق و منه الاعور و العين\r\nالعوراء\r\n","description":"","footnote":"","page_name":" 264 ","page_number":264},
  {"content":"\r\nحاصل كه ايشان اعتذار نمودند كه خانهاى ما در مظان آنست كه دشمنان و دزدان در آن درآيند بجهة آنكه غير محصن و محرز است و جدران آن و ابواب آن بر وجهى مستحكم و مرتفع نيست كه سد و منع دشمنان تواند كرد پس ما را اذن ده تا آن را محكم سازيم و باز معاودت نمائيم حقتعالى تكذيب ايشان نمود كه بيوت ايشان خللى و قصورى ندارد بلكه در نهايت استحكامست و غرض ايشان از اينقول فرار است نه استحكام ديار * ( وَلَوْ دُخِلَتْ ) * و اگر در آمده شود در مدينه يا بيوت اهل نفاق يعنى لشگر كفار در آن درآيند * ( عَلَيْهِمْ ) * بر منافقان يعنى در آنجا هجوم كنند بر ايشان * ( مِنْ أَقْطارِها ) * از جوانب آن يعنى بيكبار بمدينه درآيند و گرداگرد ايشان فرو گيرند حذف فاعل كه آن احزابست به جهت ايما است بر آنكه دخول اين جماعت متخرب بر ايشان كه از ايشان خائفند و دخول غير ايشان از عساكر بر ايشان مساويند در اقتضاى حكمى كه مرتب است بر دخول و هو قوله * ( ثُمَّ سُئِلُوا الْفِتْنَةَ ) * پس برخواسته شود فتنه را يعنى ايشان را دعوة كنند بشرك و رده و مقاتلهء مسلمانان * ( لآتَوْها ) * هر آينه بدهند بايشان فتنه را يعنى اجابت كنند سخن ايشان را و مشرك گشته در مقاتلهء اهل اسلام در آيند و مقاتله آغاز كنند * ( وَما تَلَبَّثُوا بِها ) * و درنگ نكنند بفتنه يعنى باعطا و اجابت آن * ( إِلَّا يَسِيراً ) * مگر زمانى اندك بلكه زود مشرك گشته شوند و با اهل اسلام محاربه كنند و گويند معنى آنست كه لبث نكنند در مدينه بعد از ارتداد مگر اندك زمانى بلكه همه مستاصل گردند خلاصهء كلام آنست كه ايشان تعلل مينمايند و اعتذار مىآرند بخلل بيوت و تمحل ميجويند ببهانه آن تا بگريزند از نصرت رسول خدا و ساير مؤمنان و از مقاتلهء احزابى كه به جهت آنها دل ايشان از رعب و خوف مملو شده و اين جماعت احزاب اگر همهء ديار ايشان را فرو گيرند و كفر را بر ايشان عرض كنند و ايشان را بر مقاتلهء اهل اسلام ترغيب كنند مسارعت كنند به آن بدون تعلل و اعتذار و اين نيست مگر بجهة مقت و شدت بغض ايشان باسلام و اهل آن و حب ايشان بكفر و تمالق ايشان بر احزاب بعد از آن تذكير عهد ايشان مىكند با پيغمبر ( ص ) بثبات در مواطن قتال و ميفرمايد * ( وَلَقَدْ كانُوا ) * و بدرستى كه بودند بنو حارثه و بنو سالمه كه از روى انابة * ( عاهَدُوا اللَّه ) * عهد كردند با خداى * ( مِنْ قَبْلُ ) * پيش از اينروز يعنى در روز احد كه به جهت هول قتل قصد فرار كرده بودند و بعد از آن نادم گشته عهد كردند كه هرگز * ( لا يُوَلُّونَ الأَدْبارَ ) * پشتها برنگردانند در كار زارها بلكه در جميع مواضع قتال ثابت قدم باشند * ( وَكانَ عَهْدُ اللَّه ) * و هست عهدى كه با خدا كرده‌اند * ( مَسْؤُلًا ) * پرسيده شده يعنى از وفاى به آن سؤال خواهند\r\n","description":"","footnote":"","page_name":" 265 ","page_number":265},
  {"content":"\r\nكرد و بنقض آن جزاء خواهند يافت حقتعالى تذكير عهد ايشان نمود در اين آيه و آن را با ياد ايشان آورد تا ايشان را فرو نگذارند و به آن وفا نمايند و مقاتل گفته كه ايشان اين معاهده را با پيغمبر ( ص ) در ليلة العقبه كردند كه حفظ نفس او كنند و او را از شر دشمن نگهدارند و گويند مراد از اين جماعتى بودند كه از بدر غائب بودند و گفتند لئن اشهدنا اللَّه قتالا لنقاتلن و سؤال از عهد بلفظ ماضى بجهة تاكيد است و تحقيق وقوع آن بعد از آن فرمود كه * ( قُلْ ) * بگو اى محمد ( ص ) اين منافقان و ضعيفان اهل اسلام را كه به هيچ وجه * ( لَنْ يَنْفَعَكُمُ الْفِرارُ ) * سود نمىدارد شما را گريختن * ( إِنْ فَرَرْتُمْ ) * اگر بگريزيد * ( مِنَ الْمَوْتِ ) * از مرگ * ( أَوِ الْقَتْلِ ) * يا از كشتن يعنى خواه از مرگ گريزيد و خواه از قتل كه فايدهء بر آن مترتب نخواهد شد چه هر شخصى را لا بد است كه عاقبت كار او موت باشد يا قتل در وقتى معين كه حكم قضا بدان نافذ گردد و فرق ميان موت و قتل آنست كه موت انتفاى حياتست و هيچكس بر آن قادر نيست مگر حق و قتل نقص بينه حيوانيه است كه غير از حقتعالى بر آن قدرت دارد * ( وَإِذاً ) * و آن هنگام كه بگريزيد يعنى اگر مثلا فرار نفع رساند بشما و مهم شما در تاخير افتد بجهة ترسيدن زمان اجل * ( لا تُمَتَّعُونَ ) * برخوردار نخواهيد شد * ( إِلَّا قَلِيلًا ) * مگر بر خوردارى اندك\r\nيا زمانى اندك چه آخر شربت فنا نوشيدنى و خرقهء موت پوشيده نيست مراد بقلت وقت آجالست چه آن در زمان قصير به اين كس ميرسد و اين بديهيست كه امتداد دنيا نسبت به امتداد آخرت در نهاية قلتست چه جاى امتداد عمر هر يك از اهل دنيا آورده‌اند كه در شهرى كه عبد الملك مروان بود و باء واقع شد وى برخواست و از آن شهر بيرون رفت وى را گفتيد چرا از شهر بيرون رفتى نه حقتعالى مىفرمايد لن ينفعكم الفرار الخ گفت ذلك القليل نطلب من بطلب آن اندك ميروم يعنى تا وقت اجل مسمى مرا حيات باشد و بچنگال اجل گرفتار نشوم * ( قُلْ ) * بگو اى محمد بايشان كه * ( مَنْ ذَا الَّذِي يَعْصِمُكُمْ ) * كيست آنكه نگاهدارد شما را * ( مِنَ اللَّه ) * از حكم خداى و قضاى او * ( إِنْ أَرادَ بِكُمْ ) * اگر خواهد خداى بشما * ( سُوءاً ) * بدى كه آن نكبت و هلاكتست * ( أَوْ أَرادَ بِكُمْ رَحْمَةً ) * يا خواهد بشما نعمتى كه نصرتست و تاخير موت تقدير آيه كه من ذا الذى يعصمكم من اللَّه ان اراد بكم سوءا او يصيبكم بسوء ان اراد بكم رحمة پس صحيح باشد كه رحمة قرين سوء باشد در عصمت و حذف به جهت اختصار كلامست كما فى قوله متقلد سيفا و رمحا و ميتواند بود كه كلام محتاج تقدير نباشد زيرا كه عصمت در معنى منعست پس حمل ثانى بر اول صحيح باشد * ( وَلا يَجِدُونَ ) * و نمىيابند مردمان * ( لَهُمْ ) * براى خويش * ( مِنْ دُونِ اللَّه ) * بجز از\r\n","description":"","footnote":"","page_name":" 266 ","page_number":266},
  {"content":"\r\nخداى * ( وَلِيًّا ) * دوستى كه نفع رساند بايشان * ( وَلا نَصِيراً ) * و نه يارى كه ضرر باز دارد از ايشان و در زاد المسير از ابن زيد نقلكرده كه مردى از لشگرگاه پيغمبر ( ص ) بمدينه رفت برادر اعيانى خود را ديد كه اسباب طرب آماده كرده و نبيد و نقل پيش خود نهاده گفت اى برادر تو آنى كه در طرب ميگذرانى و حضرت رسالت ( ص ) ميان نيزه و شمشير جولان كند برادر جواب داد كه اى ابله بيا بنشين و بنشاط مشغول شو كه ترا و اصحاب ترا بلا گرفته و محمد ( ص ) هرگز از اينورطه بسلامت بيرون نيايد آن مرد بازگشت و گفت بروم آن حضرت را از مقالات تو اخبار كنم چون بنزديك حضرت رسيد جبرئيل بر او سبقت گرفته اين آيه را آورد كه * ( قَدْ يَعْلَمُ اللَّه ) * بدرستى كه داند خداى تعالى * ( الْمُعَوِّقِينَ ) * باز دارندگان از نصرت رسول * ( مِنْكُمْ ) * از گروه شما * ( وَالْقائِلِينَ لإِخْوانِهِمْ ) * و گويندگان مر برادران خود را كه * ( هَلُمَّ إِلَيْنا ) * بيائيد بسوى ما و بطيب عيش مشغول شويد و بقتال كه موجب پريشانى است مرتكب مشويد بدانكه هلم اسم فعل است بمعنى قربوا انفسكم الينا و اين لغت حجاز است و واحد و جمع در او مساويست و بنى تميم ميگويند كه هلم يا رجل و هلموا يا رجال و اين صورتيست كه فعل متعدى به آن مسمى شده و تحقيق اين در سورة الانعام سمت ذكر يافت مرويست كه منافقان ضعفهء اهل اسلام را تخويف ميكردند و ميگفتند كه ما محمد و اصحابه الا اكلة راس و لو كانوا لحما ابتلعهم ابو سفيان و اصحابهم نيست محمد و اصحاب او مگر به مقدار خوردن كله كه اگر ايشان گوشت بودند ابو سفيان و اصحاب او همه را بيك لقمه ميكردند پس شما از ايشان فرار نمائيد و بر خود رحم كنيد و گويند ابو سفيان با يهود منافقان را كه برادران و ابناى جنس ايشان بودند مىگفتند كه خود را در معرض تلف نيفكنيد و از نصرت محمد ( ص ) فرار نمائيد و منافقان سخن يهود را بقبول تلقى نموده از جنگ پهلو تهى ميكردند حق تعالى فرمود كه خدا مىداند معوقان را و منع كنندگان مردمان را از نصرت پيغمبر آخر الزمان ( ص ) * ( وَلا يَأْتُونَ الْبَأْسَ ) * و نمىآيند منافقان بكارزار * ( إِلَّا قَلِيلًا ) * مگر آمدنى اندك يا كارزارى اندك و انهم از روى ريا و سمعه و اضطرار نه بر وجه قربت و اختيار چه بناى كار ايشان بر اعتذار است و تثبط از قتال و يا آنكه مؤمنان و منافقان بيرون ميآيند به قصد جهاد ليكن مقاتله نميكنند مگر اندكى از ايشان * ( أَشِحَّةً ) * در حالتى كه بخيلانند بمعاونت يا نفقه * ( عَلَيْكُمْ ) * بر شما اى اهل ايمان يا نميخواهند كه ظفر و غنيمت شما را باشد اشحه جمع شحيح است بمعنى بخيل و نصب آن بر حالست از فاعل ياتون يا از معوقين يا منصوبست بر ذم و مؤيد اينست كه بعد از اين بيان اوصاف ذميمهء ايشان مىكند بقوله * ( فَإِذا جاءَ الْخَوْفُ ) * پس\r\nچون بيايد ترس دشمن و خوف قتال * ( رَأَيْتَهُمْ ) *\r\n","description":"","footnote":"","page_name":" 267 ","page_number":267},
  {"content":"\r\nبينى ايشان را كه از غايب جبانت و فرط خوف * ( يَنْظُرُونَ إِلَيْكَ ) * مىنگرند بسوى تو * ( تَدُورُ أَعْيُنُهُمْ ) * در حالتى كه مىگردد چشمهاى ايشان در حدقهء ايشان به چپ و راست * ( كَالَّذِي يُغْشى عَلَيْه ) * مانند نگاه كردن يا گرديدن چشم كسى كه پوشيده باشد بر او يعنى غش كرده و بيهوش شده * ( مِنَ الْمَوْتِ ) * از سكرات مرگ اين تشبيه نظر ايشانست يا دوران آن به نظر مغشى عليه يا دوران غير او اى كنظر الغشى عليه او كدوران عينه و يا منصوب المحلست بر حاليت أي مشبهين به او مشتبهة بعينه * ( فَإِذا ذَهَبَ الْخَوْفُ ) * پس چون برد و ترس به جهت نصرت و فتح شما بر كفار و غنايم دار الحرب بدست آيد * ( سَلَقُوكُمْ ) * برنجانند و آزار رسانند شما را و سخنهاى سخت و درشت گويند * ( بِأَلْسِنَةٍ حِدادٍ ) * بزبانهاى تيز يعنى تيز زبانى كنند * ( أَشِحَّةً ) * در حالتى كه بخيلند * ( عَلَى الْخَيْرِ ) * بر غنيمت يعنى بوقت غنايم مجادله و مناقشه نمايند و گويند توفير قسمت ما كنيد چه ما معاون شما بوده‌ايم در قتال و شما به جهت ما بر دشمنان غالب شده‌ايد و بر ايشان نصرت يافته‌ايد سلو به معنى بسط يد و لسانست بقهر و تعدى و نصب اشحه بر حاليت است يا بر ذم و چون هر يك از اشحه عليكم و اشحه على الخير مقيدند از وجهى چه اول مقيد است باتيان و تعويق و ثانى مقيد بسلق پس تكرار نباشد جبائى گفته كه مراد شح ايشانست از كلام خير و سخن صواب * ( أُولئِكَ ) * آن گروه مذكور * ( لَمْ يُؤْمِنُوا ) * نگرويده‌اند به خدا و رسول بر وجه اخلاص * ( فَأَحْبَطَ اللَّه ) * پس باطل گردانيده است خداى تعالى * ( أَعْمالَهُمْ ) * كردارهاى ايشان را چه ثواب مترتب نميشود بر جهاد و غير آن از افعال كه براى قربت نباشد بلكه به قصد اخذ غنيمت و يا بريا و سمعه باشد يا ظاهر گردانيد خدا بطلان اعمال ايشان را و بيان فرمود كه عملهاى ايشان به قصد اخلاص و قربت نيست بلكه براى ريا و سمعه است و يا اخذ غنيمت و يا باطل ساخت تصنع و نفاق ايشان را و مكر و كيدى را كه دربارهء پيغمبر و اهل اسلام ميكردند * ( وَكانَ ذلِكَ ) * و هست آن احباط و ابطال * ( عَلَى اللَّه يَسِيراً ) * بر خداى تعالى آسان بجهة تعلق ارادهء او به آن و عدم آنچه مانع او شود از آن در آيه دلالتست بر آنكه ترتب ثواب بر اعمال فرع ايمانست و قربة و تنبيه بر آنكه افعال كثيره بدون معرفة و قربة مانند بنا است بر غير اساس و مانند هباء منثور نزد حقتعالى\r\nو نيز در وصف اهل نفاق و بيان جبانت ايشان ميفرمايد كه * ( يَحْسَبُونَ الأَحْزابَ ) * ميپندارند منافقان احزاب يعنى لشگرهاى كفار از قريش و غطفان و اسد و يهود و غير آن كه ايشان * ( لَمْ يَذْهَبُوا ) *\r\n","description":"","footnote":"","page_name":" 268 ","page_number":268},
  {"content":"\r\nباز نگشته‌اند يعنى بد دلى و ترس منافقان بمثابه ايست كه با وجود آنكه مشركان بهزيمت رفته‌اند پندارند كه گرداگرد مدينه فرو گرفته بجنگ ايشانند و به جهت اين از خندق فرار نموده در اندرون مدينه متحصن شده‌اند هر چند ايشان را گويند كه مشركان هزيمت نموده‌اند و بازگشته قبول نكنند و ياراى آن نداشته باشند كه از منازل متحصنهء خود بيرون آيند * ( وَإِنْ يَأْتِ الأَحْزابُ ) * و اگر بيايند اين لشگرها نوبت ديگر * ( يَوَدُّوا ) * دوست دارند منافقان و تمنا كنند * ( لَوْ أَنَّهُمْ ) * آنكه ايشان * ( بادُونَ ) * صحرا نشينان بودندى * ( فِي الأَعْرابِ ) * واقع در ميان عربان باديه نشين يعنى از فرط جبانت آرزو كنند كه در مدينه بلكه در باديه ساكن باشند * ( يَسْئَلُونَ ) * پرسيدندى از هر آينده از جانب مدينه * ( عَنْ أَنْبائِكُمْ ) * از خبرهاى شما از آنچه جارى شده بر شما و تحقيق نمودندى كه حال شما چگونه است و منتظر مغلوبيت شما بودندى * ( وَلَوْ كانُوا فِيكُمْ ) * و اگر بودندى در ميان شما يعنى در خندق و بمدينه مراجعت نكردندى و مقاتلهء با اعدا دست دادى * ( ما قاتَلُوا ) * كارزار نكردندى * ( إِلَّا قَلِيلًا ) * مگر كارزار اندك از روى ريا و سمعه بعد از آن حق سبحانه حث مكلفان مىكند بر قتال مشركان و صبر كردن بر آن و ميفرمايد كه * ( لَقَدْ كانَ ) * بدرستى كه هست * ( لَكُمْ ) * مر شما را اى بندگان و يا اى ترسندگان و بد دلان * ( فِي رَسُولِ اللَّه ) * در ذات پيغمبر خداى ( ص ) * ( أُسْوَةٌ حَسَنَةٌ ) * خصلتى نيكو و پسنديده كه از حق آن آنست كه به آن تاسى كنند و آن نباتست در حرب و صبر در شدايد و محن و هذا كما يقال لى فى فلان اسوء اى لى به اقتداء پس اسوة مأخوذ است از ايتساء مانند قدرة از اقتدا و اين اسمى است در موضع مصدر مراد آنست كه هم چنان كه او در حرب ثبات دارد و متحمل شدايد و محن مىشود بر وجهى كه دندان مبارك او ميشكنند و بر بالاى ابروى او جراحت ميكنند فرار نميكند و در حرب ثبات ميورزد و اقرباى نزديك او را ميكشند مانند حمزه و عبيدهء حارث اصلا جزع نميكند شما نيز چنان كنيد و يا آن حضرت فى نفسه مؤتسى به و مقتدى به نيكوست يعنى ذات او فى نفسه قدوه ايست كه نيكو است تاسى به آن نمودن كما يقول فى البيضة عشرون منا حديدا اى هى فى نفسها هذا المبلغ من الحديد و قوله * ( لِمَنْ كانَ يَرْجُوا اللَّه ) * صله حسنه است يا صفت آن يعنى قدوهء كه نيكو است مر كسى را كه اميد ميدارد بخداى * ( وَالْيَوْمَ الآخِرَ ) * و بروز باز پسين يعنى به نعيم آن و هذا كقولك رجوت زيدا و فضله اى فضل و زيد او يرجو اتامر اللَّه و خصوصا اليوم الاخر و رجا\r\n","description":"","footnote":"","page_name":" 269 ","page_number":269},
  {"content":"\r\nبمعنى خوف و امل هر دو آمده يعنى خائفست از عقوبات روز آخرت كه اكمل و اتم و ابقى است * ( وَذَكَرَ اللَّه كَثِيراً ) * و مر كسى را كه ياد كرد خدا را ياد كردنى بسيار يا در زمان بسيار بدل و زبان اين عطف است بر يرجوا اللَّه يعنى اسوة كه نيكو است مر كسى را كه اميدوار است بفضل الهى در آخرت و كثير الذكر است چه كثرت ذكر مؤديست بملازمت طاعت يعنى كثرت طاعت را مقارن ساخت به رجا چه مؤتسى برسول نيست مگر كسى كه متصف به رجا و كثرت ذكر باشد و ميتواند بود كه * ( لِمَنْ كانَ يَرْجُوا اللَّه ) * بدل لكم باشد كقوله لِلَّذِينَ اسْتُضْعِفُوا لِمَنْ آمَنَ مِنْهُمْ و اما اكثر برانند كه ضمير مخاطب مبدل منه واقع نميشود آورده اند كه سيد عالم ( ص ) اصحاب را از آمدن احزاب خبر داده بود و فرموده كه به اجتماع ايشان متزلزل و مضطرب شويد و كار بر شما سخت گردد و اما عاقبت مظفر و منصور شويد بر ايشان و ايشان خائف و ترسان شده منهزم شوند * ( وَلَمَّا رَأَ الْمُؤْمِنُونَ ) * و آن هنگام كه بديدند مؤمنان در روز خندق * ( الأَحْزابَ ) * آن احزاب كه پيغمبر ( ص ) از آمدن ايشان خبر داده بود و مشاهده ايشان نمودند كه در برابر لشگر اسلام صف كشيدند * ( قالُوا ) * گفتند * ( هذا ما وَعَدَنَا اللَّه ) * اينست آنچه وعده داده بود ما را خداى در كريمهء أَمْ حَسِبْتُمْ أَنْ تَدْخُلُوا الْجَنَّةَ وَلَمَّا يَأْتِكُمْ الى قوله إِنَّ نَصْرَ اللَّه قَرِيبٌ * ( وَرَسُولُه ) * و\r\nآنچه وعده داده بود رسول او كه\r\n( سيد الامر بالاجتماع الاحزاب عليكم و العاقبة لكم عليهم )\r\nو نيز فرمود كه\r\n( انهم سائرون اليكم بعد تسع او عشر )\r\n* ( وَصَدَقَ اللَّه وَرَسُولُه ) * و راست گفت خدا و پيغمبر او يعنى ظاهر شد صدق خبر خدا و رسول او ( ص ) يا راست گفتاراند در نصرت و ثواب هم چنان كه راست گفتار بودند در آمدن بلاى عظيم و مىتواند بود كه اظهار اسم اللَّه براى تعظيم بوده باشد * ( وَما زادَهُمْ ) * و نيفزود ايشان را به آنچه ديدند از آمدن احزاب و خطب و بلا * ( إِلَّا إِيماناً ) * مگر ايمان به خدا و رسول و باور داشتن مواعيد او را و يقين و ثبات ايشان در آخرت * ( وَتَسْلِيماً ) * و گردن نهادن باوامر و مقادير او سبحانه و يا به احكام حضرت رسالت ( ص ) كه سعادت دارين در آن تسليم مندرجست بدين مضمون شعر هر چه دارد چون قلم سر بر خط فرمان او مينويسد بخت طغراى شرف بر نام او و بعد از آن تخصيص مىكند بعضى مؤمنانرا به خصالى كه در ايشان بوده و ميفرمايد كه * ( مِنَ الْمُؤْمِنِينَ رِجالٌ صَدَقُوا ) * از گرويدگان مردانىاند كه راست گفتند * ( ما عاهَدُوا اللَّه ) * آن چيزى را كه عهد بستند با خداى * ( عَلَيْه ) * بر آن چيز كه آن ثبات است بر قتال و مقاتله براى رضاى خداى اين ماخوذ است از صدقنى او كذبنى زيد اذا قال لك\r\n","description":"","footnote":"","page_name":" 270 ","page_number":270},
  {"content":"\r\nالصدق و الكذب چه عاهد هر گاه كه وفا نمايد بعهد خود پس صادق بوده در آن و سبب نزول اين آيه آن بود كه جمعى از صحابه چون حمزه و مصعب و انس ابن جبير و امثال ايشان نذر كرده بودند كه در حربگاه كه ملازم حضرت رسالت ( ص ) باشند ثبات قدم ورزيده كمر مقاتله بر ميان جان بسته و تا شربت شهادت نچشند آرام نگيرند حق سبحانه در صفة ايشان فرموده كه اين مؤمنان راست گفتار بودند در عهدى كه كرده بودند * ( فَمِنْهُمْ ) * پس بعضى از ايشان * ( مَنْ قَضى ) * كسى هست كه بگذارد يعنى وفا كرد * ( نَحْبَه ) * نذر خود را و كارزار كرد تا شهيد شد چون حمزه و مصعب و انس نحب نذر است و مستعار براى موت چه موت مانند نذر لازمست در قبهء هر حيوان و هر گاه كه حيوانى فوت شد نذر لازم خود را گذارد و به آن وفا كرد من قضى نحبه محتملست كه مراد بان موت باشد بطريق شهادت يا وفا نمودن به نذر كه آن ثباتست با رسول ( ص ) * ( وَمِنْهُمْ ) * و بعضى ديگر از ايشان * ( مَنْ يَنْتَظِرُ ) * كسى هست كه انتظار شهادت ميكشد چون ساير مؤمنان حقيقى كه معتقدند به اعتقاد ثابت جازم راسخ * ( وَما بَدَّلُوا ) * و تغيير ندادند عهد را * ( تَبْدِيلًا ) * تغيير دادنى اين تعريض است باهل نفاق و ضعفهء اسلام كه عزم خود را بوهن بدل كردند و تبديلا براى تاكيد است يعنى به هيچ وجه آن را متغير و متبدل نساختند بلكه به آن وفا كردند * ( لِيَجْزِيَ اللَّه ) * تا پاداش دهد خداى * ( الصَّادِقِينَ ) * راستگويان را يعنى وفا كنندگان را * ( بِصِدْقِهِمْ ) * براستى يعنى به وفاى ايشان * ( وَيُعَذِّبَ الْمُنافِقِينَ ) * و تا عذاب كند منافقان را * ( إِنْ شاءَ ) * اگر خواهد يعنى وقتى كه ايشان بر نفاق بميرند و يا در دنيا ايشان را معذب سازد اگر مشيت او بان تعلق گرفته باشد * ( أَوْ يَتُوبَ عَلَيْهِمْ ) * يا بازگردد بر ايشان بمغفرت و مثوبت اگر ايشان باز گردند از نفاق و توبه نمايند از آن * ( إِنَّ اللَّه كانَ ) * بدرستى كه خداى هست * ( غَفُوراً ) * آمرزنده آن را كه توبه كند * ( رَحِيماً ) * مهربان مر آن كس را كه بر توبه ميرد بدانكه ليجزى اللَّه تا آخر تعليل است براى منطوق آيه كه معترض به است به آنكه منافقان قصد بدى عاقبت كردند بتبديل هم چنان كه مخلصان قصد وفا و عاقبت حسنى نمودند بثبات خلاصهء معنى آنست كه مؤمنان مخلص بعهد خود وفا كردند تا بصدق ايشان حق سبحانه مجازات و مثوبت ايشان دهد و منافقان را معذب سازد در آخرت بنقض عهد ايشان گاهى كه بر صفت نفاق بميرند و يا در دنيا ايشان را به جهت شامت نفاق مؤاخذه نمايد اگر خواهد و گويند معنى آنست كه اگر خدا خواهد توبهء ايشان را قبول كند و اسقاط عقاب نمايد از ايشان و اگر خواهد قبول نكند توبهء ايشان را و همه را معذب سازد\r\n","description":"","footnote":"","page_name":" 271 ","page_number":271},
  {"content":"\r\nچه اسقاط عقاب بتوبه بر مذهب صحيح تفضل است و بر خداى تعالى واجب نيست عقلا پس آيه قاضى است به آنچه عقل مقتضى آنست و مويد اينست كه فرمود * ( إِنَّ اللَّه كانَ غَفُوراً رَحِيماً ) * چه مدح برحمة و غفران فرع آنست كه بنده مستحق عقاب باشد و سزاوار مؤاخذه و مدح نيست در مغفرت و رحمت كسى\r\nكه غفران و رحمت بر او واجب بوده باشد حاكم ابو القاسم خسكانى باسناد خود از عمرو ابن ثابت نقلكرده كه ابى اسحق روايت كرده از امير المؤمنين ( ع ) كه آن حضرت فرمود كه\r\nفيما نزلت رِجالٌ صَدَقُوا ما عاهَدُوا اللَّه عَلَيْه ) * فانا و اللَّه المنتظر\r\nيعنى آيه رِجالٌ صَدَقُوا ما عاهَدُوا اللَّه عَلَيْه در حق ما نازل شده پس به خدا سوگند كه منم منتظر شهادت و جمهور مفسران و اصحاب اخبار نيز برانند كه آيه در شان عاليشان امير المؤمنين ( ع ) نازل شده و عبيده حارث و حمزهء عبد المطلب كه بدرجهء شهادت رسيدند چنان كه در سورهء آل عمران گذشت و در حق جعفر ابن ابى طالب كه در موته شهيد شد و آن چنان بود كه حضرت رسالت ( ص ) او را امير لشگر گردانيده بغزا فرستاد و او را بتقوى و احتياط و حراست لشگر و صبر بر كارزار وصيت فرمود و جعفر با كفار كارزار كرده داد شجاعت بداد و مبارزان بسيار بر خاك تيره انداخت آخر ملعونى در آمد و تيغى بزد و دست راست او را بيفكند وى رايت بدست چپ گرفت و ميگفت انا ابو الشبل و ذو القرنين اخو النبى المصطفى الامين لا باس لما قطعت يمينى مع شمالى و قوى دينى ملعون ديگر در آمد و ضربتى ديگر بر دست چپش زد و بيفكند او طمع از خود برداشت و روى بمدينه آورده گفت السلام عليك يا رسول اللَّه مودع لاسلام زائر پس گرد وى در آمدند و او را شهيد كردند و نيزهاى بسيار بر او زدند و بنيزه از زمينش برداشتند و در هوا بردند حقتعالى وى را بر سر آن نيزه زنده گردانيد و بجاى دو دست وى را دو پر داد و از سر نيزه پرواز كرده بر آسمان شد و در بهشت با فرشتگان پرواز مىكند و به جهت اين او را جعفر طيار خوانند و امير المؤمنين ( ع ) فرموده كه\r\nو جعفر الذى يضحى و يمسى يطير مع الملائكة ابن امى\r\nرسول از اين قضيه بسيار متالم شد و بدر سراى وى آمد در بزد و اسماء بنت عميس كه زن جعفر بود در بگشاد رسول گفت اى اسما كودكان را نزد من آورد اسما جامها را در ايشان پوشانيد و نزد رسول آورد آن حضرت يكى را بران راست نشاند و ديگرى بر ران چپ درست مبارك بر سر ايشان فرود آورد و ميگريست اسما گفت يا رسول اللَّه با فرزندان من به نوعى سلوك ميكنى كه با يتيمان ميكنند رسول ( ص ) فرمود كه اى اسما خدا ترا مزد دهد بشهادت جعفر اما بشارت باد ترا كه خداى تعالى وى را دو پر داد كه بپريد و اكنون در بهشت ميپرد حاصل كه فَمِنْهُمْ مَنْ قَضى نَحْبَه اشارت بجعفر و حمزه و ابو عبيده است و مراد بقوله وَمِنْهُمْ مَنْ يَنْتَظِرُ امير المؤمنين ( ع ) كه هميشه انتظار\r\n","description":"","footnote":"","page_name":" 272 ","page_number":272},
  {"content":"\r\nشهادت ميكشيد و هر گاه كه دلتنگ شدى گفتى\r\nما ينتظر اشقاها ان يخضبها من فوقها بدم\r\nچه چيز انتظار ميدهد و باز ميدارد بدبختترين امت را كه اين لحيه را به خون سر من خضاب نميكند و بعد از آن عبد الرحمن ملجم لعنة اللَّه او را شهيد گردانيد و مرويست كه چون عبيدهء حارث را در بدر شهيد كردند و حمزه را در احد و جعفر را در موته رسول خدا ( ص ) فرمود كه\r\nاللهم انك اثكلتنى بشهادة عبيدة ابن حارث يوم بدر و حمزة يوم احد و جعفر يوم موته اللهم هذا على ابن ابى طالب ( ع ) فلا تذرنى فردا و انت خير الوارثين\r\nيعنى بار خدايا مرا تنها گذاشتى بشهادت عبيده در روز بدر و شهادت حمزه در روز احد و شهيد شدن جعفر در موته خداوند اين على ابن ابى طالب است پس مرا تنها مگذار و پيش از فوت من او را از دنيا بيرون مبر بدرستى كه تو بهترين وارثانى پس او را وليعهد و خليفه و وصى من گردان القصه حقتعالى در غزوهء خندق انجاز وعدهء خود نموده بيدغدغه و تشويش قتال ابواب فتح و نصرت و اقبال مفتوح گشت * ( وَرَدَّ اللَّه ) * و باز گردانيد خداى از مدينه * ( الَّذِينَ كَفَرُوا ) * آنان كه نگرويدند بوى يعنى احزاب * ( بِغَيْظِهِمْ ) * با خشم ايشان اين جار و مجرور در محل نصب است بر حاليت اى متغيضين كقوله تعالى تَنْبُتُ بِالدُّهْنِ يعنى بازگشتند در حالتى كه خشمناك بودند * ( لَمْ يَنالُوا خَيْراً ) * نيافتند غنيمتى و نصرتى و اين نيز حالست از مفعول مذكور اى غير ظافرين يعنى در حالتى كه ظفر نيافتگان بودند و نرسيدگان بنصرت و غنيمت و اين هر دو حال متداخلند يا متعاقب و ميتواند بود كه حال ثانيه بيان حال اولى باشد يا استيناف * ( وَكَفَى اللَّه ) * و كفايت كرد خداى تعالى * ( الْمُؤْمِنِينَ الْقِتالَ ) * مؤمنان را مقاتله كردن يعنى بسبب باد صبا و ملائكه ايشان را نصرت داد بر كفار بدون احتياج ايشان به كار زار * ( وَكانَ اللَّه ) * و هست خداى تعالى * ( قَوِيًّا ) * توانا بر احداث هر چه خواهد * ( عَزِيزاً ) * غالب بر همه اشياء يا قويست در ملك سلطنت و عزيز در قهر و انتقام و از ابو عبد اللَّه ( ع ) مرويست كه\r\nكفى اللَّه المؤمنين القتال بعلى ابن ابى طالب ( ع ) و قتله عمرو ابن عبد ود و كان ذلك سبب هزيمة القوم\r\nو در قرائت عبد اللَّه ابن عباس و عبد اللَّه ابن مسعود نيز واقع شده كه كفى اللَّه المؤمنين بعلى ابن ابى طالب ( ع ) و باسانيد معتبره از روات وثيقه به صحت پيوسته كه چون رسول خداى صلَّى اللَّه عليه و آله از جنگ احزاب بازگشت و همهء صحابه بمدينه آمدند و سلاحها بنهادند وقت نماز پيشين رسول صلَّى اللَّه عليه و آله در حجرهء زينب سر مبارك مىشست و هنوز نيمهء سر نشسته بود كه جبرئيل نازل شده عمامهء از ديبا بر سر بسته و سلاح در بر و بر فرس حيزوم سوار و غبار بر وجه فرس و سرج او نشسته حضرت فرمود\r\n","description":"","footnote":"","page_name":" 273 ","page_number":273},
  {"content":"\r\nاين چه غبار است يا جبرئيل گفت از مشايعهء قريش و باز گردانيدن ايشان پيغمبر ( ص ) غبار را از وجه فرس و سرج پاك كرد جبرئيل گفت يا رسول اللَّه شما پيش از ما اسلحه از خود باز كرده‌ايد حكم الهى و فرمان پادشاهى چنانست كه در همين ساعت متوجه حرب بنى قريظه شوى كه عهد شكسته مدد كارى احزاب مينمودند و امر شده كه من با آن جمع ملائكه كه در غزوهء احزاب بوده‌ايم سلاح ننهاده متوجه آن جانب شويم و ميخهاى خيمهاى ايشان را بر كنيم و درهاى حصنهاى ايشان را بگشائيم و ايشان آنجا از خوف مضطربند و پريشان و سراسيمه و حيران و من اكنون متوجه آن صوبم رسول فى الحال برجست و منادى را امر كرد كه هر كه مطيع امر خدا و رسولست بايد كه نماز عصر نگذارد مگر در بنى قريظه پس رايت را با امير المؤمنين تفويض فرموده او را مقدمهء لشگر ساخته بآنصوب روانه ساخت و خود با ساير صحابه بر اثر وى روان شد امير المؤمنين ( ع ) ميرفت تا به زير حصن ايشان رسيد ايشان زبان بفحش و ناسزاى پيغمبر ( ص ) دراز كردند و از بيحرمتى هيچ فرو نگذاشتند حضرت امير المؤمنين عليه السّلام برگشت و نزد رسول ( ص ) آمد و گفت يا رسول اللَّه به زير حصن مرو كه صلاح در اينست آن حضرت فرمود كه\r\nأظنك سمعت لى منهم اذى\r\nيا على مگر چيزى دربارهء من از ايشان شنيدهء كه ترا خوش نيامده گفت نعم يا رسول اللَّه فرمود چون مرا به بينند نتوانند كه از اين مقوله چيزى گويند پس به زير حصن آمد و گفت\r\nيا اخوان القردة و الخنازير أ إنا اذا انزلنا بساحة قوم فَساءَ صَباحُ الْمُنْذَرِينَ\r\nايشان گفتند يا ابا القاسم ما كنت جهولا و لا سبابا تو هرگز جاهل و دشنام ده نبودهء رسول از ايشان اعراض نموده برگشت و در ميان انصار و بنى تميم بگشت و گفت اكنون در راه كسى را ديديد كه بر شما بگذشت گفتند آرى دحيت الكلبى بر بغلهء شهبا نشسته و قطيفهء از ديبا در زير او بود بر ما بگذشت فرمود كه آن جبرئيل است آمده است تا حصن ايشان را متزلزل سازد و خوف و رعب درد دل ايشان اندازد پس بر سر چاهى از چاههاى بنى قريظه نزول فرمود و اصحاب متعاقب ميرسيدند و فرود مىآمدند تا آنكه جماعت آخرين بعد از نماز خفتن خود را به آنجا رسانيدند نماز پسين ناكرده ميگفتند بر ما اثمى و حرجى نيست در ترك نماز چه آن حضرت ما را فرموده بود كه نماز پسين را مگذاريد مگر در بنى قريظه پس آن نماز را قضا كردند حقتعالى در اين امر ايشان را معذور داشت رسول ( ص ) پانزده روز يا بيست روز بروايت اصح بيست و پنج روز ايشان را در آن حصن بداشت تا كار بر ايشان سخت گشت حى ابن اخطب ايشان را گفت اى قوم ببينيد كه چه محنت و بليه بر شما نازل شد و شما را در اين قضيه ناچار است يكى از سه كار كنيد يكى آنكه به اين مرد ايمان آوريد و تصديق دعوى او كنيد چه بر شما واضح است كه او پيغمبر خدا است و در تورية وصف او را ديده‌ايد و دانسته اصحاب وى جواب دادند كه هرگز به او نگرويم و از دين خود برنگرديم گفت يكى ديگر آنكه زنان و فرزندان خود را بدست\r\n","description":"","footnote":"","page_name":" 274 ","page_number":274},
  {"content":"\r\nخود بكشيد و بعد از آن از حصن بيرون آئيد و قتال كنيد اگر ما را ظفر باشد زن و فرزند ديگر پيدا شود و اگر ايشان را بود ما را بدنامى و بىناموسى نبايد كشيد گفتند ما اين بيگناهان را چگونه كشيم و بچه وجه ما طاقت آن داشته باشيم كه زن و فرزند خود را بدست خود بقتل آريم ما را چه زندگانى باشد بعد از قتل ايشان گفت امر سيم آنست كه امشب شب شنبه است و محمد ( ص ) و اصحاب او مىدانند كه ما شنبه به هيچ كارى مرتكب نميشويم و بجهة اين از ما غافل شده ما بيخبرانه بر سر ايشان تازيم شايد كارى از پيش برود گفتند ما هتك حرمت شنبه نكنيم و بر خلاف طريقهء آباء و اجداد سلوك نكنيم گفت پس امشب به احتياط باشيد تا فردا ببينيم كه صلاح چيست روز ديگر كسى را برسول ( ص ) فرستادند كه ابو لباب را كه از بنى عمرو است نزد ما فرست تا سخنى چند با او بگوئيم و صلاحى ببينيم رسول ( ص ) اجازت داد و چون ابو لبابه در حصن در آمد زنان و كودكان نزد او آمدند و بسيار بگريستند و جزع و فزع كردند دل وى بر ايشان بسوخت گفتند مصلحت باشد كه ما بر حكم محمد ( ص ) از حصن به زير آئيم گفت روا باشد و بدست اشاره كرد به حلق كه اگر فرود آئيد شما را بكشد ابو لبابه گويد چون اين خيانت كردم پشيمان شدم و نزد رسول ( ص ) نرفتم و خود را بر ستون مسجد بستم و گفتم خود را نگشايم تا رسول بگشايد و چون نزد آن حضرت نرفت آن حضرت احوال او پرسيد صورت حال بعرض رسانيدند فرمود اگر نزد من آمدى براى او استغفار كردمى اكنون وى را نگشايم تا خدا توبهء او را قبول كند و بعد از فتح خداى تعالى توبه او را قبول كرد و جبرئيل سحرگاهى آمد و رسول ( ص ) را از اين خبر داد و آن حضرت در حجرهء ام سلمه بود ام سلمه روايت كند كه در آن وقت رسول را ديدم كه بخنديد گفتم يا رسول اللَّه هميشه دندانت خندان باد سبب خنده در اينوقت چيست فرمود كه جبرئيل آمد و مرا خبر داد كه حقتعالى توبهء ابو لبابه را قبول فرمود گفتم يا رسول اللَّه ( ص ) رخصت باشد كه بروم او را از اين بشارت خبر دهم و اين صورت پيش از نزول آيهء حجاب بود فرمود روا باشد پس بدر مسجد رفتم كه بر در حجرهء من بود آواز دادم كه ( يا ابا لبابه ابشر فان اللَّه تاب عليك ) جماعتى كه در مسجد بودند خواستند كه وى را بگشايند نگذاشت و گفت سوگند خورده‌ام كه غير از رسول خدا كسى مرا از اين بند\r\nنگشايد و چون آن حضرت به نماز صبح درآمد وى را بگشاد القصه چون روز شد بنى قريظه بر حكم رسول خدا فرود نيامدند و اوس بيامدند و گفتند يا رسول اللَّه ( ص ) اينها موالى و خلفاى مااند توقع ما آنست كه با ايشان همان معامله كنى كه با موالى و خلفاء خزرج كردى و قبل از اين بنى قينقاع را حصارى ارزانى داشته بود بشفاعت عبد اللَّه ابى سلول و اوس را از آن حضرت نيز همان چشم داشت بود رسول ( ص ) فرمود راضى ميشويد به حكم سعد بن معاذ كه سيد و پيشواى شما است گفتند بلى آنچه راى سعد باشد بر آن رضا ميدهيم و سعد در اينوقت مجروح بود از تيرى كه در غزوهء احزاب بر اكحل او آمده بود و او در مسجد\r\n","description":"","footnote":"","page_name":" 275 ","page_number":275},
  {"content":"\r\nخيمه زده بود و زنى رفيده نام بمداواى او مشغول بود پس او را سوار كردند و در همهء راه به او ميگفتند كه رسول خدا ( ص ) تو را حكم كرده است در بنى قريظه و ايشان موالى تواند بايشان احسان كن چون در اينباب مبالغه به حد اطناب رسيد جواب داد كه سعد آن شخص نيست كه براى ملامت كنندگان جانب خدا را بگذارد چون سعد نزد رسول ( ص ) رسيد او را فرود آوردند و گفتند رسول خدا حاكم كرده ترا بر بنى قريظه كه موالى تواند سعد ببنى قريظه گفت عهد خدا بر شماست كه از حكم من باز نيائيد و از جانب رسول خداى همچنين همه گفتند كه چنين باشد و رسول فرمود كه تو از قبل از من حاكمى بر ايشان حكم آنست كه تو كنى سعد گفت چون چنين است ( لقد حكمت فيهم بقتل الرجال و سبى النساء و الذرارى و قسمته الاموال و بان عقارهم للمهاجرين دون الانصار لان الانصار ذو عقار و ليس للمهاجرين عقار ) چون من حاكمم حكم من آنست كه مردان ايشان را بكشيد و كودكان و زنان ايشان را برده سازيد و مالشان قسمت كنيد و عقار ايشان از مهاجرين باشد زيرا كه انصار عقار دارند رسول ( ص ) فرمود كه\r\nاللَّه اكبر لقد حكمت فيهم به حكم اللَّه من فوق سبعة ارفعة\r\nبه خدا سوگند كه حكم كردى در ايشان به حكم خدا از بالاى هفت آسمان پس بفرمود تا زنان و فرزندان ايشان را در سراى زنى از بنى النجار باز داشتند و مردان را در سراى اسامه بند بر دست و پاى نهادند و در موضعى كه اكنون بازار مدينه است چند خندق بكندند و مردان ايشان را كه ششصد تن بودند نزد آن حاضر گردانيدند و امير المؤمنين ( عليه السّلام ) و زبير را نصب فرمود تا ايشان را گردن مىزدند و در آن خندقها ميانداختند و روايتى آنست كه چهارصد و پنجاه را بكشتند و هفتصد و پنجاه را سبى كردند و بقول ديگر زياده از هشتصد بقتل آوردند و هفتصد را اسير كردند حى ابن اخطب حليهء پوشيده بود بر خويشتن پاره كرد تا كسى از بر او نكشد و نزد رسول ( ص ) بايستاد و گفت ما لمت نفسى فى عداوتك و لكنه من يخذله اللَّه يخذل نفس خود را در عداوت تو ملامت نميكنم و لكن هر كه خدا او را رسوا سازد و فرو گذارد فرو گذاشته و رسوا شود پس رو بقوم كرد و گفت كتاب و قد زو ملحمة كتب على بنى اسرائيل اين بلا و محنت و مصيبت فرض گشته و مقدر شده بود بر بنى اسرائيل آن گاه پيش رفت و بر كنار خندق بايستاد تا گردنش بزدند عروة ابن زبير از عايشه روايت كند كه از جمله زنان يك زنرا بكشتند و او نزد من بازى ميكرد و ميخنديد آواز داد كه كجا است فلانه او گفت اينجا است او گفت بيرون آى او هم چنان خندان برخاست گفتم اين كيست كه ترا ميخواند و ترا كجا مىبرد گفت بكشتن گفتم چگونه دانستى گفت من مردى از شما بكشتم بآسيا سنگى كه از بام بر او انداختم و نام آن مرد خلاد بود مرا مىبردند تا بقصاص او بكشتند پس او را بعقبهء قصاص كشيدند و چون از قصاص فارغ شدند\r\n","description":"","footnote":"","page_name":" 276 ","page_number":276},
  {"content":"\r\nمالهاى ايشان را قسمت كردند سوار دو سهم و پياده را يك سهم و خمس بر مستحقان آن قسمت كردند و پيغمبر ( ص ) زنان و فرزندان ايشان را نزد سعد زيد بنجد فرستاد تا بفروختند و بهاى آن را اسب و سلاح بخريدند و نزد رسول ( ص ) آوردند چون كار بنى قريظه با تمام پيوست سعد معاذ را وفات رسيد رسول ( ص ) با صحابه بر وى بگريستند از جابر ابن عبد اللَّه مرويست كه جبرئيل نزد پيغمبر ( ص ) آمد و گفت\r\nمن هذا العبد الصالح الذى مات فتحت له ابواب السماء و تحرك له العرش\r\nچه كس است اينمرد صالح كه مرده درهاى آسمان براى او گشاده شده و عرش براى او به حركت در آمده رسول ( ص ) چون تفحص كرد سعد معاذ بجوار ايزدى رسيده بود و فتح بنى قريظه در آخر ذى القعده بود سنهء خمس من الهجرة و حق سبحانه بر سبيل تعداد نعمت و امتنان سيد عالميان ( ص ) را از اين فتح خبر ميدهد كه * ( وَأَنْزَلَ الَّذِينَ ) * و فرود آورد خداى تعالى آنان را كه * ( ظاهَرُوهُمْ ) * يارى داده‌اند احزاب را و هم پشت ايشان گشتند * ( مِنْ أَهْلِ الْكِتابِ ) * از اهل تورية يعنى يهود بنى قريظه را كه عهد پيغمبر ( ص ) شكسته مدد كفار نمودند فرود آورد * ( مِنْ صَياصِيهِمْ ) * از قلعه هاى ايشان و اين جمع صيصيه است كه بمعنى ما يحصن به است و لهذا يقال لقرن الثور و الظبى و شوكة الديك * ( وَقَذَفَ ) * و افكند * ( فِي قُلُوبِهِمُ الرُّعْبَ ) * در دلهاى ايشان ترس از پيغمبر ( ص ) و لشگريان او * ( فَرِيقاً تَقْتُلُونَ ) * گروهى را مىكشتند يعنى مردان ايشان * ( وَتَأْسِرُونَ فَرِيقاً ) * و اسير مىكردند گروهى يعنى زنان و فرزندان ايشان * ( وَأَوْرَثَكُمْ ) * و ميراث داد خداى تعالى شما را * ( أَرْضَهُمْ ) * زمين ايشان را يعنى مزارع و حدايق * ( وَدِيارَهُمْ ) * و سراهاى ايشان يعنى حصون و قلاع * ( وَأَمْوالَهُمْ ) * و مالهاى ايشان از نقود و امتعه و مواشى * ( وَأَرْضاً لَمْ تَطَؤُها ) * و زمينى كه كام نه نهاده‌ايد آن را و نرفته‌ايد بجانب آن يا مالك آن نبوده‌ايد مراد خيبر است يا مكه و يا فارس و روم و يا زمينى كه بخيل و ركاب آن را نگرفته‌ايد و عكرمه گفته كه هر زمينى كه بحوزهء اهل اسلام در آيد تا قيامت در اين داخلست * ( وَكانَ اللَّه ) * و هست خداى تعالى * ( عَلى كُلِّ شَيْءٍ قَدِيراً ) * بر همه چيزها توانا پس قادر باشد بر فتح بلاد و تسخير آن براى ملازمان سيد عباد ( ص ) و اصحاب تفسير و ارباب سير گفته‌اند كه در سال تاسع از هجرت حضرت رسالت ( ص ) از زوجات طاهرات هجرت نموده ايلا فرمود يعنى سوگند خورد كه يك ماه با ايشان مخالطه نكند و سبب آن بود كه از روى نفقه و كسوه زياده از مقدور مىطلبيدند و چيزهاى ديگر زياده از آن حضرت طمع ميكردند كه در تصرف آن حضرت نبود ام سلمه از او برده خواست\r\n","description":"","footnote":"","page_name":" 277 ","page_number":277},
  {"content":"\r\nو ميمونه حله و زينب بنت حجش برد يمنى و ام حبيبه جامهء سحولى و حفصه جامهء مصرى جويريه چادر و سوده گليمى و در اينوقت آن حضرت را نه زن بود عايشه و حفصه و ام حبيبه بنت ابى سفيان و سوده بنت زمعه و ام سلمه بنت ابى اميه و اين پنج از قريش بودند و صفيه بنت حبى خيبريه و ميمونه بنت حرث هلاليه و زينت بنت حجش اسديه و جويريه بنت حرث مصطلقيه و واقدى باسناد خود از سعيد ابن جبير روايت كرده كه ابن عباس فرمود كه رسول ( ص ) روزى با حفصه نشسته بود ميان ايشان منازعه واقع شد بجهة آنكه حفصه از آن حضرت زياده از نفقه ميطلبند و آن حضرت را مقدور نبود فرمود\r\nهل لك ان اجعل بينى و بينك رجلا\r\nميخواهى مردى را ميان خود و تو تعيين كنم تا حكم باشد حفصه گفت نعم آن حضرت عمر را حاضر ساخت تا بينهما حكم باشد عمر حفصه را گفت كه سخن كن تا به بينم كه تو چه مىگويى حفصه رسول ( ص ) را گفت كه تكلم و لا تقل الا حقا تو سخن گو و مگو مگر حق عمر دست برآورد تا به روى زند پيغمبر ( ص ) فرمود\r\nكف\r\nدست از او بدار پس عمر گفت يا عدوة اللَّه النبى ما يقول الا حقا اى دشمن خدا پيغمبر خدا ( ص ) به غير از سخن حق چيزى نمىگويد و الذى بعثه بالحق لو لا مجلسه ما رفعت يدى حتى تموتى به حق آن كسى كه او را به حق بخلق فرستاده كه اگر نه مجلس او ميبود دست از تو نمىداشتم تا ميمردى پس رسول ( ص ) برخاست و بغرفهء مسجد كه خزانهء وى بود تشريف فرموده يك ماه آنجا مكث نمود در اينمدت نزد زنان نرفت و نگذاشت كه هيچ كدام از آنها نزد وى آيند و در تفسير اهل البيت ( ع ) از امام صادق ( ع ) نقلست كه پيغمبر ( ص ) چون غنايم خيبر را تصرف فرمود زنان آن حضرت گفتند اعطنا من هذه الغنيمة از ابن غنيمت چيزى بما بده جواب داد كه\r\nقسمتها بين المسلمين بامر اللَّه\r\nآن را قسمت كردم در ميان مسلمانان بفرمودهء حقتعالى ايشان در غضب شدند و گفتند لعلك تظن ان طلقنا لا تجد زوجا من قومنا غيرك گمان توانست كه اگر ما را طلاق دهى نيابيم از قوم خود غير از تو حق سبحانه و تعالى آن حضرت را امر كرد باعتزال از ايشان در مشربه ام ابراهيم تا حيض و طهرى به بينند پس اين آيه نازل شد * ( يا أَيُّهَا النَّبِيُّ ) * اى پيغمبر خبر دهنده و يا برگزيده * ( قُلْ لأَزْواجِكَ ) * بگو زنان خود را * ( إِنْ كُنْتُنَّ تُرِدْنَ ) * اگر هستيد شما كه مىخواهيد * ( الْحَياةَ الدُّنْيا ) * زندگانى دنيا را يعنى تنعم در آن و فراخى رزق و زياده طلبيدن آن * ( وَزِينَتَها ) * و آرايش آن را چون ثياب فاخره و پيرايهاى بتكلف * ( فَتَعالَيْنَ أُمَتِّعْكُنَّ ) * پس بيائيد كه متعهء طلاق دهم شما را چنان كه مطلقه را دهند سواى مهر يعنى چيزى را كه مطلقه به آن متمتع مىشود شما را به آن متمتع سازد و تحقيق قدر متعه دادن بمطلقه و تفصيل آن در سورة البقره معلوم شد و گويند مراد\r\n","description":"","footnote":"","page_name":" 278 ","page_number":278},
  {"content":"\r\nبه اين توفير مهر است يعنى تمام مهر شما را بشما دهم * ( وَأُسَرِّحْكُنَّ ) * و رها كنم شما را * ( سَراحاً جَمِيلًا ) * رها كردنى نيكو يعنى طلاق دهم شما را بدون مخاصمه و مشاجره كه در ميان زوج و زوجه مىباشد بىضرار و كدورت و كراهت سراح اسم تسريحست چون سلام و كلام و اين كنايتست از طلاق و تقديم تمتع و تسريح كه مسبب اينست از آن بجهة افادهء كرم و حسن خلق آن حضرت و تعال در اصل لغة موضوعست در امر باتيان كه امر آن در مكان مرتفع باشد و مامور در مكان مستقل و بعد از آن كثير الاستعمال شده و مستعار كشته از براى مطلق امر باتيان و همچنين مستعار است از براى امر باقبال قلب و معنى مراد اينجا اينست * ( وَإِنْ كُنْتُنَّ تُرِدْنَ اللَّه ) * و اگر هستيد كه ميخواهيد رضاى خداى را * ( وَرَسُولَه ) * و خوشنودى رسول او و يا فرمانبردارى ايشان را و صبر بر ضيق معيشت * ( وَالدَّارَ الآخِرَةَ ) * و نعيم سراى ديگر را * ( فَإِنَّ اللَّه ) * پس بدرستى كه خداى * ( أَعَدَّ ) * آماده كرده است * ( لِلْمُحْسِناتِ مِنْكُنَّ ) * مر نيكوكاران را از شما يعنى آنها كه اختيار شق ثانى كنند * ( أَجْراً عَظِيماً ) * مزدى بزرگ كه زخارف دنيا در جنب آن مختصر و محقر باشد من براى تبيين است نه تبعيض زيرا كه همهء ازدواج آن حضرت اختيار قسم اخير كردند چنان كه در روايت آمده كه بعد از نزول اين آيه حضرت همهء ازواج را طلبيد و اين آيه را بر ايشان خواند و مخير ساخت آنها را بر مفارقة و بقاء همه اختيار آن حضرت كردند و مرويست كه اول كسى از ازواج كه اختيار بقاء نمود عايشه بود و بعد از آن ازواج ديگر آن را اختيار نمودند آورده‌اند كه چون رسول ( ص ) اين آيه را بر ايشان خواند فرمود شتاب مكنيد و با پدران خود در اينباب مشاورت كنيد گفتند يا رسول اللَّه ( ص ) ما را در اينباب با كسى مشاورت نبايد كرد حقتعالى ما را مخير گردانيده ميان زينت دنيا و اختيار كردن خدا و رسول و سراى آخرت را اختيار كرديم آن حضرت شاد شد و حقتعالى اين آيه فرستاد كه لا يَحِلُّ لَكَ النِّساءُ مِنْ بَعْدُ الايه چون ايشان ترا اختيار كردند تو نيز زنان ديگر را بر ايشان اختيار مكن عايشه روايت مىكند كه رسول ( ص ) روز بيست و نهم نزد من آمد من گفتم يا رسول اللَّه نه يك ماه سوگند خوردهء كه با ما مقاربت و مخالطت نكنى فرمود اى عايشه ندانستهء كه ماه هم چنان كه سى روز مىباشد بيست و نه روز نيز هست و اين ماه بعدد بيست و نه تمام شده در كنز العرفان آورده كه در اين مقام چند فايده است يكى آنكه تخيير حضرت مر ازواج خود را ميان مفارقت و بقاء واجب بود بر وى زيرا كه قل صيغهء امر است و امر براى وجوب و تخيير اينجا كنايت است از طلاق پس هر كدام از ايشان كه اختيار دنيا ميكردند نكاح او منفسخ ميشد و اين از جمله خواص آن\r\n","description":"","footnote":"","page_name":" 279 ","page_number":279},
  {"content":"\r\nحضرتست دويم آنكه اگر قايلى گويد كه متعه نميباشد مگر براى مطلقه قبل الدخول و قبل فرض مهر چنان كه در كتب فقهيه مذكور است و ازواج پيغمبر ( ص ) اينحال نداشتند پس اين متعه چه چيز است گوئيم مراد بمتعه در اينمقام متعه معهود نيست كه آن درع و خمار و ملحفه\r\nاست بر حسب سعة و اقتار چنان كه در سورة البقرة گذشته بلكه مراد مطلق نفعست كه زياده بر مهور ايشان باشد و يا اعطاى آنچه نزد ايشان بود از اثاث و غير آن و ديگر آنكه نزد جمعى آنست كه متعه مر مطلقه را است مگر مختلعه و مبارات پس بنا بر اين مراد بمتعه معهوده باشد و يا آنكه تواند بود كه وجوب تمتع از خواص آن حضرت باشد هم چنان كه تخيير بر او واجبست و اين وجه اوليست در جواب فايدهء سيم آنست كه علما را اختلاف است در حكم تخيير ابن مسعود و ابو حنيفه و اصحاب او بر آنند كه زوج هر گاه مخير سازد زوجهء خود را پس زوجه اختيار زوج خود نمايد وى را چيزى نرسد و اگر اختيار نفس خود كند طلقهء واحد است و قول زيد ابن ثابت و مذهب مالك آنست كه اگر اختيار نفس خود كند مطلقه است بسه طلقه و اگر اختيار زوج كند مطلقه است بيكطلقه و مذهب شافعى آنست كه اگر زوج بتخيير قصد طلاق كرده طلاقست و اگر نه غير طلاق و نزد اكثر فقهاى ما آنست كه به اين طلاق واقع نميشود بلكه اين از خواص پيغمبر است و اگر ازواج او اختيار نفس خود ميكردند بينونة واقع ميشد ميان ايشان و آن حضرت اما در غير آن حضرت مثمر بينونة و طلاق نيست و اينقول از صادق ( ع ) مرويست كه حيث\r\nقال و ما للناس و الخيار و انما هذا شيئى خص اللَّه به رسوله\r\nو ابن جنيد و ابن عقيل كه از مجتهدين اماميه‌اند بر آنند كه تخيير مذكور و اختيار زوجه نفس خود را على الفور بمنزلهء طلاقست و اگر زوجه تاخير نمايد در اختيار اگر چه يك لحظه باشد موجب چيزى نيست و اين مخالف قول صادقست كه انما الطلاق ان يقول لها انت طالق و در انوار گفته كه تعليق تسريح باراده ازواج دينار او آن را قسيم ساختن ارادهء ازواج پيغمبر را دلالة مىكند بر آنكه مخيره اگر اختيار زوج خود كند مطلقه نميشود و مؤيد اينست قول عايشه كه خيرنا رسول اللَّه اخترناه و لم نعده طلاقا\r\nبعد از آن بر سبيل تهديد و وعيد خطاب بازواج پيغمبر ( ص ) مىكند بقوله * ( يا نِساءَ النَّبِيِّ ) * اى زنان پيغمبر خدا * ( مَنْ يَأْتِ مِنْكُنَّ ) * هر كه بيايد از شما * ( بِفاحِشَةٍ ) * بخصلتى زشت و ناپسنديده يا خطيئه كبيرهء ظاهرة القبح * ( مُبَيِّنَةٍ ) * پيدا و روشن كرده شده و حفص بكسر يا ميخواند ما خود از بين بمعنى تبين يعنى فاحشيهء متبين و آشكارا در قبح كه آن عدم اطاعت خدا و رسولست * ( يُضاعَفْ لَهَا الْعَذابُ ) * مضاعف كرده شود مر او را عذاب * ( ضِعْفَيْنِ ) * دو برابر آنكه زن ديگران را باشد زيرا كه وقوع گناهان از ايشان اقبحست چه زيادتى\r\n","description":"","footnote":"","page_name":" 280 ","page_number":280},
  {"content":"\r\nفضل مذنبست و مزيد نعمت بر او و زنان پيغمبر ( ص ) مزية فضل دارند بر زنان ديگر به جهت مزية مكانت حضرت رسالت ( ص ) و نزول وحى در بيوت ايشان پس عذاب معصيت ايشان به جهت اين بيشتر باشد و لهذا حد حر در مقابل حد عبد است و معاتب ميشوند انبيا به آنچه غير ايشان به آن معاتب نميشوند و نيز به جهت اينست كه عقوبت و مثوبت بنى هاشم ضعف عقوبت و مثوبت غير ايشان است چنان كه مذكور خواهد شد و عذاب عالم بقبح شيئى نيز ضعف جاهل بقبح آنست * ( وَكانَ ذلِكَ ) * و هست اين تضعيف عذاب * ( عَلَى اللَّه يَسِيراً ) * بر خدا آسان و اينكه ايشان ازواج پيغمبرند مانع او سبحانه نخواهد شد در تضعيف عذاب ايشان .\r\nالجزء الثانى و العشرون من الاجزاء الثلاثين * ( وَمَنْ يَقْنُتْ ) * و هر كه مداومت كند بر طاعت * ( مِنْكُنَّ ) * از شما كه ازواج پيغمبريد * ( لِلَّه وَرَسُولِه ) * مر خداى و رسول او را * ( وَتَعْمَلْ صالِحاً ) * و بكند كار شايسته و پسنديده * ( نُؤْتِها ) * بدهيم او را * ( أَجْرَها ) * مزد او را * ( مَرَّتَيْنِ ) * دوباره يعنى دو مثل ثواب غير او يك بار براى جزاى عمل خود و يك بار براى خوشنودى پيغمبر ( ص ) به جهت حسن معاشرت وى با آن حضرت * ( وَأَعْتَدْنا لَها ) * و آماده سازيم براى آن زن * ( رِزْقاً كَرِيماً ) * روزى نيكو در بهشت زياده از مزد او يا مزد رفيع القدر عظيم الخطر و يا رزقى سالم از هر آفت در كنز العرفان آورده كه اين آيه نيز دلالت مىكند بر خاصهء ديگر از براى پيغمبر و آن اضعاف عذابست مر نساء او را بر سيئات و مضاعفه اثابة بر طاعت ايشان اما اول بجهة آنست كه عذاب بر قدر قبح معصيت است و قبح معصيت بر قدر علم به آن و نساء آن حضرت چون هميشه مصاحب آن حضرت بودند و پيوسته مشاهدهء وحى ميكردند احكام شرع بر ايشان از ضروريات ايشان بود از اين جهت حقتعالى عذاب را بر عصيان ايشان مضاعف گردانيد و اما ثانى به جهت آنكه چون عقاب ايشان مضاعف است عدل مقتضى آنست كه ثواب ايشان نيز مضاعف باشد و از قول مرتين مفهوم مىشود كه مراد بضعفين دو مثلست و ضعف مثل واحد نه آنكه ضعف دو مثل باشد چنان كه بعضى گفته‌اند و مراد بفاحشه خطيئه كبيره است و فاحشه كه ظاهرة الفحش باشد و قنوت اينجا بمعنى مداومت است بر طاعت و اگر چه در غير اين موضع مستعمل است در دعا كردن در نماز در مجمع آورده كه تسميهء دعا در صلوة بقنوت به جهت مداومت است در دعايى كه معروفست در آن و ابو حمزهء ثمالى از زيد ابن على ( ع ) روايت كرده كه آن حضرت فرمود كه\r\nانى لأرجو\r\n","description":"","footnote":"","page_name":" 281 ","page_number":281},
  {"content":"\r\nللمحسنين منا اخرين و اخاف على المسيئين منا ان يضاعف له العذاب ضعفين كما وعد ازواج البنى\r\nيعنى زين العابدين ( ع ) فرمود كه من اميدوارم كه از براى نيكوكاران ما دو اجر باشد از ثواب و ميترسم كه بر بدكاران ما عذاب دو چندان ديگران باشد هم چنان كه ازواج پيغمبر به آن موعود شده اند و محمد بن ابى عمير از ابراهيم ابن الحميد روايت كرده كه على ابن عبد اللَّه ابن حسين از پدر خود نقل نموده كه شخصى على ابن الحسين زين العابدين را گفت كه انكم اهل البيت مغفور لكم شما كه اهل بيت پيغمبريد مغفوريد و حقتعالى شما را مؤاخذه نميكند آن حضرت در غضب شد و فرمود\r\nنحن اجرى ان يجزى فينا ما اجرى اللَّه فى ازواج النبى ( ص ) من ان تكون كما تقول انا نرى لمحسننا ضعفين من الاجر و لمسيئنا ضعفين من العذاب\r\nما سزاوارترين به آنكه جارى شود در ما آنچه حقتعالى جارى ساخته در زنان پيغمبر از آنكه باشيم هم چنان كه تو مىگويى بدرستى كه ما ميبينيم مر نيكوكار خود را دو مقدار اجر از ثواب و از براى بدكار خود دو مقدار از عذاب بعد از آن هر دو آيهء مذكوره تلاوت فرمود بعد از ذكر مضاعفهء ثواب و عقاب براى ازواج آن قدوهء احباب اظهار فضيلت ايشان مىكند بر ساير نسوان بقوله * ( يا نِساءَ النَّبِيِّ ) * اى زنان پيغمبر عاليمقدار * ( لَسْتُنَّ ) * نيستيد شما * ( كَأَحَدٍ مِنَ النِّساءِ ) * مانند يكى از زنان امت اصل احد وحد است بمعنى واحد و موضوعست در نفى عام و تانيث و تذكير و واحد و كثير در او مساويست پس معنى آنست كه شما اى جماعة زنان پيغمبر مانند جماعت واحده از جماعت نسا نيستيد چه شما مزيت و فضل داريد بر هر جماعتى از ايشان * ( إِنِ اتَّقَيْتُنَّ ) * چنانچه ميترسيد از مخالفت خدا و فرمان بردار اوئيد و رسول او و تقوى و پرهيزكارى مىخواهيد * ( فَلا تَخْضَعْنَ ) * پس نرمى و فروتنى مكنيد * ( بِالْقَوْلِ ) * بسخن گفتن يعنى چون با كسى سخن گوئيد سخن نرم مگوييد هم چنان كه شعار زنانست كه راغب اجابتند * ( فَيَطْمَعَ الَّذِي ) * پس طمع كند در شما آن كسى كه * ( فِي قَلْبِه مَرَضٌ ) * در دل او بيمارى ريب و تهمتست و قصد فجور و ناشايست دارد * ( وَقُلْنَ ) * و بگوئيد * ( قَوْلًا مَعْرُوفاً ) * گفتارى نيكو و پسنديده دور از ريبت و تهمت يعنى سخن با خشونت و غلظت نه لينت در خبر است كه چون اين آيه آمد بعضى از زنان چون بر در سراى ايشان كسى آواز دادى و مردى نبودى تا جواب دهد انگشت در دهان نهادى و بآواز منكر و خشن جواب دادى * ( وَقَرْنَ فِي بُيُوتِكُنَّ ) * و قرار و آرام گيريد در خانهاى خود و قرن در اصل اقررن است كه حذف را كرده‌اند و فتح آن را بما قبل داده‌اند مانند ظلن و بحركة قاف از همزه وصله مستغنى شده‌اند و يا ماخوذ است از قار يقار اذ اجتمع يعنى مجتمع شويد در خانه هاى خود و كسانى كه بكسر قاف\r\n","description":"","footnote":"","page_name":" 282 ","page_number":282},
  {"content":"\r\nخوانده‌اند يا ماخوذ است از قر يقر بكسر قاف و در اصل اقررن بوده حذف راى اول كرده‌اند و كسرهء آن را بقاف داده حذف وصل نمودند چون ظلن و يا از وقر يقر مشتق از وقار چون عدن يعنى با وقار و سكينه باشد در بيوت خود اعمش روايت كرده كه هر گاه عايشه اين آيه خواندى چندان بگريستى كه مقنعه اش تر شدى و مرويست كه سوده را كه زوجهء رسول بود گفتند كه چرا حج و عمره نميكنى چنان كه ديگران مىكنند گفتا كه يك بار كه واجب بود بجاى آوردم بعد از اين حج و عمره من آنست كه از خانه بيرون نروم چنان كه خداى تعالى فرمود و عزم من آنست كه پاى از حجرهء كه رسول مرا در آن نشانده بيرون ننهم تا بميرم پس بيرون نيامد تا كه جنازه اش بيرون آوردند * ( وَلا تَبَرَّجْنَ ) * و اظهار مكنيد پيرايه هاى خود را * ( تَبَرُّجَ الْجاهِلِيَّةِ الأُولى ) * مانند اظهار زمان در ايام جاهلية نخستين كه آن را جاهليت جهلا خوانند و آن از زمان آدم بوده تا وقت نوح كه مدت هشتصد سال بوده و عكرمه از عبد اللَّه عباس روايت كرده كه جاهلية اولى ميانهء ادريس و نوح بوده و آن هزار سال بوده و دو بطن از فرزندان آدم يكى ساكن سهل بود و يكى ساكن جبل مردان كوهستان خوبرو بودند و زنان ايشان زشت رو و مردان شهرستان بر عكس اين ابليس بر صورت غلامى برآمد و در ميان ايشان ناى و بربط بساخت و بزدن آن مشغول شد چون ايشان آوازى شنيدند كه هرگز نشنيده بودند متعجب شدند و اين خبر بنواهى انتشار يافت مردمان كوهستان بيامدند به نظارهء آن وعيدى ساختند و زنان ايشان آراسته بيرون آمدند مردان كوهستان مايل ايشان شدند و زنان نيز بايشان ميل كردند و فواحش و ناشايست در ميان ايشان آشكارا شد فذلك قوله * ( وَلا تَبَرَّجْنَ تَبَرُّجَ الْجاهِلِيَّةِ الأُولى ) * و نزد ابو العالية جاهلية اولى روزگار داود و سليمان است كه در آن روزگار زنان جامهء نادوخته پوشيدندى و اعضاى ايشان به جهت اين ظاهر شدى و نزد كلبى جاهليت اولى در زمان ابراهيم بود كه زنان لباسهاى مرواريد بافته ميپوشيدند و بمردمان عرض مىكردند و جاهليت اخرى ميان عيسى و سيد انبياء است و گويند كه جاهلية اولى جاهليت قبل است از اسلام و جاهليت اخرى جاهليت\r\nفسوق در اسلام و مؤيد اينست كه رسول ( ص ) بابو دردا گفت\r\nان فيك جاهلية\r\nگفت أ جاهلية كفر او اسلام فرمود\r\nجاهلية كفر\r\nو تبرج اظهار مرد است محاسن خود را ماخوذ از برج كه فراخى چشمست ويق فى اسنانه برج اذا تفرق بينهما و بروج كه بمعنى غرفه ها است و بيوت مرتفع از اين ماخوذ است به جهت ظهور آن و نزد قتاده و مجاهد تبرج بمعنى تبختر است در مشى يعنى مخراميد در رفتن مانند خراميدن اهل جاهليت اولى * ( وَأَقِمْنَ الصَّلاةَ ) * و بپاى داريد نماز را در اوقات آن كه اصل طاعت بدنيه است * ( وَآتِينَ الزَّكاةَ ) * و بدهيد زكات را كه اشرف عبادات ماليه است\r\n","description":"","footnote":"","page_name":" 283 ","page_number":283},
  {"content":"\r\n* ( وَأَطِعْنَ اللَّه ) * و فرمان بريد خداى را در جميع فرايض و احكام * ( وَرَسُولَه ) * و پيغمبر او را در سنن آن قدوهء انام و يا اطاعت خدا و رسول نمائيد در ساير آنچه امر و نهى كرده‌اند * ( إِنَّما يُرِيدُ اللَّه ) * جز اين نيست كه ميخواهد خدا * ( لِيُذْهِبَ عَنْكُمُ الرِّجْسَ ) * تا ببرد از شما پليدى گناه را * ( أَهْلَ الْبَيْتِ ) * اى اهل بيت پيغمبر * ( وَيُطَهِّرَكُمْ ) * و پاك گرداند شما را از معاصى * ( تَطْهِيراً ) * پاك گردانيدنى استعارهء رجس براى معصيت و ترشح بتطهير بجهة تنفير است از معصيت و باتفاق جميع امت مراد باهل البيت آل پيغمبرند ( ص ) پس الف لام البيت از براى عهد باشد اى اهل بيت النبوة و الرسالة و خلاصهء معنى اينكه اى اهل بيت پيغمبر ارادهء الهى تعلق گرفته به اينكه خطيئات و سيئات و اثام را از شما دور دارد تا ازيال عصمت شما بگرد عصيان آلوده و آغشته نشود و از كبيره و صغيره منزه باشيد و معصوم مىتواند بود كه نصب اهل البيت بر مدح باشد و بدانكه احمد حنبل در مسند خود از عطا ابن ابى رباح نقلكرده كه ام سلمه فرمود كه روزى حضرت فاطمه عليها السّلام طعامى پخته و ساخته بود و در ديك گلين نزد سيد عالمين آورد و آن روز آن سرور در خانهء من بود چون فاطمه آن طعام حاضر گردانيد حضرت خواجهء عالم فرمود كه اى نور ديده من على ( ع ) را با دو فرزند خود بطلب تا با من اين طعام بخورند پس چون ايشان حاضر شدند همه از آن طعام بنوشيدند جبرئيل از نزديك ملك جليل در رسيد و اين آيه آورد كه * ( إِنَّما يُرِيدُ اللَّه ) * الايه پس آن سرور دين و مركز دايرهء يقين كسايى را بر ايشان انداخت و فرمود\r\nاللهم هؤلاء اهل بيتى و خاصتى اللهم فاذهب عنهم الرجس و طهرهم تطهيرا\r\nپس چون من ايندعا را از آن حضرت شنيدم گفتم يا رسول اللَّه ( ص ) انا معكم پيغمبر ( ص ) فرمود\r\nانك على خير\r\nيعنى تو رتبهء اهل بيت من ندارى اما زنى نيكو كردارى و بصفات حميده و خصال پسنديده موصوفى و مضمون اين خبر ابو الحسن اندلسى كه جامع صحاح است در جامع آورده است و ابو عبد اللَّه محمد ابن عمران مرزبانى كه يكى از فضلاى اهل سنت است روايت مىكند از ابو الحمراء كه من ده ماه ملازم حضرت رسالت بودم هر روز ميديدم كه آن سرور دين پرور در وقت صبحدم ميآمد و دست مبارك بر در سراى شاه اوليا و فاطمهء زهرا مىنهاد و مىفرمود\r\nالسلام عليكم و رحمت اللَّه و بركاته\r\nو ايشان در جواب مىفرمودند\r\nو عليك السلام يا رسول اللَّه و رحمة اللَّه و بركاته\r\nو چون سيد عالم ( ص ) جواب ايشان ميشنيد مىفرمود كه * ( إِنَّما يُرِيدُ اللَّه لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * و بعد از تلاوت اين آيه بر ايشان مراجعت مىفرمود و بمصلاى خود ميرفت و مشغول نماز ميشد و شبهه نيست كه كذب از رجس است و خلافى نيست در اينكه امير المؤمنين ( ع ) دعوى امامت كرده پس در دعوى صادق باشد و اصحاب مخالف\r\n","description":"","footnote":"","page_name":" 284 ","page_number":284},
  {"content":"\r\nحق بوده باشند و در مجمع نيز از ابو سعيد خدرى و انس ابن مالك و واثلة ابن الاسقع و ام سلمه و عايشه مرويست كه آيه مختص است برسول خدا ( ص ) و على و فاطمه و حسن و حسين ( ع ) و ابو حمزهء ثمالى نيز در تفسير خود نقل كرده كه\r\nحدثنى شهر بن حوشب عن ام سلمة قالت جاءت فاطمة الى النبى ( ص ) تحمل حريرة لها فقال ادعى زوجك و ابنيك فجاءت بهم فطعموا ثم القى عليهم كساء له خيبر يا فقال اللهم هؤلاء اهل بيتى و عترتى فاذهب عنهم الرجس و طهرهم تطهيرا فقلت يا رسول اللَّه ( ص ) و انا معهم قال انت على خير\r\nو ثعلبى كه معظم اهل سنة است نيز در تفسير خود از ام سلمه نقلكرده كه\r\nان النبى ( ص ) كان فى بيتها فاتته فاطمة ببرمة فيها حريرة فقال لها ادعى زوجك و ابنيك\r\nو حديث مذكوره را ذكر ده بعد از آن گفته\r\nقالت ام سلمه فانزل اللَّه تعالى فيهم * ( إِنَّما يُرِيدُ اللَّه ) * الايه فاخذ فضا الكساء فغشاهم به ثم اخرج يده فالوى بها الى السماء ثم قال اللهم هؤلاء اهل بيتى و حامتى فاذهب عنهم الرجس و طهرهم تطهيرا فادخلت راسى البيت و قلت انا معكم يا رسول اللَّه قال انك على خير انك الى خير\r\nو ترجمهء هر دو حديث بر طريقى است كه احمد حنبل از عطا نقل كرده و نيز ثعلبى باسناد خود از مجمع روايت كرده كه روزى من و مادر خود نزد عايشه رفتيم مادرم او را گفت ارايت خروجك يوم الجمل ديدى كه در روز جمل خروج كردى و از امر الهى كه فرموده كه * ( وَقَرْنَ فِي بُيُوتِكُنَّ ) * عدول نمودى گفت انها كانت قدرا من اللَّه از قضا و قدر حقتعالى بود پس او را از حال على ( ع ) پرسيد گفت\r\nسألتني عن احب الناس كان الى رسول اللَّه و زوج احب الناس الى رسول اللَّه لقد رايت عليا و فاطمة و حسنا و حسينا و جمع رسول اللَّه يثوب عليهم قال اللهم هؤلاء اهل بيتى و حامتى فاذهب عنهم الرجس و طهرهم تطهيرا\r\nپرسيدى از من از دوستترين مردمان برسول خدا و از شوهر دوستترين مردمان به او به خدا سوگند كه من ديدم على و فاطمه و حسن و حسين ( ع ) را كه پيغمبر ( ص ) ايشان را در زير جامهء جمع كرد و آن جامه را در سر ايشان كشيد و فرمود بار خدايا اينها اهل بيت و خويشان نزديك منند پس رجس را از ايشان دور كن و ايشان را پاك و پاكيزه گردان از شوب معصية بعد از آن عايشه گفت من گفتم يا رسول اللَّه انا من اهلك فرمود\r\nتنحى فانك الى خير\r\nدور شو كه تو بر صفة خيرى و نيكو كردارى و اهل بيت من نيستى چه اهل بيت من اينهااند\r\nو باسناده عن ابى سعيد الخدرى عن النبى ( ص ) قال نزلت هذه الاية فى خمس فى و فى على و حسن و حسين و فاطمة\r\nيعنى ابو سعيد خدرى روايت كرده كه اين آيه در حق من و على و فاطمه و حسن و حسين ( ع ) نازل شد\r\nو اخبرنا السيد ابو الحميد قال حدثنا الحاكم ابو القاسم الحسكانى قال حدثونا عن ابى بكر السبيعى قال حدثنا ابو عروة الحرانى قال حدثنا ابن مصغى قال حدثنا عبد الرحيم ابن واقد عن ايوب ابن سيار عن محمد ابن المنكدر عن جابر قال نزلت هذه الاية على النبى و ليس فى البيت الا فاطمة و الحسن و الحسين و على * ( إِنَّما يُرِيدُ اللَّه لِيُذْهِبَ عَنْكُمُ الرِّجْسَ أَهْلَ الْبَيْتِ ) * الاية فقال النبى ( ص ) اللهم هؤلاء اهلى\r\nيعنى صاحب طبرسى در مجمع باسانيد مذكوره از جابر نقل\r\n","description":"","footnote":"","page_name":" 285 ","page_number":285},
  {"content":"\r\nكرده كه آيهء * ( إِنَّما يُرِيدُ اللَّه ) * بر پيغمبر ( ص ) نازل شد در حالتى كه در خانهء وى غير از على و فاطمه و حسن و حسين ( ع ) كسى ديگر نبود پس رسول ( ص ) فرمود بار خدايا اينها اهل بيت منند و\r\nحدثنا السيد ابو محمد قال حدثنا الحاكم ابو القاسم باسناده عن زادان عن الحسين ابن على قال لما نزلت آية تطهير جمعنا رسول اللَّه صواياه فى كساء لام سلمه خيبرى ثم قال اللهم هؤلاء اهل بيتى و عترتى\r\nيعنى سيد ابو المحمد باسانيد مذكوره از امام حسن ( ع ) نقل كرده كه بعد از نزول آيهء تطهير رسول خدا ما را و خود را در زير كساى خيبرى جمع كرد و فرمود بار خدايا اينها اهل بيت منند و عترت طيبهء من و روايات در اين باب از طرق عامه و خاصه بسيار است بر وجهى كه ايراد همهء آنها موجب اطناب اين كتاب مىشود و روايات مذكوره كافيست در اختصاص آيه بآل عبا و جميع اصحاب مارض استدلال كرده‌اند بر اختصاص آيه بآل عبا ( ع ) بروايات مذكوره به آنكه لفظ انما محقق آن چيزيست كه بعد از آنست و نافى غير آنچه قول قايل كه انما لك عندى درهم و انما فى الدار زيد مقتضى آنست كه نيست نزد او غير از درهمى و نيست در خانهء غير زيد و هر گاه اين معنى بر صفحهء خواطر منقش شد پس مىگوئيم خالى از آن نيست كه مراد باراده در آيه ارادهء محصنه است و يا اراده ايست كه مستتبع تطهير است و اذهاب رجس نميتواند بود كه مراد ارادهء محصنه باشد زيرا كه حقتعالى از هر مكلفى ارادهء اينفرموده پس اين اراده مختص باهل بيت نباشد و ديگر آنكه بلا شك و شبهه اينقول مقتضى مدح و تعظيمست مر ايشان را و در ارادهء مجرده مدح منتفيست پس مراد وجه ثانى باشد و در ثبوت اين وجه عصمت آل عبا ثابت مىشود و طهارت ايشان از جميع قبايح و از جمله ضروريات و بديهيات است كه غير اهل بيت معصوم نبوده‌اند پس اين آيه مختص باشد بايشان به جهت بطلان تعلق آن به غير ايشان فحينئذ اينكه صاحب كشاف گفته ( و فى هذا دليل بين على ان نساء النبى من اهل بيته ) و بيضاوى گفته و تخصيص ( الشيعة اهل البيت بفاطمه و على ( ع ) و ابنيهما ) ضعيف ضعيف باشد و اگر قايلى گويد صدر اين آيه و ما بعد آن در حق ازواجست پس مراد باهل البيت ازواج آن حضرت باشند جواب گوئيم كه اين موجب آن نميشود كه مراد ازواج باشند زيرا كه در عرف و عادت فصحا شايعست كه در اثناى كلام خطاب به غير ميكنند و بعد از آن باز بكلام اول عود ميكنند و قرآن به اين معنى مملو و مشحونست و كلام عرب و اشعار ايشان به اين مضمون بسيار واقع شده پس استدلال به آن نمودن مثبت مدعا نميشود انتهى كلام صاحب المجمع و صاحب كشف الغمه آورده كه و\r\nمن مسند احمد ابن حنبل عن ام سلمه قالت بيتا رسول اللَّه فى بيتى يوما اذ قال الخادم ان عليا و فاطمة بالسدة قالت فقال لى قومى فتنتج لى عن اهل بيتى قالت فقمت فتنحيت من البيت قريبا فدخل على و فاطمه و الحسن و الحسين ( ع ) و هما صبيان صغيران فاخذ الصبيين فوضعهما فى حجره فقبلهما\r\n","description":"","footnote":"","page_name":" 286 ","page_number":286},
  {"content":"\r\nو اعنق عليا باحدى يديه و فاطمة باليد الاخرى فقبل فاطمة و قبل عليا فاغدف عليهم خميصة سوداء فقال اللهم اليك لا الى النار انا و اهل بيتى قالت قلت و انا يا رسول اللَّه فقال و انت على خير\r\nيعنى در مسند احمد ابن حنبل از ام سلمه نقل كرده كه روزى رسول خدا ( ص ) در خانهء من بود خادم من گفت كه على و فاطمه ( ع ) بر در خانه‌اند حضرت رسول ( ص ) با من گفت اى ام سلمه دور شو و اهل بيت مرا با من گذار ام سلمه گفت من برخواستم و از آن خانه اندكى دور شدم پس على و فاطمه و حسن و حسين عليهم السلام درآمدند در اندرون خانه و حسن و حسين طفل بودند پس حضرت رسول ( ص ) هر دو را در دامن خود نشاند و ببوسيد و على را بيكدست در بر خود گرفت و بيكدست فاطمه را پس هر يك از ايشان را ببوسيد و آن گاه گليم سياه علم دار را بر ايشان بپوشانيد و فرمود بار خدايا مر او اهل بيت مرا برحمت خود رسان كه آن بهشت است و از آتش دوزخ دور دار من گفتم يا رسول اللَّه صلَّى اللَّه عليه و آله مرا نيز داخل ساز فرمود تو از اهل بيت من نيستى و اما بر خيرى و بعد از آن گفت اگر سايلى گويد آيه در ازواج پيغمبر نازل شده زيرا كه صدر آن يا ايها النبى است گوئيم اين غلطست بحسب روايت و اما روايت حديث ام سلمه است كه مشعر است بر آنكه اين آيه در خانهء من فرود آمده و غير از پيغمبر و على و فاطمه و حسن و حسين ( ع ) كسى ديگر آنجا نبود و اما در آيه به جهت آنكه اگر آيه در حق زنان پيغمبر ميبود بايستى كه چنين وارد شدى كه و ليذهب عنكن و يطهركن و چون بصيغهء تذكير واقع شده معلوم شد كه در حق اهل بيت پيغمبر ( ص ) كه آل عبااند نازل گشته و تذكير آن با آنكه فاطمه داخلست باعتبار تغليب است زيرا كه تغليب در صورتيست كه افراد جمع بعضى مذكر و بعضى مونث باشند و مذكر را بر مؤنث غالب گردانند هم چنان كه آل عبا يا به عكس كه همه مؤنث باشند مانند ازواج پيغمبر ( ص ) پس اينكه در وسيط نقل كرده كه مراد از اهل بيت ازواج پيغمبرند بدليل خطاب گذشته غير صواب باشد و چون باتفاق غير آل عبا معصوم نبوده‌اند پس اين نيز نمىتواند بود كه مراد باهل بيت آل عبا و ازواج باشند بر سبيل تغليب و صاحب عين المعانى آورده كه ظاهر آيه اگر چه دالست بر آنكه مراد از اهل بيت ازواج باشد اما آن چه از عايشه و ام سلمه و ابو سعيد خدرى و انس بن مالك نقل است كه اهل البيت فاطمة و على و حسن و حسين ( ع ) دافع آنست در اسباب نزول حديث ام سلمه را بر اينوجه آورده كه ام سلمه فرمود كه پيغمبر ( ص ) در خانهء من بر گليمى كه براى فراش وى افكنده بودم نشسته بود و فاطمه در آمد و جهت پدر سبوساب با گوشت پخته آورده حضرت ( ص ) فرمود كه اى فاطمه على و هر دو فرزند ترا بخوان تا بر اين خوان هم كاسه شوند چون طعام خوردند مصطفى ( ص ) فضله آن گليم را در ايشان پوشانيد و گفت خدايا اينها اهل بيت منند رجس را از ايشان ببر و ايشان را پاكيزه گردان اين آيه نازل شد و من سر خود را در زير گليم كردم و گفتم يا رسول اللَّه ( ص ) من از اهل بيت توام فرمود كه\r\nانك على خير\r\nو از اين جهت است كه آل عبا را\r\n","description":"","footnote":"","page_name":" 287 ","page_number":287},
  {"content":"\r\nبر پنج تن اطلاق ميكنند آل العباء رسول اللَّه و ابنته و المرتضى ثم سبطاه اذا جمعوا و در تيسير و بعضى ديگر از تفاسير نقل كرده‌اند از انس ابن مالك كه پيغمبر ( ص ) چون وقت نماز بامداد بدر خانهء حضرت فاطمه بگذشتى گفتى الصلاة * ( إِنَّما يُرِيدُ اللَّه لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * و از عبد اللَّه ابن عباس مرويست كه گفت از رسول ( ص ) شنيدم كه فرمود كه حقتعالى جميع مردمان را بسه قسمت كرد و مرا بهترين آن سه فرقه گردانيد و ذلك قوله فَأَصْحابُ الْمَيْمَنَةِ ما أَصْحابُ الْمَيْمَنَةِ الى قوله أُولئِكَ الْمُقَرَّبُونَ پس من بهترين سابقانم بعد از آن اثلاث را قبايل كرد و مرا بهترين قبيله ساخت و ذلك قوله وَجَعَلْناكُمْ شُعُوباً وَقَبائِلَ پس من بهترين و گرامىترين و فرزندان آدمم و لا أفتخر بعد از آن قبايل را بيان گردانيد و مرا بهترين خانها گردانيد فذلك قوله * ( إِنَّما يُرِيدُ اللَّه لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ تَطْهِيراً ) * و مخفى نيست كه در اين آيه دلالتست بر عصمت آل عبا به جهت تاكيد آن بلفظ انما و بادخال لام در خبر و اختصاص در خطاب بقوله * ( أَهْلَ الْبَيْتِ ) * و تكرير آن بقوله * ( وَيُطَهِّرَكُمْ تَطْهِيراً ) * و چون غير آل عبا معصوم نبوده‌اند پس امير المؤمنين ( ع ) شايستهء رتبه امامت باشد و ديگر آن كه آن حضرت در مواضع متعدده دعوى امامت كرده\r\nكقوله و اللَّه لقد تقمصها ابن ابى قحافه و انه ليعلم ان محلى منها محل القطب من الوحى\r\nو آيه دالست بر نفى كذب از او پس در اين دعوى صادق بوده باشد و منصب امامت تعلق به او داشته باشد نه به غير او و بعد از ذكر عصمت آل عبا جهت اقتداى امت بايشان نه به غير باز خطاب بازواج پيغمبر كرده ميفرمايد كه * ( وَاذْكُرْنَ ) * و ياد كنيد ايزنان پيغمبر ( ص ) * ( ما يُتْلى ) * آنچه خوانده شود بر شما * ( فِي بُيُوتِكُنَّ ) * در خانهاى شما * ( مِنْ آياتِ اللَّه ) * از آيتهاى حضرت عزت * ( وَالْحِكْمَةِ ) * و از سخنان مشتمل بر حكمت و مصلحت كه احكام شريعتست يعنى از كتابى كه جامع اين دو امر است يا از آيات كلام اللَّه و از سخنان پيغمبر ( ص ) كه محض حكمتست * ( إِنَّ اللَّه كانَ ) * بدرستى كه خداى تعالى هست * ( لَطِيفاً ) * لطف كننده و نيكوكار بشما اى ازواج سيد انبيا * ( خَبِيراً ) * دانا باقوال و افعال شما عالم و مدبر آنچه صلاح شما در آنست از امور غيبيه و لهذا شما را تخيير ارزانى فرموده و موعظه نمود و يا داناست بآنكسى كه صلاحيت نبوت دارد و بزنانى كه صلاحيت آن دارند كه از مخصوصات آن حضرت باشند و يا عالم بمصلحت اينكه كلام خود را جامع بين الامرين گردانيده حقتعالى در اين ايه تذكير ازواج رسول كرده به آنكه بيوت ايشان مهابط وحى است و با ايشان امر نموده كه فراموش نكنند حكم آنچه خوانده مىشود از كتابى كه جامع آيات بيناتست كه دلالت مىكند بر صدق\r\n","description":"","footnote":"","page_name":" 288 ","page_number":288},
  {"content":"\r\nنبوت چه آن معجزه ايست از روى نظم و اسلوب جامع حكمت و علوم شرايع و نزد قتاده مراد باذكرن اشكرن است يعنى شكر و ستايش الهى بتقديم رسانيد بر اينكه شما را بر بيوتى تمكين داده كه در آن قرآن و سنت تلاوت كرده مىشود و گويند مراد با ذكرن احفظن است يعنى حفظ كنيد آنچه بر شما خوانده مىشود از قرآن و احكام شريعت و يا حديث حضرت رسالت ( ص ) و بنا بر اين در آيه حث ازواجست بر حفظ قرآن و حديث و تذكير ايشان به آن و خطاب اگر چه مختص است بازواج اما غير ايشان با ايشان مشاركند جهت آنكه بناى شريعت بر قرآن و حديث است و نزد همهء علماى اماميه و بعضى از عامه حفظ قرآن و حديث سنت است و نزد مالك واجب از مقاتل ابن حيان مرويست كه در وقتى كه اسماء بنت عميس از حبشه با زوج خود جعفر ابن ابى طالب مراجعت كرد نزد ازواج سيد ابرار آمد و گفت هل نزل فينا شيئى آيا دربارهء ما چيزى از قرآن نازل شده ايشان گفتند كه نه پس نزد رسول آمد و گفت ان النساء الفى خيبة زنان بسى نوميدند رسول ( ص ) فرمود كه\r\nمم\r\nاز چه چيز گفت لانهن لا يذكرن بخبر كما يذكر الرجال به جهت آنكه ايشان مذكور نشده‌اند در قرآن به سمت خير و بروايتى ديگر زنان رسول گفتند يا رسول اللَّه حقتعالى در قرآن ذكر مردان كرده و ما را كه زنانيم ياد نفرموده همانا در ما چيزى نيست و طاعت ما مقبول نه حقتعالى آيه فرستاد كه * ( إِنَّ الْمُسْلِمِينَ ) * بدرستى كه مردان كه منقاد حكم الهيند و ممتثل فرمان وى * ( وَالْمُسْلِماتِ ) * و زنان كه فرمان برندهء امر اويند و يا مردان و زنان كه داخل شونده اند در سلم بعد از حرب و انقياد تمام نماينده كه هرگز عناد نورزند به خدا و رسول و يا تفويض نمايندهء امر خود به خدا و توكل كنندهء بر او كقوله وَمَنْ يُسْلِمْ وَجْهَه إِلَى اللَّه و يا اخلاص نمايندهء طاعت براى خدا كقوله و رجلا سالما اى خالصا * ( وَالْمُؤْمِنِينَ وَالْمُؤْمِناتِ ) * و مردان و زنان باور دارند و گروندهء به خدا و رسول ( ص ) و بهر چه تصديق آن واجبست و در مجمع گفته كه اسلام و ايمان نزد اكثر مفسران بيك معنيست و تكرار آن به جهت اختلاف لفظين است و گويند اسلام اقرار است بلسان و ايمان تصديق بقلب و مؤيد اينست قوله قالَتِ الأَعْرابُ آمَنَّا قُلْ لَمْ تُؤْمِنُوا وَلكِنْ قُولُوا أَسْلَمْنا و گفته‌اند اسلام اسم دينست و ايمان تصديق به آن * ( وَالْقانِتِينَ وَالْقانِتاتِ ) * و رجال و نساء كه ثبات ورزنده‌اند در وظايف طاعات و مداومت مينمايند بانواع عبادات و گويند مراد داعين و داعياتست يعنى مردان و زنان دعا كننده * ( وَالصَّادِقِينَ وَالصَّادِقاتِ ) * و راستگويان در قول و راست كرداران در عمل از ذكور و اناث * ( وَالصَّابِرِينَ وَالصَّابِراتِ ) * و صبر كنندگان در طاعتها و يا از معصيتها از مرد و زن * ( وَالْخاشِعِينَ وَالْخاشِعاتِ ) *\r\n","description":"","footnote":"","page_name":" 289 ","page_number":289},
  {"content":"\r\nو تواضع كنندگان از براى خدا و يا ترسكاران بقلوب و جوارح و گويند خاشع آنست كه چون نماز گذارد به چپ و راست ننگرد خواه مرد و خواه زن * ( وَالْمُتَصَدِّقِينَ وَالْمُتَصَدِّقاتِ ) * و صدقه دهندگان از هر دو طايفه به آنچه واجب است در مال ايشان از زكات و اخماس * ( وَالصَّائِمِينَ وَالصَّائِماتِ ) * و روزه داران از براى خدا از رجال و نساء مراد صوم مفروض است و گويند كه هر كه هر هفته درهمى تصدق كند و در ايام بيض به روزه باشد از صائمين و صائمانست * ( وَالْحافِظِينَ فُرُوجَهُمْ وَالْحافِظاتِ ) * و مردان و زنان نگاهدارنده فرجهاى خود را از حرام * ( وَالذَّاكِرِينَ اللَّه كَثِيراً ) * و مردان ذكر گوينده مر خداى را ذكرى بسيار در زمان بسيار بقلوب و السنه * ( وَالذَّاكِراتِ ) * و زنان ياد كننده مر خداى را بطريق مذكور و قرآن خواندن و مشغول شدن بعلم و دعا از جملهء ذكر است * ( أَعَدَّ اللَّه لَهُمْ ) * آماده كرده است خدا ايشان را از ذكور و اناث * ( مَغْفِرَةً ) * آمرزش گناهان * ( وَأَجْراً عَظِيماً ) * و مزد بزرگ بر طاعت ايشان تذكير ضمير لهم باعتبار تغليب است در آيه وعدهء ازواج رسولست و اقبال ايشان بر طاعت و تدرع ايشان بخصال مذكوره و گويند چون در حق ازواج آيات متقدمه نازل گشت زنان اهل اسلام گفتند يا رسول اللَّه ما نزل فينا شيئى در حق ما چيزى نازل نشده حقتعالى اين آية را براى ايشان فرو فرستاد و بدانكه عطف اناث بر ذكور به جهت اختلاف جنسين است و توسيط عاطف بينهما واجبست گاهى كه مشترك باشند در حكم واحد و از اين قبيل است قوله تعالى ثَيِّباتٍ وَأَبْكاراً و اما عطف زوجين بر زوجين بعطف جمع به جهت تغاير وصفين است و در مثل اين عطف واجب نيست كما فى قوله مسلمات مؤمنات و فايدهء ذكر عطف در اين قسم به جهت دلالتست بر آنكه اعداد معد براى ايشان به جهت جمع ميان اين صفاتست فكانه قيل ان الجامعين و الجامعات لهذه الطاعات اعد اللَّه لهم و حذف مفعول حافظات و ذاكرات به جهت آنست كه ذكر آن در حافظين و ذاكرين دالست بر آن ابو سعيد خدرى و ابو هريره از رسول ( ص ) روايت كرده‌اند كه هر كه در شب بيدار شود و اهل خود را بيدار كند و دو ركعت نماز بگذارد با ايشان حقتعالى نام ايشان را از جملهء الذاكرين اللَّه كثيرا و الذاكرات ثبت كند از عبد اللَّه عباس روايتست كه روزى ميكائيل نزد سيد عالم آمد و گفت يا رسول اللَّه بگو\r\nسبحان اللَّه و الحمد للَّه و لا إله الا اللَّه و اللَّه اكبر و لا حول و لا قوة الا باللَّه العلى العظيم\r\nعدد ما علم و زنة ما علم و ملا عما علم هر كه اينكلمات بگويد نام او در ميان كسانى نويسند كه خدا را بسيار ياد كند و از افضل ذاكران باشد و عطاء بن ابى رياح روايت كند كه هر كه خود را به خدا تفويض كند داخل شود در قول اول كه ان المسلمين\r\n","description":"","footnote":"","page_name":" 290 ","page_number":290},
  {"content":"\r\nو المسلمات است و هر كه اقرار كند به خدا و رسول او و تصديق نمايد بولايت على ابن ابى طالب ( ع ) و اولاد اطهار او و دلش در اين معنى موافق زبان باشد در اينقول داخل شود كه * ( وَالْمُؤْمِنِينَ وَالْمُؤْمِناتِ ) * و هر كه اطاعت خدا كند در فريضه و اطاعت رسول در سنت داخل باشد در اينكه * ( وَالْقانِتِينَ وَالْقانِتاتِ ) * و هر كه زبان خود را از دروغ نگاه دارد از جملهء * ( وَالصَّادِقِينَ وَالصَّادِقاتِ ) * باشد و هر كه صبر كند بر طاعت و صبر كند از معصيت در كريمهء * ( وَالصَّابِرِينَ وَالصَّابِراتِ ) * داخل شود و هر كه نماز كند و از جانب يمين و شمال خود نگاه نكند در * ( وَالْخاشِعِينَ وَالْخاشِعاتِ ) * داخل باشد و هر كه در هفتهء يك بار صدقه دهد بدرهمى داخل شود در اينكه * ( وَالْمُتَصَدِّقِينَ وَالْمُتَصَدِّقاتِ ) * و هر كه ايام بيض هر ماهى روزه دارد در سلك * ( وَالصَّائِمِينَ وَالصَّائِماتِ ) * باشد و هر كه فرج خود را از حرام نگاه دارد از جملهء * ( وَالْحافِظِينَ فُرُوجَهُمْ وَالْحافِظاتِ ) * باشد و هر كه پنج نماز را بپاى دارد در اوقات آن با شرايط و اركان داخل شود در اينقول كه * ( وَالذَّاكِرِينَ اللَّه كَثِيراً وَالذَّاكِراتِ ) * از مجاهد منقولست كه لا يكون العبد من الذاكرين اللَّه كثيرا حتى يذكر اللَّه قائما و قاعدا و مضطجعا و بنده از جملهء * ( وَالذَّاكِرِينَ اللَّه كَثِيراً ) * نباشد تا ذكر خدا نكند نشسته و ايستاده و پهلو افتاده و از ابى عبد اللَّه ( ع ) مرويست كه\r\nمن يات على تسبيح فاطمة كان من الذاكرين اللَّه كثيرا و الذاكرات\r\nهر كه در شب كه خسبد تسبيح فاطمهء زهرا ( ع ) بگويد از جملهء اين جماعت باشد كه * ( وَالذَّاكِرِينَ اللَّه كَثِيراً وَالذَّاكِراتِ ) * از ابن عباس و مجاهد و قتاده روايتست كه حضرت رسالت زينب بنت حجش اسديه كه دختر اميه بنت عبد المطلب بود عمهء رسول اللَّه براى زيد ابن حارثه كه آزاد كردهء آن حضرت بود و داعى او بود خواستگارى فرمود زينب به گمان آنكه آن حضرت براى خود ميخواهد خطبه را قبول كرد و چون دانست كه براى زيد بود ابا كرد چه جمال زيبا داشت و دختر عمهء پيغمبر ( ص ) بود و از اشراف زنان قريش گفت من چرا زن آزاد كرده شوم و برادرش عبد اللَّه نيز در اينباب با خواهر اتفاق داشت حقتعالى آيه فرستاد * ( وَما كانَ لِمُؤْمِنٍ ) * و نرسد و نشايد هيچ مرد گرونده را يعنى عبد اللَّه ابن حجش * ( وَلا مُؤْمِنَةٍ ) * و نه هيچ زن ايمان آورنده را چون زينب * ( إِذا قَضَى اللَّه وَرَسُولُه ) * چون حكم كند خدا و رسول او * ( أَمْراً ) * كارى را يعنى نكاح زينب با زيد * ( أَنْ يَكُونَ لَهُمُ الْخِيَرَةُ ) * آنكه باشد مر ايشان را اختيارى * ( مِنْ أَمْرِهِمْ ) * از كار خود چيزى را از فرمان خدا و رسول ( ص ) بلكه واجب بود بر ايشان كه اختيار خود را تابع خدا و رسول سازند ذكر اللَّه بجهة تعظيم امر است و اشعار به آنكه حكم رسول حكم خدا است و خيره بمعنى ما يتخير فيه است و جمع ضمير اول به جهت عموم مؤمن و مؤمنه است چه آنها در سياق نفى واقع شده‌اند و جمع ثانى براى تعظيم گاهى كه اضافهء امر بضمير اضافهء\r\n","description":"","footnote":"","page_name":" 291 ","page_number":291},
  {"content":"\r\nمصدر بفاعل باشد و اگر نه جمعيت آن بر طبق جمعيت اولست كه عمومية است * ( وَمَنْ يَعْصِ اللَّه وَرَسُولَه ) * و هر كه عاصى شود و مخالفت نمايد خدا و رسول او را در اوامر و نواهى * ( فَقَدْ ضَلَّ ) * پس بدرستى كه گمراه شود * ( ضَلالًا مُبِيناً ) * گمراهى هويدا چه اگر مخالفت امر ايشان را حلال داند و به آن اعتقاد كند كافر شود و به عذاب ابدى گرفتار شود و اگر نه به عذاب اليم معذب شود و بعد از نزول اين آيه زينب گفت رضيت يا رسول اللَّه و جعلت امرى بيد رسول اللَّه راضى شدم و زمام اختيار خود را به كف كفايت رسول خدا دادم و عبد اللَّه نيز به اين رضا داده رسول خدا او را بزيد عقد بست و زيد در او دخل كرد و پيغمبر ( ص ) از مال خود صداق را براى زينب بفرستاد و آن ده دينار بود و شصت درهم و خمادى و ملحفه و درعى و آزارى و پنجاه مد طعام و سى صاع خرما از زينب روايت است كه اكابر و اشراف قريش مرا خطبه كردند من خواهر خود را حمنه بنت حجش را نزد رسول فرستادم تا در اين باب با وى مشورت كند رسول اشاره بزيد كرد خواهرم در غضب شد گفت اتزوج بنت عمتك مولاك دختر عمهء خود را بآزاد كردهء خود ميدهى پس نزد من آمد و مرا به آن اعلام كرد من نيز بسيار در غضب شدم حقتعالى اين آيه فرستاد پس نزد رسول رفتم و گفتم زوجنى به من شئت مرا تزويج كن بهر كه ميخواهى پس رسول مرا بزيد عقد بست و ابن زيد بر آنست كه اين آيه در حق ام كلثوم بنت عقبة ابن ابى معيط نازل شد در وقتى كه نفس خود را برسول بخشيد و رسول ( ص ) قبول كرد وى را با زيد ابن حارثه عقد بست پس ام كلثوم و برادرش از اينمعنى در غضب شد و گفتند مراد ما از هبه رسول ( ص ) بود نه كه مرا به تزويج بندهء خود درآورد حقتعالى اين آيه را فرستاد و على بن ابراهيم در تفسير خود آورده كه رسول خدا زيد را بسيار دوست ميداشت و اگر دير به خدمت آن حضرت ميرسيد او تشريف شريف ارزانى مىفرمود و از سبب دير آمدن او ميپرسيد روزى آمدن وى به خدمت رسول دير شد آن حضرت به منزل وى آمد زينب را ديد كه در وسط حجره نشسته طيب را به سنگ صلايه ميكرد چون چشمش بر وى افتاد گفت\r\nسبحان اللَّه خالق النور تبارك اللَّه احسن الخالقين\r\nو بروايت ديگر\r\nسبحان اللَّه مقلب القلوب\r\nو باز گشت چون زيد بيامد زينب وى را از تسبيحهء كه از آن حضرت شنيده بود خبر داد گفت شايد كه تو در دل رسول ( ص ) در آمده باشى ميخواهى كه ترا رها كنم گفت ميترسم كه تو مرا رها كنى و رسول ( ص ) به من رغبت نكند زيد نزد رسول آمد و گفت ميخواهم زينب را طلاق دهم فرمود چرا از وى تهمتى يافتهء گفت لا و اللَّه هرگز از او بجز از خير چيزى نيافته‌ام و ليكن بر من ترفع و تعظم مىكند جهت شرافتى و مزيد حسنى كه دارد رسول ( ص ) فرمود\r\nامسك عليك زوجك و اتق اللَّه\r\nاو را نگاهدار و بترس از خدا از آنكه طلاقش دهى يا نسبت اذيت و ترفع او كنى زيد در باب طلاق مبالغه ميكرد تا كه\r\n","description":"","footnote":"","page_name":" 292 ","page_number":292},
  {"content":"\r\nاز رسول اجازه طلبيده او را مطلقه ساخت و حقتعالى رسول را از اين اخبار ميفرمايد بقوله * ( وَإِذْ تَقُولُ ) * و ياد كن اى محمد آن وقتى را كه ميگفتى * ( لِلَّذِي أَنْعَمَ اللَّه ) * مر آن كس را كه انعام كرده است خداى تعالى * ( عَلَيْه ) * بر او بتوفيق اسلام و هدايت ايمان و خدمت و متابعة او ترا و دولت عتق به او ارزانى فرمودن و محبت او را در دل تو افكندن * ( وَأَنْعَمْتَ عَلَيْه ) * و انعام كردى تو بر او بپروريدن و آزاد كردن و فرط محبت تو به او و به فرزند خواندن تو وى را و ملخص سخن آنست كه ياد كن چون گفتى زيد را كه مستغرق نعمت خدا و رسولست * ( أَمْسِكْ عَلَيْكَ ) * نگاهدار بر خود * ( زَوْجَكَ ) * زن خود را يعنى زينب * ( وَاتَّقِ اللَّه ) * و بترس از خداى تعالى در امر زينب از آنكه از روى اضرار طلاقش دهى اين نهى تنزيهيست به تحريمى چه طلاق حرام نيست و يا بترس از نسبت دادن تكبر به او و قوله * ( وَتُخْفِي فِي نَفْسِكَ ) * عطفست بر تقول يعنى ياد كن آن را كه پنهان ميكردى در نفس خود * ( مَا اللَّه مُبْدِيه ) * آن چيزى را كه خدا پيدا كننده و آشكارا سازندهء آنست از نكاح كردن زينب را اگر زيد طلاقش دهد و يا اراده طلاق آن و يا علم تو به آنكه زيد طلاقش دهد و او داخل ازواج تو باشد چه حقتعالى او را اعلام كرده بود كه ستنكحها زود باشد كه او را بنكاح خود در آورى و از عايشه مرويست كه اگر پيغمبر ( ص ) كتمان مينمودى از آنچه به او وحى شده هر آينه كتمان اين آيه ميكردى كه * ( تُخْفِي فِي نَفْسِكَ مَا اللَّه مُبْدِيه ) * * ( وَتَخْشَى النَّاسَ ) * و ميترسيدى از سرزنش مردمان به غير حق كه گويند زن پسر را خواست و يا زيد را گفت كه طلاقش بده تا خود او را نگاهدارد * ( وَاللَّه أَحَقُّ أَنْ تَخْشاه ) * و حال آنكه خدا سزاوارتر است بترس از او در آنچه بايد ترسيد و مقرر است كه حضرت رسالت ترسكارترين خلق بود زيرا كه كمية خوف و خشية فرع كمية علم است كه إِنَّما يَخْشَى اللَّه مِنْ عِبادِه الْعُلَماءُ پس به حكم انا اعلمكم باللَّه آن حضرت از همهء عالميان اخشى بود و خشية او بيشتر و در حديث آمده كه\r\nالخوف رفيقى\r\nو چون كه اتقاء و خشية آن حضرت به خدا در نهايت مرتبه بود پس مراد بخشية در اين مقام خشية استحيا باشد چه حيا بر شيمهء كريمهء آن حضرت غالب بود كما قال اللَّه إِنَّ ذلِكُمْ كانَ يُؤْذِي النَّبِيَّ فَيَسْتَحْيِي مِنْكُمْ و در انوار گفته كه معاتبه تو اخفاى فقط نيست چه آن احسن است بلكه مراد اخفا است از حيثية مخافه قول مردمان بر اظهار آنچه منافى اظهار آنست چه در امثال اين اولى آنست كه صامت باشند و تفويض امر خود نمايند به خدا و در كشاف نيز آورده كه مراد حقتعالى در حينى كه زيد به رسول گفت كه اريد مفارقتها آن بود كه آن حضرت صامت بود و يا گويد بزيد كه\r\nانت اعلم بشانك\r\nتو كار خود را بهتر ميدانى تا سر او مخالف علانيه نباشد زيرا كه ارادهء حقتعالى آنست كه باطن انبيا مساوى ظاهر\r\n","description":"","footnote":"","page_name":" 293 ","page_number":293},
  {"content":"\r\nايشان باشد و لهذا در روز فتح مكه كه عثمان عبد اللَّه ابن سعد ابن ابى سرح را نزد رسول ( ص ) آورد خواست شفاعت او كند اما به جهت آنكه قبل از اين دم او را هدر كرده بود امر بقتل او نموده هيچ نميتوانست گفت رسول فرمود هيچ مرد رشيد در ميان شما نيست كه اين را بكشد عباد ابن بشر گفت يا رسول اللَّه نه من مقابل تو نشسته بودم چرا به من اشاره نكردى تا او را بكشم فرمود\r\nان الانبياء لا تؤمى ظاهرهم و باطنهم واحد\r\nپيغمبران دزديده به كسى نگاه نكنند و ظاهر و باطن ايشان يكسان باشد اگر قايلى گويد چگونه است كه حقتعالى عتاب فرموده رسول را در سر آنچه مستحسن است تصريح به آن و حال آنكه تصريح بشيئى مستهجن نيست مگر آنكه فى نفسه مستهجن باشد و قول مردمان تعلق نميگيرد مگر به آنچه مستقبح است در عقول و عادات گوئيم بسيار چيز هست كه آدمى از آن متحفظ مىشود و استحيا مينمايد از اطلاع مردمان بر آن و حال آنكه آن فى نفسه مباح است و حلال و موجب جناحى و اثمى نيست نزد حقتعالى و اينقول از قسم اينست چه نهايت اقتراح در باب توجه عتاب به آن قدوهء احباب آنست كه گوئيم آن حضرت ترك اولى نموده و اين مستلزم اثم نميشود از على ابن الحسين زين العابدين ( ع ) مرويست كه حقتعالى در اين آيه برسول خود عتاب كرد كه چرا گفتى\r\nامسك عليك زوجك\r\nو حال آنكه ميدانستى اين را كه او از زوجات تو باشد و اين تاويل مطابق ظاهر آية است چه حقتعالى اعلام رسول نموده بود كه ابداى آن چيزى كند كه وى اخفاى آن كرده و غير از تزويج چيزى ديگر اظهار نكرد حيث قال زوجناكها پس اگر آنچه پيغمبر اضمار آن كرده بود محبت زينب ميبود يا ارادهء طلاق آن هر آينه اظهار آن ميكرد بجهة آنكه در آيه وعدهء ابدا فرموده پس ايندالست بر آنكه عتاب او بر قول\r\nامسك عليك زوجك\r\nبجهة علم او بود به آنكه زينب زوجهء او باشد و كتمان او آن چيزى را كه حقتعالى به او اعلام نموده و به جهت استحيا از آنكه زيد را گويد كه التي تحتك ستكون زوجتى زنى كه تو دارى زود باشد كه زن من شود بلخى گفته كه مىتواند بود كه پيغمبر استحسان زينب نموده باشد و كتمان تمناى اينكه اگر زيد از او مفارقت كند به او متزوج شود و كتمان اين نموده باشد زيرا كه اين متمنا از طبع جبلى بشريت است و متصف بتحريم و اباحه نيست بجهة آنكه غير اختياريست و حرجى در اين نيست كه شخصى تمناى چيزى كند كه نزد او مستحسن باشد و جبائى گفته كه پيغمبر ( ص ) اضمار تزويج زينب كرده بعد از وقوع طلاق از زيد به جهت آنكه زينب دختر عمهء او بود پس اراده فرمود كه او را بنفس خود منضم سازد تا ضيعه به او نرسد هم چنان كه داب و عادت مردمان آنست كه به اقارب خود اين نوع سلوك كنند پس حقتعالى اخبار مردمان نمود آن چيزى را كه پيغمبر ( ص ) اضمار آن كرده بود از ضم زينب بنفس خود تا ظاهر او مطابق باطن باشد و ميگويند كه پيغمبر ( ص ) ميخواست كه بزينب متزوج شود بعد از طلاق گفتن زيد و ليكن به جهت مخافة اين كه مردمان بر او طعنه زنند عزم كرد كه به او\r\n","description":"","footnote":"","page_name":" 294 ","page_number":294},
  {"content":"\r\nتزوج نكند حقتعالى اين آيه فرستاد تا از فعل مباح ممتنع نشود به جهت خشية سرزنش مردمان و نزد بعضى ديگر آنست كه زينب چون كه شريفة النسب بود به جهت آنكه بزيد متزوج شده بود بعضى مردمان سرزنش او ميكردند پيغمبر خواست كه شرف او را زياده گرداند بتزوج به او بعد از مفارقت زيد اما اختفاى اين مىكرد به جهت مردمان حقتعالى فرمود كه * ( وَتُخْفِي فِي نَفْسِكَ مَا اللَّه مُبْدِيه وَتَخْشَى النَّاسَ وَاللَّه أَحَقُّ أَنْ تَخْشاه ) * ابو مسلم گفته كه عرب ادعيا را نازل منزلهء ابنا مىداشتند در جميع احكام و بجهة اين مطلقات آنها را بنكاح خود در نمىآوردند پس پيغمبر ( ص ) اراده فرموده كه بالكليه اينحكم را باطل گرداند و نسخ سنة جاهلية نمايد و اما اخفاى آن ميفرمود به جهت ترس اينكه مردمان گويند كه وى زن پسر خود را خواسته لهذا بزيد گفت كه\r\nامسك عليك زوجك\r\nو اعلم الهدى در تنزيه الانبيا نيز اختيار اين تاويل نموده بعد از آن فرموده كه مؤيد صحة اين تاويل است قوله عز و جلاله * ( فَلَمَّا قَضى زَيْدٌ ) * پس آن هنگام كه گذارد زيد * ( مِنْها ) * از زينب * ( وَطَراً ) * حاجتى را كه به او داشت از نكاح و بعد آنكه از او ملال گرفت و هيچ از حاجت او باقى نماند طلاقش گفت و زينب عده را تمام كرد و در موضح گفته كه قضاى وطر كناية است از طلاق يعنى چون مراد خود را ازو يافت كه آن طلاقست وعده او بسر آمد * ( زَوَّجْناكَها ) * تزويج نموديم ترا به او و يا او را به تو داديم بواسطهء عقد يا اذن داديم ترا كه متزوج شوى به او * ( لِكَيْ لا يَكُونَ ) * تا نباشد بعد از تو * ( عَلَى الْمُؤْمِنِينَ حَرَجٌ ) * بر مؤمنان تنگى يا اثمى و وبالى * ( فِي أَزْواجِ أَدْعِيائِهِمْ ) * در خواستن زنان پسر خواندگان خود را * ( إِذا قَضَوْا مِنْهُنَّ وَطَراً ) * وقتى كه گذاردند از ايشان حاجت خود را كه نكاح است يا طلاق يا انقضاه عده يعنى به جهت توسعهء مؤمنان و عدم اثم ايشان در نكاح زوجات ادعياى خود بعد از طلاق و انقضاى عده زينب را در نكاح تو در آورديم تا متبنى را جارى مجراى اين نسبى و رضاعى نگردانند در تحريم امرأه او بر اب بعد از طلاق * ( وَكانَ أَمْرُ اللَّه ) * و هست كارى كه خدا خواهد * ( مَفْعُولًا ) * كرده شده يعنى هر امرى كه ارادهء الهى تعلق گيرد به آن البته گذارده شود و بوقوع پيوندد و به جهت وجود داعى و عدم صارف چنانچه تزوج سيد عالم با زينب از انس ابن مالك مرويست كه چون عدهء زينب منقضى شد رسول خدا زيد را گفت برو زينب را از براى من خواستگارى كن كه مرا بر كسى اعتمادى نيست زيد روايت كند كه من بخانهء زينب رفتم آرد خمير مىكرد چون او را ديدم در چشم من بمرتبهء بزرگ و عظيم الشأن نمود كه استطاعت آن نداشتم كه در او نگاه كنم به جهت حرمت و مزيت شأن رسول پس پشت بر او كردم و گفتم ابشرى ان رسول اللَّه يخطبك بشارت باد ترا اى زينب كه رسول خدا خواستگارى تو مىكند خوشحال\r\n","description":"","footnote":"","page_name":" 295 ","page_number":295},
  {"content":"\r\nشد و گفت ما انا بصانعة شيئا حتى او امر ربى من هيچكارى نكنم تا آنكه با پروردگار خود مشورت نكنم پس برخاست و بمصلاى خود رفت و با خداى خود مناجات كرد حقتعالى آيهء مذكوره را انزال فرمود و در بعضى روايات آمده كه بعد از نزول اين آيه حضرت رسالت بىدستورى به خانه زينب آمد گفت يا رسول اللَّه بىخطبه و بىنكاح حضرت فرمود كه\r\nو اللَّه المزوج بك و جبرئيل الشاهد عليه\r\nخدا تزويج كنندهء من است به تو و جبرئيل گواه منست بر آن زينب به جهت اين بر ساير زنان پيغمبر فخر ميكرد كه زوجنى اللَّه من النبى و انتن انما زوجكن اوليائكن حقتعالى مرا تزويج كرد به پيغمبر و متولى تزويج شما اولياى شما بودند آورده‌اند كه حضرت رسالت براى زينب در روز عروسى وليمهء ترتيب كرد و مهمانى مرتب ساخت كه براى هيچ زنى از زنان خود نساخته بود چه در اينروز ذبح شاة كرد و نان و گوشت را طعام مردمان ميكرد تا بغروب و از شعبى مرويست كه زينب بپيغمبر گفت انى دللك بثلث ما من نسائك امراة تدل بهن جدى و جدك واحد و انى انكحنيك اللَّه فى السماء و ان السفير جبرائيل دلالت كنم بر تو بسه چيز كه موجب مزيت قرب من است بر تو كه هيچ زنى از زنان تو به آن موصوف نيستند جد من و جد تو يكيست كه عبد المطلب است و حقتعالى مرا در آسمان به تو نكاح بسته و جبرئيل سفير عقد بوده و بدان كه بعضى از اهل خلاف اين قصه را بر وجهى تنزيل ميكنند كه عقل و شرع منكر آنند و آن اينست كه رسول زينب را ديد كه خود را بر آراسته و مزين و محلى گشته آتش محبت او در دل وى افتاد ، و مشعلهء هواى او در كانون سينه اش شعله كشيد گفت سبحان اللَّه مقلب القلوب اينكلام مقتضى آنست كه پيغمبر خدا عاشق شده باشد بزنى كه بر او حرام بوده باشد و شبههء نيست در آنكه عشق انبيا نسبت بزنان كه مر ايشان را حلال نباشد موجب تنفر مردمانست از ايشان كه مؤديست بنقض غرض حق سبحانه از اجابت دعوت ايشان و مستلزم حط رتبه و منزلت ايشانست و سبب اسناد فسق و معصيت بايشان و حال آنكه انبيا از صغاير و كباير معصومند و مبرا از آنچه منفر طباعست از ايشان مانند جذام و جنون و برص و غير آن از امراض كريهه منفره خلقى و خلقى و عشق از اين قبيلست پس از اينصفت مذمومه معرا باشند و دلايل عقليه در اين باب در كتب كلاميه مشحونست و در كنز العرفان بعد از ايراد قصهء مذكوره آورده كه از اين قضيه چند حكم مستفاد مىشود يكى آنكه تساوى در نسب مشروط نيست در نكاح چه زينب اشرف از زيد بوده چنان كه گذشت و لهذا پيغمبر ( ص ) ضياعهء بنت زبير كه عمهء وى بود بمقداد بن عمرو كه عامى النسب بوده عقد بست دوم وجوب انفاق بر زوجه و كيفيت كسوه از درع و قميص و خمار و مقنعه و ملحفه كه چادر شب است و ازار كه سراويلست و ضم آدم چون ضم ثمر بطعام چه آن واقع شده است در بيان واجب پس واجب باشد سوم وجوب مفارقت زوج از مرأة خود در وقتى كه رسول خدا در او رغبت نمايد چهارم عدم جواز خطبه در\r\n","description":"","footnote":"","page_name":" 296 ","page_number":296},
  {"content":"\r\nعده زيرا كه چون منقضى شد عده زينب زيد را امر كرد بخطبهء او و دالست بر اين قوله تعالى وَلا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَه پنجم وقوع نكاح بلفظ تزويج بر وجوب صيغهء ماضى در آن ششم استحباب وليمهء نزد زفاف و لهذا آن حضرت فرمود كه\r\nلا وليمة الا فى خمس عرس او ختان او خرس او وكاز او ركاز\r\nو خرس بمعنى ولادتست و وكاز بناى دار و ركاز قدوم حاج و حقتعالى بعد از ذكر قصهء تزويج زينب به حضرت رسالت پناه صبيان برائة ساحت آن حضرت مىكند بقوله * ( ما كانَ عَلَى النَّبِيِّ مِنْ حَرَجٍ ) * نيست بر پيغمبر هيچ تنگى و وزرى و وبالى * ( فِيما فَرَضَ اللَّه لَه ) * در آنچه قسمت كرده و تقدير نموده براى پيغمبر ( ص ) يعنى حلال گردانيده مر او را از تزويج زنان پسر خواندگان و غير ايشان و فرض بمعنى قسمت و تقدير در كلام عرب شايع است يق فرض له فى الديوان و منه فروض العسكر لارزاقهم يا در آنچه واجب گردانيده از تزويج زوجهء مبتنى تا حكم سنت جاهليت در ادعيا باطل و منسوخ گردد و اين صورت مخصوص او نيست بلكه * ( سُنَّةَ اللَّه ) * سنت نهاد خداى تعالى سنتى مشتمل بر حكم و تواند بود كه منصوب باشد بنزع خافض يعنى تزويج ازواج بر پيغمبر حلال است بدون حرج و اگر زوجهء متبنى وى باشد همچو سنت و طريقهء خداى * ( فِي الَّذِينَ خَلَوْا ) * در آن كسان كه گذشته‌اند از پيغمبران * ( مِنْ قَبْلُ ) * پيش از محمد مراد انبياى ديگراند كه خداى تعالى نفى حرج كرد از ايشان در آنچه مباح كرده بود و توسيع نموده بر ايشان از تزويج ازواج ادعيا و اگر چه بسيار باشد هم چنان كه داود كه صد زن داشت و سليمان سيصد زن و هفتصد سريه و غير آن از ساير مباحات و هر گاه كه مر انبياى سابق را كثرت ازواج مطلقا جايز بوده باشد بدون حرج پس بر محمد ( ص ) كه سيد انبياست نيز حرج منتفى خواهد بود در نكاح آنچه خواهد از زوجه متبنى و غير آن و گويند مراد نسبت نكاح است كه از سنت انبيا است كما\r\nقال النكاح سنتى فمن رغب عن سنتى فليس منى\r\n* ( وَكانَ أَمْرُ اللَّه ) * و هست فرمان خداى تعالى * ( قَدَراً مَقْدُوراً ) * حكمى گذارده شده و نافذ يعنى امرى كه بر انبيا نازل ساخته بود حكمى بود مقتضى و گذارده شده و قضاى مبرم واقع شدنى و يا جارى بر مقدارى كه موافق حكمت بود و تفاوتى و خللى در آن راه نداشته و يا بر قدرى معين بىزياده و نقصان پس در وصف آنان كه گذشته‌اند از انبيا ميفرمايد كه * ( الَّذِينَ يُبَلِّغُونَ ) * مجرور المحل است بر آنكه صفت الذين خلوا باشد و يا منصوب يا مرفوع المحل بر مدح يعنى آنان كه گذشته‌اند كسانى بودند كه ميرسانيدند * ( رِسالاتِ اللَّه ) * پيغامهاى خداى را بامتان بدون كتمان به جهت ترس از مردمان * ( وَيَخْشَوْنَه ) * و ميترسيدند از او * ( وَلا يَخْشَوْنَ أَحَداً ) * و نميترسيدند از كسى در آنچه متعلق\r\n","description":"","footnote":"","page_name":" 297 ","page_number":297},
  {"content":"\r\nبود باداى تبليغ دعوت * ( إِلَّا اللَّه ) * مگر از خداى و در انوار و كشاف مذكور است كه اين تعريض است بعد از تصريح در كريمهء وَتَخْشَى النَّاسَ وَاللَّه أَحَقُّ أَنْ تَخْشاه * ( وَكَفى بِاللَّه ) * و پسنديده است خدا * ( حَسِيباً ) * كفايت كننده مقاصد ترسندگان از او يا شماره كنندهء اعمال بندگان و حافظ و مجازى آن و چون كفايت و يا حساب در دست اوست پس بايد كه از او ترسند نه از غير او و صاحب مجمع گفته كه در آيه دلالتست بر آنكه انبيا را تقيه جايز نيست در تبليغ رسالت اگر گويند كه تخشى الناس متضمن تقيه است گوئيم مراد تقيه است در آنچه متعلق بتبليغ باشد نه مطلقا و خوف آن حضرت بجهة مقالهء قبيحه بود كه منافقان در حق او گويند و عاقل هم چنان كه احتراز مىكند و از مضار محترز مىشود از اسائت ظنون و قول قبيح و هيچكدام از اين متعلق تكليف نيست و حضرت رسالت ( ص ) بعد از تزوج به زينب از آنچه ميترسيد به او رسيد چه منافقان و بىدينان زبان طعن دراز كرده ميگفتند كه اين مرد ما را ميگويد كه زنان پسران بر شما حرامست و خود زن پسر خود را خواسته يعنى زن زيد كه پسر خوانده ويست چه ايشان پسر خوانده را مثل پسر اصلى ميدانستند در جميع احكام چنان كه گذشت\r\nحقتعالى بجهة رد اينقول آيه فرستاد * ( ما كانَ مُحَمَّدٌ ) * نيست محمد در حقيقت * ( أَبا أَحَدٍ ) * پدر هيچ يك * ( مِنْ رِجالِكُمْ ) * از مردان شما تا ميان وى و آن كس حرمت مصاهرت متحقق گردد و بر او زن او حرام باشد بعد از طلاق هم چنان كه ميان والد و ولد مىباشد و عموميت اينحكم منتقض نميشود بطاهر و قاسم و ابراهيم كه از پسران صلبى آن حضرت بودند زيرا كه ايشان به حد رجال نرسيده بودند و بر تقدير بلوغ ايشان از رجال او بودند نه از رجال امت و خطاب راجع بامت است به جهت رد ابوت وى نسبت بزيد كه متبنى آن حضرت بود و همچنين منتقض نميشود به امام حسن و امام حسين ( ع ) به جهت عدم بلوغ ايشان در حال حيات آن حضرت و بر تقدير بلوغ ايشان از رجال آن حضرت بودند نه از رجال امت و ديگر آنكه مراد ولد است نه والد ولد و اينكه ايشان را پسر خوانده است فى\r\nقوله ابناى هذان ريحانتان من الدنيا\r\nاين هر دو پسر منند از دنيا و ريحان منند\r\nو ابناى هذان امامان قاما او قعدا\r\nاين هر دو پسر من امامند خواه نشسته و خواه ايستاده و مرويست كه امير المؤمنين ( ع ) در وقتى كه روز صفين بمحمد حنيفه گفت كه\r\nانت ابنى حقا\r\nتو پسر منى به حق گفتند يا امير المؤمنين حسن و حسين پسران تو نيستند فرمود\r\nهما ابنا رسول اللَّه\r\nبجهة آنكه رسول فرموده كه\r\nالا ان كل ابن بنت ينسبون الى ابيهم الا اولاد فاطمة فانى انا ابوهم\r\nپسر هر دخترى كه باشد او را نسبت بپدرش كنند مگر فرزندان فاطمه كه من پدر ايشانم پس در آيه تمسكى نيست كسانى را كه گويند حسن و حسين فرزندان رسول نيستند به جهت اضافهء رجال بكم و حسن و حسين\r\n","description":"","footnote":"","page_name":" 298 ","page_number":298},
  {"content":"\r\nاز رجال آن حضرتند نه از رجال امت حاصل كه حقتعالى رد قول منافقان كرده فرمود كه محمد بحسب حقيقة پدر هيچكس از مردان شما نيست تا زيد پسر صلبى او تواند بود * ( وَلكِنْ رَسُولَ اللَّه ) * و ليكن هست فرستادهء خدا و هر رسولى پدر امت است نه مطلقا بلكه از حيثية آنكه او شفيق و ناصح ايشان است و واجب التوقير و الطاعة بر ايشان و زيد از جمله امت است و نيست ميان او و پيغمبر ولادتى تا موجب حرمة مصاهرة گردد * ( وَخاتَمَ النَّبِيِّينَ ) * و هست ختم كنندهء پيغمبران و يا مهر كنندهء نبوت ايشان يعنى آخرين ايشان و حفص بكسر تا خوانده و بمعنى ما يختم به يعنى آن كسى كه به او ختم انبيا شده و يا به او نبوت مهر كرده شده است به اين معنى كه نبوت به او تمام گشته از او در خواهد گذشت و به ديگرى بعد از او تعلق نخواهد گرفت و لهذا اولاد ذكور آن حضرت قبل از حيات او شربت فنا چشيدند چه اگر بعد از او فرزندى باقى ميماند منصب نبوت لايق او مىبود بجهة شرافت مرتبه و مزيت مرتبهء او بر ساير خلق و لهذا در وقتى كه ابراهيم متوفى شده بود آن حضرت فرمود\r\nلو عاش كان نبيا\r\nو نزول عيسى ( ع ) بعد از او قادح خاتمية آن حضرت نيست زيرا كه مراد از خاتم النبيين آنست كه هيچ نبى بعد از او مبعوث نخواهد شد و بعثت عيسى قبل از او بوده و ديگر آنكه عيسى در حين نزول عمل بشريعت حضرت خاتم الانبيا خواهد كرد بر شريعت خود و محمد ابن الحسن از پدر خود روايت كرده كه رسول فرمود\r\nانا محمد و انا احمد و انا الحاشر الذى يحشر الناس على قدمى و انا العاقب الذى ليس بعدى نبى\r\nمن محمدم و من احمدم و من آن حاشرم كه خداى تعالى بر اثر من خلقان را حشر كند و من عاقبم كه از عقب من پيغمبر ديگر نباشد * ( وَكانَ اللَّه ) * و هست خداى * ( بِكُلِّ شَيْءٍ عَلِيماً ) * بهر چيز دانا پس ميداند كه كيست سزاوار آنكه نبوت به او ختم شود و در عيون الاجوبه آورده كه صحت هر كتابى به مهر او است حق سبحانه و تعالى پيغمبر را مهر گفت تا بدانند كه تصحيح دعوى محبت الهى جز بمتابعت حضرت رسالت پناهى نتوان كرد كه إِنْ كُنْتُمْ تُحِبُّونَ اللَّه فَاتَّبِعُونِي و چون شرف و بزرگوارى كتاب به مهر او است شرف جملهء انبيا نيز بدان حضرتست و شاهد هر كتاب به مهر او است پس شاهد همه در محكمه قيامت او خواهد بود كه وَجِئْنا بِكَ شَهِيداً عَلى هؤُلاءِ چون كتاب را مهر كردند كتاب از خواندن اغيار محفوظ شد نبوت چون سمت اختتام يافت در نبوت بر غير او بسته گشت و از موافق و مخالف مرويست كه آن حضرت به امير المؤمنين ( ع ) خطاب فرمود كه\r\nيا على انت منى بمنزلة هارون من موسى الا انه لا نبى بعدى\r\nاى على تو از من بمنزلهء هارونى از موسى الا آنست كه بعد از من پيغمبر نخواهد بود يعنى اگر جايز ميبود كه بعد از من پيغمبرى باشد آن تو ميبودى نه غير به جهت جامعيت فضل و مزيت علم و انواع محاسن و اخلاق تو نسبت بساير مردمان بعد از آن ارشاد اهل ايمان مىكند بكثرت تسبيح و تكبير و تهليل كه موجب مثوباة جاودانى است و دافع وساوس شيطانى چه كثرت ذكر مرغم شيطانست و مباعد او پس ميفرمايد كه * ( يا أَيُّهَا الَّذِينَ\r\n","description":"","footnote":"","page_name":" 299 ","page_number":299},
  {"content":"\r\n* ( آمَنُوا ) * اى كسانى كه گرويده‌ايد * ( اذْكُرُوا اللَّه ) * ياد كنيد خداى را * ( ذِكْراً كَثِيراً ) * ياد كردنى بسيار يعنى غالب اوقات بانواع ذكر از تهليل و تحميد و تكبير و تمجيد * ( وَسَبِّحُوه ) * و تسبيح گوئيد او را و تنزيه كنيد او را از هر چه لايق احدية او نيست و قتاده گفته كه نماز گذاريد براى او * ( بُكْرَةً وَأَصِيلًا ) * بامداد و شبانگاه چه نماز صبح و شام اشق است از روى اداء به جهت غلبيت نوم در اين دو وقت و گويند اختصاص اين دو وقت به اين دو نماز به جهت آنست كه در اين دو وقت ملائكه صبح و شام حاضر ميباشند و هر دو تسبيح با صلوة او را ثبت خواهند نمود در نامهء عمل او نزد كلبى بكرة صلوة فجر است و اصيل صلوة ظهر و عصر و مغرب و عشا است و تسميهء صلوة بتسبيح به جهت آنست كه صلوة متضمن تسبيح و تنزيه او سبحانه است و بدانكه علما را در ذكرا كثيرا اختلاف بسيار است مجاهد از پيغمبر ( ص ) روايت كرده كه مراد آنست كه خدا را در هيچ وقتى فراموش مكنيد پس بنا بر اين مراد ذكر قلبيست و سلمى قدس سره نيز گفته كه مراد از ذكر كثير ذكر دلست چه دوام ذكر به زبان ممكن نيست و در لطايف قشيرى آورده كه امر بذكر كثير اشارتست بمحبت حقتعالى يعنى او را دوست داريد چه مقرر است كه ( من احب شيئا اكثر ذكره ) نشان دوستى ذكر فراوان است چه دوستى نگذارد كه زبان از ذكر دوست و يا دل از فكر او خالى ماند بدين مضمون در هيچ مكان نيم ز فكرت خالى در هيچ زمان نيم ز ذكرت غافل و گويند مراد بذكر و تسبيح آنست كه حقتعالى را ياد كنند بصفات على و اسماء حسنى و تنزيه او نمايند از هر چه لايق ذات او نباشد از معايب و مناقص و از مقاتل مرويست كه مراد به اين كلمات اربع است يعنى سبحان اللَّه و الحمد للَّه و لا إله الا اللَّه و اللَّه اكبر و از ائمه هدى مرويست كه\r\nمن قالها ثلثين مرة فقد ذكر اللَّه كثيرا\r\nهر كه تسبيحات اربع را سى بار بگويد او ذكر خداى بسيار كرده و زراره و حمران كه پسران اعين انداز ابى عبد اللَّه ( ع ) نقل كرده‌اند كه آن حضرت فرمود كه\r\nمن سبح تسبيح فاطمة فقد ذكر اللَّه كثيرا\r\nهر كه تسبيح فاطمهء زهرا بگويد او ذكر خداى بسيار كرده و واحدى باسناد خود از ضحاك ابن مزاحم نقل كرده كه ابن عباس فرمود كه جبرئيل نزد پيغمبر ( ص ) آمد و گفت اى محمد بگو\r\nسبحان اللَّه و الحمد للَّه و لا إله الا اللَّه و اللَّه اكبر و لا حول و لا قوة الا باللَّه العلى العظيم\r\nعدد ما علم و زنة ما علم و ملاء ما علم چه هر كه اين را بگويد حقتعالى شش خصلت براى او ثبت كند يكى آنكه او را از ذاكرين اللَّه كثيرا نويسد دوم آنكه او افضلست از ذاكران در شب و روز سوم آنكه اشجار بسيار در بهشت براى او بنشاند چهارم گناهان او بريزاند هم چنان كه برك از درخت خشك ريخته شود پنجم آنكه نظر رحمت به او كند ششم آنكه او را هرگز معذب نگرداند و در كشاف آورده كه اين هر دو فعل يعنى اذكروا و سبحوا متوجهند\r\n","description":"","footnote":"","page_name":" 300 ","page_number":300},
  {"content":"\r\nببكرة و اصيل يعنى ذكر او سبحانه و تسبيح او كنيد در ايندو وقت كقولك صم و صل يوم الجمعة و تسبيح از جملهء ذكر است و تخصيص آن از ميان انواع ذكر از قبيل تخصيص جبرئيل و ميكائيل است از ميان ملائكه به جهت تبيين فضل آن بر ساير اذكار زيرا كه معنى او تنزيه او سبحانه است از هر چه سزاوار نباشد از صفات و افعال و تنزيه او از قبايح و مثال و فضل تسبيح بر انواع ذكر فضل وصف عبد است بنزاهت از ادناس معاصى و طهارت از ارجاس ماثم بر ساير اوصاف او از كثرت صلوة و صيام و توقر بر همه اقسام طاعات و اشتمال بر علوم و اشتهار بر فضايل و ميتواند بود كه مراد بذكر و اكثار ان تكثير طاعات باشد و اقبال بر عبادات چه هر طاعت و هر فعل خير از جملهء ذكر است و بعد از آن تسبيح را مخصوص ساخته بوقت بكرة و اصيل از تسبيح در جميع اوقات آن مانند فضل صلوة بر غير آن از انواع طاعات از عبد اللَّه عباس رواية است كه حقتعالى بندگان را به هيچ چيز امر نكرد مگر آنكه آن را حدى معين و مقرر فرموده و سقوط آن را بعذرى اجازت فرمود مگر ذكر را كه از براى او حدى مقرر نفرمود بلكه گفت كه مرا در همه احوال و اوقات ياد كنيد و بعد از آن بر سبيل امتنان با اهل ايمان خطاب مىكند * ( هُوَ الَّذِي يُصَلِّي عَلَيْكُمْ ) * او است خداوندى كه درود ميدهد يعنى رحمت مىكند بر شما به اين وجه كه شما را بر ايمان و اكثار و ذكر و افعال خير و توفير بر طاعات امر مىكند و يا تكريم و تفضيل شما مينمايد بر غير * ( وَمَلائِكَتُه ) * و درود مىدهند فرشتگان او يعنى آمرزش ميطلبند گناهان شما را و طلب رحمت ميكنند براى شما و اهتمام مينمايند به آنچه صلاح شما در آنست و اين درود خدا و ملائكه به جهت چيست * ( لِيُخْرِجَكُمْ ) * تا بيرون آورد شما را * ( مِنَ الظُّلُماتِ ) * از تاريكيهاى كفر و جهالت و معصيت * ( إِلَى النُّورِ ) * بروشنى ايمان و معرفت و اطاعت و يا از ظلمات نار بنور جنت بوسيله اين الطاف و هدايت و تسميهء كفر و جهالت به ظلمات و ايمان و معرفت بنور جهت آنست كه اول قايد است بنار و دوم بجنت و در تفسير كاشفى مذكور است كه مراد باخراج حقتعالى اهل ايمان را توفيق استقامتست بر خروج چه در وقت صلوة خدا و ملائكه بر ايشان در ظلمات نبوده‌اند و در بحر الحقايق آورده كه مراد اخراج است از ظلمات بشرية بنور روحانيت و اگر مراد اخراج باشد از ظلمت معصيت بنور طاعت اخراج بر معنى خود خواهد بود و در كشاف گفته كه چون از شأن مصلى آنست كه متعطف باشد در ركوع و سجود پس لفظ صلوة مستعار باشد از صلاتى كه مشتملست بر انعطاف معنوى كه آن ركوع و سجود است هم چنان كه عايد مريض كه مشفق و متعطف است بر مريض و مرأة كه مهربان است بر ولد و منه قولهم صلى اللَّه عليك اى يرحم عليك و يرئف و اطلاق آن بر ملائكه براى مؤمنين بمعنى استغفار است براى خطاياى ايشان و حفظ ايشان از آفات و اضرار شيطان بايشان و يا آنكه مراد\r\n","description":"","footnote":"","page_name":" 301 ","page_number":301},
  {"content":"\r\nبه صلوة عنايتست بصلاح امر و ظهور شرف اهل ايمان و دالست بر آنكه صلوة بمعنى رحمت است * ( وَكانَ ) * و هست خداى * ( بِالْمُؤْمِنِينَ رَحِيماً ) * بگرويدگان مهربان كه خود بر ايشان رحمت مىكند و ملائكه را باسترحام و استغفار و اصلاح امر ايشان ميفرمايد و چون حقتعالى ايمان را بمنزلهء علت گردانيده بود در آن ايجاب رحمت و نعمت عظيمه كه ثوابست از اينجهت تخصيص رحمت نموده بر مؤمنين و اگر نه رحمت او كه عبارت از انزال نعمتست عام است نسبت بمؤمن و كافر هم چنان\r\nكه در خبر است كه بنى اسرائيل موسى را گفتند كه هل يصلى ربنا خداى ما را صلوة باشد خطاب آمد بموسى كه بگو بايشان كه صلوة من رحمة مىباشد و رحمت من واسعست و به همه چيز وارسيده * ( تَحِيَّتُهُمْ ) * اضافه مصدر است بمفعول يعنى درود دادن خدا اهل ايمان را * ( يَوْمَ يَلْقَوْنَه ) * در روزى كه برسند برحمت او كه بهشت است و يا نرد موت و يا وقت خروج از قبر * ( سَلامٌ ) * سلاميست كه مخبر است بر سلامتى از هر آفتى و مخالفتى يعنى حقتعالى به جهت تكريم و تعظيم ايشان بر ايشان سلام كند هم چنان كه ساير انواع تعظيم بايشان كرامت نمايد و ميتواند بود كه اضافهء مصدر بفاعل باشد يعنى درود گفتن ايشان بر يكديگر در روز رسيدن برحمت خدا سلام باشد به اين معنى كه بر يكديگر بصيغهء سلام عليكم تحية يكديگر گويند ابن غارب گفته كه ضمير يلقونه راجع بملك الموتست كنايه غير مذكور و يا آنكه ملائكه در وقت خروج از قبر يا در حين موت بر ايشان سلام كنند و بشارت دهند به بهشت و يا نزد وصول ايشان بجنان بر ايشان سلام كنند كما قال وَالْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ و يا روزى كه ببينند عزرائيل را و عزرائيل بر ايشان سلام كند و ابن مسعود فرموده كه چون ملك الموت بنزديك بندهء مؤمن ميآيد ميگويد السلام عليك ربك يقرئك السلام سلام بر تو باد حقتعالى ترا سلام مىرساند و ظاهر آنست كه ضمير راجع به او سبحانه باشد بقرينه قوله * ( وَأَعَدَّ ) * و آماده كرده است خداى تعالى * ( لَهُمْ ) * براى مؤمنان با وجود محبت بر ايشان * ( أَجْراً كَرِيماً ) * مزدى بزرگوار كه بهشت است و نعيم او و بدانكه ميتواند بود كه اختلاط نظم به جهت محافظت فواصل باشد و مبالغه در آنچه آرزوى ايشانست بعد از آن خطاب برسول مىكند بر سبيل توقير و تعظيم و غرض امتنان بر بندگان بارسال آن حضرت بر ايشان با اجلال قدر و علو امر او * ( يا أَيُّهَا النَّبِيُّ ) * اى پيغمبر بلند مرتبه يا خبر دهنده * ( إِنَّا أَرْسَلْناكَ ) * بدرستى كه ما فرستاديم ترا بر بندگان * ( شاهِداً ) * در حالتى كه گواهى بر تصديق و تكذيب امت و بر نجات و ضلال و طاعت و معصيت ايشان * ( وَمُبَشِّراً ) * و مژده دهنده برحمة ما بر اهل\r\n","description":"","footnote":"","page_name":" 302 ","page_number":302},
  {"content":"\r\nتصديق * ( وَنَذِيراً ) * و بيم كننده از نزول عقوبت ما بر اهل تكذيب * ( وَداعِياً إِلَى اللَّه ) * و خوانندهء اهل شرك و جهل بپرستش خدا و اقرار بتوحيد او و به آنچه واجبست تصديق به آن از صفات ثبوتيه و سلبيه و غير آن از احكام شرايع * ( بِإِذْنِه ) * بفرمان او يا بتوفيق و تيسير او * ( وَسِراجاً مُنِيراً ) * و چراغى روشن كه مردمان به تو از ظلمات جهالت و كفر مستضيء شوند بطريق معرفت ايمان و از نور تو اقتباس انوار بصاير كنند يا خداوند سراج منيرى كه قرآنست بتقدير مضاف و يا در حالتى كه تلاوت كننده سراج منيرى كه قرآن است بتقدير تاليا و اطلاق بشير و نذير بر او و تقييد دعوت باذن ايذانست به آنكه دعوت امريست صعب و حاصل نميشود مگر بمعونت و تيسير جناب احديت و بدانكه ميتواند بود كه سراجا منيرا عطف باشد بر كاف ارسلناك يعنى فرستاديم ترا مبشر و نذير و داعى و فرستاديم قرآن را كه چراغ روشنست و شاهد حال مقدره است از قبيل مررت برجل معه صقر صائدا به غدا اى مقدرا به الصيد غدا پس كسى را نرسد كه گويد چگونه شهادت در وقت ارسال باشد و حال آنكه نزد تحمل شهادت يا نزد اداى آنست فحينئذ معنى آنست كه ما ترا فرستاديم در حالتى كه مقدر شده است شهادت تو بر ايشان و وصف سراج باناره جهة آنست كه بعضى سرج از آن قبيل است كه او نور نميدهد به جهت قلت سليطه و دقت فتيله و مراد آنست كه نورانية آن در نهايت اشتعالست و در غايت ضوء بر وجهى كه يَكادُ زَيْتُها يُضِيءُ وَلَوْ لَمْ تَمْسَسْه نارٌ نُورٌ عَلى نُورٍ و كاشفى در تفسير خود آورده كه حق سبحانه پيغمبر ما را چراغ خوانده زيرا كه هم چنان كه ضوء چراغ ظلمت را محو كند نور وجود آن حضرت ( ص ) نيز ظلمت كفر را از عرصهء جهان نابود ساخت بيت چراغى روشن از نور خدايى جهان را داده از ظلمت رهايى و ديگر آن كه هر چه در خانهء گم شود بنور چراغ باز توان يافت حقايقى كه از مردم پوشيده بود بنور اين چراغ بر مقتسبان انوار معرفت\r\nروشن گفت شعر از او جان را بدانش آشنائيست و ز او چشم جهان را روشنائيست در گنج معانى بر گشاده و زان صاحبدلان را مايه داده و ديگر چراغ اهل خانه را سبب امن و راحت است و دزد را واسطهء خجلت و عقوبة آن حضرت نيز دوستان را وسيلهء سلامتيست و منكران را سبب حسرت و ندامة و منيرا تاكيد است يعنى تو چراغى نه مانند چراغهاى ديگر چه آن چراغها گاهى مرده باشد و گاهى افروخته و تو از اول تا آخر روشنى چراغهاى ديگر به بادى مقهور شوند و هيچكس نور ترا مقهور و منتفى نتواند ساخت كه يُرِيدُونَ لِيُطْفِؤُا نُورَ اللَّه بِأَفْواهِهِمْ وَاللَّه مُتِمُّ نُورِه و ديگر چراغها شب نور دهند نه روز و تو شب ظلمت دنيا بنور معرفت روشن ساخته و روز قيامت را نيز بپرتو خورشيد شفاعت روشن خواهى ساخت بدين مضمون كه شد به دنيا رخش چراغ افروز شب ما گشت از التفاتش روز باز فردا چراغ افروزد كه از آن جرم عاصيان سوزد و در كشف الاسرار\r\n","description":"","footnote":"","page_name":" 303 ","page_number":303},
  {"content":"\r\nنقل كرده كه حقتعالى آفتاب را چراغ خواند كه وَجَعَلْنا سِراجاً وَهَّاجاً و پيغمبر ما را نيز چراغ گفت آن چراغ آسمانست و اين چراغ زمين آن چراغ دنيا است و اين چراغ عقبى آن چراغ منازل فلكست و اين چراغ محافل ملك آن چراغ آب و گل است و اين چراغ جان و دل بطلوع آن چراغ از خواب بيدار شوند و بظهور اين چراغ از خواب عدم برخاسته بعرصه گاه وجود آيند نظم از ظلمات عدم كه راه بردى برون گر نشدى نور تو شمع روان همه و اشاره به همين معنيست كه شعر از اقليم عدم مىآمدى و پيش رو آدم چراغى بود بر دستش هم از نور نخستينت و چون بندگان بنور چراغ انوار هداية آن حضرت از ظلمات ضلالت نجات يافته‌اند بنور وجود با وجود او از ظلمت كدهء جهالت بسر حد ضياى معرفت رسيده‌اند از اينجهت حقتعالى خطاب كرده به او كه\r\nلولاك لما خلقت الافلاك\r\nو اخطب خوارزم كه نيز از علماى جمهور است از ابن مسعود نقل كرده كه\r\nقال رسول اللَّه ( ص ) لما خلق اللَّه آدم و نفخ فيه من روحه عطس آدم فقال الحمد للَّه فاوحى اللَّه حمدنى عبدى و عزتى و جلالى لو له عبدان اريد ان اخلقهما فى دار الدنيا ما خلقتك فقال الهى فيكونان منى قال نعم يا آدم ارفع راسك و انظر نرفع راسه فاذا مكتوب على العرش لا إله الا اللَّه محمد نبى الرحمة و على مقيم الحجة من عرف حق على زكى و طاب و من انكر حقه لعن و خاب اقسمت بعزتى ان ادخل الجنة من اطاعه و ان عصونى و اقسمت بعزتى ان ادخل النار من عصاه و ان اطاعنى\r\nمضمون حديث به اين راجعست كه رسول ( ص ) فرموده چون حقتعالى آدم را خلق فرموده و در او نفخ روح نمود عطسه كرد و گفت الحمد للَّه حقتعالى بوى وحى كرد كه سوگند بعزت و جلال من كه اگر نه آن بودى كه مىخواهم دو بنده را در دنيا بيافرينم تو را نمىآفريدم گفت الهى آن دو بنده از من بوجود آيد خطاب آمد كه نعم اى آدم سر بردار و نگاه كن چون آدم سر برداشت بر ساق عرش نوشته ديد كه لا إله الا اللَّه هيچ خدايى نيست مگر اللَّه كه مستجمع جميع صفات كمالست و محمد ( ص ) پيغمبريست كه رحمة جميع عالميان و هادى جميع خلقانست از ظلمات ضلالت بروشنى معرفت و ايمان و على اقامت كنندهء حجت است و اثبات كنندهء حق و تميز كنندهء محق از مبطل هر كه حق على را بشناخت پاك و پاكيزه گشت و هر كه او را نشناخت ملعون شد و از رحمت دور ماند سوگند ميخورم بعزت خود كه در بهشت در آرم هر كه اطاعت او كند اگر چه در حق من عصيان نمايد و در دوزخ داخل سازم هر كه فرمان او نبرد و اگر چه اطاعت من كند و مقرر است كه اين به جهت آنست كه امر او امر رسولست و نهى او نهى رسولست پس مطيع او مطيع رسولست كه رحمة للعالمين است و سراج منير و عاصى او عاصى رسول اللَّه بدليل\r\nانا و على من نور واحد و انا كالشمس و على كالقمر\r\nيعنى من و على يك نوريم كه بروشنى هدايت ما همهء مردمان از ظلمت گمراهى خلاص شده‌اند و من مانند آفتابم و على مانند ماه چه بواسطهء ماه\r\n","description":"","footnote":"","page_name":" 304 ","page_number":304},
  {"content":"\r\nاز شب تاريك جهالت بروشنى روز معرفت رسيده‌اند و بميامين لوامع هدايت ما از بيداى ضلالة رسته بصراط مستقيم و طريق قويم رسيده‌اند كما قال اللَّه تعالى * ( وَبَشِّرِ الْمُؤْمِنِينَ ) * و مژده ده اى محمد مؤمنان را كه سالك طريق حقند و تابع اوامر و نواهى تو * ( بِأَنَّ لَهُمْ ) * به آنكه مر ايشانراست * ( مِنَ اللَّه ) * از نزديك خداى * ( فَضْلًا كَبِيراً ) * بخششى بزرگ و زياده بر مزد اعمال ايشان و يا افزون بر ساير امم و ميتواند بود كه معطوف عليه اين جملهء فعليه محذوف باشد اى فراقب اموال امتك و بشر يعنى تو مژده دهنده و بيم كنندهء مردمان را و خوانندهء ايشان به راه راست و چراغ روشن كه سبب رسيدن ايشانست به مقاصد مطلوبه و مطالب مرغوبه پس مراقبت احوال امت خود كن و مژده ده ايشان را بمزيت مثوبت زياده بر قدر استحقاق ايشان * ( وَلا تُطِعِ الْكافِرِينَ وَالْمُنافِقِينَ ) * و فرمان مبر ناگرويدگان و منافقان را اين تهييجست مر آن حضرت را بر آنچه او بر آن بود از مخالفت ايشان يعنى بر مخالفت ايشان ثابت قدم باش * ( وَدَعْ ) * و بگذار و دست بدار * ( أَذاهُمْ ) * از رنج و آفت رسانيدن ايشان يعنى در صدد انتقام و مجازات ايشان مباش كه من شر ايشان را از تو كفايت كنم و ميتواند بود كه اضافهء اذا بضمير اضافهء مصدر بمفعول باشد يعنى دست باز دار از ايذا رسانيدن تو بايشان و گويند معنى آنست كه ايشان را بر كفر مؤاخذه مكن و لهذا ابن عباس فرمود كه اين آيه منسوخ اسب بآية السيف * ( وَتَوَكَّلْ عَلَى اللَّه ) * و توكل كن بر خداى در دفع ايشان چه او كفايت شر ايشان خواهد كرد * ( وَكَفى بِاللَّه وَكِيلًا ) * و پسنديده است خداى كار ساز و مهم پرداز يعنى كافيست در آنكه همهء كار را به او باز گذارند يا نگاهبانان مؤمنان از شر دشمنان و يا ضامن مر وعدهء نصرت و غالبية ترا و ميتواند بود كه چون حقتعالى در آيهء متقدمه وصف پيغمبر نموده به پنج صفت در اين آيه هر يك از آن صفات را بخطابى كه مناسب آنست مقابل گردانيده باشد پس بشر المؤمنين مقابل شاهد است زيرا كه آن حضرت شاهد است بر امة خود و امة او شاهد بر ساير امم و اينفضل كبير است و ميشايد كه مقابل شاهد محذوف باشد كه آن امر است بمراقبت چنان كه گذشت زيرا كه ما بعد آن در حكم تفصيل است و اعراض از مشركان و منافقان مقابل مبشر است زيرا كه هر گاه رسول از ايشان اعراض كرده باشد پس من جميع الوجوه اقبال نموده بر مؤمنان و اين مناسب بشارتست و يا آنكه امر به بشارت مؤمنان مقابل مبشر باشد بر تقدير حذف مقابل آن كه مراقبه است و نهى از مجازات كفار و مبالات باذيت ايشان مقابل نذير است زيرا كه هر گاه از مكافات ايشان اعراض نموده باشد پس لا محاله آن اذيت را ناچار باشد از عقاب اجل و امر بتوكل بر او\r\n","description":"","footnote":"","page_name":" 305 ","page_number":305},
  {"content":"\r\nمقابل داعيست به خدا بتيسير و تسهيل او چه هر كه توكل بر خدا كند حقتعالى كارهاى دشوار وى را آسان گرداند و كفايت او سبحانه در امر موكول مقابل سراج منير است چه هر كه حقتعالى انارهء برهان او كرده باشد بر جميع خلقان سزاوار انست كه امر او را كفايت كند از جميع ايشان و اللَّه اعلم بحقايق الامور و بعد از عرض امتنان بر مؤمنان و بيان مزيت و شرف سرور عالميان باز نقل كلام در نسوان نموده ميفرمايد كه * ( يا أَيُّهَا الَّذِينَ آمَنُوا ) * اى كسانى كه ايمان آورده‌ايد * ( إِذا نَكَحْتُمُ الْمُؤْمِناتِ ) * چون نكاح كنيد زنان گرويده را * ( ثُمَّ طَلَّقْتُمُوهُنَّ ) * پس طلاق دهيد ايشان را * ( مِنْ قَبْلِ أَنْ تَمَسُّوهُنَّ ) * پيش از آنكه مس كنيد مس كناية است از مباشرت يعنى قبل از مباشرت و مواقعه * ( فَما لَكُمْ ) * پس نيست شما را * ( عَلَيْهِنَّ ) * بر زنان مطلقه * ( مِنْ عِدَّةٍ تَعْتَدُّونَها ) * هيچ عدهء كه شمارند ايام آن را اعتداد بمعنى استيفاى عدد است ماخوذ است از عددت الدراهم فاعتدها كقولك كلته فاكتاله و وزنته فاتزنه يعنى استيفاى عدد بر ايشان نيست بلكه بعد از طلاق بدون استيفاى آن به شوهر مىتوانند رفت چه به جهت برائت رحم حقتعالى اسقاط عده فرموده از مطلقه قبل از دخول پس در روز طلاق متزوج به غير ميتواند شد و اگر\r\nدر عقد نكاح ذكر مهر نكرده باشد * ( فَمَتِّعُوهُنَّ ) * پس متعه دهيد يعنى برخوردار سازيد ايشان را به چيزى و متعه بر وسع مرد است كقوله تعالى عَلَى الْمُوسِعِ قَدَرُه وَعَلَى الْمُقْتِرِ قَدَرُه نزد علماى ما وجوب متعه در عقديست كه ذكر مهر نشده باشد نه عقدى كه فرض مهر شده چه در اينقسم نصف مهر لازمست قبل از دخول و تفصيل اين در سورة البقره گذشته * ( وَسَرِّحُوهُنَّ ) * و رها كنيد و بگذاريد ايشان را سراجا جميلا رها كردنى و بگذشتنى نيكو يعنى بدون اضرار و ايذا ايشان را از منازل خود بيرون كنيد چه شما را قبل از مساس بر ايشان عدهء نيست تا در منزل خودتان جاى دهيد و گفته‌اند سراج جميل آنست كه متعه زياده از نصف مهر المثل باشد و اين بر سبيل ندبست و آيه دليلست بر آنكه عده حقيست واجب مردان را بر زنان بجهة اسناد آن به رجال و دال بر آنكه طلاق قبل از نكاح درست نيست براى آنكه فرموده نكحتم ثم طلقتم و ثم موضوعست براى مهلت و تراخى حبيب ابن ثابت روايت كند كه شخصى نزد على ابن الحسين زين العابدين آمد و گفت يا بن رسول اللَّه من گفته‌ام كه فلانه دختر فلان بطلاقست از من روزى كه من او را بنكاح خود درآورم اگر بنكاح من درآيد طلاق واقع شده باشد فرمود كه نه زيرا كه حقتعالى ابتدا بطلاق نكرده بلكه اول ذكر نكاح كرد و بعد از آن ذكر طلاق در كريمهء * ( إِذا نَكَحْتُمُ الْمُؤْمِناتِ ثُمَّ طَلَّقْتُمُوهُنَّ ) *\r\n","description":"","footnote":"","page_name":" 306 ","page_number":306},
  {"content":"\r\nو جابر ابن عبد اللَّه انصارى از رسول ( ص ) روايت كرده كه آن حضرت فرمود\r\nلا طلاق قبل النكاح\r\nو ديگر آنكه طلاق عبارتست از ابطال نكاح پس تا نكاح متحقق نشود طلاق وجود نگيرد و بدانكه نكاح بمعنى وطيست در اصل لغة و تسميهء عقد به آن به جهت ملابسه آنست بوطى زيرا كه طريق موصله است به آن در كنز العرفان مذكور است كه در اين مقام چند فايده است يكى آنكه در قرآن لفظ نكاح واقع نشده مگر در معنى عقد و اين دليلست بر آنكه نكاح بمعنى عقد در شرع بر سبيل حقيقة است چه اگر بمعنى وطى مستعمل ميشد تصريح مىبود به آنكه در لغت بمعنى وطيست حقيقة نه در شرع زيرا كه از آداب قرآن آنست كه در حين اراده مجامعت آن بعنوان وطى و مقاربت و تغشى و اتيان و دخول مذكور شود و همهء اينها كناياتند در لغت و بلفظ صريح در آن تعبير واقع نشده مگر لفظ نيك دوم آنكه مراد بقوله * ( مِنْ قَبْلِ أَنْ تَمَسُّوهُنَّ ) * تمسكوهن است كه در معنى تباشروهن است و خلوت خالى از دخول قايم مقام دخول نيست در اثبات عده و استقرار جميع مهر بخلاف ابى حنيفه سيم آنكه فما لكم عليهن من عدة تنبيه است بر آنكه عده حق زوجست زيرا كه او را جايز است رجوع در آن نه بعد از آن چنان كه گذشت و زوجه اگر چه او را حق نفقه و اسكان هست لكن حق زوج اقويست زيرا كه منع از تزويج زوجه به غير زوج به جهت زوجست نه به جهت زوجه چهارم آنكه قوله تعتدونها بمعنى يستوفون عددها است ماخوذ از عددت الدراهم چنان كه گذشت پنجم امر بتمتيع يا بر سبيل ندبست زيرا كه غير مفوضه را نزد اكثر متعه نيست و يا مراد به آن نصف مهر است اگر مفروض المهر است و يا امر مقيد است بعدم فرض ششم آنكه باجماع مراد السراج اينجا طلاق نيست بلكه مراد اينجا اخراجست از منزل به جهت عدم وجوب عده بر او پس اسكان واجب نباشد هفتم جميل بمعنى غير اضرار است و غير اخلال به حق هشتم آيه صريحست در عدم وجوب عده بر غير مدخول بها انتها كلامه و در كشاف آورده كه تخصيص مؤمنات بذكر با آنكه حكمى كه آيه ناطقست به آن شامل مؤمنات و كتابيات هر دو است بجهة تنبيه است بر آنكه اصل امر مؤمن و اولى به او آنكه حفظ نطفه خود كند و نكاح نكند مگر مؤمنهء عفيفه را و متنزه شود از مزاوجه فواسق چه جاى كوافر و استنكاف نمايد از آنكه با وعده خدا و رسول در تحت لحاف واحد درآيد پس آيتى كه در سورهء مايده است تعليم آن چيزيست كه جايز است و غير محرم از نكاح محصنات از اهل كتاب و اينجا تعليم آن چيزيست كه اوليست بمؤمن از نكاح مؤمنات و فايده ايراد لفظ ثم نفى توهمست از كسى كه گمان برد به آنكه فرقست حكم ميان مطلقه كه قريبة العهد باشد بنكاح و ميان مطلقهء كه بعيدة العهد باشد و تراخى مدت شده باشد به او در حبالهء زوج و بعد از آن مطلقه شده باشد\r\nبعد از آن\r\n","description":"","footnote":"","page_name":" 307 ","page_number":307},
  {"content":"\r\nخطاب برسول كرده مىفرمايد كه * ( يا أَيُّهَا النَّبِيُّ ) * اى پيغمبر برگزيده * ( إِنَّا أَحْلَلْنا لَكَ ) * بدرستى كه ما حلال كرده‌ايم براى تو * ( أَزْواجَكَ ) * زنان ترا * ( اللَّاتِي آتَيْتَ ) * آنها كه دادهء * ( أُجُورَهُنَّ ) * مهر هاى ايشان را تسميهء مهر به اجر به جهت آنست كه اجرتست بر بضع و تقييد احلال باعطاى مهر جهت ايثار طريق افضلست نه براى توقف حل بر آن هم چنان كه تقييد احلال مملوكه بمسبيه بقوله * ( وَما مَلَكَتْ يَمِينُكَ ) * و حلال ساختيم بر تو آن چيزى را كه مالك شده است دست تو يعنى مملوكات ترا * ( مِمَّا أَفاءَ اللَّه عَلَيْكَ ) * از آنچه باز گردانيده است خداى تعالى بر تو از غنايم مشركان چون صفيه كه از غنايم خيبر است و ريحانه كه از غنايم بنى قريظه است و امثال ايشان از ماريه و جويريه و افضليت مملوكات مسببه بر مملوكات مشترات بجهة عدم تحقيق به دو امر اينهاست و عدم تيقن مشترى سبب تملك بايع به آن بخلاف مسبيه كه سبب ملكية آن متيقن است پس احل و اطيب باشد و همچنين چون نكاح مهاجرات افضلست از غير از اينجهت تقييد قرائب به آن نموده فرمود كه * ( وَبَناتِ عَمِّكَ ) * و حلال گردانيده‌ايم ترا دختران عم تو * ( وَبَناتِ عَمَّاتِكَ ) * و دختران عمه هاى تو از اولاد عبد المطلب كه از قريشند * ( وَبَناتِ خالِكَ ) * و دختران خال تو * ( وَبَناتِ خالاتِكَ اللَّاتِي ) * و دختران خالهاى تو از اولاد عبد مناف ابن زهره * ( هاجَرْنَ مَعَكَ ) * از زنان كه هجرت كرده‌اند با تو و محتملست كه قيد احلال مذكورات بهجرت در حق آن حضرت باشد خاصة و از جمله خصايص او و قول ام هانى ( رض ) كه مرا رسول خدا ( ص ) خطبه فرمود و من اجابت كردم و عقد نابسته اين آيه آمد رسول ( ص ) فرمود كه تو بر من حرامى زيرا كه با من هجرت نكردى شاهد اينقولست و در مجمع گفته كه نزول اين آيه قبل از تحليل غير مهاجرات بود و بعد از آن شرط هجرت در تحليل منسوخ شد و قوله * ( وَامْرَأَةً مُؤْمِنَةً ) * منصوبست به شريطهء تفسير يعنى زن مؤمنه * ( إِنْ وَهَبَتْ نَفْسَها لِلنَّبِيِّ ) * اگر بخشد نفس خود مر پيغمبر را * ( إِنْ أَرادَ النَّبِيُّ ) * اگر خواهد پيغمبر * ( أَنْ يَسْتَنْكِحَها ) * آنكه طلب نكاح كند او را يا عطفست بر ما سبق يعنى حلال گردانيديم زنى را كه نفس خود را ببخشد و بنا بر اين تقييد ان بان استقباليه دافع آن نمىشود زيرا كه مراد باحلال اعلامست بحل و تقدير اينكه اعلمناك حل امرأة مؤمنة تهب نفسها لك و لا تطالب مهرا ان انفق يعنى اعلام تو كرديم حلال شدن زن گرونده به خدا و رسول كه به بخشد نفس خود را به تو و طلب مهر نكند اگر اتفاق افتد و لهذا امرأة بطريق نكره واقع شده خلاصهء كلام\r\n","description":"","footnote":"","page_name":" 308 ","page_number":308},
  {"content":"\r\nآنست كه اگر اتفاقا زنى نفس خود را به تو هبه كند بر تو حلال خواهد بود بدون صيغهء نكاح بدانكه ان ثانيه شرط اولست در استيجاب حل زيرا كه هبهء مرأة نفس خود را به پيغمبر موجب حل آن نميشود مگر بارادهء آن حضرت نكاح او را چه ارادهء وى جارى مجراى قبولست و استنكاح بمعنى طلب نكاح است و رغبت در آن و قوله * ( خالِصَةً لَكَ ) * مصدر مؤكد است چون وعد اللَّه و صبغة اللَّه و فاعله بمعنى مصدر شايعست چون عافية و كاذبة اى خلص احلالها و احلال ما احل لك على القيود المذكورة خلوصا لك يعنى خالص كرده شده است احلال آن امرأة و احلال آنچه حلالگردانيديم براى تو بر قيد هايى كه مذكور شد خالص شدنى براى تو و ميتواند بود كه حال باشد از ضمير وهبت يا صفت مصدر محذوف اى هبة خالصة يعنى اگر زن مؤمنه ببخشد نفس خود را به تو در حالتى كه خالص باشد به تو جايز است ترا استنكاح آن و يا اگر ببخشد بخشيدنى كه خالص است مر ترا * ( مِنْ دُونِ الْمُؤْمِنِينَ ) * بجز مؤمنان ظاهر آيه دالست بر آنكه از مخصوصات حضرت است كه زنى را به مجرد هبه بيمهر نكاح كند و مؤمنان را جايز نيست مگر بصيغهء عقد يا ملك در انوار گفته كه اصحاب ما به اين احتجاج آورده‌اند بر آنكه نكاح منعقد نميشود بلفظ هبه زيرا كه لفظ تابع معنى است و آن مختص است بپيغمبر پس لفظ نيز مختص به آن حضرت باشد و اينقول موافق علماى اماميه است و در كشاف گفته كه ابو حنيفه استشهاد نمود به اين آيه بر جواز عقد نكاح بلفظ هبه زيرا كه رسول و امت يكسانند در احكام الا فيما خصه\r\nالدليل و شافعى گفته كه اين استشهاد صحيح نيست زيرا كه رسول ( ص ) مخصوص شده بمعنى هبه و لفظ آن زيرا كه لفظ تابع معنى است و مدعى اشتراك در لفظ دون معنى محتاج بدليلست و بنا بر مذهب ابو حنيفه به هبه مهر لازمست بر پيغمبر زيرا كه آن در معنى نكاح است نسبت به پيغمبر اما نسبت بامت مهر لازم نيست زيرا كه آن در معنى نكاح نيست نسبت بايشان و عدول از خطاب بغيبت بلفظ نبى و تكرار آن و بعد از آن رجوع از آن بخطاب ايذانست به آنكه اين مخصوص است به آن حضرت به جهت شرف نبوت و تقرير است براى استحقاق او به اين كرامت و علما را خلاف است در وقوع اين صورت از ابن عباس و قتاده روايتست كه اين صورت اتفاق نيفتاده و اما اشهر آنست كه اين هبه واقع شده از زينب بنت خزيمهء انصاريه كه او را ام المساكين گفتندى و امام زين العابدين ( ع ) فرموده كه واهبه ام شريك بنت جابر اسديه بود و نزد قتاده ميمونه بنت حارث و نزد عروة بن زبير خوله بنت حكيم و در تبيان گفته كه ام سهل بوده از بنى اسد و كسانى كه قايلند كه واهبه زينب بوده مىگويند كه اين صورت در ماه رمضان بوده در سال سيم از هجرت و شش ماه در حرم محترم آن حضرت بوده و در ربيع الاخر در سال چهارم وفات يافته و نزد اهل سير هبه از ام شريك واقع شده و دولت عقد در نيافته و در كنز آورده كه آيه\r\n","description":"","footnote":"","page_name":" 309 ","page_number":309},
  {"content":"\r\nمشتملست بر ذكر آنچه آن از خواص پيغمبر است و آن استباحت وطيست بهبه و دليل بر آنكه از خواص او است قول حقتعالى است كه * ( خالِصَةً لَكَ مِنْ دُونِ الْمُؤْمِنِينَ ) * و بعد از آن گفته كه مرويست كه چون خوله بنت حكيم نفس خود را برسول هبه نمود عايشه گفت ما بال النساء يبذلن انفسهن بلا مهر چيست مر زنان را كه بذل نفس خود ميكنند بىمهر حقتعالى اين آيه فرستاد عايشه گفت ما ارى اللَّه الا ان يسارع فى هواك نمىبينم خداى را مگر آنكه مسارعت مىكند در آنچه آرزوى تست رسول ( ص ) فرمود اگر تو اطاعت كنى حقتعالى مسارعت كند در آنچه آرزوى تست و در اينمقام چند فايده است يكى آنكه كرخى تجويز وقوع نكاح كرده بلفظ اجاره لقوله تعالى الآتى اتيت اجورهن و اجر مختص است به اجاره است و اين قوليست ضعيف بجهة آنكه جايز است كه اجر مستعار باشد براى مهر و ابو بكر رازى گفته كه به اجاره جايز نيست زيرا كه اجاره عقديست موقت و عقد نكاح عقديست مؤبد پس بينهما تنافى باشد دوم نزد حنفى جايز است وقوع نكاح بلفظ هبه مر غير پيغمبر را و اين قوليست در نهايت ضعف لقوله تعالى خالصة لك و مخالف مذهب اصحاب ما است و شافعيه سوم ذكر قيود ثلثه كه ان اللاتى اتيت اجورهن است و اللاتى هاجرن و مما افاء اللَّه عليك با آنكه احلال بدون آن حاصل است بجهة بيان واقع است چه ازواج حضرت متصف به اين صفات بودند و از ذكر آن عدم احلال غير آن لازم نميآيد مگر بدليل خطاب و اين حجة نيست نزد ما و نزد بعضى فايدهء اين قيود آنست كه حقتعالى احلال نموده براى پيغمبر آن چيزى را كه آن افضل است و اين ضعيف است زيرا كه اين مقتضى آنست كه آن حضرت را احلال زنان مذكوره جايز نباشد مگر بقيود ثلثه و حال آنكه نه اين چنين است و نيز اگر چنين ميبود سزاوار آن بود كه حقتعالى بعبارتى اتيان نمايد كه دلالت كند بر اراده افضل و اينكه قاضى عضد گفته كه محتمل است كه اين از خواص آن حضرت بوده باشد بدليل قول ام هانى بنت ابى طالب كه\r\nخطبنى رسول اللَّه فاعذرت اليه فعذرنى ثم انزل اللَّه هذه الاية فلم احل له لانى لم اهاجر معه و كنت من الطلقاء\r\nقوليست بغاية ضعيف زيرا كه نقل كرده‌اند كه اين از خواص آنست و اينكه ام هانى گفته فلم احل له آن دليل خطابست و حجة نيست و نيز قول طبرسى در مجمع كه كان ذلك قبل تحليل غير المهاجرات ثم نسخ شرط الهجرة فى التحليل ضعيف است زيرا كه اگر چه اين در مهاجرات صحيح است اما در آن دو قيد ديگر تمام نيست و اولى وجهى است كه ما ذكر كرديم چه وصف هم چنان كه از براى تخصيص مىباشد از براى توضيح نيز مىباشد و اللَّه اعلن بعد از آن بيان مىكند كه شرايط عقد و وجوب قسم و حصر ازواج در عدد معين و غير آن براى مؤمنان محض حكمتست و عين مصلحت و مىفرمايد كه * ( قَدْ عَلِمْنا ) * بدرستى كه ما دانسته‌ايم * ( ما فَرَضْنا عَلَيْهِمْ ) * آنچه فرض كرده‌ايم بر امت از شروط عقد نكاح و تعيين مهر و نفقه در وجوب قسم و حصر عدد * ( فِي أَزْواجِهِمْ ) * در زنان ايشان و احلال\r\n","description":"","footnote":"","page_name":" 310 ","page_number":310},
  {"content":"\r\nتوسيع آن به تو * ( وَما مَلَكَتْ أَيْمانُهُمْ ) * و آنچه مالك شده است دستهاى ايشان يعنى توسعهء امر در مملوكات و عدم مؤاخذه ما بر ايشان بر آنكه جايز نيست ايشان را بملك يمين مگر بوجوه معلومه از شرى وهبه وارث و سبى و اصطفاى صفايا در سبى براى تو يعنى به جهت علم ما به مصلحت و حكمت تضييق ازواج نموديم در عدد معين بر مؤمنان و تعيين مهر و نفقه و قسم و توسيع مملوكات بر ايشان و اين جمله اعتراض است ميان قوله * ( لِكَيْلا يَكُونَ عَلَيْكَ حَرَجٌ ) * و متعلق آن كه خالصة است به جهت دلالت بر آنكه فرقست ميان آن حضرت و امت در احكام نكاح كه آن توسيع ازواجست بر او و تضييق آن بر امت كه عدم تجاوز ايشانست از اربع و غير آن و اين به جهت شرف و فضل او است بر ساير امت حاصل كه قول مذكور علت خالصة است و ما قبل آن كه قد علمنا است جملهء معترضه و معنى اينكه ما حلال كرديم زنان را به تو به مجرد هبه و آن را خاصهء تو گردانيديم تا نباشد بر تو ضيقى و تنگى و اثمى در آن * ( وَكانَ اللَّه ) * و هست خداى * ( غَفُوراً ) * آمرزنده هر چيزى را كه تحرز از او متعسر است * ( رَحِيماً ) * مهربان بتوسعه در مواضعى كه مظنه حرج باشد يا آمرزندهء بندگان اگر بعد از وقوع ايشان باشد در حرج توبه كنند و رحيم بر ايشان بتوسعه و عدم تكليف ما لا يطاق بايشان قبل از اين گذشت كه ازواج پيغمبر صلَّى اللَّه عليه و آله از او اقتراح اشيايى مينمودند كه مقدور آن حضرت نبود و آن حضرت بجهة اين از ايشان مهاجرة نمود و آيهء تخيير نازل شد كه ايشان را مخير ساز ميان دنيا و آخرت هر كه از ايشان اختيار دنيا كند دست از او بدار و هر كه اختيار خدا و رسول كند او را نگاهدار ايشان ترسيدند كه مبادا رسول ايشان را طلاق بدهد نزد آن حضرت آمدند و گفتند يا رسول اللَّه اجعل لنا من مالك و نفسك ما شئت آن چه ميخواهى با ما بجا آور ما را به حال خود باز گذار آيه آمد كه اى محمد اختيار دارى در اين كه * ( تُرْجِي ) * باز پس دارى * ( مَنْ تَشاءُ مِنْهُنَّ ) * هر كه را ميخواهى از آن زنان و ترك مضاجعهء آن نمايى * ( وَتُؤْوِي إِلَيْكَ مَنْ تَشاءُ ) * و جاى دهى بسوى خود و منضم سازى به خود بمضاجعه هر كرا خواهى از ايشان يعنى در قسمت ميان ايشان مخيرى و گويند معنى آنست كه طلاق دهى هر كه را اراده كنى و نگهدارى هر كه را خواهى و قول اول اشهر است و با آنكه خداى رسول را در ارجاء و ايواء رخصت فرمود آن حضرت در ميان ايشان سويه نگاهداشت مگر سوده كه رسول صلَّى اللَّه عليه و آله خواست وى را طلاق دهد او حق خود را از نفقه و كسوه ترك كرد و نوبت خود بعايشه داد چنان كه در زاد المسير گفته كه ميان همه ازواج غير از سوده رض كه نوبت خود را بعايشه بخشيده بود رعايت قسمت ميفرمود تا آخر عمر صاحب كشاف گفته كه حضرت رسالت صلَّى اللَّه عليه و آله ارجا فرمود از پنج زن كه سوده و صفيه و جويريه و ميمونه و ام حبيبه باشد و رعايت قسم ميكرد ميان ايشان هر گاه كه ميخواست و چهار تن را با خود گرفت بمضاجعه كه عايشه\r\n","description":"","footnote":"","page_name":" 311 ","page_number":311},
  {"content":"\r\nو حفصه\r\nو ام سلمه و زينب بودند * ( وَمَنِ ابْتَغَيْتَ ) * و هر كه را خواهى كه باز طلبى و دلجويى كنى * ( مِمَّنْ عَزَلْتَ ) * از آنها كه با كرانه رفته از ايشان و ارجا كرده در مضاجعه يا مطلقه رجعيه گردانيده * ( فَلا جُناحَ عَلَيْكَ ) * پس هيچ گناهى نيست و تنگى بر تو در اين ابتغا و در وسيط گفته كه وجوب قسم بدين آيه از آن حضرت ساقط شده و برخى يرجى ميخواند بيا كه همان بمعنى تاخير است ( يق ارجئت بالهمزة و ارجيت به غير همزه اذا اخرت ) * ( ذلِكَ ) * اين تفويض امر ايشان بمشيت تو در اختيار ارجا و ايوا بر طريق تسويه بدون اختصاص آن ببعضى دون بعضى * ( أَدْنى أَنْ تَقَرَّ أَعْيُنُهُنَّ ) * نزديكتر است به آنكه روشن شود چشمهاى ايشان * ( وَلا يَحْزَنَّ ) * و اندوهناك نشوند * ( وَيَرْضَيْنَ ) * و خشنود باشند * ( بِما آتَيْتَهُنَّ كُلُّهُنَّ ) * به آنچه دهى ايشان را همهء ايشان يعنى چون دانستند كه آنچه تو ميكنى دربارهء ايشان از ارجا و ايوا و عزل و ابتغاء بر طريقهء سويه است بدون ترجيح بعضى دون بعضى در اين باب و مع ذلك آن بفرمان خداست ملول نميشوند و گردن مينهند * ( وَاللَّه يَعْلَمُ ) * و خدا ميداند * ( ما فِي قُلُوبِكُمْ ) * آنچه در دلهاى شما است پس اجتهاد كنيد در احسان اين وعيد است كسى را كه راضى نباشد به آنكه خداى تعالى آن را بمشيت رسول تفويض كرده * ( وَكانَ اللَّه ) * و هست خدا * ( عَلِيماً ) * دانا بضماير بندگان * ( حَلِيماً ) * بردبار كه تعجيل نكند بعقوبت مجرمان در مجمع آورده كه در معنى ارجا و ايوا مفسران را چند قول است قتاده گفته كه مخيرى در اينكه تاخير و تبعيد كنى از مضاجعه هر كه را خواهى و بفراش خود طلبى هر كرا خواهى يعنى حقتعالى مباح ساخته براى تو كه قسم ميان ازواج منوط بمشيت تو باشد و جبائى و ابو مسلم بر اينند كه مراد اينست كه جايز است ترا كه عزل كنى از ايشان هر كه را خواهى بدون طلاق ورد كنى به خود بعد از عزل هر كرا خواهى يعنى رجوع نمايى بدون تجديد عقد و ابن عباس فرموده كه مراد آنست كه طلاق دهى هر كه را خواهى و نگاهدارى هر كه را اراده كنى و حسن گفته كه ترك كنى نكاح هر كه را خواهى از زنان امت خودت و بنكاح درآرى هر كه را خواهى از ايشان و از حسن مرويست كه هر گاه آن حضرت خطبه زنى كردى غير را نرسيدى كه خطبه كند تا آن كه متزوج شود به او يا ترك او گيرد و زيد ابن اسلم گفته كه قبول كنى هر كه را خواهى از مؤمنان كه نفس خود را به تو مىبخشد و او را در فراش خود جاى دهى و ترك كنى هر كه را خواهى از ايشان و قبول هبهء ايشان نكنى و طبرسى از ابو جعفر و ابو عبد اللَّه عليه السّلام نقل مىكند كه\r\nمن ارجى لم نكح و من اوى فقد نكح\r\nهر كه را از زنان واهبه كه ارجا نمودى نكاح نكردى و هر كه را ايوا\r\n","description":"","footnote":"","page_name":" 312 ","page_number":312},
  {"content":"\r\nفرمودى نكاح نمودى در قوله من اتبغيت ممن عزلت دلالتست بر آنكه حقتعالى مباح گردانيده بود براى آن حضرت ترك قسم در ازواج و يا آنكه تاخير بعضى از ايشان ميكرد از نوبهء آن و تقديم بعضى ديگر از ايشان مينمود در غير وقت نوبهء او و از ابن عباس و مجاهد نقلست كه معنى ذلك ادنى ان تقر عينهن آنست كه ازواج چون دانستند كه تو ايشان را رد خواهى كرد بفراش خود بعد از اعتزال ايشان چشم ايشان روشن خواهد شد و غمگين نخواهند شد از عزل و راضى خواهند بود به آنچه در حق ايشان به جامى آرى از تسويه و تفضيل بجهة علم ايشان به آنكه طلاق ايشان نخواهى گفت جبائى گفته كه معرفت ايشان به آنكه در عزل يكى از ايشان ترا جايز است رجوع به او موجب خوشحالى ايشانست و گويند نزول رخصت از جانب خدا سبب خوشحالى ايشانست و رضاى ايشان به جهت علم ايشان به آنكه به جهت اين اطاعت به ثواب ابدى خواهند رسيد و اگر اين حكم از قبل تو ميبود محزون ميشدند و آن را حمل مىكردند بر ميل تو ببعضى از ايشان و خداى داناست به آنچه در قلوب شما است از رضا و سخط و ميل بعضى نسا دون بعضى و او عالمست بمصالح عباد و حليم در ترك معاجلهء ايشان بتوبه انتها كلام صاحب المجمع و صاحب كنز العرفان آورده كه آيه محتمل چند وجهست يكى آنكه طلاق دهى هر كه را خواهى از ازواج و ترك كنى از هر كه اراده كنى دوم خوانى هر كه را خواهى بفراش خود و تبعيد نمايى از آن هر كه را خواهى سيم تاخير كنى هر كرا خواهى و قسمت او را مرغى ندارى و ايواى نما هر كرا خواهى و حق قسمت او را رعايت نمايى پس ارجاء سوده و جويريه و ميمونه و صفيه و ام سلمه و حبيبه فرمود و قسمت را ميان ايشان بر رفق مشيت خود عمل نمود و ايواى عايشه و حفصه و ام سلمه و زينب فرمود و قسمت را ميان ايشان تسويه نمود پس آيه دالست بر عدم وجوب قسمت بر آن حضرت و بدان كه اين از خواص آن حضرت است و قسمى كه از آن حضرت نسبت ببعضى ازواج واقع شده بر سبيل تفضيل بوده و طلب رعايت عدل تا وى را به خود نسبت ندهند و اين قول مشهور است نزد اصحاب ما چهارم آنكه اين راجع به واهبان است اى ترجى من تشا عمن الواهبات و تؤوى اليك من تنشاء منهن و قوله ذلك اشارتست به اين معنى كه تخيير ميان تاخير و ايوا اقربست بخوشحالى و عدم حزن و حصول رضاى ايشان چه همه ايشان در اين حكم مساويند پس اگر تو ميان ايشان تسويه نمايى بر سبيل تفضل خواهند شناخت و مزية احسان از جانب تو و اگر ترجيح كنى بعضى از ايشان را بر بعضى از حكم خدا خواهند دانست و قلوب ايشان به جهت آن مطمئن خواهد بود به آنكه غير مطلقه‌اند و نزد بعضى ذلك اشارتست بجواز رد معزولان بفراش يعنى علم زنان به اين موجب علم ايشان خواهد بود به اينكه غير مطلقه‌اند و راجى خواهند بود به آنكه بدولت فراش رسند آورده‌اند كه\r\n","description":"","footnote":"","page_name":" 313 ","page_number":313},
  {"content":"\r\nبعد از نزول آيهء تخيير چون ازواج اختيار خدا و رسول كردند و به حكم ايشان امتثال نمودند و اطاعت كردند آيه آمد كه چون ايشان امتثال حكم خدا و رسول نمودند و ترك مقترحات كردند * ( لا يَحِلُّ ) * حلال نباشد * ( لَكَ النِّساءُ ) * مر ترا از زنان ديگر * ( مِنْ بَعْدُ ) * از پس اين نه زن كه در عقد تواند چه تسعه در حق تو چون اربعه است در حق امت و تذكير يحل به جهت آنست كه تانيث جمع غير حقيقى است * ( وَلا أَنْ تَبَدَّلَ ) * و حلال نيست آنكه بدل كنى * ( بِهِنَّ ) * بديشان * ( مِنْ أَزْواجٍ ) * از زنان ديگر من مزيده به جهت تاكيد استغراقست يعنى ترا تبديل هيچ زنى از زنان ديگر جايز نيست به آنكه يكى از ايشان را طلاق دهى و بجاى او ديگرى را نكاح كنى * ( وَلَوْ أَعْجَبَكَ ) * و اگر چه بشگفت آرد ترا * ( حُسْنُهُنَّ ) * خوبى ايشان اين حالت است از فاعل تبدل نه از مفعول كه من ازواج است به جهت توغل آن در تنكير و تقدير اينست كه مفروضا اعجابك از ابى عبد اللَّه ( ع ) مرويست كه\r\nمعناه و ان اعجبك حسن ما حرم عليك من جملتهن و لا يحللن لك\r\nيعنى و اگر چه بعجب آورد ترا حسن آن چيزى كه حرام كرده شده است بر تو از جملهء زنان و قوله * ( إِلَّا ) * استثناء متصلست از نساء زيرا كه متناول ازواج و اماء است يعنى حلال نيستند بر تو زنان بعد از اين نه زن كه دارى مگر * ( ما مَلَكَتْ يَمِينُكَ ) * آنچه مالك شود دست تو يعنى ملك يمين به تصرف تو درآيد از اما و نزد بعضى استثناى منقطع است زيرا كه ازواج بمعنى منكوحاتست به عقد * ( وَكانَ اللَّه ) * و هست خداى تعالى * ( عَلى كُلِّ شَيْءٍ ) * بر همهء چيزها * ( رَقِيباً ) * نگاهبان پس تحفظ امر خود كنيد و از آنچه بر شما حلالست تخطى و تعدى مكنيد چه هر كه از سر رقيبى حق آگاه گشت او را از مراقبه حال خود چارهء نيست و مراقبهء عبارتست از دانا و بينا دانستن حق در نهان و آشكارا بادب و حرمت زيستن ذكر رقيب تحذير است از مجاوزت حدود شرع و تخطى از حلال به حرام و گويند مراد بقوله و لو أعجبك حسنهن اسماء بنت عميس خثعميه بود كه زن جعفر ابن ابى طالب بود از ضحاك مرويست كه حقتعالى طلاق ايشان را حرام گردانيد براى آنكه امهات مؤمنانند و اختيار خدا و رسول كردند و سراى آخرت را بر دنيا ايثار كردند اما نكاح زنان ديگر وى را حلال بود عطا از عايشه روايت كرده كه رسول خدا از دنيا بيرون نرفت تا زنان ديگر بر او حلال شد و بنا بر اين حكم اين آيه منسوخ باشد ابو هريره روايت كرده كه عادت زمان جاهليت آن بود كه مبادله كردندى به اين وجه كه يكى زن خود را نزد كسى فرستادى تا وى زن خود را نزد وى فرستد حق تعالى به اين آيه نهى آن فرمود مرويست\r\n","description":"","footnote":"","page_name":" 314 ","page_number":314},
  {"content":"\r\nكه روزى عيينة بن حصين در حجرهء رسول رفت بدون دستورى عايشه نزد رسول بود فرمود چرا بىدستورى در آمدى گفت يا رسول اللَّه من هرگز از هيچ مردى از قبيلهء مضر دستورى نخواسته‌ام بعد از آن گفت من هذا الحميرا اين سرخ كيست كه در پهلوى تو نشسته است فرمود عايشه است عيينه گفت أ فلا انزل لك عن احسن الخلق ميخواهى كه من براى تو نيكوتر از اين صورت صورتى بفرستم مراد زوجهء وى بود رسول فرمود حقتعالى اينمعنى را حرام كرده است و چون بيرون شد عايشه گفت اين چه كس است رسول فرمود\r\nهذا احمق مطاع و انه سيد قومه كما ترى\r\nاو احمقيست كه فرمان بردار و مهتر قوم خود است با وجود فرط حماقت او كه ديدى از ابى بن كعب و عكرمه و ضحاك روايت است كه مراد بقوله من بعد زنانىاند كه حقتعالى احلال ايشان نموده براى پيغمبر در كريمهء إِنَّا أَحْلَلْنا لَكَ أَزْواجَكَ اللَّاتِي آتَيْتَ أُجُورَهُنَّ و آنها شش نوع بودند يك نوع زنانىاند كه پيغمبر مهور ايشان را داده دوم بنات عم سوم بنات عمات چهارم بنات خال پنجم بنات خالات كه از مهاجرانند ششم زنى كه نفس خود را به آن حضرت هبه نموده يعنى غير از اين شش نوع نسوان بر تو حلال نيستند و از ابى عبد اللَّه عليه السّلام مرويست كه مراد به * ( لا يَحِلُّ لَكَ النِّساءُ ) * زنان محرماتند كه در سورة النساء مذكور شده‌اند و نزد بعضى ديگر مراد يهوديات و نصرانياتند و بنا بر اين معنى و لا ان تبدل بهن اينست كه و لا ان تبدل الكتابيات بالمسلمات چه سزاوار نيست كه كتابيات امهات مؤمنين باشند مگر آنچه بملك يمين تو در آمده‌اند از كتابيات چه جايز است ترا كه به اينها متسرى شوى و اينقول مجاهد و سعيد بن جبير است و در كنز آورده كه نزد بعضى اين آيه منسوخ است به آيهء انا احللنا لك الايه و اين فتوى اصحاب ما است و نزد بعضى ديگر بآيهء ترجى من تشاء بنا بر وجه اول از وجوهى كه در ارجا مذكور شد و اين هر دو آيه اگر چه در قرائت متقدم واقع شده‌اند اما در انزال مسبوقند مانند آيهء عده و بعد از نزول اين آيه بر آن حضرت مباح شد تزويج آنچه ميخواست و قول عايشه كه ما فارق رسول اللَّه ( ص ) حتى حل له ما اراد من النساء مصدق اينست و بعضى قايل بعدم نسخند و مدعى بقاى حكم آن به جهت اصالة عدم نسخ و عدم علم بصحة قول عايشه و صاحب كنز بعد از نقل وجوه مذكوره در قوله من بعد گفته كه بنا بر آنچه ما گفتيم از راى اصحاب ما در منسوخيت اين آيه فايده در اينوجوه مذكوره نيست مگر گاهى كه اطلاع بر منسوخيت آن حاصل شود و روايتى كه از صادق ( ع ) نقل كرده‌اند كه مراد به من بعد محرماتى است كه در سورة النساء مذكور شده است ضعيف است بجهة مخالفت آن بحكمى كه مجمع عليه است از عدم جواز تبديل آن حضرت ازواج خود را و جواز تبديل امت او بطلاق و فسخ آورده‌اند كه چون حضرت رسالت ( ص ) زينب را به حكم حق سبحانه قبول\r\n","description":"","footnote":"","page_name":" 315 ","page_number":315},
  {"content":"\r\nفرمود وليمهء ترتيب فرمود و مردم را طلبيده دعوتى مستوفى داد چنان كه قبل از اين گذشت و چون طعام خورده شد مردمان بسخن مشغول گشتند و زينب در گوشهء خانه روى به ديوار نشسته بود و حضرت بسبب محبتى كه به مجالست زينب داشت ميخواست كه مردم بروند و ايشان بمكالمه و محاوره مشغول شده مجلس را مطول ساختند و آخر حضرت خود از مجلس برخواست و برفت و اكثر صحابه به تبعيت او برخواستند و برفتند و سه كس ماندند و هم چنان سخنان ميگفتند و حضرت بدر خانه آمد شرم ميداشت كه ايشان را عذر خواهد و بعد از انتظار بسيار كه خلوت شد بخانهء زينب در آمد انس خواست كه بخانهء زينب در آيد حضرت پرده بر در حجره فرو گذاشت آيهء حجاب نازل شد كه * ( يا أَيُّهَا الَّذِينَ آمَنُوا ) * اى كسانى كه گرويده‌ايد به خدا و رسول * ( لا تَدْخُلُوا بُيُوتَ النَّبِيِّ ) * در ميائيد به خانه هاى پيغمبر * ( إِلَّا أَنْ يُؤْذَنَ لَكُمْ ) * مگر در وقتى كه دستورى داده شويد يعنى شما را بخوانيد * ( إِلى طَعامٍ ) * به خوردن طعام اين متعلقست به يوذن زيرا كه متضمن معنى يدعى است و اين اشعار است به آنكه نيكو نيست دخول شخصى بر طعام بدون دعوت و اگر چه مأذون باشد كما اشعر به قوله * ( غَيْرَ ناظِرِينَ ) * حالست از ضمير تدخلوا يعنى درآئيد در بيوت پيغمبر بعد از اذن در حالتى كه غير منتظر باشيد يعنى انتظار نبريد * ( إِناه ) * وقت طعام را يا رسيدن به آن چه اناء بمعنى وقت و بلوغ هر دو آمده است و ميتواند بود كه حال باشد از ضمير لكم يعنى آنكه مگر اذن دهند شما را در حالتى كه انتظار وقت طعام نكشيد و يا منتظر رسيدن آن نباشيد چه مرويست كه جمعى بودند كه محافظة وقت طعام ميكردند و چون آن وقت ميرسيد و اثر دود از مطبخ ظاهر ميشد مىآمدند و مينشستند حكم شد كه چون در رويد منتظر آن مباشيد كه طعام\r\nبرسد و در كشاف آورده كه غير ناظرين حالست از لا تدخلوا و استثنا بر وقت و حال معا واقع شده و ( كأنه قيل لا تدخلوا بيوت النبى الا وقت الاذن و لا تدخلوها الا غير ناظرين ) در ميائيد به خانه ها مگر در وقت اذن و در ميائيد در آن مگر در حالتى كه منتظر باشيد بطعام خوردن * ( وَلكِنْ إِذا دُعِيتُمْ ) * و لكن چون خوانده شويد * ( فَادْخُلُوا ) * پس درآئيد * ( فَإِذا طَعِمْتُمْ ) * پس چون طعام خورديد * ( فَانْتَشِرُوا ) * پس پراكنده شويد و مكث مكنيد آيه خطابست به كسانى كه منتظر طعام رسول بودند و بجهة آن در خانهء وى مينشستند چنان كه گذشت و اگر نه هيچكس را جايز نبود كه بجهة غير طعام نيز در خانه او درآيند و بث كنند اذن بدون اوى و قوله * ( وَلا مُسْتَأْنِسِينَ ) * عطف است بر ناظرين يا مقدر بفعل محذوف اى\r\n","description":"","footnote":"","page_name":" 316 ","page_number":316},
  {"content":"\r\nو لا تدخلوا و لا تمكنوا يعنى در ميائيد يا متمكن مشويد در بيوت وى در حالتى كه آرام گرفتگان باشيد * ( لِحَدِيثٍ ) * براى سخن يكديگر يا براى سخن اهل بيت بطريق تسمع به آن بعد از آن بيان علت عدم مكث طويل مىكند بقوله * ( إِنَّ ذلِكُمْ ) * بدرستى كه اين درنك شما بعد از طعام و استيناس بكلام * ( كانَ يُؤْذِي النَّبِيَّ ) * هست كه ميرنجاند پيغمبر را * ( فَيَسْتَحْيِي مِنْكُمْ ) * پس شرم ميدارد از شما كه گويد بيرون رويد * ( وَاللَّه لا يَسْتَحْيِي ) * و خدا شرم نميدارد * ( مِنَ الْحَقِّ ) * از گفتن راست يعنى اخراج شما حقست پس سزاوار آنست كه به جهت حيا ترك كرده نشود هم چنان كه حقتعالى ترك ابانة حق نفرمود به جهت حيا و امر نمود باخراج شما پس سزاوار آنست كه بجهة حيا ترك كرده نشود هم چنان كه حقتعالى ترك ابانة حق نفرمود بجهة حيا و امر نمود باخراج شما پس براى تعظيم رسول خود نهى دخول شما نمود بخانهء او بدون اذن و منع شما نمود از آنكه موجب اذية و كراهت آن حضرت است بعضى از علما گفته‌اند هذا ادب ادب اللَّه الثقلاء اين ادبيست كه حقتعالى به آن تاديب كسانى نموده كه در مجلس مثقل باشند و دير برخيزند و مجاهد روايت كرده از عايشه كه با رسول خدا ( ص ) طعام مىخوردم عمر پيدا شد رسول او را بطعام خوردن دعوت كرد وى بيامد و بطعام خوردن مشغول شد و در اثناى طعام خوردن انگشت او بانگشت من خورد و رسول را از اين كراهت آمد آيهء حجاب نازل شد و از مجاهد مرويست كه سبب نزول آيهء حجاب آن بود كه روزى جمعى نزد رسول آمدند در خانهء عايشه و آنجا مكث نمودند رسول بفرمود تا طعام بياوردند و در اثناى طعام خوردن عايشه نيز تردد ميكرد و طعام و اسباب آن حاضر ميساخت اتفاقا دست مردى بر دست عايشه رسيد رسول را از اين كراهت آمد و بعد از طعام بسيار توقف كردند بر وجهى كه موجب ملال حضرت شد حقتعالى آيهء مذكوره را نازل ساخت و فرمود كه بدون اذن رسول صلَّى اللَّه عليه و آله به خانه پيغمبر صلَّى اللَّه عليه و آله مرويد كه موجب اذية و كراهة رسول است * ( وَإِذا سَأَلْتُمُوهُنَّ ) * و چون خواهيد از زنان پيغمبر * ( مَتاعاً ) * چيزى كه بدان تمتع و انتفاع گيريد از امتعهء خانه * ( فَسْئَلُوهُنَّ ) * پس بخوانيد ايشان را * ( مِنْ وَراءِ حِجابٍ ) * از پس پرده * ( ذلِكُمْ ) * اين سؤال از وراى حجاب * ( أَطْهَرُ ) * پاكيزه تر است و پاكتر * ( لِقُلُوبِكُمْ ) * مر دلهاى شما را * ( وَقُلُوبِهِنَّ ) * و دلهاى ايشان را از ريبت و تهمت و از خواطر شيطانية و هواجس نفسانية مقاتل گفته كه حقتعالى در اين آيه امر نمود بمؤمنان كه مطلقا بزنان پيغمبر سخن نكنند مگر از وراى حجاب از ابن عباس مرويست كه\r\n","description":"","footnote":"","page_name":" 317 ","page_number":317},
  {"content":"\r\nمردى از صحابه گفت كه اگر رسول خدا صلَّى اللَّه عليه و آله رحلت كند من عايشه را بنكاح خود درآورم مقاتل گفته كه اين طلحة بن عبد اللَّه بود كه بعد از نزول آيهء حجاب گفت محمد ما را نهى مىكند از آنكه با دختران عم خود سخن گوئيم مگر در پس پرده و اللَّه اگر بميرد من عايشه را زن كنم ابو حمزه ثمالى فرموده كه دو مرد از اصحاب گفتند كه آيا محمد زنان ما را نكاح تواند كرد و ما زنان او را نكاح نتوانيم كرد و اللَّه لئن مات لنكحنا نسائه به خدا كه اگر بميرد ما زنان او را نكاح كنيم و مراد يكى از آنها عايشه بود و مراد ديگرى ام سلمه حقتعالى آيه فرستاد كه * ( وَما كانَ لَكُمْ ) * و نرسد و\r\nنشايد مر شما را * ( أَنْ تُؤْذُوا رَسُولَ اللَّه ) * آنكه برنجانيد فرستادهء خدا را و بكنيد آنچه وى از آن كاره باشد * ( وَلا أَنْ تَنْكِحُوا ) * و نشايد شما را آنكه نكاح كنيد * ( أَزْواجَه ) * زنان او را * ( مِنْ بَعْدِه ) * از پس وفاة او يا بعد از آنكه طلاق داده باشد * ( أَبَداً ) * هرگز * ( إِنَّ ذلِكُمْ ) * بدرستى كه ايذاى آن حضرت و نكاح ازواج او * ( كانَ عِنْدَ اللَّه ) * هست نزد خداى * ( عَظِيماً ) * گناه بزرگ زيرا كه حرمت آن حضرت لازمست در حيات او و بعد از وفات او چه حيات و ممات او در اداى حقوق تعظيم يكسانست زيرا كه خلعت خلافت عظمى در حين حيات و لباس شفاعت كبرى پس از وفات بر بالاى اعتدال او دوخته است و نعم ما قيل شعر قباى سلطنت هر دو كون تشريفى است كه جز بقامت زيباى او نيايد راست و در كنز العرفان آورده كه اين آيه نيز دلالت مىكند بر خاصه ديگر مر حضرت رسالت را و آن عدم نكاح ازواج او است بعد از وفات او باجماع بعضى گفته‌اند كه سبب اين آنست كه ازواج آن حضرت امهات امتند لقوله تعالى و ازواجه امهاتك و اين باطلست و اگر نه لازم آيد كه بنات ايشان نيز حرام باشند به جهت آنكه اخواتند بلكه تسميهء ايشان بامهات بجهة تحريم نكاح ايشانست پس اولى آنست كه آن از خواص آن حضرت باشد تا موجب احتراز باشد از غير او و اجتناب از ايذا رسانيدن به او در اين و نزد ما آنست كه زنانى كه از آن حضرت مفارقت كرده باشند بطلاق يا فسخ نيز حرامند بر امت خواه آنكه دخل واقع شده باشد يا نه و شافعيه را چند قولست يكى تحريم مطلقا زيرا كه امهاتند دوم اباحت مطلقا و اگر نه بينونه را فايده نباشد سوم اباحه در غير مدخول بها بجهة آنكه اشعب بن قيس تزوج نمود بمستفيده در ايام خلافت عمر و عمر قصد رجم او كرد او را گفتند پيغمبر صلَّى اللَّه عليه و آله قبل از دخول از او مفارقت نموده عمر ترك رجم او كرد پس تحريم ثابت باشد در غير مدخول بها و همچنين اجراى اين وجوه در سراى آن حضرت و عموم اين آيه دافع اين احتمالاتست و مرويست كه هم چنان كه بعضى از اصحاب ميگفتند كه اگر حضرت را وفات رسد ما عايشه را بخواهيم و بعضى ديگر اينمعنى را در دل ميداشتند حقتعالى فرمود\r\n","description":"","footnote":"","page_name":" 318 ","page_number":318},
  {"content":"\r\n* ( إِنْ تُبْدُوا شَيْئاً ) * اگر آشكارا كنيد چيزى را يعنى نكاح بعضى از امهات مؤمنان و به زبان گوئيد * ( أَوْ تُخْفُوه ) * يا پنهانداريد آن را در دل و به زبان نياريد * ( فَإِنَّ اللَّه كانَ ) * پس بدرستى كه خداى هست * ( بِكُلِّ شَيْءٍ ) * بر همه چيزها از سر و علانيه * ( عَلِيماً ) * دانا و بدان شما را سزا خواهد داد در آيه مبالغه است و مزيد تهديد و وعيد در تزوج بازواج پيغمبر بعد از او و بجهة وجوب رعايت تعظيم و حرمت آن حضرت در حين حياة و ممات مرويست كه حذيفه زوجهء خود را گفت ان تريدى ان تكون زوجى فى الجنة فلا تتزوجى بعدى فان المرأة لاخر ازواجها اگر ميخواهى كه در بهشت زوجهء من باشى بعد از من به شوهر مرو زيرا كه زن مر زوج آخرين را باشد از اين جهة حقتعالى حرام گردانيد تزويج بازواج پيغمبر را بعد از او و اين وجه ضعيف است زيرا كه حضرت رسالت ( ص ) در وقتى كه او را گفتند كه زنى كه دو شوهر كرده باشد اگر از اهل بهشت باشد آن زن تعلق بكدام يكى از دو شوهر وى خواهد داشت فرمود\r\nلاحسنها خلقا كان فى الدنيا\r\nبهر كدام از ايشان كه خلق او نيكوتر باشد در دنيا مرويست كه چون آيهء حجاب فرود آمد زنان پرده فرو گذاشتند آبا و ابنا و اقارب ايشان گفتند يا رسول اللَّه چون حكم شد كه زنان پرده نشين شوند ما را نيز بايشان از پس حجاب گفت و شنود بايد كرد آيه آمد كه * ( لا جُناحَ ) * هيچ گناهى نيست * ( عَلَيْهِنَّ ) * بر زنان * ( فِي آبائِهِنَّ ) * در نمودن روى بپدران خود * ( وَلا أَبْنائِهِنَّ ) * و نه بپسران خويش * ( وَلا إِخْوانِهِنَّ ) * و نه به برادران ايشان * ( وَلا أَبْناءِ إِخْوانِهِنَّ ) * و نه به پسران برادران ايشان * ( وَلا أَبْناءِ أَخَواتِهِنَّ ) * و نه بپسران و خواهران ايشان * ( وَلا نِسائِهِنَّ ) * و نه بر زنان ايشان يعنى بر زنان مؤمنه كه از جنس ايشان باشند نه زنان يهود و نصارى چه ايشان بجهة عدم ديانت وصف زنان اهل ايمان كنند نزد ازواج خود و اين قول ابن عباس است و گويند مراد جميع زناناند * ( وَلا ما مَلَكَتْ أَيْمانُهُنَّ ) * و نه آنچه مالكست آن را دستهاى ايشان از اماء و گويند از اماء و عبد و اين ضعيف است و در سورة النور تفصيل اين مرقوم شده * ( وَاتَّقِينَ اللَّه ) * و بترسيد ايزنان از خداى و پرده از روى خود بر مداريد مگر به اين گروه و يا از جميع معاصى و از عقاب او بپرهيزيد * ( إِنَّ اللَّه كانَ ) * بدرستى كه خداى تعالى هست * ( عَلى كُلِّ شَيْءٍ ) * بر همهء اشياء از افعال و اقوال شما و غير آن * ( شَهِيداً ) * گواه و هر چه در خاطر و باطن شما گذرد آگاه از شعبى و عكرمه مرويست كه عدم ذكر عم و خال به جهت آنست كه مبادا وصف ايشان كنند نزد ابناى خود و لهذا گفته‌اند كه مكروه است ترك اجتناب نزد ايشان\r\n","description":"","footnote":"","page_name":" 319 ","page_number":319},
  {"content":"\r\nو اصح آنست كه عدم ذكر ايشان بجهة آنست كه بمنزلهء والديناند و لهذا حقتعالى عم را باب تسميه فرموده در كريمهء وَإِله آبائِكَ إِبْراهِيمَ وَإِسْماعِيلَ وَإِسْحاقَ و اسماعيل عم يعقوب بوده و نقل كلام از غيبت بخطاب جهة دلالة است بر فضل تشديد و مزيد تهديد در ترك احتجاب اجانب و بدانكه چون از فحواى آيات مذكوره و افتتاح سوره بلفظ نبى و تكرار آن در اثناى آن كه مشعر است بعلو مرتبة و مزيد رفعت پيغمبر التزام شرايط وظايف سيد عالم ( ص ) مفهوم مىشود و در عقب آن ايراد آيتى نموده كه مشير است بكمال عنايت دربارهء آن حضرت و فرمود * ( إِنَّ اللَّه ) * بدرستى كه خداى تعالى * ( وَمَلائِكَتَه ) * و فرشتگان او * ( يُصَلُّونَ ) * درود ميفرستند * ( عَلَى النَّبِيِّ ) * بر پيغمبر عاليمقدار * ( يا أَيُّهَا الَّذِينَ آمَنُوا ) * اى كسانى كه گرويده‌ايد به خدا و رسول * ( صَلُّوا عَلَيْه ) * صلوات دهيد بر او * ( وَسَلِّمُوا ) * و سلام گوئيد بر وى * ( تَسْلِيماً ) * سلام گفتنى يا تسليم نمائيد خود را و انقياد او مرعى داريد صلوات از حقتعالى رحمت است و از غير او طلب رحمت و نزد جمعى از جانب او رحمت و از ملائكه استغفار و از مؤمنان دعا و مراد اينجا اعتنا است باظهار شرف و رفع شان حضرت رسالت ( ص ) و گفته‌اند كه معنى اللهم صل على محمد اينست كه بار خدايا تعظيم كن محمد را در دنيا باعلاى دين و اظهار دعوت بطريق يقين و اعظام ذكر و ايقاى شريعة او در آخرت بقبول شفاعة او در شان امة و تضعيف ثواب و اظهار فضل او بر اولين و آخرين و تقديم او بر كافهء انبيا و مرسلين ( صلوات اللَّه و الملائكة و الناس اجمعين ) و لهذا ( قال بعضهم تشريف اللَّه محمدا ) بقوله * ( إِنَّ اللَّه وَمَلائِكَتَه يُصَلُّونَ عَلَى النَّبِيِّ ) * ابلغ من تشريف آدم بالسجود تكريم و تعظيم حقتعالى محمد ( ص ) را در كريمهء * ( إِنَّ اللَّه وَمَلائِكَتَه يُصَلُّونَ عَلَى النَّبِيِّ ) * زياده است از تعظيم آدم بسجود در مجمع آورده كه ابو حمزهء ثمالى گفته كه حديث كرد مرا سدى و حميد بن انصارى و يزيد بن زياد از عبد الرحمن بن ابى ليلى از كعب بن عجزه كه بعد از نزول اين آيه گفتيم يا رسول اللَّه ما ميدانيم كه سلام چگونه به تو كنيم كيفيت صلوات را بيان فرمائيد فرمود بگوئيد\r\nاللهم صل على محمد و آل محمد كما صليت على ابراهيم و آل ابراهيم انك حميد مجيد و بارك على محمد و آل محمد كما باركت على ابراهيم و آل ابراهيم انك حميد مجيد\r\nبعد از آن فرمود كه حقتعالى بر من دو فرشته را موكل گردانيد تا هر جا كه نام من برند و مستمع بر من صلوات فرستد آن فرشتها گويند\r\nغفر اللَّه لك\r\nخدا ترا بيامرزد و خدا و فرشتگان امين گويند و اگر بر من صلوات ندهد آن هر دو فرشته گويند لا غفر اللَّه لك خدا ترا نيامرزد و خدا و فرشتگان امين گويند و مسلم در صحيح باسانيد خود نيز از كعب بن عجزه نقلكرده كه اصحاب بعد از نزول اين آيه پرسيدند كه يا\r\n","description":"","footnote":"","page_name":" 320 ","page_number":320},
  {"content":"\r\nرسول اللَّه طريقهء سلام بر تو فرستادن ميدانيم فكيف الصلاة عليك و على اهل البيت\r\nفقال قولوا اللهم صل على محمد و آل محمد كما صليت على ابراهيم و آل ابراهيم انك حميد مجيد\r\nيعنى صلوات بر من و بر اهل بيت من چنين فرستيد كه مذكور شد در اينحديث و در اينكه مخالفين در صلوة تقديم آل ميكنند بر اصحاب حجة ماست بر ايشان و در اينخلاف نيست كه على بن ابى طالب از اهل بيت مصطفى است پس اين آيهء كريمه چنان كه حقتعالى صلوات بر مصطفى ميفرستد بر على بن ابى طالب نيز فرستاده و بر اهل انصاف واضح است كه آن كسى كه در اين حكم قرين مصطفى باشد و در ذكر مقدم بر غير قياس او بر ديگرى كردن و غيرى را بر او ترجيح دادن از سفاهت و ضلالت است و از عبد اللَّه مسعود روايت كرده‌اند كه هر گاه صلوات بر پيغمبر و آل او فرستيد بايد كه آن بر وجه احسن باشد چه شايد كه آن بر شمارد كرده شود گفتند يا بن مسعود طريق آن را بما تعليم نماى گفت بگوئيد اللهم اجعل صلواتك و رحمتك و بركاتك على سيد المرسلين و امام المتقين و خاتم النبيين محمد عبدك و رسولك امام الدين و قايد الخير رسول الرحمة اللهم ابعثه مقاما محمودا يغبطه الاولون و الاخرون اللهم صل على محمد و آل محمد كما صليت على ابراهيم و آل ابراهيم انك حميد مجيد و بارك على محمد و آل محمد كما باركت على ابراهيم و آل ابراهيم انك حميد مجيد بعد از آن فرمود كه حقتعالى بر من دو فرشته را موكل گردانيده تا هر جا كه نام من برند و مستمع بر من صلوات دهد آن فرشته ها گويند غفر اللَّه لك خدا ترا بيامرزد و خدا و فرشتگان آمين گويند و از ابا بصير منقولست كه از ابى عبد اللَّه عليه السّلام پرسيدم كه صلوات فرستادن حقتعالى بر محمد كه در اين آيه ذكر كرده بچه كيفيت است فرمود كه يا ابا محمد صلوات حقتعالى بر او اعلاى مرتبه اوست در سماوات على و رفع درجهء او بر جميع درجات انبيا گفتم يا بن رسول اللَّه كيفيت صلوات گفتن مىدانيم تسليم بچه كيفيت است فرمود كه\r\nو هو التسليم له فى الامور\r\nيعنى تسليم انقياد نمودنست مر او را در جميع امور و امتثال او امر او كردن و بذل جهد نمودن در اطاعة او انس بن مالك از ابى طلحه نقل كرده كه گفت روزى نزد پيغمبر خدا رفتم آن حضرت را بسيار شادان و فرحان ديدم گفتم يا رسول اللَّه در هيچ روزى به اين مرتبه ترا چنين خوشحال نديدم كه امروزى فرمود كه چگونه شادمان و خوشدل نباشم كه اكنون جبرئيل عليه السّلام نزد من بود گفت\r\nقال اللَّه من صلى عليك صلوة صليت بها عليه عشر صلوات و محوت عنه عشر سيئات و كتبت له عشر حسنات\r\nيعنى حقتعالى فرمود كه هر كه يك بار بر تو صلوات دهد من به جهت آن ده بار بر او صلوات بفرستم و ده سيئه از او محو كنم و ده حسنه براى او بنويسم و در كنز العرفان آورده كه نزد بعضى تسليم بمعنى انقياد است مر پيغمبر را كما فى قوله فَلا وَرَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَيُسَلِّمُوا تَسْلِيماً و نزد بعضى ديگر مراد\r\n","description":"","footnote":"","page_name":" 321 ","page_number":321},
  {"content":"\r\nبتسليم سلام داد نسبت به صيغه السلام عليك ايها النبى و اين قول را شيخ طوسى ره در تبيان ذكر كرده و اين احق است به جهت مناسبت حرف عطف و ديگر آنكه متبادر بفهم در عرب صيغهء سلام است و روايت كعب بن عجزه نيز شاهد اين است و چون اين مقرر شد پس بدانكه در اين مقام چند فايده است اول اصحاب ما و شافعى و احمد بر اينند كه صلوات بر پيغمبر صلَّى اللَّه عليه و آله در نماز واجبست بخلاف مالك و ابى حنيفه كه ايشان واجب نميدانند و شرط صحت نماز نمىگردانند و بعضى از فقهاء ما بر وجوب آن استدلال كرده‌اند به اين قياس كه ( شيئى من الصلاة على النبى واجب و لا شيئى من ذلك فى غير الصلاة بواجب ينتج انها فى الصلاة واجب ) يعنى چيزى از صلوات بر پيغمبر واجبست و هيچ چيز از آن در غير نماز واجب نيست نتيجه ميدهد كه صلوات بر او در نماز واجب باشد اما صغرى به جهت آنكه حقتعالى فرموده كه صلوة و امر حقيقت در وجوب مستعمل است و اما كبرى ظاهر است و در اين قياس نظر است به جهت منع كبرى هم چنان كه بيايد بعد از اين و اولى استدلال است بر وجوب بدليل خارج اما از طرق عامه عايشه روايت كرده كه گفت شنيدم كه رسول صلَّى اللَّه عليه و آله فرمود كه\r\nلا تقبل صلوة الا بطهور و بالصلاة على\r\nنماز مقبول الهى نمىشود مگر به طهارت و بصلوات دادن بر من و از انس نيز مرويست كه رسول فرمود اذا صلى احدكم فليبدء به حمد اللَّه ثم ليصلى على هر گاه كه يكى از شما نماز گذارد بايد كه ابتدا به حمد خدا كند و بعد از آن بر من صلوات دهد و اما از طريق خاصه ابو بصير و غير او از صادق روايت كرده‌اند كه آن حضرت فرمود كه من صلى و لم يصل على النبى و تركه متعمدا فلا صلوة له هر كه نماز بگذارد و صلوات به پيغمبر ( ص ) ندهد و عمدا ترك آن را نمايد نماز او صحيح نيست و شيخ جعفر طوسى ره و علم الهدى ره اكتفاء به وجوب نميكنند بلكه بر كنيت آن قايلاند اگر مراد بر كنيت آن وجوبست و بطلان صلوة به ترك آن عمدا و سهوا پس اين صحيح است و متفق عليه همهء اصحاب ما و اگر مراد وى به آن بطلان صلوتست به ترك آن عمدا و سهوا پس آن صحيح نيست چرا كه هيچكس از فقهاى ما قايل به آن نشده بلكه همه بوجوب آن رفته‌اند نه بر كنيت آن دوم جميع علماى ما متفقاند بر آنكه صلوات بر پيغمبر واجبست در هر دو تشهد و احمد و شافعى بر آنند كه مستحبّ است در تشهد اول و واجبست در اخير و نزد مالك و ابو حنيفه در هر دو تشهد مندوبست و دليل اصحاب ما روايات كثيره است از ائمه معصومين صلوات اللَّه عليهم اجمعين سوم خلافست در آنكه صلوات بر پيغمبر در غير صلوات بر او واجبست يا سنت كرخى بوجوب آن رفته است در همه عمر يك بار و طحاوى بر آنست كه هر گاه نام وى برده شود صلوات بر او واجبست و اين مختار زمخشريست و ابن بابويه ره كه از اصحاب ما است نيز بر اينست و بعضى ديگر بر آنند كه در هر مجلسى يك بار واجبست و مختار وجوب آنست در هر زمانى و مكانى كه نام او مذكور شود و به جهت دلالت آن بر\r\n","description":"","footnote":"","page_name":" 322 ","page_number":322},
  {"content":"\r\nتنويه و تعظيم برفع شان او و وجوب امر از روى حقيقت بر طريق اطلاق و ديگر آنكه اگر واجب نباشد پس ياد كردن او مانند ياد كردن ساير مردمان باشد و اين منهى عنه است در آية النور و هى قوله تعالى لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً و ديگر از آن حضرت مرويست كه\r\nمن ذكرت عند فلم يصل على فدخل النار فابعده اللَّه\r\nهر كه نام من نزد او مذكور شود پس صلوات بر من نفرستد در دوزخ رود و خداى تعالى او را از رحمت خودش دور گرداند و وعيد امارت وجوبست و نيز مرويست كه از آن حضرت پرسيدند كه يا رسول اللَّه ارايت قول اللَّه * ( إِنَّ اللَّه وَمَلائِكَتَه يُصَلُّونَ عَلَى النَّبِيِّ ) * فرمود\r\nهذا من العلم المكنون و لو لا انكم سئلتمونى عنه ما اخبرتكم به\r\nاين از علم مكنونست و از اسرار غيب اگر از من نمىپرسيدند شما را به آن اخبار نميكردم بعد از آن فرمود\r\nان اللَّه عز و جل و كل بى ملكين فلا اذكر عند مسلم فيصلى على الا قال له ذاتك الملكان غفر اللَّه لك و قال اللَّه و ملائكته امين و لا اذكر عند مسلم فلا يصلى على الا قال الملكان لا غفر اللَّه لك و قال اللَّه فملائكته امين\r\nو ترجمهء اين حديث قبل از اين گذشت اما نزد عدم ذكر آن حضرت صلوات بر او سنة مؤكده است بجهة تضافر روايات بر آنكه صلوات بر او هدم ذنوب مىكند و موجب اجابت دعاى مقرون به آن چهارم از كعب بى عجزه نقل كرده كه چون اين آيه نازل شد گفتم\r\nيا رسول اللَّه هذا السلام عليك فقد عرفناه فكيف الصلاة عليك فقال قولوا اللهم صلى على محمد و آل محمد كما صليت على ابراهيم و آل ابراهيم انك حمد مجيد و بارك على محمد و آل محمد كما باركت على ابراهيم و آل ابراهيم انك حميد مجيد\r\nو اين روايات قبل از اين در مجمع البيان و صحيح مسلم نقل كرده شد و صاحب كنز العرفان بعد از ايراد اين روايت فرموده كه بر اين حديث سؤالى مشهور ميان علماى ماست و آن را در انضد القواعد ذكر كرده‌ايم با اجوبهء آن فليطالع ثمه پنجم حديث كعب دالست بر مشروعية صلوات بر آل آن حضرت بر سبيل تبعيت و همهء اهل اسلام بر اين متفقاند و در جواز صلوات بر همهء آل وى افرادا لا تبعا مانند اللهم صلى على آل محمد و يا واحدى از ايشان مانند اللهم صلى على خلافست اصحاب ما قايلند بجواز آن و جمهور بكراهيت آن رفته‌اند زيرا كه صلوات بر نبى شعار است پس بر غير او جايز نباشد و ديگر به جهت ابهام رفض كما قال صاحب الكشاف و البيضاوى و حق با اصحاب ما است به جهت چند وجه يكى آنكه حقتعالى همهء مؤمنان را مخاطب ساخته به اينكه هُوَ الَّذِي يُصَلِّي عَلَيْكُمْ وَمَلائِكَتُه و اين نص است در اينباب دوم قوله تعالى الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّه وَإِنَّا إِلَيْه راجِعُونَ أُولئِكَ عَلَيْهِمْ صَلَواتٌ مِنْ رَبِّهِمْ وَرَحْمَةٌ و هيچ ريبى نيست در آنكه اهل البيت مصابند باعظم مصايب كه از جمله آن اغتصاب مقام امامت ايشانست سوم آنكه در وقتى كه أبوا و فى زكات را نزد پيغمبر آورد آن حضرت\r\n","description":"","footnote":"","page_name":" 323 ","page_number":323},
  {"content":"\r\nفرمود\r\nاللهم صلى على ابى اوفى و آل ابى اوفى\r\nپس بطريق اولى صلوات بر اهل بيت آن حضرت جايز باشد چهارم آنكه صلوات از خدا بمعنى رحمتست و رحمت بر ايشان جايز است باجماع پس مرادف رحمت نيز جايز است زيرا كه در اصول مقرر شده كه جايز است احد مترادفين در مقام ديگرى پنجم اينكه منكران جواز گفته‌اند كه صلوات شعار آن حضرت است مىگوييم كه اينمصادره بر مطلوبست زيرا كه صلوات هم چنان كه دلالت بر اعتنا مىكند برفع شان او و همچنين دلالت مىكند بر اعتنا برفع شان اهل او كه قايم مقام او بودند و فرق در ميان او و اهل او همين بس است كه در حق او واجب باشد در هر وقت كه مذكور شود هم چنان كه اختيار ماست و در حق اهل بيت يك بار كافى باشد اگر قايلى گويد كه عادت سلف قصر صلوات است بر پيغمبر و انبيا گوئيم عادت مخصص نمىشود هم چنان كه در اصول مقرر است و مع ذلك اعظم سلف باقر و صادق عليه السّلام بودند و ايشان قايل اين نبودند ششم اينكه گفته‌اند كه اين موهم رفض است تعصب محض و عناد ظاهر است و نظير قول ايشانست كه من السنة تسطيح القبور و لكن لما اتخذته الرافضية شعارا لقبورهم عدلنا عنه الى التسنيم پس بنا بر اين واجب باشد بر ايشان كه هر مسئلهء كه اماميه قايل آن باشند بخلاف آن فتوى دهند و اين محض تعصب و عناد است نعوذ باللَّه من الاهواء المضلة و الآراء الفاسدة هفتم از فوايد مذكوره مذهب جميع علماى ما آنست كه صلوات بر آل محمد در هر دو تشهد واجبست و بعضى از علماى شافعيه بر اينند واحد نيز در له حد روايتين با ما متفقست و شافعى به استحباب آن رفته و دليل ما روايت كعبست كه مذكور شد در كيفيت صلوات بر آن حضرت و هر گاه صلوات بر او واجب باشد پس كيفيت آن نيز واجب باشد و كعب روايت كرده كه\r\nان النبى كان يقول ذلك فى صلوته\r\nپيغمبر صلَّى اللَّه عليه و آله در نماز خود اين چنين مىگفت و مىفرمود\r\nصلوا كما رايتمونى اصلى\r\nنماز را بر اين طريق بگذاريد كه از من مشاهده مىكنيد و از جابر جعفى منقولست كه ابن مسعود انصارى گفت كه قال رسول اللَّه من صلى صلوة و لم يصل فيها على و على اهل بيتى لم تقبل منه هر كه نمازى بگذارد و در آن صلوات بر من و آل من نفرستد نماز او مقبول الهى نباشد هشتم كسانى كه صلوات بر ايشان واجبست در صلوة و در غير آن مستحبّ ائمهء معصومين عليهم السّلام اند بجهة اطباق اصحاب بر آنكه آل پيغمبر ايشانند نه غير و ديگر آنكه امر بصلوات مشعر است بغايت تعظيم مطلق كه مستوجب آن نيست مگر معصوم و اما فاطمه عليها السّلام در اين داخلست به جهت آنكه بضيعهء حضرت رسالتست نهم استدلال كرده‌اند شيوخ ما بر وجوب تسليم كه مخرج از صلواتست به اين قياس كه شيئى من التسليم واجب و لا شيئى منه فى غير الصلاة بواجب فيكون وجوبه فى الصلاة و هو المطلوب اما صغرى جهة قوله تعالى سلموا كه دالست بر وجوب و اما كبرى جهة اجماع و در اينحجت نظر است بجهة جواز\r\n","description":"","footnote":"","page_name":" 324 ","page_number":324},
  {"content":"\r\nاينكه تسليم انقياد باشد هم چنان كه گذشت و بر تقدير تسليم مراد سلام است بر پيغمبر ( ص ) به جهت سياق كلام و قضيهء عطف و حال آنكه قول اصح و معتمد مخرج از صلوات السلام عليك ايها النبى و رحمة اللَّه و بركاته نيست بلكه السلام عليكم و رحمة اللَّه و بركاته است دهم بعضى شيوخ معاصر ما استدلال كرده‌اند بر اينكه واجبست اضافهء ( السلام عليك ايها النبى و رحمة اللَّه و بركاته ) بتشهد اخير به اين قياس كه ( السلام على النبى واجب و لا شيئى منه فى غير التشهدا لا خير بواجب ) پس نتيجه ميدهد كه ( ان السلام فى التشهد الاخير واجب ) و بيان مقدمتين گذشت و در اين قياس نيز نظر است بجهة آن كه مستلزم خرق اجماع است چه علامه رض نقل كرده كه اجماع فقها است بر استحباب سلام و ديگر آنكه پيغمبر آن را تعليم اعرابى نكرد در كيفيت تشهد و در حديث حماد در صفت صلاة از صادق عليه السّلام نيز مذكور نيست پس اگر واجب ميبود لازم ميآمد تا آخر بيان از وقت حاجت و اين باطل است اتفاقا و نيز اصحاب جميع واجبات صلاة را ضبط وعد كرده‌اند و سلام را از آن نشمرده‌اند و نيز آيه صريحا دلالة نميكند و بر تقدير تسليم دلالت نميكند بر فوريه و نه بر تكرار و نه بر آنكه در نماز باشد و نه بر آنكه در آخر آن باشد و نه بر آنكه بصيغهء مخصوص باشد و ممكن است جواب از اول بمنع اجماع بر عدم وجوب آن و باجماع منقول بر مشروعية و راجحيت آن و اين اعم از وجوب و ندبست و از ثانى و ثالث به آنكه عدم نقل دلالت نمىكند بر عدم با آنكه در حديث حماد اشعار نشده بعبارت متنازع فيها بوجوب وجود او عدما با امكان دخول آن در تشهد زيرا كه حماد گفته كه ( فلما فرغ من التشهد سلم ) يعنى چون صادق عليه السّلام از تشهد فارغ شد سلام گفت و از رابع به آنكه اين معارض است بوجوب تسليم كه مخرج است از صلاة چه بسيارى از اصحاب آن را از واجبات نشمرده‌اند با آنكه فتوى داده‌اند بوجوب آن و از خامس به آنكه مبين گردانيديم در ما تقدم به اينكه سياق كلام و قضيهء عطف دلالت مىكند بر آنكه مراد سلام است بر پيغمبر صلَّى اللَّه عليه و آله و از سادس بر آنكه فوريه و تكرار مستفاد است از خارج و آن اينست كه چون ثابت شد به آنكه سلام جزء صلوتست پس بتضمن مفهوم مىشود كه هر چه دلالت مىكند بر فوريه و تكرار صلاة و دلالت مىكند بر فوريت و تكرار سلام و از سابع و ثامن و تاسع به آنچه مقرر شد در بيان كبرى زيرا كه هيچ كس قايل بوجوب نيست در غير صلاة و در غير تشهد اخير و به غير از صيغهء مخصوصه حاصل كه آنچه غالب ظن است وجوب آنست و مؤيد اينست روايت ابو بصير از صادق عليه السّلام كه\r\nاذا كنت اما ما فانما التسليم ان تسلم على النبى و تقول السلام علينا و على عباد اللَّه الصالحين\r\nو روايت شيخ دريب از ابى كهمش از صادق عليه السّلام كه\r\nسألته اذا جلست التشهد فقلت و ابا جالس السلام عليك ايها النبى و رحمة اللَّه و بركاته قال لا و ليكن اذا قلت السلام علينا و على عباد اللَّه الصالحين فهو انصراف\r\nاين روايت ظاهر است در اينكه تسليم\r\n","description":"","footnote":"","page_name":" 325 ","page_number":325},
  {"content":"\r\nاز تشهد است و وقوع اجماع اصحاب ما بر وجوب آن و روايت حلبى از صادق عليه السّلام كه\r\nكلما ذكرت اللَّه و النبى فهو من الصلاة فان قلت السلام علينا و على عباد اللَّه الصالحين فقد انصرفت\r\nو ظاهر اين روايات دالست بر آنكه سلام بر پيغمبر ( ص ) از صلوتست و آيهء مذكوره دال است بر وجوب پس سلام واجب باشد در صلاة و ( هو المطلوب انتهى كلام صاحب الكنز ) و مخفى نيست در ضعف استدلالات زيرا كه رواياتى كه ذكر كرده دلالت نمىكند بر وجوب تسليم نه بمطابقه و نه بتضمن و نه به التزام و آيه نيز دلالت نمىكند بر آن به جهت احتمال آن كه مراد بتسليم انقياد باشد و استدلال به ظواهر بعيده با معارضه آن چه اقوى از آنست معطى ظن وجوب نيست و اينكه از صلاة باشد يا از تشهد دلالت بر وجوب آن نمىكند به جهت اشتمال هر يك از صلوات و تشهد بر وجوب و ندب و عام دلالت بر خاص ندارد فحينئذ اقوى عدم وجوب آن باشد و تفصيل اين مبحث و تنقيح آن حواله بكتب مبسوطهء فقيهه است مانند مختلف و ذكرى و منتهى و غيرها ( فمن اراد فليطالع ثمة ) و بدانكه در صلوات برسيد البريات و آل اطهار او ع و ايشان را ياد كردن و وسيله ساختن در انجام مقاصد و مطلوبات ترغيبات بيشمار و مثوبات بسيار است و سبب فوز است بمرغوبات و مقصودات از جمله خوارزمى در مناقب خود از ابو علقمه نقل كرده كه روزى پيغمبر ( ص ) نماز صبح با ما بگذارد و بعد از آن بما نظر كرد و فرمود اى معاشر اصحاب من ديشب عم خود را حمزة بن عبد المطلب و برادرم جعفر بن ابى طالب را در خواب ديدم كه نزد ايشان پارهء نبق و عنب بود آن را ميخوردند و بعد از ساعتى عنب بر طب مبدل شد و بعضى آن را نيز خوردند پس من نزد ايشان رفتم و گفتم ( بابى انتما اى الاعمال وجدتما افضل الاعمال ) كدام عمل را يافتيد كه بهترين اعمال باشد گفتند ( فديناك بالاباء و الامهات وجدنا افضل الاعمال الصلاة عليك و سقى الماء و حب على ابن ابى طالب ) يافتيم بهترين اعمال را سه چيز كه آن صلوات فرستادن است بر تو و آبدادن و دوست داشتن على بن ابى طالب در عدة الداعى مذكور است كه ابو بصير از ابى عبد اللَّه عليه السّلام روايت كرده كه رسول ( ص ) فرمود\r\nمن ذكرت عنده فنسى ان يصلى على خطى اللَّه به طريق الجنة\r\nهر كه نزد او نام من مذكور مىشود و او صلوات بر من نفرستد حق تعالى او را از راه بهشت دور گرداند و مراد بنسيان در اين حديث تركست به جهت عدم مؤاخذه بر نسيان باجماع\r\nو روى ابن القداح عنه عليه السّلام قال اسمع رجلا متعلقا بالبيت يقول اللهم صلى على محمد فقال لا تبترنا و لا تظلمنا حقنا فقل اللهم صل على محمد و آل محمد\r\nيعنى ابن قداح از ابى عبد اللَّه عليه السّلام روايت كرده كه مردى دست زده بود بدر خانهء كعبه و ميگفت اللهم صلى على محمد آن حضرت فرمود صلوات را منقطع و دنباله بريده مساز و بر حق ما ظلم مكن و بگو\r\nاللهم صل على محمد و آل محمد\r\n","description":"","footnote":"","page_name":" 326 ","page_number":326},
  {"content":"\r\nو عبد اللَّه ابن نعيم روايت كرده كه ابى عبد اللَّه ( ع ) را گفتم من در خانهء خدا مىروم و به غير از صلوات بر پيغمبر و آل چيزى ديگر نمىدانم فرمود\r\nاما انه لم يخرج احد بافضل مما خرجت به\r\nو بدان كه هيچكس افضل از تو از آن خانه بيرون نخواهد آمد و جابر از ابى جعفر ( ع ) روايت كرده كه بندهء از بندگان خدا در آتش دوزخ مدت هفتاد خريف معذب بود و خريف بمعنى هفتاد سالست و درين مدت استغاثه مىكرد به خدا و او را سوگند ميداد تا او را از عذاب برهاند مژدهء راحتى به او نميرسيد در اينمدت پس گفت به حق محمد و اهل بيت او كه بر من رحم كن بجبرئيل وحى رسيد كه هبوط كن بسوى بندهء من و او را از دوزخ بيرون آر گفت يا رب چگونه نزد او روم كه او در ميان آتشست خطاب آمد كه امر كرده‌ام آن آتش را كه بر تو سرد و اسلامت باشد پس گفت بار خدايا اين بنده در كدام موضعست از دوزخ ندا رسيد كه در چاهيست از سجين پس به آن هبوط كرد ديد كه روى او را بقدم بسته‌اند به زنجير آتشين و بشدت عذاب گرفتار است به او گفت كم لبثت فى النار چند سالست كه در آتش دوزخ گرفتارى گفت نميدانم و از غايت درازى مدت و شدت عذاب شمار مدت او را نميدانم پس او را از آنجا بيرون آورد خداى تعالى به او ندا كرد كه اى بندهء من چند بار به من استغاثه كردى و سوگند دادى در آتش گفت به جهت كثرت عدد آن عد آن نتوانم كرد حقتعالى فرمود كه\r\nاما عزتى و جلالى لو لا سألتني بمحمد و اهل بيته لأطلت هولك فى النار لكنه حتم حتمته على نفسى لا يسئلنى عبد به حق محمد و أهل بيته الا غفرت له ما كان بينى م و بينه فقد غفرت لك اليوم\r\nيعنى بعزت و جلال من سوگند كه اگر محمد و اهل بيت او را وسيلهء نجات خود نمىكردى اى بندهء من مدت مكث تو را در دوزخ دراز مىكردم ليكن بر خود واجب گردانيده‌ام كه هيچ بندهء مطلوب خود از من نطلبد بوسيلهء محمد و اهل بيت او مگر آنچه كرده باشد آن را بيامرزم پس امروز از سر تو گذشتم و قلم عفو بر جميع گناهان تو كشيدم سلمان فارسى رض روايت كرده كه از پيغمبر ( ص ) شنيدم كه مىگفت حقتعالى ببندگان خطاب مىكند كه آيا هيچكس نيست مر شما را كه دفع حوايج كبار خود كند بوسيله و شفاعت شخصى كه نزد او گرامى و ارجمند باشد تا وى به جهت اين شخصى كه مكرم و مقربست نزد او انجاح مرام او نمايد بدانيد كه اكرم خلق نزد من و افضل ايشان نزد من محمد ( ص ) است و برادر او على ( ع ) و از بعد او ائمة هدى كه وسايلند به من هر كه بوسيلهء محمد و آل او حاجت خود را از من طلبد كه آن وصول منفعت باشد به او يا دفع داهيه و مضر از او من آن را از او روا گردانم بهتر و نيكوتر از آنكه استشفاع كنيد باعز خلق نزد شخصى تا آن شخص به جهت آن انجاح آن نمايد قومى از اهل نفاق كه اين حديث را از سلمان شنيدند بر سبيل استهزا به او گفتند كه ( يا ابا عبد اللَّه فمالك لا تقترح على اللَّه بهم ان يجعلك اغنى المدينة ) چرا اقتراح نمىكنى از خدا بوسيلهء محمد و آل او تا ترا از اغنياى مدينه گرداند بهتر از ايشان سلمان\r\n","description":"","footnote":"","page_name":" 327 ","page_number":327},
  {"content":"\r\nگفت من بوسيلهء ايشان از خدا سؤال كردم آن چيزى را كه انفع و افضل از جميع ملك دنياست و آن سؤال من بود از خداى تعالى بوسيلهء ايشان زبانى ذاكر به من كرامت فرمايد تا حمد و ثناى او گويم و دل ذاكرى به من دهد تا ياد آلاى او نمايم و قوتى به من عطا نمايد تا متحمل دواهى و مصايب توانم شد و او سبحانه اجابت اين ملتمس من نمود كه صد هزار بار افضل از همهء دنياست و خيرات آن و محمد بن على بن بابويه باسانيد صحيحه از صادق ( ع ) روايت كرده كه در ايام سلطنت يوسف روزى زليخا از حجاب بارگاه يوسف اجازه خواست تا نزد او رود وى را گفتند مبادا از جانب او آسيبى به تو رسد به جهت آنچه ميان تو و او واقع شد گفت نميترسم از كسى كه او از خدا ميترسد چون بر يوسف داخل شد يوسف او را گفت چرا رنگ تو متغير شده جواب داد كه الحمد للَّه الذى جعل الملوك ( بمعصيتهم عبدا و جعل العبيد بطاعتهم ملوكا ) سپاس مر خداى را كه پادشاهان را به جهت معصيت بنده گردانيد و بندگان را به جهت طاعت پادشاه ساخت گفت اى زليخا چه ترا بر آن چيزى داشت كه از تو صادر شد گفت حسن وجهك يا يوسف نيكويى روى تو مرا بر آن داشت فرمود كه پس تو چه حال داشته باشى وقتى كه پيغمبرى را به بينى كه او را محمد ( ص ) گويند در آخر الزمان كه روى او از روى من زيباتر و خلق او از خلق من نيكوتر باشد و سماحت و جوانمردى او از من بيشتر زليخا گفت صدقت راست گفتى يوسف گفت\r\nكيف علمت انى صدقت\r\nاز كجا دانستى راستى گفتار من گفت لانك حين ذكرته وقع حبه فى قلبى به جهت آنكه چون ياد او را كردى دوستى او در دل من جاى گرفت حقتعالى بيوسف ( ع ) وحى كرد كه\r\nانها قد صدقت و انى قد احببتها بحبها محمدا\r\nبتحقيق كه او راست گفت و من او را دوست خود گرفتم به جهت دوستى او بمحمد ( ص ) پس امر كرد يوسف را تا به زليخا متزوج شد و از اين احاديث مفهوم مىشود كه به مجرد ذكر آن حضرت و استماع آن و توسل به او بدون صلوات بر او موجب انجاح مرام و مقاصد مىشود فكيف بواسطهء صلوات بر او و بر اهل بيت او متوسل بايشان شوند و بعد از آن طلب حاجت كنند به اين نوع كه ( اللهم به حق محمد و آل محمد صل على محمد و آل محمد و افعل بى كذا و كذا ) جابر از ابى عبد اللَّه ( ع ) روايت كرده كه فرشتهء از فرشتگان از حقتعالى درخواست تا شنيدن آواز بندگان را به او كرامت فرمايد حقتعالى اين مرتبه را به او داد كه هر چه بندگان گويند او شنود تا روز قيامت و هيچ بندهء مؤمن نگويد كه صلى اللَّه على محمد و إله و سلم مگر كه اينفرشته گويد و عليك السلام و بعد از آن پيغمبر ( ص ) را گويد كه ان فلانا يقرئك السلام فلان بندهء مؤمن بر تو سلام مىفرستد آن حضرت گويد و عليه السلام سلام خدا بر او باد و از امير المؤمنين مرويست كه قوت سمع اصوات را به چهار مخلوق داده‌اند و آن حضرت رسالت است و جنت و نار\r\n","description":"","footnote":"","page_name":" 328 ","page_number":328},
  {"content":"\r\nو حور عين پس هر گاه بنده از صلوة فارغ شود بايد كه صلوات فرستد بر آن حضرت و سؤال جنت كند از حضرت عزت و استجاره نمايد از نار و سؤال تزوج حور عين كند از او چه هر كه بر رسول و آل او صلوات دهد دعاى او مستجاب شود و هر كه سؤال جنت كند جنت گويد ( يا رب اعط عبدك ما سألك ) بار خدايا بنده آنچه طلبيده به او ده و هر كه از آتش زينهار خواهد آتش گويد ( يا رب اجر عبدك مما استجارك منه ) خداوندا آنچه بنده از آن زينهار خواست وى را زينهار ده و هر كه سؤال حوريان كند ايشان گويند ( يا رب اعط عبدك ما سألك ) و محمد بن مسلم از باقر و صادق ( ع ) نقل كرده كه فرمودند ما فى الميزان شيئى اثقل من الصلوات على محمد و آل محمد و ان الرجل ليوضع عمله فى الميزان فيميل به فيخرج الصلاة عليه و آله فيضعها فى ميزانه فيترجح به هيچ چيز در ترازوى اعمال ثقيل تر از صلوات بر محمد و آل محمد نيست و بتحقيق كه در روز حساب عمل مردى را در ترازوى عمل وى نهند را حج نشود و صلواتى را كه آن مرد بر او و بر آل او فرستاده باشد در كفهء ترازوى وى نهند راجح شود هشام بن سالم از ابى عبد اللَّه ( ع ) روايت كرده كه فرمود\r\nلا يزال الدعاء محجوبا حتى يصلى على محمد و آل محمد\r\nدعا هميشه در پرده باشد يعنى مستجاب نشود تا آنكه بر محمد و آل محمد صلَّى اللَّه عليه و آله صلوات دهند و نيز از آن حضرت مرويست كه\r\nمن دعا و لم يذكر للنبى رفرف الدعاء على راسه فاذا ذكر النبى ( ص ) رفع الدعاء\r\nهر كه دعا كند و ذكر پيغمبر نكند آن دعا بر بالاى سر او پرواز كند و به آسمان نرود كه موضع قبول و اجابتست مگر بذكر آن حضرت و آل او پس چون داعى متذكر بنام عاقبت فرجام ايشان شود بمرتبهء قبول رسد و نيز از آن حضرت منقولست كه\r\nمن كانت له الى اللَّه حاجة فليبدء بالصلاة على محمد و آل محمد ثم يسئل حاجته ثم يختم بالصلوات على محمد و آل محمد فان اللَّه عز و جل اكرم من ان يقبل الطرفين و يدع الوسط اذ كانت الصلوات على محمد و آل محمد لا يحجب عنه\r\nهر كه را به خدا حاجتى باشد بايد كه ابتدا كند بر صلوات بر محمد و آل محمد و بعد از آن حاجت خود را از او بخواهد و ختم آن كند بصلوات بر محمد و آل محمد پس بدرستى كه حقتعالى از آن بزرگوارتر و كريمتر است كه هر دو طرف دعا را اجابت كند و ميان واگذارد چه صلوات بر محمد و آل محمد در حجاب نميماند و در معرض قبول مىافتد و فضايل صلوات و منافع و مثوبات آن زياده از آنست كه بنوك قلم در حيز بيان توان آورد لا جرم اقتصار بر اين نموده بيت يا سيد الانام درود جناب تو ورد زبان ما است مه و سال و صبح و شام نزديك تو چه تحفه فرستيم ما از دور در دست ما همين صلواتست و السلام و بعد از بيان صلوات كه مبتنى بر تعظيم و تكريم و رفعت شان آن قدوهء عالميان است تهديد كسانى مىكند كه در صدد ايذا و\r\n","description":"","footnote":"","page_name":" 329 ","page_number":329},
  {"content":"\r\nآزار وى ميشوند بدست و زبان و ميفرمايد * ( إِنَّ الَّذِينَ ) * بدرستى كه آنان كه * ( يُؤْذُونَ اللَّه وَرَسُولَه ) * ميرنجانند خداى را و رسول او را يعنى مرتكب امرى ميشوند كه موجب كراهت خدا و رسولست از كفر و معاصى يا ايذا ميرسانند رسول او را به زبان كه سخنان نالايق و ناسزاست در حق او چنان كه وى را ساحر و شاعر ملقب ميسازند و غير آن از اقوال باطله بر او اطلاق ميكنند و فعلا كسر رباعيهء او مىكنند و الم بر لب و دندان مباركش ميرسانند حاصل كه در اين كلام دو وجه است يكى آنكه ايذاى خدا و رسول معبر باشد از آن فعلى كه ايشان از آن كاره باشند و غير راضى به آن از كفر و انواع معصيت و انكار نبوت و مخالفت شريعت و آنچه بر آن حضرت روا ميدارند از انواع مكروهات و اطلاق ايذا بر هر دو بر سبيل مجاز است و اگر چه حقيقت ايذا صحيح است در حق رسول ( ص ) اما عبارت واحد معطى معنى مجاز و حقيقت نباشد چنان كه مذهب معظم علماى عربيه است و كسانى كه تجويز ميكنند اطلاق لفظ واحد بر دو معنى مختلف در حقيقت و مجاز تفسير ايذا ميكنند بمعنى مجاز در حقتعالى و بمعنى حقيقة در حق سيد انبيا دوم آنكه مراد ايذاء رسول باشد و ذكر خدا بر سبيل تعظيم سيد انبياء عليه الصلاة و السلام است چه اين مفهم آنست كه ايذاى آن حضرت همان ايذاى حق سبحانه است پس بنا بر اول مراد بايذا مخالفت امر اوست و وصف او به آنچه او از آن منزه است از مناقض چون شرك و اتخاذ ولد و صاحبت و تشبيه او به غير و غير آن چه آن موجب كراهت ويست كه لفظ ايذا معبر است از آن و ايذاى رسول تكذيب نبوت ويست و عدم انقياد او امر و نواهى كه باعث كراهت اوست و بنا بر ثانى مراد ايذاء سيد عالمست صلَّى اللَّه عليه و آله حقيقت و مجازا كه مستلزم كراهت عزتست حاصل كه كسانى كه ايذا به خدا و رسول رسانند * ( لَعَنَهُمُ اللَّه ) * دور گرداند خدا ايشان را از رحمت خود * ( فِي الدُّنْيا وَالآخِرَةِ ) * در سراى دنيا و آخرت * ( وَأَعَدَّ لَهُمْ ) * و آماده گرداند براى ايشان در عقبى * ( عَذاباً مُهِيناً ) * عذابى خوار كننده ذكر ابعاد و اعداد به صورت ماضى به جهت تحقق وقوع آنست بايلام تمام عبد اللَّه عباس گفته كه مراد به اين جماعت يهودانند كه ميگفتند يَدُ اللَّه مَغْلُولَةٌ و إِنَّ اللَّه فَقِيرٌ وَنَحْنُ أَغْنِياءُ و ترسايانند كه ميگفتند إِنَّ اللَّه ثالِثُ ثَلاثَةٍ و مشركانند كه ميگفتند ( الملائكة بنات اللَّه ) و همهء اين طوايف كفره در صدد ايذاى رسول خدا بودند و پيغمبر صلَّى اللَّه عليه و آله فرمود كه حقتعالى ميفرمايد\r\nابن آدم شتمنى و لم ينبغ له ان يشمتنى و اذانى و لم ينبغ ان يوذينى فاما شتمه اياى فقوله انى اتخذت ولدا و اما اذاه اياى فقوله ان اللَّه لا يعيدنى بعد ان اماتنى\r\nفرزند آدم مرا دشنام ميدهد و سزاوار نيست كه مرا دشنام دهد و ايذا مىرساند و سزاوار نيست كه مرا ايذا رساند اما دشنام او قول اوست كه من اتخاذ ولد كرده‌ام و اما ايذاء او اينكه مىگويد كه\r\n","description":"","footnote":"","page_name":" 330 ","page_number":330},
  {"content":"\r\nمرا اعاده نخواهد كرد بعد از مردن من و از عكرمه روايتست كه مراد مصورانند كه در صدد آنند كه چنان صورتى كه حقتعالى خلق كرده تصوير كنند در خبر است كه رسول ( ص ) فرمود كه حق تعالى ميفرمايد كه كيست ظالمتر از آن كس كه ميخواهد كه مانند آنچه من خلق كردم خلق كند و مصدق اينست كه رسول خدا ( ص ) فرمود كه\r\nلعن اللَّه المصورين\r\nحقتعالى صورت گران را لعن كرده و از رحمت خود دور گردانيده و گويند مراد بايذاء رسول طعن مردمان بود در نكاح بنت حى و اولى حمل اينست بر عموم و در مجمع البيان آورده كه\r\nحدثنا السيد ابو المحمد قال حدثنا الحاكم ابو القاسم الخسكانى قال حدثنا الحاكم ابو عبد اللَّه الحافظ قال حدثنا احمد بن محمد بن ابى دارم الحافظ قال حدثنا على بن احمد العجلي قال حدثنا عباد بن يعقوب قال حدثنا ارطاة بن حبيب قال حدثنا ابو خالد الواسطى و هو اخذ بشعره قال حدثنى زيد بن على بن الحسين و هو اخذ بشعره قال حدثنى على بن الحسين و هو اخذ بشعره قال حدثنى الحسين بن على و هو اخذ بشعره قال حدثنى على بن ابى طالب و هو اخذ بشعره قال حدثنى رسول اللَّه ( ص ) و هو اخذ بشعره فقال من اذى شعرة منك فقد اذانى و من اذانى فقد اذى اللَّه و من اذى اللَّه فعليه لعنة اللَّه\r\nيعنى سيد ابو احمد باسانيد مذكوره حديث كرده ما را كه هر يك از روات مذكوره موى خود را بدست گرفته واحدا بعد واحد از امير المؤمنين ( ع ) نقلكرده‌اند كه آن حضرت موى مبارك خود را بدست گرفته فرمود كه رسول خدا ( ص ) موى خود را بدست مبارك خود گرفته فرمود كه اى على هر كه بمويى از تو ايذا رسانده بتحقيق كه بر من ايذا رسانيده و هر كه به من ايذا رسانيده بتحقيق كه به خدا ايذا رسانيده و اينحديث در صحيح بخارى و مسند احمد حنبل و غير ان از كتب مخالفين مملو و مشحونست پس مقرر است كه بنا بر اينحديث و حديث مشهور\r\nانا و على من نور واحد\r\nو حديث\r\nيا على دمك دمى و لحمك لحمى و من ابغضك ابغضنى و من ابغضنى ابغض اللَّه\r\nو آيهء كريمهء أَنْفُسَنا وَأَنْفُسَكُمْ هر كه ضرر و ايذا به او رسانيده مستوجب لعن ابدى و عقاب سرمدى است و نيز در كتب مذكوره آمده كه حضرت رسالة ( ص ) در حق فاطمه ( س ) فرمود كه\r\nفاطمة بضعة منى من اذاها فقد اذانى و من اذانى فقد اذى اللَّه\r\nفاطمه ( ع ) پارهء است از من هر كه ايذا رساند به او به من ايذا رسانيده و هر كه به من ايذا رساند به خدا ايذاء رسانيده و نيز در كتب مذكوره آورده‌اند كه\r\nقال رسول اللَّه الحسن و الحسين سيدى شباب اهل الجنة من احبهما احبنى و من ابغضهما ابغضنى\r\nحسن و حسين سيد جوانان اهل بهشتند هر كه آنها را دوست دارد مرا دوست داشته و هر كه ايشان را در غضب آورد مرا در غضب آورده و احاديث در اينباره زياده از آنست كه در بحر تحرير گنجد پس معلوم شد كه كسانى كه ايذا باهل بيت سيد ابرار رسانيده‌اند و حق ايشان را غصب كرده‌اند و ايذا به آن حضرت رسانيده‌اند همانا ايذا به حق تعالى است كه مستلزم لعن و عقوبة دايمست و عذاب اليم و عقاب جحيم * ( وَالَّذِينَ يُؤْذُونَ الْمُؤْمِنِينَ ) * و كسانى كه ايذا كنند و رنجانند\r\n","description":"","footnote":"","page_name":" 331 ","page_number":331},
  {"content":"\r\nمراد آن مؤمنانرا * ( وَالْمُؤْمِناتِ ) * و زنان مؤمنه را * ( بِغَيْرِ مَا اكْتَسَبُوا ) * به غير آنچه كرده‌اند يعنى بجز از جنايتى كه مستحق ايذا باشند * ( فَقَدِ احْتَمَلُوا ) * پس هر آينه برداشته‌اند اين مردمان * ( بُهْتاناً ) * وزر و دروغى بزرگ را * ( وَإِثْماً مُبِيناً ) * و گناهى هويدا يعنى سزاوار عقوبت بهتان و مستحق عذاب ظاهر و نماياناند و بهتان كذبيست كه مكذوب عليه بجهة عظم آن باهت و متحير شود و گاه هست كه آن را در فعل باطل استعمال ميكنند و لهذا بعضى اينجا تفسير آن بظلم كرده‌اند يعنى موذيان مؤمنان متحمل ستماند و گناه هويدا و نزد بعضى ديگر بر معنى خود باقيست و مضاف مقدر اى احتملوا وزر بهتان هم چنان كه به اين مفسر شد و نزد جمعى معنى آنست كه موذيان محتمل اثم عظيم باشند مانند عظم اثم بهتان و در كشاف و انوار و غير آن مذكور است كه آيه در شان منافقان فرود آمده كه بكلمات نالايق مرتضى على ( ع ) را ميرنجانيدند و گويند آيه در حق اهل افك نازل شده و از ضحاك و سدى منقولست كه جمعى متهتكان در شب بيرون آمدندى و چون زنان به قضاى حاجة رفتندى بر عقب ايشان روان شدندى و انگشت بر ايشان زدندى و اگر كسى از ايشان بايستادى مراد خود را از او حاصل كردى و اگر ايشان را زجر كردندى بگريختندى زنان اينحال با شوهران بازگفتند شوهران رسول ( ص ) را از اين اخبار كردند حقتعالى آيهء مذكوره را نازل ساخت و توعيد ايشان نمود در اين عمل قبيح از قتاده مرويست كه اياكم و اذى المؤمنين فان اللَّه يغضب له بر شما باد كه احتراز كنيد از ايذاى اهل ايمان بتحقيق كه حقتعالى بجهة آن در غضب ميآيد و خشمناك مىشود و بدانكه اطلاق ايذاى خدا و رسول و اطلاق تقييد ايذاى مؤمنان بقيد غير ما اكتسبوا بجهة آنست كه ايذاى خدا و رسول نميباشد مگر به غير حق اما ايذاى مؤمنان گاهست كه به حق است ماند حدود و تعزير و گاهست به غير حق است و از كلبى نيز مرويست كه آيه در شان زانيان است كه شبها بر سر راه ها نشستندى و دست تعدى بدامن كنيزان رسانيدندى و سدى روايت كرده كه در آن وقت علامت حرائران بوده كه در راه سرپوشيده رفتندى و جوارى سر برهنه بودندى و چون آن بدكاران از سر پوشيدن تحاشى مينمودند لا جرم اين آيه نازل شد * ( يا أَيُّهَا النَّبِيُّ ) * اى پيغمبر برگزيده * ( قُلْ لأَزْواجِكَ ) * بگو مر زنان خود را * ( وَبَناتِكَ ) * و مر دختران خود را * ( وَنِساءِ الْمُؤْمِنِينَ ) * و زنان مؤمنان را كه بوقت بيرون رفتن از خانه * ( يُدْنِينَ ) * نزديك گردانند و فرو گزارند * ( عَلَيْهِنَّ ) * بر رو و پهلوهاى خود * ( مِنْ جَلَابِيبِهِنَّ ) * چادرهاى خود را يعنى وجوه و ابدان را بدان بپوشانند من از براى تبعيض است چه زن ارجاى بعضى از جلباب خود مىكند\r\n","description":"","footnote":"","page_name":" 332 ","page_number":332},
  {"content":"\r\nو ببعضى ديگر متلفع مىشود تا زنان معترض ايشان نشوند * ( ذلِكَ ) * آن پوشيدن سر و روى * ( أَدْنى ) * نزديكتر است * ( أَنْ يُعْرَفْنَ ) * به آنكه ايشان را بشناسند بصلاخ و عفت تا به جهت آن معترض ايشان نشوند تا مميز شوند بآزادى * ( فَلا يُؤْذَيْنَ ) * پس ايذا كرده نشوند يعنى زانيان تعرض نكنند بايشان * ( وَكانَ اللَّه ) * و هست خدا * ( غَفُوراً ) * آمرزنده گناهان گذشته را چون توبه كنند * ( رَحِيماً ) * مهربان كه مصلحت بندگان با ايشان بيان مىكند بدانكه جلابيب جمع جلبابست كه آن ثوبست واسع كه اوسع از خمار است و كمتر از ردا كه زن آن را بر سر خود مىپيچد و فاضل آن را بر سينه فرود ميآورد ابن عباس فرمود كه جلباب ردائيست كه ستر بدن مىكند از فوق تا اسفل و بروايت ديگر از او نقلست كه جلباب مقنعه زنانست كه جبهه و راس خود را به آن ميپوشانند در وقت بيرون آمدن از خانه براى حاجت بخلاف اماء كه مكشفات الراس بيرون مىآمدند و نزد جبائى و ابو مسلم هر چه مرئه به آن متستر مىشود جلبابست\r\nاز قميص و خمار و غير آن\r\nپس ابعاد فساق و اهل نفاق مىكند بقوله * ( لَئِنْ لَمْ يَنْتَه الْمُنافِقُونَ ) * اگر باز نايستند منافقان از نفاق و از عداوة پيغمبر و كيد كردن به او * ( وَالَّذِينَ ) * و اگر نگروند آنان كه * ( فِي قُلُوبِهِمْ مَرَضٌ ) * در دلهاى ايشان بيماريست يعنى نفاق از قصد زنا و ميل فواحش و ايذاء مؤمنات و غير آن از معاصى اگر باز نايستند و يا ضعفاى اهل اسلام كه از ضعف ايمان راسخ نشوند در ايمان * ( وَالْمُرْجِفُونَ ) * و اگر ترك نكنند مخبران اراجيف يعنى آنان كه خبرهاى بد افكنند * ( فِي الْمَدِينَةِ ) * در مدينه از لشگرهاى اسلام كه بغزا رفته‌اند و مىگويند كه ايشان منهزم شده‌اند و مقتول گشته و بجهة آن كسر و وهن قلوب مؤمنان مىشود و غمگين ميگردند و مانند اين اراجيف مىگويند * ( لَنُغْرِيَنَّكَ بِهِمْ ) * هر آينه بر گماريم يعنى امر كنيم ترا بقتال ايشان و اجلاى ايشان از اوطان يا به آن چيزى كه مضطر سازد ايشان را بطلب جلاى وطن و غير آن از افعالى كه ايشان را غمگين و پريشان سازد اراجيف از رجفه ماخوذ است كه بمعنى زلزله است و تسميهء اخبار كاذبه به آن به جهت آنست كه آن اخبار متزلزلند و غير ثابت و قوله * ( ثُمَّ لا يُجاوِرُونَكَ ) * عطفست بر لنغرينك و ثم براى دلالت است بر آنكه جلا و مفارقت از جوار حضرت رسالت ( ص ) اعظم معاصيست كه بر ايشان رسد پس متراخى باشد حال آن از حال معطوف عليه پس اين جواب ديگر است براى قسم معطوف بر جواب اول نه آنكه مسبب است از اول تا موجب فا باشد و معنى آنست كه اگر منتهى نشوند منافقان و ضعفهء اسلام و مرجفان از\r\n","description":"","footnote":"","page_name":" 333 ","page_number":333},
  {"content":"\r\nامور منهيه هر آينه ترا بر قتال ايشان تحريص كنيم و بعد از آن مجاورت و همسايگى نكنند با تو * ( فِيها ) * در مدينه * ( إِلَّا قَلِيلًا ) * مگر زمانى اندك و يا مجاورى اندك چه در اندك فرصتى مستاصل گردند * ( مَلْعُونِينَ ) * نصب آن بر شتم است يعنى در لعنت خدا ماندگانند و راندگان از رحمت و يا منصوبست بر حال يعنى در حالتى كه دور كرده شدگانند از رحمت خدا و يا ملعونند بر السنهء مؤمنان و استثنا شامل اين نيز هست اى لا يجاورونك الا ملعونين و يا يزنيست كه منصوب باشد بقوله * ( أَيْنَما ثُقِفُوا ) * زيرا كه ما بعد كلمهء شرط عمل در ما قبل خود نمىكند پس اين كلام مستانف از براى بيان مواخذه ايشانست يعنى هر گاه يافت شوند ايشان * ( أُخِذُوا ) * گرفته شوند اخبار در معنى انشا است يعنى بايد گرفته شوند در هر جا كه يافت شوند * ( وَقُتِّلُوا ) * و كشته گردند يعنى بايد كه بكشيد ايشان را * ( تَقْتِيلًا ) * كشتنى بخوارى و زارى و بر ابلغ و اقبح وجوه از قتاده مرويست كه منافقان خواستند كه نفاق خود را ظاهر سازند چون اين آيه نازل شد از آن خايف شده ابطان كفر خود كردند * ( سُنَّةَ اللَّه ) * مصدر مؤكد است اى سن اللَّه ذلك يعنى سنت نهاده است خدا منافقان را كه مرجفند سنت نهادنى * ( فِي الَّذِينَ خَلَوْا ) * در ميان آنان كه گذشته‌اند * ( مِنْ قَبْلُ ) * پيش ازين يعنى مقرر كرده در امم ماضيه كه انبيا بكشند منافقان عهد خود را كه كسر قلوب مؤمنان ميكردند بارجاف در هر جا كه ايشان را يابند * ( وَلَنْ تَجِدَ ) * و نيابى تو * ( لِسُنَّةِ اللَّه ) * مر سنت و طريقه خدا را * ( تَبْدِيلًا ) * بدل كردنى و تغيير دادنى يعنى او سبحانه تغيير ندهد سنت خود را يا كسى قادر نباشد كه تبديل آن كند بدانكه سنت اينجا بمعنى طريقه است در تدبير امرى بر وجه مصلحت و حكمة و سنت رسول ( ص ) طريقهء اوست كه اجرا فرموده بامر خدا و اطلاق سنت نمىكنند بر امرى كه يك بار زياد و بار ديگر كم كرده شده باشد چه سنت در اصل لغت طريقهء جاريه است آورده‌اند كه مشركان بر سبيل استهزا سؤال ميكردند از سيد عالم ( ص ) كه بگو قيامت در چه وقت قايم شود و يهودان نيز بر طريق امتحان از آن حضرت اين سؤال كردند چه در كتاب خود يافته بودند كه حق تعالى اين علم را به هيچكس نداده بود حق سبحانه اين آيه فرستاد كه * ( يَسْئَلُكَ النَّاسُ ) * ميپرسند ترا مردمان يعنى كفار بامتحان و استهزا و تعنت سؤال ميكنند تو را * ( عَنِ السَّاعَةِ ) * از ساعت رستخيز يعنى وقت قيام آن * ( قُلْ ) * بگو اى محمد ( ص ) در جواب ايشان كه * ( إِنَّما عِلْمُها ) * جز اين نيست كه دانستن وقت قيامت\r\n","description":"","footnote":"","page_name":" 334 ","page_number":334},
  {"content":"\r\n* ( عِنْدَ اللَّه ) * نزديك خداست و هيچ ملكى مقرب و پيغمبر مرسل را بر آن اطلاع\r\nنداده‌اند * ( وَما يُدْرِيكَ ) * و چه چيز دانا گردانيد ترا يعنى مطلقا نميدانى * ( لَعَلَّ السَّاعَةَ ) * شايد كه آمدن قيامت * ( تَكُونُ قَرِيباً ) * باشد نزديك قريب صفت شيئى محذوفست و يا منصوب بر ظرفية و تقدير اينكه شيئا قريبا يا آن كه تكون الساعة عنقريب و ميتواند بود كه خبر ساعت باشد و تذكير آن بجهة اين باشد كه ساعت بمعنى يوم قيامتست و در اين تهديد مستعجلين است و اسكات متعنتين و ميتواند بود كه اين براى تسليت حضرت رسالت ( ص ) باشد يعنى بدان اى محمد كه قيامت عنقريب مىرسد پس بايد كه بسبب استهزاء ايشان يا جفاى آن غمگين نگردى * ( إِنَّ اللَّه ) * بدرستى كه خداى * ( لَعَنَ الْكافِرِينَ ) * لعن كرده است و از رحمت خود دور كرده ناگرويدگان را يعنى منكران حشر و نشر * ( وَأَعَدَّ لَهُمْ ) * و آماده كرده است براى عذاب ايشان * ( سَعِيراً ) * آتشى بغايت افروخته كه طبقهء از طبقات دوزخست و گويند سعير ناميست از نامهاى قيامت و اول اشهر و اصحست و مويد اينست قوله * ( خالِدِينَ فِيها ) * يعنى در حالتى كه جاويدان باشند در آن سعير * ( أَبَداً ) * هميشه اين تاكيد خلود است يعنى در هيچوقت از آن آتش بيرون نيايند كما قال اللَّه * ( لا يَجِدُونَ وَلِيًّا ) * نيابند دوستى كه ايشان را بيرون آورد از دوزخ * ( وَلا نَصِيراً ) * و نه مدد كار كه عذاب از ايشان باز دارد * ( يَوْمَ تُقَلَّبُ وُجُوهُهُمْ ) * متعلقست باعد يعنى حق تعالى دوزخ را براى ايشان آماده ساخته است در روزى كه گردانيده شود رويهاى ايشان و يا متعلق است با ذكر يعنى ياد كن روزى را كه رويهاى ايشان منقلب شود * ( فِي النَّارِ ) * در آتش از جهتى به جهتى به اين وجه كه گاهى ايشان را بر پشتخوابانند و گاهى به روى افكنند مانند گوشت كه در وقت بريان كردن در آتش گردانند و يا به جهت غليان گاهى روى ايشان در بالا باشد و گاهى در پائين مانند گوشت در ديك جوشان و يا مراد تغيير وجوه ايشانست از حالى بحالى و از هيئتى بهيئتى از اسود ادا و اصفرار و يا آنكه ايشان را مغلوب و منكوس در آتش اندازند و تخصيص وجه بذكر بجهة آنست كه آن اشرف و اكرم اعضاى انسانست و ميتواند بود كه وجه عبارت از جميع بدن باشد از قبيل تسميهء شيئى باشرف اجزاى آن و قوله * ( يَقُولُونَ ) * ميتواند بود كه ناصب ظرف باشد يعنى در روزى كه وجوه ايشان متقلب شود و گويند * ( يا لَيْتَنا ) * اى كاش ما * ( أَطَعْنَا اللَّه ) * فرمان مىبرديم خداى را * ( وَأَطَعْنَا الرَّسُولَا ) * و فرمان بردارى مىكرديم پيغمبر را تا به اين عذاب معذب نمىشديم * ( وَقالُوا رَبَّنا ) * و گويند اتباع و ارذال قوم\r\n","description":"","footnote":"","page_name":" 335 ","page_number":335},
  {"content":"\r\nكفار كه اى پروردگار ما * ( إِنَّا أَطَعْنا ) * بدرستى كه ما فرمان برديم * ( سادَتَنا ) * مهتران قبايل خود را * ( وَكُبَراءَنا ) * و بزرگان و پيشوايان خود را * ( فَأَضَلُّونَا السَّبِيلَا ) * پس گمراه كردند ما را يعنى بافسون و افسانه ما را فريب دادند و در نظر ما تزيين باطل نمودند و از راه حق و طريق رشاد بيرون بردند بدانكه الف از براى اطلاق صوتست به جهت رعايت فواصل آيات و فايدهء اين رعايت وقفست و دلالت بر انقطاع كلام و مشعر بر استيناف ما بعد از مقاتل مرويست كه مراد بسادة و كبرا مطعمانند در غزوهء بدر و طاوس گفته كه علما و احبار اهل كفرند و اوجه آنست كه مراد جميع قادهء كفر و ائمه ضلالند كه اتباع خود را بر كفر راسخ ساختند و به عذاب الهى گرفتار گردانيدند و به جهت اين اتباع ايشان در روز قيامت گويند * ( رَبَّنا ) * اى پروردگار ما * ( آتِهِمْ ) * بده ايشان را * ( ضِعْفَيْنِ مِنَ الْعَذابِ ) * دو برابر از عذابى كه بما داده اى زيرا كه هم ضال بوده‌اند و هم مضل * ( وَالْعَنْهُمْ ) * و لعنت كن و بران ايشان را از رحمت خود * ( لَعْناً كَبِيراً ) * لعنتى و راندنى بزرگ يعنى لعنتى كه اشد لعن و اعظم آن باشد مراد آنست كه ايشان را لعنى كن كه هرگز آنها را از آن رجوع نباشد و دائم الابد به آن گرفتار باشند بعد از آن بجماعتى كه مظهر ايمان بودند و در خفيه انواع مكر ميكردند تا اذيتى بر پيغمبر رسانند خطاب مىكند كه * ( يا أَيُّهَا الَّذِينَ آمَنُوا ) * اى كسانى كه گرويده‌ايد بحسب ظاهر * ( لا تَكُونُوا ) * مباشيد * ( كَالَّذِينَ آذَوْا مُوسى ) * مانند آنان كه رنجانيدند موسى را يعنى محمد را كه پيغمبر منست مرنجانيد چنان كه بنى اسرائيل موسى را رنجانيدند به آنكه او را بزنا نسبت مىدادند چنان كه در قصهء قارون گذشت * ( فَبَرَّأَه اللَّه ) * پس پاك گردانيد او را خداى تعالى * ( مِمَّا قالُوا ) * از\r\nآنچه گفتند به اين وجه كه آن زنى را كه رشوه داده بودند تا در حق موسى افترا كند به پاكى وى اعتراف نمود و سعيد بن جبير از عبد اللَّه عباس روايت كرده كه امير المؤمنين ( ع ) فرمود كه وقتى كه موسى با هارون بكوه طور رفتند و هارون آنجا وفات يافت گفتند بموسى كه تو بر وى حسد بردى و او را كشتى حقتعالى وى را امر كرد تا او را از قبر بيرون آورده ميان قوم نهادند تا معلوم ايشان شد كه غير مقتولست و خدا او را زنده گردانيد تا ببراءت ذمه برادر اقرار كرد و گفت ما قتلنى اخى و انما مت حتف انفى برادر مرا نكشته بلكه بموت خود فوت شدم پس فرشتگان او را در جايى دفن كردند كه كسى بر آن مطلع نشد و از ابو هريره مرويست كه موسى بجهة كثرة حيا نزد مردمان هرگز برهنه نشدى و بجهة اين ميگفتند كه وى عيبى دارد كه تنها غسل مىكند روزى جامه بر سنگى\r\n","description":"","footnote":"","page_name":" 336 ","page_number":336},
  {"content":"\r\nنهاده بود و به آب در آمده آن سنگ با جامه روان شده بميان قوم در آمد موسى عليه السّلام برهنه از پى سنگ ميدويد و بنى اسرائيل ديدند كه بر بدن او هيچ عيبى نيست و گويند كه اين وجه معتمد نيست زيرا كه جايز نيست كه حقتعالى عورت پيغمبر خود را منكشف سازد على روس الاشهاد تا او را از علتى كه تنفر آن كمتر از آنست مبرا سازد و از ابو مسلم روايتست كه ايذاى قوم موسى آن بود كه اسناد سحر و جنون و كذب به او ميكردند بعد از مشاهدهء آيات نيره و معجزات بينه * ( وَكانَ ) * و بود موسى * ( عِنْدَ اللَّه ) * نزديك خدا * ( وَجِيهاً ) * با جاه و قرب و يا مستجاب الدعوه كه هيچ چيز از خدا در نميخواست مگر اجابت ميكرد و گويند نزول آيه در قصهء زيد و زينب است و پيغمبر صلَّى اللَّه عليه و آله و مقالة مردمان در آن و بدانكه مراد بقوله مما قالوا مضمون آنست كه آن امر معيب است پس كسى را نرسد كه گويد مراد از مما قالوا من قولهم است يا من تقولهم زيرا كه ما يا مصدريه است و يا موصوله پس چگونه صحيح باشد برائة از آن و بعد از نهى مردمان از ايذا به سيد انبيا صلَّى اللَّه عليه و آله امر ميفرمايد ايشان را به آنچه لازم كمال ايمان است از صلاحيت و تقوى بقوله * ( يا أَيُّهَا الَّذِينَ آمَنُوا اتَّقُوا اللَّه ) * اى گروه گرويدگان بترسيد از خداى در ارتكاب آنچه موجب كراهت وى باشد از آن از معاصى خصوصا در ايذاى رسول او * ( وَقُولُوا ) * و بگوئيد * ( قَوْلًا سَدِيداً ) * سخنى استوار كه مستلزم حقست يعنى گفتار راست و درست دربارهء مؤمنان و اين ماخوذ است از سد يسد سدودا مراد به آن نهى است از ضد آن يعنى دروغ مگوييد و ناراستى مكنيد در سخن چون حديث افك در قصهء زينب و غير آن عكرمه گفته كه قول سديد كلمهء لا إله الا اللَّه است يا سخنى كه موجب رضاى الهى باشد و قول جامع در اين باب آنست كه قول سديد سخنيست كه صدق باشد نه كذب صواب بود نه خطا جد باشد نه هزل خالص بود نه آميخته پس به اين نوع سخن گوئيد * ( يُصْلِحْ ) * تا بصلاح آورد خداى تعالى * ( لَكُمْ ) * براى شما * ( أَعْمالَكُمْ ) * كردارهاى شما را يعنى توفيق دهد شما را در اعمال صالحه يا اصطلاح آن نمايد بقبول و اثابت * ( وَيَغْفِرْ لَكُمْ ) * و بيامرزد براى شما * ( ذُنُوبَكُمْ ) * گناهان شما را يعنى به جهت استقامت شما در قول و عمل ذنوب شما را مكفر و مغفور سازد * ( وَمَنْ يُطِعِ اللَّه ) * و هر كه فرمان برد خداى را * ( وَرَسُولَه ) * و پيغمبر او را در آنچه فرمايد * ( فَقَدْ فازَ ) * پس بدرستى كه فايز شود بخير و بر مراد خود فيروزى يابد * ( فَوْزاً عَظِيماً ) * فيروزى بزرگ يعنى در دنيا حميد و در عقبى سعيد باشد و گويند فوز عظيم رضوان حق است و انواع مكرمت او با بنده و در كشاف آورده كه سداد بمعنى قصد است به حق و قول بعدل كما يقال سدد دالسهم نحو\r\n","description":"","footnote":"","page_name":" 337 ","page_number":337},
  {"content":"\r\nالرمية اذا لم يعدل به عن سمتها كما قالوا سهم قاصد و مراد از آيه نهى مردمان است از آن چه در آن خوض ميكردند از حديث زينب بدون قصد به حق و رعايت عدل در قول و بعث ايشان بر تسديد قول در جميع ابواب چه حفظ لسان و سداد قول اصل همهء خيراتست و معنى آيه\r\nبه آن راجع است كه مراقبه نمائيد در حفظ السنه و تسديد قول خود تا حقتعالى آن چه غايت طلب شما باشد از تقبل حسنات و اثابهء بر آن و مغفرت سيئات و تكفير خطيئات بشما عطا فرمايد و يا توفيق دهد شما را در كسب اعمال صالحهء مرضيه و اين آيه مقرر آيهء ما قبل خود است چه آن آيه مبنى است بر نهى از ايذاى رسول و اين مبين است بر امر باتقا و تاييد از خدا در حفظ لسان تا مراد نشود بر ايشان نهى و امر با اتباع نهى از آنچه متضمن وعيد است از قصهء موسى و اتباع امر بوعد بليغ تا موجب قوت صارف گردد از اذى و داعى ترك آن و چون طاعت خود و طاعت رسول خود را مقرون ساخت بظفر و فوز عظيم در عقب آن تقرير و عد آن ميفرمايد بتعظيم امر و تفخيم شان آن بقوله * ( إِنَّا عَرَضْنَا الأَمانَةَ ) * بدرستى كه ما عرض كرديم امانت را مراد طاعت است كه لازم الادا است مانند امانت ظاهرى يا حدود شرع از فرايض و احكام قول اول از ابو العاليه است و ثانى از ابن عباس و مجاهد و اين هر دو متقارب يكديگرند در موضع آورده كه نماز است و روزه و زكات و حج و جهاد و يا امانت مردم و يا وفا بعهود و نگاه داشتن زبان از فضول و گويند غسل جنابت است كه خداى تعالى آن را بر مكلفان فرض كرده است و اداى و ترك آن جز خدا نداند ابو دردا از رسول صلَّى اللَّه عليه و آله روايت كرده كه آن حضرت فرموده كه پنج چيز است هر كه آن را ادا كند البته ببهشت درآيد يكى اداى نماز يوميه با شرايط و اركان دوم اداى زكات بطيب نفس و به خدا كه اين هر دو بجز مؤمن نكند سوم اداى روزهء ماه رمضان چهارم حج به استطاعت پنجم اداى امانت گفتند كه اداى امانت چيست فرمود كه غسل جنابت و بر هر تقدير عرض كرد آن را * ( عَلَى السَّماواتِ وَالأَرْضِ ) * بر آسمانها و زمينها * ( وَالْجِبالِ ) * و كوه ها به شرط ثواب بر فعل آن و عقاب بر ترك آن وقتى كه عقل و فهم و اختيار در ايشان خلق فرموده بود * ( فَأَبَيْنَ ) * پس سر باز زدند * ( أَنْ يَحْمِلْنَها ) * از آنكه بردارند آن امانت را * ( وَأَشْفَقْنَ مِنْها ) * و بترسيدند از آن با وجود اجرام اعظام آنها و از روى ضراعت و خشية گفتند ما مسخر فرمانيم براى آنچه ما را به جهت آن آفريدهء و طاقت كشيدن عقاب تو نداريم در ترك اداى آن پس ما را در اين امر معذور دار و به آن كارى كه براى آن مخلوق شده‌ايم باز گذار و نزد بعضى مراد ساكنان سماوات و ارض و جبالند نه نفس سماوات و ارض و جبال چه آنها جمادند و غير قابل خطاب پس تقدير اينست انا عرضنا الامانة على اهل السموات و الارض و الجبال و معنى اينكه ما عرض امانت كرديم بر اهل آسمانها كه فرشتگانند\r\n","description":"","footnote":"","page_name":" 338 ","page_number":338},
  {"content":"\r\nو بر اهل زمينها كه حيوانات انسىاند و بر اهل كوه ها كه حيوانات وحشىاند ايشان از آن ابا كردند از روى مخافت نه از راه مخالفت * ( وَحَمَلَهَا الإِنْسانُ ) * و برداشت آن را آدمى با وجود ضعف بنيه و ناتوانى و قبول اداى آن نمود * ( إِنَّه كانَ ) * بدرستى كه هست آدمى * ( ظَلُوماً ) * بسيار ستمكار بر نفس خود كه امانتى كه اجرام عظام از حمل آن پهلو تهى كردند او با عجز خود قبول كرد * ( جَهُولًا ) * بسيار نادان بكنه عاقبت آن يعنى بعقوبت خيانت آن منقولست كه مراد به اين امانت هابيل است و انسان قابيل و آدم عليه السّلام هابيل را بسيار دوست داشتى وقتى او را سفرى پيش آمد به آسمان گفت هابيل را بامانت قبول ميكنى گفت نه زمين را گفت كه وى را بامانت مىپذيرى گفت نه كوه ها را نيز اين معنى باز گفت قبول نكردند قابيل گفت او را به من سپار تا وى را صحيح و سالم بنزد تو رسانم آدم عليه السّلام او را بقابيل سپرده قابيل وى را بكشت و به جهت ظلم و جهالت بعقوبت اخروى گرفتار شد و در مجمع آورده كه علما را در عرض امانت بر اشياء مذكوره چهار وجه است يكى آنكه مراد اهل سماوات و ارضند و جبال چنان كه گذشت و بنا بر اين مراد به حمل امانت تضييع آن خواهد بود زيرا كه ملائكه حامل نفس امانت شده‌اند و به آن قيام نموده اند\r\nو از زجاج نيز منقولست كه ( كل من خان الامانة فقد حملها و من لم يحملها فقد اداها ) هر كه در امانت خيانت كند پس آن را بر داشت و هر كه حامل آن نشده پس اداى آن كرده به صاحب آن و همچنين هر كه اثم شده حامل اثم گشته كقوله وَلَيَحْمِلُنَّ أَثْقالَهُمْ وَأَثْقالًا مَعَ أَثْقالِهِمْ چه حقتعالى در اين امر اعلام نموده كه فاعل اثم حامل آنست و دربارهء كافر و منافق ميگويند كه ( حملا الامانة اى خانا و لم يطيعا ) و اين قول جبائيست دوم آنكه معنى ( عرضنا عارضنا و قابلنا ) است چه عرض شيئى بر شيئى و معارضهء آن به آن يكسانست در معنى و امانت آن چيزيست كه حقتعالى با عباد خود عهد فرموده از امر و نهى در باب آن كتب و رسل فرستاده و اخذ ميثاق بر آن گرفته پس معنى آنست كه اين امانت را در جلالت قدر و عظم شأن اگر قياس كنيد به آسمان زمين و كوه و معارضهء نمائيد به آنها هر آينه ارجح و اثقل باشد از آنها و معنى اباى آن از حمل آن ضعف آنها است از آن در وزن و معنى اشفاق آنها از آن ضعف آنهاست چه شفقت بمعنى ضعف قلبست و لهذا كنايتست از خوفى كه به آن قلب ضعيف مىشود و بعد از آن فرمود كه امانتى كه از صفت آن اينست كه اعظم از اين اشياى عظيمه است آدمى حمل آن كرد پس حفظ آن نكرده تضييع آن نمود و بجهة اين بر نفس خود ظلم نموده و از عاقبت تضييع آن جاهل شد كه آن عقوبت است و اين قول ابو مسلمست سيم آنكه ابن بر وجه تقدير و فرض است و معنى اينكه اگر سماوات و ارض و جبال عقل داشتندى و عرض امانت بر آنها كردندى كه آن وظايف دينست از اصول و فروع و از وعد و وعيد آن بعرض تخيير استثقال نمودندى آن را با وجود رفعت سماوات و بسط ارض و صلابت جبال و كبر اجسام و شدت قوة آنها و\r\n","description":"","footnote":"","page_name":" 339 ","page_number":339},
  {"content":"\r\nامتناع نمودندى از حمل آن بجهة خوف قصور از اداى حق آن و انسان با وجود ضعف جسم حمل آن نمود و بجهة ظلم و جهل از وعيد آن نترسيد و اين قول ابن عباس است چهارم آنكه معنى عرض و ابائه آنست كه از ظاهر كلام فهم مىشود بلكه مراد تعظيم شأن امانتست و اخبار آن فرط ظهور تفخيم آن بر وجهى كه حال جميع آسمان و زمين و كوه با آنكه جمادند شاهد اينست و بنا بر اين امانت آن چيزيست كه حقتعالى در اين آيه ابداع نموده از دلايل وحدانيت و بنا بر اين مراد بحمل اخفاى آنست و مراد به انسان اسم جنس است باعتبار اغلب كقوله إِنَّ الإِنْسانَ لَفِي خُسْرٍ و إِنَّ الإِنْسانَ لِرَبِّه لَكَنُودٌ و قوله فَأَمَّا الإِنْسانُ إِذا مَا ابْتَلاه رَبُّه و نميتواند كه مراد همه افراد انسان باشد چه انبيا و اوليا از عموم اين لفظ خارجاند و نميتواند بود كه مراد به انسان آدم باشد هم چنان كه زعم بعضى است لقوله إِنَّ اللَّه اصْطَفى آدَمَ و بهديهء عقل حاكمست كه شخصى كه حقتعالى او را اصطفا كرده باشد از جميع خلق موصوف بظلم و جهل نتواند بود انتهى كلامه و اصح اقوال آنست كه حقتعالى اين اجرام را ادراك و شعور داد و بر ايشان عرض كرد عرض تخييرى و ايشان ابا كردند از جهت خشية نه از روى معصيت و انسان قبول آن كرد از راه همت با وجود ضعف بنيه و رخاء قوت و لهذا راعى آن و قايم بحقوق آن فايز شد بخير دارين و در انوار گفته كه نزد بعضى مراد بامانت مطلق طاعت است اعم از طبيعيه و اختياريه و مراد بعرض آن مطلق استدعاى آنست اعم از آنكه طلب فعل باشد از مختار و ارادهء صدور آن از غير مختار و مراد بحمل آن خيانتست در آن و امتناع از اداى آن و منه قولهم ( حامل الامانة و محتملها لمن لا يؤديها فيبرء ذمته ) پس ابا از آن اتيانست به آنچه ممكن باشد كه اتيان نموده شود و ظلم و جهالت به جهت خيانت و تقصير است و گويند كه چون حقتعالى اين اجر امر خلق فرموده فهم را در ايشان ايجاد نمود و ايشان را گفت كه\r\nانى فرضت فريضه و خلقت خليقة و جعلت الجنة لمن اطاعنى فيها و النار لمن عصانى\r\nبدرستى كه من فريضه را فرض كرده‌ام و خلقى را آفريدم و بهشت را براى كسى گردانيدم كه اطاعة من كند در آن فريضه و دوزخ را براى كسى كه عصيان نمايد در آن و ايشان جواب دادند كه\r\nنحن مسخرات على ما خلقنا لا نحتمل فريضة و لا نبتغى ثوابا و لا عقابا\r\nما مسخر فرمانيم بر آنچه از براى آن خلق شده‌ايم حامل فريضه نميشويم و چون آدم را خلق كرد اين امانت را بر او عرضكرد و وى حامل آن شد و از آن امتناع ننمود و به جهت تحمل اين نوع مشقت ظلم بر نفس خود كرد و از وخامت عاقبت آن جاهل بود صاحب مجمع استضعاف اين قول نمود چنان كه دانسته شد و اهل تحقيق و عرفان را در اين مقام سخن است و از آن جمله بعضى بسلك تقرير منتظم مىكرد ( و من اللَّه اذمة التحقيق ) در انوار آورده كه ميشايد كه مراد بامانت عقل و تكليف باشد و بعرض آن بر امور مذكوره اعتبار آن باشد اضافه باستعداد بايشان و يا با آنها آباء طبيعى باشد كه آن عدم لياقتست و\r\n","description":"","footnote":"","page_name":" 340 ","page_number":340},
  {"content":"\r\nاستعداد او بحمل انسان قابليت و استعداد او باشد مر آن را و ظلم و جهل او بجهة غلبهء قوت غضبيه و شهويه باشد و بنا بر اين موجه است كه گوئيم علت حمل عقل او باشد چه از فوايد عقل آنست كه شاهد باشد برين قوتين و حافظ ايشان از تعدى و مجاورت از حدود معظم مقصود تكليف تعديل آنهاست و كسرت شهوت آنها پس معنى آنست كه ما عقل و تكليف را بر آسمان و زمين و كوه عرض كرديم قبول حمل آن نكردند به جهت عدم استعداد و انسان بقابليت خود آن را قبول كرد و وى ظلومست بواسطه استيلاى قوت غضبى و جهول بجهة قوت شهوى و چون مقرر شد كه فايدهء عقل آنست كه قوتين را از تعدى نگاهداشته بر طريق اعتدال ثابت دارد و معظم مقصود از تكاليف تعديل قوتين است كه نتيجهء صفتين سبعى و بهيمىاند پس ظلوميت و جهوليت علت حمل باشد انتهى كلامه امام قشيرى ذكر كرده كه امانت را بر اشياى مذكوره عرض نمود و بر ايشان فرض فرمود آنجا كه عرض بود سر باز زدند و اينجا كه فرض بود در معرض حمل آمدند و از شيخ جنيد مرويست كه نظر آدم بر عرض بود نه بر امانت لذت عرض ثقل امانت را بر او فراموش گردانيد لا جرم لطف ربانى به زبان عنايت فرموده كه برداشتن از تو و نگهداشتن از من چون تو بطوع مرا برداشتى منهم از ميان همه ترا برداشتم كه وَحَمَلْناهُمْ فِي الْبَرِّ وَالْبَحْرِ و گفته‌اند كه ظلم و جهل از شأن انسان است چنان كه گويى كه الماء طهور يعنى هم چنان كه طهارت از شأن آنست اين دو صفت از شأن آدميانست اما چون حامل امانت شدند بعضى ترك ظلم و جهل كردند و جمعى بر آن ماندند يا اينكه اين دو صفت نوع انسان است باعتبار اغلب افراد چنان كه گذشت و در احقاف آورده كه انسان ظلوم و جهولست نزد خلق نه نزديك خالق و در تفسير خواجه پارسا مذكور است كه حقتعالى عرض امانت كرد بر اهل آسمان و زمين و جبال و ابا كردند از حمل آن به جهت عدم استعداد و چون انسان را استعداد حمل آن بود بىمضايقه و مبالغه قبول نمود پس آن ظلومست بر نفس خود كه افنا مىكند ذات خود را در هويت مطلقه و جهولست كه غير حق را نميشناسد و بقوله لا إله الا اللَّه نفى ما سوى مىكند و در فتوحات مكيه مذكور است كه امانت اتصافست باسماء حسنى كه بر همهء موجودات عرض كردند و انسان آن را قبول نمود او ظلومست اگر بر نداشتى و جهولست يعنى بنهايت علم زيرا كه بموجب غاية العلم اعتراف بالجهل نهايت معرفت به خدا اعترافست بجهل و عجز از معرفت كه العجز عن درك الادراك ادراك قاسم انوار در بعضى رسايل خود امانت را بر خلافت ربانى فرود آورده و گفته اند كه ظلم و جهل ضد عدل و علمست و اينجا معنى اذا جاوز شيئى حده انعكس ضده جلوه گر است چه ظلوم و جهول صيغهء مبالغه است و هر گاه ايندو صفت از حد متجاوز گردند هر آينه بضد خود مبدل گردند و لهذا در روح الارواح آورده كه ظلوما جهولا اينجا مدحست نه ذم چه آدم عليه السّلام بار\r\n","description":"","footnote":"","page_name":" 341 ","page_number":341},
  {"content":"\r\nبهمت خود برداشت و فوق طاقت او بود گفتند ظلم كردى بر نفس خود ندانستى كه بار گرانست جواب داد كه از غير حق جاهل بودم آوازهء ظلومى و جهولى او در عالم افتاد و عالميان از سر اين غافل و در لوامع آورده كه عشق در عالم بشريتست نه در مملكت و ملكيت چه ايشان سايه پرور لطف\r\nو عصمت اند و مرد سايه پرورد و محب بىدرد را قدر و قيمتى نباشد و عشق در خور طايفه ايست كه صفت أ تجعل فيها سرمايهء بازار ايشان و سمت * ( إِنَّه كانَ ظَلُوماً جَهُولًا ) * پيرايهء روزگار ايشانست آفتاب امانت كه از برج عرض الوهيت بتافت آسمان گفت مرا صفت رفعت ثابت است زمين فرياد بر كشيد كه مرا نعت بسطت واقعست صدا از كوه برآمد كه مرا ثبات قدم حاصلست ما تحمل اين بار نداريم مبادا كه بجهة تقصير در امانت دارى آفتى بما باز خورد و اين صفات را از ما باز ستانند آدم خاكى گفت كه چه چيز دارم كه از من باز ستانند مردانه پيش آمد و بارى كه هياكل افلاك نكشيدند بر دوش نياز گرفته نعرهء هَلْ مِنْ مَزِيدٍ آغاز كرد از جانب الهى خطاب رسيد كه اى خاك دلير اينهمه قوت و جرات از كجا آوردهء زبانحال او جواب داد كه بار گران بمدد يار مهربان توان كشيد بدين مضمون بيت آن بار كه از بردن آن عرش ابا كرد با قوت او حامل آن بار توان شد و ايضا قال بعض العرفاء بيت . دل نادان من امانت عشق هم به پشتى آن كرم برداشت القصه خلعت حمل امانت جرير قامة با استقامت انسان كه منشور إِنِّي جاعِلٌ فِي الأَرْضِ خَلِيفَةً بر نام او نوشته‌اند راست نيامد چون كارى بدين عظمت و مهمى بدين ابهت نامزد او شد به جهت دفع چشم زخم حسودان شياطين كه دشمنان ديرينه‌اند سپند * ( إِنَّه كانَ ظَلُوماً جَهُولًا ) * بر آتش غيرت افكندند ( ع ) تا كور شود هر آنكه نتواند ديد و اللَّه اعلم و احكم بعد از آن تعليل حمل اين امانت مىكند بقوله * ( لِيُعَذِّبَ اللَّه ) * يعنى عرض امانت كرديم بر آدميان و ايشان حامل آن شدند تا عذاب كند خداى * ( الْمُنافِقِينَ ) * مردان منافق را * ( وَالْمُنافِقاتِ ) * و زنان منافقه را بتضييع امانت * ( وَالْمُشْرِكِينَ ) * و مردان شرك آرنده * ( وَالْمُشْرِكاتِ ) * و زنان مشركه را بخيانت در آن امانت از حسن مرويست كه ( هما الذان حمل ها و ظلما و جهلا ) اين دو طايفه اند كه حامل امانتند و ظالم و جاهل * ( وَيَتُوبَ اللَّه ) * و تا رجوع كند خداى برحمت يعنى ارسال رحمة شامله خود نمايد * ( عَلَى الْمُؤْمِنِينَ ) * بر همهء مردان ايمان آورنده * ( وَالْمُؤْمِناتِ ) * و بر زنان گرونده به جهت حفظ امانت * ( وَكانَ اللَّه ) * و هست خداى * ( غَفُوراً ) * آمرزنده تا بيان و حافظان امانت و مؤديان آن * ( رَحِيماً ) * مهربان بر ايشان در رسانيدن فوز عظيم بايشان در انوار گفته كه لام در ليعذب تعليل حمل است بر طريق مجاز زيرا كه تعذيب نتيجه حمل امانتست هم چنان كه تاديب در ضربته للتاديب نتيجهء\r\n","description":"","footnote":"","page_name":" 342 ","page_number":342},
  {"content":"\r\nضربست و ذكر توبه در وعد اشعار است به آنكه ظلم و جهل لازم اكثر ادميان است و اغلب ايشان خالى نيستند از فرطات ( اللهم صل على محمد و آل محمد و وفقنا فى اكتساب الطاعات و جنبنا عن الفرطات و تتبع الشهوات به حق محمد سيد البريات و إله المعصومين عليهم الصلوات و التسليمات )\r\n\r\nسورة السباء\r\nمكيست و پنجاه و پنج آيتست بعدد شامى و پنجاه و چهار نزد غير ايشان و اختلاف واقع است در آيهء عن يمين و شمال كه شاميست ابى ابن كعب از پيغمبر صلَّى اللَّه عليه و آله روايت كرده كه هر كه سورهء سبا تلاوت كند هيچ نبى و رسول نباشد مگر كه در روز قيامت رفيق او باشد و با او مصافحه كند و ابن اذينة از ابى عبد اللَّه ( ع ) نقل كرده هر كه سورهء سبا و فاطر بخواند در شب تا روز در حفظ خدا باشد و هيچ چيز ضرر به او نتواند رسانيد و اگر در روز بخواند تا شب هيچ مكروهى به او نرسد و چندان خير دنيا و آخرت را به او دهند كه در خواطر او نگذرد و بنهايت آن نرسد و بدانكه چون حقتعالى ختم سورة الاحزاب فرمود بيان فرض در تكليف و جزاى محسن در احسان و مسيء بمسائة افتتاح اين سوره كرد به حمد برفعة و كمال قدرة خود و فرمود كه\r\n* ( بِسْمِ اللَّه الرَّحْمنِ الرَّحِيمِ الْحَمْدُ لِلَّه ) * همه ستايش و سپاس مر خداى را است * ( الَّذِي لَه ) * آن خدايى كه مر او راست * ( ما فِي السَّماواتِ ) * آنچه در آسمانهاست از وسايط جلايل نعم * ( وَما فِي الأَرْضِ ) * و آنچه در زمينهاست از روابط دقايق جود و كرم ذكر اين كلام براى تعريف وجوب حمد است بر نعم دنيويه و تعليم كيفيت آن يعنى بگوئيد اى بندگان كه مر او راست حمد و سپاس در دنيا به جهت كمال قدرت و تمامى نعمت او چه اوست كه مصدر همهء خلق و نعمت است * ( وَلَه الْحَمْدُ ) * و مر او راست ستايش * ( فِي الآخِرَةِ ) * در آن سراى زيرا كه آن چه در عقبا است از خلق و نعمت نيز از او صادر شده نه از غير او و اين از قبيل عطف مقيد بر مطلق نيست زيرا كه وصف او بمالكيت سماوات و ارض دلالت مىكند بر آنكه او منعم نعم دنيويه است و ابتداء حمد بنعم دنيويه به جهت تقديم آنست بر نعم اخرويه و تقديم صله در ثانى دون اول به جهت اختصاص است چه نعم دنيويه گاه هست كه بوسايط غير مىباشد بخلاف نعم آخرت كه بدون واسطهء غير است و حمد بندگان در آخرت نه از روى تكليف است بلكه بر وجه فرح و سرور است چنان كه گويند ( الحمد للَّه الذى هدانا لهذا و\r\n","description":"","footnote":"","page_name":" 343 ","page_number":343},
  {"content":"\r\nالحمد للَّه الذى صدقنا وعده و الحمد للَّه الذى احلنا دار المقامة من فضله ) و گويند مجموع اهل آخرت حمد او گويند دوستان او را بفضل ستايند و دشمنان بعدل ستايش نمايند * ( وَهُوَ الْحَكِيمُ ) * و او است محكم كار و متقن امور دارين چه صدور همهء افعال از او بر وجه حكمت است * ( الْخَبِيرُ ) * دانا به بواطن جميع اشيا * ( يَعْلَمُ ) * ميداند * ( ما يَلِجُ فِي الأَرْضِ ) * آنچه فرو رود در زمين چون باران و كنوز و دفاين و اموات * ( وَما يَخْرُجُ مِنْها ) * و آنچه بيرون آيد از زمين و بر روى آن قرار گيرد چون آب چشمه ها و نباتات و فلزات و حيوانات * ( وَما يَنْزِلُ ) * و ميداند آنچه فرو ميآيد * ( مِنَ السَّماءِ ) * از آسمان چون ملائكه و كتب و مقادير ارزاق و امطار و صواعق و ثلوج و برود و انواع بركات * ( وَما يَعْرُجُ ) * و آنچه بالا ميرود * ( فِيها ) * در آسمان چون فرشتگان و نامه هاى اعمال بندگان و دعوات و كلمات و ارواح طيبه و يا مانند انجوه و ادخنه و جميع بر وفق تقديريست كه مقتضى حكمت است و تدبيرى كه موجب مصلحت است و در غرايب التفسير آورده كه ميداند آنكه فرود مىآيد يعنى جبرئيل و آنكه بالا ميرود يعنى حضرت رسالت صلَّى اللَّه عليه و آله در شب معراج و صاحب كشف الاسرار گفته كه علم قديم او پوشيده نيست آنچه فرود مىآيد بر دلها اوليا از واردات و مكاشفات و آنچه بالا ميرود از انفاس اصفيا در همهء اوقات يا آنچه فرود ميايد از الطاف و كرم كه از بارگاه قدم متوجه دلها گشتند هر جا كه بوى آشنا ميآيد همانجا منزل مىكند كما\r\nقال عليه السّلام ان لربكم فى ايام دهركم نفخات الا فتعرضوا لها\r\nو آنچه بالا ميرود از ناله تايبان و آه مفلسان كه چون سحرگاه از خلوت خانهء سينهء ايشان روى بدرگاه رحمت بيچون آرد فى الحال رقم قبول بر وى كشد كه انين المذنبين احب الى من وجل المسبحين * ( وَهُوَ الرَّحِيمُ ) * و او است مهربان در اتمام نعمة * ( الْغَفُورُ ) * پوشنده گناهان اهل تفريط در اداى شكر نعم او بپردهء رحمت يا رحيمست ببندگان كه معاجله نميكند در عقوبت ايشان با آنكه عالم است بمعاصى ايشان بلكه امهال عذاب مىكند تا توبه كنند از آن گناهان و ساتر ذنوب ايشان است در دنيا و متجاوز از آن در عقبا * ( وَقالَ الَّذِينَ كَفَرُوا ) * و گفتند آنان كه كافر شدند از روى انكار يا استهزاء بوعد كه * ( لا تَأْتِينَا السَّاعَةُ ) * نميآيد قيامة * ( قُلْ ) * بگو اى محمد بايشان كه * ( بَلى ) * اين رد كلام ايشانست و اثبات آنچه نفى آن ميكردند يعنى نه آنست كه شما مىگوييد بلكه ميآيد * ( وَرَبِّي ) * به حق پروردگار من در لباب آورده كه ابو سفيان به لات و عزى سوگند خورد كه بعث و نشور\r\n","description":"","footnote":"","page_name":" 344 ","page_number":344},
  {"content":"\r\nنخواهد بود حقتعالى فرمود كه اى محمد تو هم سوگند بخور كه به حق آفريدگار من كه به زودى * ( لَتَأْتِيَنَّكُمْ ) * بيايد بشما قيامت * ( عالِمِ الْغَيْبِ ) * صفة ربى است و تكرير ايجاب كه مؤكد است به قسم و مقرر به وصف مقسم به بصفاتى كه مقرر امكان اتيان قيامتست و نفى استبعاد به جهت عظمة حال مقسم به است و قوت حال مقسم عليه و شدت ثبات و استقامت آن يعنى هر آينه قيامت بيايد به حق آفريننده من كه دانندهء پوشيدههاست * ( لا يَعْزُبُ عَنْه ) * دور نشود از علم او اين ماخوذ است از عزب كه بمعنى بعد است و منه العزب لانه بعيد من الزوج مراد آنست كه يعنى پوشيده نگردد از او * ( مِثْقالُ ذَرَّةٍ ) * همسنگ مورچهء خورد يا به وزن ذرهء از ذرات هوا * ( فِي السَّماواتِ ) * در آسمانها * ( وَلا فِي الأَرْضِ ) * و نه در زمين * ( وَلا أَصْغَرُ ) * و نيست خوردتر * ( مِنْ ذلِكَ ) * از مثقال ذرة * ( وَلا أَكْبَرُ ) * و نه بزرگتر از آن * ( إِلَّا ) * مگر آنكه مكتوبست * ( فِي كِتابٍ مُبِينٍ ) * در كتابى روشن يعنى لوح محفوظ كه جميع كاينات در او ثبت است تا ملائكه بر آن مطلع شوند اين لطفيست بر ايشان و در كشاف گفته كه وجه و ارتباط و مناسبت اين صفات باتيان قيامت آنست كه قيام ساعة از مشاهير غيوبست و ادخل در خفيه و اسرع بقلب و انفذ در ان در حين استماع اينكه او سبحانه عالم الغيب است پس چون كه حقتعالى باسم خود قسم ياد فرمود بر اثبات قيام ساعت و وقوع آن لا محاله بعد از آن وصف خود نمود به آنكه عالم الغيوب است و هيچ چيز از خفيات از او فوت نميشود و مندرج شد در تحت آن احاطهء وى بوقت قيام ساعت و قوله و لا اصغر الخ جمله ايست كه مؤكدهء نفى عزوبست و رفع آن بابتدائية است و جايز نيست عطف آن بر مثقال زيرا كه استثنا مانع اينست مگر در صورتى كه ضمير عنه راجع بغيب باشد و آنچه مثبت است در لوح خارج باشد از آن بجهة ظهور آن چه اثبات خفيات در لوح نوعى از بروز است از حجاب و معنى اينكه لا يفصل عن الغيب شيئى الا مسطور فى اللوح و قوله * ( لِيَجْزِيَ الَّذِينَ آمَنُوا ) * علة لتاتينكم است و بيان آن چيزى كه مقتضى اثبات ساعت است يعنى اتيان ساعت حق است و وقوع آن ضرورى تا پاداش دهد حقتعالى آنان را كه گرويده‌اند * ( وَعَمِلُوا الصَّالِحاتِ ) * و كرده‌اند عملهاى شايسته * ( أُولئِكَ ) * آن گروه مؤمنان و نيكوكاران * ( لَهُمْ مَغْفِرَةٌ ) * مر ايشان را است آمرزش خطيئات * ( وَرِزْقٌ كَرِيمٌ ) * و روزى بزرگوار يعنى بىتعب طلب در آن و بدون منت در آن و بىتنقيص و تكدير به آن و بدانكه چون او سبحانه اقتصار بر يمين مذكور ننموده بلكه در عقب آن حجت قاطعه و بينهء ساطعه آورده كه * ( لِيَجْزِيَ الَّذِينَ آمَنُوا ) * است تا آخر پس وجوب جزا را در عقول وضع\r\n","description":"","footnote":"","page_name":" 345 ","page_number":345},
  {"content":"\r\nفرموده و در غرايز مركوز ساخته يعنى محسن را لا بد است از ثواب و مسيء را ناچار از عقاب كما قال * ( وَالَّذِينَ سَعَوْا ) * و آنان كه بشتافتند * ( فِي آياتِنا ) * در آيتهاى ما يعنى در ابطال آن سعى نمودند و ترهيد و تنفير مردمان كردند از آن * ( مُعاجِزِينَ ) * در حالتى كه تقدير كنندگان عجز ما بودند بزعم خود يا پيشى گيرندگان بر ما به ظن خود تا عذاب ما از ايشان فوت شود * ( أُولئِكَ ) * آن گروه * ( لَهُمْ عَذابٌ ) * مر ايشان را است\r\nعذاب * ( مِنْ رِجْزٍ أَلِيمٌ ) * از بدى عذاب الم رساننده يعنى عذابى پاينده و با صعوبت و حفص برفع خوانده كه صفت عذاب باشد نه بجر و بعد از ذكر مال فريقين بيان اعتراف اهل ايمان مىكند به آنچه كافران جاحد آنند و ميفرمايد كه * ( وَيَرَى الَّذِينَ ) * و ميدانند آنان كه * ( أُوتُوا الْعِلْمَ ) * داده شده‌اند دانش را مراد اصحاب پيغمبرند يا مؤمنان اهل كتاب مانند كعب احبار و عبد اللَّه بن سلام و غير آن يا جميع اهل ايمان كه مستمند به سمت علم و اين اعم و اولى است و بر هر تقدير اهل علم دانند * ( الَّذِي أُنْزِلَ إِلَيْكَ ) * آن چيزى كه فرو فرستاده شده است بسوى تو * ( مِنْ رَبِّكَ ) * از آفريدگار تو يعنى قرآن * ( هُوَ الْحَقَّ ) * آنست راست و درست اين مفعول ثانى يرى است و يرى كه مرفوع المحل است جملهء مستانفه است براى استشهاد به اولى العلم بر جماعت جهله ساعيان در آيات قرآن و گويند منصوب المحل است معطوف بر يجزى و تقدير اينكه و ليعلم اولوا العلم عند مجيء الساعة انه الحق عيانا كما علموه الان برهانا يعنى هر آينه قيامت بيايد تا اولوا العلم بمعاينه بدانند كه آن حق است هم چنان كه امروز حقيت آن را ببرهان ميدانند * ( وَيَهْدِي ) * عطفست بر الحق يعنى تا دانند كه قرآن حق است و راه مينمايد * ( إِلى صِراطِ الْعَزِيزِ ) * به راه خداوندى كه غالب است بر همه * ( الْحَمِيدِ ) * ستوده بر نعم دنيويه و اخرويه يعنى بطريق توحيد و اعمال صالحه * ( وَقالَ الَّذِينَ كَفَرُوا ) * و گفتند آنان كه كافر شدند يعنى منكران قريش بعضى مر بعضى را و گفتند از روى طنز و سخريه نه بر وجه اعلام به جهت تعلق علم هر يك از ايشان به اين معنى يعنى بر وجه استهزا به يكديگر * ( هَلْ نَدُلُّكُمْ ) * آيا دلالت كنيم شما * ( عَلى رَجُلٍ يُنَبِّئُكُمْ ) * بر مردى كه خبر ميدهد شما را باعجب عجايب يعنى محمد صلَّى اللَّه عليه و آله ميگويد بشما را * ( إِذا مُزِّقْتُمْ ) * چون متفرق و پاره گردانيده شويد * ( كُلَّ مُمَزَّقٍ ) * هر پاره ساختنى و متفرق گردانيدنى يعنى چون اجزاى شما ريزه شده و به خاك مساوى شود بعضى\r\n","description":"","footnote":"","page_name":" 346 ","page_number":346},
  {"content":"\r\nاز آن در بطون طير و سباع رود و برخى آب و باد در اطراف عالم پراكنده سازد * ( إِنَّكُمْ ) * بدرستى كه شما * ( لَفِي خَلْقٍ جَدِيدٍ ) * در آفرينش تو خواهيد شد و بعد از آن از روى انكار و استبعاد در بعث گفتند كه * ( أَفْتَرى عَلَى اللَّه ) * آيا ميبندد بر خداى تعالى * ( كَذِباً ) * دروغ را متعمدا * ( أَمْ بِه جِنَّةٌ ) * يا به او جنونى هست كه اين را در وهم او مىاندازد و بر عبث بلسان او القا مىكند بدانكه تقديم ظرف بجهة دلالتست بر بعد و مبالغه در آن و عامل در آن محذوفست و ما بعد از آن دالست بر آنچه ما قبل آن مقارن آن نيست و ما بعد آن مضاف اليه يا محجوبست به ( ان و ممزق ) ميتواند بود كه اسم مكان باشد نه مصدر و معنى اينكه ( اذا مزقتم و ذهبت بكم السيول كل نذهب و طرحكم كل مطرح ) يعنى چون پاره پاره و ريزه ريزه شويد و آب و باد شما را ببرد بهر جاى رفتن و بيندازد در هر مكان انداختن و جديد نزد بصريان بمعنى فاعل است تقول ( جد فهو جديد كحد فهو حديد و قل فهو قليل ) و نزد كوفيان بمعنى مفعول مأخوذ از ( جده اذا قطعه و قالوا هذا الذى جده الناسخ اى قطعه و اسقاط ) همزه وصل بدونه همزهء استفهام با آنكه اين نيز دافع كراهت همزتين است هم چنان كه عكس بجهة خوف جملهء استفهاميه است به خبريه و استدلال كرده‌اند بقسيم * ( أَفْتَرى عَلَى اللَّه كَذِباً ) * كه آن ام به جنة است بر واسطه ميان صدق و كذب كه آن هر خبريست كه بصيرتى نباشد بمخبر عنه و ضعف اين استدلال ظاهر است چه افترا اخص از كذبست حاصل كه اهل كفر بجهة انكار نشور حضرت رسالت را كاذب ميدانستند و يا مجنون حقتعالى رد اين ترديد نمود بر ايشان بقوله * ( بَلِ ) * نه چنين است كه منكران ميگويند بلكه * ( الَّذِينَ لا يُؤْمِنُونَ ) * آنان كه نمىگروند * ( بِالآخِرَةِ ) * بدانسراى * ( فِي الْعَذابِ ) * در عذابند در آن جهان * ( وَالضَّلالِ الْبَعِيدِ ) * و در گمراهى دورند از صواب در آن جهان بر وجهى كه اميد خلاصى نيست از آن و از آنچه مؤدى ايشانست به عذاب از كفر و طغيان وصف ضلال ببعيد از قبيل اسناد مجازيست چه بعيد صفت ضال است در وقتى كه از جاده بسيار دور افتاده باشد و تقديم عذاب بر ضلال با آنكه ضلال\r\nتقدم طبعى ندارد بر آن و آن را رسل ضلال گردانيدن در وقوع جهت مبالغه است در استحقاق ايشان به آن و بعد از ذكر انكار كفار ببعث تنبيه ايشان مينمايد بر دليلى كه راه نمايد ايشان را بر صحة وقوع آن بقوله * ( أَ فَلَمْ يَرَوْا ) * آيا نميبينند و نمىنگرند كافران * ( إِلى ما بَيْنَ أَيْدِيهِمْ ) * بسوى آنچه در پيش ايشانست * ( وَما خَلْفَهُمْ ) * و آنچه از پس ايشانست * ( مِنَ السَّماءِ وَالأَرْضِ ) * از آسمان و زمين يعنى آسمان و زمين فرو گرفته پس و پيش ايشان را و ايشان محبوس و محصورند در ميان اين هر دو و چون نميتوانند كه از اقطار آن بيرون روند\r\n","description":"","footnote":"","page_name":" 347 ","page_number":347},
  {"content":"\r\nتا از عذاب برهند * ( إِنْ نَشَأْ ) * اگر خواهيم * ( نَخْسِفْ بِهِمُ الأَرْضَ ) * فرو بريم ايشان را به زمين * ( أَوْ نُسْقِطْ عَلَيْهِمْ ) * يا فرو افكنيم بر ايشان * ( كِسَفاً مِنَ السَّماءِ ) * قطعهء از آسمان بجهة تكذيب ايشان مر آيات ما را مانند آنكه با قارون و اصحاب ايكه بجا آورديم خلاصهء معنى آنست كه آيا اهل انكار كورند و نمىبينند آسمان و زمين را كه احاطهء ايشان نموده و تفكر نمىكنند در اينكه ايشان شد خلقاند يا آسمان و زمين و چون بديههء عقل حاكم است كه آسمان و زمين كه مخلوق ماست اشد خلقست از ايشان پس چگونه قادر بر احياى ايشان نباشيم و اگر ما خواهيم ايشان را به زمين فرو بريم يا آسمان بر سر ايشان فرود آريم بجهة تكذيب و انكار ايشان بآيات بعد از ظهور بينات و حفص كسفا بكسر سين ميخواند كه همان بمعنى كسف است به سكون سين * ( إِنَّ فِي ذلِكَ ) * بدرستى كه در نظر كردن به آسمان و زمين و تفكر در آن و يا در تامل در اقتدار بر خسف و اسقاط * ( لآيَةً ) * هر آينه دلالتى و عبرتيست * ( لِكُلِّ عَبْدٍ مُنِيبٍ ) * مر هر بنده رجوع كننده را به حق چه ايشانند كه بسيار تفكر و تدبر ميكنند در دلايل قدرة و غرايب حكمة حضرت عزت نه اهل انكار و عناد بقدرت رب العباد\r\nو چون حقتعالى ذكر منيبين نمود قصهء داود و سليمان عليه السّلام را كه در كمال انابت بودند به آن وصل گردانيد و فرمود * ( وَلَقَدْ آتَيْنا داوُدَ ) * و بدرستى كه ما داديم داود را * ( مِنَّا ) * از نزديك خود * ( فَضْلًا ) * زيادتى نعمت نسبت بساير مردمان كه آن نبوت بود يا زبور يا حسن خلق با رعيت يا توفيق عدل در حكم و فصل خطاب يا بخشايش بر عجزه و مساكين يا حلاوت مناجات يا علم به آنكه جز ببارگاه او ملجا و پناهى نيست و در عين المعانى آورده كه مراد صوت حسن است چه هر گاه دارد بزبور خواندن مشغول شدى سباع و وحوش از منازل خود بيرون آمده استماع آواز دلنوازش كردندى و طيور از نغمات جانفزايش مضطرب گشته خود را از هول بر زمين افكندندى و اكثر بر آنند كه مراد بايتاى فضل اعطاى مزيت نعمتست به او نسبت بانبياى ديگر و آن اينست كه * ( يا جِبالُ ) * اين بدل فضلا است يا انبيا بتقدير قولنا يا جبال يا قلنا يا جبال يعنى گفتيم كه اى كوه ها * ( أَوِّبِي ) * باز گردانيد آواز خود را * ( مَعَه ) * با داود در وقت تسبيح او يعنى موافقت كنيد در تسبيح با وى و تسبيح كوه يا بطريق خلق صوت بود در آن مانند خلق آن در شجره موسى و يا حامل داود بر تسبيح وقتى كه تامل در آن ميفرمود از غرايب قدرت و حكمت و اصح و اشهر قول اولست و منقول از ابن عباس و حسن و قتاده و مجاهد مرويست كه كوه ها بر وجهى مسخر داود بودند كه هر گاه ايشان را ندا كردى بلبيك\r\n","description":"","footnote":"","page_name":" 348 ","page_number":348},
  {"content":"\r\nجواب داندى مانند بندهء مطيع و گويند چون داود بر ترك مندوب و استغفار از آن نوحه كردى و بآواز بلند گريه نمودى كوه ها بترجيع و تحزين آوازها بر كشيدندى و بصدا در نوح مساعدة او نمودندى و نزد بعضى معنى اوبى آنست كه سير كنيد با داود هر كجا كه رود و اين معجزهء داود بود كه كوه با او روان شدى و يا رجوع كنيد به آنچه مراد اوست از قبول حفر و استنباط عيون و استخراج معادن و وضع طريق و غير آن * ( وَالطَّيْرَ ) * عطفست بر لفظ جبال به جهت تشبيه حركت بنائيهء عارضيه به حركت اعرابيه مانند يا زيد و الحارث و طير اسم جنس است يعنى ندا كرديم بطيور كه اى مرغان ترجيع صوت كنيد با داود بر تسبيح و اصل نظم چنين است كه و لقد آتينا داود منا فضلا تاديب الجبال و الطير و تغيير آن به اين نظم به جهت دلالت آنست بر فخامة عظم شان و كبرياء سلطانيهء او سبحانه و عز ربوبيت و جلال ابهت او كه جبال و طيور را مانند عقلا گردانيده كه منقاد امر اويند در نفاذ مشيت او در آنها و اشعار به آنكه هيچ حيوان و جماد و ناطق و صامت نيست مگر كه منقاد مشية اوست و غير ممتنع از ارادهء او جلت عظمته و عظمت جلاله آورده‌اند كه چون داود ( ع ) تسبيح گفتى كوه ها بصدا وى را امداد دادندى و مرغان بر زير او صف كشيده بالحان دلاويز امداد او نمودندى و بسيار كس از مستمعان از نغمات آنها بيهوش شدندى و مرويست كه داود ( ع ) در شب تغيير لباس دادى و در كوچه ها گرديدى و بهر كس كه رسيدى گفتى سلوك داود با رعيت چگونه است كه همه كس به وصف جميل او را ستايش كردندى و تاديهء شكر گزارى او به تقديم رسانيدندى و اين به جهت آن ميكرد كه اگر از ولات او تعدى به كسى رسيده باشد در تلافى آن كوشد شبى به اين دستور در كوچها تردد ميكرد حقتعالى فرشتهء را به صورت مردى بنزد او فرستاد او بر عادت خود از او پرسيد كه والى شما چگونه مرديست او گفت بسيار نيكو شخصى بودى اگر در وى يك خصلت نبودى گفت آن چيست جوابداد اينكه از بيت المال نخوردى بايستى كه از كسب دست خود خوردى و از صادق ( ع ) نيز مرويست كه\r\nان اللَّه تعالى اوحى الى داود نعم العبد لو لا انك تأكل من بيت المال\r\nيعنى حق تعالى بداود وحى كرد كه نيكو بندهء ميبودى اگر از بيت المال نميخوردى داود ( ع ) چهل شبانه روز گريه و زارى كرد و از او سبحانه طلب كسى مينمود تا معيشت او از آن ممر بگذرد حق تعالى آهن را در دست وى نرم گردانيد و زره گرى را بوى تعليم داد چنان كه فرمود كه * ( وَأَلَنَّا لَه الْحَدِيدَ ) * نرم گردانيديم مر او را آهن بىآتش و مطرقه چنان كه در دست او بمثابهء موم بودى كه در وى هر تصرف كه خواستى كردى و گويند اين بجهة شدت قوت و فرط قبض او بود نه آنكه آهن نرم شده بود * ( أَنِ اعْمَلْ ) * ان مفسره است يا مصدريه و فعل آن محذوف اى امرناه ان اعمل يعنى امر كرديم\r\n","description":"","footnote":"","page_name":" 349 ","page_number":349},
  {"content":"\r\nاو را كه بساز يا فرموديم به او او را ساختن * ( سابِغاتٍ ) * زرههاى فراخ دامن گشاده * ( وَقَدِّرْ ) * و اندازه نگاهدار * ( فِي السَّرْدِ ) * در يافتن آن يعنى حلقه هاى مساوى درهم افكن تا وضع آن مناسب افتد و يا نه بسيار دراز و نه بسيار كوتاه و گويند معنى آنست كه تقدير مسمارهاى آن كن به حد وسط كه نه باريك باشد تا بجنبد و نه سطبر تا حلقه بشكند و اين قول مردود است به آنكه در روايت ثابت شده كه درع او را مسمار نبودى چه آهن در دست او نرم بودى و بر هم افكندى و درهم پيوستى و مرويست كه لقمان نزد داود بود در وقت ساختن درع اول داود آن را ميساخت و لقمان در آن تفكر ميكرد و نميدانست كه چه چيز خواهد بود و از او سؤال نميكرد تا آنكه از آن فارغ شد برخواست و بپوشيد و گفت نعم جنة الحرب اين نيكو سپر جنگى است لقمن نزد اينحال گفت\r\nالصمت حكم و قليل فاعله\r\nخاموشى حكمتى است كه كم كسى كننده آنست و در تيسير آورده كه داود هر روز زرهى تمام كردى و بشش هزار درهم بفروختى و از آن جمله چهار هزار درهم تصدق كردى دو هزار ديگر نفقهء عيال خود نمودى و بروايت ديگر هر روز زرهى ميساخت و بهزار درهم ميفروخت تا سيصد و شصت را تمام كرد و بسيصد و شصت درم بفروخت و از بيت المال مستغنى شد و در لباب آورده كه داود ( ع ) چون وفات يافت هزار زره در خزانهء او بود * ( وَاعْمَلُوا ) * و ديگر گفتيم بداود و اهل او كه عمل كنيد * ( صالِحاً ) * عمل شايسته يعنى محض قربت و خالص از شوب اغراض دنيويه بجهة شكر بر عظم نعم كه بر شما داده‌ام * ( إِنِّي بِما تَعْمَلُونَ ) * بدرستى كه من به آنچه ميكنيد * ( بَصِيرٌ ) * بيناام و هيچ چيز از آن بر من مخفى نيست بر وفق آن پاداش خواهم داد و بعد از آن از فضل و كرامت كه بسليمان ( ع ) داده بود و از اداى شكر گزارى او بر آن و انابه و رجوع او به او سبحانه اخبار ميفرمايد كه * ( وَلِسُلَيْمانَ الرِّيحَ ) * متعلقست بفعل محذوف و تقدير اينست كه و سخرنا لسليمان الريح يعنى مسخر كرديم و رام گردانيديم مر سليمان را باد * ( غُدُوُّها شَهْرٌ ) * رفتن او در بامداد يك ماهه راه بود * ( وَرَواحُها شَهْرٌ ) * و رفتن او در شبانگاه نيز مسير شهرى يعنى در روزى دو ماهه راه رفتى مرويست كه صباح را از تدمر بيرون آمدى و قيلوله در اصطخر شيراز كردى و شب بكابل رفتى و در آنجا بيتوته نمودى و تدمر شهرى بود در شام كه جن براى او ساخته بود و وهب بن منبه روايت كند كه در بعضى كتب خوانده‌ام كه بناحيهء دجله بر سنگى نوشته ديدند كه بعضى از اصحاب سليمان بر آن نوشته بودند كه بامداد از اصطخر بيامديم و اينجا قيلوله كرديم شب انشاء اللَّه در شام خواهيم بود و مرويست كه سليمان يك روز بامداد بمرو رفت\r\n","description":"","footnote":"","page_name":" 350 ","page_number":350},
  {"content":"\r\nو قيلوله كرد و نماز ديگر را در بلخ بگذارد و از بلخ بتركستان آمد و از آنجا بچين رفت آن گه بساحل دريا كه مطلع آفتابست رسيده تا به زمين قندهار رسيد و از آنجا بكرمان آمده به زمين فارس توجه فرمود و نماز ديگر بكسكر آمده و نماز شام در مدينه تدمر كه شهر او بود فرود آمد و از ابن زيد نقل است كه سليمان مركبى ساخته بود از چوب و آن را هزار ركن بود و هر ركنى هزار خانه كه لشگر جن و انس در آنجا بودند در زير هر ركنى هزار شيطان بود كه مركب او را برگرفتندى و از زمين برداشتندى و آنكه باد نرم يك ماهه راه آن را ببردى تا بوقت قيلوله و بعد از آن فرود آوردى و قيلوله كردندى و نماز ديگر باز يك ماهه راه بردى و از حسن روايتست كه باد آن را صباح برداشتى و از شام تا باصطخر آوردى كه زمين اصفهانست و ميان اين دو ولايت يك ماهه است مر كسى را كه بسرعت رود و شب از اصطخر بكابل آوردى و مسافت بينهما نيز يك ماهه است و يكى ديگر از جمله نعمتى كه به او داديم اين بود * ( وَأَسَلْنا لَه ) * و جارى كرديم براى او * ( عَيْنَ الْقِطْرِ ) * چشمهء مس گداخته تا مانند آب از معدن بيرون آمدى و آن در موضعى بود در يمن قريب بصنعا گويند در ماهى سه شبانه روز سيلان كوى من گداخته هر چه خواستى ساختى و مراد به عين القطر معدن نحاس است كه چون مانند سيلاب از معدن خود بيرون جوشيدى از اين جهت بين القطر مسمى شد يا آنكه از قبيل تسميه شيئى است باسم ما يئول مانند انى ارانى اعصر خمرا و اول اصح است و گويند اصل هر مسى كه امروز در دست مردمان است از آنجاست كه در عهد سليمان بيرون آمد * ( وَمِنَ الْجِنِّ ) * عطفست بر الريح يعنى مسخر گردانيديم براى سليمان از جنيان و يا مبتداست و خبر آن قوله * ( مَنْ يَعْمَلُ ) * يعنى از ديوان كسانى بودند كه كار ميكردند * ( بَيْنَ يَدَيْه ) * نزد سليمان عليه السّلام * ( بِإِذْنِ رَبِّه ) * بفرمان پروردگار او يعنى در حضور او معاينهء آنچه ميخواست ميكردند از اعمال شاقه چون بنا و غير آن هم چنان كه آدميان از براى او كار ميكردند * ( وَمَنْ يَزِغْ مِنْهُمْ ) * و هر كه نميگرويد از ديوان و سركشى ميكرد * ( عَنْ أَمْرِنا ) * از آنچه مامور بودند * ( نُذِقْه ) * مىچشانيديم\r\nاو را * ( مِنْ عَذابِ السَّعِيرِ ) * از عذاب آتش افروخته در عقبى از سدى مرويست كه در زمين ملكى مقرر شده بود كه تازيانه آتش در دست داشته موكل ديوان باشد بر وجهى كه ايشان او را نمى ديدند تا هر كه از فرمان سليمان عليه السّلام سر مىكشد آن تازيانه آتش بر وى زدى و او را بسوختى و اكثر مفسران برانند كه مراد عذاب آخرتست و آيه دليل است بر آنكه جن مكلفند و من تبعيضيه مفيد اينست كه بعضى از جنيان مسخر او نبودند و بعد از آن بيان اعمالى مىكند كه ديوان براى سليمان ميكردند\r\n","description":"","footnote":"","page_name":" 351 ","page_number":351},
  {"content":"\r\nو ميفرمايد كه * ( يَعْمَلُونَ لَه ) * و ميكردند براى سليمان * ( ما يَشاءُ ) * آنچه ميخواست * ( مِنْ مَحارِيبَ ) * از غرفهاى خوش و منظرهاى دلكش در وسيط آورده كه محراب منزلى را گويند كه بدرجه بر آن بايد رفت و گفته‌اند كه محاريب اينجا مواضع حربست چون قلعه هاى بلند و حصارهاى ارجمند مانند حصون كه در ولايت يمن براى او بنا كرده بودند از مرواح و بيتون و هتيده و هتده و قلقوم و عمدان و امثال آن و نزد قتاده و مجاهد مراد بمحاريب قصور است و مساجد و از اصحاب سير مرويست كه از جملهء آنچه جنيان براى سليمان بنا كرده بودند بيت المقدس است و آن چنان بود كه حقتعالى بر آل ابراهيم بركة فرمود تا آنكه ايشان بكثرت عدد بمرتبهء رسيدند كه از حصر و حد متجاوز شدند و چون نوبت داود عليه السّلام رسيد حقتعالى وحى كرد بوى كه من پدر شما ابراهيم را وعده داده بودم كه كثرت عدد اولاد او را بمرتبهء رسانم كه هيچكس حصر آن نتواند كرد به غير از من و اين به جهت آن بود كه فرزند خود را ذبح نموده در راه ما و زرارى ابراهيم بكثرة عدد خود متعجب شدند و تكبر در سر گرفتند و ظلم و معصيت آغاز كردند و من اكنون بوعدهء خود وفا كرده‌ام و اين نعمت را با تمام رسانيده‌ام و ايشان بكفران بدل كردند و در حق من عاصى شدند و بدان اى داود كه مرا بذات خود سوگند خورده‌ام كه ايشان را به يكى از سه بلا مبتلا سازم يا سه سال قحط بر ايشان مسلط گردانم و يا سه ماه دشمنان را بر ايشان مسلط گردانم و يا سه روز طاعون بر ايشان بگمارم داود قوم خود را از اين خبر داد و گفتند ما طاقت قحط نداريم و با دشمنان مقاومت نتوانيم كرد و مرگ بر ما آسانتر است پس مستعد موت شدند و غسل كردند و كفنها پوشيدند و منتظر آن بودند و با زنان و كودكان بصحرا رفتند و چون حقتعالى بر اهل طغيان ايشان طاعون فرستاد در يك روز چندان بمردند كه از دفن ايشان عاجز گشتند و چون روز ديگر شد داود بر صعيد بيت المقدس پيش از آنكه بناى مسجد در آن نهاده شود بر آمده روى بر خاك نهاد و اينموضع خيمه گاه موسى عليه السّلام بود صالحان بنى اسرائيل نيز در آنجا تضرع و زارى نموده از خداى تعالى درخواستند تا روز سيم طاعون از ايشان مرتفع شد بعد از آن جبرئيل نازل شد و گفت اى داود حقتعالى ميفرمايد كه بندگان مرا گو تا شكر گذارى زياده كنند كه از سر ايشان گذشتم و در موضعى كه دعاى شما را اجابت كرده‌ام مسجدى بنا كنند تا ايشان و فرزندان ايشان كه بعد از اين پيدا شوند در آنجا عبادت كنند چون خواستند كه به بناى آن مشغول شوند مردى صالح از بنى اسرائيل بر سبيل امتحان ايشان گفت مرا اينجا حقيست شما را حلال نميسازم كه در ملك من بدون رضاى من مسجدى بنا كنيد ايشان گفتند اين زمين حق بسيار مر كسانست همه رضا دادند تو نيز از حصهء خود بگذار گفت من بسيار محتاجم اگر خواهيد آن را از من بخريد و اگر نه غصب خواهد بود ايشان نزد\r\n","description":"","footnote":"","page_name":" 352 ","page_number":352},
  {"content":"\r\nداود ( ع ) آمدند و او را خبر دادند فرمود رضاى وى حاصل بايد كرد پس آن را قيمت كردند گفت به اين مبلغ نمىفروشم ثمن آن را مضاعف كردند نيز قبول نكرد پس به صد گوسفند رسانيدند نيز رضا نداد بعد از آن به صد گاو تا به صد شتر نيز فايده نداد پس قيمت آن را بجايى رسانيدند كه ديوارى گرداگرد آن بكشند و پر از سيم كنند و به او دهند فرمود كه اكنون راضى شدم و چون يقين كرد كه ايشان در اين كار بسيار جد و جهد دارند و آن\r\nرا محض قربت ميكنند گفت از سر حق خود گذشتم و مقدار جوى از ثمن آن طمع ندارم چون غرض من امتحان شما بود پس ايشان آغاز بنا كردند و داود ( ع ) با صلحاى بنى اسرائيل سنگهاى گران بر پشت ميگرفتند و ميآوردند تا ديوار مسجد را بقامة شخصى بلند كردند حقتعالى وحى فرستاد بداود كه نصيب تو از ساختن مسجد بيش از اين نيست آن را باز گذارد كه اتمام آن بر دست پسر تو خواهد بود و آن سليمانست كه سليم القلب است و بر دست او هيچ خون ريخته نميشود و ذكر صيت و آوازهء تو در عقب او بماند داود ترك بنا كرد و با صلحاى بنى اسرائيل در آنجا بعبادت مشغول شده در اينوقت وى را صد و بيست و هفت سال بود و چون سالش به صد و چهل رسيد متوفى شد و سليمان به وصيت پدر در سن سيزده سالگى بر جاى وى بنشست و حقتعالى وحى كرد به او كه اين مسجد را تمام كن وى جن و انس و شياطين را جمع كرد و اعمال آن را در ميان ايشان تقسيم فرمود و بر قدر قوت هر يك از ايشان را بعملى مخصوص ساخت شياطين را تعيين كرد تا از معادن سنگهاى رخام كه پهن و سفيد و زرد و سبز بود آوردند و شهرى در حوالى آن بنا كرد و آن را دوازده محله گردانيد بعد اسباط بنى اسرائيل و چون تمام كرد هر سبطى را در محلهء از آن جايداد و بعد از آن آغاز بناى مسجد كرد و جنيان را فرستاد تا زر و سيم و انواع جواهر از در و ياقوت و زبرجد و لعل و انواع طيب از مشك و عنبر و كافور چندان جمع كردند كه در حصر نيايد پس ارباب صنعت را امر كرد تا جواهر را سفته سازند و مربع و مدور گردانند ايشان به جهت شدت صلابة آن نتوانستند كه آن را بتراشند سليمان تدبير آن را از جنيان پرسيد گفتند اينمعنى هيچكس بهتر از صخر نداند و او محبوس است بفرما تا او را حاضر كنند سليمان پارهء مس برداشت و بنگين خود مهر بر آن زد و عادت وى آن بود كه براى جنيان مهر بر آهن نهادى و براى شياطين بر مس هر ديو مارد كه مهر سليمان ديدى فى الحال مسخر او گشتى چون رسول آن مهر را نزد صخر برد وى برخاست و با رسولان نزد سليمان آمد سليمان از رسولان پرسيد كه اين عفريت در راه چه گفت و چه كرد گفتند هيچ نگفت اما گاهى خنده كردى و بر مردمان سخريه كردى صخر گفت يا رسول اللَّه سخريه نميكردم و ليكن امور متعجبه ميديدم كه از آن مرا خنده ميآمد سليمان فرمود كه آن چه بود گفت در راه به مردى رسيدم كه بموزه دوزى موزه ميفرمود و او را ميگفت كه موزه چنان مىخواهم كه چهار سال بماند مرا بر عقل او خنده آمد كه او بر عمر\r\n","description":"","footnote":"","page_name":" 353 ","page_number":353},
  {"content":"\r\nيك روزه خود اعتماد ندارد و اميد چهار سال در پيش گرفته و از آنجا بگذشتم پيره زنى را ديدم كه مردم را از غيب خبر ميداد و از احوال ايشان اخبار ميكرد و آنجا كه نشسته بود گنجى نهاده است و علم آن ندارد و براى محقرى آن همه دروغ مىگفت مرا از آن حال تعجب آمده بخنديدم و از آنجا بشهرى رسيدم كه در بازارها شير را بگزاف ميفروختند و حال آنكه از آن نافعتر چيزى نيست و فلفل وزن ميكردند و مىفروختند و حال آنكه اضر اشياء است و از آنجا بجمعى رسيدم كه بعضى از ايشان تضرع و زارى ميكردند و از خدا طلب رحمت ميكردند و بايشان نرسيد و بعضى ديگر آمدند و بجاى ايشان نشستند و بىخواست رحمت بايشان فرود آمد مرا از قضا و قدر حقتعالى تعجب آمده بخنديدم گفت اى صخر هيچ چيز هست كه اينجواهر را نرم گرداند تا سفتن و سوراخ كردن آن آسان گردد گفت يا نبى اللَّه سنگى هست سفيد كه آن را ميامور خوانند و الماس نيز گويند اما نميدانم كه در كدام معدن باشد و هيچ مرغى پر حيله تر از عقاب نيست بفرما تا صندوقى از سنگ بتراشند و بچه هاى او را برابر او در آن كنند و سر آن را مسدود سازند چون عقاب راه بيرون شد از اين نداشته باشد بالضروره برو دو آن سنگ را بياورد تا اين صندوق را سوراخ كند پس\r\nسليمان به اين عمل نمود عقاب گرد آن ميگشت و منفذى نمىيافت پرواز كرد و بعد از يك شبانه روز بيامد و آن سنگ را بياورد بر آن صندوق زد و آن را بسفت و بنزد بچه هاى خود رفت پس سليمان جمعى جنيان را با عقاب فرستاد تا چند سنگ ديگر از الماس آوردند و تا امروز هر چه يافت مىشود از الماس كه به آن نقش نگينها ميكنند و جواهر را سفته ميسازند اصل همهء ان از آنست كه عقاب و جنيان نزد سليمان ( ع ) آورده‌اند القصه به آن الماس سنگها را مربع كردند و جواهر را سفته ساختند و مسجد بيت المقدس را بساختند برخام سفيد و زرد و سرخ و ستونها از رخام و الواح ياقوت و زبرجد در او نشاندند و ديوارها و سقفهاى آن را مرصع كردند بالواح جواهر و مرواريد و ياقوت و فيروزه و طلا و نقره و فرش آن را از الواح فيروزه و طلا بر روى زمين آن چنان خانهء نبود در نيكويى و نورانى و بها و ضياء و چون شب در آمدى از نور جواهران چندان روشنى تافتى كه بچراغ احتياج نبودى و روزى كه بناتمام شدى آن را عيد خود ساختند و گفته‌اند كه از جملهء عجايب و غرايب او اين بود كه اگر مرد صالح در آن داخل شدى روى خود را در جواهر روشن و سفيدى ديدى و اگر مرد فاسق در آن رفتى روى خود را تاريك و سياه ديدى و در گوشهء از گوشه هاى مسجد عصاى آبنوسى نهاده بود كه اگر يكى از اولاد پيغمبران دست در آن ماليدى وى را هيچ رنجى نرسيدى و اگر كسى بدروغ دعوت كردى كه از اولاد پيغمبرانم چون دست در آن ماليدى بسوختى و از سعيد بن مسيب مرويست كه چون سليمان ( ع ) از بناى بيت المقدس فارغ شد درهاى آن بسته شد و هر چند جد و جهد نمودند گشاده نميشد پس دست دعا برداشته گفت اللهم بصلوات ابى داود الا فتحت\r\n","description":"","footnote":"","page_name":" 354 ","page_number":354},
  {"content":"\r\nالأبواب خداوندا به حق نمازهاى پدرم داود كه درها را بگشا پس درها گشاده شد و ده هزار قراء از بنى اسرائيل را مقرر فرمود تا هميشه بتلاوت تورية و انواع عبادات مشغول ميبودند پنج هزار در روز و پنج هزار در شب و اين مسجد به اين هيئت بود تا روزگار بخت النصر شامى چون استيلا يافت بيت المقدس را خراب كرد و بناى مسجد آن را بشكافت و تمام جواهر و يواقيت و در و ذهب و فضه كه در آن مركوز بود برداشت و بعراق آورد كه دار الملك او بود حاصل كه از جمله عملهايى كه ديوان براى سليمان مىكردند بناى بيت المقدس بود و غير آن از مناظر و قصور روح افزا * ( وَتَماثِيلَ ) * و نيز مىخواستند براى وى تمثالها و صورتهاى ملائكه و انبيا از زجاج و نحاس و صفر و حديد كه بر آن وضع كرده بوده‌اند تا بندگان نظر در عبادة و اعمال صالحة ايشان كرده مانند آن بطاعت و عبادت مشغول شوند و در آن زمان اتخاذ تصاوير مباح بوده و در عين المعانى آورده كه تمثالها از آهن به صورت آدميان مىساختند و حقتعالى بوقت محاربه با اعدا روح در ايشان مىدميد تا در مصاف قوى و صلب باشند و گفته‌اند كه سليمان عليه السّلام به جهت سياست مدتى ديوان را امر كرده بود كه صور سباع و بهايم بر تخت وى كشيده بودند و از آن جمله تمثال دو شير ساخته بودند در زير تخت او و هيئت دو كركس بر پاى تخت چون سليمان عليه السّلام خواستى كه بر تخت برآيد آن دو شير بازوى خود را برافراختندى تا پاى بر آن نهاده بالا رفتى و چون بر تخت نشستى كركسها ببالهاى خود وى را سايه كردندى تا شعاع آفتاب بر او نيفتند و غير از سليمان عليه السّلام كسى ديگر نميتوانست كه بر آن تخت برآيد و مرويست كه چون بخت النصر بعد از سليمان عليه السلام بر بنى اسرائيل غالب شد خواست كه بر سرير سليمان نشنيد پاى برداشت تا بر آن برآيد صورت شير دست برآورد و بر ساق او زد و ساقش مجروح گردانيد وى بيفتاد و بيهوش شد پس ترك آن كرد پس از آن هيچ كس نتوانست كه بر بالاى آن سرير رود و در شريعت عيسى نيز تصوير و تمثال جايز بود و لهذا از گل صورت مرغ را ميساخت و بفرمان خدا آن را زنده ميگردانيد و از صادق عليه السلام\r\nمرويست كه\r\nو اللَّه ما هى تماثيل النساء و الرجال و لكنها الشجر و ما أشبهه\r\nبه خدا سوگند كه مراد بتماثيل كه ديوان براى سليمان عليه السّلام ميساختند صورتهاى زنان و مردان نبود بلكه صورت درختان بود و غير آن از اجسام غير ذيروح و در شريعت ما تصوير ذيروح و ذى ظل حرام است و غير ذى روح و غير ذى ظل حلال و در ذيروح غير ذى ظل و ذى ظل غير ذيروح خلافست و احوط آنست كه حرام است * ( وَجِفانٍ ) * و ديگر ميساختند كاسهاى چوبين و سنگين * ( كَالْجَوابِ ) * مانند حوضهاى بزرگ جفان جمع جفنه است بمعنى قصه و جوابى جمع جابيه است بمعنى حوض كبير ماخوذ از جبايه است اى الظروف التي يحيى فيها الماء اى يجمع و اين از صفات غالبه است چون دابه و گويند بزرگى كاسها بر وجهى بود كه هزار\r\n","description":"","footnote":"","page_name":" 355 ","page_number":355},
  {"content":"\r\nكس بر اطراف آن نشسته از آن طعام ميخوردند و سليمان با اين ظروف بلشگريان طعام مىداد * ( وَقُدُورٍ راسِياتٍ ) * و ديگر عمل ميكردند براى او ديگهاى بزرگ بلند برافراشته و ثابت و استوار بر سه پايه كه از غايت بزرگى هيچكس نميتوانست كه آنها را پائين آورد و نقل و تحويل نمايد مانند جبال كه از جاى خود نميجنبد و راسيات جمع راسيه است بمعنى ثابته و اين در ولايت شام و يمن بوده و سليمان از اين ديگها بجنود جن و انس اطعام مىنمود و در خبر است كه او را دوازده هزار طباخى بود كه در اين ديگها طعام پختندى و هنوز در بعضى از ولايات شام ديگهاى چنين از سنگ تراشيده موجود است و چون حقتعالى اين نعم جليله را بآل داود انعام فرمود از اين جهت ايشان را امر فرمود بوظايف طاعات براى تاديهء شكر چنان كه از آن حكايت مىكند برسول خود كه گفتيم * ( اعْمَلُوا آلَ داوُدَ ) * عمل كنيد اى آل داود * ( شُكْراً ) * به جهت سپاس دارى چنين نعمتها و مىتواند بود كه نصب شكرا بر مصدرية باشد نه بر علية زيرا كه عمل كردن براى حقتعالى عين شكرگذاريست فكانه قال اشكروا شكرا و يا صفت عمل محذوف باشد اى اعملوا عملا شكرا يعنى بكنيد كردنى كه آن سپاس داريست و يا مفعول به يعنى بجاى آريد شكر را و يا حال از ضمير اعملوا اى شاكرين يعنى بكنيد در حالتى كه شاكر باشيد ثابت بنانى گفته كه آل داود عليه السّلام ساعت ليل و نهار را قسمت كرده بودند و در هر ساعتى يكى از ايشان قائم بود بشكر گذارى حضرت بارى و در آيه دليل است بر وجود شكر نعمت و بر آنكه شكر طاعت منعم است و تعظيم او و ديگر اشارتست به آن كه قرابت انبياى خدا مؤثر است در قرب برضاى الهى به جهت اختصاص آل داود بامر و چون اكثر مردمان به جهت اتباع هوا ميل بشكر گذارى نميكنند و شاكران نيز آن چنان نيستند كه همه در اكثر حالات بوظايف شكر قيام نمايند از اين جهت حقتعالى مىفرمايد * ( وَقَلِيلٌ مِنْ عِبادِيَ الشَّكُورُ ) * اندكى از بندگان من سپاس دارنده‌اند شكور كسيست كه متوفر باشد بر اداى شكر يعنى بدل و زبان و جوارح در اكثر اوقات و اغلب انات مراسم شكر گذارى ادا كند و با وجود چنين استغراقى در شكر خود را از اداى شكر عاجز شناسد چه توفيق شكر نعمتيست كه مستدعى شكرى ديگر است و از اينجاست كه گفته‌اند الشكور من يرى عجزه عن الشكر و از سدى منقولست كه الشكور من شكر على الشكور و ابن عباس فرموده كه شكور إ در جميع احوال سر او ضرا بشكر گذارى قيام نمايد و در مجمع آورده كه شكور كسيست كه مكر را از او شكر صادر شود و شاكر آنكه شكر از او بفعل آيد و در آيه دليلست بر آنكه مؤمن شاكر در عالم كم است و در كشاف آورده كه عمر خطاب از مردى\r\n","description":"","footnote":"","page_name":" 356 ","page_number":356},
  {"content":"\r\nشنيد كه ميگفت اللهم اجعلنى من القليل عمر گفت اينچه دعاست ميكنى جوابداد ( انى سمعت اللَّه يقول و قليل من عبادى الشكور فانا ادعوه ان يجعلنى من ذلك القليل ) شنيدم كه حقتعالى فرموده كه كماند از بندگان من كه شكور باشند و من از او سؤال ميكنم كه مرا ازين جماعت گرداند عمر گفت ( كل الناس اعلم من عمر ) همهء مردمان از عمر داناتراند آورده‌اند كه سليمان را عادت بودى كه يك سال و دو سال و يك ماه و دو ماه و بيشتر و كمتر در بيت المقدس رفتى براى عبادت و كسى را به خود راه ندادى و طعام و شراب به قدر ضرورت برداشتى و هر وقت كه بيت\r\nالمقدس رفتى درختى نو ديدى برسته از او پرسيدى كه اى درخت تو چه نام دارى و براى چه چيز سزاوارى درخت گفتى كه فلان نام دارم و براى فلان چيز مفيدم و براى فلان چيز مضر سليمان بفرمودى تا آن را بركندندى و براى آنكار ذخيره كردندى و در سالى كه فوت ميشد در مسجد رفت درختى ديد رسته از نام وى پرسيد گفت خروبه گفت ترا چرا خروبه ميگويند گفت به جهت آنكه بعد از من خرابى بيت المقدس باشد سليمان ( ع ) انديشه كرد كه خبر مرگ به من مىدهد چه تا من زنده باشم كسى بيت المقدس را خراب نخواهد كرد پس بفرمود تا آن را بركندند و در نيستانى بنشاندند و ابن زيد روايت كند كه سليمان ( ع ) ملك الموت را گفته بود كه چون وقت اجل من در رسد چند روز قبل از آن مراد اعلام كن چون وقت مرگ او رسيد به او گفت از عمر تو يك سال بيش نمانده سليمان ( ع ) شياطين را فرمود كه براى من كوشكى از آبگينه بسازيد كه در آنجا روم و مردم را بينم پس براى او كوشكى چنين بساختند و وى در آنجا رفت و به نماز مشغول شد و به جهت ضعف قوت بر عصا تكيه كرده بود و به همان هيئت ملك الموت قبض روح او كرد و نزد بعضى آنست كه حقتعالى خواست كه تا خلقان را اعلام كند كه جنيان غيب نمى دانند بجهة آن سليمان ع در وقتى كه در كوشكى از بلور بود كه مردمان او را ديدندى و وى مردمان را ديدى بر عصا تكيه زده حقتعالى ملك الموت را نزد وى فرستاد و گفت اجابت دعوت خدا كن گفت اى ملك الموت مرا مهلت ده تا اموال خود را سامان دهم گفت رخصت نيست پس هم چنان بر پاى ايستاده و بر عصا تكيه زده جانش را قبض كرد و او هر يك از جنيان را بكارى تعيين كرده بود تا يك سال آن چنان سليمان را ميديدند كه بر عصا تكيه كرده و بتصور آنكه زنده است كار ميكردند و گويند هنوز يك ساله كار مانده بود در بناى بيت المقدس كه متقاضى اجل بسليمان درآمده طلب وديعهء روح نمود سليمان كسان خود را وصيت كرد كه مرگ مرا فاش مكنيد و مرا بعد از مرگ بر عصاى من تكيه دهيد كه تا جن از عمل خود باز نمانند و هم مسجد باتمام رسد پس چون سليمان ( ع ) در گذشت او را بشستند و بر او نماز گذاردند و بر عصا تكيه دادند و ديوان از دور وى را زنده مىپنداشتند و به همان كار كه نامزد ايشان بود قيام مينمودند تا بعد از يك سال اسفل عصا را ارضه بخورد و او بر زمين افتاد همه جن و انس را موت او معلوم شد ديوان فى الحال\r\n","description":"","footnote":"","page_name":" 357 ","page_number":357},
  {"content":"\r\nفرار نموده در شعاب جبال و اجواف بوادى گريختند كما قال اللَّه تعالى * ( فَلَمَّا قَضَيْنا ) * پس آن هنگام كه قضا كرديم * ( عَلَيْه الْمَوْتَ ) * بر سليمان مرگ را و او را مرده بر عصا تكيه دادند * ( ما دَلَّهُمْ ) * راه نمونى نكرد ديوان را * ( عَلى مَوْتِه ) * به مرگ او * ( إِلَّا دَابَّةُ الأَرْضِ ) * مگر جنبندهء زمين يعنى ارضه كه از زمين بر آمده * ( تَأْكُلُ مِنْسَأَتَه ) * مىخورد عصاى او را تسميهء عصا بمنسائة جهة آنست كه مواشى به آن رانده ميشوند مأخوذ از ( نسات البعير اذا طرحته ) * ( فَلَمَّا خَرَّ ) * پس آن هنگام كه بيفتاد سليمان * ( تَبَيَّنَتِ الْجِنُّ ) * ظاهر شدند ديوان * ( أَنْ لَوْ كانُوا ) * بدل اشتمالست از جن كقولك تبين زيد جهله يعنى روشن شد آنكه اگر بودندى جنيان كه * ( يَعْلَمُونَ الْغَيْبَ ) * دانستندى غيب را گمان جن آن بود كه غيب ميدانند و بر مردمان چنين ظاهر كردندى حقتعالى به جهت تكذيب قول ايشان ميفرمايد كه اگر ايشان بغيب دانا بودندى * ( ما لَبِثُوا ) * درنگ نميكردند يك سال * ( فِي الْعَذابِ الْمُهِينِ ) * در عذابى خوار كننده يعنى تكاليف شاقه كه ايشان در عمل عمارت ميكشيدند و گويند در امانة او قائما و بقاى او بر اينحال تا يك سال چند غرض متعلق بود يكى اتمام بنا دوم علم آدميان به آنكه جن بغيب عالم نيستند و در ادعاى آن در آن قول كاذبند سوم علم ايشان به آنكه هر كه را اجل او برسد متاخر نشود زيرا كه سليمان را با وجود جلالت مهلت و تأخير ندادند و مرويست كه حق تعالى قبل از اجل وى را در وقت احتضار مطلع گردانيد تا غسل كرد و متحنط و متكفن شد و از ابو\r\nبصير روايتست كه ابو جعفر ( ع ) فرمود كه سليمان شياطين را باعمال متنوعه نصب كرده بود و خود در رقبهء از آئينه بر عصا تكيه كرده مشاهدهء افعال ايشان ميكرد و ديوان چون كه او را در مقابل خود ميديدند در اعمالى كه بدان مأمور بودند جد تمام مينمودند و سليمان امر كرده بود كه هيچكس در اينقبه در نيايد اتفاقا روزى ديد كه مردى در قبه در آمد سليمان از آن حال مضطرب شده از روى غضب و اضطراب گفت\r\nمن انت\r\nچه كسى تو كه ناطلبيده آمدهء و خلاف امر من كردهء گفت\r\nانا الذى لا اقبل الرشاد و لا اهاب من الملوك\r\nمن شخصىام كه رشوه قبول نميكنم و از پادشاهان نميترسم پس آن چنان كه تكيه بر عصا كرده قبض روح او كرد و ديوان بتصور آنكه سليمان زنده است يك سال به عمل خود مشغول بودند بعد از آنكه يك سال ارضه عصاى او را بخورد و بيفتاد و خبر موت او بجن و انس رسيد و نزد بعضى معنى آنست كه بر عامهء جن مبين شود كه رؤساى آنها علم غيب را نميداند چه رؤساى ايشان در واهمهء ايشان انداخته بودند كه بعلم غيب عالمند و اشهر قول آنست كه بر انس ظاهر شود كه جن علم غيب نميدانند\r\n","description":"","footnote":"","page_name":" 358 ","page_number":358},
  {"content":"\r\nو اينكه جن در واهمه ايشان انداخته بودند كه علم غيب ميدانند باطل بوده و بنا بر اين مقتضى مقام اين بود كه ( تبينت الانس و الجن لو كانوا يعلمون الغيب ) الخ هم چنان كه در مصحف ابن مسعود است و لكن به جهت الزام حجت تغيير نظم داده هم چنان كه كسى با غير مناظره مىكند و بر او الزام حجة مينمايد و ميگويد هل تبين لك انك على باطل و ارباب تواريخ آورده‌اند كه عمر سليمان عليه السّلام پنجاه و سه سال بود و چهل سال پادشاهى كرد و در روزى كه پا بر سرير سلطنت نهاد سيزده ساله بود و بعد از آنكه چهار سال از پادشاهى او گذشته بود بنياد عمارت بيت المقدس نمود و اينكه جن متحمل مشاق عظيمه و اعمال جسميه ميشدند با آنكه لطيف الجسم و رقيق البنيه‌اند به اين وجه بود كه حقتعالى تغيير خلقت ايشان داده بود و قوت تام بايشان عطا فرموده و جسم ايشان را زياده كرده بر وجهى كه حامل امور شاقه و اعمال صعبه مىشدند و اين به جهت معجزهء سليمان عليه السّلام بود بر صدق دعوى نبوت و همهء ديوان در دست او مانند اسيران بودند و چون سليمان وفات يافت بخلقهء اصليهء خود رجوع كردند و قوت ايشان بر تحمل مشاق عظيمه زايل گشت و اكنون بر خلقت اصلى خودند و بعد از ذكر قصهء سليمان و امر كردن بآل داود بتاديهء شكر گذارى بر نعم جليله كه بايشان عطا فرموده بود بيان قصهء سبا مىكند به آنچه دال است بر حسن عاقبت شكور و سوء خاتمه كفور ميفرمايد كه * ( لَقَدْ كانَ ) * بدرستى كه بود * ( لِسَبَإٍ ) * مر اولاد سبأ بن يشخب بن يغرب بن قحطان را * ( فِي مَسْكَنِهِمْ ) * در مسكنهاى ايشان يعنى در بلدهء يمن كه مسكن و ماواى ايشان بود * ( آيَةٌ ) * علامتى و دلالتى بر وجود صانع و قدرت كاملهء او و سبوغ نعم او و مجازات او بمحسن و مسيء در شكر و كفران سبوغ نعم او و جمع مسكن به اعتبار تعدد مواضع سكناى ايشانست و حفص مسكن را بفتح كاف مىخواند و كسايى بكسر كه صيغه مفرد است و يا خبر مبتداء محذوفست اى هى جنان يعنى آيتى كه در مساكن اهل سبا گفته شد دو بوستان بود و تسميه اولاد سبا بسباء از قبيل تسميهء قبيله است باسم پدر ايشان و اين از عادت عربست كه تسميهء قبيله نمايند باسم پدر ايشان و فروة بن مسبك روايت كرده كه حضرت رسالت را پرسيدند كه يا رسول اللَّه سبا مرد بود يا زن فرمود كه سبا مردى بود از عرب و او را ده پسر بود شش متيمن و چهار متشام و امام آنها كه متيمن بودند از دو كنده و مذحج و اشعرون و انمار و حميراند پس مردى گفت يا رسول اللَّه ( ص ) انمار كدام قبيله است فرمود آنهااند كه خثم و بحيله از ايشانند اما آن چهار كه متشامند عامله است و خرام و جدام و لحم و غسان پس مراد بسبا اينجا قبيله‌اند كه اولاد سبأ بن يشخب اند و در مختار القصص مذكور است كه فرزندان سبا را در حوالى مارب كه از ولايات يمن است و ميان آن\r\n","description":"","footnote":"","page_name":" 359 ","page_number":359},
  {"content":"\r\nو صنعا سه روزه راه است منزلى بود در ميان دو كوه از اعلا تا اسفل آن منزل هيجده فرسخ و شرب ايشان از اعلاى وادى بود از چشمهء كه در پائين كوه بود و گاه بودى كه فاضل آب از ولايت سجر با آب ايشان ضم شدى و خرابى كردى از بلقيس كه والى ولايت ايشان بود در خواست كردند تا سدى بست در دهنهء آن دو كوه تا آبهاى اصلى و زايد آنجا جمع مىشدند و سه ثقبه بر آن سد ترتيب كرد تا اول ثقبهء اعلا را بگشايند و آب بمزروعات خود برند و چون كمتر شد\r\nوسطى و به آخر سفلى و ايشان بر يمين و يسار منازل خود باغها داشتند مشتمل بر درختان ميوه دار كما قال * ( جَنَّتانِ ) * بدل اينست يعنى مر سبا را دو بوستان بودى و يا مبتداى خبر محذوف اى لهم جنتان يعنى مر ايشان را دو بوستان بود * ( عَنْ يَمِينٍ وَشِمالٍ ) * از راست و چپ منازل ايشان و اگر چه در هر طرف باغى بسيار بوده اما جهة تفاوت اشجار همه بمثابهء يك باغ نموده و لهذا هر يك از يمين و شمال جنة گفته نه جنتان و اگر نه بحسب حقيقت مراد جنات يمينست و جناب شمال ( كما قال صاحب الانوار ) ان المراد جماعتان من البساتين جماعة من يمين بلدهم و جماعة عن شماله كل واحده منهما فى تقاربها و تضامها كانه جنة واحدة و يا آنكه مراد آنست كه بستان هر يك از ايشان از يمين مسكن او بود و از شمال آن و در كشاف گفته كه مراد نه آنست كه نفس جنتين آيت بودند بلكه مقصود از آن قصه اين دو جنتست كه آن تبدل ان بود بخمط و اثل به جهت اعراض اولاد سبا از شكر گذارى بر نعمت آن جنان و نزد ابن زيد آيه آن بود كه در زمين ايشان هيچ موذى نبودى از مار و عقرب و پشه و كيك و اگر كسى در زمين ايشان رفتى در جامه وى از موذيات چيزى رفتى فى الحال به مردى و گويند كه معمورى بساتين ايشان بمرتبهء بود كه شخصى سبدى بر سر گرفتى و در تحت اشجار ايشان بگذشتى آن سبد پر از ميوه گشتى بىآنكه آن را بدست پر كند و گويند مراد به آيه خروج انهار و ثمار است از اشجار بر اختلاف الوان و طعوم و ابن عباس فرموده كه بلدهء ايشان اطيب و اخصب بلاد بود زن ايشان زنبيلى بر داشتى و بر دست گرفتى و بر طريق سير زير درختان گذر كردى پر شدى و به منزل آوردى و در روايت آمده كه اولاد سبا را سيزده قريه بود و در هر قريهء پيغمبرى بود كه ايشان را به خدا دعوت مينمود و بايشان ميگفت كه * ( كُلُوا ) * بخوريد * ( مِنْ رِزْقِ رَبِّكُمْ ) * از روزى پروردگار خود كه از اين بساتين بشما انعام نموده * ( وَاشْكُرُوا لَه ) * و شكر گوئيد مر او را بكثرت اين نعم و ميتواند بود كه اينكلام بر طريق لسان حال باشد و يا دلالت بر آنكه ايشان سزاوار اين بودند كه بايشان گفته شود كه * ( كُلُوا مِنْ رِزْقِ رَبِّكُمْ وَاشْكُرُوا لَه ) * * ( بَلْدَةٌ طَيِّبَةٌ ) * اين استينافست بر دلالت بر موجب شكر يعنى اين شهر كه\r\n","description":"","footnote":"","page_name":" 360 ","page_number":360},
  {"content":"\r\nخداى تعالى شما را در او روزى ميدهد شهرى پاكيزه است چه دايم هواى معتدل و تن درست دارد و آبى شيرين و خاكى پاك كه اصلا پشه و كيك و شپش و عقرب و مار و غير آن از هوام ضاره نيست و هواى آن دافع جميع هوام است * ( وَرَبٌّ غَفُورٌ ) * و پروردگار شما كه رازق شما است و طالب شكر از شما پروردگارى است آمرزنده فرطات مر كسى را كه از شرك توبه كند چون ايشان اينكلام را از پيغمبر خود بشنيدند * ( فَأَعْرَضُوا ) * پس روى بگردانيدند از وظايف شكر گزارى و طريق كفران نعمة پيش گرفتند و تكذيب اين سيزده پيغمبر نمودند كه بر ايشان مبعوث شده بودند و گفتند خداى را بر ما هيچ نعمتى نيست و اگر اين نعمت او داده است بگوئيد تا آن را از ما سلب كند و در خبر آمده كه پيغمبر آخرين كه بايشان آمد در زمان پادشاهى ذى عاد بن حبشان الاعاوى بن جيشان بود بعد از رفع عيسى ( ع ) و او را بسيار برنجانيدند حقتعالى موشهاى درشتى در زير بند ايشان خلق فرمود تا بامر او سبحانه بند را سوراخ كردند و نيم شب كه همه در خواب بودند بند شكست و گسيخته شد و سيل در آمده همهء منازل و حدايق معموره ايشان مغمور ساخت و اكثر مردمان و چهارپايان ايشان را هلاك كرد و برخى كه ماندند در عالم منتشر شدند و در انتشار ضرب المثل عرب شدند كه تفرقوا ايادى السبا حاصل كه حقتعالى ميفرمايد كه چون ايشان از شكر اعراض كردند و كفران نعمت نمودند * ( فَأَرْسَلْنا عَلَيْهِمْ ) * پس فرستاديم بر ايشان * ( سَيْلَ الْعَرِمِ ) * سيل امرى صعب يق عرم الرجل فهو عارم و عرم اذا صعب خلقه و عرم اينجا صفت بند است يعنى سيل بندى محكم كه بلقيس ساخته بود و گويند عرم صفت جرز است و اضافهء سيل به آن\r\nبه جهت آنست كه جرز نقب آن كرد يعنى سيلى كه سوراخ كرد بند آن را موش دشتى كه با قوت و صعوبت بود و تناور و بنا بر تفسير اول عرم جمع عرم است كه آن حجارهء مر كوهه است يعنى سيل بندى كه بسنگهاى محكم بر هم چيده و محكم كرده بودند و گويند عرم آبى عظيم است كه دفع آن نتوان كرد و صاحب معانى آورده كه عرم بمعنى شديد است و اضافه سيل به آن از قبيل اضافهء موصوف است بصفت اى السيل العرم و مشتق از عرامه بمعنى شدت و نزد بعضى ديگر عرم مطر شديد است اى سيل المطر الشديد يعنى سيلى كه از باران سخت و درشت جمع شده بود و نزد بعضى اسم وادى بوده كه سيل از آنجا بنواحى و اطراف منتشر ميشد و صاحب كنز الغلة آورد كه عرم بكسر اصطلح آب گير است كه اهل سبا به سنگ و قير آن را بند كرده بودند و مرز بند آب كقوله فارسلنا عليهم سيل العرم * ( وَبَدَّلْناهُمْ ) * و بدل كرديم ايشان را * ( بِجَنَّتَيْهِمْ ) * بعوض دو باغ ايشان كه پر ميوه بودند * ( جَنَّتَيْنِ ذَواتَيْ أُكُلٍ خَمْطٍ ) * دو باغ كه خداوند ميوه ها بودند از\r\n","description":"","footnote":"","page_name":" 361 ","page_number":361},
  {"content":"\r\nميوه هاى درخت اراك تلخ و بد طعام چه خمط هر گياهيست كه در نهايت تلخى باشد و گويند خمط شجر عضا است و گويند هر درخت خار دار كه ميوهء تلخ داشته باشد و زجاج گفته كه خمط هر نباتى است كه مرارت آن بر وجهى باشد كه آن را نتوان خورد و در كلام مضاف محذوفست اى ذواتى اكل اكل خمط پس مضاف محذوف گشته و مضاف اليه در مقام آن واقع شده و يا آنكه خمط صفة اكل است باعتبار بشاعة ان كانه قيل اكل بشع و يا آنكه عطف بيان است و قوله * ( وَأَثْلٍ وَشَيْءٍ مِنْ سِدْرٍ قَلِيلٍ ) * معطوفست بر اكل نه بر خمط زيرا كه اثل طرفاء است و ثمر ندارد يعنى دو باغ كه خداوند شورهء گز بود و چيزى از درخت كنار كه اندك بود يعنى آن شوره زارهاى اندك كه ميوهء كنار داديم تا ياد كنيد ميوه هاى فوت شده را و تسميهء چنين موضعى بجنت بطريق مشاكله است كما قال اللَّه تعالى وَمَكَرُوا وَمَكَرَ اللَّه و قوله فَمَنِ اعْتَدى عَلَيْكُمْ فَاعْتَدُوا عَلَيْه الخ قتاده گفته كه در آن دو جنت بهترين اشجار بود و حقتعالى به جهت اعمال ايشان آن را ببدترين اشجار بدل فرموده كما قال * ( ذلِكَ ) * آن عذاب عاجل * ( جَزَيْنهُمْ ) * پاداش داديم ايشان را * ( بِما كَفَرُوا ) * بسبب آنكه كفران نعمت ورزيده بر سل ما كافر شدند ما مصدريه است يعنى بسبب كفران ايشان بنعمت ما يا كافر شدن ايشان بسيزده پيغمبران و نگرويدن بايشان * ( وَهَلْ نُجازِي ) * و آيا عقاب كرده شود به مثل آنچه مذكور شد * ( إِلَّا الْكَفُورَ ) * مگر ناسپاس كه در كفران يا كفر بنهايت رسيده باشد و حفص نجازى بفعل متكلم مىخواند و كفور را منصوب ميسازد بمفعوليهء آن يعنى آيا پاداش ميدهيم مگر ناسپاس را و بر هر تقدير هل براى انكار است يعنى اين نوع عذاب را پاداش نميدهيم مگر اهل كفران و كفر را و چون جزا عام است مر مؤمن و كافر را و مجازات خاصهء كفار از اينجاست كه در اين مقام اختيار نجازى بر يجزى كرده و جمعى از جمهور به اين آيه استدلال كرده‌اند بر آنكه مرتكب كبيره كافر است و اين استدلال غير سديد است زيرا كه حقتعالى در اين آيه بيان فرموده كه جزا داده نميشود به اين نوع عذاب كه استيصال است مگر كافر و جايز است كه عذاب فاسق به غير اين نوع باشد و گويند معنى آنست كه جزا داده نميشود بجميع سيئات مگر كافر زيرا كه حقتعالى تكفير بعضى از سيئات مؤمن مىكند و ابو مسلم بر اينوجه تفسير كرد كه تقاضا كرده نشود و ارتجاع نموده نشود آن چيزى كه داده شده باشد ببنده مگر بكافر كه كفر او مقتضى آنست كه آنچه به او عطا نموده شده ارتجاع كنند و بنا بر اين مجازات كه از يجازى ماخوذ است بمعنى تقاضى باشد آورده‌اند كه بقاياى سبا نزد پيغمبر خود آمدند گفتند شناختيم پروردگار خود را و دانستيم كه جميع نعم از جانب او است اگر بعد از اين نعمتى بما ارزانى فرمايد\r\n","description":"","footnote":"","page_name":" 362 ","page_number":362},
  {"content":"\r\nناسپاسى نكنيم و نوعى سپاسدارى او بجا آوريم كه هيچ قومى نكرده باشد حقتعالى ديگر باره درهاى نعمت بر ايشان گشاده ساخت چنان كه فرموده * ( وَجَعَلْنا بَيْنَهُمْ ) * و گردانيديم ميان اهل سبا * ( وَبَيْنَ الْقُرَى الَّتِي ) * و\r\nميان آن ده ها كه بكرم خود * ( بارَكْنا فِيها ) * بركت داديم در آن بكثرت مياه و اشجار و زروع و نباتات كه موجب سعت رزقست مراد قراى شامست چون فلسطين و اردن و اريحا و ايليا * ( قُرىً ظاهِرَةً ) * دههاى معمور آشكارا متواصل به يكديگر به جهت تقارب كه از هر قريهء قريهء ديگر توان ديد با واقع بر ظهر طريق نه دور از آن تا ابناى سبيل آن را ببينند و در عين المعانى آورده كه از مأرب كه منزل اهل سبا بود تا شام چهار هزار و هفتصد ديه پديد آمد * ( وَقَدَّرْنا فِيهَا السَّيْرَ ) * و تقدير كرديم در آن ديه ها رفتن مردم را كه غادى در قريهء قيلوله و رايح در قريهء ديگر بيتوته مينمود تا ميرسيد بشام و در هيچ منزل محتاج حمل توشه نبود و جوع و عطش به او نميرسيد و از عدو خايف نبود و يا مقادير مراحل و منازل در آن پديد آورديم كه هر يك از آن مقدار نيم روز بود تا تعب سفر نكشند و گفتيم به زبان مقال يا حال قرى كه آن تهيه جميع اسباب سفر بود بوجهى بود كه گويا ايشان را ميگفت * ( سِيرُوا فِيها ) * سير كنيد در اين ديهها * ( لَيالِيَ وَأَيَّاماً ) * روزها و شبها يعنى هر وقت كه خواهيد * ( آمِنِينَ ) * در حالتى كه امان يافتگانيد از دشمن و سباع بجهة كثرة خلق يا از رجوع و عطش بجهة بسيارى اطعمه و انهار و آبادانى جميع مواضع آنها يعنى امن آن مختلف نيست باختلاف اوقات بلكه در جميع انات روز و شب سير آن مساويست در امنيت يا آنكه سير كنيد با امنيت اگر چه مدت سفر شما در آن قرى دراز باشد يا سير نمائيد در ليالى و ايام عمر خود در حالتى كه جميع ايام عمر خود با امن و آسايش باشيد و اين اشارتست بتكامل نعمت بر ايشان در سفر هم چنان كه در حضر آورده‌اند كه بقيه اهل سبا آغاز تجارت كرده از يمن بشام ميرفتند و چاشت در قريهء بودند و شام در قريهء ديگر توانگرانرا بر درويشان حسد آمد كه ميان ما و ايشان در رفتن هيچ فرقى نيست چه پياده و مفلس اين راه را چنان ميرود كه سواره و توانگر * ( فَقالُوا ) * پس گفتند اغنياى ايشان * ( رَبَّنا ) * اى پروردگار ما * ( باعِدْ ) * دور افكن * ( بَيْنَ أَسْفارِنا ) * ميان منازل سفرهاى ما يعنى بيابانها پديد كن از منزلى به منزلى تا مردم بىزاد و راحله سفر نتوانند كرد * ( وَظَلَمُوا أَنْفُسَهُمْ ) * و ستم كردند بدين دعا يا بجهة كفران نعمت بر نفس خود يعنى در نعمت بطر نمودند و از عافيت ملال گرفته شكر آن را بجا نياوردند هم چنان كه بنى اسرائيل\r\n","description":"","footnote":"","page_name":" 363 ","page_number":363},
  {"content":"\r\nكه قدر نعمت من و سلوى ندانسته استدعاى قوم و بصل كردند حاصل كه اهل سبا بجهة تطاول بر فقرا بركوب و رواحل و حمل ازواد از خداى درخواستند تا ميان شام و يمن مفاوز پيدا كرد به تخريب قراى متوسطه * ( فَجَعَلْناهُمْ ) * پس گردانيديم ايشان را * ( أَحادِيثَ ) * سخنان كه مردمان بعد از ايشان بتعجب باز گويند كه اهل سبا از آبادانى به خرابى ميل كردند يا از روى ضرب المثل گويند تفرقوا ايادى سبا * ( وَمَزَّقْناهُمْ ) * و پراكنده ساختيم ايشان را * ( كُلَّ مُمَزَّقٍ ) * هر پراكنده ساختن يعنى غايت پراكندگى و نهايت تفريق تا آنكه يكى از ايشان در مارب نماند قبيله غسان از ايشان بشام رفت و قضاعة به مكه و اسد ببحرين و انمار به يثرب و جذام بتهامه و ازد بعمان و اين كلمه ضرب المثل شد كه تفرقوا ايادى سبا * ( إِنَّ فِي ذلِكَ ) * بدرستى كه آنچه ذكر كرديم از قصهء سبا * ( لآياتٍ ) * هر آينه عبرتهاست * ( لِكُلِّ صَبَّارٍ ) * مر هر صبر كننده را بر محنتها و يا از معصيتها * ( شَكُورٍ ) * سپاس گوينده بر نعمتها در كشف الاسرار آورده كه اهل سبا در خوشحالى و فارغبالى مىگذرانيدند و بسبب بىصبرى برفاهت و ناشكرى بر نعمة رسيد بر ايشان آنچه رسيد كلبى در بيان تفريق اهل سبا ببلاد متباعده از ابى صلاح نقل كرده كه طريقهء كاهنه بعمرو بن عامر كه از اعاظم اولاد سبا بود گفت در علم كهانت چنين معلوم من شد كه سد مارب عنقريب خراب شود و بجهة سيل عرم جميع جنات و بساتين و حصون و دور در عرصهء تلف آيد عمرو چون اين بشنيد اموال خود را بفروخت و با قوم خود جلاى وطن اختيار كرده به مكه اقامت نمود و در آنجا تب عارض همه شد و ايشان هرگز ندانسته بودند كه تب چه چيز مىباشد پس شكايت آن را بطريقه\r\nعرض كردند گفت من نيز از اين مرض عرض و شكايت دارم عمرو گفت تو ما را درين امر چه مىفرمايى جواب داد كه هر كس از شما كه بسيار پير است و جمل شديد و زاد جديد دارد بايد كه بقصر عمان رود پس از طريق عمان پيش گرفته به آنجا رفتند و بعد از آن گفت هر كس كه خداوند جلد و قصر و صبر است و صابر بر اذمات دهر باراك رود پس خزاعه به اين صوب متوجه شدند پس گفت هر كه ارادهء راسيات دارد در وجل و قصد مطعومات در محل به يثرب رود اوس به آن ناحيه توجه نمودند بعد از آن گفت هر كه ارادهء خمر دارد و خمير و ملك و تامير و لباس و تاج و حرير گو ببصرى و بر عيو رود كه از ارض شامست آل جفنة بن غسان به آنجا رفتند پس گفت هر كه ارادهء ثياب رقاق دارد و خيل عتاق و كنوز ارزاق و دم مهراق بارض عراق ميل كند آل جذيمة بن ابرش و آل محرق آنجا رفتند و توطن كردند و از اينجاست كه حقتعالى فرموده * ( وَمَزَّقْناهُمْ كُلَّ مُمَزَّقٍ إِنَّ فِي ذلِكَ لآياتٍ لِكُلِّ صَبَّارٍ شَكُورٍ ) *\r\n* ( وَلَقَدْ صَدَّقَ ) * و بدرستى كه محقق ساخت يا راست يافت * ( عَلَيْهِمْ ) * بر اهل سبا كه منهمك بودند در\r\n","description":"","footnote":"","page_name":" 364 ","page_number":364},
  {"content":"\r\nشهوات و اصح آنست كه بر همهء كافران * ( إِبْلِيسُ ظَنَّه ) * ابليس گمان خود را يعنى چون شيطان گمان برده بود كه بر بنى آدم بسبب شهوت و غضب كه در نهاد ايشانست دست يابد كه ايشان را گمراه كند گمان او درباره اهل غوايت راست شد و يا به جهت استماع قول ملائكه أَ تَجْعَلُ فِيها مَنْ يُفْسِدُ فِيها وَيَسْفِكُ الدِّماءَ و قول او كه و لاضلنهم و لاغوينهم و لأَحْتَنِكَنَّ ذُرِّيَّتَه إِلَّا قَلِيلًا وَلا تَجِدُ أَكْثَرَهُمْ شاكِرِينَ پس گمان او در حق ايشان راست شد * ( فَاتَّبَعُوه ) * پس پيروى كردند او را در شرك و معصية * ( إِلَّا فَرِيقاً مِنَ الْمُؤْمِنِينَ ) * مگر گروهى از مؤمنان كه مستثنىاند و تابع او نيستند و تقليل ايشان نسبت بكفار است يا معنى آنست كه مگر فريقى از فرق مؤمنان تابع شيطان نشده‌اند در عصيان كه آنها عباد مخلصانند كه انبيااند و ائمهء هدى عليه السّلام كه إِلَّا عِبادَكَ مِنْهُمُ الْمُخْلَصِينَ و بنار اول من بيانيه است و اين قول ابن عباس است و بنا بر ثانى تبعيضيه * ( وَما كانَ لَه ) * و نبود مر ابليس را * ( عَلَيْهِمْ ) * بر آنكه گمان او در حق ايشان محقق شد * ( مِنْ سُلْطانٍ ) * هيچ تسلطى و استيلايى * ( إِلَّا لِنَعْلَمَ ) * مگر براى آنكه بدانيم يعنى جدا كنيم * ( مَنْ يُؤْمِنُ ) * كسى را كه ميگرود * ( بِالآخِرَةِ ) * بدانسراى * ( مِمَّنْ هُوَ ) * از آن كس كه او * ( مِنْها فِي شَكٍّ ) * از آخرت در گمانست يعنى بجهة غرض صحيح و حكمتى صريح كه تعلق علم ما است به آن آن نوع تعلقى كه مرتب شود بر آن جزاء عقاب و ثواب و آن در صورت وجود معاصى و طاعتست چه حق تعالى هيچكس را مجازات نميدهد بر علم به حال او مگر بعد از وقوع او و يا متميز سازيم مؤمن را از شاك يعنى واضح شود كه اهل ايمان كدامند و ارباب گمان كدام و اين معنى اخص از اول است چه تميز نميباشد مگر بعد از وقوع بخلاف علم كه آن اعم است از آنكه معلوم بالقوه باشد و يا بالفعل و مراد بسلطنت شيطان بر مردمان وسوسهء اوست نه اجبار او ايشان را بر كفر و عصيان لقوله تعالى حكاية عن قوله وَما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي * ( وَرَبُّكَ ) * و آفريدگار تو * ( عَلى كُلِّ شَيْءٍ ) * بر همهء چيزها * ( حَفِيظٌ ) * نگاه بانست و هيچ چيز از افعال و احوال بندگان بر او پوشيده نيست * ( قُلِ ) * بگو اى محمد ( ص ) بنى مدلج و اتباع ايشان را از اهل شرك بر وجه تهكم كه * ( ادْعُوا الَّذِينَ زَعَمْتُمْ ) * بخوانيد آنان را كه گمان برده‌ايد خدايان * ( مِنْ دُونِ اللَّه ) * بجز از خداى مفعول اول و دوم زعم محذوفست و تقدير اينست كه زعمتموهم آلهة اما حذف اول بجهة طول موصول بصله و اما ثانى بجهة قيام صفة در مقام آن و نميتواند بود كه من دون اللَّه مفعول ثانى باشد زيرا كه ملايم\r\n","description":"","footnote":"","page_name":" 365 ","page_number":365},
  {"content":"\r\nمفعول اول نيست و نيز نميتواند بود كه ما بعد آن مفعول دوم باشد بجهة عدم زعم ايشان به آن و خلاصه معنى آنست كه اگر شما در دعوى الوهيت ملائكه صادقيد پس بخوانيد ايشان را تا ببينيد كه در جذب منافع و دفع مضار مددى ميرسانند بشما يا نه يعنى ايشان را بعيون آفريدگار اختيار و اقتدار نيست و محتمل است كه خطاب بهمهء كفار باشد و معنى اينكه بخوانيد الههء خود را آيا هيچ اجابت مىكند شما را و چگونه اجابت كنند كه به هيچ وجه * ( لا يَمْلِكُونَ ) * مالك و قادر نيستند آن معبودان * ( مِثْقالَ ذَرَّةٍ ) * همسنگ مورچهء خورد از خير و شر * ( فِي السَّماواتِ ) * در آسمانها * ( وَلا فِي الأَرْضِ ) * و نه در زمين يعنى در امر آسمان و زمين قدرة ندارند و ذكر سماوات و الارض بجهة عموم عرفيست يعنى در هيچ چيز قادر نيستند و يا بجهة آنكه الههء كفار بعضى سماويند چون ملائكه و كواكب و برخى ارضى چون اصنام و يا باعتبار آنكه انصاب فريبهء خير و شر شما سماوى و ارضىاند و اين جملهء مذكوره استينافست براى بيان احوال ايشان * ( وَما لَهُمْ ) * و نيست ملائكه يا بتان را * ( فِيهِما ) * در آسمان و زمين * ( مِنْ شِرْكٍ ) * هيچ شركتى يا خداى به حق نه در آفريدن و نه در تصرف كردن يعنى به هيچ وجه در خلق و ملك خدا شركت ندارند * ( وَما لَه مِنْهُمْ ) * و نيست مر خداى را از اصنام و ملائكه * ( مِنْ ظَهِيرٍ ) * هيچ\r\nبارى و مددكارى در تقدير و تدبير امر آسمان و زمين بعد از آن رد مظنهء كفار مىكند بشفاعة ملائكه و اصنام حيث قالوا هؤُلاءِ شُفَعاؤُنا عِنْدَ اللَّه ميفرمايد كه * ( وَلا تَنْفَعُ الشَّفاعَةُ ) * و سود نكند شفاعة هيچكس * ( عِنْدَه ) * نزديك خدا يعنى گمان شفاعة كه بملايكه و يا اصنام دارند محقق نخواهد گشت زيرا كه درخواست نفع ندهد * ( إِلَّا لِمَنْ أَذِنَ لَه ) * مگر كسى را كه دستورى داده باشد خدا مرا او را در خواست نمودن را و ابو عمرو و كسايى و حمزه اذن ميخوانند بصيغهء مجهول يعنى مگر كسى را كه اذن داده شده باشد چه اهل معاصى از اهل ايمان مر شافعان آنها را كه انبيا و ملائكه‌اند و صلحاى امت اذن داده باشد خدا براى ايشان شفاعت كردن و بنا بر اين مراد مشفوعى است كقوله تعالى وَلا يَشْفَعُونَ إِلَّا لِمَنِ ارْتَضى پس لام له در معنى اول از قبيل لام الكرم لزيد است و در معنى ثانى از قبيل لام جئتك لزيد * ( حَتَّى إِذا فُزِّعَ عَنْ قُلُوبِهِمْ ) * متعلق است به آنچه مفهوم مىشود از سوق كلام كه آن انتظار اذن است و توقع وقوع از كسانى كه اميد شفاعت داشته باشند و تقريع با كلمهء عن بمعنى ازالهء فرعست و كشف آن يعنى در روز قيامت شافع و مشفوع كه منتظر شفاعت باشند و در ترس و فزع گذرانند بجهة آنكه مبادا كه شفاعة ايشان مقبول نشود تا آنكه چون سلب فزع نمايند از دلهاى ايشان و دستورى شفاعة دهند * ( قالُوا ) * گويند بعضى\r\n","description":"","footnote":"","page_name":" 366 ","page_number":366},
  {"content":"\r\nاز ايشان مر بعضى را * ( ما ذا قالَ رَبُّكُمْ ) * چه چيز گفت پروردگار شما در باب شفاعت * ( قالُوا الْحَقَّ ) * گويند سخن راست و درست گفت يعنى فرمود كه مؤمنان را شفاعة كنند نه كافران را * ( وَهُوَ الْعَلِيُّ الْكَبِيرُ ) * و اوست خداى برتر و بزرگوارتر از آنكه انبيا و ملائكه بدون اذن او شفاعة توانند كرد و در مجمع آورده كه مفسران را در ضمير قلوبهم اختلافست ابن عباس و قتاده و ابن زيد بر آنند كه راجع بمشركانست كه مذكور شدند يعنى چون اخراج فزع كنند از قلوب ايشان در آخرت يا در وقت موت يا استماع كلام ملائكه كنند و حجت بر ايشان تمام شود گويند ملائكه مر ايشان را كه خداى با شما چه گفت گويند مشركان كه حقتعالى گفت يعنى اعتراف نمايند بحقيقت آنچه بر پيغمبر صلَّى اللَّه عليه و آله فرستاده در دنيا از اصول و فروع اسلام و اين اعتراف فايدهء بديشان نرساند چه اينوقت الجا باشد و نزد بعضى ديگر ضمير راجع بملائكه است و بنا بر اين در معنى آن چند وجه گفته‌اند يكى آنكه چون ملائكه اعمال بندگان به آسمان بروند و مر ايشان را صورت عظيم و آوازى چون آواز سلسله باشد ملائكه گمان برند كه قيامت قايم شده از فزع آن به سجده افتند و چون بدانند كه ظن ايشان خلاف واقع بوده گويند ما ذا قال ربكم خداى شما چه گفت حاملان اعمال گويند سخن راست و درست گفت كه آن اعطاى مثوبتست بر آن اعمال دوم از ابن مسعود مرويست كه چون خداى تعالى وحى كند ببعضى از ملائكه از كلام او صدايى عظيم و صوتى مهيب بشنوند مانند آواز سلسلهء بزرگ كه سخت بر سنگ خورد ايشان از آن هول بيفتند و بيهوش شوند چون بدانند كه وحى است گويند با يكديگر كه ما ذا قال ربكم قالوا الحق و در خبر ديگر آمده كه رسول صلَّى اللَّه عليه و آله فرمود چون حق سبحانه وحى كند ملائكه از آن صوت عظيم بشنوند چون آواز سلسله و بيهوش شوند چون جبرئيل را با وحى بينند دانند كه آواز وحى بوده ترس از دل ايشان ساكن شود جبرئيل را گويند ما ذا قال ربكم جبرئيل گويد الحق اهل آسمان بيكبار آواز بر آورند كه الحق الحق پس جبرئيل عليه السّلام به زمين آيد و وحى بگذارد سوم از كلبى مرويست كه زمان فترت ميان عيسى و خاتم الانبياء صلَّى اللَّه عليه و آله پانصد و سى سال بود و خداى تعالى در اين مدت پيغمبرى نفرستاد و وحى از آسمان به زمين نيامد چون رسول صلَّى اللَّه عليه و آله را مبعوث ساخت اهل آسمان آواز وحى بشنيدند گمان كردند كه قيامت واقع شده از ترس آن بيفتادند و بيهوش شدند چون جبرئيل عليه السّلام بايشان بگذشت سر برداشتند و او را بديدند خوف از دل ايشان زايل گشت و با يكديگر گفتند ما ذا قال ربكم پس يك ديگر را جواب\r\nميدادند كه الحق و بنا بر اين اين تنبيهى است مر مشركان را به آنكه فرشتگان باقرب منزلة و صلابة خلقت ايشان از وحى خدا چنين ضعيف و ذليل ميگردند و به اين مرتبه خايف مىشوند معبودان\r\n","description":"","footnote":"","page_name":" 367 ","page_number":367},
  {"content":"\r\nايشان كه جمادند چگونه خير و شر و نفع و ضرر از ايشان متصور باشد و بچه اميد شفاعت ايشان توان داشت بعد از آن در تقدير قول سابق كه آن لا يملكون است تا آخر مىفرمايد كه * ( قُلْ ) * بگو اى محمد صلَّى اللَّه عليه و آله مر مشركان را از روى تنبيه بر بطلان اعتقاد كه شرك است * ( مَنْ يَرْزُقُكُمْ ) * كيست آنكه روزى مىدهد شما را * ( مِنَ السَّماواتِ ) * از آسمان بباران تا بتسبيب ارزاق در آن * ( وَالأَرْضِ ) * و از زمين بنبات و يا بانتظام اسباب آن * ( قُلِ اللَّه ) * هم خود بگو كه روزى دهد خداى چه آن سؤال را بجز اين جوابى نيست و ايشان در اين خلاف ندارند اين اشعار است به اينكه كافران اگر چه به جهت خوف الزام و فرط عناد اين جواب را به زبان نمىآورند اما بدل معترف و مقرند به آن بعد از آن بر سبيل محاجه و طريق مناظره ميفرمايد * ( وَإِنَّا ) * و ديگر بگو با ايشان كه ما گروه مؤمنان كه روزى دهنده را يكى گوئيم و همين پرستش او كنيم * ( أَوْ إِيَّاكُمْ ) * يا شما مشركان كه جمادى را كه در مراتب امكانيه فروتر و زبونتر از او چيزى نيست با واجب الوجود شريك مىسازيد * ( لَعَلى هُدىً ) * بر راه راستيم * ( أَوْ فِي ضَلالٍ مُبِينٍ ) * يا در گمراهى آشكارا يعنى البته از ما و شما يكى بر هدايتست و ديگرى بر ضلالت چه ممكن نيست كه به اين دو قول متناقض هر دو بر حق باشيم و يا هر دو بر باطل ذكر اين كلام بعد از قول متقدم تقرير بليغ است كه دالست بر آن كسى كه بر هدى است و بر آنكه او در ظلالة است و اين ابلغ از تصريحست زيرا كه در صورت انصافست در حجة كه مبكت خصم مشاغب است نه آنكه بر وجه شك و تردد باشد و نظير اينست كه محق بمبطل گويد كه قد علم اللَّه الصادق منى و منى و منك و ان احدنا لكاذب با آنكه عالم باشد به آنكه مخاطب كاذبست و منه بيت الحان اتهجوه و لست له بكفو فشر كالخير كما الفداء و از اين قبيلست قول ابى اسود ديلمى در مدح اهل بيت يقول الارذلون بنو قشير طوال الدهر لا ينسى عليا بنو عم النبى و اقربوه احب الناس كلهم إليا فان يك حبهم رشدا اصبه و لست بمخطى ان كان غيا چه اينقول نه بر وجه شكست در محبت اهل بيت عليه السّلام و مرويست كه چون معريه اين را بشنيد از ابو اسود پرسيد كه أ تشك آيا شك دارى در آنكه محبت على رشد است جوابداد كه أ شك اللَّه آيا خداى شك كرده در اينقول كه و انا او اياكم لعلى هدى او فى ضلال مبين مراد وى به اين تعريضست بمعاويه حاصل كه آيه از باب تعاريض كلام است و گويند كلام مذكور بر طريق لف و نشر است و او بمعنى واو و تقدير اينكه انا لعلى هدى او اياكم لفى ضلال مبين پس حقتعالى جمع هر دو خبر كرده و تفويض تميزان نموده يقول و هذا كقول امرءى\r\n","description":"","footnote":"","page_name":" 368 ","page_number":368},
  {"content":"\r\nالقيس كان قلوب الطير رطبا و يابسا لدى وكرها الغناب و الحشف البالى كه جمع قلوب رطب و يابس كرده بعد از آن جمع عناب و حشف بالى و اصح آنست كه اين كلام بر وجه استعطاف و مداراى با خصمست تا استماع اين قول كرده در آن تامل نمايد و به راه راست ميل كند و اين از احسن آن چيزيست كه به جهت آن محق نفس خود را بهدى منسوب سازد و خصم را بضلال چه اين كلام كسيست كه مكاشف خصم خود نيست بتضليل بلكه بر وجه احسن ضلال را نسبت به او داده و او را تحريص كرده بر نظر كردن در آن زيرا كه نظر و تامل نميباشد مگر بعد از تردد و اختلاف حرفين در على هدى و فى ضلال به جهت آنست كه هادى مانند كسيست كه صعود نمايد بمنار تا نظر كند در اشيا و مطلع شود بر آن و يا راكب شود بر فرس نيك دو و او را جهاند و دواند هر جا كه خواهد و ضال مانند شخصى كه منغمس باشد در ظلام مرتكب كه هيچ چيز را نبيند و يا محبوس باشد در مطهورهء كه\r\nقادر نباشد بر آنكه از آن متفضى شود * ( قُلْ ) * بگو اى محمد ( ص ) بايشان كه * ( لا تُسْئَلُونَ ) * پرسيده نخواهيد شد شما * ( عَمَّا أَجْرَمْنا ) * از آنچه كسب كرده‌ايم از گناه * ( وَلا نُسْئَلُ ) * و سؤال كرده نشويم * ( عَمَّا تَعْمَلُونَ ) * از آنچه شما ميكنيد آن را بلكه هر كسرا از عمل او سؤال خواهند كرد و مناسب آن جزا خواهند داد و اين كلام ادخل است در انصاف و ابلغ در اسكات احباب چه اسناد اجرام با نفس اهل ايمان است و اسناد عمل بمخاطبان كه مشركانند و اگر چه مراد به اجرام صغاير و دلايلست كه مؤمن از آن مرجو العفو است و مراد به عمل كفر و معاصى عظامست و در اين دلالت است بر اين كه هيچكس بذنب غير خود مؤاخذه نخواهد شد و چون با وجود ايضاح حجة بر ايشان قبول ايمان نكردند حقتعالى حبيب خود را امر فرمود كه از ايشان اعراض نموده * ( قُلْ ) * بگو * ( يَجْمَعُ بَيْنَنا ) * جمع كند ميان ما * ( رَبُّنا ) * پروردگار ما روز قيامت * ( ثُمَّ يَفْتَحُ بَيْنَنا ) * پس حكم كند ميان ما * ( بِالْحَقِّ ) * به راستى كه طريق عدل است به اين وجه كه محق را بجنت نعم رساند و مبطل را بنار و عذاب اليم * ( وَهُوَ الْفَتَّاحُ ) * و اوست حكم كنندهء در قضاياى مغلقه * ( الْعَلِيمُ ) * دانا بكيفيت حكم بر وجه حكمت * ( قُلْ ) * بگو بايشان كه * ( أَرُونِيَ الَّذِينَ ) * بنمائيد به من آنان را كه * ( أَلْحَقْتُمْ بِه ) * الحاق كرده‌ايد به خدا * ( شُرَكاءَ ) * انبازان يعنى بنمائيد مرا كه كدام صفت بتان را شريك حق مىسازيد در عبادت تا در آن نظر كنم و به جهت آن استحقاق الوهيت ايشان بر من واضح شود اين استفسار است از شبههء ايشان بعد از الزام حجت بر ايشان جهة زيادتى در تبكيت ايشان * ( كَلَّا ) * ردع است از مشاركت بعد از ابطال مقايسه يعنى نه چنانست كه بتان را صفتى باشد كه به آن مستحق عبادت شده شريك خدا شوند * ( بَلْ هُوَ اللَّه الْعَزِيزُ ) * بلكه او خداى غالب است\r\n","description":"","footnote":"","page_name":" 369 ","page_number":369},
  {"content":"\r\nبر همه شان كه حقتعالى موصوفست بغلبية تامه و كمال قدرت پس با او كه دم شركت تواند زد * ( الْحَكِيمُ ) * دانا به احكام صواب و موصوف بحكمت بالغه پس چه كس را به او رتبه شركة تواند داد و بتان كه مشركان ايشان را به او ملحق ساخته‌اند مستمند بذلت و متابى از قبول علم و قدرت و نعم ما قيل شعر وحده لا شريك له صفتش و هو الفرد اصل معرفتش شرك را سوى وحدتش ره نه عقل از كنه ذاتش آگه نه هست در راه كبريا و جلال شرك نالايق شريك محال و بعد از آن ثبوت بيان نبوت پيغمبر خود ميفرمايد بر سبيل عموم كه * ( وَما أَرْسَلْناكَ ) * و نفرستاديم ترا اى محمد ( ص ) * ( إِلَّا كَافَّةً ) * مگر فرستادنى عام و شامل * ( لِلنَّاسِ ) * مر همهء مردمان را از احمر و اسود و يا مگر در حالتى كه جامعى براى ايشان در ابلاغ و انذار و يا در حالتى كه باز دارندهء مردمان را از كفر و معاصى بامر و نهى و وعد و وعيد بنا بر اول صفت مفعول را مطلق محذوفست اى الا رسالة عامة ماخوذ از كف بمعنى منع يعنى عموم آن بر وجهيست كه منع كند از آنكه احدى از آن خارج شوند و بنا بر ثانى و ثالث حال است از كاف ارسلناك و ما از براى مبالغه چون تاء علامة و جايز نيست كه حال از للناس باشد بر مذهب مختار چه تقديم حال بر ذيحال مجرور به منزله تقديم مجاور ابر جار در احاطه و قول اول اصح است و مؤيد اينست روايت ماثوره از ابن عباس كه حضرت رسالت ( ص ) فرمود كه\r\nاعطيت خمسا و لا اقول فخر ابعث الى الاحمر و الاسود و جعلت لى الارض طهورا و مسجدا و احل لى النعيم و لم يحل لاحد من قبلى و نصرت بالرعب فهو يسيرا ما مىمسيرة شهر و اعطيت الشفاعة فادخرتها لامتى يوم القيمة\r\nيعنى پنج خصلت به من داده‌اند كه به هيچ يك از انبياى سابق نداده‌اند و من اين را به جهت فخر و تفوق نميگويم بلكه به جهت تعداد نعم الهى بر من و اداى شكر گذارى آن ميگويم يكى مبعوث شده‌ام بر احمر و اسود از ترك و هند و عرب و عجم دوم زمين را براى من طاهر گردانيده‌اند و مسجد ساخته تا هر جا خواهم نماز گذارم و تيمم كنم و سجده كنم سوم آنكه غنيمت را براى من حلال ساخته‌اند و آن بر هيچكس از امم سابقه حلال نبود چهارم نصرت داده شده‌ام بر ادعاى بترس كه يك ماهه راه از شدة خوف ميگريختند و تاب آن نداشتند كه در مقابله و مقاتله در آيند پنجم شفاعت را در كف كفايت من نهاده‌اند و من آن را ذخيره نهاده‌ام براى امة گناه كار خود در روز قيامت و شفاعت من برسد بهر بندهء كه او شرك نياورده باشد پس از خصايص از آن حضرتست كه مبعوث بوده بهمهء افراد آدميان و جنيان و غير آن و هيچكس از انبيا به تمام جن و انس مبعوث نبود حاصل كه حق سبحانه ميفرمايد كه ترا بر كافه برايا مبعوث گردانيدم * ( بَشِيراً ) * در حالتى كه مژده دهندهء بروضات چنان كسى را كه بتوحيد و رسالت تو اقرار كرد * ( وَنَذِيراً ) * و بيم كننده از دركات نيران آن را كه بر شرك\r\n","description":"","footnote":"","page_name":" 370 ","page_number":370},
  {"content":"\r\nاصرار نمايد * ( وَلكِنَّ أَكْثَرَ النَّاسِ ) * و لكن بيشتر مردمان * ( لا يَعْلَمُونَ ) * نميدانند فضايل و كمالات تو را و جهل مركب ايشان را بر مخالفت تو ميدارد و بجهة اين نظر در معجزات بينه و دلالات واضحه نمى كنند و يا نمىدانند آن چيزى را كه مر ايشان را باشد در اتباع تو از ثواب و جنت نعيم و آن چيزى را كه بر ايشان باشد از مخالفت تو از عذاب اليم * ( وَيَقُولُونَ ) * و مىگويند از فرط جهالت و شدت عناد و ضلالت بر سبيل انكار و سخريه كه * ( مَتى هذَا الْوَعْدُ ) * كى باشد اينوعدهء ثواب و عذاب كه مبشر به و منذر عنه است يا قيام قيامت كه موعود است بقوله يجمع بيننا ربنا * ( إِنْ كُنْتُمْ ) * اگر هستيد شما * ( صادِقِينَ ) * راست گويان خطاب برسولست و اهل ايمان يعنى كافران بپيغمبر و مؤمنان مىگفتند كه اينوعدهء كه شما مىدهيد كى خواهد بود اگر صادقيد در آن\r\n* ( قُلْ ) * بگو در جواب ايشان اى محمد ( ص ) كه * ( لَكُمْ مِيعادُ يَوْمٍ ) * مر شما راست وعد روزى كه آن قيامتست و يا روز وفات و قبض ارواح شما كه عذاب را مشاهده كنيد و ميتواند بود كه ميعاد بمعنى زمان وعده باشد و اضافهء آن بيوم براى تبيين يعنى مر شما راست زمان وعده كه چون برسد * ( لا تَسْتَأْخِرُونَ عَنْه ) * باز پس نرويد از آن روز * ( ساعَةً ) * مقدارى اندكى از زمان * ( وَلا تَسْتَقْدِمُونَ ) * و پيشى نگيريد بر آن يعنى قادر نباشيد كه روز قيامت را از وقت مقرر معين خود پيش آريد و متاخر گردانيد و يا ايام اجال خود را زياد و كم گردانيد اين جواب متضمن تهديد است و مطابق آن چيزى كه قصد كرده بودند بسؤال خود از تعنت و انكار آورده‌اند كه كفار مكه بعضى اهل كتاب را كه بشرف ايمان رسيده بودند از احوال پيغمبر ( ص ) پرسيدند ايشان گفتند ما در كتب خود نعت او را خوانده‌ايم و وصف او را ديده‌ايم و دانسته‌ايم كه او پيغمبرى بحقست ابو جهل و امثال او از روى غضب گفتند كه ما نيز بكتب شما ايمان نداريم حق تعالى اين آيه فرستاد كه * ( وَقالَ الَّذِينَ كَفَرُوا ) * و گفتند آنان كه نگرويدند مر اهل كتاب را يعنى مر مؤمنان ايشان را كه * ( لَنْ نُؤْمِنَ ) * هرگز ايمان نياريم * ( بِهذَا الْقُرْآنِ ) * به اين قرآن كه بر محمد فرود مىآيد * ( وَلا بِالَّذِي ) * و نه به آن كتاب كه فرود آمده * ( بَيْنَ يَدَيْه ) * پيش از او يعنى تورية و انجيل و گويند يهودان از نصارى پرسيدند كه ما تقولون فى حق محمد ايشان گفتند كه ما در انجيل وصف او را يافته ايم و او پيغمبر بحقست يهود از روى غضب گفتند كه ما نه به قرآن مىگرويم و نه بانجيل كه قبل از اوست و نزد بعضى ديگر مراد از قوله الذين كفروا مطلق كفارند و از الذين بين يديه قيامت يعنى همهء كفار گفتند كه ما به قرآن نمىگرويم و نه به آنچه در پيش ميآيد از قيامت پس حقتعالى از عاقبت امر و مال ايشان در\r\n","description":"","footnote":"","page_name":" 371 ","page_number":371},
  {"content":"\r\nآخرت خبر مىدهد كه * ( وَلَوْ تَرى ) * و اگر ببينى * ( إِذِ الظَّالِمُونَ ) * چون ستمكاران يعنى مشركان كه * ( مَوْقُوفُونَ ) * بازداشتگان باشند * ( عِنْدَ رَبِّهِمْ ) * نزد پروردگار خود يعنى در موقف محاسبه هر آينه ببينى امرى صعب و كارى پر هول * ( يَرْجِعُ بَعْضُهُمْ ) * در حالتى كه باز گردانند برخى از ايشان * ( إِلى بَعْضٍ ) * بسوى برخى ديگر * ( الْقَوْلَ ) * سخن را يعنى محاوره مىكنند و سخن را بر هم باز مىگردانند و رد ميكنند در مجادله به اين وجه كه * ( يَقُولُ الَّذِينَ اسْتُضْعِفُوا ) * ميگويند آنان كه زبان گرفتگان بودند يعنى تابعان و پيروان * ( لِلَّذِينَ اسْتَكْبَرُوا ) * آنان را كه سركشى كردند يعنى پيشوايان و بزرگان * ( لَوْ لا أَنْتُمْ ) * اگر نمىبوديد شما يعنى اغوا و اضلال شما نميبود * ( لَكُنَّا مُؤْمِنِينَ ) * هر آينه ما ميبوديم گرويدگان به خدا و رسول اما شما را گمراه كرديد و از ايمان باز داشتيد * ( قالَ الَّذِينَ اسْتَكْبَرُوا ) * و گويند آنان كه گردن كشى كرده بودند از روى انكار * ( لِلَّذِينَ اسْتُضْعِفُوا ) * مر آنان را كه در دنيا زبون و بيچاره گرفته بودند * ( نَحْنُ ) * آيا ما * ( صَدَدْناكُمْ ) * باز داشتيم شما را * ( عَنِ الْهُدى ) * از راه راست و قبول هدايت * ( بَعْدَ إِذْ جاءَكُمْ ) * بعد از زمانى كه آمد بشما * ( بَلْ كُنْتُمْ ) * بلكه شما بوديد بنفس خود * ( مُجْرِمِينَ ) * گناه كاران و شرك آرندگان و اختيار نمايندگان ضلالت بر هدايت بارادهء خود يعنى رؤسا انكار دعوى اتباع كنند كه آن اضلال و منع ايشان بود از ايمان و اثبات نمايند بر ايشان كه شما به اختيار خود از ايمان اعراض كرديد و ايثار تقليد نموديد بر آن نه آنكه ما باكراه و اجبار شما را از آن بازداشتيم و لهذا اسم كن نحن است در يلى حرف انكار واقع شده تا مبالغه باشد در رد قول ايشان * ( وَقالَ الَّذِينَ اسْتُضْعِفُوا ) * و گويند آنان كه ضعيف و بيچاره بوده‌اند * ( لِلَّذِينَ اسْتَكْبَرُوا ) * و آنان را كه از قول حق سر مىكشيده‌اند يعنى اتباع در جواب رؤساى خود گويند * ( بَلْ ) * نه چنانست كه ما به خود كافر شديم اين اضرابست از اضراب رؤساى يعنى اجرام ما باز نداشت ما را از ايمان بلكه * ( مَكْرُ اللَّيْلِ وَالنَّهارِ ) * مگر شما در روز و شب مانع ايمان ما شد و آن را از ما بازداشت * ( إِذْ تَأْمُرُونَنا ) * وقتى كه ميفرموديد ما را * ( أَنْ نَكْفُرَ بِاللَّه ) * به آنكه كافر شويم بخداى تعالى * ( وَنَجْعَلَ لَه ) * و فرا گيريم مر خداى را * ( أَنْداداً ) * همتايان اضافه مكر بظرف بر سبيل اتساع است كه آن\r\nاجراى آنست در مجراى مفعول به و ترك عطف در قالَ الَّذِينَ اسْتَكْبَرُوا و ذكر آن\r\n","description":"","footnote":"","page_name":" 372 ","page_number":372},
  {"content":"\r\nدر * ( قالَ الَّذِينَ اسْتُضْعِفُوا ) * جهت آنست كه قبل از اين ذكر مستضعفين شده پس اين جا جواب محذوف العاطف واقع گشته بر طريق استيناف و بعد از آن كلام ديگر مذكور شده براى مستضعفين بر سبيل عطف آن بر كلام اول خلاصهء معنى آنست كه اجرام از جهة ما نبود بلكه از جهت مكر شما بود در همه شب و روز و تحميل شما ما را بر شرك و اتخاذ انداد پس هر دو گروه بعد از گفت و شنود و از عمل خود كه آن اضلال و ضلالتست پشيمان شوند * ( وَأَسَرُّوا النَّدامَةَ ) * و پنهان دارند آن پشيمانى را از يكديگر به جهت مخافت تغيير يعنى تا بسرزنش گرفتار نشوند و رسوا نگردند و بعضى اسرار را بمعنى اظهار ميدانند چه اين از لغات الاضداد است زيرا كه همزه صلاحيت اثبات و سلب هر دو دارد مانند اشكيته يعنى ظاهر گردانند پشيمانى را * ( لَمَّا رَأَوُا الْعَذابَ ) * آن هنگام كه بينند عذاب را و بعضى ضمير اسروا راجع برؤساء است يعنى پيشوايان پنهان دارند از اتباع خود ندامت خود را بر اضلال وقتى كه مشاهدهء عذاب كنند * ( وَجَعَلْنَا الأَغْلالَ ) * و بگردانيم غلهاى آتشين * ( فِي أَعْناقِ الَّذِينَ كَفَرُوا ) * در گردنهاى آنان كه نگرويدند از تابعان و متبوعان ايراد مستقبل بلفظ ماضى به جهت تحقق وقوع است و وضع مظهر در موضع مضمر اشعار است بموجب اغلال ايشان و تنويه بذم ايشان * ( هَلْ يُجْزَوْنَ ) * آيا جزا داده شوند همزه براى انكار است يعنى جزا داده نشوند * ( إِلَّا ما كانُوا يَعْمَلُونَ ) * مگر آنچه باشند كه عمل كنند يعنى جزائى نيست مگر بر عمل و تعديه يجزى به دو مفعول يا به جهت تضمين معنى بقضى است و يا به جهت نزع خافض بعد از آن به جهت تسليهء حضرت رسالت در تكذيب قوم ميفرمايد كه * ( وَما أَرْسَلْنا فِي قَرْيَةٍ ) * و نفرستاديم در هيچ دهى و شهرى * ( مِنْ نَذِيرٍ ) * هيچ بيم كنندهء يعنى پيغمبرى * ( إِلَّا قالَ ) * مگر آنكه گفتند * ( مُتْرَفُوها ) * متنعمان و متكبران آن ديه مر آن پيغمبران را * ( إِنَّا ) * بدرستى كه ما * ( بِما أُرْسِلْتُمْ بِه ) * به آنچه فرستاده شده‌ايد به آن يعنى بزعم خود * ( كافِرُونَ ) * ناگرويدگان و منكرانيم تخصيص مترفين بتكذيب بجهة آنست كه معظم داعى تكذيب تكبر است و مفاخرت بزخارف دنيا و انهماك در شهوات و استهانت و تهكم بآنكسى كه از آن حظى و بهرهء ندارد و لهذا تراف را علت تفوق و عدم تعذيب خود گردانيدند * ( وَقالُوا ) * و گفتند * ( نَحْنُ أَكْثَرُ أَمْوالًا وَأَوْلاداً ) * ما پيشتريم از روى اموال و اولاد يعنى مال و فرزندان ما بيشتر از شما است پس در دعوى رسالت بر تقدير امكان از شما سزاوارتر باشيم * ( وَما نَحْنُ ) * و ما نيستيم * ( بِمُعَذَّبِينَ ) * عذاب كرده\r\n","description":"","footnote":"","page_name":" 373 ","page_number":373},
  {"content":"\r\nشدگان يعنى كفار امر آخرت را بامر دنيا قياس كردند گفتند به جهت آنكه خداى ما را نعم عظيمه در دنيا كرامت كرده پس در آخرت ما را بمحنت عذاب و عقوبت خوار نخواهد ساخت و ندانستند كه اعطاى نعمت به جهت آنست كه تا بر آن شكر گذارى كنند و اطاعت منعم خود نمايند بجهة اكرام و تفضيل معطى له و استحقاق او به آن و يا آنكه ايشان منكر اصل عذاب شده گفتند عذابى نخواهد بود تا به آن معذب شويم حقتعالى در اين آيه تنبيه پيغمبر خود فرموده بر آنكه اهل قريهء او كه كفار مكه‌اند بر طريق امم سابقه سلوك ميكنند و اشاره نموده به آنكه اتباع انبياى سابق فقرا و اوسط الناس بوده‌اند نه اغنيا و بعد از ذكر قول كفار كه آن عدم تعذيب ايشانست در آخرت به جهت عناى ايشان در دنيا و مزيت فضل و شرافت ايشان در آن ميفرمايد كه * ( قُلْ ) * بگو اى محمد در رد كفار كه * ( إِنَّ رَبِّي ) * بدرستى كه پروردگار من * ( يَبْسُطُ الرِّزْقَ ) * گشاد ميگرداند روزى را * ( لِمَنْ يَشاءُ ) * براى هر كه ميخواهد از اهل شرك و معصيت بمشيت و مصلحت خود نه براى كرامت ايشان * ( وَيَقْدِرُ ) * و تنگ ميگرداند بر هر كه ميخواهد از اهل ايمان و عبادت به حكمت خود نه به جهت مذلت بنده و شايد كه قضيه بر عكس اين شود و همه بر وفق حكمت و مصلحت است * ( وَلكِنَّ أَكْثَرَ النَّاسِ ) * و لكن بيشتر مردمان * ( لا يَعْلَمُونَ ) * نمىدانند و گمان مىبرند كه كثرت اموال و اولاد براى شرف و كرامتست و بسيار هست كه بسط ارزاق به جهت استدراج است و ايشان از آن غافل و جاهل و بعد از آن تصريح به اين معنى كرده ميفرمايد\r\nكه * ( وَما أَمْوالُكُمْ ) * نيست مالهايى كه بشما داده‌ايم * ( وَلا أَوْلادُكُمْ ) * و نه فرزندانى كه بشما ارزانى داشته‌ايم * ( بِالَّتِي تُقَرِّبُكُمْ ) * آن چيزى كه نزديك گرداند شما را * ( عِنْدَنا ) * نزديك ما * ( زُلْفى ) * نزديك گردانيدنى چه تقرب باعمال صالحه مىباشد و شما را آن نيست ذكر التي كه براى تانيث است باعتبار آنست كه مراد جماعت اموال و جماعت اولاد است و جمع مكسر مطلقا خواه عقلا باشد و خواه غير عقلا در حكم تانيث است و ميشايد كه التي صفت خصلت محذوف باشد يعنى نيست اموال و اولاد خصلتى كه موجب نزديكى نباشد به خدا و زلفى و زلفة مانند قربى و قربة است و در محل نصب است اى يقربكم قربة كقوله انبتكم نباتا و قوله * ( إِلَّا مَنْ آمَنَ ) * استثنا است از ضمير خطاب و تقدير اينست كه الاموال و الاولاد لا تقرب اهدا منكم الا من آمن يعنى اموال و اولاد هيچكس را نزديك نميگرداند به خدا مگر كسى را كه بگرود به خدا * ( وَعَمِلَ صالِحاً ) * و بكند كارى كه صلاحيت قبول داشته باشد يعنى اموال خود را نفقه نمايد در راه خداى تعالى و اولاد خود\r\n","description":"","footnote":"","page_name":" 374 ","page_number":374},
  {"content":"\r\nرا علم دين بياموزد در صلاح تربيت نمايد * ( فَأُولئِكَ ) * پس آن گروه * ( لَهُمْ ) * مر ايشان راست * ( جَزاءُ الضِّعْفِ ) * پاداش دو چندان و بيشتر چه ضعف اسم جنس است يعنى جزاى حسنات را زياده گرداند يكى را ده تا هفتصد بلكه از آن نيز زياده بر سبيل فضل و محض عنايت * ( بِما عَمِلُوا ) * بسبب آنچه كردند از انواع خيرات و طاعات و اضافهء جزا بضعف اضافهء مصدر بمفعول است و تقدير اينست كه يجاوزوا لضعف يعنى پاداش داده شوند باضعاف عمل ايشان * ( وَهُمْ فِي الْغُرُفاتِ ) * و ايشان در غرفهاى بهشت * ( آمِنُونَ ) * ايمنند از مكاره و آفات و شدايد و مخافات و بعد از وعد مؤمنان وعيد مشركان مينمايد كه * ( وَالَّذِينَ يَسْعَوْنَ ) * و آنان كه ميشتابند و كوشش مىكنند * ( فِي آياتِنا ) * در رد آيتهاى ما يعنى در ابطال قرآن و بر آن زبان طعن ميگشايند * ( مُعاجِزِينَ ) * در حالتى كه بزعم خود عاجز كنندگان انداز انزال آن يعنى گمان ايشان آنست كه ما را از انزال قرآن عاجز توانند ساخت و آن را از ما فوت توانند كرد و يا مردمان را از پذيرفتن و قبول كردن و ايمان آوردن بدان عاجز توانند گردانيد و يا از قبضهء قدرت ما بيرون توانند رفت * ( أُولئِكَ ) * آن گروه ساعيان در ابطال قرآن * ( فِي الْعَذابِ مُحْضَرُونَ ) * در عذاب دوزخ حاضر كرده شدگانند * ( قُلْ إِنَّ رَبِّي ) * بگو بدرستى كه آفريدگان من * ( يَبْسُطُ الرِّزْقَ ) * گشاده مىكند روزى را * ( لِمَنْ يَشاءُ ) * براى هر كه ميخواهد * ( مِنْ عِبادِه ) * از بندگان مؤمن و مطيع خود بمحض رحمت * ( وَيَقْدِرُ ) * و تنگ ميسازد روزى را * ( لَه ) * مر او را بر وجه حكمت يعنى يك بار روزى وى را فراخ ميسازد و يك بار تنگ بر طريق مصلحة و اين آيه در شان يك شخص است باعتبار دو وقت و آيهء سابق در حق دو شخص پس تكرير نباشد و صاحب مجمع آورده كه تكرار اين به جهت اختلاف فايده است چه اول توبيخ كافران است و خطاب با ايشان و در دوم وعظ مؤمنانست پس گوييا فرموده كه اغنياى كافران و اعطاى نعمت بر ايشان نه به جهت كرامت و سعادت ايشان است بلكه بسبب مزيت عقوبت ايشانست و اغنياى مؤمنان شايد كه موجب آن زيادتى سعادت ايشان باشد گاهى كه آن را در راه خدا انفاق كنند و يدل عليه قوله تعالى * ( وَما أَنْفَقْتُمْ ) * و آنچه نفقه ميكنيد * ( مِنْ شَيْءٍ ) * از چيزى كه شما راست در راه خدا * ( فَهُوَ ) * پس خدا * ( يُخْلِفُه ) * عوض ميدهد ان را در دنيا بزيادتى نعمت يا ذخيره مينهد براى آخرت كه آن ثواب جنت يق اخلف اللَّه له عليه اذا ابدل له ما ذهب عنه ابو هريره از رسول ( ص ) روايت كرده كه حق تعالى ميفرمايد كه عبدى انفق انفق\r\n","description":"","footnote":"","page_name":" 375 ","page_number":375},
  {"content":"\r\nعليك اى بندهء من نفقه كن در راه من تا بر تو نفقه كنم و نيز آن حضرت فرمود كه هيچ روز آفتاب برنيايد مگر كه بامداد دو فرشته از آسمان نزول ميكنند و بر جانب راست و چپ ميايستند يكى ميگويد اللهم اعط منفقا خلفا بار خدايا نفقه كننده را عوض ده ديگرى ميگويد اللهم اعط كل ممسك تلفا خدايا مال ممسك را در عرصه تلف انداز و نيز انس بن مالك از رسول ( ص ) روايت كرده كه در هر شب فرشته ايست كه ندا مىكند لدو للموت بزائيد براى مرگ و ديگرى ميگويد و ابنوا للخراب بنا\r\nكنيد براى خرابى و ديگرى ندا مىكند هب للمنفق خلفا نفقه كننده را عوض ده و ديگرى ميگويد هب للممسك تلفا تلف كن مال نگاه دارنده را و ديگر ندا مىكند ليت الناس لم يخلقوا كاش مردمان را نيافريدندى و يكى ديگر ميگويد كه ليتهم اذ خلقوا فكروا فيما له خلقوا چون آفريده شده‌اند كاش دانستندى كه ايشان را براى چه چيز آفريده‌اند جابر بن عبد اللَّه نصارى روايت كرده كه ما انفق المؤمن من نفقة فعلى اللَّه خلفها ضامنا الا ما كان من نفقة فى بنيان او معصية هر نفقة كه مؤمن كند خداى تعالى ضامن آن شده كه به او عوض آن برساند مگر آنچه در بنا يا در معصيت صرف نمايد كه آن را عوض ندهد ابو امامه گويد كه به جهت اين آيه نبايد ميل باسراف نمايند كه من از رسول ( ص ) شنيدم و الا هر دو گوش من كر باد كه آن حضرت فرمود\r\nاياكم و السرف بالمال و النفقة و عليكم بالاقتصاد فما افتقر قوم قط اقتصدوا\r\nاز اسراف دور باشيد در مال و نفقه كردن و بر شما باد كه ميانه نگاهداريد كه هرگز هيچكس درويش نشد كه او اقتصاد نمود و ميانه نگاه داشت و گويند مؤمن هر چه در راه خدا انفاق كند اسراف نيست و اگر چه بسيار باشد و هر چه در غير راه او صرف شود اسرافست اگر چه مثل حبه باشد و روايت جابر از پيغمبر ( ص ) كه\r\nكل معروف صدقة\r\nو منطوق\r\nلا اسراف فى الخير\r\nشاهد اين است پس بايد كه خوف عيله مانع انفاق نشود چه حقتعالى روزى را به او خواهد رسانيد كما قال * ( وَهُوَ ) * و خداى * ( خَيْرُ الرَّازِقِينَ ) * بهترين رزق دهندگانست چه غير او كه چيزى به كسى ميدهند واسطه‌اند در ايصال رزق و رزاق حقيقى او است و نيز اعطاى او محض منافع عباد است نه رفع ضرر يا جر نفع بجهة استحاله منافع و مضار بر او بخلاف غير او\r\n* ( وَيَوْمَ يَحْشُرُهُمْ ) * و ياد كن روزى كه حشر كنيم و جمع نمائيم كفار را مراد متكبرين و مستضعفيناند يا بنو مليحند از خزاعة كه عبدهء ملائكه‌اند * ( جَمِيعاً ) * در حالتى كه بهيئت مجموعى باشند يعنى همه را در محشر جمع كنيم * ( ثُمَّ يَقُولُ ) * پس گوئيم و حفص در هر دو فعل بيا خوانده يعنى حقتعالى همه را حشر كند پس گويد * ( لِلْمَلائِكَةِ ) * مر فرشتگان را * ( أَ هؤُلاءِ إِيَّاكُمْ ) *\r\n","description":"","footnote":"","page_name":" 376 ","page_number":376},
  {"content":"\r\nآيا اينگروه شما را * ( كانُوا يَعْبُدُونَ ) * بودند كه ميپرستيدند و اين سؤال جهة تقريع مشركانست و تبريه ملائكه از ايشان كقوله أَ أَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ اللَّه و نيز به جهت قطع طمع ايشان است از شفاعت ملائكه و گويند كه ضمير مفعول در نحشرهم راجع بجميع مشركان است از مستكبرين و مستضعفين و تخصيص ملائكه بذكر با آنكه بعضى كفار عبيد غير ملائكه‌اند از اصنام و غير آن به جهت آنست كه ملائكه اشرف شركاء ايشانند و صالح خطاب و ديگر آنكه عبادت ايشان مبدء شرك و اصل آنست حاصل آنست كه چون ملائكه به اين خطاب مخاطب شوند * ( قالُوا ) * گويند * ( سُبْحانَكَ ) * پاكى تو از آنكه غير ترا پرستند * ( أَنْتَ وَلِيُّنا ) * تويى خداوند و ناصر ما و ما خود را در بندگى مقصر ميدانيم پس بچه وجه بمعبوديت خود قايل شويم يا تويى دوست ما * ( مِنْ دُونِهِمْ ) * بجز از ايشان يعنى ميان ما و ايشان هيچ دوستى نيست و حاشا كه بپرستش ايشان رضا داده باشيم بدانكه بنا بر اخير ولى از موالات ماخوذ است كه بمعنى صداقت و خلت است بخلاف معاداة و منها\r\nقول النبى ( ص ) لعلى ( ع ) اللهم وال من والاه و عاد من عاداه\r\nو موالات از اولى مشتق است بمعنى قرب هم چنان كه معادات از عدو است بمعنى بعد پس ايشان در اينقول بيان موالاة خود كرده به خدا و معاداة خود بكفار بعد از آن از اين اضراب كند و نفى عبادت معبوديت خود كنند و گويند * ( بَلْ ) * نه چنانست كه كفار ما را پرستش كرده باشند حقيقة بلكه * ( كانُوا ) * بودند از روى جهل و غواية * ( يَعْبُدُونَ الْجِنَّ ) * ميپرستيدند ديوان را يعنى فرمان ايشان را مىبردند در پرستش الهه باطله و يا متمثل ميشدند بصورتهاى متنوعه و در خيال ايشان مىافكندند كه كه اينها ملائكه‌اند * ( أَكْثَرُهُمْ ) * بيشتر ايشان آدميان و مىتوانند بود كه ضمير راجع بمشركان باشد و اكثر بمعنى كل يعنى همه مشركان * ( بِهِمْ ) * بديوان * ( مُؤْمِنُونَ ) * گروندگاناند يعنى مطابعت كنندگان و مطيعان ايشان بعد از آن بيان بطلان معبوديت غير خود از ملائكه و اصنام و غير آن و عدم ترتب نفع و ضرر بر ايشان و تهديد عبده آنها مىكند و ميگويد كه * ( فَالْيَوْمَ ) * پس امروز كه روز حشر است و همهء حكمها مر خداى را است * ( لا يَمْلِكُ ) * مالك نميشود * ( بَعْضُكُمْ ) * برخى از شما * ( لِبَعْضٍ ) * براى برخى * ( نَفْعاً ) * سودى را * ( وَلا ضَرًّا ) * و نه زيانى را يعنى معبود باطل را براى عايد خود قدرت بر رسانيدن سود و دفع كردن زيان نيست چه اين دار جزا است و به غير از او سبحانه مجازى نيست بعد از آن بيان معاقبهء كفار ميفرمايد كه * ( وَنَقُولُ ) * عطفست بر لا يملك يعنى و گوئيم در آن روز * ( لِلَّذِينَ ظَلَمُوا ) * مر آنان را كه ستم كردند\r\n","description":"","footnote":"","page_name":" 377 ","page_number":377},
  {"content":"\r\nبه وضع عبادت در غير موضع آن * ( ذُوقُوا عَذابَ النَّارِ ) * بچشيد عذاب آتش را * ( الَّتِي كُنْتُمْ بِها ) * آن آتشى كه بوديد كه بدان * ( تُكَذِّبُونَ ) * تكذيب ميكرديد و دروغ ميپنداشتيد وقتى كه شما را از آن خبر ميدادند و باز عود ميفرمايد بحكايت از حال كفار و ميگويد * ( وَإِذا تُتْلى عَلَيْهِمْ ) * و چون خوانده شود بر كافران * ( آياتُنا ) * آيتهاى ما يعنى قرآن * ( بَيِّناتٍ ) * در حالتى كه روشن و هويداند در دلالت بر هدايت * ( قالُوا ) * گويند با يكديگر كه * ( ما هذا ) * نيست اينكس يعنى محمد كه اينكلام را بر ما ميخواند * ( إِلَّا رَجُلٌ يُرِيدُ ) * مگر مردى كه مىخواهد * ( أَنْ يَصُدَّكُمْ ) * آنكه باز دارد ما را * ( عَمَّا كانَ ) * از آن چيزى كه بودند كه پيوسته * ( يَعْبُدُ آباؤُكُمْ ) * ميپرستيدند آن را پدران شما يعنى مدعاى او آنست كه شما را از بت پرستى منع كند و بدين و آئينى كه خود احداث كرده در آورد و تابع گرداند * ( وَقالُوا ما هذا ) * و گفتند نيست اين كلام كه ميخواند يعنى قرآن * ( إِلَّا إِفْكٌ ) * مگر دروغى * ( مُفْتَرىً ) * بر بافته شده و به خدا نسبت داده * ( وَقالَ الَّذِينَ كَفَرُوا ) * و گفتند آنان كه نگرويدند از كفار مكه * ( لِلْحَقِّ ) * مر امر نبوت يا اسلام يا قرآن را كه حق است و درست و راست * ( لَمَّا جاءَهُمْ ) * آن هنگام كه آمد بديشان * ( إِنْ هذا ) * نيست اين * ( إِلَّا سِحْرٌ مُبِينٌ ) * مگر سحر آشكارا و بنا بر آنكه مراد به حق قرآن باشد اسناد سحر به او اعتبار لفظ آنست يا اعجاز و در اول كه اسناد افك است به آن باعتبار معنى و در تكرير فعل و تصريح بذكر كفره و آنچه در لامين است از اشارت بقابلين و مقول فيه و آنچه در لما است از مبادهه يقطع و جزم در اينقول انكار عظيم است و غضب شديد و تعجب بليغ از امر ايشان كانه قال و قال اولئك الكفرة المتمردون بجرهم على اللَّه و مكابرتهم لمثل ذلك الحق المنير بعد ان يروه بعد از آن حقتعالى اخبار مىكند به آنكه اين قول كفار معرى از بينه است و محض تقليد و عناد است و ميگويد * ( وَما آتَيْناهُمْ ) * و نداده‌ايم مشركان مكه را * ( مِنْ كُتُبٍ ) * از كتابهاى فرو فرستاده شده كه پيوسته * ( يَدْرُسُونَها ) * درس كنند و خوانند آن را و از آنجا استدلال كنند بر صحت اشراك و دليل آرند بر بطلان قرآن يا اسلام يا نبوت پيغمبر آخر الزمان * ( وَما أَرْسَلْنا إِلَيْهِمْ ) * و نفرستاديم بسوى ايشان * ( قَبْلَكَ ) * پيش از تو يعنى در زمان فترت * ( مِنْ نَذِيرٍ ) * هيچ بيم كننده يعنى پيغمبرى كه داعى ايشان باشد باشراك و\r\n","description":"","footnote":"","page_name":" 378 ","page_number":378},
  {"content":"\r\nايشان را از عقاب بترساند اگر شرك نكنند و هذا كما قال اللَّه تعالى أَمْ أَنْزَلْنا عَلَيْهِمْ سُلْطاناً فَهُوَ يَتَكَلَّمُ بِما كانُوا بِه يُشْرِكُونَ يا آنكه مراد اين باشد كه مشركان مكه امىاند و اهل جاهليت و هيچ ملتى ندارند و ايشان را عهدى نيست بانزال كتب و نه ببعثت رسول ( ص ) كما قال أَمْ آتَيْناهُمْ كِتاباً مِنْ قَبْلِه فَهُمْ بِه مُسْتَمْسِكُونَ پس\r\nدر تكذيب خود وجهى ندارند كه متشبث شوند به آن و نه شبههء كه استمساك نمايند به آن هم چنان كه اهل كتاب كه با آنكه مبطلانند ميگويند كه ما اهل كتب و شرايعيم و مستنديم برسولى از رسولان خدا خلاصهء معنى آنست كه تكذيب ايشان محض فرط جهالت و سفه راى ايشان است و ابتاع كه مستلزم تقليد است نه آنكه وجهى و شبههء ايشان را بر اين داشته باشد بعد از از آن توعد و تهديد ايشان مىكند بر تكذيب بقوله * ( وَكَذَّبَ الَّذِينَ مِنْ قَبْلِهِمْ ) * و تكذيب كردند مر انبيا را آنان كه پيش از ايشان بودند هم چنان كه اينها كه تكذيب ميكنند * ( وَما بَلَغُوا ) * و نرسيده‌اند اهل مكه كه قوم تواند * ( مِعْشارَ ما آتَيْناهُمْ ) * بده يك آنچه داده‌ايم ايشان را از فرط قوت و طول عمر و كثرت مال و يا نداده بوديم پيشينيان را عشر آنچه اهل زمان تو را داده‌ايم از حجج و براهين و دلالات و اسباب هدايات * ( فَكَذَّبُوا رُسُلِي ) * پس تكذيب كردند پيشينيان پيغمبر خود را * ( فَكَيْفَ كانَ نَكِيرِ ) * پس چگونه بود انكار من بر ايشان يعنى ناپسنديدن من ايشان را و عذاب كردن آنها را بسبب آن پس بايد كه قوم تو نيز بترسند از مثل اينحالات و تكرير در كذب نيست زيرا كه اول از براى تكثير است و ثانى براى تكذيب و يا اول مطلق است و ثانى مقيد و لهذا بكلمهء فا معطوف بر اول شد و صاحب كشاف گفته كه چون معنى كذب الذين من قبلهم فعل تكذيب است و اقدام بر آن پس تكذيب رسل مسبب باشد از آن و نظير اينست قول قايل كه اقدام فلان على الفكر فكفر بمحمد ( ص ) و ميتواند بود كه فكذبوا رسلى معطوف باشد بقوله و ما بلغوا كقولك ما بلغ زيد معشار فضل عمرو فيفضل عليه و معشار بمعنى عشر است مانند رباع كه بمعنى ربع است بعد از آن خطاب به حضرت رسالت ( ص ) ميفرمايد كه * ( قُلْ ) * بگو اى محمد ( ص ) بكفار مكه كه * ( إِنَّما أَعِظُكُمْ ) * جز اين نيست كه پند مىدهم شما را و ارشاد ميكنم * ( بِواحِدَةٍ ) * بخصلت يا كلمه واحده يعنى شما را به يك چيز ميفرمايم و آن * ( أَنْ تَقُومُوا ) * آنست كه بر خيزيد از مجلس من * ( لِلَّه ) * براى خدا ميتواند بود كه قيام حقيقى نباشد كه آن برخواستن است بلكه انتصاب و استقامه باشد در امر رسل يعنى منتصب و مستقيم شويد در امر من خالصا لوجه اللَّه و معرضا عن المراء و التقليد بدانكه ان تقوموا مجرور المحل است ببدلية يا عطف بيان يا مرفوع\r\n","description":"","footnote":"","page_name":" 379 ","page_number":379},
  {"content":"\r\nبر تقدير هو يا منصوب بر تقدير عنى خلاصهء سخن آنست كه ترك تقليد كرده از براى طلب رضاى الهى از مجلس من متفرق شويد يا استقامة ورزيد در كار من و از طريق اعوجاج در گذريد تا برسيد به حق * ( مَثْنى ) * در حالتى كه دو دو باشد تا با يكديگر مشاورة كنيد * ( وَفُرادى ) * و يك يك تا بازدحام خواطر مشوش نشويد در وقت تفكر * ( ثُمَّ تَتَفَكَّرُوا ) * پس تفكر كنيد در كردار و گفتار من و از مبدء حال من تا اين غايت اطوار مرا در نظر آريد و در آن تامل و تفكر كنيد تا بدانيد كه * ( ما بِصاحِبِكُمْ ) * نيست در اين يار شما را * ( مِنْ جِنَّةٍ ) * هيچ ديوانگى كه باعث او باشد بر دعوى رسالت ( ص ) يعنى در احوال او تفكر كنيد و خصال و اطوار او را در خواطر خود درآوريد تا بشناسيد كمال عقل او را و همين كافيست بر صدق قول او و تنزه او از جنون چه دعوى او متصدى نيست مر امر خطير و خطب عظيم را بدون تحقق و وثوق ببرهان تا مفتضح شود على رؤس الاشهاد و القاى نفس خود كند در تهلكه بلكه آن دعوى او مقرون ببراهين واضحه و معجزات باهره است و ميتواند بود كه ماء استفهاميه باشد و معنى اين كه پس تفكر كنيد كه چه چيز بيار شما رسيده از آثار جنون و بنا بر معنى اول كلام مستانف است براى تنبيه از جانب خدا بر طريقهء نظر در امر پيغمبر خلاصهء سخن آنست كه دعوى نبوت كه امرى عظيم است كه در تحت آن ملك دنيا و آخرتست متصدى نميشود مگر يكى از دو مرد يا از مجنون كه از افتضاح مبالات ندارد در وقت مطالبهء برهان از او و عجز او از آن بلكه نميداند كه افتضاح چه چيز است و عواقب و مال آن چيست و يا آن عاقل راجح العقل كه\r\nدعوى آن نكند مگر بعد از صحة آن نزد او بحجة ساطعه و برهان قاطعه و اگر نه بر هيچ عاقلى اين دعوى صادر نميشود كه مجرد از بينه و حجة باشد و شما همه ميدانيد كه محمد ( ص ) جنونى ندارد و بلكه او را ارجح قريش ميشناسيد در عقل و اوزن ايشان در حلم و اثبت ايشان در راى و اصدق ايشان در قول و انزه ايشان در نفس و اجمع ايشان در خصال حميده و محاسن جميله و همهء شما زبان بمدحت او گشوده‌ايد و در محافل و مجامع تعداد اخلاق حسنه و صفات جميلهء او ميكنيد و صداقت و امانت او در ميان شما اظهر من الشمس است و از اين جهت او را محمد ( ص ) امين مىگوييد پس صدق او در جميع مقال مترجح خواهد بود بر كذب و مع ذلك معجزات بينه و بينات واضحه بشما مينمايد و دعوى تحدى مىكند و شما از مثل آن عاجزيد پس بيقين وى در دعوت خود صادقست * ( إِنْ هُوَ ) * نيست او * ( إِلَّا نَذِيرٌ لَكُمْ ) * مگر بيم كننده مر شما را * ( بَيْنَ يَدَيْ عَذابٍ شَدِيدٍ ) * پيش از وقوع عذاب سخت كه عذاب آخرتست تا بوسيلهء ايمان و كسب عمل صالح\r\n","description":"","footnote":"","page_name":" 380 ","page_number":380},
  {"content":"\r\nاز آن نجات يابيد و بجنت نعيم در آئيد و ذكر بين يدى دالست بر قرب ساعت قيامت و لهذا\r\nقال عليه السّلام بعثت فى نسيم الساعة و فى الصحاح نسيم الريح\r\nاو لها * ( قُلْ ما سَأَلْتُكُمْ ) * بگو اى محمد ( ص ) بايشان كه آنچه طلب كردم از شما * ( مِنْ أَجْرٍ ) * از مزد اداى رسالت * ( فَهُوَ لَكُمْ ) * پس آن مر شما راست يعنى هر مزدى كه براى تبليغ رسالت از شما مىخواستم بشما بخشيدم مراد نفى سؤال است يعنى از شما هيچ مزدى نميخواهم و اين مانند آنست كه شخصى به صاحب خود گويد كه ان اعطيتنى شيئا فخذه و حال آنكه او دانسته كه صاحب او چيزى به او عطا نخواهد كرد ليكن مراد وى به اين تعليق اخذ باشد بما لم يكن كان او سبحانه تبنى را مستلزم احد امرين گردانيده يا جنون يا توقع نفع دنيوى بر آن زيرا كه تبنى يا به جهت غرض است يا غير غرض و بر هر تقدير يكى از اين دو امر لازم ميآيد و بعد از آن اين هر دو را نفى نموده و نزد بعضى ماء نافيه است نه شرطيه و معنى آنست كه از شما نميطلبم اجر را پس آن اجر مر شما راست كما قال اللَّه تعالى قُلْ ما أَسْئَلُكُمْ عَلَيْه مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّه سَبِيلًا و قوله قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى كه اتخاذ سبيل به خدا نصيب ايشانست و همچنين مودت در قربى و از ابى جعفر عليه السّلام مرويست كه\r\nمعناه ان اجر ما دعوتكم اليه من اجابتى و ذخره هو لكم دونى\r\n* ( إِنْ أَجْرِيَ ) * نيست مزد دعوت من و مثوبت آن * ( إِلَّا عَلَى اللَّه ) * مگر بر خداى * ( وَهُوَ عَلى كُلِّ شَيْءٍ ) * و او بر همه چيزها * ( شَهِيدٌ ) * گواه است و مطلع پس ميداند صدق و خلوص نيت مرا در دعوات و نصيحة بدون طمع اجر بر آن * ( قُلْ إِنَّ رَبِّي ) * بگو بدرستى كه پروردگار من * ( يَقْذِفُ بِالْحَقِّ ) * ميافكند حق را يعنى وحى را القا مىكند بر هر كه خواهد و يارى مىكند باطل را به حق و آن را در هم ميشكند و يا حق را منتشر ميسازد در اقطار عالم يعنى افشاى دين اسلام مىكند و اظهار احكام آن كقوله لِيُظْهِرَه عَلَى الدِّينِ كُلِّه و قوله * ( عَلَّامُ الْغُيُوبِ ) * صفت ربى است محمول بر محل ان و اسم ان يعنى خداى من كه داناى جميع پوشيده ها است و هيچ چيز بر او مخفى نيست القاى حق مىكند و يا نصر آن مينمايد و ميتواند بود كه بدل ضمير متسكن باشد در يقذف و يا خبر ثانى و يا خبر مبتداى محذوف است هو علام الغيوب * ( قُلْ جاءَ الْحَقُّ ) * بگو آمد سخن راست و درست يعنى قرآن يا اسلام يا بعث پيغمبر * ( وَما يُبْدِئُ الْباطِلُ ) * و نميآفريند باطل يعنى ابليس يا بت چيزى را * ( وَما يُعِيدُ ) * و باز نميگرداند يعنى قادر نيست بر خلق و بعث و حسن گفته كه معنى آنست كه شيطان پيدا\r\n","description":"","footnote":"","page_name":" 381 ","page_number":381},
  {"content":"\r\nنكند و نيافريند چيزى را براى اهل خود در دنيا و اعاده نكند چيزى را براى او در آخرت و ميتواند بود كه ماء استفهاميه باشد در موضع نصب به آنكه مفعول به يبدى و يعيد باشد يعنى شيطان يا اصنام چه چيز را خلق ميتواند كرد و چه چيز را بعث مىتوانند نمود و گويند * ( وَما يُبْدِئُ الْباطِلُ ) * بمعنى زهق الباطل است و باطل بمعنى شرك يعنى حق آمد كه اسلام است و نيست و نابود شد شرك كقوله جاءَ الْحَقُّ وَزَهَقَ الْباطِلُ و عدم ابدا و اعاده در مقام زهوق از قبيل ذكر لازم است در مقام ملزوم چه هلاك شيئى مستلزم عدم بقاى ابداء و اعاده است و كقوله افقر من اهله عبيد فاليوم لا يبدئ و لا يعيد از امام محمد باقر عليه السّلام ماثور است كه مراد به حق تيغ است براى قتال و جدال با اهل كفر و عناد و مراد بباطل هر معبودى كه بدون خداى پرستند عبد اللَّه مسعود روايت كرده كه رسول در مكه رفت و در پيرامون كعبه سيصد و شصت بت نهاده بودند چوبى در دست داشت بر آن بتان ميزد و روايتى آنست كه قبضهء سنگ ريزه بدست مبارك بر گرفت و بر آن بتان ميانداخت و ميفرمود قُلْ جاءَ الْحَقُّ وَزَهَقَ الْباطِلُ إِنَّ الْباطِلَ كانَ زَهُوقاً\r\n* ( قُلْ إِنْ ضَلَلْتُ ) * بگو اگر گمراه شدم از حق و منحرف شدم از آن هم چنان كه زعم شما است * ( فَإِنَّما أَضِلُّ ) * پس جز اين نيست كه گمراه ميشوم * ( عَلى نَفْسِي ) * بر نفس خود يعنى و بال گمراهى من بر منست نه بر غير من زيرا كه من حامل آن شده‌ام نه غير * ( وَإِنِ اهْتَدَيْتُ ) * و اگر به راه راست روم * ( فَبِما يُوحِي ) * پس بسبب آنست كه وحى ميفرستد * ( إِلَيَّ ) * بسوى من * ( رَبِّي ) * پروردگار من چه توفيق هدايت وابسته بعنايت اوست بدانكه اگر چه حق تقابل آن بود كه چنين باشد كه ان ضلت فانما اضل على نفسى و ان اهتديت فانما اهتدى لها كقوله من عمل صالحا فلنفسه و من اساء فعليها من اهتدى فلنفسه و من ضل فانما يضل عليها يا آنكه چنين باشد كه فانما اضل بنفسى اما از حيثيت معنى بينهما تقابل هست زيرا كه هر چيزى كه بر نفس است بسبب آنست يعنى هر چيزى كه وبالست بر او و ضار بان پس آن بسبب نفس است چه نفس اماره است ببدى و آنچه براى نفس است از منفعت بسبب هدايت حقتعالى است و توفيق او و اين حكم عامست مر هر مكلف را پس معلوم شد كه معنى فانما اضل على نفسى تضل بنفسى است و مقابل اهتديت فيما يوحى الى ربى و امر رسول ( ص ) باسناد اين حكم بنفس خود با آنكه شامل جميع مكلفان است به جهت آنست كه رسول هر گاه در تحت اين حكم داخل باشد با جلالت محل و سداد طريقهء او پس غير او بطريق اولى * ( إِنَّه ) * بدرستى كه خداى تعالى * ( سَمِيعٌ ) * شنواست بافعال بندگان * ( قَرِيبٌ ) *\r\n","description":"","footnote":"","page_name":" 382 ","page_number":382},
  {"content":"\r\nنزديك بافعال ايشان پس عالم باشد بقول و فعل هر ضال و مهتدى و هيچ چيز از آن بر آن پوشيده و پنهان نباشد بعد از آن تهديد مشركان مىكند بقوله * ( وَلَوْ تَرى ) * و اگر ببينى اى محمد ( ص ) يا اى بيننده كافران را * ( إِذْ فَزِعُوا ) * چون ترسان شوند نزديك مرگ يا بوقت بعث يا در روز بدر هر آينه ببينى امرى فظيع و عجيب و با هول * ( فَلا فَوْتَ ) * پس نباشد هيچ فوتى يعنى به جهت گريختن و پناه بحصن بردن عذاب از ايشان فوت نشود * ( وَأُخِذُوا ) * و بگيرند ايشان را * ( مِنْ مَكانٍ قَرِيبٍ ) * از جاى نزديك يعنى از روى زمين به زير زمينشان كشند كه قبر است و يا از موقف بدوزخ يا از صحراى بدر بچاه اندازند اين عطفست بر فزعوا يا بر لا فوت و تقدير اينست كه فزعوا و اخذوا فلا فوت لهم يا آنكه اذ فزعوا فلم يفوتوا و اخذوا و ابن عباس فرموده كه نزول اين آية در اصحاب خسف پيدا است و ايشان هشتاد هزار كس باشند كه از شام قصد تخريب كعبه معظمه كنند چون در بيابان مكه درآيند همه آنجا به زمين فرو روند پس معنى اخذ و امن مكان قريب اينست كه خسف بهم من تحت اقدامهم يعنى از زير قدمها ماخوذ گردند و به زمين فرو روند و اين جماعت قوم سفيانى باشند كه در آخر الزمان بفرمودهء وى به قصد تخريب كعبه خروج كنند و از اين جماعت دو كس از خسف نجات يابند يكى بشارت به مكه برد و ديگرى روى او بر قفا گشته خبر خسف قوم بسفيانى رساند و حذيفه يمانى نيز روايت كرده كه شنيدم از رسول خدا ( ص ) كه از فتنهء آخر الزمان خبر ميداد و از آن جمله فرمود كه سفيانى خروج كند و از بيابان خشك بدمشق آيد و بعضى لشگر را بدمشق فرستد و بعضى را بمدينه چون به زمين بابل رسند كه ميان زمين مدينه است و بغداد زياده از سه هزار كس را بكشند و صد زن را شكم بدرند و سيصد مرد معروف را از بنى عباس بقتل آورند و بعد از آن متوجه كوفه شوند و نواحى آن را خراب كنند و آن گاه روى بشام نهند و در اثناى اين حال رايت هدى از كوفه پديد آيد و بر عقب ايشان روان شوند و بعد از دو روز راه بايشان برسند و اكثر آنها را بكشند و غنيمت را اخذ كنند و اسارى را از دست ايشان برهانند و غنايم را از ايشان اخذ كنند و سفيانى بعضى ديگر از عساكر را بمدينه فرستد و سه شبانه روز غارت كنند و از آنجا به مكه آيند چون ببيدا رسند حقتعالى جبرئيل را بفرستد تا ايشان را هلاك كند جبرئيل بيايد و پاى بر زمين زند و يك بار به زمين فرو روند و ذلك قوله\r\n* ( وَلَوْ تَرى إِذْ فَزِعُوا فَلا فَوْتَ وَأُخِذُوا مِنْ مَكانٍ قَرِيبٍ ) * و از ايشان دو كس بجهند يكى بشير و ديگرى نذير بشير بشارت به مكه رساند و نذير سفيانى را انذار نمايد به هلاكت قوم او و آن هر دو از جهينه باشند و از آنجا مثل شده كه و عند جهينة الخبر اليقين و اين روايت را اصحاب ما در احاديث مهدى از ابى جعفر و ابى عبد اللَّه\r\n","description":"","footnote":"","page_name":" 383 ","page_number":383},
  {"content":"\r\nنيز نقل كرده‌اند و ابو حمزهء ثمالى نيز فرموده كه\r\nسمعت على بن الحسين و الحسن بن على ( ع ) يقولان هو جيش البيدا يؤخذون من تحت اقدامهم\r\nو عمرو بن مره و حمران بن اعين روايت كنند كه ما از مهاجر مكى شنيديم كه او گفت كه من از ام سلمه شنيدم كه رسول خدا ( ص ) فرمود كه\r\nيعوذ عائذ بالبيت فيبعث اليه ياخذه حقى اذا كانوا فى البيدا بيداء المدينة خسف بهم\r\nيعنى مردى پناه بخانهء كعبه بر د و لشگر با خدا و مبعوث شوند و چون ببيدار سند كه در دشت مدينه است به زمين فرو روند * ( وَقالُوا ) * و گويند مشركان مكه با لشگر سفيان بوقت مرگ يا در قيامت يا در زمان خسف * ( آمَنَّا بِه ) * ايمان آورديم بمحمد ( ص ) و آنچه به آن خبر داده و ذكر آن حضرت در كريمه وَما صاحِبُكُمْ بِمَجْنُونٍ مذكور شده و ميتواند بود كه ضمير راجع باشد به قرآن كه از ما هذا إِلَّا إِفْكٌ مُفْتَرىً مفهوم مىشود و يا راجع به او سبحانه يعنى در آن وقت اعتراف بوحدانية حقتعالى كنند * ( أَنَّى لَهُمُ التَّناوُشُ ) * و از كجا باشد ايشان را فرا گرفتن ايمان به آسانى * ( مِنْ مَكانٍ بَعِيدٍ ) * از موضعى دور كه آخرتست چه محل تكليف ايمان دنيا است پس تناول ايمان در آن روز متعسر بلكه متعذر باشد و يا بوقت مشاهده عذاب استيصال چه در اينوقت ايمان ايشان را قبول نكنند و ايمان آوردن ايشان هيچ نفعى بايشان نرساند و حفص تناوش به غير همزه ميخواند بنا بر اصل بدون قلب و او بهمزه و اين ماخوذ است از ناشه ينوشه و تناوشه القوم و تناوش فى الحرب و ناش بعضهم بعضا اذا تناولوا تناول سهل بشيئى قريب پس تناوش از تناول اخذ باشد و از ابو عمرو مرويست كه تناوش بهمزه تناولست از بعيد يقال ناشئت اذا ابطات و تاخرت پس ذكر مكان بعيد از قبيل تجريد باشد بجهة مبالغهء يعنى به هيچ وجه از مكان بعيد تناول ايمان نتوانند كرد چه جاى مكان قريب اين تمثيل حال كفار است از تناول ايمان در وقت مشاهدهء عذاب و انتفاع ايشان به آن به حال كسى كه خواهد بدست تناول چيزى كند كه در غاية علو و ارتفاع باشد يعنى هم چنان كه محالست كه بدست چيزى فرا گيرند كه در نهايت ارتفاع باشد همچنين وقتى كه عذاب را معاينه ببينند محالست ايشان را تناول ايمان چه آن قبول نيفتد و فايده ندهد ايشان را و نزد بعضى مراد از اين قول استحالهء مراجعتست به دنيا يعنى طلب مراجعت كنند به دنيا و به آن نرسند حاصلا كه حقتعالى ميفرمايد كه چگونه ايمان ايشان مقبول شود يا ايشان را به دنيا باز گردانند * ( وَقَدْ كَفَرُوا بِه ) * و حال آنكه نگرويده‌اند بمحمد ( ص ) يا ببعث يا به خدا * ( مِنْ قَبْلُ ) * پيش از اينكه در ربقهء تكليف بودند * ( وَيَقْذِفُونَ ) * عطفست بر قد كفروا بطريق حكايت حال ماضيه يعنى و مىافكندند * ( بِالْغَيْبِ ) *\r\n","description":"","footnote":"","page_name":" 384 ","page_number":384},
  {"content":"\r\nبپوشيدگى سخنان لا يعنى را يعنى از سر گمان سخنان مىگفتند كه اصلا علم به آن نداشتند و بر ايشان مخفى بود و ظاهر نبود كه آن اسناد شعر و سحر و كذب و جنون بود بر پيغمبر صلَّى اللَّه عليه و آله و طعن در قرآن چه از آن حضرت هرگز مشاهدهء شعر و سحر و كذب و جنون نكردند تا اسناد آن بوى كنند بلكه بافواه بدون شعور ايشان به آن بوى اطلاق ميكردند مِنْ مَكانٍ بَعِيدٍ از جاى دور از علم ايشان يعنى دور بودند از آنچه ميگفتند و نميدانستند كه چه مىگويند يا آنچه ميگفتند دور بود از عادت پيغمبر صلَّى اللَّه عليه و آله يا از حال قرآن و لايق به احوال و عادت آنها نبود و ميتواند بود كه ضمير به راجع به عذاب باشد و مراد بيقذفون بالغيب گفتار و ما نحن بمعذبين يعنى كفار نگرويدند بوقوع عذاب شديد بر ايشان و از سر گمان ميگفتند كه ما معذب نخواهيم شد به جهت آنكه حقتعالى در دنيا اكرام ما كرده به انواع نعم و ما را مستحق آن دانسته پس ما را به عذاب شديد گرفتار نگرداند بلكه حال ما در آخرت مثل حال ما باشد در دنيا و هم چنان كه بثروت و كثرة نعمة دنيا از شما در پيشيم در آخرت نيز بر شما تفوق خواهيم داشت و مرتبهء ما ارفع از مرتبهء شما خواهد بود و قول ايشان بجهة قياس امر آخرت بود بر دنيا كه عين قذفست بغيب از مكان بعيد زيرا كه دار جزا را قياس نتوان كرد بردار تكليف پس اينقول محض توهم باشد و ناشى از جهالت بدون شعور و علم به آن و به آنكه سخن ايشان در باب انكار جنت و نار و بعث محض قذفست بغيب و دور از علم و ظن ايشان و بدانكه ميتواند بود كه قوله و يقذفون بالغيب عطف باشد بر قالوا و اين تمثيل حال ايشان باشد به حال قاذف در تحصيل آنچه تضييع آن كرده باشند از ايمان در دنيا و اينكه معنى طلب تحصيل\r\nايمان ايشان در آخرت مانند قذف باشد بغيب در موضع بعيد يعنى هم چنان كه شخصى رمى نمايد بشيئى از مكان بعيد و به جهت مباعدهء آن شيئى سهم او به آن نرسد همچنين كفار در آخرت بمطلب خود نرسند كه آن ايمانست هر چند كه در طلب آن جد و جهد نمايند * ( وَحِيلَ بَيْنَهُمْ ) * و جدا كرده شد ميان ايشان * ( وَبَيْنَ ما يَشْتَهُونَ ) * و ميان آنچه آرزو بردند از قبول ايمان و رجعت به دنيا ذكر حيلوله بعنوان ماضى به جهت تحقق وقوع آنست يعنى البته جدا سازند ميان ايشان و ميان متمناى ايشان از نفع ايمان و يا نجات از نار و عقاب و رسيدن به ثواب و يا رجعت بدار دنيا * ( كَما فُعِلَ ) * هم چنان كه كرده شد همين عمل * ( بِأَشْياعِهِمْ ) * باشباه و اتباع ايشان از كافران گذشته * ( مِنْ قَبْلُ ) * پيش از اين يعنى ايمان و توبه از ايشان نيز قبول نكردند و از نار نجات نيافتند و يا به دنيا باز نگشتند و از آن مايوس و محروم ماندند و يا آنكه هم چنان كه موت حايل امم ماضيه شد از مشتهيات ايشان كفار مكه نيز چنين باشند * ( إِنَّهُمْ ) * بدرستى كه ايشان * ( كانُوا ) * بودند * ( فِي شَكٍّ مُرِيبٍ ) * در گمان تهمت و ريب افكننده و مضطرب سازنده و يا خداوند ريبة منقول از مشكك و يا از شاك كه به جهت مبالغه شك به آن\r\n","description":"","footnote":"","page_name":" 385 ","page_number":385},
  {"content":"\r\nمنعوت شده اى شك مشكك يا شك شاك مانند عجب عجيب و شعر شاعر يعنى ايشان در امر محمد يا در كار آخرت و وقوع عذاب بسيار شك كننده بودند از ضحاك منقولست كه مراد باشياعهم من قبل اصحاب فيل بود كه در وقت ارادهء تخريب خانهء كعبه چون ياس و عذاب را مشاهده كردند ايمان ايشان قبول نشد و همه مستأصل شدند\r\n\r\nسورة الفاطر\r\nمكيست مگر دو آيه كه إِنَّ الَّذِينَ يَتْلُونَ كِتابَ اللَّه است و ثُمَّ أَوْرَثْنَا الْكِتابَ كه نزد حسن مدنىاند و عدد آيات آن چهل و شش است بعدد شامى و مدنى الاخير و چهل و پنج نزد غير ايشان و اختلاف در هفت آيتست الَّذِينَ كَفَرُوا لَهُمْ عَذابٌ شَدِيدٌ بصريست و شامى جديد البصير و النور هر سه غير بصرىاند من فى القبور غير شامى است ان تزولا بصرى تبديلا بصرى شامى و مدنى الاخير ابى بن كعب از پيغمبر صلَّى اللَّه عليه و آله روايت كند كه هر كه سورة الملائكة را قرائت كند فرداى قيامة بسه در بهشت او را خوانند و گويند كه از هر در كه خواهى در آى و بدانكه چون حقتعالى ختم سورة السباء نمود بر دو شك از باب شرك و عنود ايشان افتتاح اين سوره بذكر كمال قدرت و وحدانيت خود و دلايل قدرت فرمود كه مزيل شك و ريبست\r\n* ( بِسْمِ اللَّه الرَّحْمنِ الرَّحِيمِ الْحَمْدُ لِلَّه ) * هر ستايش و هر ثنا كه بود و هست و خواهد بود ثابتست مر خداى را كه سزاوار و مستحق ثنا و ستايش است * ( فاطِرِ السَّماواتِ وَالأَرْضِ ) * شكافنده و پديد آرندهء آسمانها و زمينها از كتم عدم بصحراى وجود و مبدع و مبدى آن بدون مثال و اين از فطر مشتق است بمعنى شق گوييا شق عدم فرموده به اخراج آنها از آن و از ابن عباس منقولست كه معنى * ( فاطِرِ السَّماواتِ وَالأَرْضِ ) * نميدانستم تا آنكه دو اعرابى به جهت اختصام و دعوى در باب چاهى نزد من آمدند يكى از آنها گفت انا فطرتها اى ابتداتها و اخترعتها دانستم كه فطر بمعنى ابتدا و اختراعست و اضافهء فاطر بسموات اضافهء محضه است زيرا كه بمعنى ماضى است و در تقدير اينكه اللَّه الذى فطر السموات و الارض و بر اينقياس است قوله * ( جاعِلِ الْمَلائِكَةِ ) * گردانندهء فرشتگان * ( رُسُلًا ) * رسولان يعنى ايشان را برسالت به انبياء ميفرستد و گويند بوحى پيغام الهى به پيغمبران رسانند و به الهام به اوليا و برؤياى صادقه مؤمنان و يا آنكه وسايطاند ميان حقتعالى و بندگان در ايصال آثار صنع او به ايشان * ( أُولِي أَجْنِحَةٍ ) * صفت رسل است يعنى ملائكه را\r\n","description":"","footnote":"","page_name":" 386 ","page_number":386},
  {"content":"\r\nرسولانى گردانيد كه خداوند بالهاى متعدده متفاوته‌اند * ( مَثْنى ) * دو دو * ( وَثُلاثَ ) * و سه سه * ( وَرُباعَ ) * و چهار چهار صفت اجنحه‌اند معدول از اثنين اثنين و ثلثه ثلثه و اربعه اربعه و تفاوت اجنحه ايشان در تعدد به جهت تفاوت مراتب ايشانست و به اين اجنحه متفاوته نزول و عروج ميكنند و يا سرعت مينمايند بنحو آنچه حقتعالى ايشان را بدان موكل گردانيده تا بدانچه مأمور ميشوند به آن رسانند و اصل جناحان است به جهت آنكه بمنزلت بديناند و ثالث و رابع زياده بر اصلند و اقوى و اعون در طيران و قياس شفع از اجنحه اگر چه بحسب ظاهر آنست كه در هر شقى نصف باشد اما ميشايد كه ثالثه در وسط ظهر باشد بين الجناحين كه اين هر دو جناح را قوت دهد و يا از براى غير طيران باشد و مؤيد اينست كه در شرح نهج البلاغهء امير المؤمنين ( ع ) وارد شده كه بعضى ملائكه شش جناح دارند كه دو را به اجساد خود پيچيده‌اند و به دو طيران ميكنند و دوى ديگر را بر روى خود فرو گذاشته‌اند به جهت حيا و خشيت از حقتعالى و از اين جا معلوم شد كه مراد حقتعالى خصوصيت اين اعداد نيست و نه نفى زياده بر اين و ديگر از ابن عباس نقلست كه پيغمبر ( ص ) فرمود كه در شب معراج جبرائيل را ديدم كه ششصد بال داشت و نيز مصداق عدم خصوصيت است قوله * ( يَزِيدُ ) * زياده مىكند خداى * ( فِي الْخَلْقِ ) * در آفريدهء خود * ( ما يَشاءُ ) * آنچه ميخواهد يعنى در اجنحه ملائكه مىافزايد تا از چهار زياده شود و گويد مراد از خلق آدميانند و زيادات ايشان يا عقليه است چون فصاحت و علم و جزالت راى و كرم و غير آن يا جسمانيه چون حسن صورت و ملاحت عينين و طول قامت و موى و اعتدال صورت و صوت دلكش و قوت بطش و ذلافت لسان و مانند آن و از ابو هريره روايتست كه پيغمبر ( ص ) فرمود كه\r\nهو الوجه الحسن و الصوت الحسن و الشعر\r\nالحسن و گفته‌اند مراد خط نيكو است يا محبت در دلها و از امام قشيرى مرويست كه مراد علو همتست يا رضا بتقدير يا سبق بمرتبهء قرب و در حقايق سلمى آورده كه تواضع در اشراف و سخا در اغنيا و تعفف در فقرا و صدق در مؤمنان و شوق در محبان و اصح آنست كه مراد بخلق اعم از ملائكه و جن و انس است ابن شهاب روايت كند از رسول ( ص ) كه فرمود كه جبرئيل ( ع ) را گفتم كه ميخواهم ترا بر آن صورت به بينم كه حقتعالى ترا بر آن خلق كرده جبرئيل در شب مهتاب پرها را بگشاد و تمام روى زمين را فرا گرفت من از آن حال بيهوش شدم چون با هوش آمدم از عظمت خلقت او متعجب شدم گفت اى محمد ( ص ) از خلقت من تعجب ميكنى و بيهوش ميشوى اگر خلقت اسرافيل را ببينى كه دوازده جناح دارد كه جناحى از آن تا بمشرقست و جناحى از آن تا به مغرب و عرش بر دوش اوست پايهاى او از تحت ارض سابع و سر او از عرش در گذشته تو را چه حالت دست دهد و با وجود اين عظمت گاه هست كه از عظمت و هيبت حقتعالى مانند گنجشكى مىشود و نيز از آن حضرت\r\n","description":"","footnote":"","page_name":" 387 ","page_number":387},
  {"content":"\r\nمرويست كه خدا را فرشتهء هست كه او را هزار هزار سر است بر هر سرى هزار هزار روى و بر رويى هزار هزار دهن و بر هر دهنى هزار هزار زبان و بهر زبانى خدا را ميخواند بهزار هزار لغت روزى بر خاطر وى بگذشت كه همانا خداى را بندهء نباشد كه تسبيح او بيشتر از تسبيح من باشد حق سبحانه با وى خطابكرد كه مرا بنده ايست كه تسبيح و تهليل او بيش از اينست گفت بار خدايا او چه ميگويد فرمود كه مىگويد\r\nسبحان اللَّه كلما سبح اللَّه شيئى و كما يحب اللَّه ان يسبح و كما هو اهله و كما ينبغى لكرم وجهه و عز جلاله و الحمد للَّه كلما حمد اللَّه شيئى و كما يحب اللَّه ان يحمد و كما هو اهله و كما ينبغى لكرم وجهه و عز جلاله و لا إله الا اللَّه كلما هلل اللَّه شيئى و كما يحب اللَّه ان يهلل و كما هو اهله و كما ينبغى لكرم وجهه و عز جلاله و اللَّه اكبر كلما كبر اللَّه شيئى و كما يحب اللَّه ان يكبر و كما هو اهله و كما ينبغى لكرم وجهه و عز جلاله\r\nو در انوار گفته كه اين جمله فعليه استينافست براى دلالت بر آنكه تفاوت ملائكه در اجنحه مقتظاى مشيت اوست و مؤداى حكمة او نه امرى كه ذوات ايشان مستدعى آنست زيرا كه اختلاف اصناف و انواع بخواص و فضول اگر بجهة ذوات مشتركهء ايشان ميبود لازم مىآمد تنافى لوازم امور متفقه و اين محالست * ( إِنَّ اللَّه ) * بدرستى كه خداى * ( عَلى كُلِّ شَيْءٍ ) * بر همه چيز از رسالت ملك و زيادتى خلق و غير آن * ( قَدِيرٌ ) * توانا است و تخصيص بعضى اشيا به تحصيل دون بعضى ديگر به جهت اراده است * ( ما يَفْتَحِ اللَّه ) * آنچه بگشايد خداى تعالى * ( لِلنَّاسِ ) * براى مردمان يعنى فرستد بر ايشان * ( مِنْ رَحْمَةٍ ) * از بخشايش خويش از روى حكمت چون نعمت و عافيت و صحت و علم و غير آن از صنوف نعم غير متناهيه و يا توفيق توبه * ( فَلا مُمْسِكَ لَها ) * پس باز گيرنده نيست مر آن را * ( وَما يُمْسِكْ ) * و آنچه باز گيرد از مردمان از آثار بخشش خود از وجه مصلحت * ( فَلا مُرْسِلَ لَه ) * پس هيچ فرستنده نيست مر آن را * ( مِنْ بَعْدِه ) * پس از باز گرفتن او يعنى قدرت ندارد بر آنكه آنچه وى ارسال كرده باشد امساك آن كند و آنچه امساك نموده باشد ارسال آن نمايد و بدانكه فتح مستعار است براى اطلاق و ارسال و لهذا در مقام لا فاتح له لا مرسل له واقع شده و تنكير رحمت بجهة اشاعه و ابهام است كانه قيل من آية رحمة كانت سماوية و ارضية فلا يقدر احد على امساكها و احبسها و اى شيئى يمسك اللَّه فلا يقدر احد على اطلاقه و تانيث ضمير در اول و تذكير آن در ثانى با آنكه هر دو راجع به اسم ماء شرطيه‌اند به جهت حمل اوست بر معنى در اول كه آن رحمت است و در ثانى بر لفظ و متكلم مخير است در اتيان نمودن بضمير مؤنث و مذكر به اعتبار لفظ و معنى و ديگر آنكه اول مفسر است برحمت پس اتباع ضمير مناسب باشد و ثانى مفسر نشده پس ترك تأنيث بنا بر اصل تذكير\r\n","description":"","footnote":"","page_name":" 388 ","page_number":388},
  {"content":"\r\nاولى باشد و ترك تفسير در ثانى به جهت دلالت اوست بر ثانى يا آنكه تا شامل رحمت و غضب هر دو باشد و ديگر تفسير اول دون ثانى به جهت دلالتست بر آنكه رحمت او سبقت نموده بر غضب او * ( وَهُوَ الْعَزِيزُ ) * و او غالبست در آنچه خواهد از ارسال و امساك و جز آن و هيچكس با او در آن منازعه نتواند كردن * ( الْحَكِيمُ ) * صواب كار در آنچه كند از امساك و ارسال و غير آن و حسن تفسير آيه بر اينوجه كرده كه آنچه گشايد از ارسال رسل بعباد در وقتى دون وقتى به اراده و مشيت اوست و هيچكس مانع او نميشود در آن زيرا كه ارسال رسل رحمت است از او سبحانه كما قال و ما ارسلنا الا رحمة للعالمين و آنچه امساك مىكند از ارسال رسول در زمان فترت يا آنچه كفار اقتراح آن ميكنند هيچكس ارسال آن نتواند كرد و او قادر است بر آنچه خواهد و حكيم در آنچه كند در كشف الاسرار گفته كه ارباب فهم بر آنند كه اين آيه اشاره مفتوح مؤمنان و اهل عرفانست و فتوح آن را گويند كه از غيب ناجسته و ناخواسته‌ايد و آن دو قسم است يكى مواهب صوريه چون رزق نامكتسب و ديگرى مطلب معنويه و آن علم لدنيست كه ناآموخته آموخته با شريعت موافق است و ناشنيده با دل آشنا و چون حقتعالى تبيين نمود كه موجد ملك و ملكوت و متصرف در آن على الاطلاق او است نه غير او ازين جهت بعد از اين مردمان را امر مىكند بشكر بر انعام خود و ميفرمايد كه * ( يا أَيُّهَا النَّاسُ اذْكُرُوا ) * اى مردمان ياد كنيد * ( نِعْمَتَ اللَّه ) * نعمت خداى را كه انعام فرموده * ( عَلَيْكُمْ ) * بر شما يعنى محافظت آن كنيد بمعرفت خود و اعتراف به آن و طاعت معطى آن و بعد از آن به انكار آنكه غير او را در آن مدخلى باشد تا مستحق شكر آن شود كما قال * ( هَلْ مِنْ خالِقٍ ) * آيا هست يعنى نيست هيچ آفريننده * ( غَيْرُ اللَّه ) * بجز آن خدا به حق * ( يَرْزُقُكُمْ ) * كه روزى دهد شما را * ( مِنَ السَّماءِ ) * از آسمان بباران * ( وَالأَرْضِ ) * و از زمين بگياه و لهذا در عقب آن ميفرمايد كه * ( لا إِله إِلَّا هُوَ ) * هيچ معبودى بسزا نيست مگر او * ( فَأَنَّى تُؤْفَكُونَ ) * پس بكجا گردانيده ميشويد از راه توحيد يعنى بچه جهت منصرف ميشويد از توحيد به اشراك غير او\r\nبه او رفع غير بجهة حمل آن است بر محل من خالق به آنكه صفت آن باشد يا بدل چه استفهام بمعنى نفى است چنانچه به اين مفسر شده و ميتواند بود كه فاعل خالق باشد و يرزقكم صفت خالق است يا استيناف كه مفسران باشد و يا كلاميست مبتدا و بنا بر اينوجه ايه دليلست بر آنكه خالق را اطلاق نميتوان كرد بر غير او سبحانه بخلاف وجه اول و ثانى و لا إله الا هو جمله مفصوله است و محلى از اعراب ندارد هم چنان كه يرزقكم در وجه ثالث و خطاب مذكور عام است زيرا كه جميع آدميان مغمورند در نعمت الهى و از ابن عباس مرويست كه\r\n","description":"","footnote":"","page_name":" 389 ","page_number":389},
  {"content":"\r\nمراد اهل مكه‌اند كه حقتعالى نعمت در زمين حرم محترم به ايشان ارزانى فرموده و از ضرر سبى و قتل و غارت ايشان را محفوظ داشت بخلاف اعراب كه در حوالى ايشانند چه اينها متخطف ميشوند و اعداء دست تعدى بر ايشان دراز ميكنند پس در اين آيه حقتعالى تذكير اين نعمت نموده بر ايشان تا بوظايف شكر گذارى آن قيام نمايند و بنا بر اين مراد بنعمة عافيتست و تاييد اين قول مىكند اينكه بعد از اينذكر احوال صناديد قريش مىكند و بيان كفران ايشان و ميفرمايد * ( وَإِنْ يُكَذِّبُوكَ ) * و اگر بدروغ دارند ترا اهل مكه و نبوت ترا كه نعمت عظمى و سعادت كبريست قبول نكنند و تكذيب نمايند * ( فَقَدْ كُذِّبَتْ ) * پس به درستى كه تكذيب كرده شدند * ( رُسُلٌ مِنْ قَبْلِكَ ) * فرستادگان كه پيش از تو بودند و ايشان بر آن صبر كردند تا بمثوبت جزيل رسيدند پس تو نيز اقتدا به ايشان كرده شكيبا باش و سپر صبر در سركش * ( وَإِلَى اللَّه ) * و بسوى خدا * ( تُرْجَعُ الأُمُورُ ) * باز گردانيده شود همه كارها و ترا بر صبر و ايشان را بر تكذيب جزا دهد و بدانكه فقد كذبت رسل من قبلك در معنى اينست كه فتاس بالرسل فى الصبر على تكذيبهم و وضع فقد كذبت در موضع آن به جهت استغنا است بسبب از مسبب پس بنا بر اينمعنى لازم نيايد كه جزا سابق باشد بر شرط بلكه متعقب بر شرط باشد هم چنان كه حق جزاست و شرط صحيح و تنكير رسل براى تعظيم است كه مقتضى زيادتى تسليه است و حث بر مصابرت فكانه قال فقد كذبت رسل اى رسل ذو عدد كثير و الولايات و نذر و اهل اعمار و اصحاب صبر و عزم و شبههء نيست كه اينمعنى احث است بر صبر و ابلغ در تسليه بعد از آن تحذير جميع مردمان مىكند از غرور بحطام اين جهان كه مستلزم غفلت است از ساز اسباب آن جهان و تخويف ايشان مىكند از مكر شيطان و ميفرمايد كه * ( يا أَيُّهَا النَّاسُ ) * اى مردمان * ( إِنَّ وَعْدَ اللَّه ) * بدرستى كه وعده خدا در حشر و جزا * ( حَقٌّ ) * راستست و در او خلف نيست * ( فَلا تَغُرَّنَّكُمُ ) * پس بايد كه مغرور نسازد شما را و نفريبد * ( الْحَياةُ الدُّنْيا ) * زندگانى دنيا تا تمتع شما به آن غافل نسازد شما را از طلب آخرت و سعى از براى آن * ( وَلا يَغُرَّنَّكُمْ ) * و بايد كه فريفته نكند شما را * ( بِاللَّه ) * بكر خداى * ( الْغَرُورُ ) * شيطان بسيار فريبنده غرور صيغهء مبالغه است يعنى بسيار فريب دهنده كه از عادت قديمهء اوست كه پيوسته فريب دهد شما را به اين وجه كه آرزوى مغفرت در دل شما افكند تا شما را اصرار نمايد بر معصيت و اگر چه مغفرت امريست ممكن الوقوع اما كسب ذنب به اين اميد مشابه تناول زهر است به اميد رفع طبيعت مر آن را يا مقاومت بان و اكابر فرموده‌اند كه يكى از مكايد و حيل ابليس تسويفست\r\n","description":"","footnote":"","page_name":" 390 ","page_number":390},
  {"content":"\r\nدر توبه به اين معنى كه توبهء بنده را تاخير مىافكند و وسوسه مىدهد كه چون فرصت باقيست بفلان خطيئه اقدام نماى و بعد از آن توبه كن از آن عاقل بايد كه از اين غافل نشود و به اين فريب از راه نرود و از نكته الفرصة تمر مر السحاب بر انديشد مصرع عذر بافراد افكندى عمر فردا را كه ديد و گويند غرور اسم جنس است شامل هر كه بندگان را از طريق حق منحرف سازد و از هر چه مانع وسيلهء آخرت گردد و شبههء نيست كه مضل حقيقى شيطانست و غير او بواسطهء او اغوا و اضلال مردمان مىكند و لهذا قال جل ذكره * ( إِنَّ الشَّيْطانَ لَكُمْ ) * بدرستى كه شيطان مر شما را * ( عَدُوٌّ ) * دشمنى است بعداوت عامه قديمه و به جهت آن صارف شماست از جميع قربات * ( فَاتَّخِذُوه عَدُوًّا ) * پس\r\nفرا گيريد شما نيز او را دشمن در عقايد و افعال خود و از او حذر نموده از مجامع احوال بوى اعتماد مكنيد از بزرگى پرسيدند كه چگونه شيطان را دشمن گيريم گفت از پى آرزو مرويد و متابع هواى نفس مشويد و هر چه كنيد بايد كه موافق شروع و مخالف طبع باشد * ( إِنَّما يَدْعُوا ) * جز اين نيست كه ميخواند شيطان به اتباع و ميل به دنيا * ( حِزْبَه ) * گروه خود را يعنى پيروان و فرمانبرداران خود را * ( لِيَكُونُوا ) * تا باشند در آخرت با او * ( مِنْ أَصْحابِ السَّعِيرِ ) * از ياران آتش يعنى ملازمان دوزخ اين تقرير عداوة شيطانست و بيان اغراض او در دعوت ابتاع خود به ابتاع هوا و ركون به دنيا بعد از آن بيان حال كسانى مىكند كه اجابت قول شيطان ميكنند و آنان كه مخالفت او ميكنند و ميفرمايد كه * ( الَّذِينَ كَفَرُوا ) * آنان كه كافر شدند و اجابت دعوت شيطان كردند * ( لَهُمْ ) * مر ايشانراست * ( عَذابٌ شَدِيدٌ ) * عذابى سخت در آخرت * ( وَالَّذِينَ آمَنُوا ) * و آنان كه گرويدند و با شيطان مخالفة ورزيدند * ( وَعَمِلُوا الصَّالِحاتِ ) * و كردند كارهاى خالص و پاكيزه * ( لَهُمْ مَغْفِرَةٌ ) * مر ايشانراست آمرزش از پروردگار ايشان * ( وَأَجْرٌ كَبِيرٌ ) * و مزدى بزرگ يعنى ثواب ابد و نعمت مخلد در بهشت و بعد از ذكر فريقين در بيان تقرير بر ايمان و عمل صالح ميفرمايد كه * ( أَ فَمَنْ زُيِّنَ لَه ) * آيا كسانى كه آراسته شد براى او * ( سُوءُ عَمَلِه ) * زشتى كردار او * ( فَرَآه ) * پس ديد آن عمل زشت را * ( حَسَناً ) * نيكو همچه كسى باشد كه تميز حسن كند از قبيح و هر يك را بر صفتى بيند كه موافق نفس الامر است خلاصه معنى آنست كه برابر نيست آن كسى كه مزين شد مر او را بدى عمل او بغالب شدن و هم و هواى او بر عقل او به جهت ترك نظر در ادلهء عقليه تا آنكه راى او منعكس شده باطل را حق بيند و قبيح را حسن با كسى كه پيروى دلايل عقليه نموده به حق عارف شده باشد و اعمال حسنه و قبيحه را على ما ينبغى شناخته مرتكب حسن آن شده باشد و از قبيح\r\n","description":"","footnote":"","page_name":" 391 ","page_number":391},
  {"content":"\r\nآن اجتناب نموده در موضع آورده كه مراد به اينكس كه سوء عمل خود را حسن ميبيند ابو جهل است يا عاص بن وايل و سوء عمل ايشان شرك است و تكذيب و ماوردى گفته كه مراد يهود و نصارىاند و سوء عمل ايشان عناد و مكابره با سيد عالم صلَّى اللَّه عليه و آله يا خوارج و سوء عمل ايشان تاويلات باطله و حذف شرط محذوف به جهت دلالت ما بعد است بر آن اعنى قوله * ( فَإِنَّ اللَّه ) * پس بدرستى كه خداى * ( يُضِلُّ ) * فرو گذارد * ( مَنْ يَشاءُ ) * هر كه را خواهد و آن هر كسى است كه لطف الهى در او تأثير نكرده باشد بجهة فرط عناد و جحود وى و حقتعالى بجهة اين او را در باديهء خذلان واگذاشته باشد و به جهت اين قبيح را حسن بيند و حسن را قبيح * ( وَيَهْدِي مَنْ يَشاءُ ) * و راه نمايد هر كه را خواهد و اين هر شخصى است كه جوياى حق باشد و به جهت آن موفق شده بلطف الهى راه به حق برده و بحسن و قبح عارف گشته تبعيت حسن كند و از قبح اجتناب نمايد و نزد بعضى جواب شرط ذهبت نفسك عليهم حسرة است كه حذف آن شده بجهة دلالت اينكلام بر او كه * ( فَلا تَذْهَبْ نَفْسُكَ ) * پس بايد كه نرود نفس تو يعنى هلاك نشود * ( عَلَيْهِمْ ) * بر گمراهى ايشان كه آن اصرار ايشانست بر تكذيب تو و رسوخ ايشان بر دين باطل و افعال قبيحه خود * ( حَسَراتٍ ) * از جهت حسرتهاى متوالى كه ميخورى و تأسفهاى گوناگون كه دارى بر فعلهاى قبيحهء اينان كه هر يك از آن مقتضى حسرتيست مراد آنست كه بسيار حسرت و اندوه مخور بر ايشان تا جان در سر و كار ايشان نكنى و هذا مثل قوله تعالى لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ و حسرت بمعنى شدت حزنست بر آنچه فوت شده باشد بدانكه فاءات ثلثه براى سببيتاند الا آنست كه اول و ثانى داخل شده‌اند بر سبب و ثالث بر مسبب و جمع حسرات كه مفعول له است به جهت دلالت است بر تضاعف اغتمام آن حضرت بر افعال قبيحهء ايشان يا بر كثرت مقابح افعال ايشان كه مقتضى تأسف است و عليهم صلهء حسرات نيست زيرا كه صلهء مصدر مقدم بر او نميشود بلكه صلهء تذهب است يا بيان متحسر عليه * ( فَإِنَّ اللَّه ) * بدرستى كه خداى * ( عَلِيمٌ بِما يَصْنَعُونَ ) * دانا\r\nاست به آنچه ميكنند و بر آن ايشان را جزا و سزا خواهد داد بعد از آن عود كلام مىكند بذكر ادلهء توحيد و ميفرمايد كه * ( وَاللَّه الَّذِي ) * و خداى به حق آن كس است كه * ( أَرْسَلَ الرِّياحَ ) * فرستاد بادها را يعنى شمال و دبور و جنوب را * ( فَتُثِيرُ ) * پس بر مىانگيختند آن بادها * ( سَحاباً ) * آب را ايراد ماضى بلفظ مضارع بر طريق حكايتست از حال ماضيه به جهت استحضار اين صورت بديعهء مشتمله بر كمال حكمت و به جهت آنكه مراد بيان احداث رياحست به اين خاصيت\r\n","description":"","footnote":"","page_name":" 392 ","page_number":392},
  {"content":"\r\nو لهذا اسناد اثارة به آن كرده و ميتواند بود كه اختلاف افعال به جهت دلالت باشد بر استمرار امر * ( فَسُقْناه ) * پس رانديم آن آب را * ( إِلى بَلَدٍ مَيِّتٍ ) * بسوى زمين مرده و افسرده * ( فَأَحْيَيْنا ) * پس زنده كرديم * ( بِه ) * بآبى كه از آب نازل شده * ( الأَرْضَ ) * زمين را * ( بَعْدَ مَوْتِها ) * پس از پژمردگى و افسردگى آن و چون ذكر سحاب دالست بر مطر پس مرجع ضمير معنى مذكور باشد و ميتواند بود كه ضمير راجع به سحاب باشد چه آن سبب آبست يا باعتبار صيرورة سحاب بمطر و عدول در اين دو فعل از غيبت بمتكلم جهت آنست كه ادخل است در اختصاص به جهت آنكه هر يك از سوق و احيا متضمن مزيد صنع است پس گوييا گفته كه مائيم و بس كه آب را ميرانيم و زمين را زنده ميكنيم * ( كَذلِكَ ) * مانند زنده گردانيدن مواتست از ارض * ( النُّشُورُ ) * بر انگيختن اموات از قبر در صحة مقدوريت يعنى هر دو يكسانند نزد قدرت كامله و يا در كيفيت احيا هم چنان كه ارسال آب مىكند از ابر و به آن زمين حيات مييابد همچنين انزال آب مىكند از تحت عرش كه مشابه منى است و به آن اجساد خلق ثابت مىشود بدون تفاوت و كاف در كل در محل رفع است به آنكه خبر مبتداست اى مثل احياء الموت نشور الا اموت خلاصهء معنى آنست كه اگر كسى را در زنده گردانيدن مردگان شك و شبههء هست گو در اين حال نظر كن كه چه زنده گردانيدن مردگان و زنده شدن ايشان همچه احيا و حيات زمين است از آب باران پس هم چنان كه منكر اين نيستيد آن را نيز منكر مباشيد به جهت عدم فرق بينهما نزد قدرت كامله\r\n* ( مَنْ كانَ ) * هر كه باشد كه براى خود * ( يُرِيدُ الْعِزَّةَ ) * خواهد ارجمندى و شرف و بزرگوارى را گو طلب عزت از پرستش خدا كن * ( فَلِلَّه الْعِزَّةُ جَمِيعاً ) * پس مر خدايراست همه عزتهاى دنيا و آخرت و بعزة او رسول و مؤمنان متعزز و متوقرند چه عزت در اطاعت اوست و مذلت در مخالفت او در كشاف آورده كه آيه در تقدير اين است كه من كان يريد العزة فليطلبها عنده پس وضع فلله العزة جميعا در موضع آن شده به جهت استغنا بدليل از مدلول چه شيئى را طلب نمىكنند مگر نزد صاحب و مالك آن و نظير اين است قوله من اراد النصيحة فهى عند الأبرار يعنى فليطلبها عندهم فرا گفته كه معنى آن است كه هر كه ارادهء آن دارد كه عالم شود كه مر كراست عزة كه آن قدرتست بر قهر و قلبه بگو همهء آن مر خداى را است و از قتاده مرويست كه هر كه عزت مىخواهد بايد كه متعزز شود بطاعت خداى تا او سبحانه وى را عزيز گرداند و دال بر صحت اين است روايت انس از پيغمبر ( ص ) كه\r\nان ربكم يقول كل يوم انا العزيز فمن اراد عز الدارين فليطع العزيز\r\nپروردگار شما هر روز ميگويد كه\r\n","description":"","footnote":"","page_name":" 393 ","page_number":393},
  {"content":"\r\nمن عزيز و ارجمندم پس هر كه ارادهء عزت دنيا و آخرت دارد بايد كه فرمان بردارى عزيز كند و بدان كه چون كفار متعزز باصنام مىشدند كما قال اللَّه تعالى و اتخذوا من دون اللَّه آلهة ليكونوا لهم عزا و منافقان كه السنهء ايشان موافق قلوب ايشان نبود متعزز بمشركان ميشدند كما قال الذين يتخذون الكافرين اولياء من دون المؤمنين أ يتبغون عندهم العزة حقتعالى در اين آيه رد تعزز ايشان نموده و فرمود كه عزت مخصوص است به خدا پس هر كه ارادهء عزت دارد بايد كه اطاعت او كند تا او را عزيز دنيا و آخرت گرداند كما قال وَلِلَّه الْعِزَّةُ وَلِرَسُولِه وَلِلْمُؤْمِنِينَ بعد از آن بيان آن چيزى مىكند كه بسبب آن عزة حاصل مىشود كه آن ايمان است و عمل صالح و مىفرمايد كه * ( إِلَيْه ) * بسوى او * ( يَصْعَدُ الْكَلِمُ الطَّيِّبُ ) * بالا مىرود سخن پاك صعود كل طيب به او مجاز است از قبول او يا رضاى او از آن يا مراد صعود صحايفست كه كلمات طيبه در آن مكتوب است و ملائكه آن را به آسمان مىبرند كه محل صدور حكم خداست پس حقيقت معنى آن است كه بسوى رضاى او يا به محل قبول او مىرسد كلماة طيبه و يا كرام الكاتبين صحايف آن را به آسمان مىبرند * ( وَالْعَمَلُ الصَّالِحُ ) * و كردار شايسته * ( يَرْفَعُه ) * بر ميدارد آن را و بحيز قبول مىرساند ضمير مستكن در يرفعه راجع بكلم است كه اسم جنس است چه عمل صالح بدون كلمهء توحيد كه مستلزم اخلاص آن است نافع نيست و يا راجع به عمل صالحست زيرا كه آن محقق ايمان است و مقوى آن و يا راجع به خدا و تخصيص عمل به اين شرف به جهت آن است كه متضمن كلفت است و نزد بعضى معنى آن است كه عمل صالح رفع كلم طيب مىكند و آن را رفيع القدر مىگرداند چه اخلاص سبب قبول طاعاتست و گويند كلمهء طيبه متناول جميع انواع ذكر است از تكبير و تهليل و تسبيح و تحميد و قرائت قرآن و دعا و استغفار ابو هريره روايت كرده از پيغمبر ( ص ) كه آن تسبيحات اربع است يعنى سبحان اللَّه و الحمد للَّه و لا إله الا اللَّه و اللَّه اكبر چون بنده آن را بگويد فرشتگان آن را به آسمان رفع كنند و به آن تحيت حقتعالى گويند و اگر مجرد از عمل صالح باشد مقبولى الهى نگردد و در حديث آمده كه حقتعالى قبول قول نميكند مگر به عمل و قبول عمل نمىكند مگر به نيت و قبول قول و عمل به نيت نمىكند مگر باصابة سنت چه كلم طيب و عمل صالح آن است كه باخلاص تمام از بنده صادر شود و موافق امر الهى باشد و از ابن مقنع مرويست كه قول بدون عمل مانند تن بىسر است و سحاب بىمطر و قوس بى و تر و مرويست كه كلم طيب ذكر خداست و عمل صالح اداى فرايض هر كه به زبان ذكر خدا كند و فرايض وى را ضايع و مهمل بگذارد آن ذكر از وى مقبول نباشد بدليل قول حضرت رسالت ( ص )\r\nلا يقبل اللَّه قولا الا به عمل و لا يقبل قولا و لا عملا الا بنية\r\nو نعم ما قال الشاعر لا ترض من رجل حلاوة\r\n","description":"","footnote":"","page_name":" 394 ","page_number":394},
  {"content":"\r\nقوله حتى يصدق ما يقول فعاله صاحب مجمع البيان آورده كه كلم جمع كلمه است و هر جمع كه كلمهء ها فارق باشد ميان او واحد آن تذكر و تانيث در او مساويست و معنى صعود و رفع در اين مقام قبول قول و عمل است از صاحب آن و اثابت بر آن و هر چه حقتعالى قبول آن نمايد از اقسام طاعات خالصه موصوفست برفع و صعود زيرا كه ملايكه اعمال بنى آدم را در صحيفه مىنويسد و آن را رفع مىكنند بجايى كه حقتعالى خواهد و هذا كقوله ان كتاب الأبرار لفى عليين و كلمات طيبه كلمات حسنه است كه موجب تعظيم و تقديس حقتعالى است و احسن كلمات آن لا إله الا اللَّه است و در كريمه * ( وَالْعَمَلُ الصَّالِحُ يَرْفَعُه ) * چند وجه گفته‌اند از حسن منقولست كه معنى آن است كه عمل صالح رفع كلم طيب مىكند به خدا پس ها راجع بكلم باشد دوم بر قلب است يعنى عمل صالح را برميدارد كلم طيب به اين معنى كه عمل صالح نفع نميدهد مگر گاهى كه صادر شده باشد از اهل توحيد چه قبول اعمال بتوحيد است و اين قول ابن عباس است سوم حقتعالى عمل صالح را برميدارد از براى صاحب آن يعنى قبول آن مىكند و بنا بر اين ابتداى كلام باشد و متعلق بما قبل نباشد انتهى كلامه و در كلم طيب و عمل صالح چند قول ديگر است يكى آنكه كلم طيب دعاست و عمل صالح صدقه بر مساكين در غالب اجابت دعوات بتصدقاتست دوم كلم دعاء ائمه است و عمل صالح آمين مأمومين سوم كلم تكبير غزاتست و عمل صالح شمشير زن چهارم كلم استغفار است و عمل صالح ندم و اولى آن است كه مراد مطلق قول و عمل است كه موافق امر الهى باشد و مطابق ارادهء او و بعد از ذكر اهل توحيد بيان حال اهل كفر و شرك مىكند بقوله * ( وَالَّذِينَ يَمْكُرُونَ السَّيِّئاتِ ) * و آنان كه ميكنند مكرهاى بد يعنى عمل ايشان مشوبست بخبث باطن مراد مكرهاى قريش است با حضرت رسالت ( ص ) به پنهانى تا ضررى و آسيبى بوى رسانند و آنچه در دار الندوه انديشيدند دربارهء آن حضرت از حبس و قتل و اخراج چنانچه در سورة الانفال گذشت و هو قوله وَإِذْ يَمْكُرُ بِكَ الَّذِينَ كَفَرُوا الايه و گويند مراد به مكر شرك است يعنى آنان كه شرك مىگيرند به خدا كه معظم اعمال سيئه است * ( لَهُمْ ) * مر ايشان راست * ( عَذابٌ شَدِيدٌ ) * عذابى سخت در آخرت و از ابن عباس مرويست كه مراد به اين جماعت اصحاب ريااند كه فردا به عذاب اليم گرفتار باشند * ( وَمَكْرُ أُولئِكَ ) * و مكر اين گروه * ( هُوَ يَبُورُ ) * آن باير و فاسد شود و از پيش نرود بخلاف مكر خداى يعنى جز دادن حق سبحانه مكرات ايشان را كه باير شد و سمت تحقق پذيرفت كه آن اخراج ايشان بود از مكه و قتل ايشان و ايفاء ايشان در بئر بدر كقوله وَيَمْكُرُونَ وَيَمْكُرُ اللَّه وَاللَّه خَيْرُ الْماكِرِينَ وَلا يَحِيقُ الْمَكْرُ السَّيِّئُ إِلَّا بِأَهْلِه و يا عمل اهل شرك نفع بايشان ندهد و همه را خاسر و هالك گرداند و يا عمل ريايى فايده بمرائيان نرساند و فاسد و باطل باشد و بدانكه سيئات صفت مصدر\r\n","description":"","footnote":"","page_name":" 395 ","page_number":395},
  {"content":"\r\nمحذوفست و تقدير اينست كه الذين يمكرون المكرات السيئات چنان كه به اين مفسر شد و نمىتواند بود كه مفعول يمكرون باشد زيرا كه مكر فعل غير متعدى است و نميگويند مكر فلان عملا و بعد از بيان حال اهل ايمان و كفر باز عود بدلايل توحيد كرده ميفرمايد كه * ( وَاللَّه خَلَقَكُمْ ) * و خداى تعالى آفريد شما را يعنى پدر شما را * ( مِنْ تُرابٍ ) * از خاك و اسناد اين بذريه بجهة آنست كه منشأ ايشان از اوست فكان كه از خاك مخلوق شده‌اند و ياد آنكه مراد ذرية باشد باعتبار آنكه تراب منشأ بناتست و بنات منشأ نطفه * ( ثُمَّ مِنْ نُطْفَةٍ ) * پس از آن آفريد شما را از نطفهء كه منى است * ( ثُمَّ جَعَلَكُمْ ) * بعد از آن گردانيد شما را * ( أَزْواجاً ) * صنفهاى متنوعه با ذكور و اناث تا بهم مزاوجه كنيد كقوله او يزوجهم ذكرانا و اناثا و مؤيد اينست كه ميفرمايد * ( وَما تَحْمِلُ مِنْ أُنْثى ) * و باز نه گيرد هيچ زن فرزندى را * ( وَلا تَضَعُ ) * و ننهد آنچه در شكم او است يعنى نزايد * ( إِلَّا بِعِلْمِه ) * مگر بدانش حقتعالى چه هر يك از حمل و وضع و مدت\r\nزمان معلوم و مقدريست اين در موضع حال است و تقدير اينست كه الا معلومة له * ( وَما يُعَمَّرُ ) * و زندگى داده نشود * ( مِنْ مُعَمَّرٍ ) * هيچ دراز عمرى يعنى هيچكس به حد پيرى نرسد تسميهء آن به معمر باعتبار ما يئولست * ( وَلا يُنْقَصُ ) * و كم كرده نشود * ( مِنْ عُمُرِه ) * از عمر معمر ديگر به اين معنى كه بعمر معمر اول نرسد و از قتاده مرويست كه هر كه به شصت سال رسيد معمر است و منقوص آنكه قبل از رسيدن به شصت سال فوت شود مراد آنست كه زياده و نقص عمر نيست * ( إِلَّا فِي كِتابٍ ) * مگر در لوح محفوظ يا در صحيفهء ايشان يعنى درازى و كوتاهى زندگانى در او مقرر و مقدر شده يا در علم خداست طول و نقص عمرها و ميتواند بود كه ضمير راجع بمنقوص العمر باشد و اگر چه مرجع آن نگذشته بجهة دلالة مقابله بر آن يعنى ناقص نشود از عمر كسى كه كم كرده شود عمر او و يا آنكه راجع بعمر باشد بر طريق تسامح بجهة اعتماد بر فهم سامع و عدم التباس بر او بجهة احالهء طول و قصر در مدت عمر واحد كقولهم لا يثيب اللَّه عبد او لا يعاقبه الا به حق و گويند زياده و نقصان در عمر واحد است باعتبار اسباب مختلفه كه ثابت شد در لوح مثل آنكه اگر زيد حج كند عمر او شصت سال باشد و اگر نه چهل و از اينجا است كه رسول ( ص ) فرموده كه\r\nان الصدقه و صلة الرحم يعمران الديار و يزيدان فى اعمار\r\nصدقه و صله رحم سراها را ابادان كند و بر عمرها بيفزايد پس معنى آيه آنست كه لا تطول عمر انسان و لا يقصر الا فى كتاب مبين و گويند مراد بنقصان هر مدتيست كه از عمر بنده ميگذرد و از زمان اجل او كم مىشود چه در صحيفه عمر هر بنده يوما فيوما نوشته مىشود چنان\r\n","description":"","footnote":"","page_name":" 396 ","page_number":396},
  {"content":"\r\nكه سعيد جبير روايت كرده كه اول در صحيفه مىنويسند كه عمر فلان بنده چند است و بعد از آن هر روزى و ماهى و سالى كه ميگذرد در زير آن ثبت ميكنند كه روزى گذشته و ماهى و سالى گذشت * ( إِنَّ ذلِكَ ) * بدرستى كه تقدير طول و قصر عمر * ( عَلَى اللَّه يَسِيرٌ ) * بر خداى آسان است اين اشارتست بحفظ زمان و زياده و نقصان بعد از آن بيان قدرة خود ميفرمايد بقوله * ( وَما يَسْتَوِي الْبَحْرانِ ) * و برابر نيستند دو دريا * ( هذا عَذْبٌ فُراتٌ ) * آن آب شيرين خوشمزه * ( سائِغٌ ) * شرابه خوشگوار و آسان فرو رونده به حلق آشامنده آن * ( وَهذا ) * و آن ديگر * ( مِلْحٌ أُجاجٌ ) * آب شور بغايت تلخ نزد بعضى اين ضرب المثل مؤمن و كافر است كه مساوات ميان ايشان صورت نبندد چه يكى از حلاوات ايمان عين عذب عرفانست و ديگرى از مرارت كفر و عصيان بحر اجاج كفر و طغيان بعد از آن بر سبيل استطراد در صفة بحرين و آنچه در آنها است از انواع نعم ميفرمايد كه * ( وَمِنْ كُلٍّ ) * و از هر يك از اين دو دريا * ( تَأْكُلُونَ لَحْماً طَرِيًّا ) * ميخوريد گوشتى تازه يعنى ماهى * ( وَتَسْتَخْرِجُونَ ) * و بيرون ميآريد از آنها * ( حِلْيَةً ) * زيور و پيرايهء از لؤلؤ و مرجان * ( تَلْبَسُونَها ) * كه ميپوشيد آن را يعنى زنان شما * ( وَتَرَى الْفُلْكَ ) * و ميبينى كشتيها را * ( فِيه ) * در هر يك از اين دو دريا * ( مَواخِرَ ) * در حالتى كه بشدت جريان ميشكافند آب دريا را * ( لِتَبْتَغُوا مِنْ فَضْلِه ) * تا طلب كنيد از بخشش حقتعالى يعنى روزى بطريق تجارت * ( وَلَعَلَّكُمْ تَشْكُرُونَ ) * و تا شايد كه شما شكر كنيد بر چنين نعمتى بدانكه مواخر جمع ماخر است بمعنى شاق ماخوذ از مخر يعنى شق پس مواخر بمعنى شواق باشد و حرف رجا مستعار است بمعنى اراده كانه قيل لتبتغوا و لتشكروا و مزية تفضيل و تبيين اين آيه در سورة النحل مذكور شده و در انوار آورده كه تواند بود كه و من كل تاكلون تا اخر از تماميت تمثيل كافر و مؤمن باشد و معنى اينكه اين هر دو دريا با آنكه مشاركند در بعضى فوايد مساوى نيستند در آنچه مقصود بالذاتست كه آن آبست و در آنكه مخالط احدهما مىشود چيزى كه مفسد و مغيران مىشود از كمال فطرت آن همچنين مؤمن و كافر مساوى نيستند و اگر چه در بعضى صفات مشاركند كه آن شجاعت است و سخاوت بجهة اختلاف ايشان در آنچه خاصيت عظيم است و بقاى احدهما بر فطرت اصلى و در كشاف نيز آورده كه آيه متحمل غير استطراد است و آن تشبيه جنس مؤمن و كافر است ببحرين و تفضيل بحر اجاج بر كافر در مشاركتان بعذب در منافع كه آن سمك است و لؤلؤ و مرجان و جرى فلك در آن و كافر خاليست از نفع پس اين\r\n","description":"","footnote":"","page_name":" 397 ","page_number":397},
  {"content":"\r\nآيه مانند قول او سبحانه است كه ثُمَّ قَسَتْ قُلُوبُكُمْ مِنْ بَعْدِ ذلِكَ فَهِيَ كَالْحِجارَةِ أَوْ أَشَدُّ قَسْوَةً وَإِنَّ مِنَ الْحِجارَةِ لَما يَتَفَجَّرُ مِنْه الأَنْهارُ وَإِنَّ مِنْها لَما يَشَّقَّقُ فَيَخْرُجُ مِنْه الْماءُ وَإِنَّ مِنْها لَما يَهْبِطُ مِنْ خَشْيَةِ اللَّه * ( يُولِجُ اللَّيْلَ ) * در ميآورد شب را * ( فِي النَّهارِ ) * در روز يعنى مقدارى از شب در روز مىافزايد تا زمان روز دراز ميگردد از زمان شب و آن در دو ربع ربيعى و صيفى است * ( وَيُولِجُ النَّهارَ ) * و داخل ميسازد روز را * ( فِي اللَّيْلِ ) * در شب يعنى از ساعات روز بر ساعات شب ميافزايد تا ساعات شب زايد شود از ساعات روز و آن در دو ربع خزيفى و شتويست * ( وَسَخَّرَ الشَّمْسَ وَالْقَمَرَ ) * و رام گردانيد آفتاب و ماه را يعنى مسخر فرمان خود ساخت * ( كُلٌّ يَجْرِي ) * هر يك از اين نيرين كه ميرود در مجراى خود * ( لأَجَلٍ مُسَمًّى ) * براى وقتى نام برده شده يعنى تا زمانى معلوم كه دور خود تمام كند يا تا روز رستخيز كه از سير خود باز ماند * ( ذلِكُمُ ) * آن خدايى كه خالق و فاعل اين اشياء است و مسخران * ( اللَّه ) * خداى بحقست * ( رَبُّكُمْ ) * آفريدگار و پروردگار شما است * ( لَه الْمُلْكُ ) * مر او راست پادشاهى در اين اشعار است به آنكه فاعليت او سبحانه\r\nمر اشياء مزبوره را موجب ثبوت اين اخبار مترادفه است و ميتواند بود كه اللَّه ربكم هر دو خبر ذلكم باشند و له الملك جمله مبتدء بها واقع در قرآن قوله * ( وَالَّذِينَ تَدْعُونَ ) * و آنان كه ميخوانيد و مىپرستيد * ( مِنْ دُونِه ) * بجز از خداى تعالى * ( ما يَمْلِكُونَ ) * مالك نميشوند * ( مِنْ قِطْمِيرٍ ) * مقدار پرست استخوان خرما را چه مالك على الاطلاق و معبود باستحقاق او است و بس پس او است كه متفرد است بالوهيت و ربوبيت و قطمير لفافه توانست كه آن قشر رقيق است كه ملتفت است بر استخوان خرما * ( إِنْ تَدْعُوهُمْ ) * اگر بخوانيد آنان را كه معبودان باطل شمااند يعنى اگر بتان را در جر نفعى يا دفع ضررى بخوانيد * ( لا يَسْمَعُوا دُعاءَكُمْ ) * نشنوند خواندن شما را زيرا كه جمادند و جماد را شنوايى نيست * ( وَلَوْ سَمِعُوا ) * و اگر بشنوند دعاى شما را بر سبيل فرض و تمثيل * ( مَا اسْتَجابُوا لَكُمْ ) * اجابت نكنند شما را و مراد شما ندهند زيرا كه قادر نيستند بر ايصال منافع و دفع مضار يا بجهة تبرى ايشان از شما در آنچه دعوى آن ميكنيد از الوهيت ايشان چه ايشان استناد معبودية به خود نمىكنند و منكر اين دعوىاند كه از شما صادر مىشود كما قال * ( وَيَوْمَ الْقِيامَةِ ) * و روز رستخيز\r\n","description":"","footnote":"","page_name":" 398 ","page_number":398},
  {"content":"\r\n* ( يَكْفُرُونَ بِشِرْكِكُمْ ) * كافر شوند بشرك آوردن شما يعنى معترف شوند ببطلان شرك كه شما آورده‌ايد يا منكر پرستش شما شوند و گويند ما كنتم ايانا تعبدون به اين طريق كه حقتعالى ايشان را بنطق درآورده تا توبيخ عبدهء خود كنند و ايشان را گويند لم عبدتمونا و ما دعوناكم الى ذلك چرا ما را مىپرستيد و حال آنكه ما شما را به اين نخوانديم و اين دعوى نكرديم و يا گويند ما كُنْتُمْ إِيَّانا تَعْبُدُونَ و بلخى گفته كه ميتواند بود كه مراد به اين معبودان ملائكه و عيسى عليه السّلام باشند و ح معنى * ( لا يَسْمَعُوا دُعاءَكُمْ ) * آنست كه بجهة عدم اشتغال التفات بعبدهء خود و عدم تفحص و تجسس مر ايشان را و مشغولى ايشان به آنچه مأمور الهية است آواز ايشان را نشنوند و بر تقدير استماع استجابت قول ايشان نكنند بجهة بغض و غيظ ايشان به آنها و انكار عبادت ايشان * ( وَلا يُنَبِّئُكَ ) * و خبر ندهد از حقيقة كارها و صلاح و فساد و منافع و مضار آنها هيچ خبر دهنده * ( مِثْلُ خَبِيرٍ ) * مانند دانا بحقيقت امور كه حق سبحانه است چه او است كه داناست بحقيقت جميع اشياء بخلاف ساير مخبران مراد تحقيق آن چيزيست كه خبر به آن داده از حال الههء ايشان و نفى آنچه دعوى ميكنند و اسناد مىدهند به آنها از معبوديت ايشان صاحب لباب آورده كه اضافه مثل به خدا جايز نيست پس اين مثليست شايع و مستعمل در كلام عرب در اخبار مخبرى كه سخن او فى نفس الامر متعمد عليه و موثوق به باشد و حقيقت معنى آنست كه حقتعالى ميفرمايد آنچه من شما را به آن اخبار كردم از احوال اوثان و بطلان عبدهء ايشان حق است و صدق به جهت آنكه من خبيرم به آنچه اخبار به آن نمودم پس بيان غناى خود مىكند و فقر بندگان خود كه مستلزم حقيقت معبودية اوست و بطلان معبوديت غير او و ميفرمايد كه * ( يا أَيُّهَا النَّاسُ ) * اى مردمان * ( أَنْتُمُ الْفُقَراءُ ) * شما محتاجانيد * ( إِلَى اللَّه ) * بخداى در خلق و رزق و غفران و رضا و جنت تعريف فقرا به جهت مبالغه است در فرط ايشان بر وجهى كه گوييا به جهت شدت افتقار و كثرت احتياج ايشان جنس فقر مخصوص ايشانست و افتقار ساير ممكنات نسبت به فقر ايشان غير معتد به است و لهذا قال جل ذكره و خلق الانسان ضعيفا و قال الذى خلقكم من ضعف چه فقر تابع ضعفست و هر چند ضعف اكثر است فقر بيشتر است و اگر فقر منكر ميبود يعنى چنين ميبود كه انتم بعض الفقراء و اين غير مطلوبست * ( وَاللَّه هُوَ الْغَنِيُّ ) * و خداى كه او بىنياز است و بغناى مطلق خود منعم بر جميع موجودات * ( الْحَمِيدُ ) * ستوده شده بر نعمت علم و فضل شامل كه تابع غناى مطلقست و صاحب كشاف گفته كه ذكر حميد بعد از غنا جهت دلالتست بر آنكه حقتعالى غنيست كه بغناى خود نفع رساننده است خلقان را بانعام نعمت\r\n","description":"","footnote":"","page_name":" 399 ","page_number":399},
  {"content":"\r\nبر ايشان و بجهة آن مستحق حمد است بر السنهء عباد و كاشفى آورده كه مهيات ممكنه در وجود محتاجند بفاعل وَأَنْتُمُ الْفُقَراءُ اشاره است به آن و حقتعالى بحسب كمال ذاتى از وجود عالم و عالميان مستغنى است * ( وَاللَّه هُوَ الْغَنِيُّ ) * عبارتست از آن و چون\r\nظهور كمال غنا موقوفست بر وجود اعيان ممكنات پس در ايجاد آن نعمتى كبرى است مستحق حمد است و ثناى كلى و كلمهء حميد ايمان است به آن * ( إِنْ يَشَأْ ) * اگر خواهد خداى * ( يُذْهِبْكُمْ ) * ببرد شما را از روى زمين يعنى همهء شما را هلاك كند * ( وَيَأْتِ بِخَلْقٍ جَدِيدٍ ) * و بياورد آفريدن تو يعنى قومى ديگر را كه از شما اطوع و فرمانبردارتر باشند يا پيدا كند گروهى ديگر را كه كسى نديده و نشنيده باشد اين دالست بر غضب او سبحانه بر اهل شرك به جهت اتخاذ انداد و كفر ايشان بآيات او و ارتكاب ايشان بانواع معاصرى و خطيئات كما قال وَإِنْ تَتَوَلَّوْا يَسْتَبْدِلْ قَوْماً غَيْرَكُمْ و لهذا قال ابن عباس يخلق بعدكم من يعبده و لا يشرك به شيئا يعنى بيافريند بعد از شما كسانى را كه او را پرستش كنند و غير او را در عبادت شريك او نگردانند * ( وَما ذلِكَ ) * و نيست بردن شما آوردن ديگران * ( عَلَى اللَّه بِعَزِيزٍ ) * بر خداى دشوار يعنى متعسر بلكه بر او در نهايت سهولتست و كمال آسانى و بعد از بيان غناى مطلق و قدرت كاملهء خود ذكر عدل خود مىكند بقوله * ( وَلا تَزِرُ ) * و بر ندارد * ( وازِرَةٌ ) * نفس گناه كننده * ( وِزْرَ أُخْرى ) * بار گناه نفس ديگر را بلكه هر كس حامل گناه خود باشد نه گناه غير و آيهء وَلَيَحْمِلُنَّ أَثْقالَهُمْ وَأَثْقالًا مَعَ أَثْقالِهِمْ در شأن ضالين و مضلين است كه حامل اثقال ضلال خود و اضلال غير شوند نه حامل ضلالت غير بلكه هر يك حامل ضلال خود باشند پس منافى اين آيه نباشد كه * ( وَإِنْ تَدْعُ مُثْقَلَةٌ ) * و اگر بخواند نفس گرانبار از گناه ديگرى را * ( إِلى حِمْلِها ) * ببرداشتن بعضى از گناهان وى * ( لا يُحْمَلْ ) * برداشته نشود * ( مِنْه ) * از گناه او * ( شَيْءٌ ) * چيزى يعنى مدعو هيچ چيز را از گناه داعى بر ندارد * ( وَلَوْ كانَ ) * و اگر چه باشد آن مدعو * ( ذا قُرْبى ) * خداوند خويش نزديكتر چون پدر و مادر و برادر و خواهر اضمار مدعو به جهت دلالت ان تدع است بر آن مراد آنست كه هر چند گناه كار خويشان و كسان نزديكتر خود را خواند و در خواست كند كه چيزى از خطيئات او بردارند هيچكس اجابت نكند زيرا كه همه به خود در مانده باشند و از فضيل عياض روايتست كه فرداى قيامت مادرى و فرزندى را در عرصات آرند كه هر دو گرانبار باشند ببار گناه خود مادر فرزند را گويد حق ولادت و تربيت و رضاع من بجا آور يك گناه من بردار\r\n","description":"","footnote":"","page_name":" 400 ","page_number":400},
  {"content":"\r\nگويد اى مادر دور شو از من كه من به خود در مانده‌ام از ابن عباس مروى است كه هر يك از مادر و پدر به پسر خود گويند كه احمل عنى بار گناه از من بردار گويد حسبى ما على آن هنگامى كه بر منست مرا بس است و در كشاف آورده كه ايثار و لا تزر وازرة بر و لا تزر نفس بجهة آنست كه همهء نفوس وازر باشند و هيچكدام از نفوس وارزات نباشد مگر كه حامل وزر خود باشد نه وزر غير و فرق ميان و لا تزر وازرة وزر اخرى و ميان و ان تدع مثقلة الى حملها لا يحمل منه شيئى آنست كه اول دال است بر عدل حقتعالى در حكم و امر خود و مشعر بر آنكه هيچكس مؤاخذ به غير ذنب خود نشود و ثانى دال بر آنكه هيچ مغيثى بفرياد مستغيثى نرسد تا بمرتبهء كه اگر نفس مستقل از او زار و ماثم داعى غير شود بتخفيف بعضى از آن هيچكس اجابة آن نكند و بفرياد او نرسد و اگر چه اين مدعو اقرب اقرباى وى باشد مانند اب و ولد و اخ و چون تهديد و وعيد اهل عناد و تمرد را هيچ نتيجه و فايده نميدهد و به آن منتفع نميشوند از اين جهة تخصيص ايذار باهل خشيت فرموده كه * ( إِنَّما تُنْذِرُ الَّذِينَ ) * جز اين نيست كه بيم ميكنى تو اى محمد بحقيقة آنان را كه * ( يَخْشَوْنَ رَبَّهُمْ ) * ميترسند از پروردگار خود * ( بِالْغَيْبِ ) * به پنهانى يعنى در حالتى كه پنهانند از عذاب او و او را نميبينند و ناديده از آن ميترسند يا از مردمان غايبند به اين معنى كه در خلوت اثر خشيت بر ايشان ظاهر نميشود نه در صحبتها يا عذاب او از ايشان غايبست و مشاهد ايشان نيست و با وجود اين از آن خايفند * ( وَأَقامُوا الصَّلاةَ ) * و بپاى داشته‌اند نماز را چه اهل خشيت و صلوة منتفع بانذارند نه غير\r\nايشان و اختلاف فعلين جهة دلالت است بر استمرار خشيت ايشان كه معظم اسباب انتفاع است از انذار و صاحب كشاف آورده كه خشية از عادة مستمرهء اصحاب حضرت رسالت ( ص ) بود و عدم ذهول ايشان در هيچ وقت و صاحب مجمع نيز آورده كه عطف فعلا ماضى بر مستقبل اشعار است باختلاف معنى چه خشيت لازم است در همه اوقات بخلاف صلوة كه در اوقات مخصوصه مؤدى مىشود * ( وَمَنْ تَزَكَّى ) * و هر كه پاكيزه و پاك باشد از دنس معاصى * ( فَإِنَّما يَتَزَكَّى لِنَفْسِه ) * پس جز اين نيست كه متزكى و متطهر شده از براى نفس خود يعنى نفع تزكى و تطهر از رجس معصية بنفس او عايد مىشود اين جمله معترضه است كه مؤكد خشيت است و اقامة صلوة چه اين هر دو از جملهء تزكيه است * ( وَإِلَى اللَّه الْمَصِيرُ ) * و بسوى خداست بازگشت همه پس اهل تزكيه را پاداش خواهد داد و بدانكه وجه اتصال اين آيه بما قبل از اين حيثيت است كه چون آيهء ان يشأ يذهبكم متضمن غضب او سبحانه است بر اهل كفر پس اين آيه كه منطوى برانذار است از اهوال قيامة مناسب\r\n","description":"","footnote":"","page_name":" 401 ","page_number":401},
  {"content":"\r\nآن باشد بعد از آن بر سبيل ضرب المثل هم چنان كه در بحرين مذكور شد ميفرمايد كه * ( وَما يَسْتَوِي الأَعْمى ) * و برابر نيست نابينا يعنى كافر يا جاهل يا مطلق اهل ضلال * ( وَالْبَصِيرُ ) * و بينا يعنى مؤمن يا عالم يا مطلق اهل اهتدا و گويند اين مثل است براى اصنام و حضرت ملك علام يعنى بتان كه نميبينند و ادراك چيزى نميكنند مانند حقتعالى نيستند كه بينا و دانا است بهمهء اشيا\r\n* ( وَلَا الظُّلُماتُ ) * و متساوى نيستند تاريكى ها يعنى باطل كه شركست و ضلالة يا معصية * ( وَلَا النُّورُ ) * و نه روشنايى يعنى حق كه ايمانست و هدايت يا طاعة و جمع ظلمات و توحيد نور بجهة آنست كه ضلالة و بطلان بطرق مخلتفه است و هدايت بطريق واحد * ( وَلَا الظِّلُّ ) * و مساوى نباشد سايه يعنى ثواب و بهشت كه متضمن سايهء رحمة است با راحت * ( وَلَا الْحَرُورُ ) * و نه حرارت يعنى عذاب دوزخ يا شدت لاء تاكيد براى نفى استوا است و تكرير آن بر هر دو شق بجهة مزيد تاكيد و حرور فعول است ماخوذ از حر و غالب اطلاق آن بر سموم است و گويند سموم باد گرم سوزانيست كه هبوب آن در روز باشد و حرور آنكه هبوب آن در شب بود و يا حرور آنست كه در شب و روز آيد و سموم مخصوص آنكه در روز آيد * ( وَما يَسْتَوِي الأَحْياءُ ) * و برابر نيستند زندگان * ( وَلَا الأَمْواتُ ) * و نه مردگان يعنى مؤمنان كه دل ايشان زنده است بمعرفت توحيد مساوى كافران نيستند كه دل ايشان مرده است بشرك پس اين تمثيل ديگر است براى مؤمنان و كافران ابلغ از تمثيل اول و لهذا تكرير فعل نمود و صاحب كشاف گفته كه اين مثل كسانيست كه در اسلام داخل شوند و كسانى كه در اسلام داخل نشوند و بر كفر اصرار نمايند و نزد بعضى تمثيل اول براى مؤمنان و كافرانست و ثانى براى علما و جهال و اولى آنست كه عمى و ظلمات و حرور و اموات ضرب المثل باشد براى مطلق كافر و ضال و باطل و جاهل و بصير و نور و ظل و احيا براى مؤمن و محق و مهتدى و عالم و بدانكه ادوات مذكوره بعضى جامع شفعاند بشفع و بعضى جامع وتر بوتر * ( إِنَّ اللَّه يُسْمِعُ ) * بدرستى كه خدا مىشنواند و تفهيم مىكند بر وجه انتفاع * ( مَنْ يَشاءُ ) * هر كرا ميخواهد بلطف و توفيق هدايت از كسانى كه طالب حق باشند و جوياى اهتدا نه جماعتى كه در طريق تمرد و عناد و جحود توغل كرده باشند با وجود مشاهدهء آيات بينه بر طريق حق و يا آنكه معنى آنست كه اگر خواهد خدا اهل تمرد و عناد را باجبار و قهر بر ايمان دارد اما تكليف مانع است از اين زيرا كه تكليف اختياريست نه اجبارى * ( وَما أَنْتَ ) * و نيستى تو اى محمد ( ص ) * ( بِمُسْمِعٍ ) * شنواننده سخن * ( مَنْ فِي الْقُبُورِ ) * آنان را كه در قبرهااند اين ترشيح است براى تمثيل كسانى\r\n","description":"","footnote":"","page_name":" 402 ","page_number":402},
  {"content":"\r\nكه مصرند بر كفر باموات و مبالغه در آنكه مقنط ايشانست از ايمان يعنى هم چنان كه شنوانيدن سخن بمردگان متعذر است شنوانيدن سخن حق به كسانى كه مصرند بر كفر و معاند و جاحد حقاند نيز متعذر است بر تو و غير مقدور تو مراد سماع حقست بايشان بر وجهى كه به آن منتفع شوند يعنى چون كه از استماع حق انتفاع نمىيابند پس گوييا كه استماع آن نميتوانند كرد مانند اهل قبور كه اسماع سخن بايشان از دايرهء قدرت تو خارجست آن گه به جهت تاكيد اينمعنى ميفرمايد كه * ( إِنْ أَنْتَ ) * نيستى تو اى محمد ( ص ) * ( إِلَّا نَذِيرٌ ) * مگر پيغمبر بيم كننده يعنى بر تو همين ابلاغ و انذار است و بس نه الجاى اهل كفر بر انتفاع بسخن اهل حق و ايمان * ( إِنَّا أَرْسَلْناكَ ) * بدرستى كه فرستاديم تو را * ( بِالْحَقِّ ) * بدين حق كه اسلام است و يا آنكه اين در محل نصب است بر حاليت از احد ضميرين يا از هر دو ضمير يعنى محقا او محقين يعنى فرستاديم تو را در حالتى كه محق و از اهل حق يا هر دو محقيم و درست كردار و راست گفتار و بنا بر معنى اول صفت مصدر محذوفست اى ارسالا مصحوبا بالحق يعنى فرستاديم تو را فرستادنى كه مقرونست به حق و ميتواند بود كه صلهء ما بعد باشد اعنى قوله * ( بَشِيراً وَنَذِيراً ) * يعنى تو را ارسال كرديم ببندگان در حالتى كه به حق مژده دهندهء ايشان را بمثوبت و بيم كنندهء آنها را از عقوبت * ( وَإِنْ مِنْ أُمَّةٍ ) * و نبودند هيچ امم سالفه * ( إِلَّا خَلا فِيها ) * مگر آنكه گذشت در ميان ايشان پيغمبرى * ( نَذِيرٌ ) * بيم كنندهء اكتفاء بذكر نذارت بدون قرآن آن ببشارت يا به جهت علمست به آنكه نذارت قرينهء بشارتست خصوصا كه قبل ازين به آن مقارن شده باشد و يا به جهت آنكه انذار مقصود و اهمست در بعثت و مراد بامت اينجا اهل عصر است و اصل آن جماعة كثيره است كما\r\nقال اللَّه تعالى وَجَدَ عَلَيْه أُمَّةً مِنَ النَّاسِ يَسْقُونَ و چون آثار نذارت در زمان فترت ميان عيسى و حضرت خاتم الانبياء ( ص ) باقى بود تا آنكه مندرس شد و در حين اندراس آن حضرت مبعوث شد پس آن زمان از نذير خالى نبوده باشد و ميتواند بود كه نذير اعم از نبى و عالم باشد و بنا بر اين در زمان فترت اگر چه پيغمبرى نبود اما علما بودند كه مردم را انذار ميكردند پس بنا بر اين نيز در آن زمان نذير بوده باشد و در اين آيه دلالتست بر آنكه هيچكس از مكلفان نيست مگر كه رسولى به او مبعوث شد و اشعار بر آنكه حقتعالى اقامت حجت بر جميع امم نموده بعد از آن به جهت تسليهء سيد انام ميفرمايد كه * ( وَإِنْ يُكَذِّبُوكَ ) * و اگر تكذيب كنند تو را معاندان قريش از ايشان عجب مدار و غم و الم بوجود خود مرسان * ( فَقَدْ كَذَّبَ الَّذِينَ ) * پس بدرستى كه تكذيب كردند آنان كه * ( مِنْ قَبْلِهِمْ ) * پيش از ايشان بوده‌اند پيغمبران خود را * ( جاءَتْهُمْ رُسُلُهُمْ ) * آمدند بديشان پيغمبران فرستاده بر ايشان * ( بِالْبَيِّناتِ ) * بحجت\r\n","description":"","footnote":"","page_name":" 403 ","page_number":403},
  {"content":"\r\nهاى روشن يا معجزهاى هويدا كه شاهد نبوت ايشان بودند * ( وَبِالزُّبُرِ ) * و بنامهاى آسمانى چون صحف شيث و ادريس و ابراهيم عليه السّلام * ( وَبِالْكِتابِ الْمُنِيرِ ) * و كتاب روشن كه مبين احكام حلال و حرام بود چون تورية و انجيل و ايشان تكذيب آن نمودند * ( ثُمَّ أَخَذْتُ الَّذِينَ كَفَرُوا ) * پس بعد از تكذيب گرفتيم آنان را كه نگرويدند بعد از آن بر سبيل تعجب ميفرمايد كه * ( فَكَيْفَ كانَ نَكِيرِ ) * پس چگونه بود انكار و تغيير من بر ايشان انزال عذاب و عقاب بايشان و در كشاف آورده كه چون بينات و زبر و كتاب منير در جنس انبياى سابق تحقق يافته بود از اينجهت بطريق اسناد مطلق اشياى مذكوره بايشان مسند گشته و اگر چه بعض از آن در شان جميع ايشان بود كه بينات است و برخى از آن در شأن برخى از ايشان كه آن زبر است و كتاب منير در انوار گفته كه ميتواند بود كه زبر و كتاب منير بر ارادهء تفصيل بود نه جمع و يا آنكه مراد به آن يك چيز باشد و عطف به جهت تغاير وصفين و در مجمع نيز ذكر كرده كه بينات بمعنى معجزات باهرات و حجج واضحاتست و زبر بمعنى كتب و كتاب منير بمعنى كتاب واضح و بين و تكرار ذكر كتاب و عطف آن بر زبر به جهت اختلاف صفتين است چه زبر هر چيزيست كه منتقش و منقر بود در كتاب مانند نقر در حجر و بار ديگر عود كلام مينمايد بذكر دلايل توحيد و ميفرمايد كه * ( أَ لَمْ تَرَ ) * آيا نميبينى اى بيننده * ( أَنَّ اللَّه ) * آنكه خداى تعالى بمحض قدرت و رحمت * ( أَنْزَلَ ) * فرو فرستاد * ( مِنَ السَّماءِ ) * از آسمان يا از ابر * ( السَّماءِ ) * آبى را كه بارانست * ( فَأَخْرَجْنا ) * پس بيرون آورديم عدول بتكلم بجهة تخصيص فعل است يعنى مائيم توانا كه بيرون ميآوريم * ( بِه ) * به آن آب * ( ثَمَراتٍ ) * از ميوه ها * ( مُخْتَلِفاً أَلْوانُها ) * كه مختلفست رنگهاى آن يعنى گوناگون در اجناس و اصناف بر وجهى كه هر يك از آنها بصفتهاى مختلفه‌اند مانند زمان و تين و عنب و غير آن و گويند مراد اشكال و هيئاتست از حمرة و صفرة و خضرة و غير آن و در مجمع گفته كه مراد اختلاف الوان و طعوم و روايحست و اقتصاد بر ذكر الوان جهت آنست كه اظهر است و يا به جهت دلالت كلام بر طعوم و روايح * ( وَمِنَ الْجِبالِ ) * و از كوه ها كه آفريدهء ما است * ( جُدَدٌ ) * خداوند طرق واضحهء است و اكثر مفسران بر آنند كه مراد خطوط مبينه‌اند كه در كوه ها نمايند * ( بِيضٌ ) * سفيدها * ( وَحُمْرٌ مُخْتَلِفٌ أَلْوانُها ) * و سرخها كه گوناگونست رنگهاى آن در شدت و ضعف يعنى بعضى بغايت سرخ و برخى كمتر از آن * ( وَغَرابِيبُ سُودٌ ) * و سياه\r\n","description":"","footnote":"","page_name":" 404 ","page_number":404},
  {"content":"\r\nهاى بغايت سياه كه هيچ خط ندارد بدانكه من از براى تبعيض است و جدد جمع جده است بمعنى طريق واضح و نرد مبرد جدد طرايق و خطوط است و هر طريقهء جده و جاده است پس جدد بمعنى طرق يا خطوط است و در كلام مضادت مقدر است اى ذو جدد تا ضمير مختلف الوانها راجع تواند شد به اين معنى كه من الجبال مختلف الوانها پس معنى آنست كه كوه هايى كه خداوند طرق مختلفة اللونست يا خطوط متلونه و غرابيب جمع غربيب است بمعنى شديد السواد است مانند لون غراب و اين معطوفست بر بيض يا بر جدد\r\nكانه قيل و من الجبال ذو جدد مختلفة اللون و منها غرابيب متحدة اللون و اين تاكيد سود مضمر است كه ما بعد آن مفسرانست و اين ابلغ است در تاكيد بجهة دلالت آن بر معنى واحد از طريق اضمار و اظهار پس تقدير اينست كه سود غرابيب و نميتواند بود كه تاكيد سود ظاهر باشد زيرا كه حق تاكيد آنست كه تابع مؤكد باشد و فرا گفته كه در كلام تقديم و تاخيرى هست و تقدير آنست كه سود غرابيب لانه يقال اسود غربيب و صاحب مجمع بعد از نقل قول فرا گفته كه من ميگويم كه سود عطف بيان غرابيب است و مبين آن و نيز تاكيد غرابيب واقع ميتواند شد زيرا كه غرابيب نميباشد مگر سود پس آن مثل رايت زيدا زيدا باشد و اين اولى است از جمل كلام بر تقديم و تاخير * ( وَمِنَ النَّاسِ ) * و از آدميان * ( وَالدَّوَابِّ ) * و از جنبندگان على العموم يا اسباب على الخصوص * ( وَالأَنْعامِ ) * و از چهارپايان خلقىاند كه * ( مُخْتَلِفٌ أَلْوانُه ) * گوناگونست رنگهاى آن * ( كَذلِكَ ) * مانند اختلاف الوان ثمار و جبال و بعد از بيان قدرت بر خلق اشياى مختلفه الذوات و الالوان ميفرمايد كه * ( إِنَّما يَخْشَى اللَّه ) * جز اين نيست كه ميترسند از خدا * ( مِنْ عِبادِه ) * از بندگان او * ( الْعُلَماءُ ) * دانايان چه شرط خشية معرفة مخشى است و علم بصفات و افعال او پس هر كه دانش او بيشتر است ترس او افزونتر است و از اينجا است كه حضرت رسالت ( ص ) فرمود كه\r\nانى اخشاكم باللَّه\r\nترس من به خدا از شما بيشتر است و نيز فرموده كه\r\nاعلمكم باللَّه اشدكم له خشية\r\nهر كه از شما معرفة او به خدا بيشتر است خوف او زياده تر است و لهذا اين را در عقب افعال داله بر كمال قدرة خود ايراد فرموده تا بجهة معرفة به آن افعال خاشى و خايف شوند و اين بديهيست كه هر كه عالم نباشد بقدرت او بر آفريدن اشياء و بر تحويل هر چيزى از حالى بحالى از او خايف نخواهد بود و از ابن عباس مرويست كه مراد حقتعالى آنست كه انما يخافنى من خلقى من علم جبروتى و عزتى و سلطانى يعنى كسانى از من ترسانند كه عالمند بجبروت و عزت و سلطانيت من و از مسروق مرويست كه كفى بالمرء علما ان يخشى اللَّه و كفى بالمرء جهلا ان يعجب بعمله در علم مرد همين كافيست كه خدا ترسد و در جهل او همين بس كه\r\n","description":"","footnote":"","page_name":" 405 ","page_number":405},
  {"content":"\r\nبه عمل خود معجب بود و تقديم مفعول بجهة آنست كه مقصود حصر فاعليت است و اگر منعكس شود معنى منقلب گردد و اين غير مقصود است اينجا بعد از آن تعليل وجوب خشيت مينمايد بقوله * ( إِنَّ اللَّه عَزِيزٌ ) * بدرستى كه خداى غالب است در انتقام كشيدن از آن كسى كه مصر باشد بر طغيان * ( غَفُورٌ ) * آمرزنده مر كسى را كه تائب شود از حق معاقب و مثيب آنست كه از او بترسد و يا قادر است بر عقوبت كسانى كه از او خاشى نباشند و آمرزندهء آنان كه از او ترسند و در مجمع آورده كه تخصيص علما بخشيت جهة آنست كه عالم احذر است و مر عقاب الهى را از جاهل بجهة اختصاص او بمعرفة توحيد و عدل و تصديق بعث و حساب و ثواب و عذاب و اينكه از بعض علما معصية صادر مىشود يا بجهة قصور است در علم و اعتقاد او كه آن راجع بجهل است و يا بجهة غلبه لذت شهوت عاجل است بر او يا آنكه معتقد نشاهء اجل است و عالم بحقيقت عذاب و عقاب آن و خاشى و خايف از آن پس از روى خشية مرتكب آن نميشود بخلاف جاهل مطلق كه بدون خشيت به عمل قبيح اقدام مىكند انتهى و يا آنست كه چون حق سبحانه و تعالى را بخشش گناهان ميداند و او را كريم و آمرزنده و مهربان ميشمارد جرات نموده بر گناه اقدام مينمايد و يا آنست كه چون حضرت ايزدى را عز شانه و جل برهانه قبول كنندهء توبه ميداند باميد آنكه هر گاه روح بغرغره رسد توبهء اين كس قبول مىشود به اين اميد مرتكب معاصى مىشود و اين عالم كالجاهل است و از حضرت امام جعفر صادق عليه السّلام مرويست كه\r\nيعنى بالعلماء من صدق قوله عمله و من لم يصدق قوله عمله ليس بعالم\r\nيعنى مراد حقتعالى بعلما كسانىاند كه كردار ايشان مصدق گفتار او بود و هر كه فعل او موافق قول او نباشد عالم نيست و مؤيد اينست كه بعد از اين ميفرمايد كه * ( إِنَّ الَّذِينَ يَتْلُونَ كِتابَ اللَّه ) * بدرستى كه آنان كه پيوسته ميخوانند كتاب خداى را جل و عز و يا متابعت ميكنند آنچه در اوست از احكام و اين از تلاوة و يا از تلو ماخوذ است و مراد بكتاب قرآنست و ميتواند بود كه جنس كتاب باشد و بنا بر اين ثنائيست بر مصدقان امم سابقه بعد از اقتصاص حال مكذبان * ( وَأَقامُوا الصَّلاةَ ) * و به پا داشته‌اند نماز را در اوقات آن بآداب و شرايط آن * ( وَأَنْفَقُوا ) * و نفقه كرده‌اند در راه ما * ( مِمَّا رَزَقْناهُمْ ) * از آنچه روزى داده‌ايم ايشان را * ( سِرًّا ) * پنهان از خوف آنكه بر ما مشوب نشود * ( وَعَلانِيَةً ) * و آشكارا بسبب طمع آنكه سبب رغبت ديگران گردد بتصدق يا سر در مسنونه بجهة خلوص قربة و علانيه در مفروضه بجهة رفع تهمت از خود يا انفاق ايشان كيف ما انفق است بدون قصد خاص و نصب سر او علانيه بر حاليت است اى انفقوا مسرين و معلنين و يا صفة مصدر\r\n","description":"","footnote":"","page_name":" 406 ","page_number":406},
  {"content":"\r\nمحذوفست اى انفقوا انفاقا مسرا و معلنا يا منصوب بنزع خافض اى فى سر و علانيه و قوله * ( يَرْجُونَ ) * خبر ان است يعنى آنان كه متصف به اينصفت و اميد ميدارند با اين عملها * ( تِجارَةً لَنْ تَبُورَ ) * بازرگانى را كه كاسه نبود و بخسران هالك و فانى نگردد و مراد طلب ثواب ابدى است و تحصيل اجر سرمدى و قوله\r\n* ( لِيُوَفِّيَهُمْ أُجُورَهُمْ ) * علت مدلول كلام مذكور است يعنى اميد دارند بتجارتى كه منتفى باشد از او كساد و رواج داشته باشد تا به جهت رواج آن تمام گرداند خداى تعالى اجور آن را و بتمامى و كمال بديشان رساند مزدهاى كردار آنها را و يا علة مدلول امتثال ايشانست يعنى جميع اين افعال را به جامى آورند تا حقتعالى اجور آن را به تمام و كمال بديشان رساند * ( وَيَزِيدَهُمْ ) * و زياده گرداند حسنات ايشان را * ( مِنْ فَضْلِه ) * از بخشش خود يعنى بيفزايد مزد عمل ايشان را و زياده از آن بايشان رساند و اين مسعود از پيغمبر صلَّى اللَّه عليه و آله روايت كرده كه مراد به يزيد هم من فضله اعطاى زمام شفاعتست بديشان و لهذا در لباب تفسير آن به اين نموده كه شفاعت ايشان قبول كند درباره جمعى كه واجب شده باشد ايشان را آتش دوزخ و ضحاك گفته كه مراد به اين فراخ گردانيدن قبور است بر ايشان * ( إِنَّه ) * بدرستى كه خداى تعالى * ( غَفُورٌ ) * آمرزنده است فرطات ايشان را * ( شَكُورٌ ) * مزد دهنده مر طاعات ايشان اين علت توفيه است و ميتواند بود كه خبران باشد و يرجعون حال واو انفقوا اى انفقوا راجين از مطرق بن عبد اللَّه منقول است كه هذه آية القراء اين آيه در باب قاريان قرآنست و تاليان فرقان كه بجهة طمع ثواب اخروى بتلاوة آن مشغول شدند از عبد اللَّه ابن عبيد بن عمر ليثى روايتست كه مردى رسول صلَّى اللَّه عليه و آله را گفت يا رسول اللَّه چيست مرا كه چنين كاره مرگم فرمود كه تو را مالى هست گفت آرى فرمود كه\r\nقدم مالك فان قلب كل امرء مع ماله ان قدمه احب ان يلحق به و ان اخره احب ان يتأخر معه\r\nمال خود را پيش بفرست كه دل هر مردى بآمال او بود و اگر آن را جدا كند و از پيش بفرستد خواهد آنجا رود كه مال وى در آنست و اگر خواهد كه از خود جدا نسازد خواهد كه با آن باشد بعد از آن خطاب به حضرت رسالت كرده ميفرمايد كه * ( وَالَّذِي أَوْحَيْنا إِلَيْكَ ) * و آنچه وحى كرده‌ايم ما بسوى تو * ( مِنَ الْكِتابِ ) * از قرآن ناطق * ( هُوَ الْحَقُّ ) * آنست راست و درست من براى تبيين است و تواند بود كه مراد جنس وحى باشد و من براى تبعيض و قوله * ( مُصَدِّقاً ) * حال مؤكده است چه حق منفك از اين تصديق نيست يعنى در حالتى كه آن كتاب تصديق كننده است و موافق * ( لِما بَيْنَ يَدَيْه ) * مر آن چيزى دا كه پيش از او بوده از كتب سماويه يعنى مطابق\r\n","description":"","footnote":"","page_name":" 407 ","page_number":407},
  {"content":"\r\nعقايد اصول احكام آنهاست * ( إِنَّ اللَّه ) * بدرستى كه خدا * ( بِعِبادِه ) * ببندگان خود * ( لَخَبِيرٌ ) * هر آينه داناست يعنى ضماير ايشان را ميداند * ( بَصِيرٌ ) * بينا است يعنى ظواهر ايشان را ميداند و احوال آنها كه تصديق به قرآن و تكذيب آن كنند بر او پوشيده نيست يا آنكه چون عالمست بجميع بندگان پس ترا اهل بيت آن ميداند كه وحى به تو نازل ميگرداند كه از جملهء آن اين كتاب معجز نظام است چه عيار ساير كتب است كه اگر در احوال تو چيزى ميبود كه نافى نبوت بودى وحى به تو ارسال نمىكرد و تقديم خبير به جهت دلالت است بر آنكه عمده در اين امور روحانيت است بعد از آن فرموده * ( ثُمَّ أَوْرَثْنَا ) * بعد از آنكه ما كتابهاى متقدمه بر امم سالفه فرستاديم بميراث داديم * ( الْكِتابَ ) * قرآن را و نزد ابى مسلم مراد بكتاب تورية است و نزد جبائى اسم جنس است و صحيح اولست زيرا كه ظاهر لفظ كتاب را اطلاق نميكنند مگر بر قرآن و منطوق كلام نيز مقتضى اينست يعنى قرآن را عطا فرموديم * ( الَّذِينَ اصْطَفَيْنا ) * آنان را كه برگزيديم * ( مِنْ عِبادِنا ) * از بندگان خود در تفسير كاشفى مذكور است كه عطا را ميراث گفته زيرا كه ميراث مالى باشد كه بىتعب و طلب بدست آيد همچنين عطيهء قرآن بى جست و جوى مؤمنان بلكه بمحض عنايت ملك منان بديشان رسيد يا هم چنان كه بيگانه را در ميراث دخل نيست دشمنان نيز از قرآن بىبهره‌اند يا هم چنان كه سهام ورثه از ميراث متفاوت است مانند ثمن و سدس و ربع و ثلث و نصف و ثلثان و تمام اينجا نيز بطرزهاى اهل قرآن متفاوت است و هر كس به قدر استحقاق و اندازه و استعداد خود از حقايق قرآن بهره مند شود بدين مضمون ع زين بزم يكى جرعه طلب كرد و يكى جام و گويند معنى آنست كه از امم سالفه بازگرفتيم قرآن را و بشما عطا فرموديم كه اهل اصطفائيد و برگزيدگان بر ساير امم كمال وَكَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ اى امة خيارا و يا مراد علماى امتند و اظهر آنست كه معنى اين باشد كه بعد از آنكه ما وحى كرديم به تو قرآن را بميراث داديم يعنى حكم كرديم بتوريث آن به كسانى كه بعد از تو باشند از بندگان صالح كه برگزيدگان مااند و يا آنكه اورثنا بمعنى نورث باشد و تعبير آن بصيغهء ماضى بجهة تحقق وقوع آن يعنى البته بميراث خواهيم داد قرآن را ببندگان خود كه بعد از تو باشند و در ايثار اورثنا الكتاب ورثوا الكتاب چنان كه در حق موسى گفت به جهت تعظيم و تكريم امت مرحومه است * ( فَمِنْهُمْ ) * پس بعضى از اين بندگان برگزيده * ( ظالِمٌ لِنَفْسِه ) * ستمكارند بر نفس خود بتقصير در عمل كردن به قرآن * ( وَمِنْهُمْ ) * و برخى از ايشان * ( مُقْتَصِدٌ ) * ميانه روند كه عمل كنند به آن در اغلب اوقات * ( وَمِنْهُمْ ) * و جمعى ديگر از ايشان * ( سابِقٌ بِالْخَيْراتِ ) * پيشى گيرنده‌اند بنيكويىها كه پيوسته عمل به\r\n","description":"","footnote":"","page_name":" 408 ","page_number":408},
  {"content":"\r\nاحكام قرآن كنند * ( بِإِذْنِ اللَّه ) * بامر خدا يعنى باعانت تعليم و ارشاد او سبحانه كه محض توفيق و لطف اوست * ( ذلِكَ ) * اين توريث و اصطفا * ( هُوَ الْفَضْلُ الْكَبِيرُ ) * آن است بخشايشى بزرگ يا سبق بخيرات از فضل عظيم است در مجمع البيان مذكور است كه مفسران را در الذين اصطفينا خلافست جبائى گفته كه آنها انبياءاند كه حق سبحانه برسالت و كتب ايشان را برگزيده و لهذا تفسير كتاب بكتب كرده چنان كه گذشت و مراد بظلم ترك ندبست و ابى مسلم بر آنست كه مراد پيغمبرانند كه در كريمهء إِنَّ اللَّه اصْطَفى الى قوله وَآلَ إِبْراهِيمَ وَآلَ عِمْرانَ داخلاند و بعد از آن گفته كه مراد\r\nبنى اسرائيلاند چه انبيا كتب به ارث نميبرند بلكه از ايشان بشارت به ارث ميگيرند و مراد بكتاب تورية است چنان كه مذكور شد و ابن عباس فرموده كه ايشان امت مرحومهء حضرت رسالتند ( ص ) كه قرآن عزيز را بايشان كرامت فرموده و نزد بعضى ديگر علماء اين امتاند لما\r\nورد فى الحديث العلماء ورثة الانبياء\r\nو از صادق باقر عليه السّلام مرويست كه\r\nهى لنا خاصة و ايانا عنى\r\nاين آيه مخصوص بما است و حق تعالى به اين ما را خواسته نه غير ما را و اين اقرب اقوال است زيرا كه ائمهء هدى عليه السّلام احق مردمانند به وصف اصطفا و اجتبا و ايراث علم انبياء زيرا كه ايشانند كه متعبدانند بحفظ قرآن و بيان حقايق فرقان و عارف بحلال و حرام و دقايق آن انتهى كلامه و اين روايت خيره بطرق متعدده وارد شده از آن جمله سفيان ثورى از سدى روايت كرد كه گفت كه عبد اللَّه جبير مرا خبر داده كه امير المؤمنين عليه السّلام فرمود كه من از حضرت رسالت ( ص ) در تفسير اين آيه چنين شنيدم كه آن حضرت فرمود كه\r\nهم ذريتك و ولدك اذا كان يوم القيمة خرجوا من قبورهم على ثلاثة اصناف ظالم لنفسه يعنى الميت به غير توبة و منهم مقتصد استوت حسناته و سيئاته من ذريتك و منهم سابق بالخيرات من زادت حسناته على سيئاته من ذريتك\r\nيعنى مراد از * ( الَّذِينَ اصْطَفَيْنا مِنْ عِبادِنا ) * ذريهء تواند چون روز قيامت شود ذرية تو سر از قبر بيرون كنند و ايشان سه طايفه باشند يكى آنان كه بى توبه از دنيا بيرون رفته باشند و طايفهء دوم آنانند كه سيئات و حسنات ايشان مساوى باشد و طايفهء سوم آنانند كه حسنات ايشان راجح باشد بر سيئات و از ابى حمزهء ثمالى روايتست كه فرمود كه من در مجلس شريف حضرت امام زين العابدين عليه السّلام بودم كه دو مرد از اهل عراق نزد آن سرور دين آمدند و گفتند يا بن رسول اللَّه ما را خبر ده از تفسير اين آيه امام عليه السّلام فرمود اى اهل عراق آيا شما بر آنيد كه اين آيه در حق چه كسان نازل شده ايشان گفتند ما نميدانيم حضرت فرمودند كه\r\nنزلت و اللَّه فينا اهل البيت نزلت و اللَّه فينا اهل البيت ثلاث مرات\r\nپس من پرسيدم كه يا بن رسول اللَّه از ذرية على بن ابى طالب عليه السلام آنكه ظالم نفس خود است چه كس است فرمود كه كسيست كه حسنه و سيئه او يكسان باشد و هيچ يك بر ديگرى غالب نبود\r\n","description":"","footnote":"","page_name":" 409 ","page_number":409},
  {"content":"\r\nپس پرسيدم مراد از مقتصد ايشان چه كس است فرمود كه كسانىاند كه در منازل خود به عبادت خدا مشغول باشند و در خانه هاى خود بذكر تلاوت كتاب اللَّه اوقات خود را صرف كنند تا روزى كه مرگ ايشان را دريابد آن گه گفتم يا بن رسول اللَّه مراد از سابقان بخيرات چه كسانند فرمود كه آنانند كه فى سبيل اللَّه مجاهده كنند و مردم را به راه راست دعوت نمايند چون على بن ابى طالب عليه السّلام و ذريهء آن حضرت كه اهل عصمت و طهارتند و ديگر بروايتى از حضرت امام جعفر صادق عليه السّلام مرويست كه آيه در حق اولاد حضرت على بن ابى طالب عليه السّلام نازل شد سابق ائمهء معصوميناند و مقتصد زهاد و صلحاى اين امت عاليهمت كه شرف رتبهء امامت ندارند و ظالم صاحب تقصير و گناه كار ايشان و ثامن الأئمة المعصومين امام رضا عليه السّلام در مجلس مامون خليفه عليه اللعنة و العذاب در مرو از اين آيهء وافى هدايه سؤال نمودند كه يا بن رسول اللَّه اين آيه عام است يا خاص فرمود كه خلايق نميدانند كه وارث به ظاهر آيه متعلق است باهل اصطفا و احبا چنان كه در آيهء كريمه وَلَقَدْ أَرْسَلْنا نُوحاً وَإِبْراهِيمَ وَجَعَلْنا فِي ذُرِّيَّتِهِمَا النُّبُوَّةَ وَالْكِتابَ فَمِنْهُمْ مُهْتَدٍ وَكَثِيرٌ مِنْهُمْ فاسِقُونَ كه نبوت و كتاب در مهتديان ايشان است نه فاسقان و اسامة بن زيد روايت كند كه روزى در مسجد مدينهء طيبه از حضرت فخر البشر از تفسير اين آيه پرسيدند آن حضرت فرمود كه\r\nسابقنا سابق و مقتصدنا ناج و ظالمنا مغفور\r\nو اصحاب ما بعد از تخصيص اين آيه در حق اهل بيت سيد الانام عليه الصلاة و السلام بروايات مذكوره به اين استدلال كرده‌اند بر امامت ائمهء هدى عليه السّلام از چند جهت و چند وجه يكى آنكه حضرت ايزد سبحانه و تعالى فرموده كه ثم اورثنا و ميراث يا بسبب است يا بنسب و حضرت امير المؤمنين عليه السّلام و ساير ائمه را هم سبب بود و هم نسب از نسب آن حضرت اتصال داشت باب و جد بزرگوار عالى مقدار او و از سبب متصل بود به حضرت خير النساء حضرت فاطمه زهرا ( س ) بنت سيد الانبياء عليه السلام ما دامت الارض و السماء چون حضرت ايزد سبحانه و تعالى بقدرت بالغهء شامله كتاب را به حضرت رسالت ( ص ) كرامت و الطاف فرمود پس از آن حضرت جز باهل استحقاق نرسد كه آن حضرت سيد الاوصياء و سيد الأتقياء حضرت امير المؤمنين عليه السّلام بود و ساير اولاد اطهار آن حضرت كه هر يك از آنها مهر سپهر كرامت و در درج هدايت و اقبالاند و حديثى كه نسبت به حضرت رسالت ( ص ) داده‌اند مخالفين دين مبين و معاندين مذهب حضرت سيد المرسلين كه\r\nنحن معاشر الانبياء لا نرث و لا نورث\r\nمصنوع و مفتريست چه مخالف ظاهر قرآن است حيث قال جل جلاله و عم نواله وَوَرِثَ سُلَيْمانُ داوُدَ و يَرِثُنِي وَيَرِثُ مِنْ آلِ يَعْقُوبَ و اين معنى ظاهر است كه بخير واحد ترك ظاهر قرآن كردن غير معقول است و ارزش قواعد دور و اين كه حضرت رسالت پناه ( ص ) كتاب و اهل بيت را بهم مقرون ساخته و فرموده كه\r\nانى مخلف فيكم الثقلين ما ان تمسكم بهما لن تضلوا بعدى كتاب اللَّه و عترتى اهل بيتى و ان اللطيف\r\n","description":"","footnote":"","page_name":" 410 ","page_number":410},
  {"content":"\r\nالخبير اخبرنى انهما لن يفترقا حتى يردا على الحوض\r\nمصدق اين است دوم آنكه حق سبحانه و تعالى فرموده كه اصطفينا و هر كه را ايزد سبحانه و تعالى بمسند اصطفا نشاند هر آينه او مصطفى باشد و اين شايسته انبيا است و ائمهء هدى نه غير ايشان چه كسانى كه برگزيدهء حق باشند البته مبرا خواهند بود از لوث معصيت و دنس عصيان زيرا كه لايق و شايستهء پاكيزگى او نيست كه اهل عصيان را برگزيند و باسم اصطفا نوازش نمايد پس اهل اصطفا اهل عصمت باشند و هر گاه كه يكى از ما كسى را كه ظاهرا متصف بصلاحيت است نه باطنا مقرب خودش سازد و انواع نوازش مىكند نظر به ظاهر حال او است و اگر علم بخبث و لوث باطن او ميداشت او را از نظر خود ميراند و از خدمت خود محروم ميگردانيد پس كسى كه عالم است به ظاهر و باطن چگونه كسى را برگزيند كه مرتكب معاصى شود و مرتكب ساير انواع ضلالت گردد و از دايرهء ايمان كه محبوب و مراد اوست قدم بيرون نهد سوم آن است كه حضرت ايزد سبحانه و تعالى در اين آيهء وافى هداية ايشان را ببهشت و درجات خلود جنات بشارت داده و بشارت دادن اهل عصيان موجب اغراء است بقبيح و حق تعالى از قبح مبراست اگر گويند ظلم مستلزم معصيت است پس منافى قول شما باشد جواب گوئيم كه مراد به اين ظلمى است كه پيغمبران آن را به خود نسبت داده‌اند كقوله تعالى حكاية عن آدم ( ع ) رَبَّنا ظَلَمْنا أَنْفُسَنا وَإِنْ لَمْ تَغْفِرْ لَنا و عن يونس سبحانك انى كنت من الظالمين كه مراد به اين ترك ندبست كه مستلزم نقص ثوابست و ظلم در اصل لغة بمعنى نقصان است چنان كه در صف بستان ميفرمايد كه و لم تظلم منه شيئا و يا آنكه ضمير منهم راجع بعباد است نه به الذين اصطفينا چنان كه صاحب مجمع گفته كه مفسر آن را اختلافست در مرجع ضمير و نزد ابن عباس و حسن و قتاده راجع بعباد است و تقدير كلام اين است كه فمن عباده ظالم لنفسه و اين مختار علم الهدى سيد مرتضى است قدس سره و توجيه اين بر اين وجه كرده كه چون حقتعالى تورية كتاب را معلق ساخته به كسانى كه ايشان را اصطفا نموده از عباد خود در عقب آن بيان فرموده كه تعليق وراثت ببعضى عبادته همهء ايشان به جهت آن است كه در ميان ايشان بعضى هستند كه ظالم نفس خوداند باقتراف معصيت و بعضى ديگر مقتصدند كه هم معصيت ميكنند و هم طاعت و جمعى ديگر سابق بخيراتند كه اصلا معصيت از ايشان صادر نميشود پس به جهت اين وراثت معلق بسابق بخيرات شده نه بهمهء عباد پس بنا بر اين ظالم اعم از كافر و عاصى است از اهل اسلام و نزد اكثر مفسران ضمير راجع بالذين اصطفينا است و بنا بر اين اختلاف نموده‌اند در احوال فرق ثلثه بعضى برانند كه همهء بندگان او كه اهل ايمانند ناجىاند و مؤيد اين است حديثى كه ابو دردا نقلكرده كه\r\nسمعت رسول اللَّه ص يقول فى الاية اما السابق فيدخل الجنة به غير حساب و اما المقتصد فيحاسب حسابا يسيرا و اما الظالم فيحبس فى المقام ثم يدخل الجنة فهم الذين قالوا الْحَمْدُ لِلَّه الَّذِي أَذْهَبَ عَنَّا الْحَزَنَ\r\nيعنى ابو دردا روايت كرده\r\n","description":"","footnote":"","page_name":" 411 ","page_number":411},
  {"content":"\r\nكه من از رسول خدا ( ص ) شنيدم كه در اين آيه فرموده و اما سابق بى حساب ببهشت رود و اما مقتصد را حسابى آسان كنند پس ببهشت رود و اما ظالم را در زمين قيامت بدارند و بعد از مشاق ببهشت رود و ايشان باشند كه گويند الْحَمْدُ لِلَّه الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ و تفسير اين آيه در عقب آن مبحث مذكور خواهد شد و از عايشه نيز روايت است كه همهء ايشان ببهشت روند اما سابق كسيست كه در عهد رسول خدا ( ص ) وفات نموده و آن حضرت براى او گواهى داده كه او از اهل بهشت است و اما مقتصد كسيست كه تابع اصحاب او شده تا آنكه به او ملحق شده و اما ظالم مثل منست و امثال من و نيز از عايشه روايتست كه سابق كسيست كه قبل از هجرت اسلام آورده و مقتصد كسيست كه بعد از هجرت مسلمان شده و ظالم و مائيم و مرويست از عمر خطاب كه از پيغمبر خدا ( ص ) شنيدم كه در اين آيه فرمود كه سابق از اهل ايمان كه بر همهء پيشى گرفته است و مقتصد ايشان نجات يافته و ظالم ايشان آمرزيده شده و از جعفر بن خرب روايتست كه ظالم لنفسه به صغائر است كه مستتبع مغفرتست و مقتصد در طاعات در درجهء وسطى است و سابق بخيرات در درجهء عليا و اصحاب ما از ميسر بن عبد العزيز روايت كرده كه امام جعفر صادق ( ع ) فرمود كه\r\nالظالم لنفسه ما من لا يعرف حق الامام و المقتصد من العارف به حق الامام و السابق بالخيرات هو الامام و هؤلاء كلهم مغفور لهم\r\nيعنى ظالم لنفسه از ما كسى است كه نشناسد حق امام را و مقتصد كسى كه عارف به حق امام باشد و سابق بخيرات امام است و همهء ايشان آمرزيده‌اند و زياد بن مقدار از ابى جعفر ( ع ) نقلكرده كه\r\nاما الظالم لنفسه منا فمن عمل عملا صالحا و آخر سيئا و اما المقتصد فهو المجتهد و اما السابق بالخيرات فعلى و الحسن و الحسين و من قتل من آل محمد شهيدا\r\nيعنى ظالم لنفسه از ما كسى كه هم عمل صالح كند و هم معصيت از او صادر شود و مقتصد كسيست كه متعبد است به احكام شريعت و مجتهد در آن و سابق بالخيرات على است و حسن و حسين و آن كس كه كشته باشد از آل محمد يعنى ساير ائمهء هدى و بنا بر آن قول كه فرقهء كه ظالم نفس خودند ناجى نيستند نزد بعضى از ايشان آنست كه ظالم لنفسه اصحاب مشئمه‌اند و مقتصد اصحاب ميمنه‌اند و سابق بخيرات سابقان مقربان از همهء مردمان كما قال جل و عز و كنتم ازواجا ثلاثة و اين قول قتاده است و عكرمه و از ابن عباس نقلست كه ظالم منافق است و مقتصد و سابق از ساير مردمان و حسن گفته كه سابقان صحابه‌اند و مقتصد تابعين و ظالم منافقين و در تفسير ثعلبى مذكور است كه حضرت رسالت ( ص ) اين سه طايفه را تفسير فرمود كه سابق آنهااند كه بيحساب ببهشت روند و مقتصد آنان كه حساب ايشان سبك گذرد و ظالم آنان كه مدتى در موقف حساب بمانند و حق سبحانه بقدرة بالغهء خود برحمت تلافى حال ايشان كند و مثل اين بروايت ابى دردا انفا مذكور شد و بروايت ديگر از پيغمبر ( ص ) سابق ما اهل جهادند و مقتصد ما اهل حضر كه بجهاد نروند اما به جماعت حاضر شوند و ظالم ما اهل باديه كه نه كمر جهاد بر بندند و نه دولت جماعت دريابند و ابو الليث آورده كه سابق آنست كه قبل از هجرة ايمان آورده و مقتصد آنكه بعد از هجرت و قبل الفتح\r\n","description":"","footnote":"","page_name":" 412 ","page_number":412},
  {"content":"\r\nگرويده و ظالم آنكه بعد از فتح مكه بدايرهء اسلام درآمده و بدانكه اهل تفسير و تذكير و ارباب تحقيق و تدقيق را در اين سه طايفه اقوال ديگر هست و اينجا بر ترتيبى كه در قرآن مذكور است يعنى افتتاح به ظالم و اختتام بسابق رقم زده كلك بيان ميگردد بعون اللَّه و حسن توفيقه سهلى بن عبد اللَّه تسترى گفته كه آنان كه جاهلند و متعلم و عالم و يا طالب دنيااند و مايل عقبى و متوجه بمولا يا صاحب كبيره و مرتكب صغيره و مبرا از جريمه يا مضر بر ذنوب و تايب غير ثابت و تائب ثابت بر توبه يا پرستندهء خدا بنا بر عادة و عرف اقربا و عابد بخوف و طمع از حقتعالى و عبادت كنندهء للَّه فى اللَّه يا جزع كنندهء نزد بلا و صبور در بلا و لذت يابنده از بلايا اكل حرام و مايل شبهه و خورندهء حلال و يا مشغول از ذكر و مشغول بذكر و متوجه بمذكور يا مجرم و تايب و مقتى يا غافل و طالب و واجد يا نفس و قلب و روح يا آنكه سيئات او بر حسنات بچربند و آنكه هر دو برابر باشد و آنكه حسنات بر سيئات راجح باشد يا آنكه ظاهر او به از باطن او بود و آنكه سر و علانية او مساوى باشد و آنكه نهان او به از آشكار او بود و يا آنكه انصاف ستاند و ندهد و آنكه هم دهد و بستاند و آنكه دهد و نستاند و يا آنكه زياده از قوت طلبد و اينكه همين جوينده قوت باشد و آنكه مطلقا طلب قوت نكند اما قشيرى گويد كه اين سه گروه اهل سخا وجود و ايثارند يا طالبان نجات و درجات و مناجات و در حقايق سلمى آورده كه ناظر از خود به خود و نگرندهء از خود بآخرت و نظر كنندهء از حق به حق و صاحب فتوحات گويد كه ظالم آن است كه پيوسته در خواب غفلت باشد و مقتصد آنكه گاهى بيدار گردد و سابق آنكه هميشه بيدار بود و در لطايف گفته كه ظالم آن است كه از نعمت بمنعم نگرد و مقتصد آنكه از منعم بنعمت و سابق از منعم بمنعم يعنى بمشاهدهء منعم در سازد و از او بمنعم بپردازد و در تقديم ظالم بر مقتصد بر سابق با آنكه ظاهر آنست كه امر به عكس باشد چند وجه گفته‌اند يكى آنكه تا ايذان باشد به آن كه فاسقان بسيارند و غالب و مقتصدان قليلند نسبت بايشان و سابقان اقل از اين قليلاند دوم آنكه تا ظالمان بجهة تاخير شرم زده نگردند و برحمت بىغايت او اميدوار باشند و مقتصدان ميان خوف و رجا باشند و سابقان از عذاب او ايمن نگردند و اين وجه از امام جعفر صادق عليه السّلام منقولست سيم آن كه تقديم ظالم از روى فضل است و تاخيرش\r\nاز روى عدل و حق سبحانه و تعالى از راه عدل فضل را از عدل دوستتر دارد و تاخير سابق جهت آنست كه تا به ثواب يعنى دخول چنان كه بعد از اين مذكور است اقرب باشد يا به جهت آن كه اعتماد به عمل خود نكند و بطاعت معجب نگردد كه عجب آتشى است كه چون برافروخته شود هزار خرمن عبادت به دو سوخته گردد چهارم آن كه ظلم بمعنى جهل است و ركون بهواى و مقتضى جبلة است و اقتصاد و سبق عارضند پنجم آنكه اين بنا بر احوال عباد است كه آن معصيت و غفلت است و بعد از آن توبه و بعد از آن قربت يعنى آدمى اول ظالم مىباشد به معصيت و بعد از آن مقتصد مىشود بتوبه و آن گاه سابق ميگردد بكثرة مجاهده شش آنكه داب و عادت\r\n","description":"","footnote":"","page_name":" 413 ","page_number":413},
  {"content":"\r\nملوك و اكابر آنست كه چون ذكر چيزى كنند آنچه كمتر و فروتر باشد مقدم دارند پس حقتعالى كه رب الارباب و مالك الملك است ملاحظه اين معنى فرموده تقديم ظالم فرمود و مانند اينست تقديم شب بروز در كريمهء يُولِجُ اللَّيْلَ فِي النَّهارِ و دختر بر پسر در آيهء يَهَبُ لِمَنْ يَشاءُ إِناثاً وَيَهَبُ لِمَنْ يَشاءُ الذُّكُورَ و موت را بر حيات در اين آيه كه الَّذِي خَلَقَ الْمَوْتَ وَالْحَياةَ و كافر بر مؤمن در آيهء فَمِنْكُمْ كافِرٌ وَمِنْكُمْ مُؤْمِنٌ و قوله * ( جَنَّاتُ عَدْنٍ ) * تفسير فضل كبير است يا بدل آن و بنا بر آنكه مشار اليه ذلك سابق بخيرات باشد وجه بدلية آنست كه چون سبب در نيل ثواب نازل منزلهء مسبب است كانه كه آن عين ثواب است پس ابدال جنات عدن از آن صحيح باشد يعنى آن توريث يا اصطفا بوستانهاى اقامت است يا سبق بخيرات جنتهاى دايمست * ( يَدْخُلُونَها ) * حال مقدره است يعنى در حالتى كه درآيند در آن بوستانها و ميتواند بود كه جنات عدن مبتدا باشد و يدخلونها خبر آن يعنى آن بوستانهاى با اقامت و دوام درآيند در آن هر سه گروه و بنا بر آنكه ضمير منهم راجع بعباد باشد نه بموصول مرجع يدخلون مقتصد و سابق است كه اسم جنساند يعنى درآيند مقصد و سابق بخيرات در آن جنات و ميتواند بود كه ضمير راجع بثلثهء مذكوره باشد گاهى كه مراد به ظالم عاصى باشد از اهل ايمان * ( يُحَلَّوْنَ فِيها ) * حال ثانيه است يا خبر ثانى يعنى در حالتى كه پيرايه بسته شوند در آن بهشتها يا بهشتهاى عدن پيرايه بسته شوند در آن * ( مِنْ أَساوِرَ ) * از دستوانهايى كه باشد * ( مِنْ ذَهَبٍ ) * از طلاى خالص من اول براى تبعيض است ثانيه براى تبيين چنان كه گفته‌اند و قوله * ( وَلُؤْلُؤاً ) * عطفست بر محل اساور يعنى محلى شوند در آن بمرواريد صافى در عين المعانى آورده كه دستوانه زر و مرواريد حليهء ملوك عرب بوده و بديشان اختصاص داشته و آن را اكثر اوقات ميپوشيده‌اند و بدان امتياز داشته‌اند چنان كه تاج اختصاص بپادشاهان عجم دارد و مخصوص بايشان است از اين جهة است كه اختصاص بذكر آن شده * ( وَلِباسُهُمْ فِيها ) * و لباس و پوشش اين گروه در آن جنات نعم و بهشت مقيم * ( حَرِيرٌ ) * ديبا باشد كه اشعه آن چشمها را خيره كند و كسى طاقت انوار آن نداشته باشد و ان ديبا نه مثل ديباى دنيا باشد كه تار بود آن را كسى رشته و بافته باشد بلكه بيد قدرة بالغه آن را ايزد سبحانه و تعالى مخصوص بهشتيان خلق نموده باشد و در احاديث مذكور است كه بهشتيان از ان لباس هفتاد پيرهن بپوشند كه از زير ان هفتاد پيرهن بدن ايشان بنمايد و ديگران هر نوع لباس كه خواهند ايزد تعالى در ساعت بيافريند بنوعى كه هيچ چشم نديده و هيچ گوش نشنيده * ( وَقالُوا ) * و گويند اينگروه\r\n","description":"","footnote":"","page_name":" 414 ","page_number":414},
  {"content":"\r\nكه به جهت تقصير خود داخل جهنم شده باشند و در آنجا به قدر تقصير خود مكث نموده بعد از آنكه ايزد سبحانه و تعالى بكرم بينهايت خود ايشان را از دركات جهنم خلاص و نجات داده و برحمت شامله در بهشت عدن جاى داده در هنگام كه در بهشت درآيند و در آنجا قرار گيرند از غايت شعف و خوش حالى تمام * ( الْحَمْدُ لِلَّه ) * سپاس و ستايش مر آفريدگارى را سزاست * ( الَّذِي أَذْهَبَ عَنَّا ) * آن پروردگارى كه بشفقت و لطف و قدرت كامله ببرد اما * ( الْحَزَنَ ) * اندوه دوزخ را كقوله إِنَّا كُنَّا قَبْلُ فِي أَهْلِنا مُشْفِقِينَ فَمَنَّ اللَّه عَلَيْنا وَوَقانا عَذابَ السَّمُومِ يا خوف و ترسى كه از رد طاعات داشتيم بقبول آن مندفع گردانيد و گفته اند\r\nكه مراد هموم دنياست چون بيم موت يا وسوسهء ابليس يا ضرر جوع و عطش يا خوف سلطان يا دغدغهء تحاسد و تباغض با جميع اخوان دنيا و عقبى يابيم از هولهاى عقبى يا مشقتهايى كه عارض مىشود در دنيا و عبد اللَّه بن عمر روايت كرده كه از رسول خدا ( ص ) شنيدم كه گفت\r\nليس على قايل لا إله الا اللَّه وحشة فى قبورهم و لا فى محشرهم و لا فى مسيرهم و كانى انظر باهل لا إله الا اللَّه يخرجون من قبورهم و ينقضون التراب عن وجوههم و يقولون * ( الْحَمْدُ لِلَّه الَّذِي أَذْهَبَ عَنَّا الْحَزَنَ ) *\r\nيعنى نيست بر گويندگان كلمة طيبهء لا إله الا اللَّه وحشت و خوفى در قبرهاى ايشان و نه در محل حشر و بعث ايشان و نه در وقت سير ايشان به زمين قيامت و گوييا من مينگرم باهل لا إله الا اللَّه كه از قبور خود بيرون مىآيند خاك را از روى خود مىافشانند و ميگويند شكر و سپاس مر خداى را كه ببرد از ما غم و اندوه و ما را از دغدغهء دوزخ نجات داد و از اندوه و غم وارستيم * ( إِنَّ رَبَّنا ) * بدرستى كه آفريدگار ما جل جلاله و عظم شانه * ( لَغَفُورٌ ) * هر آينه آمرزنده است گناه كاران و ناسپاسان را و از سر جرم عاصى در ميگذرد و رحيم است بر مخلوقات خود * ( شَكُورٌ ) * جزا دهنده فرمانبرداران و سپاس داران را در عدة الداعى آورده كه خداى شكور است به اينمعنى كه يسير را ميپذيرد و ثواب كثير بر آن عطا مينمايد و اعطاى نعمت جزيل مىكند و بشكر يسير راضى مىشود و چون شكر در لغت بمعنى اعتراف است به احسان و حق تعالى محسن است بعباد خود و منعم بر ايشان پس اطلاق شكور بر خدا بمعنى مجازى مطيع و شاكر است بر طاعت و شكر او به ثواب جزيل بر سبيل مجاز باشد مانند تسميهء مكافات بشكر * ( الَّذِي أَحَلَّنا ) * آن خدايى كه بلطف و احسان و بزرگوارى خود و به قوت و قدرت شاملهء خود فرود آورد ما را و ساكن گردانيد به انعام بىانتهاى خود كه عام است * ( دارَ الْمُقامَةِ ) * بسراى اقامة و دار الخلود راحت كه جنت است و هر كرا از او انتقال بموضعى ديگر نخواهد بود و اخراج ما از اين\r\n","description":"","footnote":"","page_name":" 415 ","page_number":415},
  {"content":"\r\nسراى جاودانى كه از روى كرم بما كرامت نموده ممكن نيست و ما ابدا در اينمقام با روح و راحت استقرار خواهيم داشت * ( مِنْ فَضْلِه ) * از بخشش و كرم خود و از جود بىنهايت سرمدى خود و در كشاف آورده كه فضل بمعنى عطا و افضالست ماخوذ از قول عرب كه لفلان فضول على قومه و فواضل نه آن كه مأخوذ باشد از تفضل چه ثواب بمنزلهء اجرى است مستحق و تفضل در حكم تبرع انتهى كلامه و ميتواند بود كه بر اينمعنى حمل كند به اعتبار مزيت آن بر اجر مستحق * ( لا يَمَسُّنا فِيها ) * نميرسد ما را در آن * ( نَصَبٌ ) * رنجى جهت طلب معيشت و غير آن از مشقتهايى كه در دنيا بود * ( وَلا يَمَسُّنا فِيها ) * و نميرسد بما در آنجا و محالست كه در اينماوى بما برسد * ( لُغُوبٌ ) * ماندگى و ملال و كلفت و آزار و اندوهى كه لازم علايق جسمانى است چه هيچ كلفتى و محنتى نيست در وى بلكه ، محض عيش و حضور و فرح و سرور است فرق ميان نصب و لغوب آنست كه نصب تعب و مشقتى است كه برسد به كسى كه منتصب است براى امرى و مزاول آن و لغوب بمعنى فتور كه طاهرى مىشود بسبب نصب حاصل كه نصب نفس مشقه است و لغوب نتيجه آن از كلال و فتر و نفى نتيجهء نصب بعد از نفى نصب و عدم اكتفاء بنفى نصب كه منتج لغويست جهة مبالغه است و تاكيد ضحاك بن مزاحم روايت كند كه چون اهل بهشت در بهشت در آيند ولدان و غلمان به استقبال ايشان آيند و فرشتگان نيز با ايشان باشند و براى هر يك از اهل بهشت پنج انگشترى بياورند و گويند كه حقتعالى اين را بشما كرامت فرموده ايشان انگشترها را در انگشت كنند بر يكى نوشته باشد كه سَلامٌ عَلَيْكُمْ طِبْتُمْ و بر دوم ادْخُلُوها بِسَلامٍ آمِنِينَ و بر سيم سَلامٌ عَلَيْكُمْ بِما صَبَرْتُمْ و بر چهارم إِنِّي جَزَيْتُهُمُ الْيَوْمَ بِما صَبَرُوا أَنَّهُمْ هُمُ الْفائِزُونَ و بر پنجم فَأُولئِكَ مَعَ الَّذِينَ أَنْعَمَ اللَّه عَلَيْهِمْ الاية و بعد از آن ايشان را بمنازل خود فرود آورند و چون قرار گيرند گويند الحمد للَّه الذى اذهب عنا الحزن الايه و در روضة كلينى بحديث معتبر مذكور است كه ايزد سبحانه و تعالى بقدرت كاملهء خود به جهت مؤمنان حور و قصور موفور السرور آفريده و بديشان گفته كه شما را به جهت فلان مؤمن آفريده‌اند و حوران را اشتياق آن مؤمنان به نوعيست كه شب و روز انتظار قدوم آن مؤمن ميكشند و در آن حال كه مؤمن را داخل بهشت نمايند به آن حور مخصوص خبر دهند كه مؤمن كه تو مخصوص اويى او داخل بهشت شد او از قصر خود به استقبال آن مؤمن بيرون آيد با آنكه مسافت ميان او و آن مؤمن هفتاد سال\r\nبود چون آن حور را نظر بر آن مؤمن افتد خنده كند و از اشعهء دندان او روشنى ظاهر شود كه اين هفتاد ساله راه روشن شود و چون به يكديگر رسند دست در گردن يكديگر درآورند بنوعى كه هفتاد سال دست در گردن يكديگر داشته باشند و بعد از آن دست آن مؤمن گرفته داخل كوشك\r\n","description":"","footnote":"","page_name":" 416 ","page_number":416},
  {"content":"\r\nخود گرداند و مؤمن بر تخت خود تكيه زده باشد و حوران و غلمان در خدمت او ايستاده و مؤمن را در بهشت درختان باشد كه هر گاه باد بر و رق از اوراق او بوزد چندين هزار نغمه و اصوات جان فزا از آن اوراق صادر شود و چون حق سبحانه و تعالى ذكر اهل بهشت نمود و به آنچه معد است براى ايشان از انواع ثواب در عقب آن بيان آن چيزى مىكند كه مهياست از براى كفار از اصناف عذاب و ميفرمايد كه * ( وَالَّذِينَ كَفَرُوا ) * و آنان كه نگرويدند به خدا و رسول و اسلام قبول نكردند و نافرمانى خدا و رسول كردند و مرتكب مناهى گرديدند * ( لَهُمْ نارُ جَهَنَّمَ ) * براى ايشان آماده و مهيا است و مخلد است آتش جهنم * ( لا يُقْضى ) * حكم كرده نشود يعنى حكم بر ايشان وارد نگردد * ( عَلَيْهِمْ ) * بر ايشان بمرگ وقتى كه در دوزخ باشند * ( فَيَمُوتُوا ) * تا بميرند و از عذاب برهند و استراحت يابند نصب اين باضمار ان مقدره است چه در جواب نفى واقع شده * ( وَلا يُخَفَّفُ عَنْهُمْ ) * و تخفيف كرده نشود از ايشان يعنى با آنكه بمرور دهر بسيار در دوزخ مكث نمايند عذاب ايشان سبك نشود بلكه انا فانا عذاب ايشان زياده شود و بانواع عقوبت مبتلا گردند * ( مِنْ عَذابِها ) * يعنى از عذاب دوزخ بلكه هر گاه آتش ميل كند برو نشستن زياده كنند احراق و التهاب آن را * ( كَذلِكَ ) * مثل اين جزا و پاداش * ( نَجْزِي ) * جزا ميدهيم * ( كُلَّ كَفُورٍ ) * هر ناسپاس را كه در كفر و كفران متوغل شده باشد و بنهايت رسيده چه كفور مبالغه است در كفران * ( وَهُمْ ) * و ايشان يعنى كافران * ( يَصْطَرِخُونَ فِيها ) * فرياد خواهند كرد در دوزخ و اين از باب افتعال است ماخوذ از صراخ بمعنى صياح بجهر و شدت و اينجا مستعمل شده در جهر مستغيث صوت خود را در استغاثه و قوله * ( رَبَّنا أَخْرِجْنا ) * باضمار قول است يعنى گويند كفار در دوزخ كه اى پروردگار ما بيرون آور ما را از دوزخ و به دنيا فرست * ( نَعْمَلْ صالِحاً ) * تا بكنيم عمل پسنديده و بكنيم آنچه رضاى تو در آن باشد و گرد مناهى نگرديم * ( غَيْرَ الَّذِي كُنَّا نَعْمَلُ ) * جز آنكه بوديم كه ميكرديم چه اكنون عذاب را معاينه ديديم و دانستيم كه كردار ما در دنيا شايسته نبوده تقييد عمل صالح به وصف مذكور و عدم اكتفاء به صالحان به جهت تحسر است بر آنچه كرده باشند از غير صلاح يا به جهت اعتراف به آن يا اشعار به آنكه استخراج ايشان به جهت تلافى آنست و حسنات ايشان چنان بوده كه آن عمل صالح است كقوله وَهُمْ يَحْسَبُونَ أَنَّهُمْ يُحْسِنُونَ صُنْعاً و اكنون كه معذب شوند خلاف ايشان ظاهر گردد * ( أَ وَلَمْ نُعَمِّرْكُمْ ) * اين جواب حق سبحانه\r\n","description":"","footnote":"","page_name":" 417 ","page_number":417},
  {"content":"\r\nاست بتقدير قول يعنى حق تعالى بعد از استغاثهء ايشان بر سبيل توبيخ گويد كه آيا زندگانى نداديم و عمر ارزانى نداشتيم شما را و مهلت نداديم شما را در دنيا و پيغمبر و رسل نفرستاديم بشما كه موعظه نمايند و شما را از خواب غفلت بيدار سازند * ( ما يَتَذَكَّرُ فِيه ) * آن مقدار كه پند گيرند در آن * ( مَنْ تَذَكَّرَ ) * هر كه خواهد كه پند گيرد مراد عمريست كه مكلف در آن متمكن باشد از تفكر و تذكر و مجاهد گفته كه آن ما بين بيست است و شصت و در زاد المسير آورده كه هشتاد است كه آخر زمان تذكر باشد زيرا كه بعد از آن زمان هرم است و از امير المؤمنين عليه السّلام مرويست كه\r\nالعمر الذى اعذر اللَّه فيه الى ابن آدم ستون سنة\r\nيعنى عمرى كه حق تعالى عذر انگيخته به فرزند آدم شصت سال و اين قول از ابن عباس نيز منقولست و نيز ابو هريره از حضرت رسالت ( ص ) روايت كرده كه\r\nمن عمره اللَّه ستين فقد اعذر اليه\r\nو از ابن عمر روايتست كه پيغمبر ( ص ) فرموده كه در روز قيامت ندا كنند كه\r\nاين ابناء الستين\r\nكجااند آنان كه عمر ايشان به شصت رسيده بعد از آن فرمود كه آنها كسانىاند كه حقتعالى در شأن ايشان گفته كه * ( أَ وَلَمْ نُعَمِّرْكُمْ ما يَتَذَكَّرُ فِيه مَنْ تَذَكَّرَ ) * و بروايت ديگر از ابن عباس مرويست كه هو اربعون سنة و بروايت عطا و كلبى و قتاده هيجده سال و اين از صادق عليه السّلام نيز ماثور است و نزد بعضى ديگر هفده سال قوله * ( وَجاءَكُمُ النَّذِيرُ ) * عطفست بر معنى او لم نعمركم و لفظ ان لفظ استجار است و معنى آن معنى اخبار كانه قيل قد عمرناكم و جاءكم النذير يعنى بتحقيق كه ما شما را عمر داديم آن مقدار كه شما را ممكن بود در آن تفكر و تذكر و آمد بشما بيم كننده يعنى پيغمبر و بروايت عكرمه و سفيان بن عيينه نذير شيب است چه زمان شب فرونشانندهء مشعلهء حيات است و موسم پيرى زنگ فزاينده آيينهء دلها و منذران نزديك رسيدن زمان فنا و نعم ما قيل رايت الشيب منذر المنايا لصاحبه و حسبك من نذير و نعم ما قيل لشيب را سى بكت دمعى و لا عجبا تجرى العيون لوقع الثلج فى القلل بيت شد موى سيه سفيد از انت كز تار كفن دهد نشانت شعر موى سفيد از اجل آرد پيام پشت خم از مرگ رساند سلام و يا مراد مرك خويشان و همسايگانست و كفى بالموت واعظا مجلس وعظ اگر ترا هوس است مرگ همسايه واعظ تو بس است و نزد بعضى ديگر نذير كمال عقل است و يا ثب القصه چون دوزخيان بعد از استغاثهء بسيار و اصطراخ بيشمار جواب او لم نعمركم از حق سبحانه بشنوند خاموش شوند و سر در پيش اندازند و بضلالت و غوايت خود معترف شوند حق تعالى فرمايد كه چون از روى جحود و عناد تكذيب رسول من كرديد و تصديق نكرديد به آنچه وى شما را از آن وعده ميداد از احوال معاد و چون دوزخيان استغاثه كنند و بفرياد آيند و گويند كه خدايا ما را به دنيا فرست تا عمل خير كنيم به مقدار زمان دنيا ديگر فرمايد * ( فَذُوقُوا ) * پس بچشيد عذاب دوزخ را\r\n","description":"","footnote":"","page_name":" 418 ","page_number":418},
  {"content":"\r\nو در دوزخ آرام گيريد بسبب نافرمانى كه از شما صادر شده و معاصى كه در دنيا از شما واقع گرديده * ( فَما لِلظَّالِمِينَ ) * پس نيست مر ستمكاران و بيخردان را يعنى مشركان و بت پرستان و كفار مكه كه از روى جهل تكذيب پيغمبر آخر الزمان صلَّى اللَّه عليه و آله مينمودند و از روى عناد و جحود و استكبار در غواية و ضلالة افتاده بودند * ( مِنْ نَصِيرٍ ) * هيچ يارى و ياورى كه عذاب جهنم از ايشان باز دارد و نه فريادرسى كه بفرياد ايشان رسد إِنَّ اللَّه بدرستى كه ايزد سبحانه و تعالى جل جلاله عالِمُ غَيْبِ السَّماواتِ وَالأَرْضِ داناى هر پوشيده و عالم بجميع افعال بندگان و اسرار خفيات آسمان و زمين و آنچه در اين هر دو از مخلوقات صادر مىشود پس احوال كفار و مشركان و فرمان نابرندگان و عصيان كنندگان چگونه بر او پوشيده و مخفى خواهد بود و چگونه افعال زشت و عمل تباه ايشان بر او ظاهر نخواهد بود إِنَّه عَلِيمٌ بدرستى كه حضرت ايزد سبحانه و تعالى دانا است بِذاتِ الصُّدُورِ به آن چيزى كه در سينه هاست از اسرار و مضمرات و آنچه در خاطر هر كس خطور كند اين تعليل علم اوست بجميع مغيبات زيرا كه هر گاه حضرت حق جل و علا عالم و دانا باشد بمضمرات صدور الى يوم النشور كه اخفى از همه مغيبات است پس به غير آن اعلم خواهد بود و دانا بجميع اشيا خواهد بود و در كشاف آورده كه ( ذات الصدور مضمر اتها و الذات تانيث ذو و معناه ما يصبح الصدور من المضمرات و ذو ) موضوعست بمعنى صحبت كقوله ( لتغنى عنى ذا آنائك اجمعا اى ما فى آنائك من الشراب لان الشراب يصحب الاناء ) بعد از آن بيان تذكير نعمت خود مىكند بر كافران و به جهت كفر و كفران تهديد ايشان مىكند بقوله * ( هُوَ الَّذِي جَعَلَكُمْ ) * اوست آن كس كه گردانيد شما را اى معاشر كفار و اى گروه اشرار كه بدون عصيان چيز ديگر از شما صدور نمييابد * ( خَلائِفَ فِي الأَرْضِ ) * خليفهاى در روى زمين يعنى شما را بجاى پيشينيان چيز ديگر از شما صدور نمىيابد * ( خَلائِفَ فِي الأَرْضِ ) * خليفهاى در روى زمين يعنى شما را بجاى پيشينيان متمكن ساخت و در مقام و ماواى ايشان آرام داد و مقاليد تصرف در زمين بقبضهء اقتدار شما باز داد و سرانجام مهام آن\r\nدر كف كفايت شما نهاد و شما متصرف آن گشتيد و شما را بر آنچه در او است از قليل و كثير مسلط گردانيد و منافع و مداخل آن را بر شما مباح گردانيد تا بتوحيد و طاعت و رضاى او و فرمانبردارى او و شكر گذارى او مشغول شويد و سر از طاعت و بندگى او جل سبحانه نپيچيد و اين نعمتى است بغايت بزرگ و موهبتيست بس عظيم كه بقدرت كاملهء خود بشما ارزانى داشته و قتاده گفته كه شما را گردانيد امتى بعد از امتى و قرنى بعد از قرنى و قول اول اصح و اوضح است و بطريقهء عقل درست و استوار است و دال بر اولويت معنى\r\n","description":"","footnote":"","page_name":" 419 ","page_number":419},
  {"content":"\r\nاولست قوله * ( فَمَنْ كَفَرَ ) * پس آن كسى كه ناسپاسى كرد و طريق شكر كنندگان را پيش نگرفت مر اين نعمت عظيم و موهبت كبرى را يا كافر شد بمنعم خود و سر از اطاعت و انقياد مولى و منعم خود پيچيد و امر عظيم ايشان پروردگار خود را گردن ننهاد * ( فَعَلَيْه كُفْرُه ) * پس بر او است ضرر كفر او و ارهء كفر قلاده است در گردن او و آن عذاب اليم و عقاب جحيم و خلود در دركات هاويه است و بنار مخلد در عذاب مقيمست * ( وَلا يَزِيدُ الْكافِرِينَ ) * و نيفزايد مر كافران را و زياده نشود مر جاهدان و منكران را كه بر كفر خود مصر و در آن معنى مستقرند * ( كُفْرُهُمْ ) * ناگرويدن ايشان و فرمان نبردن و از طريقهء هدى سر پيچيدن ايشان * ( عِنْدَ رَبِّهِمْ ) * نزد پروردگار بزرگ عاليمقدار ايشان * ( إِلَّا مَقْتاً ) * مگر دشمنى سخت و عداوت عظيم يعنى نتيجهء كفر ايشان نيست مگر بغض ربانى و عداوت سبحانى كه سبب غضب جاودانى همان تواند بود و سبب خلود در عذاب بينهايت همان خواهد بود * ( وَلا يَزِيدُ الْكافِرِينَ ) * و افزون نكند ناگرويدگان و گردنكشان و متكبران را * ( كُفْرُهُمْ ) * كفر و شرك ايشان * ( إِلَّا خَساراً ) * مگر زيان در آخرت و خسران در سراى جاودان بينهايت اين هر دو آيه بيان جمله فمن كفر فعليه كفره است و تكوير بجهة دلالت است بر آنكه اقتضاى كفر مر هر يك از امرين مذكورين را مستقلست باقتضاى قبح آن و وجوب تجنب از آن و مقت بمعنى اشد بغض است و منه قيل لمن ينكح امرأة ابيه مقتى لكونه ممقوتا فى كل قلب و نزد بعضى خطاب مذكور با جميع كفار است نه آنكه مخصوص باشد بكفار زمان سيد ابرار صلَّى اللَّه عليه و آله و مؤيد اولست قوله\r\n* ( قُلْ ) * بگو اى محمد صلَّى اللَّه عليه و آله مر كفار و آنان كه شريك در معبوديت بهمرسانيده‌اند و از دايرهء اطاعت سرپيچيده * ( أَ رَأَيْتُمْ شُرَكاءَكُمُ ) * آيا ديديد انبازان خود را اضافهء شريك به ايشان جهت آنست كه ايشان شريك ساخته بودند آنها را به خدا يا به خود در آنچه مالك آن بودند * ( الَّذِينَ تَدْعُونَ ) * صفت شركا است يعنى شريكان كه ميخوانيد ايشان را و ميپرستيد * ( مِنْ دُونِ اللَّه ) * بجز از خداى * ( أَرُونِي ) * بدل اشتمال أ رأيتم است زيرا كه أ رأيتم بمعنى اخبرونى است كانه قال اخبرونى عن هؤلاء الشركاء و ارونى يعنى خبر دهيد و بنمائيد مرا كه اين شركاء و اين بتان كه خود ايشان را ساخته‌ايد و عبادت مينمائيد و سر از اطاعت و انقياد ايشان نمىپيچيد * ( ما ذا خَلَقُوا ) * چه چيز آفريده‌اند و چه خلق كرده‌اند * ( مِنَ الأَرْضِ ) * از زمين و آنچه در وى و برويست * ( أَمْ لَهُمْ ) * آيا هست مر ايشان را * ( شِرْكٌ فِي السَّماواتِ ) * انبازى با خدا در\r\n","description":"","footnote":"","page_name":" 420 ","page_number":420},
  {"content":"\r\nآفريدن آسمانها و به جهت اين مستحق شركت شده‌اند در الوهيت ذاتيه * ( أَمْ آتَيْناهُمْ كِتاباً ) * يا داده‌ايم ايشان را كتابى ناطق به آنكه ما ايشان را شريك خود گرفته‌ايم * ( فَهُمْ عَلى بَيِّنَةٍ ) * پسر ايشان يعنى شريكان بر حجتهاى روشناند * ( مِنْه ) * از آن كتاب به آنكه مر ايشان را شركت خدا سزاوار است و ميتواند بود كه ضمير راجع بمشركين باشد كقوله أَمْ أَنْزَلْنا عَلَيْهِمْ سُلْطاناً يعنى مشركان بر حجج واضحه باشند از آن كتاب به آنكه اشراك بتان به خدا حق است و گويند معنى آنست كه كتابى ناطق به آنكه بجهة اشراك مشركان معذب نخواهند شد تا بآنوافق شوند در شرك و بينات بعنوان جميع بجهة ايما است به آنكه شرك امرى خطير است و ناچار است آن را از تعاضد دلايل و حفس بينة بتوحيد خوانده و چون اقامت حجج مذكوره ممكن نيست پس بچه وجه آنها را شريك خدا ميسازند و چون حقتعالى نفى انواع حجج فرموده در اينباب پس از آن اضراب نمود بذكر آنچه ايشان را باشراك داشته كه آن تقرير اسلاف است مر اخلاف را يا تقرير بر رؤسا مر اتباع خود را به آنكه آلهة ايشان شفعاى ايشان خواهد بود نزد خدا و بجهة تقرب ايشان به خدا شفاعت ايشان خواهند كرد و فرمود * ( بَلْ ) * نه چنانست كه ايشان را حجتى بين باشد در اين امر بلكه * ( إِنْ يَعِدُ الظَّالِمُونَ ) * وعده نميدهند مشركان * ( بَعْضُهُمْ ) * برخى از ايشان كه اسلافند يا رؤسا * ( بَعْضاً ) * برخى ديگر را كه اخلافند يا ارذال و اتباع * ( إِلَّا غُرُوراً ) * مگر فريب و مكر را كه هيچ حقيقتى نيست مر آن را و آن وعدهء شفاعت بتانست كه هؤُلاءِ شُفَعاؤُنا عِنْدَ اللَّه يق غره يغره غرورا اذا اطمعه فيما لا يطمع فيه بعد از آن از عظم قدرت وسعت مملكت خود اخبار ميفرمايد كه * ( إِنَّ اللَّه ) * بدرستى كه حضرت ايزد سبحانه و تعالى * ( يُمْسِكُ السَّماواتِ وَالأَرْضَ ) * نگاه ميدارد آسمانها و زمينها را بدون علاقه و عماد و بدون ستون و شداد بلكه بمحض قدرت بالغهء خود * ( أَنْ تَزُولا ) * به جهت كراهت آنكه ذايل شوند از اماكن خود چه ممكن را در حال بقا ناچار است از نگاه دارنده و بدانكه ان تزولا بحذف مضاف است چنان كه به اين مترجم شد و ميتواند بود كه كلام در تقدير اين باشد كه يمنعهما ان تزولا زيرا كه امساك بمعنى منع است يعنى حق تعالى منع مىكند آسمان و زمين را كه ذايل گردند و در روايت آمده كه چون يهود و نصارى عزيز و عيسى عليه السّلام را بفرزندى حق تعالى نسبت دادند آسمان نزديك به آن رسيد كه شكافته گردد حق تعالى در اين آيه اخبار ميفرمايد كه من بقدرت كاملهء خود نگاه ميدارم آسمان و زمين را تا زوال پذير نشود و از مراكز خود نروند * ( وَلَئِنْ زالَتا ) * و اگر زايل شوند * ( إِنْ\r\n","description":"","footnote":"","page_name":" 421 ","page_number":421},
  {"content":"\r\n* ( أَمْسَكَهُما ) * نگاه ندارد آنها را * ( مِنْ أَحَدٍ ) * هيچيك و با جاى خود نيارد * ( مِنْ بَعْدِه ) * از پس خدايا بعد از زوال آن اين جملهء ساد مسد جواب قسم و جواب شرط است و من اولى زايده است و ثانيه براى ابتدا و مروى است كه مردى از شام نزد ابن عباس آمد ابن عباس او را گفت با كه ملاقات كردى در شام گفت با كعب گفت از وى چه شنيدى گفت از وى شنيدم كه ميگفت آسمانها بر منكب فرشتهء است فرمود دروغ ميگويد و هنوز شايبهء يهوديه با او است و بعد از آن اين آيه تلاوت فرمود كه * ( وَلَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِه ) * * ( إِنَّه ) * بدرستى\r\nكه حضرت ايزد سبحانه و تعالى جل جلاله و عم نواله * ( كانَ حَلِيماً ) * هست بردبار و نيكوكار و با وقار كه بعقوبت يهود و نصارى و ساير كافه بنى نوع انسان از هر طايفه كه بوده باشد از اهل شرك و معصية تعجيل نميكند * ( غَفُوراً ) * پوشاننده و آمرزندهء گناه كسى را كه از اين قول رجوع كرده بوحدانيت وى قايل شود و اعتقاد نمايد كه او سبحانه متصفست بصفت لَمْ يَلِدْ وَلَمْ يُولَدْ وَلَمْ يَكُنْ لَه كُفُواً أَحَدٌ آورده‌اند كه رؤساى قريش پيش از بعثت رسول خدا صلَّى اللَّه عليه و آله ميشنيدند كه جهودان و ترسايان و ساير ملل تكذيب پيغمبر خود كردند و از ملت و مذهب رسل خود انحراف نموده سر از متابعت حق پيچيدند و پيرامون او نگشتند گفتند لعن اللَّه اليهود و النصارى و من يتخلف من متابعة نبيه ايزد سبحانه و تعالى لعن كند بر اين دو طايفهء يهود و نصارى و آنان كه تخلف ورزيدند از متابعت و پيغمبر عالى مقدار خود و او را تكذيب كردند و دروغگو دانستند به خدا سوگند كه اگر پيغمبرى بما آيد ما او را تصديق كنيم و سر اطاعت و فرمانبردارى بر خط انقياد او نهاده از دايرهء او قدم جرئت بيرون ننهيم و از جماعت يهود و نصارى راه يافته تر باشيم و بتصديق پيغمبر خود شتابنده تر و چون پيغمبر عاليمقدار بر ايشان مبعوث شد او را باور نداشتند و از او نفور كرده روز و شب در پى آزار آن حضرت ميبودند و بعقوبت هر چه تمامتر آن حضرت را ميرنجانيدند و بانواع بلا او را مبتلا ميساختند حق سبحانه ايشان را از اين اخبار نمود كه * ( وَأَقْسَمُوا بِاللَّه ) * و سوگند خوردند بخداى تعالى و سوگند را مؤكد كردند كفار قريش * ( جَهْدَ أَيْمانِهِمْ ) * سختترين سوگندان خود يعنى بايمان غلاظ و شداد قسم ياد كردند و يمين بايمان مؤكد ساختند و غايت وسع و نهايت طلاقت خود در يمين مبذول داشتند كه * ( لَئِنْ جاءَهُمْ ) * اگر بيايد بد ايشان و بشرف صحبت او مشرف شوند * ( نَذِيرٌ ) * پيغمبرى بيم كنندهء كه ايشان را بدين قويم و منهاج هدى دلالت نمايد ليكوننّ هر آينه باشند * ( أَهْدى ) * راه يافته تر بقبول قول او و اتباع امر او * ( مِنْ إِحْدَى الأُمَمِ ) * از امتى كه يكى\r\n","description":"","footnote":"","page_name":" 422 ","page_number":422},
  {"content":"\r\nاز امتان گذشتگان و متابعان پيشينيانند چون يهود و نصارى و صائبين و غير ايشان يعنى هدايت ايشان بيشتر از امم سالفه باشد و در تصديق از همهء آنها در پيش * ( فَلَمَّا جاءَهُمْ ) * پس آن هنگام كه آمد بديشان * ( نَذِيرٌ ) * بيم كننده هدايت كننده يعنى حضرت خاتم الانبياء محمد مصطفى ( ص ) كه هادى راه هدى و راه نمايندهء آن سرگشتگان باديهء ضلالت و غوايت و گمراهى به راه نجات و رستگارى و ايشان را منع نمود از عبادت اصنام و اطاعت شيطان و راه نمود بمهناج قويم و صراط مستقيم * ( ما زادَهُمْ ) * زياده نكرد آن آمدن او ايشان را يا آن هدايت او * ( إِلَّا نُفُوراً ) * مگر رميدن از حق و دور شدن از راه نجات و رستگارى و زياده شدن بغض و خاكسارى ايشان و اسناد زيادتى نفور به مجيئى اسناد مجازيست زيرا كه آن سبب اين شده كه ايشان زياده كردند در نفسهاى خود نفور را از حق كقوله فَزادَتْهُمْ رِجْساً إِلَى رِجْسِهِمْ و قوله * ( اسْتِكْباراً فِي الأَرْضِ ) * بدل نفورا است يعنى نيفزود ايشان را مگر گردنكشى از فرمان الهى و دور شدن از راه نجات و رستگارى و ميتواند بود كه مفعول له باشد يعنى به جهت سركشى اطاعات پادشاهى و يا مفعول مطلق بر حذف فعل يعنى گردنكشى كردند گردن كشى كردنى با حال بمعنى مستكبرين يعنى در حالتى كه استكبار كنند بودند و قوله * ( وَمَكْرَ السَّيِّئِ ) * در تقدير اينست كه و ان مكروا المكر السيئ پس حذف موصوفشده به جهت استغنا به وصف آن و بعد از آن ان با فعل بمصدر مبدل گشته و آن گاه اضافهء مصدر شده به سيئ مانند جانب الغربى يعنى نيفزود ايشان را مگر كه مكر كردند مكر بد و دال بر اين تبديل و اضافه است قوله * ( وَلا يَحِيقُ الْمَكْرُ السَّيِّئُ ) * و احاطهء نميكند مكر بد يعنى هر مكرى كه صادر شود از ماكرى اعم از آنكه بفعل از وى صادر شود يا در ضمير خود بگذراند احاطه نميكند و در نمييابد * ( إِلَّا بِأَهْلِه ) * مگر باهل آن مكر يعنى مكر هر ماكرى بوى احاطه كند و اطراف و جوانب او را فرو گيرد و هر چه در باب كسى انديشيده باشد دربارهء خود مشاهده نمايد و\r\nمراد آنست كه مكرى كه كفار قريش دربارهء حضرت رسالت ( ص ) و اصحاب او قصد كردند از قتل و جلا و سبى و ضرب و غير آن از انواع ضرر و ايذا بايشان عايد شد هم چنان كه در واقعهء بدر و نزد كلبى مراد به مكر اجتماع ايشان بود بر كفر و منع اتباع خود از ايمان و بدانكه مكر سيئ هر مكريست كه اصل آن كذب و خديعه باشد و تاسيس آن بر فساد چه بعضى از مكر حسن است مانند مكر مؤمنان بكافران در وقت قتال و جدال بر وجه حسن و اينكه در حديث نهى واقع شده از مكر مراد مكر سيئ است كما\r\nروى الزهرى عن النبى ( ص ) لا تمكروا و لا تعينوا ماكرا قال اللَّه تعالى * ( وَلا يَحِيقُ الْمَكْرُ السَّيِّئُ إِلَّا\r\n","description":"","footnote":"","page_name":" 423 ","page_number":423},
  {"content":"\r\n* ( بِأَهْلِه ) * و لا تبغوا و لا تعينوا باغيا فان اللَّه يقول إِنَّما بَغْيُكُمْ عَلى أَنْفُسِكُمْ\r\nيعنى مكر مكنيد و ماكرانرا يارى ميدهيد كه حقتعالى ميفرمايد * ( وَلا يَحِيقُ الْمَكْرُ السَّيِّئُ إِلَّا بِأَهْلِه ) * و ستم مكنيد و ستمكاران را يارى مدهيد كه حق سبحانه فرموده است كه إِنَّما بَغْيُكُمْ عَلى أَنْفُسِكُمْ و كعب بن احبار ابن عباس را گفت من در تورية خوانده‌ام كه من حفر مغواة وقع فيها هر كه گودى بكند بر آن قصد كه مردمان در او افتند خود در او افتد ابن عباس فرمود كه من اين را در كتاب اللَّه يافته‌ام يعنى قرآن پس اين آيه تلاوت كرد و در امثال عرب واقع شده كه من حفر لاخيه جبا وقع فيه مكبا هر كه براى برادر مؤمن خود چاهى بكند سرنگون در آن افتد و مثل اينست كه من حفر بئر الاخيه وقع فيه ضرب المثل اهل عجم است كه بد مكن كه بد افتى و چه مكن كه خود افتى و در روايت اهل تواريخ مذكور و مسطور است كه دو كس زرى فراهم آورد از جهة خوف دزد هر دو باتفاق آن را در ميان درختى كه تهى شده بود پنهان كردند و يكى از اين دو پنهان در جوف ليل آمده آن زر را برداشت روز ديگر كه هر دو باتفاق آمدند كه آن زر را تصرف نمايند اثرى ظاهر نشده مرد دزد دست در گريبان آن ديگر زد كه در محل پنهان نمودن به غير از تو كسى بر اين اطلاع نداشته تو برداشتهء بيچاره هر چند ايمان مؤكد گردانيد دزد بيشتر الحاح نمود تا آنكه گفتگوى ايشان به حاكم افتاد حاكم از مرد دزد شاهد طلب نمود او گفت خود آن درخت شاهد است و شهادة ميدهد و در خفيه برادر خود را فرمود كه در شب در ميان آن درخت رفته على الصباح كه حاكم از درخت شهادت طلب نمايد او خود شهادت دهد كه زر راه آن بيچاره تصرف نموده چون حاكم باجتماعى از اهالى شهر بپاى آن درخت آمدند حاكم رو به آن درخت آورده فرمود كه اى درخت بدان خدايى كه ترا خلق نموده كه بگو كه اين زرى كه در تحت تو اين دو كس مخفى نموده بودند كدام يك برداشتند برادر دزد ميان درخت فرياد برآورد كه اين زر را فلان كس يعنى رفيق دزد در حوزهء تصرف درآورده حاكم بفراست دريافت كه چون اين خلاف عادت از ايندرخت كه نطق است كه لازمهء او نيست صدور يافته او را بايد سوخت فى الحال فرمود تا هيمه و آتش حاضر كردند و آتش در درخت زدند و آن مرد از ترس فرياد نكرد تا آتش در وى افتاده آخر مضطر گشته آواز اضطراب كرد مردم بر حال او اطلاع يافته او را نيم مرده از ميان آتش بيرون آوردند و احوال از او پرسيدند او بتمامى مكر برادر خود را در حضور حاكم باز نموده حاكم فرمود تا آن مبلغ را بتمامى از آن شخص گرفته به آن ديگرى داده او را گوشمالى بسزا دادند و آن مكرى كه انديشيده بود به دو سرايت نمود * ( فَهَلْ يَنْظُرُونَ ) * پس آيا انتظار مىبرند استفهام در معنى نفيست يعنى مكذبان و مكاران\r\n","description":"","footnote":"","page_name":" 424 ","page_number":424},
  {"content":"\r\nانتظار نميبرند و چشم نميدارند * ( إِلَّا سُنَّتَ الأَوَّلِينَ ) * مگر سنت و طريقهء الهى را در پيشينيان يعنى عادت اللَّه بر تعذيب مكذبان و ماكران گذشتگان جارى شده به اينوجه كه هر كه تكذيب رسل و كتب كند و به قصد ابطال آن مكرى كند عذاب بر او نازل سازد و نقمت بر او فرود آيد بجهة جزاى كفر و تكذيب و مكر ايشان * ( فَلَنْ تَجِدَ ) * پس نيابى تو اى محمد ( ص ) * ( لِسُنَّتِ اللَّه ) * مر طريقه و عادت خداى را * ( تَبْدِيلًا ) * بدل كردنى يعنى هيچكس عذاب او را به ثواب بدل نتواند كرد * ( وَلَنْ تَجِدَ لِسُنَّتِ اللَّه ) * و نيابى مر سنت خداى را * ( تَحْوِيلًا ) * گردانيدنى يعنى هيچكس عقوبت الهى را از مكذبان و ماكران به ديگرى حواله نتواند ساخت تبديل تصيير شيئى است در مكان غير آن كه در او بوده و تحويل تصيير شيئى است بر خلاف آنچه بوده پس بعد از آن اشتهاد مىكند بر عدم تبديل و تحويل عادات الهى به آنچه كفار مكه مشاهدهء آن ميكردند در مساير خود بشام و يمن و عراق از آثار گذشتگان و علامات هلاك ايشان و ميفرمايد بر سبيل تقرير كه * ( أَ وَلَمْ يَسِيرُوا ) * آيا سير نميكنند اهل مكه كه منكر اهلاك خدااند اهل تكذيب و مكر را از امم ماضيه * ( فِي الأَرْضِ ) * در زمين كه آن مسافت است در ميان شام و يمن و عراق * ( فَيَنْظُرُوا كَيْفَ ) * تا\r\nببينند در راه شام و يمن و عراق كه چگونه بود * ( عاقِبَةُ الَّذِينَ مِنْ قَبْلِهِمْ ) * سرانجام آنان كه پيش از ايشان بودند يعنى قوم عاد و لوط و ثمود * ( وَكانُوا أَشَدَّ مِنْهُمْ ) * و بودند ايشان سختتر از مكيان * ( قُوَّةً ) * از روى توانايى و با وجود اين از عذاب رهايى نيافتند و آثار ديار هر قوم در ديار ايشان باقيست * ( وَما كانَ اللَّه لِيُعْجِزَه ) * و نيست خداى كه عاجز گرداند او را بسبق و تقويت * ( مِنْ شَيْءٍ ) * هيچ چيز * ( فِي السَّماواتِ ) * در آسمانها * ( وَلا فِي الأَرْضِ ) * و نه در زمين بلكه هر چه خواهد كند و كسى بر او در حكم او پيشى نتواند گرفت و هيچ چيز را از او فوت نتواند ساخت * ( إِنَّه كانَ ) * بدرستى كه او هست * ( عَلِيماً ) * دانا به احوال بندگان و بجميع اشياء * ( قَدِيراً ) * توانا بر همهء چيزها بعد از آن بر سبيل امتنان بر خلقان ميفرمايد كه * ( وَلَوْ يُؤاخِذُ اللَّه ) * و اگر مؤاخذه كردى خداى * ( النَّاسَ ) * مردمان را و تعجيل عقوبة كردى بديشان * ( بِما كَسَبُوا ) * بجزاى آنچه كسب كرده‌اند از شرك و معصيت يا بسبب كردار بد ايشان * ( ما تَرَكَ عَلى ظَهْرِها ) * نگذاشتى بر پشت زمين * ( مِنْ دَابَّةٍ ) * هيچ جنبندهء از آدمان\r\n","description":"","footnote":"","page_name":" 425 ","page_number":425},
  {"content":"\r\nو جن و انس گفته‌اند مراد همهء حيواناتند كه بشأمة معاصى بنى آدم هلاك شدندى چنانچه در زمان نوح عليه السّلام كه بشومى مشركان همه جانوران هلاك گشتند مگر آنچه در كشتى بودند پس در اينوقت نيز اگر ايشان را بگناه عاصيان بگيرد همه هلاك شوند و عدم ذكر مرجع ضمير عليها كه آن ارض است بجهة دلالت كلام است بر آن و علم همه كس به آن و دال بر قول قولست قوله * ( وَلكِنْ يُؤَخِّرُهُمْ ) * و ليكن بمحض لطف و عين عنايت و كرم خود باز پس ميدارد ايشان را * ( إِلى أَجَلٍ مُسَمًّى ) * تا وقتى كه نام برده كه قيامتست ابن ابى روايت كند كه مردى امر بمعروف ميكرد بر كسى و شخصى بر او بگذشت و گفت او را رها كن كه ظلم جز ظالمان را زيان ندارد ابو هريره بشنيد گفت دروغ مىگويى بخدايى كه جان من بفرمان او است كه مرغ در آشيانه بميرد بگرسنگى بجهة ظلم بنى آدم و از ابن مسعود نيز مرويست كه كاد الجعل يعذب فى حجره بذنب ابن آدم نزديكست كه جعل معذب شود در سوراخ خود بگناه فرزندان آدم و بعد از آن اين آيه تلاوت كرد و انس نيز روايت كند كه الضب ليموت هزلا فى حجره بذنب ابن آدم سوسمار بگرسنگى بميرد در سوراخ بذنب بنى آدم و ابو حمزه ثمالى گويد معنى آيه آنست كه حقتعالى بشومى گناه آدميان باران را باز گيرد تا همهء جانوران بميرند و ليكن تاخير اين مىكند تا بوقت معلوم كه در لوح مقرر شده كه محل هلاك ايشان در آن وقت باشد * ( فَإِذا جاءَ أَجَلُهُمْ ) * پس چون بيايد وقت هلاكت ايشان * ( فَإِنَّ اللَّه كانَ ) * پس بدرستى كه خداى هست * ( بِعِبادِه ) * ببندگان خود * ( بَصِيراً ) * بينا يعنى ميداند مكان و موضع ايشان را پس در هر جا كه باشد ايشان را مؤاخذه تواند كرد يا دانا است به اينكه مستحق هلاكت كيست و لايق خلاص و نجات كدام و هر يك را فراخور او پاداش دهد\r\n\r\nسوره يس\r\nاين سوره مكيست نزد جميع مفسرين و ابن عباس آيه وَإِذا قِيلَ لَهُمْ أَنْفِقُوا مِمَّا رَزَقَكُمُ اللَّه را استثنا مىكند و ميگويد كه در مدينه نزول اجلال يافته و آيات آن هشتاد و سه است بعدد كوفى هشتاد و دو است نزد غير كوفى و اختلاف آن در يك آيتست كه آن يس است و فصل قرائت آن بسيار است و ثواب خواندن آن بيشمار ابى ابن كعب از حضرت رسالت پناه ( ص ) روايت كرده كه هر كه اينسوره را قربة\r\n","description":"","footnote":"","page_name":" 426 ","page_number":426},
  {"content":"\r\nالى اللَّه و خالصا لوجه اللَّه قرائت نمايد از جميع گناهان مغفور شود و ثواب كسى كه دوازده بار ختم كلام اللَّه كرده باشد و بروايتى بيست و دو بار در نامهء اعمال او ثبت نمايند و بر بالين هر مريضى كه اينسوره را بخوانند بعدد هر حرفى از آن ده فرشته نزد او حاضر شوند و از براى او استغفار نمايند تا قبض روح او شود و بعد از آن تشييع جنازهء او كرده بر او صلوة ميفرستند تا او را دفن كنند و در قبر مونس او باشند و او را از مكاره قبر نگاه دارند و هر بيمارى كه در وقت موت اينسور را بخواند و يا كسى نزد او قرائت آن نمايد رضوان بهشت بيايد با قدحى از شراب بهشت و آن را به او دهد تا بياشامد و او را ببهشت بشارت دهد و او سيراب بميرد و سيراب مبعوث شود و هيچ احتياج به آب نداشته تا كه سيراب به بهشت داخل شود مروى است از حضرت رسول ( ص ) كه نام اين سوره در تورية معمه است زيرا كه خير دنيا و آخرت را بر خواننده و نويسنده خود تمام مىكند و دافعه نيز خوانند بجهة آنكه بليات دنيا و اهاويل آخرت را از قارى خود دفع مىكند و قاضيه اش نيز خوانند زيرا كه جميع حاجات دنيوى و و اخروى را از براى صاحب خود روا مىكند هر كه يك بار بخواند ثواب آن برابر بيست حج باشد و هر كه استماع آن كند مثل كسى باشد كه هزار دينار زر سرخ در راه خدا صدقه داده باشد هر كه او را بنويسد و بشويد و بياشامد هزار شفا و هزار نور و هزار يقين و هزار بركت و هزار رحمت در او داخل شود و جميع امراض و حسد و غموم از او دفع شود و از پيغمبر ( ص ) روايتست كه هر كه اينسوره را در مقبره بخواند موجب تخفيف عذاب ايشان شود و بعد دهر كه در آن مقبره مدفون باشد او را حسنات باشد و ابو بصير از ابى عبد اللَّه عليه السّلام روايت كرده كه هر چيزى را دليست و دل قرآن يس است هر كه در روز اينسوره قرائت نمايد در امان خدا باشد و فراخ روزى گردد و هر كه در شب پيش از آنكه بخوابد بخواند خداى تعالى هزار فرشته بر او موكل گرداند كه حفظ نمايند او را از هر آفتى از شر هر شيطانى و اگر در خواب بميرد خدا او را به بهشت برد و سى هزار فرشته در زمان غسل او حاضر شوند براى او استغفار كنند و تشييع جنازهء او كنند و با او در لحد داخل شوند و در آنجا بعبادت خدا مشغول شوند تا روز قيامت و ثواب آن عبادت را به او دهند و قبر را بر او فراخ سازند مقدار مد بصر و او را از فشردن قبر ايمن سازند و هميشه از قبر او نورى لامع و ساطع شود و به آسمان رود تا وقت بعث و نشور و چون از قبر برخيزد آن فرشتگان بمرافقت او با او تكلم نمايند و در روى او خنده كنند و بشارت دهند او را كه تا از صراط و ميزان بگذرانند و بمقام ملائكه مقربين و انبياى مرسلين رسانند و او را رفيق ايشان گردانند و بعد از آن خطاب عزت در رسد كه اى بندهء من هر كه را ميخواهى شفاعت كن كه شفاعت تو دربارهء كسانى كه اراده نمايى مقبولست و هر چه ميخواهى از من طلب كن تا جميع رغبات ترا\r\n","description":"","footnote":"","page_name":" 427 ","page_number":427},
  {"content":"\r\nبه تو ارزانى دارم پس هر كه را شفاعت كند و هر چه طلب نمايد خداى تعالى باجابت مقرون سازد و اصلا حساب او نكند و به هيچ خطيئه او را مؤاخذه ننمايد اهل محشر گويند كه سبحان اللَّه هرگز از اين بنده صغيره در وجود نيامده تا به آن مؤاخذه شود بعد از آن خداى تعالى او را از\r\nرفقاء سيد انبياء صلَّى اللَّه عليه و آله گرداند و او را در بهشت عدن جاى دهد و چه ارتباط اينسوره بما تقدم آنست كه اختتام سورهء الفاطر در ذكر اقسام كفار است بايمان آوردن گاهى كه نذيرى به ايشان آيد و اين سوره در بيان آنست كه ايشان ايمان نياوردند با آنكه نذير بايشان آمد آورده‌اند كه كفار مكه گفتند كه اى محمد ( ص ) تو فرستادهء خدا نيستى و آنچه مىگوييد از پيش خود اختراع مىكند و به خدا نسبت ميدهى حق سبحانه و تعالى بجهة رد قول ايشان فرمود .\r\n* ( بِسْمِ اللَّه الرَّحْمنِ الرَّحِيمِ يس ) * از امير المؤمنين صلوات اللَّه منقولست كه يس اسمى است از اسماى سيد انبياء ( ص ) و نيز محمد بن مسلم از امام محمد باقر عليه السّلام روايت كرده كه حضرت رسالت را دوازده اسم است از آن جمله در قرآن پنج اسم واقع شده محمد و احمد و عبد اللَّه و نون و يس و اينكه اهل البيت را آل يس ميگويند تاييد اين قول مىكند و بعضى از علما گفته‌اند كه يس از اسماى قرآنست و يا نامى است از نامهاى الهى و گويند كه اسم اينسوره است و حديث\r\nان اللَّه تعالى قرأ طه و يس قبل أن خلق السموات و الارض بالف عام\r\nمقوى اين قولست و بعضى ديگر گفته‌اند كه سين اشارتست بسويت اعتدالية حضرت رسالت ( ص ) چه عدالت حقيقى مخصوص به آن جناب است و رايحهء اينمضمون از قلب القرآن يس استشمام ميتوان نمود و بعضى ديگر بر آنند كه معنى او يا انسان است بلغت طى و در اصل يا انيسين بوده بجهة كثرة ندا اقتصار بر شطرى از آن نمود چنانچه در ايمن اللَّه كه من اللَّه و م اللَّه گويند و چون در كلام عرب گاهست كه كلمهء را بحرفى تعبير مىكنند چنانچه در قد قلت لها قفى فقالت لى قاف يعنى وقفت يس محتمل است كه سين اشاره بكلمهء سيد باشد و يا حرف ندا و حديث انا سيد ولد ادم مؤيد اينمعنى است و لهذا از ابو بكر وراق روايت كرده‌اند كه پس بمعنى يا سيد الاولين و الاخرين است يعنى اى بهترين جميع موجودات * ( وَالْقُرْآنِ الْحَكِيمِ ) * به حق اين قرآن محكم و استوار از تطرق ببطلان و شايبه نقصان يا خداوند حكم يا ناطق بحكمه مانند حى و ميتواند بود كه وصف بصفت متكلم باشد يعنى كلام خداوند حكيم يا حكم كننده به حق ميان جميع عالميان كه * ( إِنَّكَ ) * بدرستى كه تو بى شك و شبهه * ( لَمِنَ الْمُرْسَلِينَ ) * از جملهء آن كسانى كه\r\n","description":"","footnote":"","page_name":" 428 ","page_number":428},
  {"content":"\r\nفرستاده شده بوده‌اند * ( عَلى صِراطٍ مُسْتَقِيمٍ ) * بر راه راست اين صله مرسلين است و مراد به آن توحيد و استقامت امور است كه بسبب آن بندگان را از ضلالت بسر حد هدايت ميرسانيدند و ميتواند بود كه جار و مجرور خبر بعد از خبر باشد يعنى بدرستى تو از جمله فرستادگانى و بر راه راستى مراد از ذكر صراط مستقيم نه تميز مرسلت بر طريق مستقيم از مرسلى كه نه به اين صفت باشد زيرا كه هر مرسلى موصوفست بطريق مستقيم بلكه غرض جمع بين الوصفين است در نظم واحد كه آن وصف آن حضرت است برسالت و وصف به آنچه آمده از شريعت مستقيمه كانه قال انك لمن المرسلين الثابتين على طريق ثابت و ديگر آنكه تنكير در آن دالست بر آنكه او از ميان طرق مستقيمه بر طريقى قويم است كه بكنه وصف آن نميتوان رسيد و ميتواند بود كه حال باشد از ضميرى كه مستكن است در جار و مجرور يعنى از جملهء پيغمبران مرسلى در حالتى كه ايشان بر طريق مستقيم بودند و اين قرآن * ( تَنْزِيلَ الْعَزِيزِ ) * فرو فرستادهء خداى غالبست و حفص بنصب لام ميخوانند كه مفعول مطلق فعل محذوف باشد يعنى فرستاده شده است قرآن فرستادن خداوندى كه قويست در ملك خود و ميتواند بود كه منصوب باشد بتقدير اعنى * ( الرَّحِيمِ ) * مهربان بر خلق خود و تو فرستادهء شدهء * ( لِتُنْذِرَ ) * تا بيم كنى و بترسانى از عذاب ربانى * ( قَوْماً ما أُنْذِرَ ) * گروهى را كه بيم كرده نشده بودند پيش از اين زمان * ( آباؤُهُمْ ) * پدران نزديك ايشان بسبب دورى زمان فترت و ميتواند بود كه ما موصول باشد و مفعول دوم لتنذر يعنى تا بيم كنى ايشان را به آنچه بيم كرده شده بودند پدران ايشان در زمان عيسى عليه السّلام و يا آنكه ما مصدرية باشد اى انذارهم يعنى تا بيم كنى ايشان را همچون بيم كردن پدران پيشين ايشان كه در زمان انبيا بودند * ( فَهُمْ غافِلُونَ ) * پس ايشان بيخبرانند از صراط مستقيم و دين قويم و از آنچه متضمن انذار است از نزول عذاب اليم و عقاب جحيم و متعلق است بنفى بر تقدير معنى اول يعنى چون پدران ايشان بيم كرده نشده بودند پس بى خبر بودند يعنى عدم انذار سبب غفلت ايشان بود و بنا بر ثانى متعلق است به لتنذر يعنى تا بيم كنى ايشان را چه ايشان غافلانند كما تقول ارسلتك الى فلان لتنذره فانه غافل و چون كه علم الهى تعلق گرفته بود به آنكه اكثر ايشان بر اين صفت كفر خواهند مرد از اين جهت ميفرمايد * ( لَقَدْ حَقَّ الْقَوْلُ ) * بدرستى كه راست شد گفتار ما به عذاب * ( عَلى أَكْثَرِهِمْ ) * بر بيشتر ايشان يعنى قول لأَمْلأَنَّ جَهَنَّمَ مِنَ الْجِنَّةِ وَالنَّاسِ أَجْمَعِينَ و هر گاه كه حال ايشان بما بر اين منوال باشد * ( فَهُمْ لا يُؤْمِنُونَ ) * پس ايشان ايمان نخواهند آورد و بر صفة كفر بمقر سفر خواهند رفت آورده‌اند كه ابو جهل بر جهل سوگند خورد كه اگر پيغمبر ( ص ) را در نماز به\r\n","description":"","footnote":"","page_name":" 429 ","page_number":429},
  {"content":"\r\nبينند سر مبارك او را بشكنند روزى ديد كه آن حضرت نماز ميگذارد و سنگى بزرگ برداشت و نزد وى آمد چون دست بالا برد كه سنگ را بيندازد دست او در گردنش چنبر شد و سنگ بر دست او چسبيده شد و در\r\nگردنش بماند و اين آيه نازل شد كه * ( إِنَّا جَعَلْنا ) * بدرستى كه ما كرديم * ( فِي أَعْناقِهِمْ ) * در گردنهاى ايشان * ( أَغْلالًا ) * غلها و بندها * ( فَهِيَ ) * پس آن غلها پيوسته شده * ( إِلَى الأَذْقانِ ) * بزنخدانهاى ايشان بمرتبهء كه نميتوانند كه سرها را بجنبانند * ( فَهُمْ مُقْمَحُونَ ) * پس ايشان سر در هوا ماندگانند و چشم بر هم نهادگان يعنى آنها را باز داشتيم چنانچه مغلولان از كارها بازداشته شوند و گويند كه قوم بنى مخزوم دست او را بجهد بسيار از گردن او جدا كردند مردى ديگر از بنى مخزوم گفت كه من بروم و بدين سنگ محمد صلَّى اللَّه عليه و آله را هلاك كنم چون بنزديك آن حضرت آمد نابينا شد و پيغمبر را نميديد اما آوازش را ميشنيد بازگشت و گفت محمد را نديدم اما آوازش را ميشنيدم چون قصد وى كردم چيزى مانند شتر فحل ديدم كه آهنگ من كرد تا مرا فرو برد بعد از اين حال جبرئيل آمد و اين آيه آورد * ( وَجَعَلْنا ) * و ما گردانيديم * ( مِنْ بَيْنِ أَيْدِيهِمْ ) * در پيش روى ايشان * ( سَدًّا ) * بندى و حجابى * ( وَمِنْ خَلْفِهِمْ ) * و از پس ايشان * ( سَدًّا ) * پرده و مانعى * ( فَأَغْشَيْناهُمْ ) * پس پوشانيديم چشمهاى ايشان را * ( فَهُمْ لا يُبْصِرُونَ ) * پس ايشان نمىبينند چيزى را و قادر نيستند كه بر چپ و راست خود نگاه كنند و نظر در پيش و پس خود اندازند بدان كه مفسران را در اين هر دو آيه چند وجه ديگر هست يكى آنكه ضرب المثل است از براى كافرانى كه در كفر خود مصر بودند و بحجج بينه و دلائل واضحه نظر نميكردند و از غايت جحود و انكار بمرتبهء رسيده بودند كه در مصالح عاجله و آجله خود التفاتى نمودند و در پس و پيش خود نگاه نميكردند تا عاقبت كار خود به بينند پس معنى آيه آنست كه ايشان در عدم التفات بحجج ظاهره و علامات باهره و در ملاحظه ننمودن اطراف و جوانب عواقب خود و در اعراض نمودن از آيات و بينات و دلائل مبينات مثل جماعتىاند كه غل در گردن داشته باشند و پس و پيش ايشان حايلى باشد و بواسطه آن نتواند كه پيش پاى خود را ببيند و در اطراف و جوانب خود نظر كنند دوم آنكه قرآن به جهت گرانى آن بر ايشان مثل اغلال است در اعناق ايشان و مانند سدى در پس و پيش ايشان كه منع ايشان نمايد از خضوع كردن و گردن نهادن براى استماع آن و تدبر و تفكر نمودن در آن چه اين مشركان چون كه بسبب غايت عناد و نهايت جحود و انكار قرآن بر ايشان شاق است و دشوار و به جهت آن استكبار نموده‌اند از آن و سركشى را شعار خود كرده و گردن كشى را دثار خود ساخته پس گويا كه آن غليست در گردن ايشان كه اصلا به جهت تواضع و خضوع كردن\r\n","description":"","footnote":"","page_name":" 430 ","page_number":430},
  {"content":"\r\nرا كج نمىكنند تا دلايل بينه را ملاحظه كنند و در اطراف خود نگاه نميكنند تا راه نجات را به نظر فكر در نظر آرند سوم آنكه مراد به آن وصف حال آخرت ايشانست از قبيل آيه إِذِ الأَغْلالُ فِي أَعْناقِهِمْ يُسْحَبُونَ فِي النَّارِ و ايراد آن بلفظ ماضى به جهت تحقق وقوع باشد و بنا بر اين معنى كلام بر حقيقت خود باشد چهارم آنكه اين معنى مخبر است از حال قريش كه هر گاه قصد ايذاى پيغمبر ( ص ) ميكردند استطاعت آن نداشتند كه بر وى نگرند چه جاى آنكه دستها را بگشايند و بايذاى او مشغول شوند چنان كه از ابن عباس منقولست كه روزى قريش با يكديگر گفتند كه هرگز نديديم خود را كه صبر كرده باشيم بر هيچ امرى مثل صبرى كه مينمايم بر آنچه از محمد ( ص ) بما ميرسد عاقلان ما را سفيه شمرد و پدران ما را دشنام داد و ما را عيب كرد و جماعت ما را متفرق ساخت و سب الهيهء ما نمود و با اين همه وى را گذاشته‌ايم و او را هيچ نمىگوئيم پس با هم اتفاق كردند بر آنكه هر جا كه محمد ( ص ) را به بينيم هلاك كنيم و به هيچ باب دست از قتل او باز نداريم فاطمه ( س ) را خبر شد به خدمت پدر آمد و قطرات عبرات بر صفحات و جنات روان كرد حضرت كه فاطمه را گريان ديد فرمود كه\r\nما يبكيك\r\nاى جان پدر چه چيز ترا بگريه آورده است فاطمه گفت اى پدر بزرگوار\r\nان القوم عزموا على ان يقتلوك\r\nقريش عزم جزم كرده‌اند بر گشتن تو حضرت فرمود كه باكى ندار و قدحى آب بياور تا سلاح الوضوء كه سلاح المؤمن است در پوشم و درهء عصمت نماز در بر افكنم پس وضو بساخت و قدم در مسجد الحرام نهاد آن گروه از هيبت او چشم نگشادند و از مهابت او ديده بر هم نهادند سيد عالم ( ص ) قبضهء سنگ ريزه برگرفت و در روى ايشان انداخت و فرمود كه\r\nشاهت الوجود\r\nيعنى زشت باد روهاى شما بر هيچ كس از آن سنگ ريزه ها چيزى نيامد مگر در روز بدر كشته شد\r\nو حق سبحانه و تعالى به جهت قطع طمع پيغمبر از ايشان فرمود * ( وَسَواءٌ عَلَيْهِمْ ) * و يكسانست بر ايشان * ( أَ أَنْذَرْتَهُمْ ) * بيم كنى ايشان را * ( أَمْ لَمْ تُنْذِرْهُمْ ) * يا بيم نكنى * ( لا يُؤْمِنُونَ ) * كه ايمان نخواهند آورد به جهت توغل ايشان در كفر و شرك و معنى تعلق علم الهى بعدم ايمان در اول سورة البقر سمت ذكر يافته و چون بر انذار ايشان نفعى مترتب نميشود از اين جهت حق سبحانه آن را مخصوص ساخت باهل ايمان و فرمود * ( إِنَّما تُنْذِرُ ) * جز اين نيست كه ميترسانى و بيم ميكنى بر وجهى كه منتفع به باشد * ( مَنِ اتَّبَعَ الذِّكْرَ ) * كسى را كه پيروى نمايد قرآن را و بسمع قبول مواعظ آن را بشنود * ( وَخَشِيَ الرَّحْمنَ ) * و بترسد از خداى * ( بِالْغَيْبِ ) * به آنچه از او پوشيده است از امور اخروى گويند مراد آنست كه بترسد از خداى در حال غيبت او از مردمان بر خلاف اهل نفاق و خلاف كه ظاهرا اظهار ايمان ميكنند و هر گاه كه از نظر مؤمنان\r\n","description":"","footnote":"","page_name":" 431 ","page_number":431},
  {"content":"\r\nغايب ميشوند با ياران خود ميگويند كه إِنَّا مَعَكُمْ إِنَّما نَحْنُ مُسْتَهْزِؤُنَ چون آن كسى كه تابع قرآنست و پيرو احكام آن از انذار تو ترسان است و هراسان * ( فَبَشِّرْه ) * پس مژده ده او را * ( بِمَغْفِرَةٍ ) * بآمرزش گناهان * ( وَأَجْرٍ كَرِيمٍ ) * و مزدى بزرگوار در آن جهان آورده‌اند كه بنو سليم بجناب رسالت مآب عرضكردند كه خانهاى ما از مسجد دور است رخصت باشد كه نزديك مسجد خانهء گيريم حضرت فرمود دياركم فانما تكتب اثاركم در سراهاى خود باشيد كه نشانهاى پاى شما را كه به مسجد تردد ميكنيد مينويسند هر گاه كه راه دور تر باشد ثواب قدم بيشتر باشد چه در هر گامى ثوابى بر آن مترتب خواهد شد حق سبحانه بر مصداق قول پيغمبر خود آيه فرستاد كه * ( إِنَّا نَحْنُ ) * بدرستى كه ما * ( نُحْيِ الْمَوْتى ) * زنده گردانيم مردگان را در روز بعثت يا دلهاى مرده را بهدايت * ( وَنَكْتُبُ ) * و بنويسيم * ( ما قَدَّمُوا ) * آنچه از پيش فرستاده اند از اعمال صالحه و افعال طالحه و بر وفق آن مجازات دهيم * ( وَآثارَهُمْ ) * و بنويسيم اثرهاى ايشان را يعنى نشانهاى اقدام ايشان را كه به مسجد ميروند پس هر خطوه مكفر خطبهء خواهد بود و بهر قدمى از عناية لم يزلى رقمى بر صفحهء احوال و صحيفهء اعمال ايشان كشيده خواهد شد * ( وَكُلَّ شَيْءٍ ) * و همه چيزها را از نيك و بد * ( أَحْصَيْناه ) * شمرده‌ايم و بيان كرده يعنى همهء آن را مكتوب ساخته‌ايم * ( فِي إِمامٍ مُبِينٍ ) * در دفترى كه پيشواى روشن است يعنى لوح محفوظ كه سر دفتر جميع دفاتر است و آثارى كه بر آن منقش شده بتمادى روزگار تو مندرس نميشود بعضى بر آنند كه امام مبين صحيفهء اعمال است كه اثر آن مندرس نميشود بعد از نزول اين آيه حضرت رسالت ( ص ) فرمود كه\r\nان اعظم الناس اجرا فى الصلاة ابعدهم اليها ممشى فابعدهم\r\nيعنى بزرگترين مردمان در مزد نماز كسيست كه دور تر باشد راه آمدن ايشان به مسجد و بعد از آن كسى كه راه دور تر از او باشد جابر انصارى گفت كه چون اين سخن بشنيديم تمناى آن داشتيم كه خانهاى ما بيشتر دور باشد تا ثواب ما بيشتر باشد و بعضى گفته‌اند كه آثار اعم است از آنكه حسنه باشد چون عملى كه تعليم مردمان نمايند و يا وقفى كه بر مواضع خير كنند و يا صدقه جاريه چون پل و مسجد و رباط و يا سيئه باشد چون اشاعه بدعت و تاسيس ظلم چه حق سبحانه و تعالى همه را مينويسد و بحسب مناسب هر اثرى مكافات و مجازات خواهد داد بعد از آن حقتعالى پيغمبر خود را امر مينمايد بر تمثل كردن اهل مكه باصحاب انطاكيه در رسوخ كفر و عناد و عدم اطاعت و انقياد با وجود معجزات ظاهره و آيات واضحه و ميگويد * ( وَاضْرِبْ لَهُمْ مَثَلًا ) * و بيان كن اى محمد ( ص ) اهل مكه را مثلى مراد آنست كه مثل لهم مثلا يعنى مانند ساز مر ايشان را * ( أَصْحابَ الْقَرْيَةِ ) * بباران ديه انطاكيه و صاحب كشاف آورده كه اصل\r\n","description":"","footnote":"","page_name":" 432 ","page_number":432},
  {"content":"\r\nكلام اينست كه و اضرب لهم مثلا مثل اصحاب القرية و ثانى بيان اولست يعنى بيان كن براى ايشان قصه عجيبه كه آن قصيه ياران انطاكيه است و قوله * ( إِذْ جاءَهَا الْمُرْسَلُونَ ) * بدل آنست يعنى بيان كن آن را كه چون آمد به آن ديه رسولان عيسى ( ع ) و آن چنان بود كه عيسى ( ع ) دو كس را از حواريان كه صادق و صدوق گفتندى يا يوحنا و يونس يا يحيى و تومان يا با روض و ماروص به انطاكيه فرستاد تا خلق را به خدا دعوت كنند ايشان بنزديك شهر رسيده پيرى ديدند كه گوسفندى چند ميچرانيد برو سلام كردند پرسيد كه كجا ميرويد گفتند كه ما رسولان عيسى پيغمبريم آمده‌ايم تا شما را اسلم دعوت كنيم و از عبادت اصنام باز داريم گفت شما بر صدق دعوى خود هيچ آيتى و دليلى داريد گفتند آرى بيماران بدعاى ما شفا يابند و اكمه و ابرص يعنى كور مادر زاد و پيس را به حالت صحت رسانيم پير گفت كه چند سالست كه فرزند من بيمار است و جميع اطبا از علاج او عاجزند اگر او بدست شما به شود من مذهب عيسى را اختيار كنم و مسلمان شوم بر سر بالين وى آمدند و دعا كردند فى الحال صحت يافت و از جميع امراض خلاص گشت پير ايمان آورد و او حبيب نجار است و مؤمن آل يس است كه ششصد سال قبل از زمان حضرت رسالت ( ص ) به دو گرويده در وقتى كه عيسى او را به اوصاف كريمهء آن حضرت و حقيت نبوت و خاتميت او اخبار كرد و يكى از سباق او است و در روايت صحيح ثابت شده كه او در خفيه مؤمن بود و به نماز و بعبادت مشغول بود چون اين رسولان آمدند اظهار ايمان نمود القصه خبر اين دو مرد در انطاكيه فاش شد و بيمار بسيار از بركت دعاى ايشان بشرف صحت مشرف ميشدند ملك شهر كه او را افطيخش رومى ميگفتند او بت ميپرستيد از حال ايشان خبر يافت ايشان را طلبيد و گفت شما چه كسيد گفتند ما رسولان عيسىايم و خلق را از باديه ضلالت بسر منزل هدايت ميخوانيم گفت آيت شما چيست گفتند كه اكمه و ابرص را شفا ميدهيم و جميع بيماران را به ميسازيم گفت كه باز گرديد تا من در كار شما انديشه كنم ايشان بازگشتند وهب بن منبه گفت كه ايشان مدتى در اينشهر بودند و مردمان نميگذاشتند كه پيش پادشاه روند روزى در بازار پادشاه را ديدند تكبير كردند و اظهار ذكر خدا نمودند او در غضب شد بفرمود تا ايشان را بزندان محبوس گردانيدند خبر بعيسى ( ع ) رسيد شمعون الصفا را كه راس الحواريين بود و خليفه او به يارى ايشان فرستاد او به شهر آمد و با خواص ملك آشنايى آغاز كرد و بسبب دانش و حكمت مقرب پادشاه شد و چون كه عيسى بفرمان خدا رسولان را فرستاده بود از اينجهت حق سبحانه و تعالى اسناد ارسال ايشان را به خود كرد و فرمود كه * ( إِذْ أَرْسَلْنا ) * و اين بدل ظرف اولست يعنى براى كفار مكه بيان اين كن كه چون فرستاديم ما * ( إِلَيْهِمُ اثْنَيْنِ ) * بسوى اهل انطاكيه دو كس را * ( فَكَذَّبُوهُما ) * پس تكذيب كردند اهل آن ديه هر دو را و به\r\n","description":"","footnote":"","page_name":" 433 ","page_number":433},
  {"content":"\r\nزندان محبوس ساختند * ( فَعَزَّزْنا ) * پس ما غالب گردانيديم ايشان را و حفص\r\nبتشديد ميخواند يعنى قوت داديم اين هر دو را * ( بِثالِثٍ ) * بفرستاديم سوم يعنى شمعون الصفا و ترك ذكر مفعول به به جهت آنست كه غرض بيان معزز به است و گفته‌اند كه معزز به سلوم بود يا بولس اما اصح آنست كه شمعون بود كه در عقب ايشان آمد و با پادشاه اختلاط نمود و مقرب درگاه شد آورده‌اند كه او با ملك به بتخانه آمدى و خداى را سجده كردى و مردم ملك ميپنداشتند كه او پرستش بت مىكند ملك بر وى اعتماد تمام كرد و بى مشاورة وى به هيچ امرى اقدام ننمود روزى از پادشاه پرسيد كه اى ملك شنيده‌ام كه دو مرد را حبس نمودهء بجهة آنكه دعوى دين ديگر مىكنند و مردم را از اين دين منع ميكنند گفت آرى شمعون از روى تعجب گفت كه اى ملك بفرماى تا ايشان را حاضر گردانند كه گفتار ايشان عجب است ملك امر كرد به احضار ايشان چون ايشان شمعون را نزد ملك ديدند خوشحال شدند و دليروار بنشستند شمعون از ايشان پرسيد كه شما چه كسيد گفتند ما رسولان رسول خدائيم شمعون گفت بچه كار آمده‌ايد گفتند آمده‌ايم تا ملك و قوم او را از عبادت اصنام بازداشته بعبادت كسى كه آفريدگار زمين و آسمانست ترغيب كنيم گفت بر اينكه مىگوييد بينه و حجتى داريد گفتند تبرء الاكمه و الأبرص و نشفى المرضى باذن اللَّه ابرص و اكمه و جميع مرضى را بفرمان خداى به ميسازيم ملك فرمود تا اكمهى را حاضر سازند كودكى كه چشم وى مساوى پيشانى وى بود حاضر ساختند ملك فرمود كه خداى خود را بگوئيد تا اين را بينا سازد و ايشان دعا كردند فى الحال هر دو چشم او شكافته شد بعد از آن دو مهره از گل بساختند و در آن موضع نهادند و دعا كردند حدقه گشت و بينا شد ملك متعجب شد شمعون گفت اى ملك ما نيز از اينخدايان در خواهيم تا همين كار بكنند ملك آهسته گفت اى شمعون تو نميدانى كه ايشان نميشوند و نميبينند و بر هيچ چيز قدرت ندارند شمعون ديگر باره گفت اى جوانان خداى شما ديگر چه تواند كرد گفتند مرده را زنده گرداند شمعون گفت اگر خداى شما اين كار بكند ما همه بوى ميگرويم ايشان گفتند خداى ما بر همه چيز قادر است ملك گفت كه پسر دهقان من هفت روز است كه وفات كرده و او را دفن نكرده‌اند بجهة آنكه انتظار پدرش ميكشند تا بيايد و او را دفن كنند او را زنده كنيد و گفته‌اند كه پسر ملك بود كه هفت روز از موت او بر آمده بود او را حاضر كردند از حال خود گرديده متعفن و متغير شده شمعون در خفيه دعا كرد و ايندو رسول ديگر بتبعيت شمعون از خدا درخواستند فى الحال زنده شد و بر پاى خواست و گفت اى قوم از خدا بترسيد و به او ايمان آريد كه مرا در اينهفت روز بهفت طبقهء آتش برده‌اند و عذاب نموده امروز در آسمان بگشادند جوانى نيكو صورت را ديدم كه از براى اين هر سه شفاعت ميكرد گفتند اين هر سه\r\n","description":"","footnote":"","page_name":" 434 ","page_number":434},
  {"content":"\r\nكيستند گفت شمعون وصى عيسى و اين هر دو از حواريان او و آن جوان كه از براى ايشان دعا ميكرد عيسى بود و اين قصهء مذكور را عياشى به اسناد خود از ثمالى نقل نموده و او از امام محمد باقر و جعفر صادق عليه السّلام و به اينمنتهى ساخته كه اين ميت پسر ملك انطاكيه بود كه بعد از آنكه او را دفن كرده بودند بدعاى هر دو رسول زنده شد برخواست و خاك از سرش مىريخت و ميدويد ملك در عقب او مسارعت نمود چون به او رسيد گفت اى فرزند چيست حال تو گفت من در حالت موت دو مرد را ديدم كه در سجده افتادند و حيات مرا از خداى درخواستند ملك گفت اگر آن هر دو را ببينى خواهى شناخت گفت آرى پس امر كرد تا همه بصحرا آيند و چنين تعيين نمود كه يكى از رسولان پيشتر بيايد و بعد از آنكه خلق بسيار آمده باشند يكى ديگر بيايد تا بداند كه پسرش علم بمعرفت ايشان دارد يا نه و چون رسول اول آمد پسر گفت يكى اينست و بعد از آنكه ديگرى بر طريق مذكور رسيد گفت يكى ديگر اينست اينسخن در ملك اثر كرد و نزد اينحال شمعون با آن هر دو رسول زبان بدعوت گشادند * ( فَقالُوا ) * پس گفتند * ( إِنَّا إِلَيْكُمْ ) * بدرستى\r\nكه ما بسوى شما * ( مُرْسَلُونَ ) * فرستاده شدگانيم از نزد عيسى روح اللَّه و به قصد هدايت شما به اينصوب توجه نموده‌ايم ملك با قوم خود ايمان آوردند و غير ايشان از مردمان شهر به ايشان نگرويدند و در مقام خصومت در آمده * ( قالُوا ) * گفتند كه * ( ما أَنْتُمْ ) * نيستيد شما * ( إِلَّا بَشَرٌ ) * مگر آدمى * ( مِثْلُنا ) * مانند ما در كيفيت و صورت و اكثر صفات پس بچه مزيت شما را برسالت مخصوص ساخته‌اند * ( وَما أَنْزَلَ الرَّحْمنُ ) * و نفرستاده است خداى تعالى * ( مِنْ شَيْءٍ ) * هيچ چيز از وحى و رسالت * ( إِنْ أَنْتُمْ ) * نيستيد شما * ( إِلَّا تَكْذِبُونَ ) * مگر كه دروغ مىگوييد در دعوى رسالت ايشان نميدانستند كه حق سبحانه از براى تبليغ رسالت از اهل صلاح هر كه را كه حكمت و مصلحت او مقتضى آنست اختيار مىكند و لهذا زبان به اين تكلم گشادند و رسولان چون استماع اينكلام نمودند * ( قالُوا ) * گفتند بعد از اقامة حجت و اظهار معجزه * ( رَبُّنا ) * پروردگار ما * ( يَعْلَمُ إِنَّا ) * ميدانيد كه بتحقيق ما * ( إِلَيْكُمْ لَمُرْسَلُونَ ) * بسوى شما فرستادگانيم مزيد لام تأكيد در اينمقول و ترك او در مقول اول اعنى إِنَّا إِلَيْكُمْ مُرْسَلُونَ به جهت آنست كه اول ابتداء اخبار است و ثانى جواب از انكار قوله ربنا يعلم جارى مجراى قسم است در توكيد و مثل اينست قولهم شهد اللَّه علم اللَّه * ( وَما عَلَيْنا ) * و نيست بر ما * ( إِلَّا الْبَلاغُ الْمُبِينُ ) * مگر رسانيدن شما آشكارا و هويدا يعنى ما از عهدهء كار خود بدر آمديم و پيغام رسانيديم و بر وفق آن معجز نموديم اگر شما بسبب جحود و عناد نظر در اين معجزات ظاهره و حجج\r\n","description":"","footnote":"","page_name":" 435 ","page_number":435},
  {"content":"\r\nبينه نكنيد تا علم بصدق ما پيدا كنيد مستوجب نزول عذاب شويد * ( قالُوا ) * گفتند ايشان بعد از عجز از ايراد شبهه و اعراض از معجزه واضحه * ( إِنَّا ) * بدرستى كه ما * ( تَطَيَّرْنا ) * فال بد گرفتيم * ( بِكُمْ ) * بآمدن شما زيرا كه تا به اين بلده آمده‌ايد باران نباريد و مزارع و اشجار ما خشك شد * ( لَئِنْ لَمْ تَنْتَهُوا ) * و اگر باز نايستيد از دعوى خود * ( لَنَرْجُمَنَّكُمْ ) * هرآينه شما را سنگ باران نمائيم و در زير سنگ هلاك كنيم * ( وَلَيَمَسَّنَّكُمْ ) * و البته برسد شما را * ( مِنَّا ) * از جانب ما * ( عَذابٌ أَلِيمٌ ) * عذابى دردناك * ( قالُوا ) * گفتند رسولان * ( طائِرُكُمْ ) * فال بد شما * ( مَعَكُمْ ) * با شما است يعنى بسبب شامت عقايد فاسده و اعمال باطله شما است چه بتوحيد دعوت نمودن و مردمان را بعبادت خدا خواندن غايت بركتست و خير و ميمنت * ( أَ إِنْ ذُكِّرْتُمْ ) * آيا اگر پند داده ميشويد آن را بفال بد مىگيريد و بقتل مىترسانيد * ( بَلْ أَنْتُمْ ) * بلكه شما * ( قَوْمٌ مُسْرِفُونَ ) * گروهى هستيد از حد در گذشتگان در عصيان به جهت فرط عناد و طغيانست كه جماعتى كه بر شما واجب است كه اطاعت ايشان نمائيد تشام و تطير خود را بايشان نسبت مىدهيد محمد ابن اسحق گفته كه ملك و قوم او نيز نگرويدند و همه متفق الكلمه شده قصد كشتن ايشان كردند\r\n* ( وَجاءَ ) * و آمد در اينحال * ( مِنْ أَقْصَا الْمَدِينَةِ ) * از دورترين جانبى از آن شهر يعنى از در دروازه كه نهايت آن بلده بود * ( رَجُلٌ ) * مردى يعنى حبيب نجار * ( يَسْعى ) * كه بسرعت مىآمد تا برسيد نزد اينجماعت و از روى شفقت و مرحمت * ( قالَ يا قَوْمِ ) * گفت اى گروه من * ( اتَّبِعُوا الْمُرْسَلِينَ ) * تبعيت كنيد اين فرستادگان را * ( اتَّبِعُوا مَنْ لا يَسْئَلُكُمْ ) * پيروى نمائيد كسانى را كه نميخواهند از شما * ( أَجْراً ) * مزدى بر تبليغ رسالت و اداء دعوت * ( وَهُمْ مُهْتَدُونَ ) * و ايشان راه يافتگانند بطريق خفى كه خير هر دو سرا منوط است براى ايشان پس او را گفتند كه آيا دين ما را ميگذارى و تبعيت ايشان اختيار ميكنى او در جواب ايشان گفت كه * ( وَما لِيَ ) * و چيست مرا كه از روى اعتقاد * ( لا أَعْبُدُ ) * نپرستم * ( الَّذِي فَطَرَنِي ) * آن كسى كه آفريده است مرا و از عدم مرا بوجود آورده اضافهء فطر به خود دالست بر اظهار شكر و لطف ارشاد و امحاض نصح زيرا كه چيزى كه از براى نفس خود خواسته است از براى ايشان اراده نموده و مراد بان تقريع ايشانست بر ترك عبادت خالق و مشغول شدن بعبادت\r\n","description":"","footnote":"","page_name":" 436 ","page_number":436},
  {"content":"\r\nغير او و لهذا اضافه بعثت بايشان نموده بر سبيل تهديد و ترهيب گفته كه * ( وَإِلَيْه ) * و بسوى حكم و جزاى او * ( تُرْجَعُونَ ) * باز گردانيده خواهيد شد و نيز بجهة امحاض نصيحت بار ديگر بر طرز سابق ايراد كلام نموده به اين طريق * ( أَ أَتَّخِذُ ) * يا فرا گيرم * ( مِنْ دُونِه ) * بجز خداى به حق * ( آلِهَةً ) * خدايان ديگر كه بتانند * ( إِنْ يُرِدْنِ الرَّحْمنُ ) * اگر اراده نمايد خداى مرا * ( بِضُرٍّ ) * بضررى و گزندى يعنى خواهد كه ضررى به من رسد * ( لا تُغْنِ عَنِّي ) * كفايت نميكند و رفع نمينمايد از من * ( شَفاعَتُهُمْ شَيْئاً ) * درخواست آن بتان چيزى را يعنى از شان ايشان شفاعت نيست تا از من بلا دفع توانند كرد اين رد قول ايشانست كه ميگفتند هؤُلاءِ شُفَعاؤُنا عِنْدَ اللَّه * ( وَلا يُنْقِذُونِ ) * و خلاص نكنند و نرهانند مرا از مضرت بنصرت و مظاهرة پس اگر من آن را كه قدرت ندارد بر نفع و ضرر پرستش نمايم و عبادت آنكه قادر است برسانيدن نفع و رهانيدن از ضرر دست بدارم * ( إِنِّي إِذاً ) * بدرستى كه من آن گاه * ( لَفِي ضَلالٍ مُبِينٍ ) * در گمراهى آشكارا و هويدا باشم چون قوم اينسخن از او شنيدند به قصد قتل او برخواستند و او توجه بجانب رسولان كرد و گفت * ( إِنِّي آمَنْتُ ) * بدرستى كه من ايمان آورده‌ام و گرويده‌ام * ( بِرَبِّكُمْ ) * بآفريدگار شما * ( فَاسْمَعُونِ ) * پس بشنويد ايمان مرا تا فردا از براى من گواهى دهيد و گفته‌اند كه او اينخطاب با قوم كرد و گفت من به پروردگار و آفريدگار شما ايمان آورده‌ام پس سخن مرا بشنويد و نصيحت مرا بسمع قبول استماع كنيد و ايشان او را سنگ ميزدند و او ميگفت اللهم اهد قومى و سدى و قتاده گفتند كه سنگسارش كردند و در بازار انطاكيه دفن كردند و قولى آنست كه او را كشتند و خدا او را زنده كرد و به بهشت برد ابن مسعود بر آنست كه او را لگد كوب ميكردند تا در زير قدم ايشان هلاك شد و حسن بصرى گفته كه وى را مصلوب كردند و ملائكه او را به آسمان بردند * ( قِيلَ ) * گفتند مر او را كه * ( ادْخُلِ الْجَنَّةَ ) * در آى در بهشت و در كشاف آورده كه اينكلام در مخرج استيناف است زيرا كه آن از مظان مسئله است از حال حبيب نزد لقاى پروردگار خود گويا كه قايلى گفته كه كيف كان لقاء ربه بعد ذلك التصلب فى نصرة دينه فقيل قيل ادخل الجنة و قيل له نگفت زيرا كه غرض مقول له نيست بلكه مقول است يعنى ادخل للجنة * ( قالَ يا لَيْتَ قَوْمِي ) * گفت كاشكى قوم من * ( يَعْلَمُونَ ) * دانا ميبودند * ( بِما غَفَرَ لِي رَبِّي ) * به آنچه آمرزيد مرا پروردگار من يعنى به آن چيزى كه سبب آمرزيدن من شد از ايمان آوردن و\r\n","description":"","footnote":"","page_name":" 437 ","page_number":437},
  {"content":"\r\nبايشان مجاهده كردن * ( وَجَعَلَنِي ) * و گردانيد مرا بسبب آن * ( مِنَ الْمُكْرَمِينَ ) * از بزرگواران اهل بهشت مراد باكرام اعطاى منزلهء رفيعه است بر وجه تبجيل و اعظام و ميتواند بود كه ما مصدريه باشد يعنى بآمرزيدن خداى مر او گردانيدن من از جمله بزرگان و نواختگان يا استفهاميه باشد و مراد به آن مهاجرة او باشد از دين ايشان و مصابرت او بر اذيت ايشان يعنى كاشكى قوم من ميدانستند كه بچه چيز خداى مرا آمرزيد و معرز و مكرم گردانيد يعنى بجهة دور شدن از عبادت اوثان و صبر كردن بر ايذاى ايشان\r\nما حصل كلام آنست كه كاشكى ايشان عالم ميبودند به اين ثواب جزيل و عطاى جليل تا ايمان مىآوردند و مطيع و منقاد ميشدند و بسبب آن به اين مرتبه عظيمه و درجهء رفيعه ميرسيدند ثعلبى باسناد خود از عبد الرحمن بن ابى ليلى نقل كرده كه حضرت رسالت پناه ( ص ) فرمود كه\r\nسباق الامم ثلاثة لم يكفروا باللَّه طرفة عين على بن ابى طالب و صاحب يس و مؤمن آل فرعون فهم الصد يقول و على افضلهم\r\nيعنى سابقان امت سه‌اند هرگز به مقدار زدن چشمى در راه خدا كافر نشده‌اند يكى على بن ابى طالب دويم صاحب يس كه حبيب نجار است و سيم مؤمن آل فرعون كه حزبيل است و اين هر سه صديقانند و على بن ابى طالب افضل ايشانست و بروايت ديگر از آن حضرت منقولست كه\r\nالصديقون ثلاثة حبيب نجار و هو مؤمن آل يس و حزبيل و هو مؤمن آل فرعون و على بن ابى طالب و هو مؤمن آل محمد ( ص )\r\nبعد از آن حق سبحانه از فجائة موت آن قوم و استيصال ايشان خبر ميدهد و ميگويد * ( وَما أَنْزَلْنا ) * و نفرستاديم ما * ( عَلى قَوْمِه ) * بر قوم حبيب * ( مِنْ بَعْدِه ) * از پس قتل او يا رفع او * ( مِنْ جُنْدٍ ) * هيچ لشگرى * ( مِنَ السَّماءِ ) * از براى هلاك ايشان از آسمان * ( وَما كُنَّا مُنْزِلِينَ ) * و نيستيم ما فرو فرستنده لشگر براى هلاك كافران يعنى در حكمت و مصلحت صحيح نيست كه از براى هلاك اهل كفر و شرك لشگر فرستيم چه كفار از آن خوارتر و بىمقدارتراند كه از براى هلاك ايشان لشگر بايد فرستاد و انزال لشگر ملائكه در روز بدر و حنين براى تعظيم پيغمبر ما ( ص ) بود نه آنكه لشگر كفار در حسابى بوده باشند و ميتواند بود كه ماء موصوله باشد عطف بر جند من السماء و معنى بر اينوجه كه نفرستاديم ما بر اينقوم از پس حبيب از آنچه فرو فرستاده بوديم قبل از ايشان بر كفار الجزء الثالث و العشرون من الاجزاء الثلاثين ديگر از رمى حجاره و ريح عاصف بلكه * ( إِنْ كانَتْ ) * نبود عقوبت ايشان * ( إِلَّا صَيْحَةً واحِدَةً ) * مگر يك فرياد كردن كه آسانترين وجهى است از وجوه عذاب و هلاك و آن چنان بود كه جبرئيل بيامد و هر دو طرف آن شهر بگرفت و صيحه زد * ( فَإِذا هُمْ ) * پس ناگاه ايشان * ( خامِدُونَ ) * فرو مردگان\r\n","description":"","footnote":"","page_name":" 438 ","page_number":438},
  {"content":"\r\nبودند يعنى بيك نعره جبرئيل عليه السّلام فرو مردند چون آتش كه بيكبار فرو ميرد\r\nچون كه عدم اطاعت و انقياد موجب حسرت اهل جحود است و عناد در روز معاد از اينجهة ميفرمايد * ( يا حَسْرَةً ) * اى تاسف و ندامت در روز قيامت * ( عَلَى الْعِبادِ ) * بر بندگان كه جميع اوقات را صرف كفر كردند و معصيت و با وجود اين حال * ( ما يَأْتِيهِمْ مِنْ رَسُولٍ ) * نمىآمد بديشان هيچ پيغمبرى * ( إِلَّا كانُوا بِه ) * مكر بودند كه به او * ( يَسْتَهْزِؤُنَ ) * استهزا ميكردند گويند كه اينحسرت حكايت است از قول كفار در وقتى كه رسولان را بكشتند و عذاب را معاينه بديدند گفتند كه اينحسرت و اندوه كه ما راست بر آن بندگان صالح اگر بر دست ما كشته نمىشدند بايشان ايمان ميآورديم و اينعذاب بما نمىرسيد و بنا بر اين ما ياتيهم كلام مستقل باشد و مرتبط بما قبل نباشد و مىتواند بود كه اين تحسر از جانب خدا باشد بر آن رسولان بر سبيل استعاره بجهة استعظام جنايتى كه از كفار نسبت بايشان واقع شده يا تلهف و تاسف جميع مؤمنان باشد بر نفسهاى ايشان و بدانكه حسرت احتمال دارد كه منادى نكرده باشد و حقيقت معنى آن باشد كه متحسر حسرت را ندا كند و گويد حاضر شو در روز قيامت وقتى كه كفار بجز او سزاى كفر و استهزا رسند يا در آن زمان كه رسولان را كشته‌اند و عذاب را معاينه ديده‌اند و مىتواند بود كه مفعول مطلق باشد و منادى يا فعل محذوف باشد در اين تقدير كه يا ايها المتحسر تحسر حسرة على العباد و بعد از ايراد ضرب المثل در مقام تخويف مشركان مكه در آمده مىگويد كه * ( أَ لَمْ يَرَوْا ) * آيا ندانستند اهل مكه * ( كَمْ أَهْلَكْنا ) * كه بسيارى را هلاك كرديم * ( قَبْلَهُمْ ) * پيش از ايشان * ( مِنَ الْقُرُونِ ) * از اهل روزگارها و مشاهده اين نكردند * ( أَنَّهُمْ ) * آن گه آن هلاك شدگان * ( إِلَيْهِمْ ) * بسوى ايشان * ( لا يَرْجِعُونَ ) * باز نمىگردند يعنى به دنيا معاودت نمىكنند پس چرا عبرت نمىگيرند بايشان و حال ايشان را قياس بنفس خود نمىكنند و هذر نمىكنند از آنكه عذابى و عقوبتى كه بسبب كفر و عناد بر امم سالفه نازل شد بر ايشان نيز واقع شود * ( وَإِنْ كُلٌّ ) * و نيستند همه ايشان * ( لَمَّا جَمِيعٌ ) * مگر فراهم آورده شده * ( لَدَيْنا ) * نزديك ما يعنى در قيامت * ( مُحْضَرُونَ ) * حاضر شدگان براى مجازات اعمال و مكافات افعال يعنى امم سالفه كه هلاك شده‌اند با اين مخالفان كه متخلف ايشانند همه در عرصه گاه محشر به حضرت ما حاضر خواهند شد و مناسب اعمال و اقوال خود بجزا و سزا خواهند رسيد و به عذاب اليم و عقاب عظيم گرفتار خواهند گشت چه هر چند آيات ظاهره و نشانهاى باهره خود را كه دلالت تمام دارند بر وحدت ما و بر قدرت كاملهء ما ببعث ايشان بايشان نموديم اصلا ملتفت آن نشدند و به نظر اعتبار در آن نگاه نكردند * ( وَآيَةٌ لَهُمُ ) * و نشانهء كه مر ايشان راست\r\n","description":"","footnote":"","page_name":" 439 ","page_number":439},
  {"content":"\r\nبر قدرت ما بر بعث ايشان * ( الأَرْضُ الْمَيْتَةُ ) * زمين مرده است يعنى خشك و بىگياه كه ما بسبب باران * ( أَحْيَيْناها ) * زنده گردانيديم آن را اين صفت ارض است بجهة آنكه مراد از آن جنس مطلق است نه ارض معينه مشخصه پس آن در حكم نكرات باشد و نظير اين است قول شاعر و لقد امر على اللئيم يسبتنى * ( وَأَخْرَجْنا مِنْها ) * و بيرون آورديم از وى * ( حَبًّا ) * جنس دانه را مراد حبوب غاذيه است كه قوت انسانست از جو و گندم و برنج و غير آن * ( فَمِنْه ) * پس از آن دانه * ( يَأْكُلُونَ ) * ميخوردند و به آن تربيت مىيابند تقديم ظرف جهة دلالت است بر عظم حب چه ارتزاق انسان از آنست و قلة آن موجب قحط و فقدان مثمر هلاكت * ( وَجَعَلْنا ) * و آفريديم * ( فِيها ) * در زمين * ( جَنَّاتٍ ) * بوستانها و باغها * ( مِنْ نَخِيلٍ ) * از انواع اشجار خرما * ( وَأَعْنابٍ ) * و اصناف انگور امتياز نخيل و اعناب از حبوب بجهة اختلاف اجناس است و ايثار ذكر نخيل بر تمور با وجود تطابق آن با عناب بجهة اختصاص اشجار تمور است بمزيد نفع و آثار منع و تخصيص اين هر دو نوع بذكر از ميان انواع اشجار بواسطهء كثرت اصناف و منافع ايشان است و بجهة آنكه زروع و اشجار بدون آب مثمر نيست از اينجهة ميفرمايد در عقب آن كه * ( وَفَجَّرْنا فِيها ) * و روان گردانيديم در زمين آب را * ( مِنَ الْعُيُونِ ) * از چشمهاى آن تا حبوب و نخيل و اعناب را آب دهند و اينها را آفريديم * ( لِيَأْكُلُوا ) * تا بخورند * ( مِنْ ثَمَرِه ) * از ميوه هر نوع از آن و يا از ثمر آنچه مذكور شد يا آنكه ضمير راجع\r\nباشد بنخيل و ترك ذكر اعناب بجهة آنكه در حكم نخيل است و حمزه و كسايى بضم ثا و ميم خوانده‌اند كه جمع ثمر است يعنى بخورند از ميوه هاى متنوعه آن و ميتواند بود كه ضمير راجع بخداى تعالى باشد بر طريق التفات از تكلم بغيبة يعنى تا بخورند از ميوه خدا كه از آن زروع و اشجار كرامت نموده * ( وَما عَمِلَتْه ) * و تا بخورند از آنچه كرده است آن را * ( أَيْدِيهِمْ ) * دستهاى ايشان از آن مثل دوشاب و سركه و مويز و غير آن و گفته‌اند كه اينجملهء حاليه است و ما ماء نافيه نه موصولة يعنى ميخورند از ميوه آنچه مذكور شد و حال آنكه دستهاى ايشان آن عمل نكرده است بلكه بمحض قدرت آفريده شد و مؤيد اولست قرائت بكر يعنى ما عملت بدون ايراد ضمير مفعول زيرا كه حذف ضمير مفعول از صله احسن است از غير آن و شبههء نيست كه فائده آفريدن نعمتها راجع به او سبحانه نيست زيرا كه غنى مطلق است و مستغنى از ما سوى پس غايت آن راجع به بندگان خواهد بود تا از آن منتفع و متمتع شوند و لهذا ميفرمايد * ( أَ فَلا يَشْكُرُونَ ) * آيا پس شكر نميكنند بندگان\r\n","description":"","footnote":"","page_name":" 440 ","page_number":440},
  {"content":"\r\nبازاء اين نعمتها و منعم حقيقى خود را پرستش نمينمايند چون تنزيه و تقديس ذات دالست بر استحقاق كمال حمد و نهايت شكر از اين جهت ميگويد كه * ( سُبْحانَ ) * مبراست از جميع نواقص و پاك از همه عيوب * ( الَّذِي ) * آن كسى كه بقدرت كامله * ( خَلَقَ الأَزْواجَ ) * بيافريد اجناس و انواع و اصناف اشيا را * ( كُلَّها ) * همهء آن * ( مِمَّا تُنْبِتُ الأَرْضُ ) * از آنچه ميروياند زمين بقدرت او سبحانه چون نبات و اشجار كه مختلف الصدورند و متغاير اللون و الطعم * ( وَمِنْ أَنْفُسِهِمْ ) * و از نفسهاى مردمان كه مذكر و مؤنث و سياه و سفيدند و غير آن * ( وَمِمَّا لا يَعْلَمُونَ ) * و از آنچه نميدانند يعنى از آن چيزى كه خداى تعالى ايشان را بر آن مطلع نساخته و طريق معرفت آن را بايشان ننموده از اقسام مخلوقات و مصنوعات كه در قعر بحراند * ( وَآيَةٌ لَهُمُ ) * و نشانه ديگر مر ايشان را بر كمال قدرت ما * ( اللَّيْلُ ) * شب است كه از روى حكمت و محض مصلحت * ( نَسْلَخُ مِنْه ) * مىكنيم از او چون كندن پوست يعنى زايل مىكنيم از او * ( النَّهارَ ) * روشنى روز را كه از آفتابست * ( فَإِذا هُمْ ) * پس ناگاه ايشان * ( مُظْلِمُونَ ) * داخلند در تاريكى كه هيچ روشنى نيست ايشان را بدانكه استعاره لفظ سلخ از براى ليل اشارتست به آنكه ليل به جهت ظلمت مانند جسم است و نهار كه ضوء است بمثابه قشر و ايماست به آنكه نهار امر عرضيست پس آن در حكم كسوت است و معروض آنكه ليل است مانند جسم است در اصالت و دليلى ديگر از دلايل قدرت * ( الشَّمْسُ ) * آفتابست كه * ( تَجْرِي ) * مىرود * ( لِمُسْتَقَرٍّ لَها ) * از براى قرار گاهى كه او راست يعنى از براى حد معنى كه دور او به او منتهى مىشود تشبيه فرموده است مستقر آفتاب را بمستقر مسافرى كه سير او به آن منتهى شود و مستقر آن يا وسط حقيقى آسمانست كه حركت آن در آنجا بطوء پيدا مىكند بحيثيتى كه مظنهء آنست كه آنجا قرار مىگيرد و ساكن مىگردد و يا اقصى منازل اوست در شتا و صيف كه از آن متجاوز نمىشود يعنى او را در محل ارتفاع غايتيست كه از آن در نمىگذرد و بدون آن منقطع نمىشود و در حين هبوط نهايتى است كه از آن تجاوز نمىنمايد و به كمتر از آن انقطاع نمىيابد و ما بين ارتقاع و انخفاض آن سيصد و شصت مشرق و مغربست كه هر روز از مطلعى طلوع مىكند و بمغربى غروب مينمايد و يا مستقر آن و غايت سير آن محل انقضاى دنياست يعنى هميشه حركت مىكند و اصلا قرار نمىگيرد تا حين انقطاع دنيا و ابو ذر غفارى از حضرت رسول روايت كرده كه مستقر آفتاب در زير عرش است * ( ذلِكَ ) * اين رفتن آفتاب\r\n","description":"","footnote":"","page_name":" 441 ","page_number":441},
  {"content":"\r\nبمستقر خود * ( تَقْدِيرُ الْعَزِيزِ ) * مقدور و مقرر كردن خداونديست كه غالبست بقدرت كامل خود بر هر مقدورى * ( الْعَلِيمِ ) * احاطه كنندهء بعلم شامل خود بر هر معلومى * ( وَالْقَمَرَ قَدَّرْناه ) * و ماه را تقدير كرديم يعنى سير او را مقرر فرموديم * ( مَنازِلَ ) * در منزلهاى بيست و هشتگانه از بروج اثنى عشر كه عرب آن را انواع مستمطره ميگويند و آن اينست شرطين بطين ثريا در ان هقعه هنعه ذراع تثره طرفه جبهة ريزه صرفه عو اسماك غفر زبانا اكليل قلب شوله نعايم بلده سعد الذابح سعد البلغ سعد السعود\r\nو سعد الاجيه فرع الدلو المقدم فرع الدلو المؤخر رشاء و هر شب در منزليست از منازل مذكوره و از آن تجاوز نكند و متقاصر نشود تزايد و تناقض نور او بحسب بعد و قرب اوست بآفتاب پس هر چند كه در منازل خود بآفتاب دور تر مىشود نور او ميافزايد و چون كه قرب به او پيدا مىكند بتدريج نور او كم مىشود و ميل بتقويت مىكند * ( حَتَّى عادَ ) * تا وقتى كه گرديد در آخر منازل خود كه قريب به اجتماع است * ( كَالْعُرْجُونِ الْقَدِيمِ ) * مانند چوب خوشه خرما كه كهنه باشد وجه شبه رقة و صفرة و اعوجاج است چه شاخ خرما چون بسيار خشك شد باريك و زرد و كج مىشود و به شكل هلال ميرسد و در وقت اجماع كه در دو شب آخر ماه است و آن را ايام محاق گويند مخفى گردد و گفته‌اند كه چوب خوشه خرما در مدت شش ماه به شكل هلال متشكل مىشود على بن ابراهيم باسناد خود نقل كرده كه ابو سعيد مكارى واقفى روزى نزد على بن موسى الرضا آمد و از روى عناد و انكار گفت كه مرتبه تو به آن رسيده كه دعوى امامت ميكنى و خود را در مرتبهء پدر خود دانى آن حضرت فرمود كه خداى نور تو را بنشاناد و تو را به فقر وفاقه مبتلا سازد چه مىشود تو را كه ديده بصيرت تو احوال گشته و بكج بينى در من نگاه ميكنى نميدانى كه خداى تعالى وحى فرستاد بعمران پيغمبر كه من پسرى را به تو ارزانى خواهم داشت كه اكمه و ابرص را به ميسازد و بعد از آن مريم را به او داد و عيسى را بمريم كرامت فرمود پس عيسى از مريم باشد و مريم از عيسى يعنى هر دو در يك درجه باشند و ميان ايشان فرقى نباشد و من هم از پدرم و پدرم از منست و هر دو در يك مرتبه‌ايم و ميان ما اثنى نيست نيست ابو سعيد گفت از تو مسئله ميپرسم فرمود بپرس اگر چه از من قبول نخواهى كرد و اعتقاد به آن نخواهى داشت گفت چه مىگويى در حق مردى كه در حين موت گويد كه كل مملوك لى قديم فهو حر لوجه اللَّه هر مملوك قديمى كه مراست آزاد است قربة الى اللَّه فرمود كه هر مملوكى كه در مدت شش ماه در ملك او داخل شده باشد آزاد است گفت از كجا مىگويى فرمود از جهت آنكه حقتعالى فرمود كه * ( وَالْقَمَرَ قَدَّرْناه مَنازِلَ حَتَّى عادَ كَالْعُرْجُونِ الْقَدِيمِ ) * و شاخ خوشه خرما در عرض شش ماه به شكل هلال ميرسد ابو سعيد انكار اينمعنى نمود و چون از نزد آن حضرت بيرون رفت نابينا شد و به فقر و فاقه مبتلا گرديد و بدرهاى خانها مى\r\n","description":"","footnote":"","page_name":" 442 ","page_number":442},
  {"content":"\r\nگشت و گدايى ميكرد تا بجهنم پيوست و قصه او در ميان مردم علامتى و آيتى شد\r\nو بعد از اين حق سبحانه و تعالى تعاقب شمس و قمر و تتالى ليل و نهار را كه تعيش حيوانات و تكون نباتات منوط است بر آن بيان مىكند كه * ( لَا الشَّمْسُ ) * نه آفتاب * ( يَنْبَغِي لَها ) * سزد و شايد مر او را * ( أَنْ تُدْرِكَ الْقَمَرَ ) * آنكه دريابد ماه را و بمقام او رسد زيرا كه او در فلك چهارم است و ماه در فلك اول يا آنكه نميرسد آفتاب را كه بسرعت سير قمر رسد چه قمر تمام بروج اثنى عشر را در عرض ماهى قطع كند و آفتاب در سالى پس اگر آفتاب در سرعت ماه باشد فصول سال از وضع خود بيفتد و خلل بتكون و تعيش نبات و حيوان رسد * ( وَلَا اللَّيْلُ ) * و نه شب * ( سابِقُ النَّهارِ ) * پيشى گيرنده است بروز به اين معنى كه غلبه كند بروشنى روز بر وجهى كه دو شب يا بيشتر با هم جمع شوند كه در ميان آنها روز نباشد بلكه متعاقب يكديگرند و گفته‌اند كه مراد بشب و روز علامت ايشانست يعنى روشنى شمس و قمر پس معنى آنست كه هم چنان كه شمس سرعت قمر را در نمىيابد قمر نيز در روشنى بر شمس سبقت نميگيرد و به او نميرسد و بدانكه چون شمس قطع فلك خود نميكند مگر در عرض يك سال و قمر قطع فلك خود مىكند در هر ماهى پس شمس از جهت تباطؤ سير موصوف بادراك شد و قمر به جهت سرعت سير متصف بسبق نه به عكس و نه بتسويه وصف * ( وَكُلٌّ ) * و همه شمس و قمر و نجوم * ( فِي فَلَكٍ يَسْبَحُونَ ) * در فلك بانبساط تمام سير مىكند هم چنان كه ماهى در آب به گشادگى و فراخى ميرود و شناورى مىكند و ابن عباس گفته است كه هر يك از شمس و قمر و كواكب در فلك خود جريان ميكنند هم چنان كه مغزل در فلكه خود دوران مينمايد و چون كه سير كردن نيرين و ساير كواكب در فلك خود در انتظام و اتقان بر طرز و طريقهء فعل ذوى العقول است از اين جهت صيغهء جمع ذوى العقول از براى آنها ايراد نموده * ( وَكُلٌّ فِي فَلَكٍ ) * از صيغهء قلب است زيرا كه حروف اين كلمات را اگر منقلب سازند عين مقلوب منه خواهد بود و عياشى در تفسير خود باسناد صحيح از اشعث بن حاتم روايت كرده كه او گفت من در خراسان بودم در وقتى كه امام على ابن موسى الرضا عليه السّلام و فضل بن سهل و مامون در مرو با هم مجتمع شده بودند و از هر نوع سخن در آن مجلس ميگذشت امام رضا عليه السّلام توجه به اهل مجلس كرد و گفت كه مردى از بنى اسرائيل در مدينه از من سؤال كرد كه اول روز مخلوق شده يا شب شما در اين باب چه مىگوييد ايشان گفتند ما علم اين مسئله نداريم پس فضل گفت يا بن رسول اللَّه جواب اين را بيان فرما و طوق منتهى در گردن ما افكن فرمود كه از قرآن گويم يا از حساب گفت از هر دو آن حضرت فرمود كه اما از جهت حساب پس بدانكه طالع دنيا سرطان بوده در وقتى كه كواكب در موضع شرف ارتفاع بودند پس زحل در ميزان بود و مشترى در سرطان و شمس در حمل و قمر در ثور و اين\r\n","description":"","footnote":"","page_name":" 443 ","page_number":443},
  {"content":"\r\nدلالت مىكند بر كينونة شمس در حمل در وسط آسمان پس روز پيش از شب مخلوق شده باشد اما از قرآن قال اللَّه تعالى * ( لَا الشَّمْسُ يَنْبَغِي لَها أَنْ تُدْرِكَ الْقَمَرَ وَلَا اللَّيْلُ سابِقُ النَّهارِ ) * يعنى نهار سابقست بر ليل نه كه شب بر نهار سابق باشد و نزد برخى از مفسران ليل سابق است بر يوم و تفصيل اين در سورهء انعام مذكور و بدانكه چون ذكر فنون نعم دلالت بر وجوب عبوديت او سبحانه مىكند از اين جهت بعد از ذكر نعم مذكوره تعداد نوع ديگر از نعمت مىكند و ميگويد كه * ( وَآيَةٌ لَهُمْ ) * و نشانه ديگر از قدرت ما كه ايشانراست * ( أَنَّا حَمَلْنا ) * آنست كه ما برداشتيم * ( ذُرِّيَّتَهُمْ ) * آبا و اجداد ايشان را از زمين در وقت طوفان و نشانيديم * ( فِي الْفُلْكِ الْمَشْحُونِ ) * در كشتى نوح عليه السّلام كه مملو بود از مردمان و ساير حيوانات و ما يحتاج ايشان و نافع و ابن عامر ذرياتهم خوانده‌اند بلفظ جمع و اطلاق لفظ ذريت بر آبا باعتبار آنست كه ايشان اصل خلقت اولاداند چه اولاد از ايشان مخلوقند و ذر بمعنى خلق است و اگر چه\r\nاكثر استعمال ذريت در اولاد است و يا آنكه مراد آن باشد كه خداى تعالى پدران پيشين ايشان را در كشتى نشاند و ذريت ايشان در اصلاب ايشان بودند و بنا بر اين تخصيص ذريت به جهت ابلغيت آن باشد در امتنان و ادخلية آن در تعجب با وجود ملاحظهء ايجاد و گفته‌اند كه معنى آيه آنست كه مادر كشتى نشانيديم اولاد ايشان را كه بتجارت ميفرستند يا نسا و صبيان ايشان را كه بمصاحبت خود به سفر مىبرند و بنا بر اين اطلاق ذريت بر نسا باعتبار آنست كه ايشان كشتزار فرزندانند و لهذا مجاهدين ممنوع و منهى شده‌اند از قتل ايشان يعنى چون ذريت ايشان ضعيفاند و نساء قوت آن ندارند كه در خشكى رنج سفر كشند براى ايشان كشتى مقرر فرموديم و باد را مسخر كرديم در راندن كشتى تا هر جا كه خواهند بفراغة توانند رفت * ( وَخَلَقْنا لَهُمْ ) * و آفريديم براى ايشان * ( مِنْ مِثْلِه ) * از مثل كشتى نوح * ( ما يَرْكَبُونَ ) * آن چه سوارى ميكنند بر آن از كشتيهايى كه بعد از نوح بر صورت آن ميسازند يا آنكه ما خلق كرديم مانند جنس كشتى از آنچه سوار شوند بر آن چون زورق و غير آن و گفته‌اند كه مراد شترانند كه كشتى بيابانند و ساير دواب * ( وَإِنْ نَشَأْ ) * و اگر خواهيم * ( نُغْرِقْهُمْ ) * غرق سازيم اهل كشتى را به تهييج رياح و تلاطم امواج * ( فَلا صَرِيخَ ) * پس هيچ فرياد رسى نباشد * ( لَهُمْ ) * مر ايشان را كه از غرق شدن ايشان را نگهدارد * ( وَلا هُمْ يُنْقَذُونَ ) * و نه ايشان رهانيده شوند از مرگ هر گاه ارادهء ما تعلق گرفته باشد بر هلاك ايشان * ( إِلَّا ) * مگر كه رحم كنيم و ببخشيم بر ايشان * ( رَحْمَةً مِنَّا ) * بخشيدنى از نزديك خود و ايشان را از غرق نجات دهيم * ( وَمَتاعاً ) *\r\n","description":"","footnote":"","page_name":" 444 ","page_number":444},
  {"content":"\r\nو برخوردارى دهيم ايشان را بحيوة برخوردارى * ( إِلى حِينٍ ) * تا زمانى كه اجل ايشان در آن منقضى شود و ميتواند بود كه رحمة و متاعا مفعول له باشند يعنى مگر كه باقى گذاريم ايشان را به جهت نعمت ما بر ايشان و برخوردارى تا وقت موت * ( وَإِذا قِيلَ ) * و چون گفته شود يعنى مؤمنان گويند * ( لَهُمُ ) * مر كافران را * ( اتَّقُوا ) * كه بترسيد و بپرهيزيد * ( ما بَيْنَ أَيْدِيكُمْ ) * از آنچه پيش از شما بوده از عذاب امم ماضيه * ( وَما خَلْفَكُمْ ) * و آنچه در عقب شما است يعنى در آخرت از عذاب و عقوبة و ميتواند بود كه مراد نوازل آسمان باشد و نوايب زمين كقوله تعالى أَ فَلَمْ يَرَوْا إِلى ما بَيْنَ أَيْدِيهِمْ وَما خَلْفَهُمْ مِنَ السَّماءِ وَالأَرْضِ يا عذاب دنيا و عقاب آخرت يا عكس آن يا ذنوب متقدمه و متاخره حلبى از حضرت امام جعفر صادق عليه السّلام روايت كرده كه معنى آنست كه بترسيد از آنچه در پيش شماست از ذنوب و خطيئه و آنچه در پس شماست از عذاب و عقوبت پس بر گناهان گذشته نادم باشيد و بر ترك ذنوب مستقبله عازم شويد * ( لَعَلَّكُمْ تُرْحَمُونَ ) * باميد اينكه بر شما رحم كنند و از سر شما در گذرند جواب شرط محذوفست يعنى هر گاه كه ايشان را اين نصيحت كنند اعراض نمايند و مكابره و عناد را بيشتر كنند و بر محذوف مذكور دلالت مىكند قوله عز و جل * ( وَما تَأْتِيهِمْ ) * و نيامد بايشان * ( مِنْ آيَةٍ ) * هيچ نشانه * ( مِنْ آياتِ رَبِّهِمْ ) * از نشانهاى پروردگار ايشان كه آن قرآنست و ساير معجزات و دلايل وحدت * ( إِلَّا كانُوا عَنْها ) * مگر كه بودند از آن يعنى از نظر كردن در آن * ( مُعْرِضِينَ ) * روى گردانندگان گوييا فرموده كه هر گاه ايشان را از عذاب و عقاب تخويف نمودند ايشان از آن اعراض كردند بجهة تمرن و اعتياد بر اعراض و عناد آورده‌اند كه فقراء صحابه مشركان قريش را و زنادقهء عرب را گفتند كه آنچه زعم شما است كه از مال خداست بما اطعام كنيد ايشان گفتند خداى به اعتقاد شما قادر است بر اطعام خلق پس بايستى كه شما را طعام دهد و چون كه او طعام نداد پس ما نيز اطعام نميكنيم به كسانى كه خدا ايشان را محروم ساخته باشد و ارادهء او تعلق گرفته به آنكه هميشه محروم باشند يعنى خلاف اراده او نمىكنيم و بشما چيزى نميدهيم آيه آمد كه * ( وَإِذا قِيلَ لَهُمْ ) * و چون گويند مشركان را * ( أَنْفِقُوا ) * نفقه كنيد بر درويشان و محتاجان * ( مِمَّا رَزَقَكُمُ اللَّه ) * از آنچه روزى كرده است شما را خداى تعالى از اموال دنيويه * ( قالَ الَّذِينَ كَفَرُوا ) * گويند آنان كه نگرويدند و اعتراف نكردند بوحدانيت * ( لِلَّذِينَ آمَنُوا ) * مر\r\n","description":"","footnote":"","page_name":" 445 ","page_number":445},
  {"content":"\r\nآنان كه ايمان آورده‌اند يعنى آن كافران از روى تهكم و سرزنش با مؤمنان گويند كه * ( أَ نُطْعِمُ ) * آيا طعام دهيم * ( مَنْ لَوْ يَشاءُ اللَّه ) * آن را كه اگر خداى خواستى * ( أَطْعَمَه ) * طعام دادى او را * ( إِنْ أَنْتُمْ ) * نيستيد اى مؤمنان * ( إِلَّا فِي ضَلالٍ مُبِينٍ ) * مگر در گمراهى هويدا كه ما را بمخالفت اراده و مشيت ميفرمائيد و محتملست كه ان انتم قول مؤمنان باشد در جواب كافران يعنى مؤمنان بعد از استماع اين كلام گفتند كه جز اين نيست كه شما در ضلالت و گمراهى رو شنيد و شبههء نيست كه سخن كفار محض عين خطاست زيرا كه خداى تعالى بعضى را توانگر ساخته و برخى را درويش گذاشته و بجهة امتحان و رسيدن به ثواب آن جهان حكم فرموده كه اغنيا از مال خدا فقرا را محفوظ گردانند پس مشيت را بهانه ساختن و امر الهى را كه بانفاق فرموده فرو گذاشتن غلط محض و محض غلط است و هر گاه كه تهديد اينكافران خطا پيشه و مشركان كج انديشه ميكردند و از عذاب الهى تخويف مينمودند زبان باستهزاى پيغمبر و مؤمنين گشوده * ( وَيَقُولُونَ ) * و ميگفتند كه * ( مَتى ) * كى خواهد بود * ( هذَا الْوَعْدُ ) * اينموعد شما يعنى قيام قيامت و وقت عقوبت * ( إِنْ كُنْتُمْ صادِقِينَ ) * اگر هستيد راست گويان پس حق سبحانه در جواب ايشان فرمود كه * ( ما يَنْظُرُونَ ) * انتظار نميكشند آن منكران بعث * ( إِلَّا صَيْحَةً واحِدَةً ) * مگر يك فرياد * ( تَأْخُذُهُمْ ) * كه بگيرد ايشان را مراد نفخه صعق است كه بعد از آنكه چهل روز از نفخه فزعه برآمده باشد دريا يابد ايشان را * ( وَهُمْ ) * و حال آنكه ايشان در آن وقت در سود او معامله * ( يَخِصِّمُونَ ) * بخصومت و جدال مشغول باشند يعنى در مهم سازى دنيا باشند كه يك بار اسرافيل نفخ صور نمايد و همه در يك طرفة العين هلاك شوند و در حديث آمده كه مردمان در معامله نشر متاع كرده باشند و هنوز او را بهم نپيچيده باشند كه قيامت قايم شود و بعضى ديگر لقمه را برداشته باشند و هنوز بدهن نبرده باشند كه قيامت شود و برخى ديگر كله و رمه را باب برده باشند و هنوز آب نداده كه نفخ صور شود\r\n* ( فَلا يَسْتَطِيعُونَ ) * پس نتوانند نزد آن حال * ( تَوْصِيَةً ) * وصيت كردن با حاضران * ( وَلا إِلى أَهْلِهِمْ ) * و استطاعت نداشته باشند كه بسوى اهل خودشان كه غايب باشند * ( يَرْجِعُونَ ) * باز گردند يعنى ايشان را امان ندهند كه از بازار به خانه روند و فى الفور بصداى نفخ صور هلاك گردند * ( وَنُفِخَ ) * و دميده شود بعد از چهل سال بار ديگر * ( فِي الصُّورِ ) * در صور مراد نفخه سيم است كه آن نفخه احيا است * ( فَإِذا هُمْ ) * پس آن گاه ايشان * ( مِنَ الأَجْداثِ ) * از گورها بيرون آمده * ( إِلى\r\n","description":"","footnote":"","page_name":" 446 ","page_number":446},
  {"content":"\r\n* ( رَبِّهِمْ ) * بسوى پروردگار خود يعنى بموضعى كه حكم الهى صادر شده باشد نه حكم غير او * ( يَنْسِلُونَ ) * ميشتابند مراد صحراى قيامت است و از قتاده روايت است كه فتور در عذاب كفار واقع نشود مگر ما بين اين دو نفخه كه چهل سال است و لهذا چون اهاويل قيامت را مشاهده كنند * ( قالُوا يا وَيْلَنا ) * گويند از روى تعجب و تحسر اى واى بر ما * ( مَنْ بَعَثَنا ) * كه برانگيخت يعنى كه بيدار كرد ما را * ( مِنْ مَرْقَدِنا ) * از خوابگاه ما و گويند كه ايشان چون اهوال قيامت را معاينه مىبينند اهوال قبور را نسبت به آن اهوال بمثابه خواب شمارند چه عذاب قبر در جنب آن هيچ ننمايد و چون مشاهده اين امر كنند گويند * ( هذا ) * اين است * ( ما وَعَدَ الرَّحْمنُ ) * آن چيزى كه وعده كرده بود خداى تعالى آن را از بعث و نشور * ( وَصَدَقَ الْمُرْسَلُونَ ) * و آنچه راست گفته بودند پيغمبران آن را از بعث و جزا و ما از روى عناد انكار آن مىنموديم و تصديق بان نميكرديم و بدانكه ميتواند بود كه ما مصدريه باشد اى هذا وعد الرحمن و صدق المرسلين و مصدر بمعنى مفعول و محتمل است كه هذا صفت مرقد باشد و ما وعد خبر مبتداى محذوف يا مبتداء محذوف الخبر و نزد بعضى هذا ما وعد الرحمن گفتار ملائكه است كه بايشان گويند و گفته‌اند كه قايل اينقول مؤمنان باشند يا فرشتگان كه بر وجه تقريع بايشان گويند كه اين آن وعده ايست كه پيغمبران بشما خبر ميدادند و شما تكذيب ايشان مىنموديد و بر سبيل انكار مىگفتيد متى هذا الوعد و بعد از آن حق سبحانه از سرعت بعث ايشان خبر ميدهد و ميگويد * ( إِنْ كانَتْ ) * نبود اينواقعه و حادثه * ( إِلَّا صَيْحَةً واحِدَةً ) * مگر يك نعره كه نفخه اخيره است اينكلام دالست بر سهولت بعثت نزد حضرت عزت يعنى به مجرد نفخه زنده ميشوند * ( فَإِذا هُمْ ) * پس آن گاه ايشان * ( جَمِيعٌ ) * فراهم آورده شده‌اند * ( لَدَيْنا مُحْضَرُونَ ) * نزديك ما حاضر شدگان يعنى جميع خلق اولين و آخرين جمع كرده شوند در عرصات قيامت و در موقف حساب بازداشته و چون همه ايشان بعرصه گاه حاضر شوند حق سبحانه بساط عدل گسترده خطاب كند كه * ( فَالْيَوْمَ ) * پس امروز * ( لا تُظْلَمُ نَفْسٌ ) * ستم كرده نشود هيچ نفسى * ( شَيْئاً ) * چيزى را از جزاى كردار خود يعنى از ثواب ايشان چيزى نكاهند و زياده از استحقاق عقوبت نفرمايند بلكه جميع امور را بر مقتضى عدل جارى سازند و بعد از آن بطريقه التفات از غيبت اهل محشر را خطاب مىكند كه * ( وَلا تُجْزَوْنَ ) * و پاداش داده نشويد اى اهل عرصات\r\n","description":"","footnote":"","page_name":" 447 ","page_number":447},
  {"content":"\r\n* ( إِلَّا ما كُنْتُمْ تَعْمَلُونَ ) * مگر آن چيزى را كه ميكرديد از خير و شر يعنى هر يك بمناسب عمل جزا داده مىشويد و بمنازل خود ميشتابيد و هر گاه كه جزا بر وفق عمل صالح و طالح باشد پس بنا بر اين * ( إِنَّ أَصْحابَ الْجَنَّةِ ) * بدرستى كه اصحاب بهشت * ( الْيَوْمَ ) * آن روز * ( فِي شُغُلٍ ) * در شغلى و كارى باشند يعنى مشغول نعيم بهشت باشند و مستغرق لذات آن بحيثيتى كه از كثرت استماع و التذاذ ايشان به آن به عذاب اهل دوزخ نپردازند و بفكر ايشان نيفتند و اگر چه اصحاب دوزخ اقارب و عشاير ايشان باشند چه ياد كردن ايشان موجب تنقيص عيش ايشان مىشود و از امام جعفر صادق عليه السّلام روايت است كه اشتغال ايشان باقتضاض ابكار باشد و باستماع الحان و گفته‌اند كه اهل بهشت مشغول باشند بانواع ثواب كه هر نوعى از آن مناسب و فراخور عضوى باشد كه در عبادت مشغول ساخته باشند مثلا ادْخُلُوها بِسَلامٍ آمِنِينَ ثواب پاى ايشان باشد كه بان بمساجد و زيارات و ساير خيرات رفته باشند يَتَنازَعُونَ فِيها كَأْساً ثواب دست كه بان اعطاى اموال نموده باشند و حور عين ثواب فرج كه آن را از حرام نگاه داشته باشند كُلُوا وَاشْرَبُوا هَنِيئاً ثواب بطن كه آن را از لقمهء حرام بازداشته باشند وَآخِرُ دَعْواهُمْ تا آخر ثواب زبان كه\r\nبه آن به ذكر الهى و ساير اقوال حسنه گويا شده باشد لا يَسْمَعُونَ فِيها لَغْواً ثواب گوش كه بان استماع مواعظ و اقوال هاديه نموده باشند و تلذ الاعين ثواب چشمى كه به آن نظر كرده باشند در معجزات و ساير عبادات كه به آن متعلق باشند پس اهل بهشت مشغول باشند بجميع انواع ثواب * ( فاكِهُونَ ) * نازان و شادان و متلذذ در اصناف نعمت رب الارباب و بدانكه اكثر مفسرين و جميع لغويين بر آنند كه فاكهون مشتق است از فكاهة كه بمعنى طيب نفس است و الاذاذ و برخى گفته‌اند كه آن ماخوذ است از فاكهه يعنى اهل بهشت ميوه خواران باشند و بانواع فواكه آن متمتع و برخوردار و اما اين معنى در لغة ثابت نشده چه فاكهه اسم جامد است پس از آن اسم فاعل نيامده باشد طاوس يمانى گفته كه اهل بهشت با وجود اشتغال ايشان بجلايل نعم اگر بدانند كه به اين نعم از كه مشغولند آن نعم عظيمه بر ايشان منقص گردد و يكى از اكابر را معنى حديث\r\nاكثر اهل الجنة بله\r\nسؤال كردند گفت من رضى عن اللَّه بالجنة فهو بله هر كه راضى شود به آنكه از منعم حقيقى مشتغل شده مشغول بنعيم او باشد او ابله است گويند اين آيه را نزد شبلى قدس سره خواندند شهقه زد و بيهوش شد چون با خود آمد گفت اين بيچارگان اگر بدانند كه از كه غافل شده‌اند و بچه مشغولند فى الحال در ورطه هلاكت مىافتند و جمع آن نعم در نظر ايشان نقم مىشود چون كه اين معنى بخواطر ايشان نميرسد لا جرم مرفه الحال و فارغ البال از نعم جنة التذاذى مىيابند * ( هُمْ ) * ايشان * ( وَأَزْواجُهُمْ ) *\r\n","description":"","footnote":"","page_name":" 448 ","page_number":448},
  {"content":"\r\nو زنان ايشان يعنى حلايل ايشان كه در دنيا هم جفت ايشان بوده باشند و بصفت ايمان از دنيا رفته باشند يا حور العين كه خداى تعالى ايشان را در بهشت جفت ايشان گردانيده * ( فِي ظِلالٍ ) * در سايه ها باشند يعنى در مواضعى كه اصلا حرارت آفتاب در آن راه نداشته باشد چه آفتاب در بهشت نباشد يا آنكه مراد ضلال اشجار باشد يعنى در زير سايه هاى درخت بهشت باشند و گويند كه معنى آنست كه ايشان در مواضعى باشند كه از نظر اجانب مستور باشند و بر سبيل تنعم * ( عَلَى الأَرائِكِ ) * بر تخت هاى آراسته و پيراسته * ( مُتَّكِؤُنَ ) * تكيه زدگان * ( لَهُمْ فِيها ) * مر ايشان را در بهشت * ( فاكِهَةٌ ) * جنس ميوه از انواع مختلفه * ( وَلَهُمْ ) * و مر ايشان راست * ( ما يَدَّعُونَ ) * آنچه خواهند و آرزو كنند بىآنكه به زبان آورند و گويند كه معنى آنست كه بهشتيان هر چه از خدا در خواهند يعنى آنچه تمنا كنند نزد ايشان حاضر شود و مقوى قول اولست آنچه از ابن عباس منقولست كه هر چه بهشتى در خواطر خود در آورد از اطمعه و اشربه بىآنكه به زبان آورد پيش خود حاضر بيند قوله * ( سَلامٌ ) * بدل ما يشتهون است يعنى مر ايشان راست سلامتى و تحيتى مشعر بر امنيت و سلامت و سبوغ نعمت و كرامت كه گفته شود * ( قَوْلًا ) * گفتنى * ( مِنْ رَبٍّ رَحِيمٍ ) * از جانب پروردگارى كه مهربانست بر ايشان و ميتواند بود كه ما يدعون مبتلا باشد و خبر او سلام اى و لكم ما يدعون سلام خالص لا شوب فيه و قولا مصدر مؤكد فعل مذكور به غير لفظ اى من رب رحيم و اولى آنست كه منصوب بر اختصاص باشد بتقدير اعنى از جابر بن عبد اللَّه انصارى نقل كرده‌اند كه پيغمبر صلَّى اللَّه عليه و آله فرمود كه اهل بهشت در نعيم خود مستغرق باشند كه ناگاه نورى بر ايشان ساطع و لامع گردد چون سر بالا كنند از آن نور آواز آيد كه\r\nالسلام عليكم يا اهل الجنة\r\nو اين غايت متمنى و نهايت مدعى ايشان باشد و گويند كه او سبحانه بواسطهء ملائكه سلام كند بر اهل بهشت به اين معنى كه فرشتگان سلام خدا را به ايشان رسانند يا آنكه هر وقت كه ملائكه به زيارت ايشان آيند بر ايشان سلام كنند به اين عبارت كه\r\nسلام عليكم من ربكم الرحيم\r\nو چون جزاى كردار اهل ايمان اينست كه معلوم شد پس سزاى كافران و اهل شرك و طغيان بر اين طريق است كه در محشر قيامت چون بهشتيان متوجه بهشت شوند كفار تبعيت ايشان را اختيار كنند و همراه افتند خطاب در رسد كه دور شويد * ( وَامْتازُوا ) * و جدا گرديد * ( الْيَوْمَ ) * امروز * ( أَيُّهَا الْمُجْرِمُونَ ) * اى عاصيان و كافران از موحدان و مؤمنان كه شما را بزندان دوزخ مىرانند و ايشان را بروضهء جنان ميخوانند ضحاك گفته كه معنى آيه آنست كه اى كافران همه از يكديگر جدا شويد پس هر كافرى را در دوزخ بخانهء كنند و در شرا مسدود سازند كه نه او كسى را ببيند و نه كسى\r\n","description":"","footnote":"","page_name":" 449 ","page_number":449},
  {"content":"\r\nاو را و در آنجا به عذاب ابدى و عقاب سرمدى گرفتار شود\r\nو در حينى كه حق سبحانه امر به امتياز كفار كند بر سبيل توبيخ بايشان گويد * ( أَ لَمْ أَعْهَدْ إِلَيْكُمْ ) * آيا عهد نكردم با شما * ( يا بَنِي آدَمَ ) * اى فرزندان آدم و نفرمودم شما را * ( أَنْ لا تَعْبُدُوا الشَّيْطانَ ) * آنكه نپرستيد شيطان را يعنى اطاعت قول او مكنيد و بفرمودهء او شريك بر من نگيريد و آن عهد نصب حجج عقليه و نقليه است كه امر عبادت اويند و زاجر از عبادت غير او * ( إِنَّه لَكُمْ ) * بدرستى كه او مر شما را * ( عَدُوٌّ مُبِينٌ ) * دشمنى است آشكار و دشمنى او با پدر شما بر همه كس ظاهر و هويدا * ( وَأَنِ اعْبُدُونِي ) * و نه عهد كردم آنكه مرا پرستيد زيرا كه * ( هذا ) * اين پرستش شما مرا و ترك اطاعت شيطان * ( صِراطٌ مُسْتَقِيمٌ ) * راهيست راست كه سالك خود را ببهشت مىرساند اين آيه دلالت مىكند بر آنكه خداى تعالى خلق عبادت شيطان نكرده زيرا كه از آن تحذير نموده و بر آن توبيخ فرموده پس آن فعل بنده باشد و بعد از آن بيان معادات شيطان مىكند با وجود ظهور عداوت و وضوح اضلال او و ميگويد كه * ( وَلَقَدْ أَضَلَّ ) * و بدرستى كه گمراه گردانيد شيطان * ( مِنْكُمْ ) * از شما اى آدميان * ( جِبِلًّا كَثِيراً ) * خلق بسيارى را * ( أَ فَلَمْ تَكُونُوا تَعْقِلُونَ ) * آيا نبوديد كه تعلق كنيد اغواى او را از طريق حق و بدام فريب او نيفتيد صورت اين استفهام است و معنى آن انكار و تبكيت ايشان اين آيه دالست بر بطلان مذهب مجبره كه مىگويند خدا اراده اضلال ايشان نموده * ( هذِه ) * اين دوزخ كه مشاهده مىكنيد * ( جَهَنَّمُ الَّتِي ) * دوزخيست كه در دنيا * ( كُنْتُمْ تُوعَدُونَ ) * بوديد كه وعده و ترسانيده ميشديد بدان * ( اصْلَوْهَا الْيَوْمَ ) * در آييد به آن امروز بر سبيل لزوم و خلود * ( بِما كُنْتُمْ تَكْفُرُونَ ) * بسبب آنكه بوديد و ميپوشيديد حق را و تكذيب انبيا و كتب ايشان ميكرديد * ( الْيَوْمَ نَخْتِمُ ) * امروز مهر مينهيم * ( عَلى أَفْواهِهِمْ ) * بر دهنهاى ايشان چون با ما در مقام جحود و منازعه درآيند و دعوى بيموقع كنند كه مشرك نبوده‌ايم و تكذيب انبيا و كتب نكرده‌ايم تا قادر بر تكلم نباشند * ( وَتُكَلِّمُنا ) * و سخن گويند با ما * ( أَيْدِيهِمْ ) * دستهاى ايشان * ( وَتَشْهَدُ أَرْجُلُهُمْ ) * و گواهى دهنى پايهاى ايشان * ( بِما كانُوا ) * به آنچه بودند در دينى * ( يَكْسِبُونَ ) * كسب ميكردند يعنى اعضاى ايشان را كه در دنيا از شان ايشان نطق نبوده باشد بنطق درآريم تا گواهى دهند بر ايشان و دهنهاى ايشان كه نطق ايشان در دنيا معهود بوده باشد مهر نهيم تا دعوى بدروغ از آنها صادر نشود و در كيفيت شهادت اعضا اختلاف كرده‌اند بعضى گفته‌اند كه خداى تعالى آنها را بر نطق تمكين\r\n","description":"","footnote":"","page_name":" 450 ","page_number":450},
  {"content":"\r\nدهد تا قادر شوند بر سخن كردن و گواهى دادن بر ايشان هم چنان كه زبان بر نطق قادر است و بعضى ديگر بر آنند كه خداى تعالى بر آنها ايجاد كلام كند چون ايجاد اصوات در اجسام جماديه برخى گفته‌اند تكلم بر ايشان بر سبيل مجاز است يعنى آثار معاصى در ايشان ظاهر سازد كه دلالت بر افعال قبيحه ايشان كند ابو سعيد خدرى از حضرت رسول ( ص ) روايت كند كه چون روز قيامت باشد خداى تعالى بر كافران علامتى پديد آورد تا مردمان بدانند كه ايشان گناه كارانند و كافر مذهب و چون ايشان با وجود اين علامت انكار اين معنى كنند فرشتگان بر ايشان گواهى دهند و چون در انكار اصرار نمايند پيغمبران بر ايشان شهادت دهند و چون نيز از آن ابا كنند بفرمايد تا همسايگان بر ايشان گواهى دهند و چون در انكار ثابت قدم باشند اعضاى ايشان را ناطق سازد تا برايشان گواهى دهند و در بعضى تفاسير آورده‌اند كه هم چنان كه جوارح كافران بر افعال بد ايشان گواهى دهند اعضاى مؤمنان نيز بر طاعت ايشان اقامت شهادت كنند چنان كه در آثار آمده كه حق سبحانه ببندهء مؤمن خطاب كند او شرم داشته باشد كه عبادات و خيرات خود بر شما رد اعضاى وى را بسخن در آورد تا هر يك اعمال خود را بتفصيل باز گويند حتى انامل گواهى دهند بر عدد تسبيحات و آيات قرآنى و حديث فانهن مسئولات مستنطقات دلالت صريح بر اينمعنى مىكند بعد از اين آيات اظهار قدرت مىكند بر اهلاك جماعتى كه جاحد وحدانيتاند و ميگويد كه * ( وَلَوْ نَشاءُ ) * و اگر خواهيم در دنيا * ( لَطَمَسْنا ) * هر آينه ناپديد كنيم و رقم محو كشيم * ( عَلى أَعْيُنِهِمْ ) * بر چشمهاى ايشان بر وجهى كه اثر چشم ايشان بر صفحهء روى ننمايد * ( فَاسْتَبَقُوا الصِّراطَ ) * پس سبقت گيريد براهى\r\nكه در سلوك آن عادت كرده‌ايد * ( فَأَنَّى يُبْصِرُونَ ) * پس چگونه ببينيد آن را ابن عباس گفته معنى آنست كه اگر خواهيم كور سازيم بر وجه تخليه و خذلان ديدهء بصيرت ايشان را از راه راست و ايشان به اين حالت طلب ناحق كنند پس چگونه بينا شوند به آن بىتوفيق و الطاف * ( وَلَوْ نَشاءُ ) * و اگر خواهيم * ( لَمَسَخْناهُمْ ) * هر آينه مسخ كنيم و متبدل سازيم و متغير سازيم صورت ايشان را به صورت حجر كه بىروح است * ( عَلى مَكانَتِهِمْ ) * بر همان جاىهاى خودشان كه نشسته‌اند يعنى هم آنجا كه هستند منجمد و افسرده شوند * ( فَمَا اسْتَطاعُوا ) * پس نتوانند كه باز نداشته باشند * ( مُضِيًّا ) * بر پيش رفتن از آن موضع * ( وَلا يَرْجِعُونَ ) * و باز نگردند يعنى نتوانند كه باز گردند از آن مراد آنست كه بر پيش و بر پس رفتن قادر نباشند و گفته‌اند كه معنى آنست كه زمين گير شوند و نتوانند پس رفتن از عذابى كه نازل شده باشد تا خلاص شوند از آن و نه رجوع كردن\r\n","description":"","footnote":"","page_name":" 451 ","page_number":451},
  {"content":"\r\nبه حالت اولين كه صورت انسانى بود و نزد ابن عباس مراد مسخ ايشانست به صورت قرده و خنازير و بر هر تقدير اين تهديدى است كه خداى تعالى به آن تخويف كفار نموده و خلاصهء اينكلام آنست كه كفار بسبب كفر و نقض عهد مستحق اين جزا و سزا هستند و ما قدرت داريم بر آن لكن به جهت رحمت شامله و اقتضاى حكمت بالغه در امهال ايشان اين كار نميكنيم و ايشان را واميگذاريم تا در نشأة آخرت جزاى كردار ايشان را در كنار ايشان نهيم و بعد از آن بجهة تنبيه ايشان بر قدرت سبحانه بر طمس و مسخ ميفرمايد كه * ( وَمَنْ نُعَمِّرْه ) * و هر كرا ما عمر داديم و زندگى او را دراز كنيم * ( نُنَكِّسْه ) * بر گردانيم او را * ( فِي الْخَلْقِ ) * در آفرينش يعنى زيادتى جسم او را به نقص بدل كنيم و قوت او را بضعف و جوانى و طراوت او را به پيرى و پژمردگى و زيركى و دانايى او را به خرفى و نادانى * ( أَ فَلا يَعْقِلُونَ ) * آيا پس در نمىيابند كه هر كه بر تنكيس خلق قادر باشد بر طمس و مسخ نيز قادر خواهد بود چه تنكيس مشتمل است بر طمس و مسخ بر سبيل تدريج آورده‌اند كه كفار مكه چون قرآن را بر اسلوبى غريب و تركيبى بديع و نظمى عجيب ديدند گفتند كه محمد ( ص ) شاعر است حق سبحانه رد قول ايشان نموده فرمود كه * ( وَما عَلَّمْناه الشِّعْرَ ) * و نياموختيم ما محمد را شاعرى يعنى علم شعر را به او نداديم * ( وَما يَنْبَغِي لَه ) * و نشايد و نسزد مر او را شعر گفتن و نظم قرآن دلالت نميكند بر شاعرى او زيرا كه شعر كلام مقفا و موزون است و قرآن بر اينطريقه و قانون است و گفته‌اند كه ضمير له راجع به قرآن است يعنى صحيح نيست قرآن را كه شعر باشد زيرا كه نظم او مانند نظم هيچ شعرى نيست و در آثار آمده كه آن حضرت هر گاه بيتى بر سبيل تمثيل ادا فرمودى بر وجهى كه از سمت وزن منحرف بودى بر زبان مباركش جارى شدى چنان كه يك نوبت فرمود\r\nكفى الاسلام و الشيب ناهيا للمرء\r\nگفتند يا رسول اللَّه ( ص ) قايل چنين گفته كه كفى الشيب و الاسلام للمرء ناهيا حضرت خواست كه به اين طريقه بخواند بر زبان مباركش بر وتيره نوبت اول جارى گشت و بعد از آن فرمود كه شعر خواندن كار من نيست نوبت ديگر از روى تمثيل بيت يكى از بنى قيس را به اين طريق خواند ستبدى لك الايام ما كنت جاهلا و ياتيك من لم تزود بالاخبار گفتند يا رسول اللَّه ( ص ) شاعر گفته و ياتيك بالاجبار من لم تزود فرمود كه من شاعر نيستم و شعر سزاوار من نيست و از كلمات حضرت آنچه موزون وارد شده مانند اينكه نظم انا النبى لا كذب انا ابن عبد المطلب اتفاقى بوده و بىقصد از او صادر گشته و حكمت در اين باب آنست كه تا شبهه بدل مردمان نرسد به آنكه قدرت او بر نظم قرآن و جزالت و فصاحت آن از قوة فطانتى است\r\n","description":"","footnote":"","page_name":" 452 ","page_number":452},
  {"content":"\r\nكه در شاعرى دارد از عايشه مرويست كه\r\nكان الشعر ابغض حديث الى رسول اللَّه\r\nيعنى دشمنترين كلامى نزد حضرت رسول شعر بوده و در خبر است كه آن حضرت فرموده\r\nلئن تمتلئ جوف أحدكم قيحا أحب إلي من أن تمتلئ شعرا\r\nيعنى اگر شكم شما پر از چرك و ريم باشد من دوستتر دارم از آنكه پر از شعر باشد و بدانكه اشعارى كه حضرت رسول صلَّى اللَّه عليه و آله از آن متاذى ميشد شعرهايى بود كه متضمن هجاى اهل اسلام بود و سخنان باطل و ما لا يعنى و اما اشعارى كه منطوى بود بر نصيحت و موعظه و محتوى بر توحيد و منقبت بسيار دوست داشتى و مردمان را بدان تحريص فرمودى و به صحت پيوسته كه حسان بن ثابت را بر شعر تحريص فرموده گفته كه لا تزال يا حسان مؤيدا بروح القدس ما نصرتنا بلسانك يعنى هميشه اى حسان تأييد و قوة خواهى يافت بروح المقدس كه آن جبرئيل است با ساير مقربان درگاه ملك جليل ما دام كه يارى ما خواهى داد به زبان خود مراد ايراد اشعاريست كه متضمن ثنا خوانى و مدح گسترى حق سبحانه و حضرت رسالت پناه باشد و مشتمل بر موعظه و نصيحت چه قرآن بر همين مضمون واقع شده چنان كه فرموده * ( إِنْ هُوَ ) * نيست آنچه فرستاده‌ايم به او * ( إِلَّا ذِكْرٌ ) * مگر ياد كردن موعظه و ارشادى * ( وَقُرْآنٌ مُبِينٌ ) * و كتابى روشن كه بر وجه سهولت اخذ معانى از آن ميتوانكرد يا روشن كننده حدود و احكام حلال و حرام ايراد اين دو صفت بجهة بيان تعدد فايده آنست و آن را از عالم قدس فرو فرستاديم\r\n* ( لِيُنْذِرَ ) * تا بيم كند يا محمد به آن بترساند * ( مَنْ كانَ حَيًّا ) * هر كه را كه باشد زنده يعنى كسى را كه مؤمن باشد زيرا كه حيات ابدى بايمانست و كافر حكم مرده دارد به جهت عدم تأمل و تفكر در آيات ظاهره بلكه كمتر از آن زيرا كه مرده اگر چه منتفع نميشود اما متضرر نميگردد بخلاف كافر كه بدين خود منتفع نميشود متضرر ميگردد و شبههء نيست در آنكه تخصيص مؤمنان بانذار به جهت انتفاع ايشانست به آن پس گوييا قرآن منذر عصاة مؤمنين است نه غير ايشان و از امير المؤمنين عليه السّلام منقولست كه مراد از حياة در اين مقام عقلست يعنى قرآن فرستاده شد تا منذر كسى باشد كه عاقل باشد و بفهم آن رسد نه غافل جاهل چه آن در حكم مرده است * ( وَيَحِقَّ الْقَوْلُ ) * و تا واجب شود كلمه عذاب * ( عَلَى الْكافِرِينَ ) * بر ناگرويدگان قبول آن نكنند و به آن منتفع نشوند و چون كه كفار به ادلهء مذكوره متنبه نشدند و قدم بر طريق قويم و صراط مستقيم ننهادند از اين جهت او سبحانه باز زمام كلام را بجانب ادلهء توحيد كشيده ميگويد كه * ( أَ وَلَمْ يَرَوْا ) * آيا نميبينند و نميدانند * ( أَنَّا خَلَقْنا ) * آن را كه ما آفريده‌ايم * ( لَهُمْ ) * براى منافع ايشان * ( مِمَّا عَمِلَتْ\r\n","description":"","footnote":"","page_name":" 453 ","page_number":453},
  {"content":"\r\n* ( أَيْدِينا ) * از آنچه كرده دستهاى قدرت ما بيواسطه شريكى و اعانت غيرى معنى منفرد و يگانه بوديم بآفرينش آن اسناد عمل بيد بعد از اسناد آن به خود به جهت مبالغه و تأكيد است در انفراد او سبحانه به آن عمل چه در ميان مردمان شايعست كه هر كه تنها در كارى اقدام نمايد ميگويد كه من اين را دست خود ساخته‌ام يعنى ديگرى در ساختن آن يارى من نداده اينجا نيز ميفرمايد كه ما آفريديم براى ايشان به خودى خود بدون مشاركت غيرى * ( أَنْعاماً ) * چهار پايان را چون اسب و استر و گاو و گوسفند * ( فَهُمْ لَها ) * پس ايشان مر آن را * ( مالِكُونَ ) * به تصرف خود در آرندگانند و ضبط نمايندگان * ( وَذَلَّلْناها لَهُمْ ) * و رام گردانيديم انعام را از براى ايشان * ( فَمِنْها رَكُوبُهُمْ ) * پس بعضى از آن مركب ايشانست كه بر آن سوارى ميكنند چون اسب و استر و شتر * ( وَمِنْها ) * و برخى ديگر از آن * ( يَأْكُلُونَ ) * ميخورند گوشتهاى آن را چون گاو و گوسفند * ( وَلَهُمْ فِيها ) * و مر ايشانراست در چهارپايان * ( مَنافِعُ ) * سودها از جلود و اصواف و اوبار * ( وَمَشارِبُ ) * و آشاميدنيها از شير و دوغ و غير آن * ( أَ فَلا يَشْكُرُونَ ) * آيا شكر نميگويند خدا را كه انعام را آفريد و مركوب ايشان گردانيد و منافع بسيار از آن ممر بايشان رسانيد كه اگر خلق آنها نميكرد چگونه ايشان را ممكن بود تحصيل آن منافع كردن و آن همه را اخذ نمودن و بعد از آن بيان جهل ايشان مىكند و ميگويد كه كفار با وجود انعام و ساير منافع بر ايشان و علم ايشان بقدرت باهره و نعم متظافرة و تيقن ايشان بتفرد او سبحانه در خلق آن خدا را عبادت نكردند * ( وَاتَّخَذُوا ) * و فرا گرفتند من دون اللَّه بجز خدا كه خالق جميع اشياء است * ( آلِهَةً ) * خدايانى كه بر هيچ چيز قادر نيستند * ( لَعَلَّهُمْ ) * باميد آنكه ايشان * ( يُنْصَرُونَ ) * يارى كرده شوند يعنى آن خدايان ايشان را يارى دهند و شفاعت كنند و دفع عذاب نمايند و حال آنكه آن بتان * ( لا يَسْتَطِيعُونَ ) * نميتوانند * ( نَصْرَهُمْ ) * يارى دادن ايشان را زيرا كه جماد محضاند و اصلا شعور و قدرت ندارند * ( وَهُمْ ) * و آن بت پرستان * ( لَهُمْ ) * مر بتان را * ( جُنْدٌ مُحْضَرُونَ ) * سپاهىاند حاضر كرده شده يعنى شيطان ايشان را نزد بتان حاضر ساخته بجهة عبادت آنها كردن و محافظت آنها نمودن و دفع مضار ايشان كردن جبائى گفته مراد آنست كه روز قيامت بت پرستان را با بتان در آتش دوزخ احضار خواهند كرد چه هر حزبى از ايشان را با معبود باطل خود در طبقهء از طبقات نار كه فرا خور ايشان باشد حاضر خواهند ساخت بس نه سپاه دفع عذاب از آنها خواهند كرد و نه\r\n","description":"","footnote":"","page_name":" 454 ","page_number":454},
  {"content":"\r\nآنها رفع عقاب از آنها خواهند نمود كقوله تعالى إِنَّكُمْ وَما تَعْبُدُونَ مِنْ دُونِ اللَّه حَصَبُ جَهَنَّمَ در روايت آمده كه فرداى قيامت بتان را در پيش دارند و بت پرستان را در پس چنان كه لشگر در پس پادشاه و همه را به اين وجه بدوزخ برند و چون حال ايشان به اين نوع خواهد بود * ( فَلا يَحْزُنْكَ ) * پس بايد كه غمگين نسازد ترا * ( قَوْلُهُمْ ) * سخن ايشان كه نسبت به خالق خود ميگويند از اتخاذ اولاد و شركا يا درباره\r\nتو از نسبت دادن سحر و كهانت و شعر * ( إِنَّا نَعْلَمُ ) * بدرستى كه ما ميدانيم * ( ما يُسِرُّونَ ) * آنچه نهان مىكنند از حقد و بغض نسبت بمؤمنان * ( وَما يُعْلِنُونَ ) * و آنچه آشكار ميكنند از كلمات كفر و عصيان و ما جزا خواهيم داد ايشان را بدان آورده‌اند كه ابو جهل يا عاص بن وايل سهمى با وليد بن مغيرة و بروايت مجاهد و قتاده از امام جعفر صادق ( ع ) ابى بن خلف بمجلس رسالت پناه ( ص ) آمد و در آن مجلس بعضى از صناديد قريش حاضر بودند استخوان پوسيده را بدست بماليد خورد و مرد شد و بر ياد داد گفت كيست اين اجزاى متفرقه را جمع ساخته ديگر بارزنده كند حضرت رسول ( ص ) فرمود كه آفريدگار من اين اجزاى متفرقه را جمع ساخته ديگر باره زنده كند و در قيامت جمع كرده زنده خواهد ساخت و تو را مبعوث كرده بدوزخ خواهد برد در اثناى اين حال اين آيه نازل شد * ( أَ وَلَمْ يَرَ الإِنْسانُ ) * آيا نديده و ندانست آدمى يعنى ابى * ( أَنَّا خَلَقْناه ) * آنكه ما آفريديم او را * ( مِنْ نُطْفَةٍ ) * از آب منى به اين طريق كه آن را علقه ساختيم و از علقه بمضغه رسانيديم و استخوان در او برويانيديم و مرتبه مرتبه مستعد صورت انسانى گردانيده نفخ روح نموديم و بعد از آن در شكم مادر تربيت داده بيرون آورديم و در طفوليت بتدريج پرورش داديم و چون او را به حد عقل رسانيديم و سخن گوى گردانيديم * ( فَإِذا هُوَ ) * پس آن گاه او در باب بعث * ( خَصِيمٌ مُبِينٌ ) * جدال كننده ايست هويدا با وجود آنكه اگر در اين باب اندك تأملى كند ميداند كه كسى كه قادر باشد بر آفريدن بر وجه مذكور البته قادر خواهد بود بر اعاده بلكه پيش او اسهل از انشا خواهد بود اين آيه دليل است بر صحت استعمال نظر در دين زيرا كه او سبحانه اقامت حجت كرده است بر مشركان به اين وجه كه قياس نشأة ثانيه را بر نشئه اولى كرده است پس ملزم ساخته است كسى را كه مقر است بر نشأة اولى بمعترف شدن به نشئهء ثانيه و لهذا منكر منكر بعث شده كه آن ابى است و گفته كه او به جهت عناد و معادات منكر اين معنى شده و با حبيب ما در امر بعث مجادله و منازعه آغاز كرده * ( وَضَرَبَ ) * و زد * ( لَنا مَثَلًا ) * براى ما مثلى كه آن خورد كردن استخوان پوسيده است بر دست و باد دادن و به آن نفى قدرت كردن بر احياى\r\n","description":"","footnote":"","page_name":" 455 ","page_number":455},
  {"content":"\r\nموتى و تعجب نمود به كسى كه قايل بعث است در روز جزا * ( وَنَسِيَ خَلْقَه ) * و فراموش كرد يعنى نظر نكرد در آفريدن ما او را و از روى عناد و انكار * ( قالَ مَنْ ) * گفت كيست كه * ( يُحْيِ الْعِظامَ ) * زنده كند استخوانها را يعنى او را به حال اولى رد كند * ( وَهِيَ رَمِيمٌ ) * و حال آنكه پوسيده و ريزيده شده باشد و پوست و گوشت و اعصاب و عروق ازو رفته و گويند كه مثل عبارت است از اينقول و تسميهء آن به مثل به جهت دلالت آنست بر قصه عجيبه كه شبيه مثل است و آن انكار قدرت خدا است بر احياى موتى و حق سبحانه رد انكار قول او نموده فرمود * ( قُلْ ) * بگو اى محمد ( ص ) مر اين شخص را كه منكر اعاده است و متعجب در آن * ( يُحْيِيهَا ) * زنده گرداند استخوانها را * ( الَّذِي ) * آن كسى كه بقدرت كامله * ( أَنْشَأَها ) * بيافريد آن را * ( أَوَّلَ مَرَّةٍ ) * نخست بار و از عدم بوجود آورد * ( وَهُوَ بِكُلِّ خَلْقٍ ) * و او به همه آفريده ها * ( عَلِيمٌ ) * دانا است يعنى بعلم شامل خود تفاصيل مخلوقات و كيفيت خلقان را ميداند پس عالم خواهد بود باجزاى اشخاص معينه متعدده و باصول و فصول آن و قادر بر ضم بعضى از آن ببعضى بر نمط سابق و بر اعاده اعراض و قوا و احداث مثل آن بر نهجى كه قبل از اين بوده باشد بعد از آن به جهت زيادتى بيان قدرت خود خبر از صنعت عجيبه و غريبهء خود داده ميگويد كه خدايى كه قادر است بر اعادهء اجسام * ( الَّذِي ) * آن خداييست كه بقدرت عجيبه خود * ( جَعَلَ ) * بيافريد و پيدا كرد * ( لَكُمْ ) * براى شما * ( مِنَ الشَّجَرِ الأَخْضَرِ ) * از درخت سبز * ( ناراً ) * آتشى را * ( فَإِذا أَنْتُمْ ) * پس آن گاه شما * ( مِنْه ) * از آن درخت * ( تُوقِدُونَ ) * مىافروزيد آتش را در و اكثر مواضع باديهء عرب دو درخت است يكى را مرخ ميگويند و ديگرى را غفار هر گاه كه شاخى از مرخ و شاخى از غفار به يكديگر\r\nميمالند آتش از آن بيرون مىآيد با وجود آنكه تر و تازه باشند كلبى گويد كه جميع درختها آتش دارند الا درخت عناب پس آن كسى كه قادر باشد بر بيرون آوردن آتش از درختى كه در غايت رطوبت و سبزى باشد با وجود مباينت و تضاد آب و آتش پس قدرت او بيشتر خواهد بود بر اعادهء غضاضة و طراوت در چيزى كه در اصل تر و تازه بوده باشد و خشك شده و ديگر به جهت تقريع ايشان ميگويد كه * ( أَ وَلَيْسَ الَّذِي ) * آيا نيست آن كسى كه * ( خَلَقَ السَّماواتِ وَالأَرْضَ ) * بيافريد آسمان و زمين را با بزرگى جرم آن * ( بِقادِرٍ ) * توانا * ( عَلى أَنْ يَخْلُقَ ) * بر آنكه بيافريند * ( مِثْلَهُمْ ) * مانند ايشان را كه نسبت به آسمان و زمين در نهايت حقارت و صغارتاند * ( بَلى ) * آرى قادر است بر اعاده آدميان\r\n","description":"","footnote":"","page_name":" 456 ","page_number":456},
  {"content":"\r\n* ( وَهُوَ الْخَلَّاقُ ) * و اوست بسيار آفرينندهء مخلوقات * ( الْعَلِيمُ ) * پس دانا بكيفيت احوال موجودات و ايجاد و احداث او سبحانه نه بتمادى مدت و مزاولت علمست بلكه * ( إِنَّما أَمْرُه ) * جز اين نيست كه شأن او سبحانه * ( إِذا أَرادَ ) * وقتى كه خواهد * ( شَيْئاً ) * آفريند چيزى را * ( أَنْ يَقُولَ ) * آن است كه گويد * ( لَه ) * مر او را * ( كُنْ ) * بباش به حكم من * ( فَيَكُونُ ) * پس آن بباشد عدم منصوبيت يكون به جهت آنست كه آن خبر مبتداء محذوف است اى فهو يكون اين كلام تمثيل تأثير قدرت او سبحانه است در آنچه مراد اوست به امرى كه مطاع مطيع باشد بدون امتناع و توقف و افتقار بمزاولت عمل و در بعضى تفاسير وارد شده كه مراد از امر ايجاد و اختراعست و قول كن اشارتست بسرعت نفاذ او سبحانه در تكوين اشياء بر اسرع وجهى كه ممكن باشد نه تكلم بدين كلمه پس ان يقول له كن بمعنى ان يكون على اسرع حال است يعنى ايجاد او سبحانه عبارتست از موجود ساختن شيئى بزودترين وجهى و تفسير اين معنى بلفظ كن بجهة ابلغيت آن است در آنچه ارادهء ايجاد آن فرموده و على بن عيسى گفت كه كن در اين مقام افخم از تكوينست پس ايراد آن به جهت تعظيم و تفخيم است و جايز است كه بمنزلهء تسهيل و تهوين باشد يعنى هر گاه كه او سبحانه ارادهء فعلى كند فى الفور آن را بفعل ميآورد بمنزلهء آنكه گويد مر شيئى را كه باش بس فى الحال بباشد و بعضى گويند كه اين علامتى است كه چون ملائكه بشنوند دانند كه چيزى حادث خواهد شد و بعضى گفته اند كه اينكلمه در تحويلات است نحو قوله تعالى كُونُوا قِرَدَةً خاسِئِينَ و كُونُوا حِجارَةً أَوْ حَدِيداً و غير آن يعنى ارادهء الهى چون تعلق گيرد بتبديل صورت كفار به مجرد قول كونوا مبتذل ميشوند و به صورت ديگر متشكل ميگردند هر گاه كه قدرت او در ايجاد و تكوين به اين مرتبه باشد * ( فَسُبْحانَ ) * پس منزه و پاك است از نفى قدرت بر اعادهء مخلوق * ( الَّذِي ) * آن كسى كه بىشبهه * ( بِيَدِه ) * بدست قدرت اوست * ( مَلَكُوتُ كُلِّ شَيْءٍ ) * پادشاهى همه چيزها چه هر كس كه قادر باشد بر خلق جميع اشياء قدرت خواهد داشت بر اعاده كردن و زنده گردانيدن استخوان ريزيده و پوسيده و بعد از آن مقر و منكر را وعد و وعيد ميدهد و ميگويد كه * ( وَإِلَيْه ) * و بسوى او سبحانه * ( تُرْجَعُونَ ) * باز گرديده خواهيد شد يعنى همهء شما در محكمهء قيامت بمكافات اعمال و مجازات افعال خواهيد رسيد منكر به عذاب و مقر به ثواب و جاهد باشد العقاب و مطيع بحسن المآب و اللَّه اعلم بالصواب\r\n","description":"","footnote":"","page_name":" 457 ","page_number":457},
  {"content":"\r\n\r\nسورة و الصافات\r\nمكيست و صد و هشتاد و دو آيه است بعدد كوفى و نزد بصرى صد و هشتاد و يكيست و اختلاف در آيهء وَما كانُوا يَعْبُدُونَ است و نزد ابى جعفر عليه السّلام اختلاف در آيهء وَإِنْ كانُوا لَيَقُولُونَ است ابى بن كعب از حضرت رسالت پناه ( ص ) روايت كند كه هر كه سورهء و الصافات قرائت كند بعدد هر ديوى و پرى كه در عالمست او را ده حسنه بنويسند و مرده شياطين از او دور شوند و از شرك برى شود و فرشتگانى كه حاضر اويند در روز قيامت بايمان او گواهى دهند و حسين بن ابى العلا از امام جعفر صادق عليه السّلام روايت كند كه هر كه در هر جمعه سورهء و الصافات تلاوت كند تا در حيات باشد از همهء آفات و بليات محفوظ باشد و هميشه فراخ روزى بود و شيطان قادر نباشد كه در بدن او و اولاد و اموال او داخل نمايد و سلطان جابر با وى بدى نتواند رساند اگر در همان روز يا همان شب اجل او منقضى شود خداى تعالى او را شهيد بميراند و در زمرهء شهدا حشر كند و برفاقت شهدا او را ببهشت برد و درجهء شهدا نامزد او كند و بدانكه افتتاح اينسوره به مثل آن چيزى است كه اختتام سورهء يس به آن شده از ذكر بعث آورده‌اند كه كفار مكه چون بر سبيل تعجب و انكار گفتند كه أ جعل الالهة الها واحدا يعنى آيا محمد ( ص ) همهء خدايان را بيك خدا كرده است حق سبحانه و تعالى جهت دفع انكار ايشان و اثبات توحيد خود قسمتهاى متعدده ذكر كرده بر اينوجه كه\r\n* ( بِسْمِ اللَّه الرَّحْمنِ الرَّحِيمِ وَالصَّافَّاتِ ) * به حق فرشتگان كه در آسمانها صف كشيده‌اند از براى عبادت يا فرشته ها كه در ميان هوا پرها گسترده‌اند تا بهر چه فرمان رسد به آن عمل نمايند يا به حق غازيانى كه صفهاى جهاد كشيده‌اند يا بعابدانى كه در صف جماعت باشند تا بعالمانى كه در صف افاده قايم شوند يا بمرغانى كه در جو هوا صف زده‌اند * ( صَفًّا ) * صفت زدنى * ( فَالزَّاجِراتِ ) * پس به حق ملائكه كه راندگان شياطيناند از صعود بر آسمان به قصد اخذ كلام فرشتگانى كه مطلعند بر اسرار لوح محفوظ يا بفرشتگان موكل سحاب كه رانندهء ابرها اند تا در اطراف عالم منتشر شود يا به اهل غزا كه راننده اسبانند يا زاجر دشمنان يا به اهل عبادت كه بسبب كثرت نماز رانندگان ديوانند يا بعلما كه زجر كفره و فسقه ميكنند بدلايل ساطعه و حجج لامعه و مردمان را از معاصى و نواهى زجر ميفرمايند يا بطيور كه به گفتن ذكر خداوند انواع آفات را از خود ميرانند * ( زَجْراً ) * راندنى * ( فَالتَّالِياتِ ) * پس به حق فرشتگانى كه خوانندگانند * ( ذِكْراً ) * تسبيح و تهليل\r\n","description":"","footnote":"","page_name":" 458 ","page_number":458},
  {"content":"\r\nو تحميد الهى را يا خوانندهاى وحى خدا بر انبيا يا قرائت كنندگان كتابى كه در او ذكر حوادث است تا يقين ايشان بسبب وجود حوادث بر وفق خبر زياده شود يا بغازيابى كه در حالت كر و فر بذكر الهى مشغولند يا نماز گذارندگانى كه در اثناى نماز بقرائت قرآن اشتغال دارند يا در اكثر اوقات تلاوت قرآن را مرعى ميدارند يا باهل علم كه قرآن را بر سبيل الزام و حجت بر خصم ميخوانند يا بمرغانى كه خداى خود را ياد مىكنند و بدانكه ايراد فا به دون واو به جهت دلالت است بر ترتيب معانى مذكوره در وجود كقوله اوله يا لهف زيابة للحارث الصابح فالغانم فالايب اى الذى صبح فغنم فاب و يا بر ترتيب آن در تفاوت بر بعضى وجوه كقولك خذ الافضل فالاكمل و اعمله على الاحسن فالاجمل و يا بر ترتيب آن در تفاوت كقولك رحم اللَّه الملحقين فالمقصرين پس بنا بر توحيد موصوف در اين مقام دالست و ترتيب صفات در تفاضل و بنا بر تثليث دالست بر ترتيب موصوفات در آن و بيان اين آن است كه اگر اجراى اين صفات بر ملائكه است پس عطف آنها با فا به جهت ترتيب آنها است در فضل يعنى فضل صف بر زجر و زجر بر تلاوت يا به عكس و همچنين است اگر مراد علما باشند و يا قواد غزاة و اگر اجزاى صفت اولى بر طايفه باشد و ثانيه و ثالثه بر طايفه ديگر پس مراد ترتيب موصوفات باشد در فضل يعنى طوايف صافات ذوات فضل اند و طوايف زاجرات افضل آنهااند و طوايف تاليات ابهر فضلا يا به عكس و همچنين است اگر مراد به صافات طيور باشند و بزاجرات هر كه زاجر معصيت باشد از خود و تاليات هر نفسى كه تالى ذكر باشد چه موصوفات مختلفند و اختيار * ( فَالتَّالِياتِ ذِكْراً ) * بر فالتاليات تلوا با وجود تطابق او به وَالصَّافَّاتِ صَفًّا فَالزَّاجِراتِ زَجْراً بجهة آنست كه تالى گاه هست كه بمعنى تابع ميآيد چون وَالْقَمَرِ إِذا تَلاها پس اگر اختيار تالى مينمود توهم آن بود كه تلوا در اينمقام بمعنى تبعيت باشد پس بجهة ازاله اين ابهام اختيار * ( فَالتَّالِياتِ ذِكْراً ) * نمود و ببايد دانست كه علما را اختلافست در مثل اين اقسام بعضى گفته كه مقسم به در اينها خداى تعالى است بتقدير مضاف يعنى رب الصافات و رب الزاجرات و رب التاليات و رب التين و رب الزيتون و غير ذلك زيرا كه تعظيم مقسم به شرط است در قسم و ديگر آنكه بر عباد واجب است كه مقسم به ايشان خداى تعالى باشد نه غير او و حذف مضاف به جهت دلالت حجج عقولست بر آن و بعضى ديگر گفته‌اند كه مقسم به اينهااند به جهت آنكه دلالت ايشان بر وحدت خداى تعالى و صفات ذاتيه او مبنى است بر تعظيم ايشان و حق سبحانه را جايز است كه بمخلوقات خود سوگند خورد و اگر چه مخلوقات را ناچار است كه به ذات او سوگند خوردند نه به غير او جواب قسم اين كه * ( إِنَّ إِلهَكُمْ ) * بدرستى كه خداى شما * ( لَواحِدٌ ) * هر آينه يكتا است در ذات و يگانه در صفات * ( رَبُّ السَّماواتِ وَالأَرْضِ ) * آفريدگار آسمانها است و زمينها\r\n","description":"","footnote":"","page_name":" 459 ","page_number":459},
  {"content":"\r\n* ( وَما بَيْنَهُما ) * و پروردگار آنچه ميان آسمانها و زمينها است از اصناف مخلوقات و انواع موجودات * ( وَرَبُّ الْمَشارِقِ ) * و آفرينندهء مشرقهاى كواكب يا مواضع طلوع آفتاب و آن در هر سال سيصد\r\nو شصت مشرق است در هر روز از ايام سنه از مشرقى طلوع مىكند و چون كه اختلاف مقارب بر حسب اختلاف مشارق است از اين جهت اكتفاء بذاكران نمود و ايثار مشارق بر مغارب به جهت آنست كه دلالت شرق بر قدرت اكثر است و انتفاع خلايق به آن ابلغ و ديگر آنكه شروق قبل از غروبست و شكى نيست كه انتظام اين امور بر وجه اكمل بامكان غير آن دليلى صريح است بر وجود صانع حكيم و بعد از آن بطريق التفات از غيبت بتكلم ميفرمايد * ( إِنَّا زَيَّنَّا السَّماءَ الدُّنْيا ) * بدرستى كه ما بياراستيم آسمان نزديكتر را يعنى آسمان اول كه اقرب است بكرهء زمين * ( بِزِينَةٍ الْكَواكِبِ ) * بآراستن ستارگان و آفريدن آن بر وجهى كه نفوس مايلند بجانب آن و متلذذ از مشاهده آن و حفص باضافه خوانده يعنى بآرايش ستاره ها و تخصيص آسمان دنيا بذكر به جهت اختصاص آنست بقرب مشاهده و خصوص فلك اول بقمر اگر وقوع داشته باشد پس تزيين آن بزينة الكواكب باعتبار آنست كه كواكب در او ديده مىشود و به جهت عدم حجب در بادى الرأى و اگر چه اكثر آن بر فلك ثامن باشد چه فلك در غايت لطافت است و ميتواند بود كه دنو آسمان نسبت بعرش باشد نه قياس به زمين فحينئذ مراد فلك ثامن باشد آورده‌اند كه مرده شياطين قبل از زمان بعث بر آسمان صعود ميكردند و كلام ملائكه ميشنيدند و بر زمين آمده وسوسهء كهنه ميكردند و ايشان اظهار آن مينمودند و ميگفتند كه ما بر علم غيب مطلعيم و بواسطه اين مردمان را اغوا و اضلال ميكردند و تابع خود ميگردانيدند حق سبحانه ببركت وجود با وجود حضرت رسالت ( ص ) ايشان را از استماع آن منع نمود چنان كه فرموده كه * ( وَحِفْظاً ) * و نگاه داشتيم آسمان را نگاه داشتنى * ( مِنْ كُلِّ شَيْطانٍ ) * از بر آمدن هر ديوى * ( مارِدٍ ) * سركش و نافرمان و گويند كه حفظا مفعول به زينا است بحسب معنى زيرا كه تقدير اينست كه انا خلقنا الكواكب زينة للسماء و حفظا من الشياطين و يا آنكه نصب او بر علية باشد بتقدير فعل معلل كانه قيل و حفظا من كل شيطان مارد زيناها بالكواكب و قوله * ( لا يَسَّمَّعُونَ ) * نميتواند بود كه صفت شياطين باشد زيرا كه بمعنى است حفظ از شياطين كه متصف به لا يستمعون باشند و استيناف نيز صحيح نيست به جهت عدم استقامت انهم لا يستمعون در جواب سايلى كه گويد لم يحفظ من الشياطين پس اين كلام مبتدا باشد به جهت اقتصاص حال مسرقهء سمع و عدم قدرت ايشان بر سمع كلام ملايكه يعنى شياطين نميشوند و حفص لا يسمعون ميخواند بتشديد ميم و سين\r\n","description":"","footnote":"","page_name":" 460 ","page_number":460},
  {"content":"\r\nكه از تسمع مشتق است بمعنى طلب سمع و مؤيد قرائت ثانيست استعمال آن بالى و بنا بر قرائت اولى استعمال آن بالى صحيح نيست مگر گاهى كه متضمن اصغا باشد يعنى طاقت آن ندارند كه بشنوند و گوش فرا دارند * ( إِلَى الْمَلإِ الأَعْلى ) * بسوى سخنان گروه بلندتر يعنى اشراف ملائكه كه مطلعند بر بعضى از اسرار لوح محفوظ و با يكديگر ميگويند * ( وَيُقْذَفُونَ ) * و انداخته ميشوند يعنى فرشتگان بر ايشان مىافكنند شهب ثاقب را * ( مِنْ كُلِّ جانِبٍ ) * از هر طرفى از اطراف آسمان كه به قصد استماع صعود ميكنند * ( دُحُوراً ) * جهت راندن و دور كردن ايشان را از آسمان و ميتواند بود كه دحورا مفعول مطلق فعل محذوف باشد يعنى رانده ميشوند از آسمان راندنى از روى عنف و قهر يا حال باشد يعنى در حالتى كه رانده ميشوند از جوانب آسمان * ( وَلَهُمْ ) * و مر ديوان را است در آخرت * ( عَذابٌ واصِبٌ ) * عذابى ثابت و دايم كه هرگز منقطع نشود و آن شياطين طاقت استماع كلام ملائكه ندارند\r\n* ( إِلَّا مَنْ خَطِفَ ) * مگر كسى از ايشان كه در ربايد كلام ملايكه را * ( الْخَطْفَةَ ) * يك ربودن يعنى بدزدد يك سخن را از ايشان * ( فَأَتْبَعَه ) * پس از پى در ايد او را * ( شِهابٌ ثاقِبٌ ) * آتشى درخشنده و سوزنده يا ستارهء روشن كه نور او بر او ريزان شود و او را متاذى و يا محترق سازد و چون كه شياطين مخلوق شده‌اند از آتشى كه مشوب باشد باجزاء هوائيه نه از آتش خالص پس آتش صرف در او تأثير تواند كرد و بر او مستولى تواند شد و مع ذلك آتش قوى آتش ضعيف را مستهلك و نابود تواند ساخت پس تأثر شيئى از مثل خود لازم نيايد آورده‌اند كه ركابة بن زيد و ابو الاسدين كه منكر بعث و حشر بودند هميشه دعوى شجاعت و دلاورى و صلابت و تن اورى و قوت و توانايى ميكردند و در ميان قريش لاف اين معنى ميزدند و به آن مفاخرت و مباهات ميكردند حق سبحانه آيه فرستاد * ( فَاسْتَفْتِهِمْ ) * پس بپرس از مشركان مكه * ( أَ هُمْ أَشَدُّ ) * آيا ايشان سختترند * ( خَلْقاً ) * از روى آفرينش * ( أَمْ مَنْ خَلَقْنا ) * يا آن كه ما آفريده بوديم قبل از ايشان از امم ماضيه و قرون سالفه يعنى امم سابقه را كه در بطش و قوت بمراتب از ايشان در پيش بودند هلاك كرديم و معذب ساختيم پس ايشان چگونه قوت و صلابت داشته باشند كه از خود دفع عذاب و عقاب توانند كرد * ( إِنَّا خَلَقْناهُمْ ) * بدرستى كه ما آفريده‌ايم همه ايشان را * ( مِنْ طِينٍ لازِبٍ ) * از گل چسبنده كه در نهايت سستى و پستى است يعنى اصل همه از گل است چه آدم كه پدر ايشانست از اين جنس آفريده شده است پس اولاد و ذريت او نيز در اين حكم داخل خواهند بود و هر گاه كه همهء ايشان از طين لازب مجبول شده باشند پس پيش قدرت ما همه يكان باشند و هيچ كدام\r\n","description":"","footnote":"","page_name":" 461 ","page_number":461},
  {"content":"\r\nرا قوت آن نباشد كه از خود دفع عذاب كند و در اكثر تفاسير آورده‌اند كه اولى آنست كه من از براى تغليب باشد و معنى آيه اينكه آيا آفريدن ايشان دشوارتر است بر ما يا آنچه آفريده‌ايم آن را از ملائكه و آسمان و زمين و كوه ها و درياها و شهب و چگونه خلق ايشان سختتر و دشوارتر باشد و حال آن كه مخلوق شده‌اند از گل چسبنده كه در نهايت سستى و غايت پستى است نسبت بمخلوقات ديگر و وجه اولويت آنست كه ايراد انا خلقناهم تا آخر به جهت وجه سهولت خلقت ايشانست از غير پس مقابل ايشان خلق ملائكه و سماوات و ارضين و كواكب باشد نه امم سالفه كه عاد و ثمود و غيره‌اند زيرا كه همه در اين حكم شريكند و مراد از اين آيه اثبات معاد است و رد استحاله ايشان مر آن را و توضيح آن اينست كه استحاله اعاده ايشان يا به جهت عدم قابليت ماده است يا عدم قدرت فاعل و اين هر دو باطل است اما اول زيرا كه حصول مادهء ايشان كه طين لازبست از ضم اجزاى مائيه است باجزاء ارضيه و اين هر دو باقىاند و قابل انضمام و اما ثانى به جهت آن كه آن كسى كه بر خلق اين اشياء مذكوره قادر باشد بر ضم اين اجزاء و اعادهء حيات در آن قادر خواهد بود چه قدرة صفت ذاتيه است و هرگز از ذات منفك نميشود و متغير نميگردد و به نسبت آن بهمهء مقدورات يكسانست و در معالم التنزيل آورده كه گمان پيغمبر ( ص ) چنان بود كه هر كه قرآن بشنود بدان بگرود و چون مشركان بعد از استماع آن زبان باستهزا گشادند و سخريت آغاز كردند آن حضرت از اينحال متعجب شده اين آيه آمد كه * ( بَلْ ) * نه آن چنانست كه ايشان مطيع قرآن شوند * ( عَجِبْتَ ) * شگفت داشتى تو از ناگرويدن ايشان بقران * ( وَيَسْخَرُونَ ) * و حال آنكه ايشان سخريت ميكنند به آن يا تعجب كردى كه با وجود دلايل قدرت الهى بر اعادهء خلق چرا كفار مكه انكار قول تو ميكنند در بعث و حشر و حال آن كه ايشان افسوس ميدارند از تعجب تو * ( وَإِذا ذُكِّرُوا ) * و چون پند داده شوند بقران * ( لا يَذْكُرُونَ ) * پندپذير نميشوند بدان يا آن كه چون به ياد ايشان دهند آن چيزى كه دلالت بر صحت حشر كند ياد نكنند آن را به جهت عدم تفكر و تدبر ايشان در آيات بعث * ( وَإِذا رَأَوْا ) * و چون به بينند * ( آيَةً ) * نشانى از نشانهاى خدا يعنى معجزهء كه دلالت بر صدق قول تو كند چون\r\nانشقاق قمر و غير آن * ( يَسْتَسْخِرُونَ ) * مبالغه ميكنند در سخريت با يكديگر را بسخريت ميخوانند يا از روى سخريت به آن اعتقاد ميكنند * ( وَقالُوا إِنْ هذا ) * و گويند نيست اينكه ما ديديم * ( إِلَّا سِحْرٌ مُبِينٌ ) * مگر جادوى هويدا و بر سبيل عناد و استهزا ميگويند كه * ( أَ إِذا مِتْنا ) * آيا چون بميريم ما * ( وَكُنَّا تُراباً ) * و باشيم خاك * ( وَعِظاماً ) * و استخوانهاى بىگوشت و پوست * ( أَ إِنَّا لَمَبْعُوثُونَ ) * آيا برانگيخته\r\n","description":"","footnote":"","page_name":" 462 ","page_number":462},
  {"content":"\r\nشدگان باشيم يعنى بعد از آنكه خاك شده باشيم چگونه مبعوث شويم * ( أَ وَآباؤُنَا الأَوَّلُونَ ) * آيا پدران نخستين ما كه خاك شده‌اند هم زنده شوند اين عطفست بر محل ان و اسم آن بر حذف خبر يا بر ضمير مبعوثون و مجوز وجه ثانى فصلست بهمزهء استفهام و تكرار همزه از براى مبالغه است در انكار يعنى هرگز ما را و پدران ما را زنده نكنند * ( قُلْ ) * بگو اى محمد صلَّى اللَّه عليه و آله مر اين منكران بعث را * ( نَعَمْ ) * آرى همهء شما مبعوث شويد با پدران خود * ( وَأَنْتُمْ داخِرُونَ ) * و در حالتى كه خوار و بيمقدار باشيد در نشأة آخرت و آن هنگام كه ارادهء الهى تعلق گيرد ببعثت * ( فَإِنَّما هِيَ ) * پس جز اين نيست كه اين بعثت * ( زَجْرَةٌ واحِدَةٌ ) * يك راندن بود يعنى يك نفخه كه اسرافيل در صور دمد * ( فَإِذا هُمْ ) * پس ناگاه ايشان زنده شده و از قبر بيرون آمده * ( يَنْظُرُونَ ) * مينگرند ببعثى كه تكذيب آن مىكردند و ميبينند جزاى آنچه كرده‌اند از اعمال قبيح و افعال ناپسنديده\r\n* ( وَقالُوا ) * و گويند * ( يا وَيْلَنا ) * اى واى بر ما اين كلمهء است كه نزد وقوع هلال و عذاب گفته مىشود و از اين قبيلست كه و يا حسرتنا و حسرتا يعنى اى واى بر هلاك و عذاب ما * ( هذا يَوْمُ الدِّينِ ) * اينست روز پاداش افعال كه ما را به آن وعده ميدادند مراد آنست كه ايشان در آن روز ببعث معترف شوند و از تكذيب و عناد خود نادم گردند و هر چند مذلت و فروتنى نمايند فايده نداشته باشد و ملائكه با ايشان خطاب كند * ( هذا ) * اين روز * ( يَوْمُ الْفَصْلِ ) * روز حكم است يا روز جدا كردن نيكان از بدان و تميز كردن حق از باطل به اينوجه كه مطيع را ببهشت برند بر طريق اجلال و اكرام و عاصى را بر دوزخ كشند بر سبيل اهانت و ايلام و گويند كه اين كلام نيز حكايت از قول كفار است يعنى منكران بعث در آن روز با يكديگر گويند كه اين روز جدا كردن نيكو كاران است از بدكاران * ( الَّذِي كُنْتُمْ بِه ) * كه بوديد شما كه به آن * ( تُكَذِّبُونَ ) * تكذيب ميكرديد و باور نمىداشتيد و بعد از آن ندا رسد بفرشتگان كه * ( احْشُرُوا الَّذِينَ ظَلَمُوا ) * جمع كنيد و فراهم آوريد آن كسانى را كه ستم كردند بر خود بسبب شرك و تكذيب رسل يا به ارتكاب معاصى يا بتعدى كردن بر مردمان يعنى گرد كنيد همهء ظالمان و ستمكاران را * ( وَأَزْواجَهُمْ ) * و اشباه و امثال يا اعوان و اتباع يا زنان ايشان را كه هم مذهب ايشان باشند يا شياطين كه قرين ايشان بوده باشند در موقف خود غرض كه هر طايفه را با مثل خود جمع كنند بت پرست را با بت پرست و ستاره پرست را با ستاره پرست و بر اين قياس زنان كافران را با كافران و زانى را با زانى و خمار را با خمار تبعهء ظلمه را با ايشان و شياطين را پيشواى همه\r\n","description":"","footnote":"","page_name":" 463 ","page_number":463},
  {"content":"\r\nايشان گردانيده در محشر حاضر گردانند و اصح آن است كه اين ظلمه مشركانند بدليل آنكه ميگويد كه حشر كنيد ايشان را * ( وَما كانُوا يَعْبُدُونَ ) * و آن چيزى را كه نيز ميپرستيدند * ( مِنْ دُونِ اللَّه ) * بجز از خداى از اصناف بتان و غير آن اين عاميست اختصاص يافته به آيه إِنَّ الَّذِينَ سَبَقَتْ لَهُمْ مِنَّا الْحُسْنى أُولئِكَ عَنْها مُبْعَدُونَ و چون ايشان را در مواقف خودشان جمع كنند * ( فَاهْدُوهُمْ ) * پس راه نمايند ايشان را * ( إِلى صِراطِ الْجَحِيمِ ) * به راه دوزخ تا سلوك نمايند در آن تعبير اين بهدايت كه دلالت موصله است به مطلوب يا از جهت تهكم است و يا از حيثيت آن است كه آن بدل هدايت است ببهشت از قبيل فبشرهم به عذاب اليم كه بدل بشارتست بنعيم يعنى بعوض هدايت ايشان را بدوزخ دلالت كنيد و وقتى كه ايشان را بدوزخ رسانيد شدايد و اهاويل آن را به ايشان نمائيد * ( وَقِفُوهُمْ ) * و بازداريد ايشان را بر پل صراط * ( إِنَّهُمْ ) * بدرستى كه ايشان قبل از دخول جحيم * ( مَسْؤُلُونَ ) * پرسيده خواهند شد از عقايد رديه و اعمال سيئه و ساير امور مبتدعه و چون كه و او دلالت بر ترتيب نميكند پس محتملست كه سؤال و وقوف در زمان واحد باشد يا احدهما تقدم داشته باشد بر ديگرى ابن عباس گفته كه مسئول عنه كلمهء توحيد است كه آن لا إله الا اللَّه است و در مصحف ابن مسعود نوشته كه و قفوهم انهم مسئولون عن ولاية على و ابو سعيد خدرى و سعد بن جبير نيز قايل اينقولند و مؤيد اينست آنچه از حضرت رسالت پناه صلَّى اللَّه عليه و آله مروى است كه روز قيامت هيچكس را نگذارند كه قدم از قدم بردارد تا پنج چيز از او سؤال كنند\r\nعن شبابه فيها ابلاه و عن عمره فيما افناه و عن ماله من اين اكتسبه و اين وضعه و ما ذا عمل فيما علم و عن ولاية على ابن ابى طالب ( ع )\r\nيعنى از جوانى تا درجه پيرى رسانيده و از زندگانى تا درجه فانى ساخته و از مال تا كجا كسب كرده و بچه صرف نموده و از علم او تا در آنچه دانست عمل كرده يا نه و از دوستى امير المؤمنين عليه السّلام القصه ملائكه بعد از وقوف اهل عصيان و طغيان از روى توبيخ و تقريع با ايشان گويند كه * ( ما لَكُمْ ) * چيست مر شما را كه * ( لا تَناصَرُونَ ) * يارى يكديگر نميكنيد در تخليص عذاب و عقاب ايشان جواب ندهند حق سبحانه ملايكه را گويد كه ايشان بر تناصر قدرت ندارند * ( بَلْ هُمُ الْيَوْمَ ) * بلكه ايشان امروز * ( مُسْتَسْلِمُونَ ) * گردن نهادگانند و به جهت عجز و انسداد حيل منقاد شدگان و بعد از آن كه در موقف از جواب ملايكه ساكت شوند با يكديگر در مقام مخاصمه و مجادله در آيند * ( وَأَقْبَلَ ) * و روى آرند * ( بَعْضُهُمْ ) * بعضى از ايشان * ( عَلى بَعْضٍ ) * بر بعضى ديگر * ( يَتَساءَلُونَ ) * از يكديگر پرسند يعنى غاويان يا\r\n","description":"","footnote":"","page_name":" 464 ","page_number":464},
  {"content":"\r\nمغويان گويند كه چرا اغوا و اضلال ما مينموديد ايشان گويند چرا شما قبول قول ما ميكرديد * ( قالُوا ) * گويند غاويان مر مغويان خود را * ( إِنَّكُمْ ) * بدرستى كه شما * ( كُنْتُمْ ) * بوديد كه * ( تَأْتُونَنا ) * مىآمديد بما * ( عَنِ الْيَمِينِ ) * از جهت ميمنه و خيرخواهى و چون يمين نسبت بشمال اشرف عضوين است و امتن آن و عرب به جهت تيمن به آن مصافحه و مماسحه و مناوله ميكنند و جانب شمال را متشأم ميدانند و در شرع نيز همين طريقه را منظور ميدارند چنان كه ميگويند كه كاتب حسنات بر جانب يمين است و كاتب سيئات بر جهت شمال و روز قيامة نامه اعمال صالحه را بدست راست خواهند داد و نامه اعمال سيئه را بر دست چپ از اين جهت آن مستعار شده است از براى جهت خير يعنى شما ما را از روى نصيحت و دولت خواهى بدين خود ميخوانديد و ميتواند بود كه آن مستعار باشد از براى قوت و قهر يعنى شما ما را از روى قهر و قسر از دين حق باز داشتيد و بدين باطل دعوت كرديد يا آن كه بمعنى قسم باشد يعنى شما قسم ياد كرديد كه دين حق اينست كه ما شما را بدان ميخوانيم * ( قالُوا ) * گويند رؤساى كفار با شياطين كه مغوى ايشان بودند در جواب ايشان كه نه چنين است كه شما مىگوييد * ( بَلْ لَمْ تَكُونُوا ) * بلكه نبوديد شما * ( مُؤْمِنِينَ ) * گرويدگان يعنى بر راه راست نبوديد تا ما شما را گمراه كرده باشيم چه در نفس الامر شما گمراه بوديد و هر چند پيغمبران شما را بدين حق ميخواندند شما به اختيار خود اختيار آن نميكرديد و بر ضلالت خود مستمر بوديد\r\n* ( وَما كانَ لَنا ) * و نبود ما را * ( عَلَيْكُمْ ) * بر شما * ( مِنْ سُلْطانٍ ) * هيچ قوتى و قدرتى كه باكراه و اجبار شما را بضلالت دعوت نمائيم * ( بَلْ كُنْتُمْ ) * بلكه بوديد شما * ( قَوْماً طاغِينَ ) * گروهى از حد در گذشتگان در طريق ظلم و عصيان يعنى به اختيار خود بر طغيان ثابت قدم بوديد پس امروز ملامت و عتاب مخصوص بما نباشد بلكه لازم ما و شما باشد * ( فَحَقَّ عَلَيْنا ) * پس واجب و لازم شد بر همهء ما * ( قَوْلُ رَبِّنا ) * سخن پروردگار ما كه آن كلمه وعيد است و عذاب * ( إِنَّا لَذائِقُونَ ) * بدرستى كه ما همه در اينروز چشاندگان عذابيم و عقاب هم چنان كه مطعوم را ادراك بذائقه كنند بعد از آن اعتراف كنند باغواى خود و گويند * ( فَأَغْوَيْناكُمْ ) * پس ما شما را گمراه ساختيم يعنى ما دعوت كرديم بگمراهى و از راه حق باز داشتيم * ( إِنَّا كُنَّا ) * بدرستى كه ما بوديم * ( غاوِينَ ) * گمراهان و از طريق بيرون رفتگان يعنى چون كه ما گمراه بوديم كه شما نيز در ضلالت و غوايت مثل ما باشيد و بعضى گفته اند\r\n","description":"","footnote":"","page_name":" 465 ","page_number":465},
  {"content":"\r\nكه معنى آنست كه ما شما را از رحمت خدا نوميد گردانيديم بجهة آن كه ما نااميد بوديم از او * ( فَإِنَّهُمْ ) * پس بدرستى كه متبوعان و تابعان * ( يَوْمَئِذٍ ) * در آن روز * ( فِي الْعَذابِ ) * در كشيدن عذاب و چشيدن عقاب * ( مُشْتَرِكُونَ ) * انبازان باشند هم چنان كه در شرك و غوايت شريك بودند يعنى تخاصم و تنازع ايشان هيچ فايده بايشان نرساند و همه ايشان به عذاب ابدى و عقوبت سرمدى مخلد و مؤيد باشند * ( إِنَّا كَذلِكَ ) * بدرستى كه مانند اين عذاب * ( نَفْعَلُ بِالْمُجْرِمِينَ ) * پاداش ميدهيم جميع مشركان را و بعضى گفته‌اند كه مراد جميع مجرمانند يعنى آنچه كرديم با مشركان از عذاب و عقاب به همه گناه كاران بجاى مىآريم زيرا كه سبب عقوبت اجرام است پس هر كه مرتكب آن شود مستوجب عقوبت گردد * ( إِنَّهُمْ كانُوا ) * بدرستى كه مشركان بودند * ( إِذا قِيلَ لَهُمْ ) * هر گاه ميگفتند ايشان را كه بگوئيد * ( لا إِله إِلَّا اللَّه ) * كلمه توحيد كه ان لا إله الا اللَّه است * ( يَسْتَكْبِرُونَ ) * سركشى مىنمودند از گفتار آن و قبول اين معنى نميكردند يا نميگرويدند بداعى خود كه پيغمبر است صلَّى اللَّه عليه و آله * ( وَيَقُولُونَ ) * و ميگفتند * ( أَ إِنَّا ) * آيا ما * ( لَتارِكُوا آلِهَتِنا ) * ترك كنندگانيم پرستش خدايان خود را * ( لِشاعِرٍ مَجْنُونٍ ) * براى شعر گوينده و عقل پوشيده يعنى بسخن شخصى كه شاعر و ديوانه باشد ترك پرستش خدايان خود بكنيم حق سبحانه رد قول ايشان نموده فرمود كه * ( بَلْ ) * نه چنان است كه محمد ( ص ) شاعر و مجنون باشد بلكه او از جانب خداى * ( جاءَ بِالْحَقِّ ) * آمد بسوى ايشان براستى و درستى با آورد بايشان دين حق يا كتاب حق را و صدّق المرسلين و تصديق كرد پيغمبران كه پيش از او بودند به اين معنى كه بايشان آورده آنچه انبياء به آن مبعوث شده بودند از اظهار كلمهء توحيد يا آنچه بشارت داده بودند به آن از پيدا شدن دين اسلام آن گاه او سبحانه خطاب كند بكفار و گويد * ( إِنَّكُمْ ) * بدرستى كه شما * ( لَذائِقُوا الْعَذابِ الأَلِيمِ ) * هر آينه چشندگانيد عذابى را كه دردناك باشد بسبب شرك و تكذيب پيغمبر و نسب دادن شعر و جنون به او * ( وَما تُجْزَوْنَ ) * و جزا داده نمىشويد * ( إِلَّا ما كُنْتُمْ تَعْمَلُونَ ) * مگر مثل آنچه بوديد كه ميكرديد يعنى پاداش شما بر وفق اعمال و بر قدر افعال شما است\r\n* ( إِلَّا ) * استثناى منقطع است مگر اينكه ضمير تجزون راجع باشد بجميع مكلفان لكن خلاف ظاهر سوق كلام است يعنى اى مشركان پاداش داده ميشويد بعقوبت و\r\n","description":"","footnote":"","page_name":" 466 ","page_number":466},
  {"content":"\r\nنكال به قدر اعمال مگر * ( عِبادَ اللَّه ) * بندگان خداى * ( الْمُخْلَصِينَ ) * كه پاك كرده شده‌اند از لوث شرك و در اوامر و نواهى مطيع و منقاد پروردگار خود بوده‌اند كه جزاى اعمال شايستهء ايشان مضاعف خواهد بود و ميتواند بود كه استثنا از اصل جزاى اعمال باشد بدون اعتبار مماثلت يعنى مشركان جزا داده مىشوند به عذاب و عقوبت و بندگان خالص به ثواب و روضهء جنت به اين تفصيل كه * ( أُولئِكَ ) * آن گروه مخلص * ( لَهُمْ ) * مر ايشان راست در بهشت * ( رِزْقٌ مَعْلُومٌ ) * روزى دانسته شده يعنى معلوم الوقت كقوله تعالى وَلَهُمْ رِزْقُهُمْ فِيها بُكْرَةً وَعَشِيًّا يا موصوف و معين بخصايصى كه در آن آفريده شده باشد از دوام و بقا و طعم خوش و طيب رايحه و حسن منظر و تمحض لذت و لهذا آن را تفسير نموده به اينكه * ( فَواكِه ) * يعنى آن روزى ميوه هاى متنوعه است كه مقصود از خوردن آن تلذذ نفس است نه تغذى و حفظ صحت و بدل ما يتحلل چه ابدان ايشان به جهت آنكه محفوظاند از تغير و تحلل و مجبولند بر وجه ابديت بدون تطرق تبدل مستغنىاند از آنكه حفظ آنها نمايند باغذيه و اقوات در مرور اوقات پس آنچه بهشتيان اكل آن كنند از انواع ميوه ها خواهد بود كه خوردن او محض تلذذ است نه تقوت * ( وَهُمْ مُكْرَمُونَ ) * و ايشان بزرگواران و نواختگانند و بحليه تعظيم و تبجيل آراستگان * ( فِي جَنَّاتِ النَّعِيمِ ) * در بهشتها به انواع ناز و نعمت و با وجود اينهمه نعم * ( عَلى سُرُرٍ ) * بر بالاى تختهايى آراسته باشند * ( مُتَقابِلِينَ ) * در حالتى كه روى در روى يكديگر داشته باشند و بديدار هم متمتع و برخوردار * ( يُطافُ عَلَيْهِمْ ) * گردانيده مىشود بر ايشان يعنى ساقيان بهشت از ملائكه و غلمان و حور عين بر سر ايشان گردانند * ( بِكَأْسٍ ) * جامى پر * ( مِنْ مَعِينٍ ) * از خمرى كه بر روى بهشت زمين گذرد يا از چشمه بيرون آيد و بدانكه كاس ظرفيست از آبگينه كه پر از خمر باشد و گاه هست خمر را نيز كاس ميگويند كقول الشاعر و كاس شربت على لذّة و اخفش گفته كه هر جا در قرآن كاس واقع شده بمعنى خمر است و وصف آن بمعنى كه آن آبيست كه از چشمه ظاهر شود و بر روى زمين جارى گردد بجهة آنست كه خمر بهشت بطريق آب چشمه در بهشت جارى خواهد بود كقوله تعالى و انهار من خمر و اين خمر مانند خمر دنيا نيست در لون و طعم و خاصيت كه آن صفرت است و مرارت و غثيان و تهوع و صداع و ازاله عقل بلكه آن * ( بَيْضاءَ ) * خمرى سفيد است بحيثيتى كه سفيدى آن از شير بيشتر است و در كمال صفا و لطافت و نورانيت است * ( لَذَّةٍ ) * لذيذ و خوش مزه * ( لِلشَّارِبِينَ ) * مر آشامندگان را * ( لا فِيها ) * نيست در آن شراب\r\n","description":"","footnote":"","page_name":" 467 ","page_number":467},
  {"content":"\r\n* ( غَوْلٌ ) * فسادى و آفتى كه بر خمر دنيا مرتب است چون ذهاب عقل و هذيان و عربده و صداع و وجع بطن وقتى و غير آن * ( وَلا هُمْ عَنْها ) * و نيستند بهشتيان كه از خوردن شراب * ( يُنْزَفُونَ ) * مست شوند و عقل ايشان زايل گردد و افراد آن بذكر و اگر چه در تحت غول داخلست به جهت آنست كه ذهاب عقل اعظم مفاسد است * ( وَعِنْدَهُمْ ) * و نزديك ايشان باشند زنانى كه * ( قاصِراتُ الطَّرْفِ ) * كوتاه كننده نظر باشند يعنى چشم خود را مقصور ساخته باشند بر شوهران خود و به ديگران ننگرند و بعضى گويند كه معنى اينست كه ايشان از روى غنج و دلال چشم نگشايند * ( عِينٌ ) * فراخ چشمان باشند يا آنكه سواد چشم و بياض آن بمرتبهء كمال باشد * ( كَأَنَّهُنَّ ) * گوييا آن زنان در صفاى بشره و سفيدى اعضا * ( بَيْضٌ مَكْنُونٌ ) * بيضهاى شتر مرغند كه پوشيده باشند و عادت شتر مرغ آنست كه بيضه را در زير پر خويش بپوشاند تا غبارى بر آن ننشيند و متغير نگردد و از گرد هوا و حرارت آفتاب رنگ نگرداند و چون بياض بيضه آن مشوب است باندك صفرتى و اين احسن الوان ابدانست نزد عرب از اينجهة او سبحانه تشبيه به آن نمود و اين بهشتيان در بالاى تختها نشسته حوريان در برابر ايشان ايستاده باشند و كاسهاى شراب بر ايشان گردانند و ايشان آن را تناول كنند و با يكديگر محادثه و مكالمه نمايند و ماجرايى كه در دنيا بر سر ايشان گذشته باشد يكديگر را خبر دهند\r\n* ( فَأَقْبَلَ ) * پس روى آورند * ( بَعْضُهُمْ ) * برخى از ايشان * ( عَلى بَعْضٍ ) * بر برخى ديگر * ( يَتَساءَلُونَ ) * سؤال كنند از احوال يكديگر يعنى هر يك از ايشان از انعام و اكرامى كه خداى تعالى به او كرامت فرموده باشد صاحب خود را خبر دهد * ( قالَ قائِلٌ مِنْهُمْ ) * گويد گويندهء از ايشان مر ياران خود را * ( إِنِّي ) * بدرستى كه من وقتى كه در دنيا بودم * ( كانَ لِي ) * بود مرا * ( قَرِينٌ ) * هم نشينى كه منكر بعث بود و اين قرين بقول مجاهد از شياطين است و بقول ابن عباس از انس و گويند اين آيات در شأن مرديست كه همه مال خود را تصدق نمود و بعد از آن محتاج شد و او را رفيقى كافر بود او را گفت مال تو كجا رفت او در جواب گفت كه در راه خدا تصدق كردم تا در آخرت بهتر از آن به من در عوض دهند او سوگند ياد كرد كه عوض اين در آخرت به تو نخواهد رسيد و بعث و نشور نخواهد بود مقاتل گويد كه ايشان آن دو برادرند كه در سورة الكهف سمت ذكر يافته‌اند آنكه كافر است نام او فرطس است و آنكه مؤمن است يهودا و باى حال مرد مؤمن در بهشت با رفيقان\r\n","description":"","footnote":"","page_name":" 468 ","page_number":468},
  {"content":"\r\nخود گويد كه مرا در دنيا جليسى بود كه سرزنشكنان * ( يَقُولُ ) * ميگفت به من * ( أَ إِنَّكَ ) * آيا تو * ( لَمِنَ الْمُصَدِّقِينَ ) * از جملهء تصديق كنندگان حشر و باور دارندگان نشرى * ( أَ إِذا مِتْنا ) * آيا چون بميريم * ( وَكُنَّا تُراباً ) * و گرديم خاك * ( وَعِظاماً ) * و استخوانهاى پوسيده و ريزيده * ( أَ إِنَّا ) * آيا ما آن هنگام كه به اين هيئت وصف رسيده باشيم مبعوث شده * ( لَمَدِينُونَ ) * پاداش دادگان باشيم * ( قالَ ) * گويد آن مرد مؤمن با مصاحبان خود كه * ( هَلْ أَنْتُمْ ) * آيا شما * ( مُطَّلِعُونَ ) * ديده و دانيد يعنى مىبينيد اهل دوزخ را تا حال رفيق ما بدانيد كه در كدام درك است و بچه نوع عذاب مبتلا است بهشتيان گويند تو او را بهتر ميشناسى در دوزخ بنگر تا حال او بدانى گويند قائل اين قول خداى تعالى باشد يا يكى از فرشتگان كه بهشتيان را گويد كه آيا ميخواهيد كه مطلع شويد بر احوال آن قرين بعد از آن روزنهء از بهشت بدوزخ گشايد و مرد مؤمن را گويد بنگر * ( فَاطَّلَعَ ) * پس او فرو نگرد * ( فَرَآه ) * پس بيند قرين خود را * ( فِي سَواءِ الْجَحِيمِ ) * در ميان دوزخ * ( قالَ ) * گويد با او * ( تَاللَّه ) * به خدا سوگند * ( إِنْ كِدْتَ ) * بتحقيق و يقين كه نزديك بودى كه بسبب اغوا و اضلال * ( لَتُرْدِينِ ) * هلاك گردانى مرا و بچاه غوايت و ضلالت اندازى * ( وَلَوْ لا نِعْمَةُ رَبِّي ) * و اگر نه عطا و بخشش پروردگار من بودى كه مرا هدايت نمود و از اغواى تو نگاهداشت * ( لَكُنْتُ ) * هر آينه ميبودم * ( مِنَ الْمُحْضَرِينَ ) * از حاضر كرده شدگان با تو و امثال تو در اين عذاب و عقاب پس آن مؤمن بر سبيل توبيخ و تقريع با قرين خود گويد كه * ( أَ فَما نَحْنُ ) * آيا ما نيستيم * ( بِمَيِّتِينَ ) * مردگان يعنى نميگفتى در دنيا كه ما نميميريم * ( إِلَّا مَوْتَتَنَا الأُولى ) * مگر مردن اول كه در دنيا بود * ( وَما نَحْنُ ) * و نيستيم ما * ( بِمُعَذَّبِينَ ) * عذاب كرده شدگان زيرا كه مبعوث و محشور نخواهيم شد اكنون ديدى كه هر چه اعتقاد داشتى و به من ميگفتى خلاف آن بود و خدا ما را زنده گردانيد و تو را بدر كه عذاب و مرا بدرجه ثواب رسانيد و در اكثر تفاسير واقع شده كه اين گفتار اهل بهشت است كه بجهة اظهار سرور بدوام نعيم بهشت از روى تعجب با يكديگر گويند كه آيا ما را به غير از چشيدن موت دنيا موتى ديگر نخواهد بود و در اين بهشت مخلد و مؤيد خواهيم بود و هرگز معذب نخواهيم گشت و اگر چه بيقين دانسته باشند كه همه ايشان در آنجا مخلد خواهند بود پس اينكلام از قبيل كلام كسى است كه مال بسيار به او دهند و او يقين دانسته باشد كه اين همه مال از آن او است و بعد از آن از روى\r\n","description":"","footnote":"","page_name":" 469 ","page_number":469},
  {"content":"\r\nاستعجاب گويد كه آيا همهء اين مال از آن من است\r\nو مؤيد قول اخير است اينكه در عقب آن فرمود كه بهشتيان گويند * ( إِنَّ هذا ) * بدرستى كه اين نعمت و خلود و ايمنى از عذاب * ( لَهُوَ الْفَوْزُ الْعَظِيمُ ) * هر آينه رستگارى عظيم است و گويند كه اينقول خداى تعالى است كه بجهة تقرير قول ايشان فرموده و همچنين محتمل كلا القولين است اينكه * ( لِمِثْلِ هذا ) * از براى مثل اين صواب و فوز و فلاح فليعمل العاملون پس بايد كه عمل كنندگان در دار تكليف نه از براى حظوظ دنيويه كه مشوبست بالام سريعه و چون او سبحانه بعضى از احوال بهشت و بهشتيان بيان كرد بعد از آن به جهت تنبيه بندگان تا مرتكب عصيان نشوند و دوزخ را بر بهشت اختيار نكنند فرموده كه اى كسانى كه دعوت عقل ميكنيد و لاف فهم ميزنيد انديشهء نمائيد در آن كه * ( أَ ذلِكَ ) * آيا آنچه مذكور شد از رزق معلوم و ساير نعم كه سبب لذت است و سرور * ( خَيْرٌ ) * بهتر است و خوبتر * ( نُزُلًا ) * از روى پيشكشى * ( أَمْ شَجَرَةُ الزَّقُّومِ ) * يا درخت زقوم كه باعث محنت است و ثبور ذكر نزل دلالت است بر آنكه نعم مذكوره از براى اهل بهشت بمنزله نزل نازل است و ايشان را سواى آن نعمتى خواهد بود كه افهام از ادراك آن قاصر باشد و عقول از معرفت آن عاجز و همچنين درخت زقوم كه مانند درختيست در ولايت تهامه كه برگهاى خورد دارد و ميوه آن در غايت نتن و نهايت مرارت است نزل اهل دوزخ است و شبههء نيست در آنكه مرارت و عفونت آن درخت بمراتب زياده از ايندرخت است كه در تهامه است و ايشان را ما وراى آن انواع عذاب و اصناف عقاب خواهد بود كه بخواطر هيچكس خطور نكرده باشد و بسامعهء هيچ سامعى نرسيده باشد آورده‌اند كه كفار چون شنيدند كه درخت زقوم در دوزخ روئيده شده است با يكديگر گفتند كه اين چگونه بود و حال آن كه آتش آهن را ميگدازد چگونه درخت را بگذارد پس محمد ( ص ) در اينقول كاذبست و آنچه ميگويد از نزد خود ميگويد حق سبحانه فرمود كه * ( إِنَّا جَعَلْناها ) * بدرستى كه ما گردانيديم درخت زقوم را * ( فِتْنَةً ) * ابتلا و امتحان در دينى * ( لِلظَّالِمِينَ ) * براى ستمكاران تا انكار ايشان در اين معنى موجب اشتداد عذاب و ازدياد عقاب باشد و نميدانند كه آن كسى كه قادر است بر خلق حيوانات آتشى چون سمندر كه در ميان آتش بيضهء مينهد و مىخسبد و بچه بيرون مىآورد و تربيت ميدهد توانا است از آفريدن درختى كه از جنس آتش باشد يا از جوهرى ديگر كه آتش آن را فانى نسازد هم چنان كه سلاسل و اغلال و حيات و عقارب و ضريع را فانى نميسازد جبائى گفته كه فتنه در اينمقام بمعنى محنت است و عذاب هم چنان كه\r\n","description":"","footnote":"","page_name":" 470 ","page_number":470},
  {"content":"\r\nدر جايى ديگر فرموده كه يَوْمَ هُمْ عَلَى النَّارِ يُفْتَنُونَ اى يعذبون يعنى ما درخت زقوم را در آخرت گردانيده‌ايم عقوبت و محنت از براى ظالمان و طاغيان در تفسير طبرسى آورده كه ابن الزبعرى صناديد قريش را گفت كه محمد ( ص ) ميترساند ما را بزقوم و آن بلغة بربر و افريقيه يا اهل يمن مكه و خرما را گويند ابو جهل برخواست و اكابر عرب را به خانه آورد و كنيزان را گفت كه زقمينا زقوم ده ما را كنيزك زبده و خرما آورد و ابو جهل گفت ( تزقموا بهذا الذى يخوفكم به محمد ) اين را بخوريد كه زقومست كه محمد ( ص ) ما را بدان وعيد مينمايد حق سبحانه آيه فرستاد كه زقوم آن نيست كه ايشان گمان مىبرند * ( إِنَّها ) * بدرستى كه درخت زقوم * ( شَجَرَةٌ تَخْرُجُ ) * درختيست كه بيرون آمده * ( فِي أَصْلِ الْجَحِيمِ ) * در بيخ دوزخ منبت آن در قعر دوزخست و شاخهاى آن بجميع دركات رسيده * ( طَلْعُها ) * ميوه آن درخت يا خوشهء آن * ( كَأَنَّه ) * گوئيا كه آن * ( رُؤُسُ الشَّياطِينِ ) * سرهاى ديوانست در تناهى كراهت و قبح منظر و اين تشبيه تخييلى است چه ديو به جهت آنكه شر محض است در طبايع مركوز شده است كه زشت صورت است و كريه منظر و لهذا هر صورتى كه كريه است و قبيح به روى ديو تشبيه مىكنند و مصوره آن صورت آن را با هول و اقبح وجهى تصوير مينمايد و گويند كه در ميان عرب درختى است كه آن را استن ميگويند و ثمره دارد كه بغايت قبيح و كريه است و آن را رؤس الشياطين مىگويند حق سبحانه طلع شجرهء زقوم را تشبيه به آن فرموده و بعضى فرموده‌اند كه شياطين نوعى از حياتند\r\nكه قبيح و پر هولند او سبحانه طالع اين شجره را تشبيه برؤس آن حيات نموده و در بعضى ديگر از تفاسير آورده‌اند كه در حوالى مكه سنگهاى سياه بودند در نهايت خشونت و تيرگى و آن را رؤس الشياطين ميگفتند حقتعالى طلع درخت زقوم را به آن تشبيه كرده بهر تقدير * ( فَإِنَّهُمْ ) * بدرستى كه دوزخيان * ( لآكِلُونَ مِنْها ) * خورند از آن شجره يا ثمره * ( فَمالِؤُنَ مِنْهَا ) * پس پر كنند از آن * ( الْبُطُونَ ) * شكمها را از روى اجبار و اكراه يا از غايت جوع مرويست كه حق سبحانه علت جوع را بر ايشان مسلط سازد بر وجهى كه بجهة شدت آن عذابهاى ديگر را فراموش كنند و پيش مالك آيند و طلب طعام كنند مالك ميوه درخت زقوم را با برگهاى آن بخورد ايشان دهد و ايشان از غايت جوع شكم ها را از آن پر كنند و بعد از آن تشنگى بر ايشان غالب شود و طلب آب كنند مالك بعد از روزگارى دراز آبى كه در غاية گرمى باشد به ايشان دهد كما قال عز و جل * ( ثُمَّ إِنَّ لَهُمْ ) * پس بدرستى كه بعد از زمانى بسيار مر ايشان را * ( عَلَيْها ) * بر بالاى خوردن آن شجره * ( لَشَوْباً ) * آميختنى است * ( مِنْ حَمِيمٍ ) * از آبى كه بغايت گرمى باشد يعنى آن آب گرم را آميخته كنند بغساق و صديد و بخورد ايشان دهند\r\n","description":"","footnote":"","page_name":" 471 ","page_number":471},
  {"content":"\r\nو چون ايشان آن آب را بنزديك دهن آورند تا بخورند گوشت روى ايشان به جهت شدت حرارت آن پخته شود كقوله تعالى يَشْوِي الْوُجُوه چون به شكم ايشان رسد همهء امعاى ايشان پاره پاره گردد كه و تقطع امعائهم و ميتواند بود كه ايراد ثم بجهة تراخى زمان نباشد بلكه بجهة تراخى و مباينة حال شراب باشد از حال طعام در زيادتى كراهت و بشاعت چه شراب ايشان اكراه و اشبع باشد از طعام ايشان * ( ثُمَّ إِنَّ مَرْجِعَهُمْ ) * پس بدرستى كه بازگشت ايشان بعد از اكل زقوم و شرب حميم كه بر سبيل نزل و پيشكشى باستقبال ايشان آورده باشند * ( لإِلَى الْجَحِيمِ ) * بسوى دوزخ سوزانست و گويند حميم خارج جحيم است و هر گاه كه دوزخيان تشنه شوند ايشان را از منازل خود كه اصل جحيم است بيرون آورند و به ايشان حميم دهند و باز بمستقر خودشان باز گردانند چون شتران تشنه كه از منازل خودشان بيرون مىبرند و آب مىدهند و باز بامكنه خودشان نقل ميكنند و مؤيد اينقولست قوله تعالى يَطُوفُونَ بَيْنَها وَبَيْنَ حَمِيمٍ آنٍ و اينكه ايشان مستحق اينهمه انواع عذاب و اصناف عقاب شده‌اند به جهت آنست كه * ( إِنَّهُمْ ) * بدرستى كه ايشان * ( أَلْفَوْا آباءَهُمْ ) * يافتند پدران خود را * ( ضالِّينَ ) * گمراهان و از راه حق گردندگان\r\n* ( فَهُمْ عَلى آثارِهِمْ ) * پس ايشان بر پنهانى پدران خود * ( يُهْرَعُونَ ) * شتابنده مىشوند صيغه مجهول دلالت مىكند بر آنكه پدران ايشان ايشان را تحريص ميكردند بمسارعت نمودن باتباع خود و ايشان بدون توقف بر نظر و بحث مبادرت ميكردند بر پيروى ايشان و اتباع دلائل هدايت نمىنمودند و بعد از آن بجهة تنبيه قوم او سبحانه حضرت رسالت پناه ( ص ) را از امم ماضيه و قرون سالفه خبر مىدهد و ميگويد * ( وَلَقَدْ ضَلَّ ) * و بدرستى كه گمراه شدند و از جادهء حق گرديدند * ( قَبْلَهُمْ ) * پيش از كفار قريش كه در عصر تواند * ( أَكْثَرُ الأَوَّلِينَ ) * پيشترين پيشينيان چون قوم نوح و عاد و ثمود و غير آن اين آيه دالست بر آنكه اهل باطل در هر زمان بيشتر بوده‌اند از اهل حق * ( وَلَقَدْ أَرْسَلْنا ) * و بتحقيق كه ما فرستاديم * ( فِيهِمْ ) * در ميان ايشان * ( مُنْذِرِينَ ) * بيم كنندگان يعنى پيغمبران كه ايشان را از عقاب و عذاب تخويف مينمودند و از معاصى تحذير ميكردند و ايشان قبول قول پيغمبران نكردند * ( فَانْظُرْ ) * پس در نگر و بديده اعتبار نظر كن كه * ( كَيْفَ كانَ ) * چگونه بود * ( عاقِبَةُ الْمُنْذَرِينَ ) * سرانجام و آخر كار بيم كرده شدگان بچه و شدت و فظاعت عذاب بر آن مكذبان و معاندان فرود آمد * ( إِلَّا عِبادَ اللَّه ) * مگر بر بندگان شايسته خداى * ( الْمُخْلَصِينَ ) * پاك كرده شدگان از لوث شرك و عناد كه بانذار منتفع شدند يا مگر انبيا و ساير اهل اخلاص\r\n","description":"","footnote":"","page_name":" 472 ","page_number":472},
  {"content":"\r\nكه خداى تعالى ايشان را اخلاص ساخت از آن عذاب و وعده داد ايشان را بجزيل ثواب در روز حساب و بعد از اجمال حال امم سالفه تفصيل قصص ايشان مىنمايد و ميگويد * ( وَلَقَدْ نادانا نُوحٌ ) * و بتحقيق كه بخواند ما را نوح و نصرت خود و هلاك قوم از مادر خواست بعد از آنكه از ايمان ايشان مايوس شده بود ما نداى او را اجابت كرديم * ( فَلَنِعْمَ الْمُجِيبُونَ ) * پس نيك اجابت كننده‌ايم ما چون او را نصرت داديم و قوم او را بطوفان غرق كرديم * ( وَنَجَّيْناه ) * و رفع عذاب نموديم و برهانيديم او را * ( وَأَهْلَه ) * و كسان او را يعنى آن جماعتى كه در كشتى با او بودند * ( مِنَ الْكَرْبِ الْعَظِيمِ ) * از اندوه بزرگ غرقست يا ايذاى قوم * ( وَجَعَلْنا ) * و گردانيديم بعد از غرق * ( ذُرِّيَّتَه ) * فرزندان او را * ( هُمُ الْباقِينَ ) * ايشان باقى مانندگان يعنى همه را هلاك كرديم و همسبان اولاد او را كه سام و حام و يافث و چهار دختر بودند باقى گذاشتيم و همهء مردمان را بعد از نوح از اولاد او پيدا كرديم در خبر آمده كه همه عرب و اهل فارس و روم از اولاد سامند و ترك و صقالبه و حرز و ياجوج از نسل يافث و همه هنديان از فرزندان حام و از كلبى مرويست كه چون نوح از كشتى بيرون آمد همه مردمان و زنانى كه به او در كشتى بودند مردند مگر اولاد و زوجات او گويند كه همهء ايشان در كشتى مردند مگر ذريت و نسوان نوح * ( وَتَرَكْنا عَلَيْه ) * و باقى گذاشتيم بر نوح ذكر جميل و ثناى نيكو * ( فِي الآخِرِينَ ) * در ميان جماعتى كه در آخر پيدا شدند يعنى در زمان امت محمد ( ص ) و بنا بر اين تقدير مفعول تركنا محذوف باشد و در اكثر تفاسير واقع شده كه مفعول تركنا اين است كه * ( سَلامٌ عَلى نُوحٍ ) * سلام و تحيت بر نوح است * ( فِي الْعالَمِينَ ) * در ميان عالميان يعنى گذاشتيم بر نوح در ميان امم لاحقه اين كلمهء مذكوره را تا در وقتى كه ارادهء ثناى او كنند در حق او گويند و بنا بر اين رفع سلام بر سبيل حكايت است و بنا بر قول اول كلامى مستأنف است كه حق سبحانه به آن ثناى نوح گفته و ذكر فى العالمين مشعر است بر ثبوت اين ذكر جميل در ميان جميع مردمان بحيثيتى كه هيچكس خالى نباشد از ذكر اين كلمه و حقيقة معنى آن به اين راجع است كه ثابت گردانيده است خداى تعالى تسليم و تحيت را بر نوح و آن را دوام داده در ميان جميع ملائكه و جن و انس تا همه بر او سلام فرستند و ثنا گويند تا روز قيامت و اين مكرمت سنيه كه تبعيت ذكر او است و تسليم همهء عالميان بر او مجازات نوح است در مفاسات او با قوم خود\r\n* ( إِنَّا كَذلِكَ ) * بدرستى كه ما هم چنان كه نوح را مجازات داديم بر اعمال حسنه او بذكر جميل و ثناى جليل * ( نَجْزِي الْمُحْسِنِينَ ) * پاداش ميدهيم نيكوكاران را * ( إِنَّه ) * بدرستى كه نوح * ( مِنْ عِبادِنَا الْمُؤْمِنِينَ ) * از بندگان\r\n","description":"","footnote":"","page_name":" 473 ","page_number":473},
  {"content":"\r\nگرونده ما است اين كلام تعليل احسان است با ايمان به جهت اظهار جلال قدر آن و اصالة شان آن يعنى چون كه نوح از جملهء گروندگان ما بود لا جرم او را از غرق نجات داديم و اسم سامى او را در ميان عباد خود بلند گردانيديم * ( ثُمَّ أَغْرَقْنَا ) * بعد از آن غرق كرديم * ( الآخَرِينَ ) * ديگران را يعنى كفار قوم او را كه بما ايمان نمىآوردند و نميگرويدند و بعد از ذكر نوح نجى و قوم او بيان قصهء ابراهيم خليل مىكند و مجادلهء او با قوم و ميگويد * ( وَإِنَّ مِنْ شِيعَتِه ) * بدرستى كه از اتباع و پيروان نوح ( ع ) * ( لإِبْراهِيمَ ) * ابراهيم خليل است كه در اصول شرع و طريق حق و ايذاء ديدن و جفا كشيدن تابع او بود و دور نيست كه در فروع شريعت يا اكثر آن نيز پيرو او بوده باشد و ميان ايشان دو هزار و ششصد و چهل سال بوده و در ما بين اين مدت دو پيغمبر ديگر مبعوث شده بودند يكى هود و ديگرى صالح و در لباب و بعضى ديگر از تفاسير آورده‌اند كه ضمير راجع به حضرت رسالت پناه است ( ص ) كنايه غير مذكور و اگر چه او به صورت سابق بوده و بر پيغمبر ما اما در معنى تابع مطلق او بود و همچو ساير اتباع بفضل او معترف گشته بود و دين او را ستايش كرده و دعا گفته ربنا و ابعث فيهم رسولا منهم و در حديث آمده كه چون حق سبحانه ملكوت آسمان را بابراهيم نمود ابراهيم بجانب عرش نگريست نورى عظيم ديد گفت خداوندا اين چه نوريست گفت نور حبيب وصفى من محمد ( ص ) است گفت در جنب آن نور ديگر ميبينم گفت برادر وصى او على بن ابى طالب ( ع ) است گفت خداوندا نور ديگر ميبينم نزديك آن هر دو نور خطاب آمد كه نور فاطمهء زهراست دختر سيد الانبياء و زوجهء خير الاوصياء و به جهت آن او را اين نام نهاده‌ام كه او دوستداران را از دوزخ منع كند و باز دارد هم چنان كه مادر فرزندان را فطيم سازد و از شير باز گيرد گفت خداوندا دو نور ديگر ميبينم نزديك ايشان فرمود كه آن دو نور دو فرزند وىاند حسن و حسين گفت پادشاهانه نور ديگر گرد ايشان درآمده است گفت آن نور نه امامند از فرزندان حسين ( ع ) گفت خدايا نورهاى بسيار ميبينم كه از گرداگرد ايشان در آمده‌اند فرمود كه آن نورهاى شيعيان و محبان على اند و فرزندان او گفت پادشاه ايشان را بچه علامت توان شناخت گفت به پنجاه و يك ركعت نماز گذاردن و انگشترى در دست راست داشتن و بسم اللَّه الرحمن الرحيم در نماز بلند گفتن و پيش از ركوع قنوط خواندن و سجدهء شكر كردن ابراهيم گفت خداوند امرا شيعهء على و فرزندان او گردان حقتعالى دعاى او را اجابت فرمود و او را داخل شيعيان امير المؤمنين ( ع ) گردانيد و رسول خود را از آن خبر داده فرمود كه * ( إِنَّ مِنْ شِيعَتِه لإِبْراهِيمَ ) * و بدرستى كه ابراهيم از جمله شيعيان على بن ابى طالب است صلوات اللَّه عليه پس اى محمد ( ص ) قصه او را بخوان و ياد كن * ( إِذْ جاءَ ) * كه چون آمد ابراهيم * ( رَبَّه ) * پروردگار خود را و صاحب كشاف آورده\r\n","description":"","footnote":"","page_name":" 474 ","page_number":474},
  {"content":"\r\nكه ظرف متعلق بمشايعت است كه در ضمن من شيعته است يعنى مشايعت ابراهيم بنوح در آن وقت بود كه آمد بپروردگار خود بعضى تصديق او نمود و از سر يقين گرويد به او * ( بِقَلْبٍ سَلِيمٍ ) * بدلى خالص از شايبه شرك و پاك از جميع معاصى و غل و غش امام جعفر صادق عليه السّلام فرمود كه سالم از جميع ما سوى دور است از عوايق دنيا و علايق عقبى يعنى ابراهيم خليل روى آور بدرگاه حضرت جليل با دلى از جميع تعلقات كونين وارسته و از محبت دارين پرداخته * ( إِذْ قالَ ) * اين بدل است از اذا جاء يعنى ياد كن ابراهيم را كه چون گفت * ( لأَبِيه ) * مر پدر خود را و ميتواند بود كه ظرف جاء باشد يا ظرف سليم يعنى آمد ابراهيم و توجه نمود بپروردگار خود در وقتى كه گفت مر پدر خود را يا روى آورد به خدا با دلى سليم و خالص در حينى كه از روى تهجين و تقريع مر\r\nپدر خود را گفت يعنى اذر كه عم او بود در تربيت قايم مقام پدر * ( وَقَوْمِه ) * و مر گروه خود را وقتى كه ايشان را ديد بعبادت اصنام اهتمام مينمايند * ( ما ذا تَعْبُدُونَ ) * اين چه چيز است كه مىپرستيد * ( أَ إِفْكاً ) * آيا به جهت كذب * ( آلِهَةً ) * خدايان را يعنى بتانى را كه بزعم شما خدايانند * ( دُونَ اللَّه ) * بجز خداى به حق * ( تُرِيدُونَ ) * اراده مينمائيد و مراد خود را از ايشان مىجوئيد بدانكه افكا مفعول له است و آلهة مفعول به است بر حذف مضاف و تقدير كلام آنست كه أ تريدون عباده آلهة من دون اللَّه افكا يعنى آيا اراده كرده‌ايد پرستش بتان را جز از خدا به حق به جهت دروغ و بهتان و تقديم مفعول به به جهت عنايت است و تقديم مفعول له به جهت اهميت آنست نزد ابراهيم عليه السّلام چه مبنى امر ايشان بر افك بوده و ميتواند بود كه افكا مفعول به باشد و آلهة بدل او يا مفسر او احتمال حال نيز دارد و تقديم كلام اينكه أ تريدون من دون اللَّه افكين يعنى آيا ارادهء پرستش بتان ميكنيد در حالتى كه دروغ گويايند در دعوى الوهيت ايشان * ( فَما ظَنُّكُمْ ) * پس گمان شما چيست * ( بِرَبِّ الْعالَمِينَ ) * بپروردگار عالميان يعنى چون كه سزاوار عبادت اوست نه غير او زيرا كه كسى كه آفريدگار عالميان باشد مستحق آنست كه او را پرستش كنند نه غير او را پس چيست مظنهء شما كه ترك پرستش مستحق عبادت كرده به پرستش بتان اقدام مينمائيد يا ايشان را شريك او ميسازيد آيا از عذاب او ايمنيد و هيچ انديشه نميكنيد از آنكه كسى كه شما را آفريده باشد و شما او را گذاشته غير او را پرستش كنيد او شما را معذب سازد آيا چگونه است گمان بپروردگارى كه شما را تربيت مىكند و روزى را بشما مىرساند و شما روزى او را ميخوريد و بعبادت غير او اشتغال مىنمائيد و هيچ از عقاب او باك نمىداريد يا آنكه پروردگار خود را بر چه صفت و از چه جنس گمان ميبريد\r\n","description":"","footnote":"","page_name":" 475 ","page_number":475},
  {"content":"\r\nتا او را تشبيه به اين اصنام مىكنيد و ايشان را شريك او ميگردانيد يعنى چون كه مشابه هيچ چيز نيست و شريك ميبايد كه شبيه صاحب خود باشد پس بچه جهت بتان را شريك او مىدانيد ايشان چون از اينجهت ملزم شدند اصلا التفات به آن ننموده در جواب گفتند كه فردا عيد ماست و بصحرا خواهيم رفت و امروز اطعمه متلونه طبخ مىنمائيم و بر حوالى بتان مىگذاريم فردا چون از صحرا معاودت نمائيم ببتخانه در آمده طعامها را برسم تيمن و تبرك قسمت كنيم تو فردا رفيق ما باش و مجمع ما را تفرج نما و از ان جا با ما ببتخانه در آى تا بتجمل و تزيين بتان و صور اشكال ايشان را نظر كنى و ما مىدانيم كه بعد از تماشاى ايشان ديگر ملامت نخواهى كرد و ما را در پرستش ايشان معاف خواهى داشت ابراهيم از استماع اين كلام هيچ جواب نداد و روز ديگر در وقت طلوع صبح عم و ياران وى گفتند كه اى ابراهيم بيا تا بصحرا رويم * ( فَنَظَرَ ) * پس در نگريست ابراهيم * ( نَظْرَةً ) * نگريستنى * ( فِي النُّجُومِ ) * بستارگان نه بطريق استخراج احكام از آن زيرا كه اهل تنجيم اهل ضلالند چنان كه حديث\r\nالمنجم كالكاهن و الكاهن كالكافر و الكافر فى النار\r\nدلالت مىكند بر آن بلكه منشأ نظر كردن او بنجوم آن بود كه او تب غب داشت و چون ستاره هايى كه نشان كرده بود بموضع معين رسيدندى او را نوبت تب رسيدى و اين هنگام كه او را بصحرا ميخواندند به آن ستاره ها نظر كرد نزديك بآنموضع معين رسيده بودند * ( فَقالَ ) * پس گفت * ( إِنِّي سَقِيمٌ ) * بدرستى كه من بيمارم يعنى استدلال ميكنم به اينكه البته بيمار خواهم شد و نوبت تب مرا در خواهد يافت و اين تسميهء شيئى است باسم ما يؤل اليه از قبيل إِنَّكَ مَيِّتٌ وَإِنَّهُمْ مَيِّتُونَ و لهذا مضارع محقق الوقوع را به صيغه ماضى ادا مىكنند و قايل آن را كاذب نميگويند در قرآن مثل اين بسيار است پس از گفتار انى سقيم كذب ابراهيم لازم نيامد و چون كه حروف جاره در مواضع يكديگر واقع ميشوند پس مقتنع نيست كه فى در اين مقام بمعنى الى باشد نه بمعنى ظرفيت كه مشعر است بر نظر كردن در احوال ستاره از مقارنه و رجعت و هبوط و صعود و غير آن هم چنان كه داب منجمانست و ميتواند بود كه خداى تعالى وحى فرستاده باشد به او كه مستحق خواهى شد به بيمارى اگر چه بيمارى عادت او نبوده باشد و طلوع نجم يا افول آن بر وجه مخصوص يا اقتران آن بنجم ديگر را علامات بيمارى او گردانيده باشد و اين هنگام كه آن امارت را ديده باشد گفته باشد كه انى سقيم و ايشان تصور كرده باشند كه اين را از علوم نجوم گفته باشد و گويند كه نظر كردن او در نجوم به جهت تفكر و تامل او بود در آنكه آنها محدثاند و مخلوق و متغير و متبدل و با وجود اينحال محل تعجب است كه جماعتى كه لاف عقل مىزنند اينها را خداى خود تصور كرده بعبادت آن اشتغال مينمايند و اينكه گفت انى سقيم مراد او اين بود كه دل\r\n","description":"","footnote":"","page_name":" 476 ","page_number":476},
  {"content":"\r\nمن سقيم و حزين و غمگين است به جهت اصرار قوم بر عبادت اصنام و نجوم و بعضى گفته‌اند كه مراد از نجوم نباتات زمين است يعنى ابراهيم چشم را بر نباتات زمين گماشت به جهت تفكر كردن در احوال قوم هم چنان كه متأمل و متفكر در حين تكلم و تفكر سر در پيش مىاندازد و به اطراف و جوانب خود نگاه نمىكند تا قواى او جمع شده نيك تفكر نمايد در مطلوب خود و نيز جايز است كه نجوم بمعنى كواكب باشد و گماشتن چشم بر آن به جهت تامل و انديشه نمودن باشد در كار و بار ايشان چه شخصى كه تامل در امرى مىنمايد در يك موضع نظر مىاندازد نه بمواضع متعدده خواه آن موضع جهت تحت باشد يا فوق ابو مسلم محمد بن بحر اصفهانى گفته كه معنى فنظر نظرة فى النجوم آن است كه ابراهيم در حال مهلت نظر و اكتساب معرفت نظر در كواكب كرد و در آن تامل نمود كه آيا رتبه الوهيت دارند يا نه و چون افول و غروب آن را ملاحظه كرد استدلال كرد بر آن كه ايشان محدثاند و غير قديم و هر چه محدث است رتبه الوهيت ندارد پس اين كواكب شايسته الوهيت نباشند و مراد بانى سقيم آن است كه در حال مهلت نظر گفت كه دل من شك دارد و نه يقين نيستم در الوهيت اينها و محلى كه به جهت استدلال مذكور كمال معرفت پيدا كرد بعدم استحقاق الوهيت آنها شك از دل او زايل شد و اطلاق سقم در شك در ميان عرب شايع است هم چنان كه اطلاق شفاء بر علم نزد ايشان شايع و اين وجه خالى از ضعفى نيست زيرا كه سوق كلام مقتضى آنست كه اين قضيه بعد از قصهء بود كه در سورهء انعام مذكور شده زيرا كه او سبحانه در اين مقام در حق او فرموده اذ جاء ربه بقلب سليم كه عبارتست از خلوص و يقين منافات دارد به شك و ريب و ديگر آنكه قوم خود را عتاب نموده بر عبادت اصنام و گفته كه ما ذا تعبدون و عبادت ايشان را افك خوانده و ببطلان نسبت داده و بعد از آن گفته كه فَما ظَنُّكُمْ بِرَبِّ الْعالَمِينَ پس او در اينحال كه قائل انى سقيم بود بمعرفة اللَّه و جميع صفات او عارف بود و اصلا شكى و ريبى در خواطر او نبود و بنا بر اين چگونه جايز باشد كه انى سقيم بمعنى شك و شبه محمول شود و بدانكه چون تشبيه حياة بسقم جهت افضاى آن بموت از احسن\r\nتشبيهات است پس ممكن است كه مراد ابراهيم بگفتار انى سقيم اين معنى باشد و آنچه عياشى باسناد خود از امام محمد باقر و جعفر صادق عليه السّلام نقل كرده كه\r\nو اللَّه ما كان سقيما و ما كذب\r\nيعنى به خدا سوگند كه ابراهيم بيمار نبود و دروغ نگفت ممكن است كه حمل كرده شود بر احد وجوه مذكوره و اما آنچه بشيرين مفضل از حضرت رسالت پناه ( ص ) روايت كرده كه\r\nما كذب ابراهيم قط الا ثلث كذبات كلهن تجادل بهن عن دينه قوله * ( إِنِّي سَقِيمٌ ) * و قوله بَلْ فَعَلَه كَبِيرُهُمْ هذا ) * و قوله فى سارة انها اختى\r\nيعنى ابراهيم هرگز دروغ نگفت الا در سه موضع كه به آن مجادله كرد از دين خود يكى آنكه گفت كه من بيمارم دوم آنكه بتان را شكست و بعد از آن اسناد كسر به\r\n","description":"","footnote":"","page_name":" 477 ","page_number":477},
  {"content":"\r\nبت بزرگ نمود سوم آنكه ساره كه زوجهء او بود در حق او گفت كه خواهر من است آن مأولست بمعاريض اما اول به آن وجه است كه انفا مذكور شد و اما دوم به آن معنى است كه در سورة الانبياء سمت تحرير يافته و اما سوم مراد آنست كه او خواهر منست در دين پس مراد از كذبى كه در حديث وارد شده آنست كه از روى ظاهر كذبست اما در نفس الامر مطابق واقعست و در خبر آمده كه\r\nان المعاريض لمندوحة عن الكذب معاريض\r\nتوسعه است از معز كذب و آن عبارتست از آنكه قايل از قول خود قصد معنى كند و سامع آن غير مقصود او را از آن لفظ تصور نمايد و اين نه از قسم كذبست القصه قوم ابراهيم عليه السّلام چون لفظ انى سقيم از او شنيدند تصور مرض طاعون كردند چه اين مرض در ميان ايشان عارض شده بود بسيار از آن متوهم بودند\r\n* ( فَتَوَلَّوْا عَنْه ) * پس برگشتند از او از روى هزيمت به جهت خوف سرايت بيمارى او بايشان * ( مُدْبِرِينَ ) * در حالتى كه روى گردانندگان بودند يعنى او را تنها گذاشته روى بصحرا نهادند و چون به عيدگاه خود رسيدند ابراهيم عليه السّلام متوجه بتخانه شد * ( فَراغَ ) * پس بخفيه ايشان ميل كرد * ( إِلى آلِهَتِهِمْ ) * بسوى خدايان ايشان يعنى بتانى كه بزعم ايشان خدايان بودند چون به بتخانه برآمد بتان را ديد بانواع حلى پيراسته و اطعمه متلونه نزد ايشان نهاده * ( فَقالَ ) * پس بر سبيل استهزا و تهجين پرستندگان ايشان گفت كه * ( أَ لا تَأْكُلُونَ ) * آيا نميخوريد اين اطعمهء لذيذ را و چون جوابى از ايشان نشنيد ديگر باره از روى تهكم گفت كه * ( ما لَكُمْ ) * چيست شما را كه * ( لا تَنْطِقُونَ ) * سخن نميگوئيد و مرا جوابى نميدهيد در اين كلام تنبيه نموده بر آنكه اصنام چون كه جمادند و نميخورند و سخن نميگويند اخس اشيا باشند و به هيچ وجه صلاحيت عبادت نداشته باشند بعد از آن تير برداشت * ( فَراغَ ) * پس بپنهانى ميل كرد * ( عَلَيْهِمْ ) * بر سر بتان و بزد بر ايشان * ( ضَرْباً ) * زدنى * ( بِالْيَمِينِ ) * بدست راست كه قوت او بيشتر است از دست چپ و سدى گفته كه مراد بيمين قوت تام است يعنى به قوت تمام تبر را بر ايشان زد و گفته‌اند كه مراد به آن سوگندى است كه خورده بود و فرمود كه تَاللَّه لأَكِيدَنَّ أَصْنامَكُمْ يعنى بسبب آن سوگند كه همه بتان را كه هفتاد و دو بت بودند در هم شكست و پاره پاره كرد مگر بت بزرگ را كه از زر ساخته بودند و ياقوت در چشمش نهاده بعد از آن آن تبر را بر دوش او نهاد چون قوم او از عيدگاه مراجعت نمودند ببتخانه در آمدند آن صورت را مشاهده كردند گفتند اين فعل كه باشد بعضى از ايشان گفتند كه اين كار ابراهيم است كه هميشه مذمت الهه ما ميكرد * ( فَأَقْبَلُوا إِلَيْه ) * پس روى آوردند بسوى او * ( يَزِفُّونَ ) * در حالتى كه شتاب ميكردند و ميدويدند تا او را گرفته نزد نمرود آوردند بعد از مباحثه و مجادله بسيار بر وجهى\r\n","description":"","footnote":"","page_name":" 478 ","page_number":478},
  {"content":"\r\nكه در سورة الانبياء ذكر يافت * ( قالَ ) * گفت ابراهيم * ( أَ تَعْبُدُونَ ) * آيا ميپرستيد * ( ما تَنْحِتُونَ ) * آن چيزى را كه ميتراشيد بدست خود از سنگ و چوب و غير آن استفهام از روى انكار است و توبيخ يعنى چگونه صحيح باشد نزد عقل كه شخصى معمول خود را پرستش نمايد پس به جهت زيادتى انكار فرمود كه * ( وَاللَّه خَلَقَكُمْ ) * و خداى آفريده است شما را * ( وَما تَعْمَلُونَ ) * و اصل جواهر آنچه شما مىكنيد بدستهاى خود يعنى هر گاه كه بتان باعتبار تشكيل عرضى كه تحت است معمول شما باشد و بحسب جوهريت و ماهية كه منحوتست مصنوع خداى پس چگونه بپرستش ايشان قيام مينمائيد و خالق خود را وا ميگذاريد و بنا بر اين مجبره را نميرسد كه تمسك جويند به اين آيت در آنكه خداى خالق افعال عباد است زيرا كه كفار پرستش تحت نميكردند كه فعل ايشان بود تا لازم آيد خداى خالق آن باشد بلكه عبادت اجسام مىكردند كه منحوت است و در كشاف آورده كه چون ما تعلمون تفسير ما تنحتون است و ما در ما تنحتون بلا شبهه ماء موصولست پس ماء در تعلمون نيز ماء موصول باشد نه ماء مصدرى كه موافق مذهب مجبره است و شكى نيست در آنكه عدول از ظاهر معنى به غير آنكه مصدرية است بر وجه تاسف است و كمال تعصب در طريق ضلالت و مراعات نكردن علم بيان و نظم قرآن و ديگر آنكه مبنى آيه بر تقريع كفار است و تعييب ايشان به عمل قبيح و اگر چنان كه معنى آن خلق عمل باشد كه از جمله آن عبادت بتانست پس آيه قرب باشد بمعذرت ايشان در عبادت از دلالت آن بر لوم و تهجين چه ايشان را رسد كه اعتراض كنند بر پيغمبر و گويند كه چرا ما را توبيخ مىنمايى بر عبادتى كه فاعل آن خداست پس اين هنگام حجة از براى ايشان باشد نه بر ايشان و نيز هر گاه كه مفهوم ما تعملون مصرح باشد باضافه عمل به ايشان پس چگونه اضافه آن بخداى جايز باشد چه آن مستلزم تناقض است و تناقض محال حاصل كه چون ابراهيم عليه السّلام الزام حجت نمود بر نمرود و خواص او و ايشان به جهت عدم ظهور عجز و الزام ايشان بر عوام * ( قالُوا ) * گفتند مر فعلهء خود را * ( ابْنُوا لَه ) * بنا كنيد از براى سوختن ابراهيم عليه السّلام * ( بُنْياناً ) * بنائى از هيزم پر ساخته و\r\nآتش در آن زنيد * ( فَأَلْقُوه ) * پس بيفكنيد او را * ( فِي الْجَحِيمِ ) * در آن آتش سوزان پس ايشان بنائى ساختند كه طول او سى گز بوده و عرض آن بيست و آن را پر از هيمه كردند و آتش در او زدند * ( فَأَرادُوا بِه ) * پس اراده كردند به ابراهيم * ( كَيْداً ) * مكرى و حيله در هلاك او به اين طريق كه او را در منجنيق نشاندند و در آتش انداختند * ( فَجَعَلْناهُمُ ) * پس گردانيديم ايشان را * ( الأَسْفَلِينَ ) * زير تر و خوار تر يعنى باطل گردانيديم\r\n","description":"","footnote":"","page_name":" 479 ","page_number":479},
  {"content":"\r\nمكر ايشان را و آتش را بر ابراهيم گلستان ساختيم و آن را برهانى روشن گردانيديم بر علوشان و غالبيت و حقيت او و پستى خصمان او و چون ابراهيم از ميان آتش بسلامت بيرون آمد دانست كه قوم با او ايمان نخواهند آورد و قصد مهاجرت ايشان كرد * ( وَقالَ ) * و گفت * ( إِنِّي ذاهِبٌ ) * كه من رونده‌ام * ( إِلى رَبِّي ) * بجايى كه پروردگار من به آن فرموده يعنى شام كه در او ارض مقدسه است * ( سَيَهْدِينِ ) * زود باشد كه راه نمايد مر او توفيق دهد به آنچه مقصد من است از مصالح دنيويه و اخرويه و اين كلام را بجهة سبق وعده او سبحانه گفت يا به جهت فرط توكل يا بنا بر عادت او سبحانه به او در ارشاد و هدايت و حال موسى به اين مرتبه نبود در حينى كه گفت عَسى رَبِّي أَنْ يَهْدِيَنِي سَواءَ السَّبِيلِ زيرا كه اين بر سبيل توقعست و قول ابراهيم بر طريق جزم پس ابراهيم متوجه شام شد و در آن راه هاجر بيد تصرف ساره در آمد و آن را به شوهر خود هبه نمود و چون هاجر ملك او شد از خداى طلب فرزند نمود و از روى مناجات فرمود كه * ( رَبِّ ) * اى پروردگار من * ( هَبْ لِي ) * ببخش مرا فرزندى كه * ( مِنَ الصَّالِحِينَ ) * از جمله صالحان و شايستگان تو باشد تا معين من باشد بر دعوت و طاعت و مونس و قرين در غربت و كربت حق سبحانه دعاى او را اجابت نمود چنان كه فرمود\r\nپايان جلد هفتم\r\nاميد است خداوند متعال توفيق عنايت فرمايد تا بقيه مجلدات بطبع برسد\r\n( حسن علمى )\r\n\r\n","description":"","footnote":"","page_name":" 480 ","page_number":480}
  ]