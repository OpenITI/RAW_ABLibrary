[
  {"content":"\r\nقاموس قرآن\r\nتأليف\r\nسيد علي اكبر قرشى\r\nع - ق\r\nجلد پنجم\r\nدار الكتب الإسلامية\r\nمرتضى آخوندى\r\n« طهران - بازار سلطانى »\r\nتلفن 520410\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nاز انتشارات :\r\nدار الكتب الإسلامية\r\nتهران - بازار سلطانى\r\nتلفن 520410\r\nحق طبع تمامى مجلدات اين كتاب براى ناشر محفوظ است\r\nشمارهء ثبت كتابخانهء ملى 528 مورخه 25 / 4 / 1354\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\n\r\nجلد پنجم\r\n[ بسم الله الرّحمن الرّحيم 
  ]\r\n\r\nبقيهء حرف عين\r\n\r\n\r\nعشر :\r\nمعاشرت بمعنى مصاحبت و مخالطه است « عاشره معاشرة : خالطه و صاحبه » * ( وَعاشِرُوهُنَّ بِالْمَعْرُوفِ ) * نساء : 19 . با زنان بشايستگى زندگى كنيد . اين جمله شامل وظائف مرد با زن است اعم از وظائف واجب و مستحب .\r\n\r\n\r\n\r\nعَشْر\r\n( بر وزن فلس ) از اسماء عدد است بمعنى ده * ( مَنْ جاءَ بِالْحَسَنَةِ فَلَه عَشْرُ أَمْثالِها ) * انعام : 160 . همچنين است عشرة ( بفتح عين و سكون شين و فتح راء ايضا بفتح هر سه ) مثل * ( فَانْفَجَرَتْ مِنْه اثْنَتا عَشْرَةَ عَيْناً ) * بقره :\r\n60 . كه بر وزن اول است و مثل * ( تِلْكَ عَشَرَةٌ كامِلَةٌ ) * بقره : 196 .\r\nناگفته نماند : اصل آنست كه عشرة با سه فتح باشد چنان كه در آيهء اخير .\r\nولى با سكون شين نيز جايز است در مجمع فرموده : عشرة را در * ( اثْنَتا عَشْرَةَ . . . ) * بالاجماع به سكون شين خوانده‌اند كسر آن نيز جايز است .\r\nكسر لغت ربيعه و تميم و اسكان لغت اهل حجاز است .\r\nعشير : معاشر و رفيق . * ( لَبِئْسَ الْمَوْلى وَلَبِئْسَ الْعَشِيرُ ) * حج : 13 . البته بد مولى و بد همدم و رفيقى است .\r\nعشير بمعنى يك دهم نيز آمده ولى در قرآن مجيد به كار نرفته است .\r\nعشيره : خانواده . راغب گويد :\r\nعشيره اهل رجل و خانوادهء اوست كه بوسيلهء آنها زياد مىشود و براى او بمنزلهء عدد كامل ميشوند كه عشره عدد كامل است ديگران آن را اقوام نزديك پدرى يا قبيله گفته‌اند « عشيرة الرجل\r\n","description":"","footnote":"","page_name":" 1 ","page_number":3},
  {"content":"\r\nبنو ابيه الادنون او قبيلته » . * ( وَأَنْذِرْ عَشِيرَتَكَ الأَقْرَبِينَ ) * شعراء : 214 .\r\nبايد دانست كه پدران و فرزندان و برادران داخل در عشيره نيستند بقرينهء * ( قُلْ إِنْ كانَ آباؤُكُمْ وَأَبْناؤُكُمْ وَإِخْوانُكُمْ وَأَزْواجُكُمْ وَعَشِيرَتُكُمْ . . . ) * توبه : 24 . مگر آنكه گفته شود * ( عَشِيرَتُكُمْ ) * ذكر عامّ بعد از خاص است .\r\nمعشر : جماعت . * ( يا مَعْشَرَ الْجِنِّ وَالإِنْسِ أَ لَمْ يَأْتِكُمْ رُسُلٌ مِنْكُمْ ) * انعام :\r\n130 . اين لفظ سه بار در قرآن به كار رفته و همه دربارهء جنّ و انس است :\r\nانعام آيهء 128 و 130 - رحمن : 33 .\r\nمِعْشارِ ( بكسر ميم ) : يك دهم ( 10 / 1 ) * ( وَكَذَّبَ الَّذِينَ مِنْ قَبْلِهِمْ وَما بَلَغُوا مِعْشارَ ما آتَيْناهُمْ ) * سباء : 45 . يعنى گذشتگان انبياء را تكذيب كردند ( و هلاك شدند ) و اينان كه تكذيب ميكنند بيك دهم آنچه بگذشتگان داده‌ايم نرسيده‌اند ( آنها با آنهمه قدرت كه از بين رفتند اينها كه در قدرت از آنها كمتراند حتما هلاك خواهند شد ) در اقرب الموارد گويد : بقولى معشار يك هزارم است كه گفته‌اند معشار يكدهم عشير و عشير يكدهم يكدهم است . ( 1000 / 1 ) .\r\nولى مراد از آن در قرآن ظاهرا ده يك است . اين لفظ فقط يك بار در قرآن آمده است .\r\nعِشار * ( وَإِذَا الْجِبالُ سُيِّرَتْ . وَإِذَا الْعِشارُ عُطِّلَتْ ) * تكوير : 3 و 4 . اهل لغت گفته‌اند : عشراء ناقه ايست كه در دهمين يا هشتمين ماه حاملگى است و يا مطلق شتر آبستن است . و عِشار ( بكسر اول ) جمع عشراء است و چون آيه دربارهء قيامت است گفته‌اند :\r\nيعنى آنگاه كه شتران آبستن ( مورد علاقهء عرب ) رها كرده شوند .\r\nولى به نظر من مراد از عشار مطلق حامله است ، نه شتران و مراد از * ( عُطِّلَتْ ) * خالى بودن است . در كتاب معاد از نظر قرآن و علم ص 37 چنين نوشته‌ام :\r\nابن اثير در نهايه گويد : عشراء شترى را گويند كه ده ماه از حاملگى آن گذشته باشد . سپس اين كلمه عموميت\r\n","description":"","footnote":"","page_name":" 2 ","page_number":4},
  {"content":"\r\nيافت بهر حامله عشراء گفته شد ، جمع آن عشار است . صاحب قاموس گفته :\r\nتعطيل بمعنى تفريغ و خالى كردن است بنا بر اين اگر گوئيم فلان اداره تعطيل شد يعنى از كارمندان خالى گرديد ، در آيهء ديگر در خصوص قيامت آمده :\r\n* ( وَتَضَعُ كُلُّ ذاتِ حَمْلٍ حَمْلَها ) * حج : 2 .\r\nيعنى : آن روز هر باردار بار خود را ميگذارد . ( تمام شد ) و در آيهء ديگر هست : * ( إِنَّ يَوْمَ الْفَصْلِ كانَ مِيقاتاً ) * نباء : 17 . على هذا ظاهر آنست كه مراد از * ( وَإِذَا الْعِشارُ عُطِّلَتْ ) * خالى شدن حامله ها و گسيختن ذرّات موجودات از همديگر است تا ذره‌اى در بطن ذره‌اى نماند .\r\n\r\n\r\n\r\nعشو :\r\n* ( وَمَنْ يَعْشُ عَنْ ذِكْرِ الرَّحْمنِ نُقَيِّضْ لَه شَيْطاناً فَهُوَ لَه قَرِينٌ ) * زخرف :\r\n36 . هر كه از ياد خدا اعراض كند شيطانى براى او مياوريم كه مصاحب اوست .\r\nعشو چنان كه در مجمع گفته ضعف بينائى و اعراض است و عشاء كورى و از بين رفتن چشم مىباشد در اقرب نيز اعراض را از جملهء معانى آن گفته است « عَشى عَنْها : اعْرَضَ عَنْها » راغب گويد : « عَشى عَنْه : عَمِىَ عَنْه » .\r\nعلى هذا چون قرائت مشهور * ( يَعْشُ ) * بضمّ شين است معنى آن اعراض و ضعف بصر مىباشد ، بعضى آن را بفتح شين خوانده‌اند كه در اين صورت از باب علم يعلم بمعنى كورى است نگارنده در آيه قول سدّى را اختيار ميكنم كه اعراض گفته است نظير اين آيه ، آيهء * ( أَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا ) * مريم : 83 .\r\nاست .\r\nعشاء : از اول مغرب تا وقت نماز عشاء ( مفردات ) * ( وَجاؤُ أَباهُمْ عِشاءً يَبْكُونَ ) * يوسف : 16 . وقت مغرب گريه كنان پيش پدر آمدند * ( وَمِنْ بَعْدِ صَلاةِ الْعِشاءِ ) * نور : 58 . عشاء را آخر روز و اول شب نيز گفته‌اند ولى قول راغب اقوى است و ظهور قرآن آن را تأييد مىكند طبرسى آن را بلفظ « يقال » آورده است . آن فقط دو بار در قرآن آمده است .\r\n","description":"","footnote":"","page_name":" 3 ","page_number":5},
  {"content":"\r\nعشىّ : بعقيدهء راغب از اول ظهر است تا صبح روز بعد . ابن اثير در نهايه و طبرسى ذيل آيهء 16 سورهء يوسف آن را بلفظ « قيل » آورده‌اند .\r\nولى طبرسى و زمخشرى ذيل آيهء * ( وَسَبِّحْ بِالْعَشِيِّ وَالإِبْكارِ ) * آل عمران : 41 . عشىّ را از اول ظهر تا غروب آفتاب گفته‌اند چنان كه ابكار را از طلوع فجر تا وقت چاشت و انتشار نور خورشيد ذكر كرده‌اند .\r\nناگفته نماند : عشاء در قرآن تنها آمده ولى « عَشىِّ » اغلب با « ابْكار - اشْراق - غَداة - بُكْرَة » مقابل آمده است مثل آيهء فوق و آيهء * ( يَدْعُونَ رَبَّهُمْ بِالْغَداةِ وَالْعَشِيِّ ) * انعام : 52 . * ( يُسَبِّحْنَ بِالْعَشِيِّ وَالإِشْراقِ ) * ص : 18 . * ( فَأَوْحى إِلَيْهِمْ أَنْ سَبِّحُوا بُكْرَةً وَعَشِيًّا ) * مريم : 11 .\r\nبنا بر قول راغب مدت تسبيح و دعا در اين آيات از طلوع فجر تا نزديكى ظهر و از ظهر تا صبح روز بعد است و بنا بر قول طبرسى و زمخشرى دو طرف روز مىباشد . و قول آنها به نظر بهتر ميايد .\r\nعشيّه : همان عشىّ است بقولى تاء آن براى وحدت است * ( كَأَنَّهُمْ يَوْمَ يَرَوْنَها لَمْ يَلْبَثُوا إِلَّا عَشِيَّةً أَوْ ضُحاها ) * نازعات : 46 . ضمير * ( ضُحاها ) * به * ( عَشِيَّةً ) * راجع است يعنى روزى كه قيامت را مىبينند گوئى در دنيا يا در قبرها توقّف نكرده‌اند مگر آخر يك روز و يا اول آن را .\r\n\r\n\r\n\r\nعَصَب :\r\n( بر وزن فرس ) رگ .\r\nمعصوب : بسته شده با رگ . آنگاه بهر بستن عصب ( بر وزن فلس ) گفته‌اند * ( يَوْمٌ عَصِيبٌ ) * يعنى شديد ( گوئى اطراف آن با مشكلات جمع و بسته شده است ) عصبة : جماعت فشرده و كمك همديگر ( مفردات ) .\r\n* ( لَيُوسُفُ وَأَخُوه أَحَبُّ إِلى أَبِينا مِنَّا وَنَحْنُ عُصْبَةٌ ) * يوسف : 8 . يوسف و برادرش بپدرمان از ما محبوبتر است حال آنكه ما دستهء نيرومنديم در جوامع الجامع فرموده : جماعت را از آن عصبه گفته‌اند كه كارها بوسيلهء آنها بسته و روبراه مىشود .\r\n","description":"","footnote":"","page_name":" 4 ","page_number":6},
  {"content":"\r\n* ( وَضاقَ بِهِمْ ذَرْعاً وَقالَ هذا يَوْمٌ عَصِيبٌ ) * هود : 77 . لوط بوسيلهء فرستادگان بتنگى افتاد و گفت امروز روز سختى است .\r\nعصيب يك بار و عصبة چهار بار در قرآن مجيد آمده است : يوسف :\r\n8 و 14 ، نور : 11 ، قصص : 76 .\r\n\r\n\r\n\r\nعصر : فشردن . « عَصَرَ الْعِنَبَ :\r\nاسْتَخْرَجَ ماءَه » * ( قالَ أَحَدُهُما إِنِّي أَرانِي أَعْصِرُ خَمْراً ) * يوسف : 36 . يكى از آن دو گفت من خودم را در خواب مىبينم كه انگور ميفشارم بقولى انگور باعتبار ما يؤل اليه خمر خوانده شده از زجاج و ابن انبارى نقل شده :\r\nعرب آنگاه كه معنى واضح باشد شىء را باسم ما يؤل اليه ميخواند مثل آجر مىپزم حال آنكه خشت مىپزد تا آجر باشد .\r\nيَعْصِرُون * ( ثُمَّ يَأْتِي مِنْ بَعْدِ ذلِكَ عامٌ فِيه يُغاثُ النَّاسُ وَفِيه يَعْصِرُونَ ) * يوسف :\r\n49 . پس از آن سالى ميايد كه در آن مردم باران داده ميشوند و ميفشارند .\r\nآنچه احتياج بفشردن و آب گرفتن داشته باشد از قبيل انگور و زيتون و غيره . بعضى « يعصرون » را بصيغهء مجهول خوانده‌اند .\r\nاعصار * ( أَ يَوَدُّ أَحَدُكُمْ أَنْ تَكُونَ لَه جَنَّةٌ مِنْ نَخِيلٍ وَأَعْنابٍ تَجْرِي مِنْ تَحْتِهَا الأَنْهارُ ) * . . . * ( فَأَصابَها إِعْصارٌ فِيه نارٌ فَاحْتَرَقَتْ ) * بقره : 266 . اعصار را گرد باد . باديكه غبار بلند مىكند گفته‌اند ولى بايد اعصار بمعنى فشار و بهم سائيدن باشد امروز در علل آتش سوزى جنگلها روشن شده كه شدت باد يا گرد باد باعث بهم سائيدن درختان جنگل مىشود و در اثر آن آتش سوزى ايجاد شده و قسمت اعظمى از جنگل ميسوزد و اين از امتيازات قرآن مجيد است كه به علت آتش سوزى اشاره كرده است يعنى : آيا يكى از شما دوست ميدارد كه باغى از خرما و انگور داشته باشد و نهرها از زير آن روان گردد . . . پس فشاريكه توليد آتش مىكند به آن رسيده و بسوزد .\r\n* ( وَأَنْزَلْنا مِنَ الْمُعْصِراتِ ماءً ثَجَّاجاً نباء : 14 . از مجمع البيان\r\n","description":"","footnote":"","page_name":" 5 ","page_number":7},
  {"content":"\r\nروشن مىشود كه « مُعْصِرات » را همه بصيغهء فاعل خوانده‌اند ، ابن زبير ، قتاده و ابن عباس آن را با باء « بِالْمُعْصِراتِ » خوانده‌اند . پس معصرات بمعنى فشارنده هاست در اين صورت آيا مراد از معصرات ابرهااند كه در اثر باد يا عامل ديگر ، همديگر را ميفشارند ؟ و يا مراد از آن بادهاست - كه ابرها را ميفشارند ؟ و اگر مراد بادها باشد بايد « من » در من المعصرات بمعنى باء باشد چنان كه ابن عباس و غيره خوانده‌اند .\r\nبه نظر نگارنده « من » در معنى اصلى خود مىباشد و « معصرات » وصف ابرهاست و ابرها يكديگر را ميفشارند و توليد باران ميكنند . آقاى مهندس بازرگان در كتاب باد و باران در قرآن ص 127 علل علمى آن را چنين بيان مىكند : در ترموديناميك و فيزيك نشان داده شد كه اشباع و تقطير بخار آب بالنسبة بسائر بخارها يك وضع استثنائى داشته انبساط آدياباتيك آن كه عادتا بايد سبب تبخير گردد موجب تقطير مىشود انبساط آدياباتيك . . . بنا بمعادلهء اصل اول ترموديناميك . . . از خود ايجاد حرارت مىنمايد . . . اين ايجاد حرارت با عمل تقطير . . . انجام ميپذيرد .\r\n* ( وَالْعَصْرِ . إِنَّ الإِنْسانَ لَفِي خُسْرٍ . إِلَّا الَّذِينَ آمَنُوا وَعَمِلُوا الصَّالِحاتِ . . . ) * عصر : 1 - 3 .\r\nعصر بمعنى فشردن ، روزگار و آخر روز به كار رفته و چون بمعنى دهر و روزگار باشد جمع آن عصور آيد .\r\nبه نظر نگارنده مراد از عصر دهر و روزگار است و در اين صورت قسم با مقسم به كه خسران باشد كاملا متناسباند زيرا تفكر در روزگار و تغيير و گذشت آن روشن مىكند كه انسان در كم شدن است رجوع شود به « خسر » .\r\nبعضى آن را بمعنى وقت عصر گرفته كه وقت رسيدگى بسود و زيان روزانه است . الميزان مناسب ميداند كه مراد عصر رسول خدا صلَّى اللَّه عليه و آله و عصر طلوع\r\n","description":"","footnote":"","page_name":" 6 ","page_number":8},
  {"content":"\r\nاسلام باشد ولى نگارنده باحتمال خويش دلگرم هستم .\r\nدر صافى از كمال الدين از امام صادق عليه السّلام نقل شده مراد از عصر ، عصر ظهور المهدى عليه السّلام است . شايد روايت از باب تطبيق باشد و اللَّه العالم .\r\n\r\n\r\n\r\nعصف :\r\nشدت . برگ . كاه .\r\n* ( جاءَتْها رِيحٌ عاصِفٌ ) * يونس : 22 .\r\nآمد به آن بادى تند * ( أَعْمالُهُمْ كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ ) * ابراهيم : 18 . اعمال كافران همچون خاكسترى است كه باد بر آن در روز طوفانى بشدت و زيده . * ( الرِّيحَ عاصِفَةً ) * يعنى باد طوفانى .\r\n* ( فِيها فاكِهَةٌ وَالنَّخْلُ ذاتُ الأَكْمامِ . ) *\r\n* ( وَالْحَبُّ ذُو الْعَصْفِ وَالرَّيْحانُ ) * رحمن :\r\n11 و 12 . عصف را در آيه برگ ، كاه و علف حبوبات گفته‌اند . الميزان آن را غلاف حبوبات از قبيل غلاف عدس و لوبيا و غيره گفته است . قول الميزان از همه بهتر و درستتر است زيرا * ( « ذُو الْعَصْفِ » ) * مقابل * ( « ذاتُ الأَكْمامِ » ) * است كه دربارهء نخل آمده همانطور كه از اكمام غلاف خرما مراد است از ذو العصف نيز غلاف حبوبات مراد است در صحاح و قاموس در معنى * ( فَجَعَلَهُمْ كَعَصْفٍ مَأْكُولٍ » ) * گفته شده « كَوَرَقٍ اكِلَ حَبُّه وَبَقِىَ تِنْبُه » مانند برگيكه دانه اش خورده شده و كاهش باقى مانده است .\r\nعلى هذا مراد از عصف در آيه غلاف دانه هاست و چون آنها بالاخره كاه خواهند شد بر آنها عصف اطلاق شده است و چون ذو العصف از صفات مخصوصهء حبّ است لذا نميشود آن را برگ معنى كرد .\r\n* ( فَجَعَلَهُمْ كَعَصْفٍ مَأْكُولٍ ) * فيل :\r\n5 . اگر مأكول بمعنى جويده شده باشد مثل * ( ما دَلَّهُمْ عَلى مَوْتِه إِلَّا دَابَّةُ الأَرْضِ تَأْكُلُ مِنْسَأَتَه ) * سباء : 14 . كه ظاهرا بمعنى جويدن است ، معنى آنست كه خدا ياران فيل را مانند برگ و كاه جويده گردانيد و گرنه بايد عصف مأكول را همانطور كه از صحاح و قاموس نقل شد بمعنى غلافيكه مغزش خورده شده و پوستش مانده است\r\n","description":"","footnote":"","page_name":" 7 ","page_number":9},
  {"content":"\r\nبگيريم .\r\nالميزان گفته : عصف مأكول برگى است كه دانه اش خورده شده و يا پوستيكه مغزش خورده شده بقول بعضى مراد از عصف مأكول برگى است كه اكال ( كرم ) آن را خورده و فاسد كرده است .\r\nناگفته نماند عصف مأكول را سرگين معنى كردن درست نيست و از ساحت قرآن بدور است .\r\nاگر مراد از عصف مأكول پوستيكه مغزش خورده شده باشد ، مقصود از آيه آنست كه خداوند شوكت و نيرو و اقتدار آنها را بوسيلهء حجارهء سجيّل گرفت و بىنيرو و ضعيف و پراكنده شدند همانطور كه قشر پس از خورده شدن مغز بىفايده مىشود .\r\nبدرستى معلوم نيست كه اصحاب فيل همه مرده‌اند يا عدّه‌اى متفرق و پراكنده شده و عدّه‌اى مرده‌اند وجه دوم درست است .\r\n* ( وَالْمُرْسَلاتِ عُرْفاً . فَالْعاصِفاتِ عَصْفاً مرسلات : 1 و 2 . ظاهرا مراد از عاصفات بادهاى طوفانى است مثل * ( وَلِسُلَيْمانَ الرِّيحَ عاصِفَةً تَجْرِي بِأَمْرِه ) * انبياء : 81 . مشروح سخن در « رسل » گذشت .\r\n\r\n\r\n\r\nعصم :\r\n( بر وزن فلس ) امساك و حفظ . راغب گفته : « العصم : الامساك » در صحاح گفته : عصمت بمعنى منع است « عَصَمَه الطَّعامُ » يعنى طعام او را از گرسنگى مانع شد . * ( وَالله يَعْصِمُكَ مِنَ النَّاسِ ) * مائده : 67 . خدا ترا حفظ مىكند . آيه دربارهء جريان مقدّس غدير خمّ است .\r\n* ( مَنْ ذَا الَّذِي يَعْصِمُكُمْ مِنَ الله ) * احزاب : 17 . * ( سَآوِي إِلى جَبَلٍ يَعْصِمُنِي مِنَ الْماءِ ) * هود : 43 . حفظ و منع هر دو در اينجا بيك معنى است .\r\n* ( ما لَهُمْ مِنَ الله مِنْ عاصِمٍ ) * يونس :\r\n27 . آنها را از عذاب خدا حافظى و مانعى نيست .\r\nاعتصام : چنگ زدن . * ( وَمَنْ يَعْتَصِمْ بِالله فَقَدْ هُدِيَ إِلى صِراطٍ مُسْتَقِيمٍ ) * آل عمران : 101 . * ( وَاعْتَصِمُوا بِحَبْلِ الله جَمِيعاً ) * آل عمران : 103 . گوئى\r\n","description":"","footnote":"","page_name":" 8 ","page_number":10},
  {"content":"\r\nانسان بلطف خدا از گناه امتناع مىكند لذا اعتصام كه ميبايست امتناع معنى شود چنگ زدن معنى شده است .\r\nاستعصام : امتناع يعنى طلب آنچه خويش را با آن حفظ كند * ( وَلَقَدْ راوَدْتُه عَنْ نَفْسِه فَاسْتَعْصَمَ ) * يوسف :\r\n32 . با او دربارهء كام گرفتن مراوده كردم امتناع نمود .\r\n\r\n\r\n\r\nعِصَمْ\r\n* ( وَلا تُمْسِكُوا بِعِصَمِ الْكَوافِرِ وَسْئَلُوا ما أَنْفَقْتُمْ وَلْيَسْئَلُوا ما أَنْفَقُوا ) * ممتحنه : 10 . عصم ( بر وزن عنب ) جمع عصمة است مراد از آن در آيه نكاح و علقهء زوجيّت است طبرسى فرموده نكاح را از آن عصمت گويند كه زوجه در حباله و عصمت ( حفظ ) زوج است يعنى نكاحهاى زنان كافره را نگاه نداريد آيه دربارهء عقد ابتدائى با كافره نيست بلكه دربارهء نگهدارى نكاح است يعنى اگر مردى مسلمان شده بايد زن كافره را از خود جدا كند ايضا اگر زن يك مسلمان كافر شود .\r\nدربارهء اين آيه در « طعام » ذيل عنوان « طعام اهل كتاب و زنان آنها » مشروحا سخن گفته‌ايم .\r\n\r\n\r\n\r\nعصا :\r\nچوبدستى . اصل آن عصو و جمع آن در قرآن عصّى ( بكسر عين و صاد و تشديد ياء ) آمده است در لغت بضم عين و كسر صاد و اوزان ديگر نيز وارد است . * ( قالَ هِيَ عَصايَ أَتَوَكَّؤُا عَلَيْها وَأَهُشُّ بِها عَلى غَنَمِي وَلِيَ فِيها مَآرِبُ أُخْرى ) * طه :\r\n18 . در قرآن مجيد همهء موارد آن دربارهء عصاى موسى عليه السّلام است جز دو مورد كه در خصوص چوبدستيهاى ساحران مىباشد * ( فَإِذا حِبالُهُمْ وَعِصِيُّهُمْ يُخَيَّلُ إِلَيْه مِنْ سِحْرِهِمْ أَنَّها تَسْعى ) * طه :\r\n66 . ناگهان ريسمانها و چوبدستيهاى آنها در اثر سحر به خيال موسى بتندى حركت ميكردند . ايضا * ( فَأَلْقَوْا حِبالَهُمْ وَعِصِيَّهُمْ . . . ) * شعراء : 44 .\r\n[ دربارهء عصاى موسى چند معجزه در قرآن آمده است : 
  ] 1 - مار شدن آن در طور وقت بعثت . * ( وَأَنْ أَلْقِ عَصاكَ فَلَمَّا رَآها تَهْتَزُّ كَأَنَّها جَانٌّ وَلَّى مُدْبِراً ) * قصص :\r\n31 .\r\n","description":"","footnote":"","page_name":" 9 ","page_number":11},
  {"content":"\r\n2 - اژدها شدن آن در پيش فرعون * ( فَأَلْقى عَصاه فَإِذا هِيَ ثُعْبانٌ مُبِينٌ ) * شعراء : 32 . دربارهء اينكه چرا در طور مار و در پيش فرعون اژدها شده رجوع شود به « جانّ » .\r\n3 - بلعيدن وسائل سحر جادوگران * ( فَأَلْقى مُوسى عَصاه فَإِذا هِيَ تَلْقَفُ ما يَأْفِكُونَ ) * شعراء : 45 . ايضا * ( أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ ) * اعراف : 117 . لَقِفَ بمعنى قاپيدن و بلعيدن است يعنى عصايت را بيانداز آنگاه آنچه را كه بباطل روى كار مياوردند ميبلعيد . رجوع شود به « لقف » .\r\n4 - زدن عصا به دريا و ايجاد راه از ميان آن و انجماد آب مثل سنگ * ( فَأَوْحَيْنا إِلى مُوسى أَنِ اضْرِبْ بِعَصاكَ الْبَحْرَ فَانْفَلَقَ فَكانَ كُلُّ فِرْقٍ كَالطَّوْدِ الْعَظِيمِ ) * شعراء : 63 . بموسى وحى كرديم كه عصايت را به دريا بزن پس دريا بشكافت و هر تكه اش مثل كوهى بزرگ ( و بيحركت ) گرديد . تا بنى اسرائيل از آن بگذشتند . 5 - شكافتن سنگ در صحراى سينا در اثر زدن عصا و جريان دوازده چشمه از سنگ * ( وَإِذِ اسْتَسْقى مُوسى لِقَوْمِه فَقُلْنَا اضْرِبْ بِعَصاكَ الْحَجَرَ فَانْفَجَرَتْ مِنْه اثْنَتا عَشْرَةَ عَيْناً . . . ) * بقره : 60 .\r\n\r\n/ معجزه /\r\nبعقيدهء نگارنده معجزهء انبياء خارج از قوانين اين عالم نيست بلكه بشر به آن راه ندارد و راه طبيعى آن فقط در دست خداست و بشر تا قيامت به آن راه نخواهد يافت و گرنه معجزه بودن از بين خواهد رفت مثلا اگر در آينده بتوانيم عصا را بمار مبدّل كنيم ديگر معجزه بودن آن براى موسى معنى نخواهد داشت و همچنين .\r\nبسيار چيزها هستند كه بشر راه و رسم و چگونگى و فورمول آن را دانسته و بعضى چيزها هستند كه بحقائق آنها واقف نشده‌ايم معجزات انبياء از قسم دوم است .\r\nفرق معجزه با غير معجزه آنست كه بشر دومى را مرتب ديده و طبيعى\r\n","description":"","footnote":"","page_name":" 10 ","page_number":12},
  {"content":"\r\nنام گذاشته و گرنه هر دو معجزه‌اند توضيح آنكه ما پيوسته ديده و دانسته‌ايم كه تخم مار بتدريج مبدل بمار مىشود در اثر كثرت ديدن و تكرار عمل نام آن را طبيعى گذاشته‌ايم و چون مبدّل شدن عصا را بمار نديده‌ايم آن را معجزه ميگوئيم و گرنه در واقع مبدّل شدن تخم بمار و مبدّل شدن عصا به آن ، هر دو معجزه است و اگر مطلب از اين قرار ميبود كه پيوسته مار از چوب بدست آيد در آنصورت اين را طبيعى و مبدّل شدن تخم بمار را معجزه ميخوانديم .\r\nهمچنين مبدّل شدن يك سلَّول نامرئى ( نطفه ) بيك شتر بزرگ و و مبدّل شدن سنگ بشتر ، هر دو معجزه است ولى بوجود آمدن شتر از سلول را پيوسته ديده و نام آن را طبيعى گذاشته‌ايم اما ناقهء صالح را كه از سنگ بيرون آمده معجزه گفته‌ايم اگر با انصاف قضاوت كنيم خواهيم ديد تبديل سلَّول بشتر در اعجوبه بودن كمتر از تبديل سنگ بشتر نيست . همچنين است معجزات ديگر .\r\nامروز دانشمندان مسلَّم داشته‌اند كه مادهء اوليهء تمام اشياء عالم يكى و خميرهء همهء آنها يك چيز است و اختلاف اشياء در اثر اختلاف ترتيب اتمها است مثلا قلب من و نوك آهنين قلم من و ميزيكه روى آن مىنويسم و آب درياها و سنگ كوهها و مغز آدمها و . . . همه از يك چيز و يك ماده بوجود آمده‌اند و ريشهء همه يكى است آنكه قلب را قلب ، آهن را آهن ، آب را آب و سنگ را سنگ كرده فقط و فقط اختلاف ترتيب اتمها و اختلاف حركات آنهاست .\r\nپس مادهء اوليهء عصا و مار هر دو يكى است و خدا ميتواند با تغيير ترتيب اتمها عصا را بمار و مار را بعصا تبديل كند و نيز با آن تغيير ، آب را به سنگ و سنگ را به آب مبدل نمايد چنان كه در گذشتن بنى اسرائيل از دريا چنان شد . بنظرم اين تقريب دربارهء تفهيم معجزه بهترين تقريبها است .\r\n\r\n\r\n\r\nعصيان :\r\nنافرمانى . خروج از\r\n","description":"","footnote":"","page_name":" 11 ","page_number":13},
  {"content":"\r\nطاعت . « عصى عصيانا : اذا خرج عن الطاعة » اصل آن از تمانع بوسيلهء عصا است . * ( وَكَرَّه إِلَيْكُمُ الْكُفْرَ وَالْفُسُوقَ وَالْعِصْيانَ ) * حجرات : 7 .\r\nمعصيت نيز بمعنى عصيان است * ( وَيَتَناجَوْنَ بِالإِثْمِ وَالْعُدْوانِ وَمَعْصِيَةِ الرَّسُولِ ) * مجادله : 8 .\r\n* ( فَعَصى فِرْعَوْنُ الرَّسُولَ فَأَخَذْناه أَخْذاً وَبِيلًا ) * مزمل : 16 .\r\nعَصِىّ ( بر وزن شريف ) نافرمان و عاصى . * ( وَبَرًّا بِوالِدَيْه وَلَمْ يَكُنْ جَبَّاراً عَصِيًّا ) * مريم : 14 . ايضا آيهء 44 يعنى : يحيى به پدر و مادرش نيكوكار بود و ستمگر و نافرمان نبوده * ( وَعَصى آدَمُ رَبَّه فَغَوى ) * طه :\r\n121 . آدم به پروردگارش نافرمانى كرد و از زندگى در جنّت محروم و بر كنار شد مراد از عصيان آدم مخالفت اوست در خوردن از شجره و پيروى از وسوسهء شيطان . و غوايت او بقرينهء آيات قبل و بعد محروم شدن از زندگى در جنّت است كه اخراج گرديد . گفته‌اند : اين عصيان ترك اولى است نه معصيت عادى زيرا انبياء معصوماند و گناه نميكنند . و امر * ( لا تَقْرَبا هذِه الشَّجَرَةَ ) * ارشادى بود نه مولوى كه مخالفت آن گناه معمولى باشد .\r\nاينها همه در صورتى است كه آدم اولى پيغمبر باشد و اگر پيغمبر نباشد اشكالى در بين نخواهد بود نظير اين است آيهء * ( وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً ) * طه : 115 .\r\nبعضى گفته‌اند : محل زندگى آدم كه قبل از آمدن به روى زمين بود محل تكليف نبود . و امر مولوى معنى ندارد .\r\nولى بايد دانست كه ظهور نهى در مولويّت است و ظنّ نزديك بيقين آنست كه آدم در روى اين زمين بوده است و از جاى ديگرى نيامده است .\r\nالميزان نيز آن را نهى ارشادى دانسته و مخالفت ارشاد را دربارهء انبياء بىاشكال ميداند و اللَّه العالم .\r\nرجوع شود به « آدم » ناگفته نماند عصمت انبياء عليهم السلام حتمى است ولى بحث در پيامبر بودن آدم است .\r\n","description":"","footnote":"","page_name":" 12 ","page_number":14},
  {"content":"\r\nاللَّه اعلم .\r\n\r\n\r\n\r\nعضد :\r\n( بفتح عين و كسر ضاد ) ما بين آرنج تا شانه چنان كه ذراع از آرنج است تا سرانگشتان . عضد بطور استعاره به يار و كمك گفته مىشود * ( وَما كُنْتُ مُتَّخِذَ الْمُضِلِّينَ عَضُداً ) * كهف : 51 . من گمراه كنندگانرا يار و مدد نگرفته‌ام .\r\nدر آيهء * ( سَنَشُدُّ عَضُدَكَ بِأَخِيكَ وَنَجْعَلُ لَكُما سُلْطاناً ) * قصص : 35 . مراد آنست كه دست تو را با برادرت قوى ميكنيم يعنى او را يار و شريك تو ميگردانيم . در نهج البلاغه نامهء 45 فرموده : « وَانَا مِنْ رَسُولِ الله كَالضَّوْءِ مِنَ الضَّوْءِ وَالذِّراعِ مِنَ الْعَضُدِ » . اين كلمه فقط دو بار در قرآن مجيد آمده است .\r\n\r\n\r\n\r\nعضّ :\r\nبدندان گرفتن . « عضه عضا امسكه باسنانه » . * ( وَإِذا خَلَوْا عَضُّوا عَلَيْكُمُ الأَنامِلَ مِنَ الْغَيْظِ قُلْ مُوتُوا بِغَيْظِكُمْ ) * آل عمران : 119 . چون بخلوت شوند از خشم بر شما سر - انگشتان بگزند . دندان گرفتن انگشت گاهى از خشم است چنان كه در آيه و گاهى از حسرت و تأسف است چنان كه در : * ( وَيَوْمَ يَعَضُّ الظَّالِمُ عَلى يَدَيْه يَقُولُ يا لَيْتَنِي اتَّخَذْتُ مَعَ الرَّسُولِ سَبِيلًا ) * فرقان : 27 . روزى ظالم از تأسف هر دو دست را بدندان گيرد و گويد : ايكاش راه رسول را ميرفتم .\r\nو شايد * ( يَعَضُّ الظَّالِمُ عَلى يَدَيْه ) * كنايه از ندامت باشد نه آنكه واقعا دستهاى خويش را بدندان خواهد گرفت .\r\nاز ابن عباس نقل شده كه آيه دربارهء عقبة بن ابن معيط و ابىّ بن خلف نازل شده . در اين صورت لام « الظالم » براى عهد است ولى ظهور آيه در عموم است و مورد مخصّص نيست . اين كلمه فقط در دو مورد فوق ذكر شده است .\r\n\r\n\r\n\r\nعضل :\r\nبفشار گذاشتن و منع .\r\n« عضل عليه عضلا : ضيّق عليه » راغب گويد : عضله هر گوشت محكم رگدار است و مجازا بهر منع شديد گفته مىشود : * ( لا يَحِلُّ لَكُمْ أَنْ تَرِثُوا النِّساءَ كَرْهاً وَلا تَعْضُلُوهُنَّ لِتَذْهَبُوا بِبَعْضِ ما ) *\r\n","description":"","footnote":"","page_name":" 13 ","page_number":15},
  {"content":"\r\n* ( آتَيْتُمُوهُنَّ إِلَّا أَنْ يَأْتِينَ بِفاحِشَةٍ مُبَيِّنَةٍ ) * نساء : 19 .\r\nگفته‌اند : مردم جاهليت بزنان ظلم ميكردند و اگر شخصى مىمرد بعضى از اقوام او لباسى به روى زن وى ميانداخت و زن را به ارث مىبرد .\r\nلذا فرموده : * ( لا يَحِلُّ لَكُمْ أَنْ تَرِثُوا النِّساءَ كَرْهاً ) * ولى ظهور آيه در آنست كه انسان باجبار وارث زن باشد نه اينكه خود زن را ارث ببرد در تفسير عياشى از امام صادق عليه السّلام دربارهء * ( « لا يَحِلُّ . . . » ) * روايت شده كه فرمود :\r\nدختر يتيمى در خانهء مردى مىشود او وى را از تزويج باز ميدارد و ضرر مىزند در صورتى كه آن دختر يتيم از اقوام اوست ( و ميخواهد پس از مرگ وارث دختر باشد ) .\r\nآرى ظهور آيه در اين زمينه است يعنى : بر شما حلال نيست كه باجبار وارث زنان باشيد و نيز زنانرا بفشار نگذاريد تا قسمتى از مهريكه داده‌ايد ببريد ( و آنها در مقابل طلاق از مهر خود صرف نظر كنند ) مگر آنكه كار بدى مرتكب شوند . فاحشه را در آيه نشوز و بد زبانى و ايذاء گفته‌اند كه در اين صورت ميتوان زن را بفشار گذاشت و بطلاق خلعى وادار كرد .\r\n* ( وَإِذا طَلَّقْتُمُ النِّساءَ فَبَلَغْنَ أَجَلَهُنَّ فَلا تَعْضُلُوهُنَّ أَنْ يَنْكِحْنَ أَزْواجَهُنَّ إِذا تَراضَوْا بَيْنَهُمْ بِالْمَعْرُوفِ . . . ) * بقره :\r\n232 .\r\nاين آيه يا خطاب بشوهران است كه ميگويد : چون زنان خويش را طلاق داديد و عدّه شان منقضى گرديد ديگر آنها را ( با تهديد يا عدم اخراج از منزل ) منع نكنيد كه با مردان ديگر ازدواج كنند . و يا خطاب بكسان زن است ( كه مثلا پدر و مادر نگذارند بار ديگر با مردانى كه طلاق داده‌اند ازدواج كنند ) .\r\nناگفته نماند كلمهء * ( أَزْواجَهُنَّ ) * مخالف احتمال اول است زيرا بمردان آينده نميشود ازواج گفت مگر باعتبار ما يؤل اليه و جملهء * ( إِذا طَلَّقْتُمُ . . . ) * خلاف احتمال دوم را مىرساند كه مىرساند خطاب * ( فَلا تَعْضُلُوهُنَّ ) * بازواج\r\n","description":"","footnote":"","page_name":" 14 ","page_number":16},
  {"content":"\r\nاست نه باولياء و خطابات آيهء قبل نيز راجع بازواج است .\r\nولى باز احتمال دوم قوى است كه خطاب * ( فَلا تَعْضُلُوهُنَّ ) * راجع به كسانى باشد كه زن نتواند با آنها مخالفت كند . بسيار اتفاق ميافتد كه مرد پس از طلاق نادم مىشود و ميخواهد زن را به عقد جديد تزويج كند ولى اقوام زن روى عناد زن را از ازدواج مجدد باز ميدارند .\r\nباز جاى گفتگو است كه شرط « اذا » خطاب بگروهى و جواب آن خطاب بگروه ديگر است به نظر بعضى مخاطب مطلق مسلمين است يعنى :\r\nاين عمل در ميان شما نباشد كه زنان را طلاق دهيد و سپس مانع از ازدواج مجدّد آنها با شوهران اول شويد .\r\nدر اين صورت هر چند طلاق دهنده غير از مانعين است ولى عمومى بودن خطاب اين اشكال را بر طرف مىكند و اللَّه العالم .\r\n\r\n\r\n\r\nعضين :\r\n* ( كَما أَنْزَلْنا عَلَى الْمُقْتَسِمِينَ . ) *\r\n* ( الَّذِينَ جَعَلُوا الْقُرْآنَ عِضِينَ ) * حجر : 90 . عضو ( بر وزن فلس ) بمعنى متفرق و جزء جزء كردن است در لغت آمده :\r\nعضا الشىء عضوا : فرقه » عضة ( بر وزن عنب ) بمعنى تكَّه و قطعه است عضون جمع عضه است يعنى قطعه ها و تكَّه ها ، اصل عضه عضو ( بر وزن علم ) و جمع آن غير قياسى است مثل سنون . پس معنى آيه چنين مىشود :\r\nآنان كه قرآن را پاره ها و تكه ها قرار دادند .\r\nدر جوامع الجامع و مجمع نقل شده : وليد بن مغيره در موسم حجّ شانزده نفر را مأمور كرد بدروازه هاى مكه رفته و واردين را از استماع كلمات رسول خدا صلَّى اللَّه عليه و آله منع ميكردند و ميگفتند بسخن او گوش ندهيد .\r\nبعضى ميگفت : او دروغگو است ، بعضى ميگفت ساحر است و بعضى ميگفت شاعر است ( تمام شد ) بدينگونه آيات وحى را ميان سحر و دروغ و شعر و غيره قسمت كردند خداوند بر آنها عذاب فرستاد و با بدترين وجهى از بين رفتند . در تفسير عياشى از امام\r\n","description":"","footnote":"","page_name":" 15 ","page_number":17},
  {"content":"\r\nباقر و صادق عليهما السلام نقل شده كه : * ( الَّذِينَ جَعَلُوا الْقُرْآنَ عِضِينَ ) * قريشاند .\r\nمعنى دو آيهء فوق با آيهء ما قبل كه عبارت است از * ( وَقُلْ إِنِّي أَنَا النَّذِيرُ الْمُبِينُ ) * . چنين مىشود : بگو من انذار كنندهء آشكارم شما را از عذاب خدا ميترسانيم چنان كه عذاب را بر تقسيم كنندگان نازل كرديم آنان كه قرآن را پاره پاره كردند و به آن دروغ ، سحر ، شعر و سخن مجنون نام گذاشتند . اين كلمه فقط يك بار در كلام الله آمده است .\r\n\r\n\r\n\r\nعطف :\r\n( بر وزن علم ) جانب .\r\nطرف . در لغت آمده : « عطفا الرجل :\r\nجانباه » دو طرف مرد از شانه تا زانو و چون كسى از چيزى اعراض كند گويند : « ثنّى عطفه : اعرض و جفا » * ( وَمِنَ النَّاسِ مَنْ يُجادِلُ فِي الله بِغَيْرِ عِلْمٍ وَلا هُدىً وَلا كِتابٍ مُنِيرٍ . ثانِيَ عِطْفِه لِيُضِلَّ عَنْ سَبِيلِ الله ) * حجّ : 8 و 9 .\r\nبعضى از مردم دربارهء خدا مجادله ميكنند بىآنكه دانشى و هدايتى و كتابى روشن داشته باشد ، متكبرانه ميخواهد مردم را از راه خدا گمراه گرداند . دربارهء آيه در « ثنى » توضيح داده شده است . اين كلمه بيشتر از يك بار در كلام الله نيامده است .\r\n\r\n\r\n\r\nعطل :\r\nعطالت بمعنى خالى شدن است در اقرب الموارد آمده : « عَطَلَ الرّجُلُ مِنَ الْمالِ وَالادَبِ : خَلا » تعطيل :\r\nفارغ و خالى كردن « عَطَّلَ الشَّيْءَ :\r\nفَرَّغَه وَاخْلاه » در صحاح و قاموس آمده : التّعْطيلُ : « التَّفْريغُ » و نيز در صحاح گويد : « عَطَلَتِ الْمَرْئَةُ و تَعَطَلَتْ » يعنى گردن زن از گردنبند خالى ماند در نهج البلاغه خطبه 180 فرموده « وَاصْبَحَتِ الدِّيارُ مِنْه خالِيَةً وَالْمَساكِنُ مُعَطَّلَةً » خانه ها از سليمان فارغ و مساكن از وى خالى ماند .\r\n* ( وَإِذَا الْعِشارُ عُطِّلَتْ ) * تكوير : 4 .\r\nآنگاه كه حامله ها خالى ماند . چنان كه در « عشر » گذشت * ( وَبِئْرٍ مُعَطَّلَةٍ وَقَصْرٍ مَشِيدٍ ) * حج : 45 . يعنى : اى بسا چاه متروك كه آب بر ندارد و اى بسا قصر مرتفع يا گچكارى شده كه از سكنه\r\n","description":"","footnote":"","page_name":" 16 ","page_number":18},
  {"content":"\r\nخالى است از اين ماده فقط دو لفظ فوق در قرآن مجيد آمده است .\r\n\r\n\r\n\r\nعطاء :\r\nعطاء و عطيّه هر چند مخصوص بصله و بذل و احسان است ولى در قرآن هم در بذل و هم در مطلق دادن چيزى به كار رفته است . مثل * ( حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ ) * توبه : 29 . كه در مطلق دادن است و مثل * ( هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ ) * ص : 39 . * ( إِنَّا أَعْطَيْناكَ الْكَوْثَرَ ) * كوثر : 1 . * ( وَما كانَ عَطاءُ رَبِّكَ مَحْظُوراً ) * اسراء : 20 . كه دربارهء عطيّه و بذل است .\r\n* ( فَنادَوْا صاحِبَهُمْ فَتَعاطى فَعَقَرَ قمر : 29 . تعاطى بمعنى تناول و اخذ است يعنى رفيق خويش را ندا كردند پس ناقه را گرفت و پى كرد .\r\n\r\n\r\n\r\nعظم :\r\n( بر وزن فلس ) استخوان .\r\n* ( قالَ رَبِّ إِنِّي وَهَنَ الْعَظْمُ مِنِّي وَاشْتَعَلَ الرَّأْسُ شَيْباً ) * مريم : 4 : جمع آن عظام است * ( أَ يَحْسَبُ الإِنْسانُ أَلَّنْ نَجْمَعَ عِظامَه ) * قيامة : 3 .\r\n\r\n\r\n\r\nعظَم :\r\n( بر وزن عنب ) بزرگى . خلاف صغر . راغب گويد : اصل آن از « كبر عظمه » ( استخوانش بزرگ شد ) است سپس بطور استعاره بهر بزرگ گفته شد محسوس باشد يا معقول ، عين باشد يا معنى .\r\n* ( وَمَنْ يُعَظِّمْ حُرُماتِ الله فَهُوَ خَيْرٌ لَه عِنْدَ رَبِّه ) * حج : 30 . هر كه محترمات خدا را تعظيم كند و بزرگ و محترم بدارد آن براى او پيش خدايش بهتر است . * ( وَمَنْ يَتَّقِ الله يُكَفِّرْ عَنْه سَيِّئاتِه وَيُعْظِمْ لَه أَجْراً ) * طلاق : 5 . * ( يُعْظِمْ ) * از باب افعال است يعنى مزد او را بزرگ ميگرداند .\r\n\r\n\r\n\r\nعظيم :\r\nبزرگ . خواه محسوس باشد مثل * ( فَكانَ كُلُّ فِرْقٍ كَالطَّوْدِ الْعَظِيمِ ) * شعراء : 63 . * ( وَأُوتِيَتْ مِنْ كُلِّ شَيْءٍ وَلَها عَرْشٌ عَظِيمٌ ) * نمل : 23 .\r\nو خواه معقول و معنوى نحو * ( وَنَجَّيْناه وَأَهْلَه مِنَ الْكَرْبِ الْعَظِيمِ ) * صافات :\r\n76 . * ( وَلَقَدْ آتَيْناكَ سَبْعاً مِنَ الْمَثانِي وَالْقُرْآنَ الْعَظِيمَ ) * حجر : 87 .\r\nعظيم : از اسماء حسنى است * ( وَلا يَؤُدُه حِفْظُهُما وَهُوَ الْعَلِيُّ الْعَظِيمُ ) *\r\n","description":"","footnote":"","page_name":" 17 ","page_number":19},
  {"content":"\r\nبقره : 255 . مراد از آن قهرا عظمت واقعى و معنوى است نه مثل عظمت جسم . عظيم را عظيم الشأن و پادشاه معنى كرده‌اند ولى ظهور كلمه در عظمت معنوى است . مثل محيط و قادر بودن .\r\nاين كلمه در قرآن مجيد شش بار وصف ذات بارى تعالى آمده است يكى آيهء فوق ايضا * ( وَهُوَ الْعَلِيُّ الْعَظِيمُ ) * شورى : 4 . * ( إِنَّه كانَ لا يُؤْمِنُ بِالله الْعَظِيمِ ) * حاقه : 33 . * ( فَسَبِّحْ بِاسْمِ رَبِّكَ الْعَظِيمِ ) * واقعة : 74 و 96 . و حاقه : 52 .\r\nايضا در وصف افعال خدا آمده است مثل * ( ذُو الْفَضْلِ الْعَظِيمِ ) * .\r\nهمچنين در وصف : عذاب ، اجر فوز ، عرش ، كرب ، كيد زنان و غيره به كار رفته است .\r\n\r\n\r\n\r\nعفريت :\r\n* ( قالَ عِفْرِيتٌ مِنَ الْجِنِّ أَنَا آتِيكَ بِه قَبْلَ أَنْ تَقُومَ مِنْ مَقامِكَ ) * نمل : 39 . در قاموس و اقرب الموارد گفته : « الْعِفْريتُ : النَّافِذُ فى الامْرِ المبالغ فيه مِنْ دُهاءٍ - و الخَبيثُ الْمُنْكَرُ » در اقرب گفته : گويند « رَجُلٌ عِفْريتٌ وَاسَدٌ عِفْريتٌ » يعنى مرد قوى و شير قوى . در مجمع فرموده : اصل عفريت از عفر بمعنى تراب است كه او حريف خويش را به خاك مياندازد .\r\nعلى هذا بهتر است عفريت را در آيه قوى و زيرك معنى كنيم يعنى زيرك پر زورى از جنيّان گفت : من تخت ملكه را پيش از آنكه از جاى برخيزى برايت مياورم و آنچه امثال راغب آن را « العارم الخبيث » ( موذى پست ) معنى كرده‌اند مناسب نيست .\r\nاز نهايهء ابن اثير روشن مىشود كه تاء عفريت زائد و اصل آن عفرى و آن بمعنى قوى و زيرك است و در نامهء ابو موسى آمده : « غَشِيَهُمْ يَوْمَ بَدْرٍ ليثاً عِفْرياً » روز بدر در حالى كه مثل شير قوى و زيرك بود بر سر كفار آمد ظاهرا ابو موسى اين كلمه را در مدح على عليه السّلام گفته است . رجوع شود به « نهايه » .\r\n\r\n\r\n\r\nعفف :\r\nعفّت بمعنى مناعت است در شرح آن گفته‌اند : حالت نفسانى در شرح آن گفته‌اند : حالت نفسانى است كه از غلبهء شهوت باز دارد پس\r\n","description":"","footnote":"","page_name":" 18 ","page_number":20},
  {"content":"\r\nبايد عفيف بمعنى خود نگه دار و با مناعت باشد * ( يَحْسَبُهُمُ الْجاهِلُ أَغْنِياءَ مِنَ التَّعَفُّفِ ) * بقره : 273 . بىخبر آنها را از مناعتشان غنى مىپندارد .\r\n* ( وَلْيَسْتَعْفِفِ الَّذِينَ لا يَجِدُونَ نِكاحاً حَتَّى يُغْنِيَهُمُ الله مِنْ فَضْلِه ) * نور : 33 .\r\nآنان كه قدرت تزويج ندارند خود نگه دارى و عفّت پيش گيرند تا خدا از كرم خويش آنها را بىنياز گرداند .\r\nدر نهج البلاغه حكمت 68 آمده :\r\n« وَالْعَفافُ زينَةُ الْفَقْرِ » تملك نفس و مناعت زينت فقر است .\r\n\r\n\r\n\r\nعفو :\r\nگذشت . بخشودن گناه .\r\nراغب گفته : عفو بمعنى قصد گرفتن چيزى است گويند : « عَفاه وَاعْتَفاه » او را قصد كرد براى اخذ آنچه نزد اوست . « عَفَا النَّبْتُ و الشَّجَرُ » علف و درخت قصد زياد شدن كردند . در الميزان ذيل آيه 219 بقره پس از نقل قول راغب فرموده : « سپس عنايات كلامى باعث شده كه اين لفظ بمعانى عديده بيايد از قبيل بخشودن گناه ، محو اثر و توسط در انفاق . . . » راغب عفو از ذنب را قصد ازالهء گناه گفته است به نظر او تقرير * ( عَفَا الله عَنْكَ ) * توبه : 43 . اين است : « قَصَدَ الله ازالَةَ الذَّنْبِ عَنْكَ » .\r\nبهر حال معنى معمول آن همان گذشت و بخشودن و ناديده گرفتن است مثل * ( عَفَا الله عَمَّا سَلَفَ وَمَنْ عادَ فَيَنْتَقِمُ الله مِنْه ) * مائده : 95 .\r\n* ( وَالْكاظِمِينَ الْغَيْظَ وَالْعافِينَ عَنِ النَّاسِ ) * آل عمران : 134 . و چون پيوسته در قرآن با « عن » متعدّى شده حتما بايد آن را گذشت و چشم پوشى معنى كرد .\r\nعفو : صيغهء مبالغه است بمعنى كثير العفو . * ( وَإِنَّ الله لَعَفُوٌّ غَفُورٌ ) * مجادله : 2 . و آن مجموعا پنج بار در وصف حق تعالى آمده است . اكنون لازم است به چند آيه نظر كنيم :\r\nعَفَوْا 1 - * ( ثُمَّ بَدَّلْنا مَكانَ السَّيِّئَةِ الْحَسَنَةَ حَتَّى عَفَوْا وَقالُوا قَدْ مَسَّ آباءَنَا الضَّرَّاءُ وَالسَّرَّاءُ ) * اعراف : 95 .\r\nدقت در آيه نشان ميدهد كه * ( عَفَوْا ) * بمعنى كثرت در اموال است يعنى :\r\nگرفتاريها را بفراوانى و راحتى و\r\n","description":"","footnote":"","page_name":" 19 ","page_number":21},
  {"content":"\r\nامان مبدل كرديم تا آنها بفراوانى و وسعت رسيده و گفتند ( وجود سرّاء و ضرّاء امتحان نيست بلكه ) پدرانمان نيز گرفتارى و راحتى ديده‌اند و قرار دنيا همين است آنگاه فرمايد :\r\n* ( فَأَخَذْناهُمْ بَغْتَةً ) * .\r\nدر آيهء زير كه عبارت اخراى آيهء فوق است جملهء * ( فَتَحْنا عَلَيْهِمْ أَبْوابَ كُلِّ شَيْءٍ ) * بجاى * ( حَتَّى عَفَوْا ) * آمده است . * ( وَلَقَدْ أَرْسَلْنا إِلى أُمَمٍ مِنْ قَبْلِكَ فَأَخَذْناهُمْ بِالْبَأْساءِ وَالضَّرَّاءِ لَعَلَّهُمْ يَتَضَرَّعُونَ ) * . . . * ( فَلَمَّا نَسُوا ما ذُكِّرُوا بِه فَتَحْنا عَلَيْهِمْ أَبْوابَ كُلِّ شَيْءٍ حَتَّى إِذا فَرِحُوا بِما أُوتُوا أَخَذْناهُمْ بَغْتَةً . . . ) * انعام : 42 و 44 . بنا بر اين * ( عَفَوْا ) * در آيه زياد شدن و بفراوانى رسيدن است . اهل تفسير نيز آن را كثرت معنى كرده‌اند الميزان بعيد نميداند كه * ( عَفَوْا ) * بمعنى محو باشد يعنى با حسنهء بعدى آثار سيئهء گذشته را محو كردند . . .\r\nولى نگارنده با استناد بآيهء 44 سورهء انعام كه نقل شد معنى كثرت را ترجيح مىدهم . يعفو الَّذى 2 - * ( وَإِنْ طَلَّقْتُمُوهُنَّ مِنْ قَبْلِ أَنْ تَمَسُّوهُنَّ وَقَدْ فَرَضْتُمْ لَهُنَّ فَرِيضَةً فَنِصْفُ ما فَرَضْتُمْ إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ ) * بقره : 237 .\r\nظاهر آنست كه مراد از * ( « يَعْفُوَا الَّذِي . . . » ) * زوج است و مراد از عفو دادن تمام مهر است . يعنى در صورت تعيين مهر اگر قبل از دخول طلاق داديد نصف مهر را بايد بدهيد مگر آنكه زنان عفو كنند و نگيرند و يا مرديكه عقد نكاح در دست اوست عفو كند و همهء مهر را بدهد . گفته‌اند :\r\nمراد از * ( يَعْفُوَا الَّذِي . . . ) * ولَّى زن است ولى پس از نكاح كه شوهر طلاق ميدهد ديگر عقدهء نكاح در دست ولىّ نيست بلكه در دست شوهر است كه ميتواند طلاق بدهد و ندهد .\r\nولى در روايات كثيرى از ائمه عليهم السلام نقل شده كه مراد از * ( « بِيَدِه عُقْدَةُ النِّكاحِ » ) * ولىّ زن است كه او نيز ميتواند از مهر صرف نظر كند در اين صورت مراد از آيه آنست كه زوج بايد نصف مهر را بدهد مگر آنكه\r\n","description":"","footnote":"","page_name":" 20 ","page_number":22},
  {"content":"\r\nزوجه و يا ولىّ او گذشت كند در تفسير عياشى 8 روايت در اين زمينه نقل شده است .\r\nبنقل الميزان در بعض روايات اهل سنت از رسول خدا صلَّى اللَّه عليه و آله و على عليه السّلام نقل شده كه * ( الَّذِي بِيَدِه عُقْدَةُ النِّكاحِ ) * زوج است .\r\nناگفته نماند : مىشود * ( « بِيَدِه عُقْدَةُ النِّكاحِ » ) * را شامل زوج و ولىّ هر دو دانست النهايه بايد گفت : روايات بشقّ دوم ناظراند .\r\nالعَفْو 3 - * ( وَيَسْئَلُونَكَ ما ذا يُنْفِقُونَ قُلِ الْعَفْوَ ) * بقره : 219 . بقرينهء آيهء * ( وَالَّذِينَ إِذا أَنْفَقُوا لَمْ يُسْرِفُوا وَلَمْ يَقْتُرُوا وَكانَ بَيْنَ ذلِكَ قَواماً ) * فرقان : 67 .\r\nمراد از « الْعَفْو » حدّ وسط است يعنى تو را پرسند از چه انفاق كنند بگو :\r\nحدّ وسط و مناسب حال را انفاق كنيد . گويا تعيين شىء انفاق شده مهم نبوده لذا در جواب از آن عدول و محل مورد لزوم بيان گرديده است .\r\nدر روايات اهل بيت عليهم السلام نيز حدّ وسط و كفاف نقل شده است در تفسير عياشى چهار حديث در اين زمينه آمده و در روايت عبد الرحمن ، امام صادق عليه السّلام آيهء * ( الَّذِينَ إِذا أَنْفَقُوا . . . ) * را كه نقل شد در جواب آيهء ما نحن فيه تلاوت فرموده‌اند .\r\n\r\n\r\n\r\nعقب :\r\n( بفتح اول و كسر دوم ) پاشنه . بطور استعاره به فرزند و نسل گفته مىشود مثل * ( وَجَعَلَها كَلِمَةً باقِيَةً فِي عَقِبِه . . . ) * زخرف : 28 . ابراهيم كلمهء توحيد را در نسل خويش باقى گذاشت .\r\n« انْقَلَب عَلى عَقِبَيْه » : بصيغهء تثنيه يعنى بر دو پاشنهء خويش بگرديد مراد از آن رجوع به حالت اوليه است راغب گويد : « رَجَعَ عَلى عَقِبِه » يعنى برگشت « انْقَلَبَ عَلى عَقِبَيْه » يعنى به حالت اولى برگشت . جمع آن اعقاب است :\r\n* ( أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَمَنْ يَنْقَلِبْ عَلى عَقِبَيْه فَلَنْ يَضُرَّ الله شَيْئاً ) * آل عمران : 144 . يعنى اگر پيغمبر بميرد يا كشته شود شما به حالت اول خويش ( كه بتپرستى باشد ) برخواهيد گشت ؟ ! هر كه به حالت اولى\r\n","description":"","footnote":"","page_name":" 21 ","page_number":23},
  {"content":"\r\n( و كفر ) باز گردد ابدا به خدا ضررى نخواهد رساند . * ( وَنُرَدُّ عَلى أَعْقابِنا بَعْدَ إِذْ هَدانَا الله ) * انعام : 71 . همچنين است * ( نَكَصَ عَلى عَقِبَيْه ) * انفال : 48 .\r\nيعنى به راه اولى برگشت و فرار كرد .\r\nولى در آيهء * ( فَكُنْتُمْ عَلى أَعْقابِكُمْ تَنْكِصُونَ ) * مؤمنون : 66 . ظاهرا مراد از آن استكبار و عدم قبول است كه آيه دربارهء كفّار گفتگو مىكند يعنى :\r\nچون آيات من خوانده ميشد بقهقرى بر ميگشتيد و حاضر بقبول نبوديد .\r\nعُقْب و عُقْبى : ( بر وزن قفل و كبرى ) بمعنى عاقبت است * ( هُنالِكَ الْوَلايَةُ لِلَّه الْحَقِّ هُوَ خَيْرٌ ثَواباً وَخَيْرٌ عُقْباً ) * كهف :\r\n44 . يعنى آنجاست تدبير و ولايت براى خداى حق او بهتر است از حيث ثواب و بهتر است از حيث عاقبت .\r\n* ( أُولئِكَ لَهُمْ عُقْبَى الدَّارِ ) * رعد : 22 .\r\nظاهرا مراد از « الدّار » دنياست و عاقبت دنيا آخرت است يعنى : عاقبت خوب دنيا ( كه آخرت باشد ) براى آنهاست * ( تِلْكَ عُقْبَى الَّذِينَ اتَّقَوْا وَعُقْبَى الْكافِرِينَ النَّارُ ) * رعد : 35 . عقبى در اين آيه در ثواب و عقاب به كار رفته است على هذا نظر راغب كه گفته : عقبى مخصوص به ثواب است درست نيست مگر آنكه مرادش از ثواب اعمّ باشد .\r\nعاقبة : پايان . و آن در عاقبت خوب و بدهر دو به كار ميرود مثل * ( وَالْعاقِبَةُ لِلْمُتَّقِينَ ) * اعراف : 128 .\r\n* ( وَالْعاقِبَةُ لِلتَّقْوى ) * طه : 132 . و مثل * ( فَانْظُروا كَيْفَ كانَ عاقِبَةُ الْمُكَذِّبِينَ ) * آل عمران : 137 . راغب گفته : عاقبة مجرد از اضافه مخصوص ثواب و در صورت مضاف بودن گاهى در عذاب به كار رود . استعمالات قرآن مؤيد اوست .\r\nعقاب ، عقوبت ، معاقبه مخصوص بعذاباند * ( وَاعْلَمُوا أَنَّ الله شَدِيدُ الْعِقابِ ) * بقره : 196 . * ( وَإِنْ عاقَبْتُمْ فَعاقِبُوا بِمِثْلِ ما عُوقِبْتُمْ بِه ) * نحل :\r\n126 .\r\nتعقيب : كردن كارى است بعد از كار ديگر مثل تعقيب نماز كه خواندن اذكار بعد از خواندن نماز است لذا\r\n","description":"","footnote":"","page_name":" 22 ","page_number":24},
  {"content":"\r\nبالتفات و برگشتن نيز گفته مىشود مثل :\r\n* ( وَلَّى مُدْبِراً وَلَمْ يُعَقِّبْ يا مُوسى لا تَخَفْ . . . ) * نمل : 10 . يعنى گريزان برگشت و بر نگرديد و به پشت سرش توجّه نكرد در جوامع الجامع نقل شده .\r\nفَما عَقَّبُوا اذْ قيلَ هَلْ مُعَقِّب وَلا نَزَلُوا يَوْمَ الْكَريهةِ مَنْزِلًا آنگاه كه گفته شد : آيا برگردنده‌اى ( پس از فرار ) هست ؟ بر نگرديدند و روز سختى در منزلى نازل نشدند و لياقت نشان ندادند . * ( وَالله يَحْكُمُ لا مُعَقِّبَ لِحُكْمِه ) * رعد : 41 . خدا حكم مىكند و حكم او را تعقيب كننده‌اى نيست كه او را در قبال حكم مسؤل دارد .\r\nاعقاب : در پى آمدن . اثر گذاشتن .\r\n* ( فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَه . . . ) * توبه : 77 . اين كار تا قيامت نفاق را در قلوب آنها گذاشت و در پى آورد .\r\nعقبه : * ( فَلَا اقْتَحَمَ الْعَقَبَةَ . وَما أَدْراكَ مَا الْعَقَبَةُ فَكُّ رَقَبَةٍ ) * بلد : 11 - 13 . عقبه بمعنى گردنه است و راهى در قلهء كوه .\r\nمجمع در علَّت تسميهء آن گفته : كه لازم است در آن عقوبت تنگى و خطر را متحمّل شد . و بقولى آن راه تنگى در قلَّهء كوه است كه بايد با تعاقب از آن گذشت .\r\nدر آيهء شريفه آزاد كردن بنده و غيره بورود در گردنه تشبيه شده است كه در هر دو مجاهدهء نفس لازم است .\r\n* ( لَه مُعَقِّباتٌ مِنْ بَيْنِ يَدَيْه وَمِنْ خَلْفِه يَحْفَظُونَه مِنْ أَمْرِ الله إِنَّ الله لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ . . . ) * رعد : 11 . على عليه السّلام و ابن عباس و زيد بن على و قتاده « بِامْرِ الله » خوانده‌اند ضمير * ( لَه ) * - . . . * ( يَدَيْه ) * . . . - * ( خَلْفِه ) * . . . - * ( يَحْفَظُونَه ) * راجعاند بلفظ موصول در آيهء سابق كه * ( مَنْ أَسَرَّ الْقَوْلَ . . . ) * باشد مراد از * ( مِنْ أَمْرِ الله ) * حوادث است يعنى : براى انسان تعقيب كنندگانى و نگهبانانى است از پس و پيش كه او را از امر خدا و از حوادث حفظ ميكنند كه خدا آنچه را كه براى مردمى است\r\n","description":"","footnote":"","page_name":" 23 ","page_number":25},
  {"content":"\r\nتغيير نميدهد تا آنها خود تغيير بدهند .\r\nاين آيهء نظير آيهء * ( وَهُوَ الْقاهِرُ فَوْقَ عِبادِه وَيُرْسِلُ عَلَيْكُمْ حَفَظَةً حَتَّى إِذا جاءَ أَحَدَكُمُ الْمَوْتُ تَوَفَّتْه رُسُلُنا وَهُمْ لا يُفَرِّطُونَ ) * انعام : 61 . است .\r\nظهور آيه و روايات آنست كه مراد از معقّبات ملائكه هستند اشكاليكه مىماند آنست كه در اين كتاب مكرّر گفته‌ايم وصف ملائكه با الف و تاء جمع بسته نميشود زيرا اين جمع در صورتى است كه موصوف آن مؤنث حقيقى باشد مثل مسلمات پيداست كه ملائكه مؤنّث نيستند و يا مذكَّر لا يعقل مثل مرفوعات و پيداست كه ملائكه أولو العقلاند و اگر بگوئيم مراد از معقبات نيروهاى لا يعقلاند در اين صورت نسبت * ( يَحْفَظُونَه ) * به آنها مشكل است و ايضا با آيات ديگر نميسازد . و اللَّه العالم .\r\n\r\n\r\n\r\nعقد :\r\nبستن . گره زدن « عقد الحبل عقدا : شدّه » راغب گفته : عقد جمع كردن اطراف شىء است ، در اجسام صلبه به كار ميرود مثل بستن ريسمان . . . و در معانى بطور استعاره آيد مثل عقد بيع و عهد و غيره .\r\n* ( وَلا تَعْزِمُوا عُقْدَةَ النِّكاحِ حَتَّى يَبْلُغَ الْكِتابُ أَجَلَه ) * بقره : 235 . قصد بستن عقد زناشوئى نكنيد تا مدت عدّهء وفات سرآيد علقهء نكاح را عقده گفته شده كه آن نوعى گره زدن و ايجاد علقه بين زنان و شوهران است اهل لغت گويند : عقده اسم آنست كه بسته و گره زده مىشود نكاح باشد يا پيمان يا غير آنها .\r\n* ( وَلِكُلٍّ جَعَلْنا مَوالِيَ مِمَّا تَرَكَ الْوالِدانِ وَالأَقْرَبُونَ وَالَّذِينَ عَقَدَتْ أَيْمانُكُمْ فَآتُوهُمْ نَصِيبَهُمْ إِنَّ الله كانَ عَلى كُلِّ شَيْءٍ شَهِيداً ) * نساء : 33 . ظاهرا اين آيه اجمال آيات ارث است ، مراد از * ( وَالَّذِينَ عَقَدَتْ أَيْمانُكُمْ ) * زوج و زوجه است و آن عطف است بر * ( الأَقْرَبُونَ ) * و مراد از موالى ورّاث است يعنى براى هر يك از شما وارثانى قرار داديم ارث مىبرند از آنچه پدران ، مادران ، اقربا و زنان و شوهران گذاشته‌اند آنگاه فرموده :\r\n","description":"","footnote":"","page_name":" 24 ","page_number":26},
  {"content":"\r\nنصيب هر يك را بدهيد خدا بر اين كار و بر هر كار شاهد است .\r\n* ( وَالَّذِينَ عَقَدَتْ أَيْمانُكُمْ ) * كنايه است و ايجاد علقهء زوّجيت به معامله كه در آن دست بهم ميدادند . تشبيه شده است ( استفاده از الميزان ) اهل سنت آيه را به « عصبه » حمل كرده‌اند كه انشاء اللَّه در « ولى » تحقيق و ردّ آن خواهد آمد .\r\nتعقيد * ( لا يُؤاخِذُكُمُ الله بِاللَّغْوِ فِي أَيْمانِكُمْ وَلكِنْ يُؤاخِذُكُمْ بِما عَقَّدْتُمُ الأَيْمانَ ) * مائده : 89 . تعقيد يمين بمعنى قصد در يمين و سوگند خوردن است و شايد مبالغه در آن منظور باشد يمين لغو آنست كه از روى قصد نباشد مثل و اللَّه و باللَّه كه نوعا بدون قصد در محاورات جارى است اين هر چند مكروه است ولى حكمى از قبيل كفّاره ندارد ، تعقيد يمين آنست كه از روى قصد و ايجاد تكليف باشد مثل آنكه بگويد : و اللَّه هر شب با وضو خواهم خوابيد . و اللَّه سيگار نخواهم كشيد ، و نحو آن . پيداست كه اين نوع سوگند از روى اراده و براى ايجاد تكليف است .\r\n« ما » در « بما » ظاهرا براى مصدر است يعنى : خدا با سوگندهاى بىقصد شما را مؤاخذه نميكند ليكن بواسطهء سوگندهاى از روى قصد مؤاخذه مىكند . رجوع شود به « لغو » .\r\nعقود * ( يا أَيُّهَا الَّذِينَ آمَنُوا أَوْفُوا بِالْعُقُودِ ) * مائده : 1 . عقود جمع عقد است ، ظهور « العقود » كه جمع محلى بالف و لام است در جميع عقود مىباشد اعم از عقد نكاح ، عقد بيع ، پيمانها و تكاليف الهى . و اگر در سورهء مائده كه با آيهء فوق شروع مىشود دقّت كنيم خواهيم ديد پر است از احكام و پيمانهاى خدا ، مثل حكم شكار ، احرام ، حرمت ميته و غيره ، حليّت طعامها و زنان ، احكام وضو و جنابت ، عدالت ، قبول اعمال از اهل تقوى ، حكم سوگند و كفّارهء آن ، حد سارق ، اخذ پيمان از اهل كتاب ، بدعت بودن بحيره ، سائبه ،\r\n","description":"","footnote":"","page_name":" 25 ","page_number":27},
  {"content":"\r\nحام و . . . و غير اينها . در اين صورت مىشود گفت : * ( أَوْفُوا بِالْعُقُودِ ) * عنوان و تيتر سورهء مائده است .\r\nدر مجمع چهار قول دربارهء عقود نقل فرموده :\r\nاول : آنكه مراد پيمانهاى اهل جاهليّت است كه براى يارى يكديگر در مقابل ظلم مىبستند .\r\nدوم : پيمانهاى خداست كه نسبت بايمان و عمل از بندگان گرفته است .\r\nسوم : عقود فيما بين مردم است از قبيل عقد نكاح و بيع و غيره .\r\nچهارم : دستور باهل كتاب است كه به پيمانهائيكه از آنها نسبت به عمل بدستورات تورات و انجيل گرفته شده است .\r\nناگفته نماند : قول دوم و سوّم داخل در عمومى است كه گفتيم و قول اول و چهارم باطل است زيرا خطاب * ( يا أَيُّهَا الَّذِينَ آمَنُوا ) * شامل اهل كتاب و اهل جاهليت نميشود .\r\nدر تفسير عياشى از عبد اللَّه بن سنان از حضرت صادق عليه السّلام نقل شده :\r\n« سَأَلْتُ ابا عَبْدَ الله عليه السّلام عَنْ قَوْلِ الله * ( يا أَيُّهَا الَّذِينَ آمَنُوا أَوْفُوا بِالْعُقُودِ ) * قال :\r\nالْعُهُودَ » مراد از عهود ظاهرا جميع قراردادها است كه گفته شد .\r\n* ( إِلَّا أَنْ يَعْفُونَ أَوْ يَعْفُوَا الَّذِي بِيَدِه عُقْدَةُ النِّكاحِ . . . ) * بقره : 237 .\r\nراجع به اين آيه در « عفو » صحبت شده است .\r\nعُقْدة * ( قالَ رَبِّ اشْرَحْ لِي صَدْرِي . وَيَسِّرْ لِي أَمْرِي . وَاحْلُلْ عُقْدَةً مِنْ لِسانِي . يَفْقَهُوا قَوْلِي ) * طه : 25 - 28 .\r\nآيات از ابتداى بعثت موسى عليه السّلام گفتگو مىكند كه گفت : خدايا : سينه‌ام را وسعت ده ، كارم را آسان گردان ، عقده را از زبانم بگشا . تا سخنم را بفهمند .\r\nآيا مراد از « عقدة » لكنت و گرهى بود در زبان موسى كه در اثر گرفتن آتش به دهان ، بوجود آمده بود ؟\r\nبعضى تاء « عقدة » را براى وحدت گرفته و گفته‌اند يعنى : مقدارى از عقدهء زبانم را بگشا كه سخن بهتر بگويم ولى بهتر است عقده براى نوع باشد چنان كه در الميزان است يعنى\r\n","description":"","footnote":"","page_name":" 26 ","page_number":28},
  {"content":"\r\nعقده ايكه مانع فهميده شدن كلام است از زبانم بگشا .\r\nطبرسى ، زمخشرى ، بيضاوى ، ابن كثير و غيره نقل كرده‌اند كه موسى در بچگى ريش فرعون را كند ، فرعون ناراحت شد و خواست او را بكشد ، زنش آسيه گفت : موسى بچه است و از روى عمد اين كار نكرد ، براى امتحان وى مقدارى خرما و مقدارى اخگر حاضر كردند موسى چون خواست دست بسوى خرما ببرد جبرئيل دست او را بسوى اخگر برد تا آن را گرفته و به دهان گذاشت دهانش سوخت و لكنت زبان پيدا كرد .\r\nدر صافى آن را از تفسير قمى از امام باقر عليه السّلام نقل كرده ولى در تفسير برهان بنظرم اين قسمت حديث را به امام باقر عليه السّلام نسبت نداده است و سند روايت روشن نيست .\r\nاحتمال ظاهرا مراد از عقده گرفتگى زبان و كوتاهى منطق در اثر تنگى سينه باشد ، چون موسى ميخواست با فرعون صحبت كند احتمال داشت كه مقام و قدرت فرعون او را هراسان كرده و قلبش بطپش و زبانش بتلجلج افتد چنان كه در جاى ديگر گفته :\r\n* ( وَيَضِيقُ صَدْرِي وَلا يَنْطَلِقُ لِسانِي فَأَرْسِلْ إِلى هارُونَ ) * شعراء : 13 . و اگر مراد عيب و لكنت زبان بود بهتر بود بگويد « وَاحْلُلِ الْعُقْدَةَ » با الف و لام عهد .\r\nوانگهى اگر اخگر را بدست گرفته ديگر به دهان گذاشتن بعيد است اين مطلب را در « بين » ذيل آيهء * ( وَلا يَكادُ يُبِينُ ) * مشروحا گفته‌ايم . و اللَّه اعلم .\r\n* ( وَمِنْ شَرِّ النَّفَّاثاتِ فِي الْعُقَدِ فلق : 4 . عقد بر وزن صرد بمعنى گره ها است يعنى از شرّ دمندگان بگره ها بخداى فلق پناه ميبرم انشاء اللَّه در « نفث » راجع به اين آيه صحبت خواهد شد به « فلق » نيز رجوع شود .\r\n\r\n\r\n\r\nعقر :\r\nبريدن . « عَقَرَ الْكَلْبَ وَالْفَرَسَ وَالابِلَ : قَطَعَ قَوائِمَها بِالسيْفِ » طبرسى و راغب گفته‌اند : عُقْر ( بر وزن قفل ) بمعنى اصل است « عَقَرْتُ النَّخْلَ » خرما را از بيخش بريدم . در نهج البلاغه خطبهء 27 فرموده : « و اللَّه ما غزى قوم\r\n","description":"","footnote":"","page_name":" 27 ","page_number":29},
  {"content":"\r\nفى عقر دارهم الَّا ذلَّوا » هيچ قومى در اصل و وسط ديارشان جنگيده نشدند مگر ذليل شدند اين حديث در مفردات و نهايه نيز آمده است * ( فَعَقَرُوا النَّاقَةَ وَعَتَوْا عَنْ أَمْرِ رَبِّهِمْ ) * پس شتر را پى كردند و بكشتند و از دستور پروردگارشان سرپيچى كردند « عَقَرُوا » ظاهرا اشاره است كه كشتن شتر با قطع پاهايش بوده است .\r\nعاقر : زن عقيم و مرد عقيم * ( قالَ رَبِّ أَنَّى يَكُونُ لِي غُلامٌ وَكانَتِ امْرَأَتِي عاقِراً ) * مريم : 8 . عاقر در قرآن فقط در زن نازا به كار رفته نه در مرد و آن سه بار و همه دربارهء زن زكريا عليه السّلام آمده است . راغب گويد : گوئى زن نطفهء مرد را عقر و قطع مىكند .\r\n\r\n\r\n\r\nعقل :\r\nفهم . معرفت . درك . * ( ثُمَّ يُحَرِّفُونَه مِنْ بَعْدِ ما عَقَلُوه وَهُمْ يَعْلَمُونَ ) * بقره : 75 . يعنى آن را پس از فهميدنش دگرگون ميكردند در حالى كه ميدانستند * ( وَهُمْ يَعْلَمُونَ ) * راجع بتحريف و * ( عَقَلُوه ) * راجع بفهم كلام اللَّه است .\r\n* ( وَقالُوا لَوْ كُنَّا نَسْمَعُ أَوْ نَعْقِلُ ما كُنَّا فِي أَصْحابِ السَّعِيرِ ) * ملك : 10 . و گفتند : اگر گوش ميداديم و ميفهميديم در ميان اهل سعير نمىبوديم * ( وَما يَعْقِلُها إِلَّا الْعالِمُونَ ) * عنكبوت : 43 .\r\nجز دانايان آن را درك نميكنند . اگر آيات قرآن را تتبّع كنيم خواهيم ديد كه عقل در قرآن بمعنى فهم و درك و معرفت است .\r\nطبرسى فرموده : عقل ، فهم ، معرفت و لبّ نظير هماند راغب گويد :\r\nبنيروئيكه آمادهء قبول علم است عقل گويند همچنين بعلميكه بوسيلهء آن نيرو بدست آيد .\r\nعقل بمعنى اسمى در قرآن نيامده و فقط به صورت فعل مثل * ( عَقَلُوه ) * - . . . * ( يَعْقِلُونَ ) * - . . . * ( تَعْقِلُونَ ) * - . . . * ( نَعْقِلُ ) * به كار رفته است ، در روايات كه آمده « الْعَقْلُ ما عُبِدَ بِه الرَّحْمنُ » . . . « ما خَلَقَ الله خَلْقاً اكْرَمَ عَلَيْه مِنَ الْعَقْلِ » مراد از آن ظاهرا همان نيروى فهم و درك انسانى است .\r\n\r\n\r\n\r\nعقم :\r\n( بر وزن قفل ) خشكيدن .\r\nراغب گفته : عقم خشك شدنى است كه مانع از قبول اثر باشد گويند\r\n","description":"","footnote":"","page_name":" 28 ","page_number":30},
  {"content":"\r\n« عقمت مفاصله » بندهاى بدنش خشكيد . و بدرديكه قابل صحت نيست گويند : « داء عقام » از زنان كسى را عقيم گويند كه نطفهء مرد را قبول نكند .\r\n( نازا ) .\r\n* ( فَأَقْبَلَتِ امْرَأَتُه فِي صَرَّةٍ فَصَكَّتْ وَجْهَها وَقالَتْ عَجُوزٌ عَقِيمٌ ) * ذاريات :\r\n29 . زنش صيحه زنان آمد و با تعجّب به صورتش زد و گفت : پير زن عقيم مىزايد ؟ ! * ( وَيَجْعَلُ مَنْ يَشاءُ عَقِيماً ) * شورى :\r\n50 . هر كه را خواهد عقيم مىكند آيه شامل زنان و مردان است .\r\nيَوم عقيم * ( حَتَّى تَأْتِيَهُمُ السَّاعَةُ بَغْتَةً أَوْ يَأْتِيَهُمْ عَذابُ يَوْمٍ عَقِيمٍ ) * حج : 55 . * ( يَوْمٍ عَقِيمٍ ) * روزى است كه خيرى و سرورى در آن نيست و فرح و شادى نمىزايد ظهور آن مىرساند كه مراد عذاب دنياست .\r\nريح عقيم * ( وَفِي عادٍ إِذْ أَرْسَلْنا عَلَيْهِمُ الرِّيحَ الْعَقِيمَ ) * ذاريات : 41 . عقيم ظاهرا بمعنى فاعل است گفته‌اند « ريح عقيم » باديكه ابر باران ده نياورد و ابرها و درختان را تلقيح نكند يعنى خيرى نزايد قرآن دربارهء بادها فرموده :\r\n* ( يُرْسِلُ الرِّياحَ بُشْراً بَيْنَ يَدَيْ رَحْمَتِه ) * اعراف : 57 . * ( وَأَرْسَلْنَا الرِّياحَ لَواقِحَ ) * حجر : 22 . * ( وَالله الَّذِي أَرْسَلَ الرِّياحَ فَتُثِيرُ سَحاباً فَسُقْناه إِلى بَلَدٍ مَيِّتٍ ) * فاطر : 9 .\r\nو اگر بادى باشد كه هيچ يك از فايده ها را نداشته باشد پس آن از زائيدن فايده عقيم است باد قوم عاد چنين بادى بوده است . گفته‌اند :\r\n« الْمُلْكُ عَقيمٌ » يعنى حكومت نازا است زيرا پدر براى پادشاهى پسرش را ميكشد . اين لفظ فقط چهار بار در قرآن مجيد آمده است .\r\n\r\n\r\n\r\nعَكَفَ :\r\nعكوف و عكف بمعنى ملازمت با تعظيم است . در مفردات آمده : « العُكُوفُ الِاقْبالُ عَلَى الشَّىءِ وَمُلازِمَتِه عَلَى سَبيلِ الْتَعْظيمِ لَه » در قاموس گفته : « عَكَفَ عَلَيْه عكوفاً :\r\nاقْبَلَ عَلَيْه مُواظِباً » . اين كلمه بمعنى حبس و منع نيز آمده است چنان كه خواهد آمد ، اكثر موارد آن در قرآن\r\n","description":"","footnote":"","page_name":" 29 ","page_number":31},
  {"content":"\r\nمجيد بمعنى مواظبت و ملازمت است .\r\nعاكف * ( وَالْمَسْجِدِ الْحَرامِ الَّذِي جَعَلْناه لِلنَّاسِ سَواءً الْعاكِفُ فِيه وَالْبادِ ) * حج :\r\n25 . مراد از عاكف كسى است كه در مكه ساكن و ملازم باشد ، بادى آنست كه از كنار آيد ( و ظاهر شود چنان كه در بدء گذشت ) .\r\nيعنى مسجد محترميكه آن را براى مقيم و مسافر يكسان كرده‌ايم .\r\n* ( وَانْظُرْ إِلى إِلهِكَ الَّذِي ظَلْتَ عَلَيْه عاكِفاً لَنُحَرِّقَنَّه ) * طه : 97 . بنگر بمعبودت كه بدان ملازم شدى حتما حتما آن را مىسوزانيم يا ريز ريز ميكنيم . * ( قالُوا لَنْ نَبْرَحَ عَلَيْه عاكِفِينَ حَتَّى يَرْجِعَ إِلَيْنا مُوسى ) * طه : 91 . گفتند : پيوسته ملازم گوساله خواهيم بود تا موسى پيش ما باز گردد .\r\nمَعْكوفاً * ( هُمُ الَّذِينَ كَفَرُوا وَصَدُّوكُمْ عَنِ الْمَسْجِدِ الْحَرامِ وَالْهَدْيَ مَعْكُوفاً أَنْ يَبْلُغَ مَحِلَّه . . . ) * فتح : 25 . معكوف بمعنى ممنوع است * ( وَالْهَدْيَ ) * عطف است بضمير مفعول در * ( صَدُّوكُمْ ) * آيه در جريان حديبيّه است كه مشركان رسول خدا صلَّى اللَّه عليه و آله را از انجام عمره مانع شده و نيز نگذاشتند قربانيهاى مسلمانان بمكَّه برسد يعنى : آنان همان كسانى هستند كه كافر شدند و شما را از مسجد الحرام باز داشتند و قربانى را ممنوع و محبوس كردند از اينكه به محل خويش برسند ( محل ذبح آنها مكه بود چنان كه محل ذبح قربان حج منى است ) .\r\n\r\n\r\n\r\nاعتكاف\r\n* ( وَلا تُبَاشِرُوهُنَّ وَأَنْتُمْ عاكِفُونَ فِي الْمَساجِدِ ) * بقره : 187 . عاكف و معتكف كسى است كه خود را به قصد عبادت در مسجد حبس كند و از آن بيرون نرود .\r\nاعتكاف فقط ماندن در مسجد است به قصد تعبّد هر چند قصد عبادت ديگر نداشته باشد ولى احوط است قصد عبادت ديگر نيز . اعتكاف باصل شرع مستحب و با نذر و سوگند و غيره واجب مىشود . روزه از شرايط آنست معتكف بايد روزه باشد خواه واجب باشد يا مستحب . حدّ اقلّ\r\n","description":"","footnote":"","page_name":" 30 ","page_number":32},
  {"content":"\r\nآن سه روز است و از آن كمتر نميشود و در كثرت حدّى ندارد ولى بايد برابر هر دو روز روز سوم را تمام كند مثلا اگر پنج روز اعتكاف كرد بايد روز ششم را نيز اعتكاف كند و اگر هشت روز كرد بايد روز نهم را نيز اضافه كند و هكذا .\r\nو بايد در مسجد جامع شهر باشد نه مسجد محله و بازار ( بعضى فقط به چهار مسجد مكه ، مدينه ، كوفه و بصره منحصر كرده و گفته‌اند در ساير مساجد به قصد رجاء آورند ) و بايد پيوسته در مسجد باشد و جز براى ضرورت خارج نشود اگر عمدا بدون ضرورت خارج شود باطل است . . .\r\n\r\n\r\n\r\nعلق :\r\n* ( اقْرَأْ بِاسْمِ رَبِّكَ الَّذِي خَلَقَ . ) *\r\n* ( خَلَقَ الإِنْسانَ مِنْ عَلَقٍ ) * علق : 1 و 2 . علق بر وزن فرس بمعنى زالو و يا جمع علقه است بمعنى خون منعقد كه حالت بعدى نطفه است .\r\nدر مجمع فرموده : علق جمع علقه و آن خون منعقدى است كه در اثر رطوبت بهر چيز ميچسبد و علق كرم سياه است كه بعضو آدمى ميچسبد و خون را ميمكد . راغب گويد : علق كرمى است كه بگلو ميچسبد و نيز خون منعقد است و علقه مبدء آدمى از آن مىباشد . در قاموس و اقرب از جملهء معانى آن گفته « العلق دويبة سوداء تكون فى الماء تمص الدم » .\r\nعلى هذا اگر علق در آيه جمع علقه باشد شايد مراد چنان كه گفته‌اند آنست خدا انسانها را از علقه و خون منعقد آفريده مثل : * ( فَإِنَّا خَلَقْناكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ) * حج : 5 . و اگر بمعنى زالو و كرم باشد مراد از آن مطابق كشف امروز همان اسپرماتوزوئيد است كه به شكل زالو است و در نطفهء مرد هزاران واحد از آنها شناور است و چون علق در آيه نكره آمده منظور زالو و كرم بخصوصى است كه با اسپرماتوزوئيد كاملا تطبيق مىكند .\r\nنگارنده احتمال قوى مىدهم كه قول دوم مراد است به نظر بعضى از محققين * ( عَلَقٍ ) * در آيه بمعنى علائق\r\n","description":"","footnote":"","page_name":" 31 ","page_number":33},
  {"content":"\r\nاست كه مراد صفات و آثار موجود در نطفه باشد و فرزند آنها را به ارث خواهد برد ولى اثبات آن خيلى مشكل است .\r\nو امّا آيات * ( خَلَقْناكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ) * كه گذشت * ( ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً . . . ) * مؤمنون : 14 . * ( ثُمَّ كانَ عَلَقَةً فَخَلَقَ فَسَوَّى ) * قيامة : 38 . علقه را در اين آيات خون منعقد گفته‌اند كه اگر انسان بنطفه در آنحال نگاه كند آن را به صورت خون بسته خواهد ديد ، ولى جوهرى در صحاح علقه را نيز زالو معنى كرده و گويد : « العلقة دودة فى الماء تمّص الدم و الجمع علق » و نيز آن را قطعه‌اى از خون غليظ گفته است . در اين صورت ممكن است علقه را نيز اسپرماتوزوئيد معنى كرد .\r\nمُعَلَّقه * ( وَلَنْ تَسْتَطِيعُوا أَنْ تَعْدِلُوا بَيْنَ النِّساءِ وَلَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ ) * نساء : 129 . معلقه بمعنى آويزان است بنا بروايت امام صادق عليه السّلام مراد عدم استطاعت در محبت و علاقهء قلبى است يعنى : هرگز نميتوانيد از لحاظ محبت ميان زنان به عدالت رفتار كنيد و همه را يكسان دوست بداريد هر چند كه بدين كار حريص باشيد . پس از زنيكه دوست نداريد بطور كلى منحرف نشويد كه او را آويزان و بلاتكليف بگذاريد كه نه مثل زن شوهردار باشد تا از شوهر استفاده كند و نه مثل زن بىشوهر كه بتواند همسر اختيار نمايد .\r\n\r\n\r\n\r\nعلم :\r\nدانستن . دانش . * ( قَدْ عَلِمَ كُلُّ أُناسٍ مَشْرَبَهُمْ ) * بقره : 60 . هر گروه محل آبخوردن خود را دانستند * ( قالُوا سُبْحانَكَ لا عِلْمَ لَنا إِلَّا ما عَلَّمْتَنا ) * بقره : 32 .\r\nعلم گاهى بمعنى اظهار و روشن كردن آيد مثل * ( ثُمَّ بَعَثْناهُمْ لِنَعْلَمَ أَيُّ الْحِزْبَيْنِ أَحْصى لِما لَبِثُوا أَمَداً ) * كهف :\r\n12 . پيداست كه خدا پيش از بر انگيختن اصحاب كهف ميدانست كدام گروه از آنها مدّت توقّف خود را بهتر ميدانند و بعثت آنها براى اظهار و روشن كردن آن بود .\r\n","description":"","footnote":"","page_name":" 32 ","page_number":34},
  {"content":"\r\nطبرسى ذيل آيهء 140 از آل عمران * ( وَلِيَعْلَمَ الله الَّذِينَ آمَنُوا . . . ) * فرموده خدا قبل از اظهار ميداند كه آنها از حيث ايمان متمايز ميشوند و پس از اظهار ميداند كه متمايزاند پس تغيير در معلوم است نه در علم . و بقولى معنى آنست : تا خدا معلوم را ظاهر سازد . در الميزان ذيل * ( لِنَعْلَمَ أَيُّ الْحِزْبَيْنِ ) * فرموده : مراد علم فعلى است و آن ظهور شىء و حضورش بوجود خاصّ نزد خداست ، علم بدين معنى در قرآن زياد است مثل * ( وَلِيَعْلَمَ الله مَنْ يَنْصُرُه وَرُسُلَه بِالْغَيْبِ ) * حديد : 25 . * ( لِيَعْلَمَ أَنْ قَدْ أَبْلَغُوا رِسالاتِ رَبِّهِمْ ) * جنّ : 28 .\r\nعلى هذا همهء آيات كه در اين سياقاند مراد از علم در آنها اظهار است .\r\nعلم گاهى بمعنى دليل و حجّت آيد مثل * ( قالُوا اتَّخَذَ الله وَلَداً . ما لَهُمْ بِه مِنْ عِلْمٍ وَلا لِآبائِهِمْ ) * كهف : 4 و 5 .\r\nيعنى دليلى به اين گفته ندارند * ( وَمِنَ النَّاسِ مَنْ يُجادِلُ فِي الله بِغَيْرِ عِلْمٍ ) * حج : 3 . يعنى به غير دليل مجادله مىكند * ( وَإِنْ جاهَداكَ عَلى أَنْ تُشْرِكَ بِي ما لَيْسَ لَكَ بِه عِلْمٌ فَلا تُطِعْهُما ) * لقمان : 15 .\r\n* ( وَخَرَقُوا لَه بَنِينَ وَبَناتٍ بِغَيْرِ عِلْمٍ ) * انعام : 100 .\r\nدليل اينكه علم در اين آيات بمعنى دليل و برهان است اولا لسان خود آيات است كه علم بمعنى دانستن جور در نميايد . ثانيا لفظ سلطان است كه در نظير اين آيات آمده است مثل * ( قالُوا اتَّخَذَ الله وَلَداً ) * . . . * ( إِنْ عِنْدَكُمْ مِنْ سُلْطانٍ بِهذا ) * يونس : 68 . يعنى دليلى بر اين گفته نداريد .\r\n* ( وَإِنَّه لَعِلْمٌ لِلسَّاعَةِ فَلا تَمْتَرُنَّ بِها وَاتَّبِعُونِ . . . ) * زخرف : 61 . ضمير * ( إِنَّه ) * راجع بعيسى عليه السّلام است در معنى آيه گفته‌اند : چون آنحضرت بدون پدر به دنيا آمده اين نشانهء آنست كه در آفريده شدن روز قيامت احتياجى بوجود پدر نيست و انسان از زمين كه به حكم مادر است مىرويد على هذا وجود عيسى يكى از نشانه ها و شواهد\r\n","description":"","footnote":"","page_name":" 33 ","page_number":35},
  {"content":"\r\nقيامت است . * ( عالِمُ الْغَيْبِ وَالشَّهادَةِ ) * از اسماء حسنى است و آن يازده مرتبه بلفظ فوق و دو دفعه بلفظ * ( عالِمُ الْغَيْبِ ) * در قرآن مجيد آمده است * ( عالِمُ الْغَيْبِ وَالشَّهادَةِ الْكَبِيرُ الْمُتَعالِ ) * رعد : 9 . * ( عالِمُ الْغَيْبِ فَلا يُظْهِرُ عَلى غَيْبِه أَحَداً ) * جنّ : 26 .\r\nعليم : بسيار دانا . صيغهء مبالغه است در مجمع از سيبويه نقل كرده :\r\nچون ارادهء مبالغه كنند بجاى فاعل فعيل گويند مثل عليم و رحيم .\r\n* ( سُبْحانَكَ لا عِلْمَ لَنا إِلَّا ما عَلَّمْتَنا إِنَّكَ أَنْتَ الْعَلِيمُ الْحَكِيمُ ) * بقره : 32 .\r\nاين كلمه صد و شصت و دو بار در كلام اللَّه آمده است صد و پنجاه و شش بار دربارهء خدا و هشت بار دربارهء ديگران مثل * ( يَأْتُوكَ بِكُلِّ ساحِرٍ عَلِيمٍ ) * اعراف : 112 . * ( قالَ اجْعَلْنِي عَلى خَزائِنِ الأَرْضِ إِنِّي حَفِيظٌ عَلِيمٌ ) * يوسف : 55 . ايضا يونس : 79 - يوسف :\r\n76 - حجر : 53 - شعراء : 34 و 37 - ذاريات : 28 .\r\nعلَّام : بسيار دانا . صيغهء مبالغه است * ( إِنَّكَ أَنْتَ عَلَّامُ الْغُيُوبِ ) * مائده :\r\n109 . و آن چهار بار و همه به صورت * ( عَلَّامُ الْغُيُوبِ ) * در قرآن آمده است مائده : 109 و 116 - توبه : 78 - سباء :\r\n48 .\r\n\r\n\r\n\r\nعلم :\r\n( بر وزن فرس ) نشانه . علامت .\r\nراغب گفته : علم اثر و نشانه ايست كه شىء با آن معلوم مىشود مثل علم لشكر و علم طريق ( نشانهء راه ) كوه را به جهت معلوم بودنش علم گفته‌اند جمع آن اعلام است .\r\n* ( وَمِنْ آياتِه الْجَوارِ فِي الْبَحْرِ كَالأَعْلامِ ) * شورى : 32 . * ( وَلَه الْجَوارِ الْمُنْشَآتُ فِي الْبَحْرِ كَالأَعْلامِ ) * رحمن :\r\n24 . يعنى براى خداست نهرهاى جارى كه در دريا بوجود آمده‌اند و مانند نشانه ها و مرزهااند در « بحر » ذيل عنوان نهرهاى دريائى مفصلا توضيح داديم كه مراد از اين آيات نهرهاى دريائى است به آنجا رجوع شود . علم بلفظ مفرد در قرآن نيامده است .\r\n\r\n\r\n\r\nعالم :\r\n( بفتح لام ) همهء مخلوقات .\r\nدر صحاح گفته : « الْعالَمُ : الْخَلْقُ وَ\r\n","description":"","footnote":"","page_name":" 34 ","page_number":36},
  {"content":"\r\nالْجَمْعُ الْعَوالِمُ وَالْعالَمُون » در قاموس و اقرب الموارد گويد : « الْعالَمُ :\r\nالْخَلْقُ كُلُّه » .\r\nطبرسى رحمه اللَّه فرمايد : عالم جمع است و از لفظ خود مفرد ندارد مثل نفر و جيش و اشتقاق آن از علامت است زيرا عالم علامت وجود صانع مىباشد و آن در متعارف ميان مردم عبارت است از جميع مخلوقات .\r\nپس عالم از علامت است و مخلوقات را از آن عالم گويند كه علامت وجود خالق متعالاند به نظر نگارنده جمع آن براى افادهء كثرت است و گرنه احتياج بجمع بستن نداشت و در عرف بهر يك از اصناف مخلوق عالم ميگويند مثل عالم انسان ، عالم نبات ، عالم حيوان .\r\nخلاصه آنكه عالم بمعنى همهء مخلوقات است چنان كه از لغات معتبر نقل شد ديگر نبايد خويش را در كلام فلاسفه گيج كنيم از قبيل فلك محيط و غيره .\r\nبايد دانست لفظ « عالم » در قرآن به كار نرفته و فقط « عالَمين » آمده ، مراد از آن گاهى همهء مخلوقات است مثل * ( الْحَمْدُ لِلَّه رَبِّ الْعالَمِينَ ) * فاتحه :\r\n2 . چنان كه آمده * ( وَهُوَ رَبُّ كُلِّ شَيْءٍ ) * انعام : 164 . و گاهى انسانهاست مثل * ( وَأَنِّي فَضَّلْتُكُمْ عَلَى الْعالَمِينَ ) * بقره :\r\n122 . * ( وَاصْطَفاكِ عَلى نِساءِ الْعالَمِينَ ) * آل عمران : 42 . و مثل * ( لا أُعَذِّبُه أَحَداً مِنَ الْعالَمِينَ ) * مائده : 115 . و كلمهء عالمين هفتاد و سه بار در قرآن آمده است در « مريم » خواهد آمد كه آيا « عالَمين » شامل همهء انسانهاست يا مثلا * ( فَضَّلْتُكُمْ عَلَى الْعالَمِينَ ) * فقط شامل انسانهاى عصر بنى اسرائيل است . عالمون در معرب بحروف بودن لا حق بجمع مذكَّر سالم است .\r\n\r\n\r\n\r\nعلامات :\r\n* ( وَعَلاماتٍ وَبِالنَّجْمِ هُمْ يَهْتَدُونَ ) * نحل : 16 . علامات جمع علامت بمعنى نشانه است مثل يك تابلو كه مطب دكتر را نشان دهد . آيهء ما قبل چنين است : * ( وَأَلْقى فِي الأَرْضِ رَواسِيَ أَنْ تَمِيدَ بِكُمْ وَأَنْهاراً وَسُبُلًا لَعَلَّكُمْ تَهْتَدُونَ . وَعَلاماتٍ وَبِالنَّجْمِ ) *\r\n","description":"","footnote":"","page_name":" 35 ","page_number":37},
  {"content":"\r\n* ( هُمْ يَهْتَدُونَ ) * « عَلامات » عطف است به « انْهاراً » تقدير آن چنين است « وَالْقى فِى الارْضِ عَلاماتٍ » خدا در زمين نشانه هائى قرار داد كه بوسيلهء آنها مردم راه مييابند علامات شامل هر نشانه و هر امارهء طبيعى و وضعى است كه مردم از آنها استفاده ميكنند و چنان كه در الميزان آمده حتى بشاخصها ، تابلوها ، لغتها ، اشارات ، خطوط و غير آنها نيز شامل است .\r\nجملهء * ( وَبِالنَّجْمِ هُمْ يَهْتَدُونَ ) * نيز يكى از علامات است كه در « نجم » خواهد آمد وجود علامات در زندگى بشر بسيار حائز اهميت است چنان كه با تدبّر معلوم خواهد شد .\r\n\r\n\r\n\r\nعلن :\r\nو علانيه آشكار شدن .\r\n« عَلَنَ الامْرُ عُلُوناً وَعَلَناً و عَلانِيَةً :\r\nظَهَرَ وَانْتَشَرَ » علانيه بمعنى آشكار نيز آمده است مثل * ( وَأَنْفَقُوا مِمَّا رَزَقْناهُمْ سِرًّا وَعَلانِيَةً ) * رعد : 22 .\r\nاعلان : آشكار كردن . * ( ثُمَّ إِنِّي أَعْلَنْتُ لَهُمْ وَأَسْرَرْتُ لَهُمْ إِسْراراً ) * نوح : 9 . * ( وَالله يَعْلَمُ ما تُسِرُّونَ وَما تُعْلِنُونَ ) * نحل : 19 . افعال آن در قرآن مجيد همه از باب افعال آمده است .\r\n\r\n\r\n\r\nعلا :\r\nعلو ( بر وزن قفل ) بلندى .\r\nعلاء : برترى و رفعت شأن . اولى از علاء : برترى و رفعت شأن . اولى از نصر ينصر آيد مثل « عَلَا الشَّىْءُ وَالنَّهارُ يَعْلُوا عُلُوّاً : ارْتَفَعَ » دومى از باب علم يعلم آيد « عَلى فُلَان فِى المَكارِمِ يَعْلى عَلاءً : شَرَفَ » اين خلاصهء فرق آن دو است و گرنه در جاى همديگر نيز به كار ميروند .\r\nعلو بمناسبت معنى اولى در قهر و غلبه و تكبّر نيز استعمال مىشود * ( إِذاً لَذَهَبَ كُلُّ إِله بِما خَلَقَ وَلَعَلا بَعْضُهُمْ عَلى بَعْضٍ ) * مؤمنون : 91 . آنگاه هر خدا مخلوق خويش تصاحب ميكرد و يكى بر ديگرى غلبه و برترى ميكرد .\r\n* ( إِنَّ فِرْعَوْنَ عَلا فِي الأَرْضِ وَجَعَلَ أَهْلَها شِيَعاً ) * قصص : 4 . فرعون در زمين طغيان كرد و ظلم پيشه گرفت و مردم آن را فرقه ها كرد .\r\n* ( وَلِيُتَبِّرُوا ما عَلَوْا تَتْبِيراً ) * اسراء :\r\n7 . و تا هلاك كنند آنچه را كه غلبه كردند\r\n","description":"","footnote":"","page_name":" 36 ","page_number":38},
  {"content":"\r\nهلاك وحشتناكى * ( لَتُفْسِدُنَّ فِي الأَرْضِ مَرَّتَيْنِ وَلَتَعْلُنَّ عُلُوًّا كَبِيراً ) * اسراء :\r\n4 . حتما حتما دو بار در زمين فساد و طغيان بزرگ ميكنيد .\r\nعالى : بالا و طاغى مثل * ( جَعَلْنا عالِيَها سافِلَها ) * هود : 82 . بالاى ديارشان را پائين آن قرار داديم يعنى زير و زبر كرديم . ايضا * ( عالِيَهُمْ ثِيابُ سُندُسٍ خُضْرٌ وَإِسْتَبْرَقٌ ) * انسان : 21 .\r\nو مثل * ( إِنَّ فِرْعَوْنَ لَعالٍ فِي الأَرْضِ ) * يونس : 83 . فرعون طاغى است در زمين .\r\nايضا بمعنى رفيع و برتر است نحو * ( فِي جَنَّةٍ عالِيَةٍ ) * حاقه : 22 . كه ظاهرا رفعت و برترى مراد است و مثل * ( وَكَلِمَةُ الله هِيَ الْعُلْيا ) * توبه : 40 كه بمعنى برتر است .\r\nعُلى ( بر وزن جدا ) جمع عليا است يعنى مرتفع و بلند * ( تَنْزِيلًا مِمَّنْ خَلَقَ الأَرْضَ وَالسَّماواتِ الْعُلى ) * طه : 4 .\r\nقرآن نازل شده است از جانب خدائى كه زمين و آسمانهاى بلند را آفريده . ايضا * ( فَأُولئِكَ لَهُمُ الدَّرَجاتُ الْعُلى ) * طه :\r\n75 .\r\nعلوّ : بمعنى ارتفاع است مثل عتوّ و در معنى تكبّر و طغيان نيز به كار رود مثل * ( وَلَتَعْلُنَّ عُلُوًّا كَبِيراً ) * كه گذشت .\r\nتعالى : * ( فَتَعالَى الله عَمَّا يُشْرِكُونَ ) * اعراف : 190 . تعالى فعل است از تفاعل يعنى برتر و بالاتر است خدا از آنچه شرك ميورزند . راغب گويد تفاعل در آن براى مبالغه است .\r\nتعال ( بفتح لام ) فعل امر است از تفاعل يعنى بيا بالا اصلش آنست كه كسى از بالا كسى را كه در پائين است ندا كند و بگويد : تعال . سپس در اثر كثرت استعمال بمعنى « بيا » به كار رفته اعم از آنكه ندا شده در بالا باشد يا پائين يا مساوى با منادى چنان كه در اقرب الموارد و مفردات گفته است .\r\n","description":"","footnote":"","page_name":" 37 ","page_number":39},
  {"content":"\r\nآن بلفظ جمع مذكَّر * ( تَعالَوْا ) * هفت بار و بلفظ جمع مؤنث * ( فَتَعالَيْنَ ) * يك بار در قرآن آمده است . * ( يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَبَيْنَكُمْ ) * آل عمران : 64 . اى اهل كتاب بيائيد بسوى كلمه ايكه ميان ما و شما يكسان است * ( فَتَعالَيْنَ أُمَتِّعْكُنَّ وَأُسَرِّحْكُنَّ سَراحاً جَمِيلًا ) * احزاب :\r\n28 . و آن خطاب بزنان حضرت رسول صلَّى اللَّه عليه و آله است .\r\nعلىّ : بسيار برتر . بسيار رفيع القدر . و آن صيغهء مبالغه است آن جمعا يازده بار در قرآن مجيد آمده است هشت بار در وصف خداى تعالى مثل * ( وَلا يَؤُدُه حِفْظُهُما وَهُوَ الْعَلِيُّ الْعَظِيمُ ) * بقره : 255 . يك دفعه دربارهء قرآن * ( وَإِنَّه فِي أُمِّ الْكِتابِ لَدَيْنا لَعَلِيٌّ حَكِيمٌ ) * زخرف : 4 . و يك بار در وصف نام نيك يا شريعت پيامبران * ( وَوَهَبْنا لَهُمْ مِنْ رَحْمَتِنا وَجَعَلْنا لَهُمْ لِسانَ صِدْقٍ عَلِيًّا ) * مريم : 50 . و يك بار دربارهء مكان ادريس عليه السّلام * ( إِنَّه كانَ صِدِّيقاً نَبِيًّا . وَرَفَعْناه مَكاناً عَلِيًّا ) * مريم : 57 .\r\nدربارهء اين آيه در « درس - ادريس » صحبت شده است . اهل لغت آن را در علوّ مقام و علوّ مكان هر دو گفته‌اند ولى ظهور همهء آيات در علوّ مقام است . غير از آيهء فوق .\r\nراغب گفته : معنى * ( هُوَ الْعَلِيُّ الْكَبِيرُ ) * آنست كه برتر است از اينكه وصف واصفين بلكه علم عارفين به او احاطه كند . در مجمع آمده : علىّ در اصل از علوّ است خداى سبحان بوسيلهء اقتدار و نفوذ سلطان برتر و بالاتر است .\r\nاعلى : بالاتر و برتر . در علوّ مكان و مقام هر دو آيد مثل * ( سَبِّحِ اسْمَ رَبِّكَ الأَعْلَى ) * اعلى : 1 . كه در علوّ مقام است و مثل * ( ما كانَ لِي مِنْ عِلْمٍ بِالْمَلإِ الأَعْلى ) * ص : 69 . * ( وَهُوَ بِالأُفُقِ الأَعْلى ) * نجم : 7 . كه ظهور هر دو در علوّ مكان است نه مقام جمع آن در قرآن اعلون آمده * ( وَأَنْتُمُ الأَعْلَوْنَ إِنْ ) *\r\n","description":"","footnote":"","page_name":" 38 ","page_number":40},
  {"content":"\r\n* ( كُنْتُمْ مُؤْمِنِينَ ) * آل عمران : 139 .\r\nمتعالى : رفيع المقام . طبرسى فرموده متعالى و عالى هر دو يكى است ، بقولى متعالى مقتدرى را گويند كه محال است كسى با آن مساوى باشد * ( عالِمُ الْغَيْبِ وَالشَّهادَةِ الْكَبِيرُ الْمُتَعالِ ) * رعد : 9 .\r\n\r\n\r\n\r\nعلَّيّون :\r\n* ( كَلَّا إِنَّ كِتابَ الأَبْرارِ لَفِي عِلِّيِّينَ . وَما أَدْراكَ ما عِلِّيُّونَ . ) *\r\n* ( كِتابٌ مَرْقُومٌ ) * مطففين : 17 - 19 .\r\nظهور اين دو آيه در آنست كه اولا علَّيّون محل نوشتهء ابرار است و ثانياً عليّيون خودش كتابى است نوشته شده . بايد مراد از كتاب ابرار اعمال آنها باشد و چون عمل نوعى از نوشتن است ( نوشته فعلى نه خطَّى ) از آن كتاب تعبير شده ، از طرف ديگر اعمال پيش خدا مجسّم ميشوند و مجسّم شده ها رديف هم و رويهم چيده شده علَّيّون را تشكيل ميدهند پس اعمال ابرار در عليّين است و علَّيّون همان كتاب مرقوم و اعمال تجسم يافته است . در واقع مصالح ساختمان علَّيّون ، اعمال ابرار است نظير اين سخن در « سجن - سجّين » گذشت .\r\nگوئى آيه ميگويد : اعمال نيكان در بهشت برين است و بهشت برين از اعمال نيكان تشكيل يافته است .\r\nدر مجمع فرموده : علَّيّون علوّ مضاعف ( برتر چند برابر ) است و براى اظهار تفخيم و عظمت شأن با واو و نون جمع بسته شده و باولو العقل تشبيه گرديده است علَّيّون مراتب والائى است توأم با جلال . اهل لغت آن را جمع علَّىّ بكسر عين و تشديد لام و ياء گفته‌اند . ولى ظاهرا مفرد مضاعف است .\r\nوصف آن * ( كِتابٌ مَرْقُومٌ ) * مفرد آمده و ضمير آن در آيهء بعدى * ( يَشْهَدُه الْمُقَرَّبُونَ ) * مفرد به كار رفته است .\r\nدر اينكه مراد از علَّيّون بهشت است شكى نيست ولى آيا همهء بهشت علَّيّون است و يا آن قسمتى از بهشت است معلوم نيست از * ( يَشْهَدُه الْمُقَرَّبُونَ ) *\r\n","description":"","footnote":"","page_name":" 39 ","page_number":41},
  {"content":"\r\nمىشود دانست كه آن همهء بهشت نيست زيرا چنان كه در « ثلّ » گذشت مقرّبون قسمتى از اهل بهشتاند .\r\nبه نظر نگارنده مراد از عليّون بهشت اصحاب يمين است . توضيح آنكه در سورهء واقعة اهل آخرت بسابقون و اصحاب يمين و اصحاب شمال تقسيم شده است و در « ثلّ » روشن كرديم كه بهشت مقرّبون با اصحاب يمين متفاوت است . اين تفاوت از اوائل سورهء دهر و از ذيل آيات « عليّين » نيز فهميده مىشود در سورهء دهر آمده : ابرار از شرابى ميخورند كه آميخته بكافور است . و كافور چشمه ايست كه عباد اللَّه از آن ميخورند بايد عباد اللَّه همان مقرّبون باشند كه از خود چشمه مياشامند و ابرار اصحاب يميناند كه از شراب آميخته به آن ميخورند نه از خود آن .\r\nدر مطفّفين ذيل آيات عليّين آمده كه ابرار از رحيق مختوم آميخته بتسنيم ميخورند و تسنيم چشمه ايست كه مقرّبون از آن ميخورند * ( عَيْناً يَشْرَبُ بِهَا الْمُقَرَّبُونَ ) * پس مراد از ابرار در هر دو سوره ، اصحاب يمين و مراد از « عباد » در سورهء دهر و « مقرّبون » در سورهء مطفّفين همان سابقون و مقرّبيناند آنگاه دربارهء عليّون آمده * ( كِتابَ الأَبْرارِ لَفِي عِلِّيِّينَ ) * پس ميدانيم اين ابرار همان اصحاب يميناند و * ( يَشْهَدُه الْمُقَرَّبُونَ ) * مىرساند كه مقرّبون علَّيّين را مىبينند و در آن حاضر ميشوند ولى بهشت مخصوص آنها نيست و شايد منظور آنست كه مقرّبون گواهى ميدهند : عليّون مال ابرار است زيرا گواهان روز قيامت چنان كه در « شهد » گذشت حتما از مقرّبيناند اين است آنچه به نظر نگارنده آمده . و اللَّه العالم .\r\n\r\n\r\n\r\nعَلى :\r\nحرف جرّ است ، اهل لغت براى آن 9 معنى گفته‌اند از جمله :\r\nاستعلاء خواه حقيقى باشد مثل * ( وَعَلَى الْفُلْكِ تُحْمَلُونَ ) * مؤمنون : 22 . خواه معنى مثل * ( تِلْكَ الرُّسُلُ فَضَّلْنا بَعْضَهُمْ عَلى بَعْضٍ ) * بقره : 253 . ايضا ظرفيت مثل * ( وَدَخَلَ الْمَدِينَةَ عَلى حِينِ غَفْلَةٍ مِنْ ) *\r\n","description":"","footnote":"","page_name":" 40 ","page_number":42},
  {"content":"\r\n* ( أَهْلِها ) * قصص : 15 . رجوع شود بكتب لغت .\r\nبايد دانست كه آن گاهى بمعنى ملازمت و مواظبت است مثل * ( يا أَيُّهَا الَّذِينَ آمَنُوا عَلَيْكُمْ أَنْفُسَكُمْ ) * مائده :\r\n105 . يعنى « الزموا انفسكم » مواظب خودتان باشيد . و نيز معنى عهده و مسؤليت ميدهد مثل * ( فَإِنَّما عَلَيْه ما حُمِّلَ وَعَلَيْكُمْ ما حُمِّلْتُمْ ) * نور : 54 .\r\nبر عهدهء اوست آنچه مأمور شده‌ايد .\r\nايضا بمعنى ضرر كه گويند : اين بر عليه توست نه بر له تو .\r\n\r\n\r\n\r\nعمد :\r\nقصد . « عمد للشىء و الى الشىء : قصد » همچنين است تعمّد .\r\n* ( وَلَيْسَ عَلَيْكُمْ جُناحٌ فِيما أَخْطَأْتُمْ بِه وَلكِنْ ما تَعَمَّدَتْ قُلُوبُكُمْ ) * احزاب :\r\n5 . در آنچه خطا كرده‌ايد گناهى نداريد ليكن در آنچه قلوب شما قصد كرده خطا كاريد . * ( وَمَنْ يَقْتُلْ مُؤْمِناً مُتَعَمِّداً فَجَزاؤُه جَهَنَّمُ خالِداً فِيها ) * نساء : 93 . يعنى مؤمن را از روى قصد و دانسته بكشد .\r\nعماد : ستون . ايضا بمعنى ابنيهء رفيعه آمده در اين صورت مفردش عماده است رجوع شود به صحاح و اقرب . * ( أَ لَمْ تَرَ كَيْفَ فَعَلَ رَبُّكَ بِعادٍ . ) *\r\n* ( إِرَمَ ذاتِ الْعِمادِ . الَّتِي لَمْ يُخْلَقْ مِثْلُها فِي الْبِلادِ ) * فجر : 6 - 8 . احتمال قوى آنست كه « العِماد » در آيه بمعنى كاخهاى بلند است رجوع شود به « ارم » .\r\nعماد بمعنى ستون جمعش عَمدَ ( بر وزن فرس و عنق ) است ولى در قرآن بر وزن فرس آمده است * ( الله الَّذِي رَفَعَ السَّماواتِ بِغَيْرِ عَمَدٍ تَرَوْنَها ) * رعد : 2 . ايضا * ( خَلَقَ السَّماواتِ بِغَيْرِ عَمَدٍ تَرَوْنَها ) * لقمان : 10 . ممكن است * ( تَرَوْنَها ) * جملهء مستقل باشد يعنى :\r\nآسمانها را بىستون بالا برد و آفريد .\r\nمىبينيد كه بىستوناند بالا برد و آفريد .\r\nمىبينيد كه بىستوناند و ممكن است قيد * ( عَمَدٍ ) * باشد يعنى بدون ستونهاى مرئى . در اين صورت فقط ستون مرئى نفى شده يعنى ستونهاى نامرئى از قبيل جاذبه و غيره هست ( بنا بر مفهوم مخالف ) .\r\nدر تفسير عياشى ضمن خبرى از\r\n","description":"","footnote":"","page_name":" 41 ","page_number":43},
  {"content":"\r\nحضرت رضا عليه السّلام نقل شده : « فَثَمَّ عَمَدٌ وَلكِنْ لا تُرى » در آنجا ستونهائى هست و ليكن ديده نميشوند .\r\nظاهرا مراد از آيه احتمال اول است و آن در اثبات قدرت خدا قويتر است . يعنى : مىبينيد كه آسمانها را بىستون بالا برده . و اين با روايت فوق منافى نيست زيرا روايت ناظر بنامرئيهاست گرچه احتمال دوم را تأييد مىكند .\r\n* ( إِنَّها عَلَيْهِمْ مُؤْصَدَةٌ . فِي عَمَدٍ مُمَدَّدَةٍ ) * همزه : 8 و 9 . آتش بر آنها بسته شده در ستونهاى كشيده . رجوع شود .\r\nبه « وصد » .\r\n\r\n\r\n\r\nعمر :\r\nعمارة بمعنى آباد كردن است * ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ وَجاهَدَ فِي سَبِيلِ الله ) * توبه : 19 .\r\n* ( وَأَثارُوا الأَرْضَ وَعَمَرُوها أَكْثَرَ مِمَّا عَمَرُوها ) * روم : 9 . زمين را زير رو و آباد كردند بيش از آنچه اينها آباد كردند . عمر ( بر وزن عنق و فلس ) دوران زندگى و مدت آبادى بدن بوسيله حيات و روح است . * ( وَمِنْكُمْ مَنْ يُرَدُّ إِلى أَرْذَلِ الْعُمُرِ ) * نحل : 70 . عمر در آيه بر وزن ( عُنُق ) است و در آيهء * ( لَعَمْرُكَ إِنَّهُمْ لَفِي سَكْرَتِهِمْ يَعْمَهُونَ ) * حجر : 72 . بر وزن ( فلس ) است طبرسى و راغب گويند : هر دو وزن بيك معنى است ولى قسم مخصوص به وزن ( فلس ) است . علت آن اخفّ بودن فتح مىباشد .\r\nدر تمام قرآن فقط در اين آيه بعمر حضرت رسول صلَّى اللَّه عليه و آله سوگند ياد شده ابن عباس گويد : خدا احدى را گراميتر به خود از محمد صلَّى اللَّه عليه و آله نيافريده و نشنيدم خدا بزندگى كسى قسم بخورد جز بحيات آنحضرت .\r\nتعمير : اعطاء زندگى . * ( أَ وَلَمْ نُعَمِّرْكُمْ ما يَتَذَكَّرُ فِيه مَنْ تَذَكَّرَ ) * فاطر : 37 . آيا زندگى نداديم بشما آيا زنده نگاه نداشتيم شما را مدتى كه\r\n","description":"","footnote":"","page_name":" 42 ","page_number":44},
  {"content":"\r\nپند شنو در آن متذكر ميشد ؟ ! عمره : عمل مخصوصى است از اعمال حجّ * ( وَأَتِمُّوا الْحَجَّ وَالْعُمْرَةَ لِلَّه ) * بقره : 196 . و آن چنين است كه شخص از ميقات احرام بسته وارد مكَّه مىشود هفت بار كعبه را طواف كرده در مقام ابراهيم عليه السّلام نماز طواف ميخواند آنگاه ميان دو تلّ صفا و مروه هفت بار سعى و رفت و آمد مىكند سپس بنيّت تقصير قسمتى از موى شارب ( مثلا ) را ميگيرد و با تقصير آن ، عمل تمام است . طبرسى فرموده عمره از عمارة است و آن بمعنى زيادت مىباشد كه آباد كنندهء زمين آن را بوسيله عمارت زيادت ميدهد .\r\nنگارنده گويد : بنا بر اين علت تسميهء عمره زايد بودن آن بر حجّ است و يا آن ، باعث آباد بودن بيت اللَّه است .\r\n* ( إِنَّما يَعْمُرُ مَساجِدَ الله مَنْ آمَنَ بِالله وَالْيَوْمِ الآخِرِ . . . ) * توبه : 18 .\r\nآيا مراد از تعمير حفظ بنا و ترميم آن است يا آباد نگاه داشتن بوسيلهء نظافت و چراغ روشن كردن و نماز خواندن و غير اينهاست ؟ و يا بوسيلهء اقامت در آنست ؟ كه عماره مكان بهر سه معنى آمده است .\r\nباحتمال قوى مراد حفظ بنا و ترميم آنست كه ظهور عمارت در آن است و آيهء ما قبل كه فرموده : * ( ما كانَ لِلْمُشْرِكِينَ أَنْ يَعْمُرُوا مَساجِدَ الله . . . ) * ظهورش در ترميم بناست نه زيارت و نماز خواندن . ايضا آيهء * ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ . . . ) * كه گذشت ظهورش در اصلاح بناست .\r\nاستعمار * ( هُوَ أَنْشَأَكُمْ مِنَ الأَرْضِ وَاسْتَعْمَرَكُمْ فِيها . . . ) * هود : 61 . استعمار بنا بر استفعال طلب عمارت است يعنى خدا شما را از زمين آفريده و از شما آبادى آن را خواسته است و آن عبارت اخراى خليفة الله بودن انسان است . بعضىها آن را عمر دادن گفته‌اند ولى بر خلاف ظاهر است .\r\n* ( أَ جَعَلْتُمْ سِقايَةَ الْحاجِّ وَعِمارَةَ\r\n","description":"","footnote":"","page_name":" 43 ","page_number":45},
  {"content":"\r\nالْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ وَجاهَدَ فِي سَبِيلِ الله لا يَسْتَوُونَ عِنْدَ الله . . . ) * توبه : 19 . آيهء شريفه گرچه مفهوما اعمّ است ولى جهت نزول آن مبيّن فضيلت على بن ابى طالب عليه السّلام است . عيّاشى در تفسير خود از ابى بصير از امام صادق عليه السّلام نقل كرده كه فرمود بامير المؤمنين صلوات الله عليه گفتند : از افضل مناقب خويش ما را خبر ده . فرمود : آرى من و عبّاس و عثمان بن ابى شيبه در مسجد الحرام بوديم . عثمان بن ابى شيبه گفت : رسول خدا كليدهاى كعبه به من داد . عباس گفت : رسول خدا سقاية را كه زمزم باشد به من داده ( تأمين آب حاجيان ) ولى يا على به تو چيزى نداده است سپس خدا نازل فرموده * ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ وَجاهَدَ فِي سَبِيلِ الله لا يَسْتَوُونَ عِنْدَ الله ) * .\r\nدر مجمع آن را بتعبير ديگرى نقل كرده و بجاى عثمان ، طلحة آورده و از تفسير طبرى و غيره نيز نقل شده است .\r\n* ( وَالْبَيْتِ الْمَعْمُورِ ) * طور : 4 .\r\nرجوع شود به « رقّ » و روايات بيت المعمور در كتب روايات و تفسير .\r\n\r\n\r\n\r\nعمران :\r\n* ( إِنَّ الله اصْطَفى آدَمَ وَنُوحاً وَآلَ إِبْراهِيمَ وَآلَ عِمْرانَ عَلَى الْعالَمِينَ ) * آل عمران : 33 . ظاهرا مراد از عمران پدر مريم است چنان كه در آيهء * ( إِذْ قالَتِ امْرَأَتُ عِمْرانَ ) * آل عمران :\r\n35 . و * ( وَمَرْيَمَ ابْنَتَ عِمْرانَ الَّتِي أَحْصَنَتْ فَرْجَها ) * تحريم : 12 . بعيد است آن را عمران پدر موسى و هارون بدانيم .\r\n\r\n\r\n\r\nعميق :\r\n* ( يَأْتِينَ مِنْ كُلِّ فَجٍّ عَمِيقٍ ) * حجّ : 27 . عمق در اصل بمعنى گودى است « بِئْر عَميق » چاهى است كه ژرف و عميق باشد . در راه دور نيز به كار رفته ، مراد از فجّ عميق راه دور است « عمق الطريق و المكان : بعد و طال » اين كلمه فقط يك بار در قرآن مجيد يافته است .\r\n\r\n\r\n\r\nعمل :\r\nكار . اعمّ از آنكه خوب باشد يا بد . خوب و بد بودن آن\r\n","description":"","footnote":"","page_name":" 44 ","page_number":46},
  {"content":"\r\nبوسيلهء قرينه معلوم مىشود مثل * ( قالَ هذا مِنْ عَمَلِ الشَّيْطانِ ) * قصص : 15 .\r\nو مثل * ( إِلَيْه يَصْعَدُ الْكَلِمُ الطَّيِّبُ وَالْعَمَلُ الصَّالِحُ يَرْفَعُه ) * فاطر : 10 .\r\nراغب گويد : عمل هر فعلى است كه از حيوان روى قصد واقع شود ، آن از فعل اخصّ است زيرا فعل گاهى بفعل حيوانات كه لا عن قصد سر زند اطلاق مىشود و بعضا بفعل جمادات نيز گفته مىشود ولى عمل خيلى كم بلا قصد و فعل جماد گفته مىشود .\r\nدر اقرب الموارد گفته : عمل در كارى گفته مىشود كه از روى عقل و فكر باشد لذا با علم مقرون مىشود ولى فعل اعمّ است .\r\nپس فرق بين عمل و فعل اعمّ و اخصّ است . اين فرق را از قرآن مجيد نيز مىشود استفاده كرد كه عمل باعمال و كارهاى ارادى اطلاق شده ولى فعل گاهى در افعال جماد نيز به كار رفته است مثل * ( بَلْ فَعَلَه كَبِيرُهُمْ هذا ) * انبياء : 63 .\r\n\r\nقبول عمل از غير مسلمان\r\nدر قرآن مجيد آياتى هست كه ظهور آنها قبول عمل از مسلمان و غير مسلمان هر دو است . و عمل صالح بهر دو گروه مفيد خواهد بود . اينك ما آنها را نقل و بررسى ميكنيم :\r\n1 - * ( إِنَّ الَّذِينَ آمَنُوا وَالَّذِينَ هادُوا وَالنَّصارى وَالصَّابِئِينَ مَنْ آمَنَ بِالله وَالْيَوْمِ الآخِرِ وَعَمِلَ صالِحاً فَلَهُمْ أَجْرُهُمْ عِنْدَ رَبِّهِمْ وَلا خَوْفٌ عَلَيْهِمْ وَلا هُمْ يَحْزَنُونَ ) * بقره : 62 . همچنين است آيهء 69 از سورهء مائده .\r\n* ( مَنْ آمَنَ بِالله ) * خبر انَّ است و چون بايد از خبر بمبتدا ضمير بر گردد لذا تقدير چنين مىشود « مَنْ آمَنَ بِالله مِنْهُمْ » و ضمير جمع راجع است بهمهء چهار گروه و اگر * ( مَنْ آمَنَ ) * مبتدا و * ( فَلَهُمْ أَجْرُهُمْ . . . ) * خبر آن باشد باز جمله خبر انَّ است و از تقدير ضمير ناگزير هستيم . ظهور آيه در آنست كه آن چهار گروه با حفظ اسم مؤمن و يهودى و نصرانى و صابى اگر ايمان به خدا و قيامت داشته و اعمال خوب\r\n","description":"","footnote":"","page_name":" 45 ","page_number":47},
  {"content":"\r\nانجام بدهند پيش خدا مأجور و اهل بهشتاند و نيز ميفهماند كه اديان و پيامبران همه طريقاند و آنچه موضوعيّت دارد فقط ايمان و عمل است . و اهل ايمان و نيكوكاران اهل همهء اديان در بهشتاند .\r\n2 - * ( وَقالُوا لَنْ تَمَسَّنَا النَّارُ إِلَّا أَيَّاماً مَعْدُودَةً قُلْ أَتَّخَذْتُمْ عِنْدَ الله عَهْداً فَلَنْ يُخْلِفَ الله عَهْدَه أَمْ تَقُولُونَ عَلَى الله ما لا تَعْلَمُونَ بَلى مَنْ كَسَبَ سَيِّئَةً وَأَحاطَتْ بِه خَطِيئَتُه فَأُولئِكَ أَصْحابُ النَّارِ هُمْ فِيها خالِدُونَ . وَالَّذِينَ آمَنُوا وَعَمِلُوا الصَّالِحاتِ أُولئِكَ أَصْحابُ الْجَنَّةِ هُمْ فِيها خالِدُونَ ) * بقره : 80 - 82 .\r\nدر اين آيات پس از ردّ قول يهود كه بيهوده به خود مزيّت قائل شده ميگفتند عذاب جز اندكى بما نخواهد رسيد ، بطور مطلق ميفرمايد هر كه گناهكار و غرق در گناه باشد اهل عذاب و هر كه اهل ايمان و عمل باشد اهل بهشت است و « سيِّئة » ظاهرا براى نوعيّت است و كلمهء * ( أَحاطَتْ بِه خَطِيئَتُه ) * آن را تفسير مىكند يعنى سَيِّئِه ايكه او را احاطه كند و او در آن غرق شود و ديگر محلى براى ورود ايمان نماند .\r\nپس ملاك بهشت ايمان و عمل و ملاك دوزخ سيئهء آنچنانى است .\r\n2 - * ( وَقالُوا لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى تِلْكَ أَمانِيُّهُمْ قُلْ هاتُوا بُرْهانَكُمْ إِنْ كُنْتُمْ صادِقِينَ . بَلى مَنْ أَسْلَمَ وَجْهَه لِلَّه وَهُوَ مُحْسِنٌ فَلَه أَجْرُه عِنْدَ رَبِّه وَلا خَوْفٌ عَلَيْهِمْ وَلا هُمْ يَحْزَنُونَ ) * بقره : 111 - 112 .\r\nاين دو آيه نيز مانند آيات قبل است ابتدا ادعاى يهود و نصارى را كه هر يك مدّعى اهل بهشت بودن است ردّ مىكند و ميگويد : اين صرف آرزوى بىجاست و اگر دليلى داريد بياوريد آنوقت بطور عموم ميفرمايد : بلى هر كه توجّه خويش را به خدا تسليم كند و رو به خدا آورد و نيكوكار باشد پاداش او پيش خداست و چنين مردم نه ترسى بر آنها هست و نه محزون ميشوند عموميّت آيه و شمول آن محتاج ببيان نيست .\r\n","description":"","footnote":"","page_name":" 46 ","page_number":48},
  {"content":"\r\n4 - * ( لَيْسَ بِأَمانِيِّكُمْ وَلا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِه وَلا يَجِدْ لَه مِنْ دُونِ الله وَلِيًّا وَلا نَصِيراً . وَمَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَهُوَ مُؤْمِنٌ فَأُولئِكَ يَدْخُلُونَ الْجَنَّةَ وَلا يُظْلَمُونَ نَقِيراً ) * نساء : 123 - 124 .\r\nدر اينجا روى سخن با مسلمين است و فرموده : نه با آرزوهاى شما كارى ساخته است نه با آرزوهاى اهل كتاب . حقّ واقع اين است كه هر كه كار بدى انجام دهد با آن مجازات بيند و جز خدا براى خويش وليّى و ناصرى نمييابد و هر كه كارهاى نيكو انجام دهد مرد باشد يا زن به شرط ايمان ، آنها اهل بهشتاند ظهور اين آيات چنان كه گفته شد قبول اعمال مسلمان و غير مسلمان است .\r\n\r\nدنبالهء سخن\r\nناگفته : نماند چنان كه در « ضعف » تحت عنوان مستضعفين مشروحا گذشت ، بايد اين آيات علاوه از مسلمين شامل حال آنعده از غير مسلمين باشند كه مستضعفاند و يا قاصراند و حجت بر آنها تمام نشده است .\r\nبعبارت ديگر : خداوند هميشه پس از اتمام حجّت بنده را مسؤل ميدارد * ( وَما كُنَّا مُعَذِّبِينَ حَتَّى نَبْعَثَ رَسُولًا ) * اسراء : 15 . آنعده از اهل كتاب كه قاصراند و دين به آنها تبليغ نشده و يا در وضعى قرار گرفته‌اند كه متوجه آن نشده‌اند چنين اشخاص اگر در دين خود معتقد به خدا و آخرت باشند و نيكوكارى كنند بمضمون آيات ، پيش خدا مأجوراند .\r\nاتفاقا چنين كسان از روى جهل غير مسلماناند ولى واقعا مسلمان ميباشند كه اينان با حق و حقيقت عناد ندارند و اگر حق را بدانند قبول ميكنند النهايه حق را ندانسته‌اند ، ميان آنكه در اثر نداشتن مسلمان نشده با آنكه از عناد و لجاجت اسلام را قبول نميكند از زمين تا آسمان فرق هست . رجوع شود به « ضعف - مستضعفين » .\r\nاگر گويند ممكن است مراد از آيات آنان باشند كه پيش از اسلام در دين خويش مؤمن و اهل عمل بوده‌اند .\r\n","description":"","footnote":"","page_name":" 47 ","page_number":49},
  {"content":"\r\nگوئيم : ظهور آيات بقدرى بر خلاف اين سخن است كه هيچ دانشمندى نميتواند به آن صحّه گذارد .\r\nاگر گويند : چه مانعى دارد كه آيات شامل همه باشند اعم از قاصر و مقصّر ، و يك نفر غير مسلمان با دانستن اسلام و تمام شدن حجّت ميتواند در دين خويش باقى بماند و عمل كند . بعبارت ديگر مردم در قبول هر يك از اديان آسمانى مختارند فقط بايد ايمان و عمل داشته باشند آن هم مطابق هر دين كه باشد مانعى ندارد .\r\nگوئيم : اين سخن بىشك باطل است آنان كه تبليغ شده‌اند پيش خدا معذور نيستند و بايد از اسلام پيروى كنند خداوند فرموده : * ( إِنَّ الَّذِينَ يَكْفُرُونَ بِالله وَرُسُلِه وَيُرِيدُونَ أَنْ يُفَرِّقُوا بَيْنَ الله وَرُسُلِه وَيَقُولُونَ نُؤْمِنُ بِبَعْضٍ وَنَكْفُرُ بِبَعْضٍ وَيُرِيدُونَ أَنْ يَتَّخِذُوا بَيْنَ ذلِكَ سَبِيلًا . أُولئِكَ هُمُ الْكافِرُونَ حَقًّا وَأَعْتَدْنا لِلْكافِرِينَ عَذاباً مُهِيناً . وَالَّذِينَ آمَنُوا بِالله وَرُسُلِه وَلَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ وَكانَ الله غَفُوراً رَحِيماً ) * نساء : 150 - 152 .\r\nبمضمون آيات فوق بايد بهمهء پيامبران ايمان آورد و هر كه بگويد :\r\nبفلان پيامبر ايمان دارم و بفلان نه اين شخص حقا كافر است و بضرورت اسلام و قرآن انسان پس از اتمام حجّت جز بشريعت قرآن نميتواند عمل كند براى نمونه بآيات 157 و 158 سورهء اعراف رجوع شود .\r\n\r\nتجسم عمل\r\nآيات بسيارى هست كه حكايت از تجسّم عمل مىكند و اينكه اعمال اعمّ از خوب و بد در روز قيامت مجسّم و مرئى خواهند بود از قبيل * ( يَوْمَئِذٍ يَصْدُرُ النَّاسُ أَشْتاتاً لِيُرَوْا أَعْمالَهُمْ . فَمَنْ يَعْمَلْ مِثْقالَ ذَرَّةٍ خَيْراً يَرَه . وَمَنْ يَعْمَلْ مِثْقالَ ذَرَّةٍ شَرًّا يَرَه . ) * زلزله : 6 - 8 . در اين آيات اعمال و خير و شرّ سه بار مفعول رؤيت واقع شده‌اند و مرئى و مجسّم بودن اعمال منطوق صريح آنها است .\r\nو مثل * ( يَوْمَ تَجِدُ كُلُّ نَفْسٍ ما عَمِلَتْ ) *\r\n","description":"","footnote":"","page_name":" 48 ","page_number":50},
  {"content":"\r\n* ( مِنْ خَيْرٍ مُحْضَراً وَما عَمِلَتْ مِنْ سُوءٍ تَوَدُّ لَوْ أَنَّ بَيْنَها وَبَيْنَه أَمَداً بَعِيداً ) * آل عمران : 30 .\r\nدر اين مضمون روايات بسيارى از طريق ائمهء اهل بيت عليهم السلام و اهل سنت وارد شده كه اگر آيات و روايات جمع آورى شود كتاب مستقلى خواهد بود . خوانندگان مىتوانند بكتاب تجسم عمل يا تبدّل نيرو بماده تأليف آقاى محمد امين رضوى رجوع كنند .\r\nناگفته نماند : ماده در اثر فعل و انفعال اتمى مبدّل بنيرو مىشود مثلا نيروى حاصله از تشعشع اورانيوم و راديوم و غيره ولى بشر قدرت آن را ندارد كه نيرو را مجددا مبدل بماده كند ولى مسلما چنين تبديلى امكان پذير خواهد بود .\r\nاعمال اعمّ از نيك و بد جز تبدّل ماده بنيرو نيست بشر در اثر اراده شروع به كار مىكند و مقدارى از مواد بدنش مبدّل بنيرو مىشود و از بدن خارج ميگردد خواه به صورت لا إله إِلَّا الله گفتن باشد يا به صورت فحش دادن به كسى . و به حكم آنكه موجود معدوم شدنى نيست آن نيرو در دنيا ميماند و بقدرت خداوندى مجسّم شده روز قيامت تحويل عامل ميگردد .\r\nبعضى از آيات صريحاند در اينكه جزاى آخرت خود اعمال دنياست مثل : * ( هَلْ تُجْزَوْنَ إِلَّا ما كُنْتُمْ تَعْمَلُونَ ) * نمل : 90 . آيا جزا داده ميشويد جز آنچه را كه ميكرديد * ( وَلا تُجْزَوْنَ إِلَّا ما كُنْتُمْ تَعْمَلُونَ ) * يس : 54 . ايضا آيات 39 صافات ، 28 جاثيه ، 16 طور ، 7 تحريم و غيره .\r\nبعضى ديگر حكايت از آن دارند كه جزاى آخرت در اثر اعمال دنيا است و اين ميفهماند كه اعمال سبب جزااند نه خود آن مثل * ( فَالْيَوْمَ تُجْزَوْنَ عَذابَ الْهُونِ بِما كُنْتُمْ تَسْتَكْبِرُونَ ) * احقاف : 20 . * ( وَنُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ ) * اعراف :\r\n43 .\r\nدر جواب بايد گفت : گرچه تجسم\r\n","description":"","footnote":"","page_name":" 49 ","page_number":51},
  {"content":"\r\nعمل در آخرت حتمى است ولى در كيفيّت فرق خواهد داشت مثلا جملهء « لا حَوْلَ وَلا قُوَّةَ الَّا بِالله الْعَلِىِّ الْعَظيم » به شكل گنجى در بهشت تحويل انسان مىشود . در اين صورت اگر بگوئيم اين نعمت يا عذاب همان است درست گفته‌ايم و اگر بگوئيم : اين بواسطهء فلان عمل است باز درست گفته‌ايم زيرا در شكل و كيفيّت فرق دارند ، اين هر دو تعبير در آيهء ذيل به كار رفته است * ( كُلَّما رُزِقُوا مِنْها مِنْ ثَمَرَةٍ رِزْقاً قالُوا هذَا الَّذِي رُزِقْنا مِنْ قَبْلُ وَأُتُوا بِه مُتَشابِهاً ) * بقره : 25 . يعنى اهل بهشت وقتى كه ميوه‌اى از بهشت به آنها داده شد گويند : اين همان است كه قبلا بما داده شده بود . بعد فرموده :\r\n* ( وَأُتُوا بِه مُتَشابِهاً ) * يعنى ميوهء آخرت به آنها داده مىشود در حالى كه شبيه ميوهء دنيا است لفظ * ( هذَا الَّذِي رُزِقْنا مِنْ قَبْلُ ) * حاكى از عينيّت عمل و جزا است و * ( مُتَشابِهاً ) * اشاره باختلاف كيفيّت است .\r\nاين در صورتى است كه مثلا شخصى سيبى را در دنيا بخورد سپس از نيروى حاصلهء آن دو ركعت نماز بخواند و آن سيب به شكل نماز از بدنش بيرون بريزد آن نيرو در آخرت بسيب مبدّل شده و تحويل عامل گردد . و الله العالم .\r\n\r\nحبط اعمال\r\nاز جملهء احكام اعمال ، حبط و بىاثر شدن آنهاست كه در « حبط » بطور مشروح توضيح داده شده و همچنين اسباب حبط روشن گرديده است .\r\n\r\nانتقال اعمال\r\nاز جملهء احكام عجيب اعمال انتقال آنهاست كه از عامل گذشته به حساب ديگران نوشته مىشود ، عمل خير را يكى انجام ميدهد ولى پاداش آن را ديگرى ميبرد و عمل بد كه فاعلش انجام داده از شخص ديگر بازخواست مىشود . رجوع شود به « بوء » ذيل آيهء * ( إِنِّي أُرِيدُ أَنْ تَبُوءَ بِإِثْمِي وَإِثْمِكَ ) * مائده : 29 .\r\nدر روايات غيبت نيز دلالاتى بر انتقال اعمال هست .\r\n","description":"","footnote":"","page_name":" 50 ","page_number":52},
  {"content":"\r\n\r\nتأثير اعمال در يكديگر\r\nدر « حبط » روشن شد كه اعمال نيك در اثر بعضى از عوامل حبط و بىاثر ميگردند ، در مقابل اعمال بد نيز در اثر اعمال نيك از بين ميروند * ( وَأَقِمِ الصَّلاةَ طَرَفَيِ النَّهارِ وَزُلَفاً مِنَ اللَّيْلِ إِنَّ الْحَسَناتِ يُذْهِبْنَ السَّيِّئاتِ . . . ) * هود : 114 . آيه صريح است در اينكه حسنات سيّئات را از بين مىبرند و ظاهرا توبه هم شرط نيست كه توبه به تنهائى مكفّر و از بين برندهء گناه است ايضا * ( إِنْ تَجْتَنِبُوا كَبائِرَ ما تُنْهَوْنَ عَنْه نُكَفِّرْ عَنْكُمْ سَيِّئاتِكُمْ ) * نساء :\r\n31 . كه ظهورش در مكفّر بودن اجتناب از كبائر است نسبت بصغائر بىآنكه توبه شرط باشد ايضا رجوع شود به « بوء » و رواياتيكه ذيل آيهء اول نقل شده است .\r\n\r\nمراعى بودن اعمال\r\nاز احكام ديگر اعمال آنكه اعمال تا دم مرگ مراعى و مشروطند .\r\nآنان كه كارهاى نيك انجام داده‌اند در صورتى عامل آنها اهل بهشت مىشود كه تا آخر عمر و از اهل ايمان باشد و اگر كافر و مشرك گرديد يا بعوامل ديگر اعمالش حبط شد ديگر سودى به حال وى نخواهند داشت .\r\nظاهرا اعمال نيك مرتدّ به حالت نيمه حبط در ميايند كه اگر بعدا ايمان آورد زنده شده و عامل را اهل بهشت ميكنند .\r\n\r\nتبدّل اعمال\r\nبموجب * ( فَأُوْلئِكَ يُبَدِّلُ الله سَيِّئاتِهِمْ حَسَناتٍ ) * فرقان : 70 . تبدّل اعمال به يكديگر از جملهء احكام اعمال است كه در « توبه » مقدارى دربارهء آن بحث شد .\r\n* ( إِنَّه لَيْسَ مِنْ أَهْلِكَ إِنَّه عَمَلٌ غَيْرُ صالِحٍ ) * هود : 46 . آيه دربارهء پسر نوح عليه السّلام است كه غرق گرديد ، خدا وعده كرده بود كه اهل نوح را نجات دهد پس از نشست طوفان نوح به خدا عرض كرد * ( إِنَّ ابْنِي مِنْ أَهْلِي وَإِنَّ وَعْدَكَ الْحَقُّ ) * پسرم از اهل من است مطابق وعدهء تو ميبايست غرق نشود .\r\n","description":"","footnote":"","page_name":" 51 ","page_number":53},
  {"content":"\r\nخدا در جواب فرمود : او از اهل تو نيست . بعضى از بزرگان گفته‌اند :\r\nيعنى او از اهل تو كه مشمول وعدهء نجاتاند نيست . ولى ما در اين باره تحقيقى داريم كه در « اهل » گذشته به آنجا رجوع شود .\r\nجملهء * ( إِنَّه عَمَلٌ غَيْرُ صالِحٍ ) * مىشود گفت از باب مبالغه است مثل « زيدٌ عَدْلٌ » و « فَانَّما هِىَ اقْبالٌ وَادْبارٌ » دنيا يكپارچه اقبال و ادبار است .\r\nاين جمله دليل خروج پسر نوح از اهل نوح عليه السّلام است . روايات نيز مؤيد آنست ولى بنظرم مبالغه نيست بلكه در منطق الهى سنجش انسان فقط عمل است نه گوشت و پوست و انسان دو قسم است عمل صالح و عمل فاسد و جز ايندو نيست .\r\n\r\n\r\n\r\nعمّ :\r\nعمو . * ( وَما مَلَكَتْ يَمِينُكَ مِمَّا أَفاءَ الله عَلَيْكَ وَبَناتِ عَمِّكَ ) * احزاب : 50 . جمع آن در قرآن اعمام است * ( أَوْ بُيُوتِ أَخَواتِكُمْ أَوْ بُيُوتِ أَعْمامِكُمْ ) * نور : 61 .\r\n\r\n\r\n\r\nعمّة :\r\nخواهر پدر . * ( وَبَناتِ عَمِّكَ وَبَناتِ عَمَّاتِكَ . . . ) * احزاب : 50 .\r\nجمع آن عمّات است * ( حُرِّمَتْ عَلَيْكُمْ أُمَّهاتُكُمْ وَبَناتُكُمْ وَأَخَواتُكُمْ وَعَمَّاتُكُمْ ) * نساء : 23 .\r\n* ( عَمَّ يَتَساءَلُونَ . عَنِ النَّبَإِ الْعَظِيمِ نباء : 1 و 2 . * ( عَمَّ ) * در اصل عن ما است و ما بمعنى شىء مىباشد يعنى از چه چيز سؤال ميكنند . از خبر بزرگى .\r\nاين لفظ از ما نحن فيه نيست .\r\n\r\n\r\n\r\nعَمَه :\r\n( بر وزن فرس ) سرگردانى .\r\nدر قاموس گويد : « العمه محرّكة :\r\nالتّردد فى الضلال و التحيّر فى منازعة او طريق اوان لا يعرف الحجة » راغب آن را سرگردانى ناشى از حيرت گفته است .\r\n* ( الله يَسْتَهْزِئُ بِهِمْ وَيَمُدُّهُمْ فِي طُغْيانِهِمْ يَعْمَهُونَ ) * بقره : 15 . خدا به آنها استهزا مىكند و مهلتشان ميدهد كه در طغيانشان سرگردان مانند . بد كار و منافق و كافر در زندگى مانند راه گم كرده‌اى است كه سرگردان مانده و نميداند چه كار بكند مثل * ( وَارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ ) * توبه :\r\n","description":"","footnote":"","page_name":" 52 ","page_number":54},
  {"content":"\r\n45 . اين كلمه به صورت * ( يَعْمَهُونَ ) * هفت بار در قرآن كريم آمده و همه دربارهء كفّار و منافقان است .\r\n\r\n\r\n\r\nعمى :\r\nكورى . بفقدان بصيرت و جهل و ضلالت و اشتباه نيز اطلاق مىشود . مثل * ( لَيْسَ عَلَى الأَعْمى حَرَجٌ وَلا عَلَى الأَعْرَجِ حَرَجٌ ) * فتح : 17 - نور : 61 . * ( عَبَسَ وَتَوَلَّى . أَنْ جاءَه الأَعْمى ) * عبس : 1 و 2 . كه هر دو در كورى ظاهرى است و مثل * ( وَأَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى ) * فصّلت : 17 . كه در ضلالت و گمراهى به كار رفته و مثل * ( قَدْ جاءَكُمْ بَصائِرُ مِنْ رَبِّكُمْ فَمَنْ أَبْصَرَ فَلِنَفْسِه وَمَنْ عَمِيَ فَعَلَيْها ) * انعام : 104 .\r\nدر وصف فاقد چشم گويند : اعمى چنان كه گذشت و در وصف فاقد بصيرت گويند : اعمى و عم چنان كه راغب گفته ، جمع « عم » عمون است مثل * ( بَلْ هُمْ فِي شَكٍّ مِنْها بَلْ هُمْ مِنْها عَمُونَ ) * نمل : 66 . طبرسى ذيل آيهء * ( إِنَّهُمْ كانُوا قَوْماً عَمِينَ ) * اعراف : 64 .\r\nفرموده : آنگاه كه شخص اعمى القلب باشد گويند : « رجل عم » .\r\nجمع اعمى عمى بر وزن قفل و عميان بر وزن سلطان آيد مثل * ( صُمٌّ بُكْمٌ عُمْيٌ فَهُمْ لا يَرْجِعُونَ ) * بقره : 18 .\r\nو * ( إِذا ذُكِّرُوا بِآياتِ رَبِّهِمْ لَمْ يَخِرُّوا عَلَيْها صُمًّا وَعُمْياناً ) * فرقان : 73 .\r\n* ( وَيَوْمَ يُنادِيهِمْ فَيَقُولُ ما ذا أَجَبْتُمُ الْمُرْسَلِينَ فَعَمِيَتْ عَلَيْهِمُ الأَنْباءُ يَوْمَئِذٍ فَهُمْ لا يَتَساءَلُونَ قصص : 65 و 66 . كور شدن خبرها كنايه از آنست كه جوابى و خبرى پيدا نميكنند . ممكن است « عميت » را در آيه مخفى ماندن و اشتباه معنى كرد چنان كه در مجمع فرموده در اقرب الموارد هست :\r\n« عمى عليه الامر : التبس و اشتبه » .\r\nيعنى : روزى خدا ندايشان كند و گويد : چه جوابى بپيامبران داديد ( آنگاه كه شما را بايمان و عمل دعوت كردند ) خبرها بر آنان كور و مخفى ميشوند و جوابى پيدا نميكنند و از يكديگر نيز نمىپرسند چه جوابى بدهيم زيرا همه در مخفى ماندن جواب و نداشتن عذر مساوىاند .\r\n","description":"","footnote":"","page_name":" 53 ","page_number":55},
  {"content":"\r\n* ( قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَآتانِي رَحْمَةً مِنْ عِنْدِه فَعُمِّيَتْ عَلَيْكُمْ أَ نُلْزِمُكُمُوها وَأَنْتُمْ لَها كارِهُونَ ) * هود : 28 . « عميت » در آيه بمعنى كور شدن كنايه از مشتبه شدن است ، ظاهرا مراد از بينة معجزه و از رحمت نبوّت است .\r\nيعنى اى قوم خبرم دهيد اگر متكى بمعجزه‌اى از خدا باشم و مرا پيامبرى دهد و آن بر شما پس از روشن شدن مشتبه و مخفى ماند آيا با آنكه مكروه ميداريد شما را بنبوّت مجبور ميكنيم ؟\r\nو * ( لا إِكْراه فِي الدِّينِ ) * .\r\n* ( وَمَنْ كانَ فِي هذِه أَعْمى فَهُوَ فِي الآخِرَةِ أَعْمى وَأَضَلُّ سَبِيلًا اسراء : 72 . اعماى اول وصف است بمعنى فاقد البصيرة و گمراه ولى اعماى دوم ممكن است بقرينهء * ( أَضَلُّ ) * اسم تفضيل باشد يعنى هركه در اين دنيا از هدايت كور ماند و گمراه شد او در قيامت كورتر و گمراه تر است .\r\n\r\n\r\n\r\nعن :\r\nحرف جرّ است . اهل لغت براى آن 9 معنى نقل كرده‌اند كه مشهورترين آنها تجاوز است مثل :\r\n« سافَرْتُ عَنِ الْبَلَدِ » و « رَمَيْتُ عَنِ الْقَوْسِ » كه دلالت بگذشتن سفر از بلد و تير از كمان را دارد .\r\nاز جمله بمعنى علَّت آيد در آيهء * ( وَما كانَ اسْتِغْفارُ إِبْراهِيمَ لأَبِيه إِلَّا عَنْ مَوْعِدَةٍ وَعَدَها إِيَّاه ) * توبه : 114 .\r\nقاموس و اقرب الموارد تصريح كرده‌اند كه « عن » بمعنى تعليل است .\r\nدر آيهء * ( إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ ) * كه در « حبب » گذشت احتمال داده‌ايم كه « عن » براى تعليل باشد .\r\nاز جمله بمعنى بدل آيد در آيهء * ( وَاتَّقُوا يَوْماً لا تَجْزِي نَفْسٌ عَنْ نَفْسٍ شَيْئاً ) * بقره : 48 . گفته‌اند « عن » بمعنى بدل و عوض است ولى ظاهرا بمعنى تجاوز و « تَجْزى » بمعنى كفايت است بقيهء معانى در كتب لغت ديده شود .\r\n\r\n\r\n\r\nعنب :\r\nانگور . درخت انگور .\r\nبه چند لغت و تفسير مراجعه شد همه عنب را انگور معنى كرده‌اند ولى راغب در مفردات گفته : عنب بانگور\r\n","description":"","footnote":"","page_name":" 54 ","page_number":56},
  {"content":"\r\nو درخت انگور هر دو گفته مىشود :\r\n« العنب يقال لثمرة الكرم و للكرم نفسه » ظاهرا مستند الميزان نيز قول راغب است كه آن را اعمّ دانسته .\r\n* ( فَأَنْبَتْنا فِيها حَبًّا . وَعِنَباً وَقَضْباً ) * عبس :\r\n27 و 28 . ملاحظهء آيات قرآن نشان ميدهد كه اطلاق آن بر درخت انگور بىشكّ است .\r\nدر آيهء * ( وَمِنْ ثَمَراتِ النَّخِيلِ وَالأَعْنابِ تَتَّخِذُونَ مِنْه سَكَراً وَرِزْقاً حَسَناً ) * نحل : 67 . « الاعناب » ظاهرا عطف بنخيل و مراد درخت انگور است زيرا تقدير « وَمِنْ ثَمَراتِ الاعْنابِ » است در آياتيكه عنب و اعناب در رديف نخل و نخيل آمده ، بقرينهء آن دو مراد درخت انگور است زيرا نخل و نخيل فقط بدرخت خرما اطلاق مىشود نه بخرما ولى در آيهء * ( فَأَنْبَتْنا فِيها حَبًّا . وَعِنَباً وَقَضْباً ) * ظهور آيه در انگور است . جمع عنب در قرآن اعناب آمده و واحد آن را عنبه گويند .\r\n\r\n\r\n\r\nعَنَت :\r\n( بر وزن بشر ) مشقّت . در مجمع ذيل آيهء 118 . آل عمران فرموده :\r\nاصل عنت بمعنى مشقّت است « عنت الرجل يعنت عنتا » يعنى به روى مشقّت وارد شد .\r\n* ( وَمَنْ لَمْ يَسْتَطِعْ مِنْكُمْ طَوْلًا أَنْ يَنْكِحَ الْمُحْصَناتِ الْمُؤْمِناتِ فَمِنْ ما مَلَكَتْ أَيْمانُكُمْ ) * . . . * ( ذلِكَ لِمَنْ خَشِيَ الْعَنَتَ مِنْكُمْ . . . ) * نساء : 25 . عنت بمعنى مشقّت است مراد از آن ظاهرا مشقّت در صورت عدم نكاح است و اگر * ( ذلِكَ ) * اشاره بنكاح باشد معنى اين مىشود : نكاح زنان آزاد و كنيز براى كسى است كه بترسد از عدم نكاح به زحمت افتد و بزنا مرتكب شود .\r\nما عَنِتُّم * ( لا تَتَّخِذُوا بِطانَةً مِنْ دُونِكُمْ لا يَأْلُونَكُمْ خَبالًا وَدُّوا ما عَنِتُّمْ . . . ) * آل عمران : 118 . ما در * ( ما عَنِتُّمْ ) * مصدرى است يعنى : از غير مؤمنين همراز مگيريد در افساد شما كوتاهى نميكنند و مشقّت شما را دوست دارند ايضا در آيهء * ( عَزِيزٌ عَلَيْه ما عَنِتُّمْ ) * توبه :\r\n128 .\r\nاعنات : بمشقّت انداختن * ( وَلَوْ شاءَ ) *\r\n","description":"","footnote":"","page_name":" 55 ","page_number":57},
  {"content":"\r\n* ( الله لأَعْنَتَكُمْ إِنَّ الله عَزِيزٌ حَكِيمٌ ) * بقره :\r\n220 . اگر خدا ميخواست شما را دربارهء يتيمان به زحمت ميانداخت .\r\n\r\n\r\n\r\nعنيد :\r\nطاغى و كسى كه دانسته با حق عناد و مخالفت كند . در قاموس آمده : « عَنَدَ عَنُوداً : خالَفَ الْحَقَّ وَرَدَّه عارِفاً بِه فَهُوَ عَنيدٌ » در مجمع فرموده : عنيد مبالغهء عاند است و عناد آنست كه دانسته و از روى تكبّر يا ستم از حق امتناع كند . * ( وَعَصَوْا رُسُلَه وَاتَّبَعُوا أَمْرَ كُلِّ جَبَّارٍ عَنِيدٍ ) * هود :\r\n59 . از پيامبران ، خدا نافرمانى كردند و امر هر ستمگر طاغى و ستيزه گر را اطاعت كردند .\r\n* ( إِنَّه كانَ لِآياتِنا عَنِيداً ) * مدثر : 16 .\r\nاو راجع بآيات ما مخالف و ستيزه گر بود . اين كلمه در سورهء ابراهيم :\r\n15 و ق : 24 . نيز آمده است .\r\n\r\n\r\n\r\nعند :\r\nظرف است بمعنى قرب و نزديكى . در قرآن مجيد در معانى زير به كار رفته است :\r\n1 - ظرف مكان .\r\n2 - حكم . 3 - بقاء يا حتمى بودن .\r\n4 - تقرب .\r\n5 - علم .\r\n6 - وقت حساب .\r\n7 - جانب و ناحيه و غيره .\r\nاينك ببعضى از آيات به ترتيب اشاره مىشود ظرف مكان : مثل * ( فَاذْكُرُوا الله عِنْدَ الْمَشْعَرِ الْحَرامِ ) * بقره : 198 .\r\n* ( وَما كانَ صَلاتُهُمْ عِنْدَ الْبَيْتِ إِلَّا مُكاءً ) * انفال : 35 .\r\nحكم : مثل * ( فَتُوبُوا إِلى بارِئِكُمْ فَاقْتُلُوا أَنْفُسَكُمْ ذلِكُمْ خَيْرٌ لَكُمْ عِنْدَ بارِئِكُمْ ) * بقره : 54 . * ( إِنَّ الدِّينَ عِنْدَ الله الإِسْلامُ . . . ) * آل عمران : 19 . * ( إِنَّ شَرَّ الدَّوَابِّ عِنْدَ الله الصُّمُّ الْبُكْمُ الَّذِينَ لا يَعْقِلُونَ ) * انفال : 22 .\r\nظاهرا « عند » در آيات فوق و نظير آنها بمعنى حكم و دستور است يعنى توبه در حكم خدا خوب است و دين در حكم و تقدير خدا اسلام است و . . .\r\nبقاء يا حتمى بودن : مثل * ( فَلَهُمْ أَجْرُهُمْ عِنْدَ رَبِّهِمْ ) * بقره 62 . * ( وَما تُقَدِّمُوا لأَنْفُسِكُمْ مِنْ خَيْرٍ تَجِدُوه عِنْدَ الله ) *\r\n","description":"","footnote":"","page_name":" 56 ","page_number":58},
  {"content":"\r\nبقره : 110 . ايضا آياتيكه * ( عِنْدَ رَبِّهِمْ ) * در آنها راجع باجر آخرت آمده .\r\nظاهرا مراد از همهء آنها حتمى بودن يا جاودان بودن اجر است .\r\nتقرّب : مانند * ( بَلْ أَحْياءٌ عِنْدَ رَبِّهِمْ يُرْزَقُونَ ) * آل عمران : 169 . * ( فَالَّذِينَ عِنْدَ رَبِّكَ يُسَبِّحُونَ لَه بِاللَّيْلِ وَالنَّهارِ ) * فصّلت : 38 . ظاهرا مراد از اين آيات چنان كه راغب گفته تقرّب است كه با لفظ * ( عِنْدَ رَبِّهِمْ ) * بيان شده .\r\nعلم : مثل * ( لِنُرْسِلَ عَلَيْهِمْ حِجارَةً مِنْ طِينٍ . مُسَوَّمَةً عِنْدَ رَبِّكَ لِلْمُسْرِفِينَ ) * ذاريات : 33 و 34 . مىشود گفت : مراد از « عند » در اين گونه آيات علم خداوندى است .\r\nوقت حساب : * ( لِيُحَاجُّوكُمْ بِه عِنْدَ رَبِّكُمْ ) * بقره : 76 . * ( أَوْ يُحاجُّوكُمْ عِنْدَ رَبِّكُمْ ) * آل عمران : 73 . * ( وَلَوْ تَرى إِذِ الْمُجْرِمُونَ ناكِسُوا رُؤُسِهِمْ عِنْدَ رَبِّهِمْ ) * سجده : 12 . « عند » در اين گونه آيات وقت حساب را مىرساند و شايد تقدير آن « عِنْدَ حِسابِ رَبِّكُمْ » و نظير آن باشد . جانب و ناحيه : مثل * ( وَلَمَّا جاءَهُمْ كِتابٌ مِنْ عِنْدِ الله . . . ) * بقره : 89 .\r\n* ( وَيَقُولُونَ هُوَ مِنْ عِنْدِ الله وَما هُوَ مِنْ عِنْدِ الله ) * آل عمران : 78 .\r\nناگفته نماند « عند » براى ظرف زمان نيز آيد مثل « اتَيْتُكَ عِنْدَ مَغيبِ الشَّمْسِ » ولى در قرآن براى زمان نيامده است ايضا بمعنى اعتقاد آيد مثل « عِنْدى انَّكَ عادِلٌ » .\r\n\r\n\r\n\r\nعنق :\r\nگردن . در اقرب الموارد گفته : عنق محل اتصال سر به بدن است مذكَّر و مؤنّث هر دو آيد مذكَّر بودن اكثر است جمع آن اعناق مىباشد .\r\n* ( وَلا تَجْعَلْ يَدَكَ مَغْلُولَةً إِلى عُنُقِكَ . . . ) * اسراء : 29 . دست را بگردنت بسته نكن ( در انفاق تقتير نكن ) * ( وَأُولئِكَ الأَغْلالُ فِي أَعْناقِهِمْ ) * رعد : 5 .\r\nدر آيهء * ( فَاضْرِبُوا فَوْقَ الأَعْناقِ ) * انفال : 12 . مراد از * ( فَوْقَ الأَعْناقِ ) * ظاهرا سرهاست كه بالاى گردن قرار گرفته‌اند .\r\n* ( إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ ) *\r\n","description":"","footnote":"","page_name":" 57 ","page_number":59},
  {"content":"\r\nشعراء : 4 . راغب گويد باشراف ناس اعناق القوم گويند و اعناق در آيه بمعنى اشراف است . طبرسى آن را يكى از چند احتمال شمرده .\r\nولى ظهور آيه مىرساند كه اعناق بمعنى گردنهاست و خضوع اعناق عبارت اخراى خضوع صاحبان اعناق است و خضوع شامل همه است نه فقط براى اشراف مىباشد .\r\n\r\n\r\n\r\nعنكبوت :\r\nحشرهء معروفى است كه از لعاب خود تار مىتند . دو بار در قرآن مجيد ذكر شده * ( مَثَلُ الَّذِينَ اتَّخَذُوا مِنْ دُونِ الله أَوْلِياءَ كَمَثَلِ الْعَنْكَبُوتِ اتَّخَذَتْ بَيْتاً وَإِنَّ أَوْهَنَ الْبُيُوتِ لَبَيْتُ الْعَنْكَبُوتِ لَوْ كانُوا يَعْلَمُونَ ) * عنكبوت : 41 .\r\nدر اين آيه ظاهرا تشبيه بصفت عنكبوت است و آن اينكه عنكبوت خانه‌اى ميسازد كه فقط نام آن خانه است و الا نه از سردى مانع است و نه از گرمى و غيره لذا پس از * ( كَمَثَلِ الْعَنْكَبُوتِ ) * فرموده * ( اتَّخَذَتْ بَيْتاً ) * يعنى منظور از تشبيه خود عنكبوت نيست بلكه كار سست و بىدوام آنست .\r\nو جملهء * ( وَإِنَّ أَوْهَنَ الْبُيُوتِ لَبَيْتُ الْعَنْكَبُوتِ ) * توضيح مثل است . يعنى حكايت آنان كه جز خدا بمعبودهاى باطل گرويده‌اند مانند عنكبوت است كه خانه‌اى ساخته لا يضرّ و لا ينفع و فقط نام خانه دارد نه اثر و فايدهء آن را . معبودهاى اينان نيز نظير همان تار عنكبوت است كه بهره و فايده ندارند و * ( لا يَخْلُقُونَ شَيْئاً وَهُمْ يُخْلَقُونَ وَلا يَمْلِكُونَ لأَنْفُسِهِمْ ضَرًّا وَلا نَفْعاً وَلا يَمْلِكُونَ مَوْتاً وَلا حَياةً وَلا نُشُوراً ) * فرقان : 3 .\r\n\r\n\r\n\r\nعناء :\r\nخضوع و ذلَّت . « عَنا لَه يَعْنُو عُنُّواً وَعَناءً : خَضَعَ وَذَلَّ » .\r\n* ( وَعَنَتِ الْوُجُوه لِلْحَيِّ الْقَيُّومِ وَقَدْ خابَ مَنْ حَمَلَ ظُلْماً ) * طه : 111 .\r\nچهره ها در مقابل خداى حىّ و قيّوم خاضع شوند و آنكه ظالم است حتما نوميد شود ( كه بيند خدا در حق ظالم و مظلوم بعدل رفتار مىكند ) اين كلمه يك بار بيشتر در قرآن مجيد نيامده است . گويا مراد خضوع قهرى و عن\r\n","description":"","footnote":"","page_name":" 58 ","page_number":60},
  {"content":"\r\nاكراه است زيرا كه « عناء » حكايت از رنج و تعب دارد لذا راغب آن را « خضعت مستأسرة بعناء » گفته است .\r\n\r\n\r\n\r\nعهد :\r\nنگهدارى و مراعات پى در پى در شىء . پيمان را از آنجهت عهد گويند كه مراعات آن لازم است ( راغب ) در اقرب الموارد گويد :\r\n« عهد فلان . . . الشىء » يعنى آن را پى در پى نگهدارى و مراعات كرد و بقولى اصل آن نگهدارى و مراعات است سپس در پيمان كه مراعات آن لازم است به كار رفته . * ( وَأَوْفُوا بِالْعَهْدِ ) * اسراء : 34 .\r\nپس اصل عهد نگهدارى و مراعات است . و پيمان را از جهت لازم المراعاة بودن عهد گفته‌اند و اگر بمعنى امر و توصيه و غيره آيد از جهت لازم الحفظ بودن است مثلا در آيه * ( وَعَهِدْنا إِلى إِبْراهِيمَ وَإِسْماعِيلَ أَنْ طَهِّرا بَيْتِيَ . . . ) * بقره : 125 . * ( عَهِدْنا ) * بمعنى دستور داديم و امر كرديم است ولى چون دستور اكيد و لازم المراعاة است لذا با * ( عَهِدْنا ) * تعبير آورده شده همچنين در آيهء * ( أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ ) * يس : 60 .\r\nكه بمعنى توصيهء لازم الحفظ است .\r\nمعاهده : با همديگر پيمان بستن پيمانيكه لازم المراعاة است . نحو * ( إِلَّا الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ ) * توبه : 7 .\r\nمعاهده گاهى بمعنى مبالغه آيد چنان كه در « اخذ - مؤاخذه » گذشت مثل * ( وَمِنْهُمْ مَنْ عاهَدَ الله لَئِنْ آتانا مِنْ فَضْلِه لَنَصَّدَّقَنَّ ) * توبه : 75 . پيداست كه * ( عاهَدَ ) * در آيه پيمان شديد را مىرساند زيرا عهد يكطرفى و فقط از جانب بنده است . [ اينك ببعضى از آيات اشاره مىشود : 
  ] 1 - * ( قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ . . . ) * اعراف : 134 . به نظر ميايد مراد از * ( بِما عَهِدَ عِنْدَكَ ) * آنست كه خدا بموسى وعده كرده بود كه در صورت آمدن رجز ( طوفان ، جراد ، قمّل و . . . ) اگر فرعونيان ايمان\r\n","description":"","footnote":"","page_name":" 59 ","page_number":61},
  {"content":"\r\nآورند عذاب برداشته خواهد شد و موسى اين وعده را بفرعونيان فرموده بود . لذا گفتند : اى موسى پروردگارت را با آن وعده كه به تو داده بخوان اگر عذاب را از بين بردى حتما به تو ايمان مياوريم . نظير اين ، آيهء ديگرى است كه فرموده * ( وَقالُوا يا أَيُّهَا السَّاحِرُ ادْعُ لَنا رَبَّكَ بِما عَهِدَ عِنْدَكَ إِنَّنا لَمُهْتَدُونَ ) * زخرف : 49 .\r\n2 - * ( وَما يُضِلُّ بِه إِلَّا الْفاسِقِينَ . ) *\r\n* ( الَّذِينَ يَنْقُضُونَ عَهْدَ الله مِنْ بَعْدِ مِيثاقِه وَيَقْطَعُونَ ما أَمَرَ الله بِه أَنْ يُوصَلَ . . . ) * بقره : 26 و 27 . تعبير * ( عَهْدَ الله مِنْ بَعْدِ مِيثاقِه ) * در آيات ديگر نيز آمده است ميثاق گرچه بمعنى پيمان اكيد و ما يوثق به آمده ولى مانعى ندارد كه مصدر ميمى هم باشد چنان كه در جوامع الجامع اشاره كرده « ميثاق » در آيهء فوق مصدر و بمعنى محكم كردن يا محكم شدن است .\r\nبه نظر ميايد مراد از عهد الله هدايت تكوينى باشد كه در وجود هر فرد بوديعه گذاشته شده و مراد از ميثاق عهد محكم شدن آن بوسيلهء انبياء و اوصياء باشد يعنى فاسقين كسانىاند كه هدايت تكوينى و درك فطرى خود را پس از آنكه بوسيلهء انبياء محكم شده ، ميشكنند ، آنوقت « يَقْطَعُونَ وَيُفْسِدُونَ » بيان نقص عهد است « ميثاق » را مىشود مصدر از براى فاعل گرفت و فاعلش خداست و نيز جايز است كه از براى مفعول باشد چنان كه همانطور ترجمه شد .\r\nناگفته نماند : همهء مردم از هدايت تكوينى برخورداراند * ( فِطْرَتَ الله الَّتِي فَطَرَ النَّاسَ عَلَيْها ) * روم : 30 . و انبياء براى ميثاق و تقويت همان فطرت آمده‌اند .\r\n3 - * ( تِلْكَ الْقُرى نَقُصُّ عَلَيْكَ مِنْ أَنْبائِها وَلَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ كَذلِكَ يَطْبَعُ الله عَلى قُلُوبِ الْكافِرِينَ . ) *\r\n* ( وَما وَجَدْنا لأَكْثَرِهِمْ مِنْ عَهْدٍ وَإِنْ وَجَدْنا أَكْثَرَهُمْ لَفاسِقِينَ ) * اعراف 101 - 102 . در مجمع « عهد » را وفا بعهد معنى كرده و فرموده : گويند « فُلانٌ\r\n","description":"","footnote":"","page_name":" 60 ","page_number":62},
  {"content":"\r\nلا عَهْدَ لَه » يعنى بعهد وفا نميكند . اهل لغت « وفا » را از معانى عهد شمرده‌اند .\r\nبه نظر من مراد از عهد معناى اوّلى آنست كه نگهدارى و مراعات شىء باشد يعنى : ما در آنها نسبت بآيات خود مراعاتى نيافتيم كه بآيات ما اهميت بدهند و اعتنائى داشته باشند مثل * ( فَنَبَذُوه وَراءَ ظُهُورِهِمْ وَاشْتَرَوْا بِه ثَمَناً قَلِيلًا ) * آل عمران : 187 . مسلَّم است كه پس از * ( يَطْبَعُ الله عَلى قُلُوبِ الْكافِرِينَ ) * ديگر در كافر اعتنائى بآيات خدا نخواهد بود . و خلاصه عهد در آيهء فوق در جاى « عزم » است كه دربارهء آدم آمده : * ( وَلَقَدْ عَهِدْنا إِلى آدَمَ مِنْ قَبْلُ فَنَسِيَ وَلَمْ نَجِدْ لَه عَزْماً ) * طه : 115 .\r\n4 - * ( وَأَوْفُوا بِعَهْدِ الله إِذا عاهَدْتُمْ . . . ) * نحل : 91 . در اين گونه آيات ظاهرا مراد از « عهد الله » پيمان و سوگندى است كه شخص بر خود لازم مىكند و چون يكطرف پيمان و سوگند خداست لذا عهد الله تعبير آمده . بهترين دليل مطلب ذيل آيه است كه فرموده : * ( وَلا تَنْقُضُوا الأَيْمانَ بَعْدَ تَوْكِيدِها وَقَدْ جَعَلْتُمُ الله عَلَيْكُمْ كَفِيلًا . . . عهد ابراهيم عليه السلام\r\n* ( وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً قالَ وَمِنْ ذُرِّيَّتِي قالَ لا يَنالُ عَهْدِي الظَّالِمِينَ ) * بقره : 124 .\r\nمقصود از امامت در اين آيه چيست ؟ مقصود از امامت به نظر من بقاء شريعت است و مقتدا بودن ابراهيم عليه السّلام از همين جهت مىباشد .\r\nمثلا ميگوئيم : گاندى امام هند است يعنى مردم حتى پس از مرگ او طبق نقشه ها و رهبريهاى او عمل ميكنند راه او و مرام او در ميان مردم هند باقى است . و ميگوئيم بطلميوس امام هيئت نيست زيرا گفته هاى او به صورت افسانه در آمده و علم خلاف آن را اثبات كرده است . اكنون ميرسيم به آيه :\r\n1 - مراد از ابتلاء بكلمات ظاهرا قربانى اسمعيل است كه دربارهء آن آمده * ( إِنَّ هذا لَهُوَ الْبَلاءُ الْمُبِينُ ) * صافات : 106 . همچنين اسكان دادن\r\n","description":"","footnote":"","page_name":" 61 ","page_number":63},
  {"content":"\r\nخانواده اش در سرزمين مكَّه با آنكه در آنجا از آبادى خبرى نبود : * ( رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ ) * ابراهيم : 37 . ايضا شكستن بتهاى بابل كه در نتيجه به آتش انداخته شد و غير آنها . در مجمع گويد از امام صادق عليه السّلام روايت شده كه ابتلاء بكلمات ذبح اسمعيل است .\r\n2 - مراد از « اتمّهنّ » آنست كه ابراهيم عليه السّلام از عهدهء آنها بر آمد و مطابق رضاى خدا بانجام برد و چون آنحضرت بهنگام آن امتحانها پيغمبر بود قهرا * ( إِنِّي جاعِلُكَ لِلنَّاسِ إِماماً ) * اعطاء مقام ديگرى بود بآنحضرت كه قبلا نداشت على هذا ممكن است كسى پيامبر باشد ولى امام نباشد لذا در كافى از امام باقر عليه السّلام نقل شده :\r\nخدا ابراهيم عليه السّلام را عبد اتخاذ كرد پيش از آنكه مبعوث گرداند و او را نبىّ گردانيد پيش از آنكه رسول گرداند و رسولش گردانيد پيش از آنكه خليل اتخاذ كند و خليلش كرد پيش از آنكه امام گرداند پس چون همهء اينها براى او جمع گرديد - امام در اينجا مشتش را گره كرد - خدا به او گفت :\r\nيا ابْراهيمُ * ( إِنِّي جاعِلُكَ لِلنَّاسِ إِماماً ) * از بزرگى امامت در نظرش بود كه گفت يا رَبِّ * ( وَمِنْ ذُرِّيَّتِي قالَ لا يَنالُ عَهْدِي الظَّالِمِينَ ) * .\r\n3 - گفتيم : مراد از امامت به نظر ما بقاء شريعت و مقتدا بودن ابراهيم عليه السّلام است * ( وَإِذْ قالَ إِبْراهِيمُ لأَبِيه وَقَوْمِه إِنَّنِي بَراءٌ مِمَّا تَعْبُدُونَ . إِلَّا الَّذِي فَطَرَنِي فَإِنَّه سَيَهْدِينِ . وَجَعَلَها كَلِمَةً باقِيَةً فِي عَقِبِه لَعَلَّهُمْ يَرْجِعُونَ ) * زخرف :\r\n26 - 28 . * ( جَعَلَها ) * راجع بكلمهء توحيد و بيزارى از شرك است كه از دو آيهء قبل مستفاد مىشود يعنى ابراهيم كلمهء توحيد را كلمهء هميشگى قرار داد در فرزندان خويش . پس آنچه ابراهيم عليه السّلام گذاشته هميشگى است و مرام او باقى است و او امام است النهايه در اين آيه « للناس » نيست بلكه فقط * ( فِي عَقِبِه ) * است .\r\n* ( وَاجْعَلْ لِي لِسانَ صِدْقٍ فِي الآخِرِينَ ) * شعراء : 84 . اين دعاى ابراهيم عليه السّلام و\r\n","description":"","footnote":"","page_name":" 62 ","page_number":64},
  {"content":"\r\nظاهرا مراد از لسان صدق چنان كه در « لسن » خواهد آمد و الميزان گفته بقاء دعوت آنحضرت است ايضا در آيهء :\r\n* ( وَوَهَبْنا لَهُمْ مِنْ رَحْمَتِنا وَجَعَلْنا لَهُمْ لِسانَ صِدْقٍ عَلِيًّا ) * مريم : 50 . كه بعد از ذكر چند نفر از پيامبران از جمله ابراهيم عليه السّلام آمده است كه ظاهرا مراد فقط نام نيك نيست بلكه بقاء شريعت توأم با نام نيك است .\r\n* ( وَاتَّخِذُوا مِنْ مَقامِ إِبْراهِيمَ مُصَلًّى ) * بقره : 125 . * ( وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِه نَفْسَه ) * بقره : 130 .\r\n* ( قُلْ صَدَقَ الله فَاتَّبِعُوا مِلَّةَ إِبْراهِيمَ حَنِيفاً ) * آل عمران : 95 . * ( قُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ حَنِيفاً ) * انعام : 161 .\r\n* ( ثُمَّ أَوْحَيْنا إِلَيْكَ أَنِ اتَّبِعْ مِلَّةَ إِبْراهِيمَ حَنِيفاً ) * نحل : 123 .\r\nاين آيات همه دليلاند بر اينكه دين قرآن ، دين ابراهيم عليه السّلام است پس او بر ما امام و مقتدا است و ما پيرو او هستيم و اسلام دين او است كه بوسيلهء نواده اش حضرت محمد بن عبد الله صلَّى الله عليه و آله و سلَّم توضيح و تبيين گشته است .\r\nچنان كه نوح عليه السّلام بر ابراهيم عليه السّلام امام بود و آنحضرت از نوح پيروى كرده و قرآن فرمايد : * ( وَإِنَّ مِنْ شِيعَتِه لإِبْراهِيمَ ) * صافات : 83 .\r\nدر سورهء سجده آيهء 23 و 24 فرموده :\r\n* ( وَلَقَدْ آتَيْنا مُوسَى الْكِتابَ فَلا تَكُنْ فِي مِرْيَةٍ مِنْ لِقائِه وَجَعَلْناه هُدىً لِبَنِي إِسْرائِيلَ وَجَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا . . . ) * و در سورهء انبياء پس از ذكر موسى و هارون و ابراهيم و لوط و اسحق و يعقوب فرموده * ( وَجَعَلْناهُمْ أَئِمَّةً يَهْدُونَ بِأَمْرِنا . . . ) * آيهء 73 .\r\nظاهرا مراد از اين امامت همان نبوّت و رسالت است بقرينهء * ( يَهْدُونَ بِأَمْرِنا ) * در هر دو آيه ، ولى امامت در * ( إِنِّي جاعِلُكَ لِلنَّاسِ إِماماً ) * منصبى بعد از نبوت است .\r\n4 - بطور كلى انبياء أولو العزم و صاحب شريعت همه امامند كه بموجب آيهء * ( شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ وَما وَصَّيْنا ) *\r\n","description":"","footnote":"","page_name":" 63 ","page_number":65},
  {"content":"\r\n* ( بِه إِبْراهِيمَ وَمُوسى وَعِيسى أَنْ أَقِيمُوا الدِّينَ . . . ) * شورى : 13 .\r\nدر اين آيه مىبينيم دين ما همان دينى است كه بنوح و رسول خدا و ابراهيم و موسى و عيسى عليهم السلام وحى شده پس همهء اينها امام و مقتدا هستند و به ترتيب امام بعد از امام ميباشند .\r\n5 - لفظ * ( لِلنَّاسِ ) * در * ( إِنِّي جاعِلُكَ لِلنَّاسِ إِماماً ) * روشن مىكند كه آن بزرگوار براى عموم مردم پس از خود تا روز قيامت امام است . عموم « للناس » مثل « عالمين » است در :\r\n* ( سَلامٌ عَلى نُوحٍ فِي الْعالَمِينَ ) * صافات :\r\n79 .\r\n6 - مراد از * ( وَمِنْ ذُرِّيَّتِي ) * آنست كه آيا در فرزندان من هم امام خواهد بود ؟ چنان كه در دعاى خويش دربارهء ذرّيه اش گفته : * ( رَبَّنا وَابْعَثْ فِيهِمْ رَسُولًا مِنْهُمْ ) * بقره : 129 . خداوند در جواب فقط ظالمان را اخراج كرد و فرمود * ( لا يَنالُ عَهْدِي الظَّالِمِينَ ) * مراد از « عهد » همان امامت است كه به ظالم نميرسد و ظالم لياقت امامت را ندارد آيهء * ( وَلَقَدْ أَرْسَلْنا نُوحاً وَإِبْراهِيمَ وَجَعَلْنا فِي ذُرِّيَّتِهِمَا النُّبُوَّةَ وَالْكِتابَ . . . ) * حديد : 26 . مىرساند كه خواست ابراهيم در ذرّيه اش مورد اجابت شده باستثناء ظالمين .\r\n\r\n\r\n\r\nعهن :\r\nپشم رنگارنگ . چنان كه در مجمع و كشّاف است * ( وَتَكُونُ الْجِبالُ كَالْعِهْنِ الْمَنْفُوشِ ) * قارعه : 5 . كوهها همچون پشم رنگارنگ حلَّاجى شده ميشوند . * ( وَتَكُونُ الْجِبالُ كَالْعِهْنِ ) * معارج : 9 . قاموس و اقرب آن را مطلق پشم يا پشميكه برنگهاى مختلف رنگ شده گفته‌اند بعقيدهء راغب پشم رنگ شده است ولى قول طبرسى و زمخشرى صحيحتر است زيرا كه كوهها فعلا رنگارنگاند در قيامت نيز بعد از كوبيده شدن چنان خواهند بود در اين باره در « جبل » توضيح داده‌ايم اين كلمه فقط دو بار در قرآن مجيد آمده است .\r\n\r\n\r\n\r\nعوج :\r\n( بر وزن فرس ) كجى « عَوِجَ الْعُودُ يَعْوَجُ عَوَجاً : ضِدُّ اسْتَقامَ أىْ انْحَنى » عِوَج ( بر وزن عنب ) اسم\r\n","description":"","footnote":"","page_name":" 64 ","page_number":66},
  {"content":"\r\nمصدر است ( اقرب قاموس ) در مجمع ذيل آيهء 99 آل عمران فرموده : عوج ( بر وزن فرس ) كجى است در هر چيز نصب شده مثل نيزه و ديوان و بر وزن عنب انحراف است در دين و سخن گفتن و در زمين و از آن است آيهء * ( لا تَرى فِيها عِوَجاً وَلا أَمْتاً ) * .\r\nاين كلمه بكسر عين 9 بار در قرآن مجيد آمده و همه دربارهء انحراف و كجى معنوى است جز آيهء فوق .\r\n* ( الْحَمْدُ لِلَّه الَّذِي أَنْزَلَ عَلى عَبْدِه الْكِتابَ وَلَمْ يَجْعَلْ لَه عِوَجاً ) * كهف : 1 . حمد خدا را كه بر بنده اش كتاب را نازل فرمود و در آن كجى و انحراف از حق قرار نداد * ( قُرْآناً عَرَبِيًّا غَيْرَ ذِي عِوَجٍ ) * زمر : 28 .\r\nعدم عوج عبارت اخراى حق بودن است چنان كه فرموده * ( نَزَّلَ عَلَيْكَ الْكِتابَ بِالْحَقِّ ) * آل عمران : 3 .\r\n* ( وَكَذَّبَ بِه قَوْمُكَ وَهُوَ الْحَقُّ ) * انعام : 66 .\r\n* ( يَوْمَئِذٍ يَتَّبِعُونَ الدَّاعِيَ لا عِوَجَ لَه . . . ) * طه : 108 . ضمير * ( لَه ) * ظاهرا راجع به تبعيّت است يعنى در آن روز از داعى كه آنها را ميخواند پيروى ميكنند و در آن پيروى انحرافى نيست و سرپيچى نتوانند .\r\n* ( الَّذِينَ يَصُدُّونَ عَنْ سَبِيلِ الله وَيَبْغُونَها عِوَجاً ) * اعراف : 45 . در بعضى آيات به صورت خطاب * ( تَبْغُونَها عِوَجاً ) * آمده و هر دو از خطاب و غيبت جمعا چهار بار در قرآن به كار رفته و همه بعد از كلمهء * ( يَصُدُّونَ ) * و * ( تَصُدُّونَ ) * اند به نظر ميايد كه * ( يَبْغُونَها عِوَجاً ) * بيان * ( يَصُدُّونَ ) * است و * ( عِوَجاً ) * مفعول به « يَبْغُونَ » است يعنى : با ايجاد شبهات و ايجاد انحراف در دين خدا مردم را از آن منع ميكنند و آن را ناحق جلوه ميدهند در مجمع فرموده : جايز است * ( عِوَجاً ) * مفعول به يبغون باشد يعنى « يَبْغُونَ لَهَا الْعِوَجَ » . معنى آيه چنين مىشود : آنان كه مردم را از راه خدا باز ميدارند و براى آن كجى و انحراف ميجويند .\r\n* ( لا تَرى فِيها عِوَجاً وَلا أَمْتاً ) * طه :\r\n107 . آيه دربارهء قيامت و از بين رفتن\r\n","description":"","footnote":"","page_name":" 65 ","page_number":67},
  {"content":"\r\nكوههاست امت بمعنى بلندى و عوجا بمعنى پستى و گودى است يعنى در زمين پستى و بلندى نمىبينى بلكه هموار مىشود چنان كه در ما قبل آيه آمده : * ( فَيَذَرُها قاعاً صَفْصَفاً ) * .\r\n\r\n\r\n\r\nعود :\r\nرجوع و برگشتن . راغب آن را باز گشتن بعد از انصراف ميداند آيات قرآن مؤيّد اوست زيرا محل استعمال آن در قرآن نوعا در بازگشت بشىء اول است مثل * ( وَمَنْ عادَ فَيَنْتَقِمُ الله مِنْه ) * مائده : 95 . هر كه باز گردد خدا از وى انتقام ميكشد . * ( وَإِنْ عُدْتُمْ عُدْنا ) * اسراء : 8 . اگر با فساد باز گرديد بانتقام باز گرديم .\r\nولى در مجمع ذيل آيهء اول فرموده :\r\nعود بمعنى رجوع است ، عيادت مريض برگشتن بسوى اوست براى استفسار حال ، تركه هاى سبز را عود گويند كه پس از بريدن دوباره عود ميكنند و ميرويند . قاموس و اقرب نيز معناى اولى آن را رجوع مطلق گفته‌اند .\r\nاعاده : برگرداندن . * ( مِنْها خَلَقْناكُمْ وَفِيها نُعِيدُكُمْ وَمِنْها نُخْرِجُكُمْ تارَةً أُخْرى ) * طه : 55 . از زمين خلقتان كرديم ، در آن بر ميگردانيمتان و از آن بار ديگر شما را بيرون مياوريم .\r\nمعاد : مصدر ميمى و اسم زمان و مكان است و آن در آيهء * ( إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ . . . ) * قصص : 85 . اسم مكان و مراد از آن چنان كه گفته‌اند مكَّه است يعنى :\r\nآنكه قرآن را بر تو فرض كرده كه بخوانى و تبليغ كنى حتما تو را به شهر خويش باز خواهد گرداند . رجوع شود به « ردد » .\r\n\r\n\r\n\r\nعاد :\r\nقوم هود عليه السّلام . * ( أَلا بُعْداً لِعادٍ قَوْمِ هُودٍ ) * هود : 60 . اين مردم در سرزمين احقاف از يمن سكونت داشتند چنان كه فرموده : * ( وَاذْكُرْ أَخا عادٍ إِذْ أَنْذَرَ قَوْمَه بِالأَحْقافِ ) * احقاف : 21 . در « حقف » گذشت كه :\r\nاحقاف در جنوب جزيرة العرب از قسمتهاى ربع الخالى ( وادى دهناء ) است كه در روزگار گذشته آباد و مسكن قوم عاد بود .\r\n","description":"","footnote":"","page_name":" 66 ","page_number":68},
  {"content":"\r\nپيامبر معروفشان هود عليه السّلام بود ولى پيامبران ديگرى نيز داشته‌اند چنان كه فرموده : * ( كَذَّبَتْ عادٌ الْمُرْسَلِينَ ) * شعراء : 123 .\r\nمردمى بودند بتپرست بهود عليه السّلام ميگفتند * ( وَما نَحْنُ بِتارِكِي آلِهَتِنا عَنْ قَوْلِكَ ) * هود : 53 . و نيز قيامت را انكار ميكردند * ( كَذَّبَتْ ثَمُودُ وَعادٌ بِالْقارِعَةِ ) * حاقّه : 4 . مردمان قوى هيكل و مرّفه بودند * ( وَزادَكُمْ فِي الْخَلْقِ بَصْطَةً فَاذْكُرُوا آلاءَ الله ) * اعراف : 69 . و نيز هود عليه السّلام بايشان ميگفت : * ( وَاتَّقُوا الَّذِي أَمَدَّكُمْ بِما تَعْلَمُونَ . أَمَدَّكُمْ بِأَنْعامٍ وَبَنِينَ . وَجَنَّاتٍ وَعُيُونٍ ) * شعراء 132 - 134 . چون در ضلالت خويش اصرار ورزيدند بادى سرد و سوزان برايشان وزيدن گرفت هفت شب و هشت روز ادامه داشت ابدانشان را همچون چوب خشكاند و خونهايشان را منجمد كرد تا همه از بين رفتند * ( وَأَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ . ) *\r\n* ( سَخَّرَها عَلَيْهِمْ سَبْعَ لَيالٍ وَثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ . فَهَلْ تَرى لَهُمْ مِنْ باقِيَةٍ ) * حاقّة : 6 - 8 . رجوع شود به « روح » تحت عنوان باديكه قوم هود را از بين برد در آنجا نظر داده‌ايم كه باد آنها طوفان نبود بلكه باد سرد و سوزان بود . و الله العالم .\r\nدر مجمع ذيل آيهء 65 اعراف دربارهء عاد فرموده او عاد پسر عوص پسر ارم پسر سام بن نوح بود . على هذا عاد نام شخصى است كه قبيله و قوم با نام او تسميه شده در اقرب الموارد به اين تسميه تصريح شده است و نيز در اقرب گفته : « عاد » منصرف و غير منصرف هر دو آيد . نگارنده گويد :\r\nعاد در قرآن مجموعا 24 بار آمده و همه منصرف به كار رفته است .\r\n\r\n\r\n\r\nعيد :\r\n* ( تَكُونُ لَنا عِيداً لأَوَّلِنا وَآخِرِنا ) * مائده : 114 . عيد را از آن عيد گويند كه هر سال عود مىكند و تكرار مىشود . و گفته‌اند هر حالتى است كه پىدرپى به انسان رجوع مىكند ابن اعرابى گفته علت اين تسميه آنست كه در هر سال با فرح جديد عود مىكند\r\n","description":"","footnote":"","page_name":" 67 ","page_number":69},
  {"content":"\r\nاصل آن عود است بر وزن حبر واو بياء قلب شده راجع بآيهء فوق رجوع شود به « ميد » . لفظ عيد فقط يك بار در قرآن مجيد آمده است .\r\n\r\n\r\n\r\nعوذ :\r\nپناه بردن . التجاء . « عاذَ بِه :\r\nلَجَأَ وَاعْتَصَمَ » . * ( قالَ أَعُوذُ بِالله أَنْ أَكُونَ مِنَ الْجاهِلِينَ ) * بقره : 67 . گفت پناه ميبرم به خدا از اينكه از جاهلان باشم .\r\nاعاذه : در پناه قرار دادن * ( وَإِنِّي أُعِيذُها بِكَ وَذُرِّيَّتَها ) * آل عمران : 36 .\r\nمن او و ذرّيه اش را به تو ميسپارم .\r\nاستعاذه : پناه بردن و اعتصام .\r\n* ( فَاسْتَعِذْ بِالله مِنَ الشَّيْطانِ الرَّجِيمِ ) * نحل : 98 . به خدا از شيطان رجيم پناه بر .\r\nمعاذ : مصدر ميمى است * ( قالَ مَعاذَ الله إِنَّه رَبِّي ) * يوسف : 23 . نصب آن براى مفعول مطلق است « اعُوذُ بِالله مَعاذاً » يعنى : پناه بر خدا از اين كار كه تو مرا ميخوانى او مربّى من است ( بنا بر آنكه ضمير * ( إِنَّه ) * بعزيز مصر راجع باشد ) .\r\n\r\n\r\n\r\nعور :\r\nعورت هر چيزى است كه انسان از ظاهر شدن آن شرم دارد .\r\nمثل آلت تناسلى و نيز هر چيزى كه انسان از آن ميترسد مثل شكاف و محل عبور در مرزها .\r\nراغب گويد : عورة سوأهء انسان است ( آلت تناسل ) و آن كنايه و اصلش از عار است زيرا در ظاهر شدن آن عار هست از اين جهت زنان عورت ناميده شده‌اند .\r\n* ( يَقُولُونَ إِنَّ بُيُوتَنا عَوْرَةٌ وَما هِيَ بِعَوْرَةٍ إِنْ يُرِيدُونَ إِلَّا فِراراً ) * احزاب :\r\n13 . مراد از عورة در آيه بىحفاظ بودن است كه بيم حمله و تاراج هست در جنگ خندق عدّه‌اى از رسول خدا صلَّى الله عليه و آله اجازه ميخواستند به شهر بر گردند و ميگفتند خانه هاى ما بى - حفاظ است مىترسيم تاراج كنند خدا فرمود : خانه ها بىحفاظ نيستند اينها جز فرار قصدى ندارند .\r\n* ( أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ ) * نور : 31 . آيه دربارهء جواز اظهار زينت زن است مراد از\r\n","description":"","footnote":"","page_name":" 68 ","page_number":70},
  {"content":"\r\nعورات چيزهاى پوشاندنى و نگفتنى زنان است يعنى : جايز است زينت خود را باطفاليكه به نگفتنىها و پوشاندنيهاى زنان واقف نيستند اظهار كنند .\r\n* ( لِيَسْتَأْذِنْكُمُ الَّذِينَ مَلَكَتْ أَيْمانُكُمْ وَالَّذِينَ لَمْ يَبْلُغُوا الْحُلُمَ مِنْكُمْ ثَلاثَ مَرَّاتٍ مِنْ قَبْلِ صَلاةِ الْفَجْرِ وَحِينَ تَضَعُونَ ثِيابَكُمْ مِنَ الظَّهِيرَةِ وَمِنْ بَعْدِ صَلاةِ الْعِشاءِ ثَلاثُ عَوْراتٍ لَكُمْ ) * نور : 58 .\r\nدر اين آيه سه وقت خلوت عورت ناميده شده كه انسان لباس خويش را مىكند و عورتش ظاهر مىشود چنان كه در مجمع فرموده ، و يا از آنجهت كه شخص شرم دارد در آنحالات كسى جز زنش در پيشش باشد .\r\nيعنى : غلامان و كنيزان و بچه هاى نابالغ سه بار در آمدن پيش شما اجازه بخواهند : پيش از نماز فجر و آنگاه كه از گرماى ظهر لباس خويش را ميكنيد و پس از نماز عشاء كه سه وقت خلوت است براى شما .\r\n\r\n\r\n\r\nعوق :\r\nباز داشتن . منصرف كردن . « عاقَه كَذا عَوْقاً : حَبَسَه و صَرَفَه . . . » همچنين است تعويق و شايد مراد از تفعيل مبالغه باشد . * ( قَدْ يَعْلَمُ الله الْمُعَوِّقِينَ مِنْكُمْ وَالْقائِلِينَ لإِخْوانِهِمْ هَلُمَّ إِلَيْنا . . . ) * احزاب : 18 . خدا داناست بآنانكه از شما مردم را منصرف ميكنند و از جهاد باز ميدارند و بآنانكه ببرادران خود ميگويند بيائيد به طرف ما و بجهاد نرويد .\r\nدر مجمع و مفردات عوق را باز - داشتن از خير گفته نه مطلق باز داشتن .\r\nاستعمال قرآن مؤيّد آن است اين لفظ تنها يك بار در كلام الله آمده است .\r\n\r\n\r\n\r\nعول :\r\nجور و ميل از حق . « عالَ الرَّجُلُ يَعُولُ عَوْلًا وَعَيالَة أىْ مالَ وَجارَ » عول فرائض از آنست كه چون سهام زياد باشد به آنها نقص ( و جور ) داخل شود . ابو طالب عليه السّلام فرموده است : « بِميزانِ قِسْطٍ وَزْنُه غَيْرُ عائِلٍ » ميزان عدالتى كه وزن آن ناقص نيست ( مجمع ) .\r\n* ( فَإِنْ خِفْتُمْ أَلَّا تَعْدِلُوا فَواحِدَةً أَوْ ما مَلَكَتْ أَيْمانُكُمْ ذلِكَ أَدْنى أَلَّا ) *\r\n","description":"","footnote":"","page_name":" 69 ","page_number":71},
  {"content":"\r\n* ( تَعُولُوا ) * نساء : 3 . اگر ترسيديد كه در صورت گرفتن زنان بيشتر عدالت نكنيد فقط يكزن بگيريد و يا از كنيزان اختيار كنيد ، آن نزديكتر است باينكه ظلم و بىانصافى نكنيد . اين لفظ يك بار بيشتر در قرآن نيامده است .\r\n\r\n\r\n\r\nعام :\r\nسال . * ( فَأَماتَه الله مِائَةَ عامٍ ثُمَّ بَعَثَه ) * بقره : 259 . خدا او را صد سال بميراند سپس بر انگيختش .\r\nراغب گفته : عام مثل سنه است ليكن سنه بيشتر در سال مشقّت و قحطى گفته مىشود لذا بقحطى سنه گويند و بسال فراوانى و آسايش اطلاق نشود رجوع شود به « سنة » .\r\nاستعمال قرآن مؤيّد قول راغب است كه فرموده : * ( ثُمَّ يَأْتِي مِنْ بَعْدِ ذلِكَ عامٌ فِيه يُغاثُ النَّاسُ ) * يوسف :\r\n49 . كه بسال باران و فراوانى « عام » اطلاق شده و مثل * ( فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً ) * عنكبوت : 14 .\r\nچون آن پنجاه سال زمان مشقّت نبوده بلفظ عام استثنا شده است بر خلاف * ( أَلْفَ سَنَةٍ ) * .\r\nدر آيهء * ( فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا ) * توبه : 28 . ظاهرا اعتبار فوق ملحوظ است زيرا سال اجازه براى مشركان سال خوشى بود ولى در آياتى نظير * ( يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ) * توبه : 126 .\r\nظاهرا وجه فوق ملحوظ نشده است .\r\n\r\n\r\n\r\nعَوْن :\r\nيارى . « فلان عونى » فلانى يار و كمك من است همچنين است اعانت .\r\n* ( وَأَعانَه عَلَيْه قَوْمٌ آخَرُونَ ) * فرقان :\r\n4 . در آوردن قرآن گروه ديگرى او را يارى كرده‌اند * ( وَتَعاوَنُوا عَلَى الْبِرِّ وَالتَّقْوى وَلا تَعاوَنُوا عَلَى الإِثْمِ وَالْعُدْوانِ ) * مائده : 2 . بر خوبى و تقوى يكديگر را يارى نمائيد و بر گناه و تجاوز همديگر را يارى نكنيد .\r\nاستعانت : يارى خواستن . * ( إِيَّاكَ نَعْبُدُ وَإِيَّاكَ نَسْتَعِينُ ) * فاتحه : 5 .\r\n* ( وَاسْتَعِينُوا بِالصَّبْرِ وَالصَّلاةِ . . . ) * بقره :\r\n45 . از صبر و صلوة در انجام اوامر خدا كمك جوئيد .\r\n","description":"","footnote":"","page_name":" 70 ","page_number":72},
  {"content":"\r\nمستعان : اسم مفعول است ، يارى جسته شده * ( فَصَبْرٌ جَمِيلٌ وَالله الْمُسْتَعانُ ) * يوسف : 18 .\r\n\r\n\r\n\r\nعَوان :\r\n* ( إِنَّها بَقَرَةٌ لا فارِضٌ وَلا بِكْرٌ عَوانٌ بَيْنَ ذلِكَ . . . ) * بقره : 68 .\r\nعوان متوسط ميان پيرى و جوانى است بپير زن و جنگيكه مكرّر شده بطور استعاره عوان گويند ( مفردات ) قول مجمع نيز قريب بقول راغب است .\r\n\r\n\r\n\r\nعيب :\r\nنقص . آنچه از خلقت و وضع اصلى كم يا زياد است . * ( فَأَرَدْتُ أَنْ أَعِيبَها ) * كهف : 79 . خواستم آن را معيوب كنم . آن همان خرق و سوراخ كردن كشتى بود كه بوسيلهء آن عالم انجام شد . اين لفظ تنها يك بار در قرآن مجيد آمده است .\r\n\r\n\r\n\r\nعير :\r\nكاروان . * ( وَلَمَّا فَصَلَتِ الْعِيرُ قالَ أَبُوهُمْ إِنِّي لأَجِدُ رِيحَ يُوسُفَ ) * يوسف : 94 .\r\nراغب گويد : عير بگروهى گفته مىشود كه بارهاى طعام دارند و آن اسم مردان و شتران حامل طعام است هر چند گاهى در يكى هم استعمال مىشود .\r\nنگارنده گويد : در آيهء فوق در مطلق كاروان اعم از مردان و شتران به كار رفته و در آيهء * ( أَيَّتُهَا الْعِيرُ إِنَّكُمْ لَسارِقُونَ ) * يوسف : 70 . در مردان كاروان ، زيرا سرقت در اشخاص صادق است نه در شتران يعنى اى كاروانيان شما دزدانيد و در آيهء * ( وَسْئَلِ الْقَرْيَةَ الَّتِي كُنَّا فِيها وَالْعِيرَ الَّتِي أَقْبَلْنا فِيها ) * يوسف : 82 . مراد شتران است و « اهل » هم در قريه و هم در العير مستتر است يعنى از اهل شهرى كه در آن بوديم و از اهل كاروان كه در آن آمديم بپرس .\r\n« العير » فقط سه بار در قرآن مجيد آمده است كه گفته شد .\r\n\r\n\r\n\r\nعيسى :\r\nعلى نبيّنا و آله و عليه السّلام . از انبياء بنى اسرائيل و نام مباركش 25 بار در قرآن كريم ذكر شده است .\r\nاينك قسمتى راجع بآنحضرت از از قرآن :\r\n\r\nولادت عيسى عليه السلام\r\nمريم در « فلسطين » در مكانى دور\r\n","description":"","footnote":"","page_name":" 71 ","page_number":73},
  {"content":"\r\nاز خانواده اش قرار داشت ، فرشته‌اى در صورت بشر مستوى الخلقة از جانب خداوند پيش او آمد ، مريم گمان كرد كه جوان هوسرانى است و قصد تجاوز به او دارد . گفت : اگر پرهيزكارى از تو به خدا پناه ميبرم ، فرشته گفت : من فرستادهء پروردگار توام كه پسرى پاكيزه به تو عطا كنم .\r\nمريم بتعجّب گفت : چگونه مرا پسرى باشد كه انسانى به من دست نزده و زناكار نبوده‌ام . فرشته گفت :\r\nپروردگار تو چنين گفته : اين بر من آسان است و ميخواهم آن پسر را براى مردم از جانب خويش آيتى و رحمتى كنم و كارى مقرر شده و حتمى است .\r\n( فرشته در وجود مريم دميد و در دم حامله شد چنان كه فرموده : * ( وَمَرْيَمَ ابْنَتَ عِمْرانَ الَّتِي أَحْصَنَتْ فَرْجَها فَنَفَخْنا فِيه مِنْ رُوحِنا . . . ) * تحريم : 12 .\r\nضمير « فيه » بفرج راجع است و گرنه ميفرمود « فيها » چنان كه فرموده :\r\n* ( وَالَّتِي أَحْصَنَتْ فَرْجَها فَنَفَخْنا فِيها مِنْ رُوحِنا ) * انبياء : 91 ) .\r\nچون مريم حامله شد با حمل خويش در مكانى دور گوشه گرفت و چون وقت وضع حمل رسيد درد زادن او را سوى تنهء نخل كشيد فكر اتّهام مردم و ترس لكَّه دار شدن عفتش چنان بيتابش كرد كه از ته قلب گفت :\r\nاى كاش پيش از اين مرده بودم و چيزى حقير بودم و فراموشم كرده بودند .\r\nعيسى كه در همانحال متولد شده بود بقدرت خدا سخن گفت و صدا زد : مادرم محزون مباش . پروردگارت پائين تو نهرى قرار داده ، تنهء نخل را سوى خويش تكان بده كه خرماى تازه پيش تو افكند ، بخور و بنوش و دلت را آرام كن .\r\nو اگر از آدميان كسى را ديدى و از تو توضيح خواست به اشاره بگو :\r\nبراى خدا روزهء سكوت نذر كرده‌ام و امروز با كسى سخن نخواهم گفت .\r\nمريم مولود مسعود را در آغوش گرفت ( و با بيم و اميد ) پيش قومش\r\n","description":"","footnote":"","page_name":" 72 ","page_number":74},
  {"content":"\r\nآمد تا بچه را در آغوش وى ديدند همه از جا در رفته و گفتند : مريم چيز شگفتانگيزى آورده‌اى ؟ ! ! .\r\nاى خواهر هارون پدرت مرد بدى نبود و مادرت زناكار نبود اين چه وضعى است پيش آورده‌اى ؟ ! مريم اشاره بعيسى كرد كه از خودش بپرسيد ، گفتند با بچه ايكه در گهواره است چگونه سخن گوئيم ؟ ! عيسى بسخن در آمد و گفت : من بندهء خدايم مرا كتاب داده و پيغمبر كرده است .\r\nو هر كجا كه باشم با بركتم نموده و به نماز كردن و زكات دادن سفارشم كرده است نسبت بمادرم نيكوكارم و خدا ستمگر بدبختم نكرده است .\r\nسلام بر من روزيكه تولد يافتم و روزيكه ميميرم و روزيكه زنده بر انگيخته ميشوم . ( سوره مريم آيهء 17 - 33 ترجمهء آزاد ) .\r\nدر جواب آنان كه ايراد كرده و ميگفتند : چگونه مىشود انسان بدون پدر به دنيا آيد و آن را دليل پسر خدا بودن ميگرفتند فرموده : * ( إِنَّ مَثَلَ عِيسى عِنْدَ الله كَمَثَلِ آدَمَ خَلَقَه مِنْ تُرابٍ ثُمَّ قالَ لَه كُنْ فَيَكُونُ ) * آل عمران :\r\n59 . داستان عيسى نظير جريان آدم ابو البشر است كه خدا او را ( بدون پدر و مادر ) از خاك آفريد و گفت :\r\nباش . . .\r\nهر چه رطب و يابس دربارهء ولادت عيسى عليه السّلام گفته شود قابل قبول نيست و از درجهء اعتبار ساقط است حق همان است كه از قرآن كريم كلام دست نخوردهء خدا نقل كرديم * ( ذلِكَ عِيسَى ابْنُ مَرْيَمَ قَوْلَ الْحَقِّ الَّذِي فِيه يَمْتَرُونَ . ما كانَ لِلَّه أَنْ يَتَّخِذَ مِنْ وَلَدٍ سُبْحانَه إِذا قَضى أَمْراً فَإِنَّما يَقُولُ لَه كُنْ فَيَكُونُ ) * مريم : 34 و 35 .\r\n[ معجزات عيسى عليه السلام 
  ] هر پيامبرى بايد معجزه داشته باشد كه دليل نبوّت و حقانيّت وى شود قرآن مجيد براى عيسى عليه السّلام معجزاتى نقل مىكند كه ذيلا مياوريم :\r\n1 - ميتوانست از گل چون شكل مرغى بسازد و در آن بدمد و باذن خدا مرغى بشود .\r\n","description":"","footnote":"","page_name":" 73 ","page_number":75},
  {"content":"\r\n2 - كور مادر زاد و برص زده را باذن خدا شفا ميداد و مرده ها را باذن خدا زنده ميكرد .\r\n3 - از آنچه مردم ميخوردند و يا در خانه ها ذخيره ميكردند خبر ميداد .\r\nآل عمران آيهء 48 اينك لفظ آيه :\r\n* ( وَرَسُولًا إِلى بَنِي إِسْرائِيلَ أَنِّي قَدْ جِئْتُكُمْ بِآيَةٍ مِنْ رَبِّكُمْ أَنِّي أَخْلُقُ لَكُمْ مِنَ الطِّينِ كَهَيْئَةِ الطَّيْرِ فَأَنْفُخُ فِيه فَيَكُونُ طَيْراً بِإِذْنِ الله وَأُبْرِئُ الأَكْمَه وَالأَبْرَصَ وَأُحْيِ الْمَوْتى بِإِذْنِ الله وَأُنَبِّئُكُمْ بِما تَأْكُلُونَ وَما تَدَّخِرُونَ فِي بُيُوتِكُمْ إِنَّ فِي ذلِكَ لَآيَةً لَكُمْ إِنْ كُنْتُمْ مُؤْمِنِينَ ) * .\r\nقابل دقت است كه قيد * ( بِإِذْنِ الله ) * دو بار در آيه ذكر شده يعنى اينكارها با اراده و اجازهء خدا ميكنم و اوست كه اين تصرّف تكوينى را به من ميدهد . وانگهى آيه به صورت وعده و اظهار قدرت است و از اينكه آنحضرت چنان كرد يا نه ساكت ولى بالملازمه مىشود فهميد كه عملى كرده است اما اينكه خدا چنان قدرت را به او داده بود بىشك است .\r\n\r\nفضيلت عيسى عليه السّلام\r\nاو رسول با عظمت خداست داراى معجزات و مؤيّد بروح القدس * ( وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ ) * بقره : 87 .\r\nدين مبين اسلام در كليّات دين عيسى است چنان كه دين نوح ، ابراهيم و موسى عليهم السلام نيز هست * ( شَرَعَ لَكُمْ مِنَ الدِّينِ ما وَصَّى بِه نُوحاً وَالَّذِي أَوْحَيْنا إِلَيْكَ وَما وَصَّيْنا بِه إِبْراهِيمَ وَمُوسى وَعِيسى ) * شورى : 13 .\r\nپيامبر پاك خدا از عباد الله الصالحين است * ( وَزَكَرِيَّا وَيَحْيى وَعِيسى وَإِلْياسَ كُلٌّ مِنَ الصَّالِحِينَ ) * انعام : 85 .\r\nاو در زائيده شدن و مادرش در زائيدن بىشوهر ، نشانهء قدرت بى - پايان خدا هستند * ( وَجَعَلْنَا ابْنَ مَرْيَمَ وَأُمَّه آيَةً ) * مؤمنون : 50 . روز قيامت از شهداء اعمال است ( نساء : 159 ) .\r\nاو از مقرّبان درگاه خدا و از راهنمايان توحيد و داراى جاه و شرف در دنيا و آخرت است * ( اسْمُه الْمَسِيحُ عِيسَى ابْنُ مَرْيَمَ وَجِيهاً فِي الدُّنْيا ) *\r\n","description":"","footnote":"","page_name":" 74 ","page_number":76},
  {"content":"\r\n* ( وَالآخِرَةِ وَمِنَ الْمُقَرَّبِينَ ) * آل عمران :\r\n45 .\r\n\r\nخرافهء پسر خدا بودن\r\nآنحضرت از راهنمايان توحيد بود ، مردم را بيگانگى و عبادت خدا دعوت ميكرد و ميگفت : * ( إِنَّ الله رَبِّي وَرَبُّكُمْ فَاعْبُدُوه هذا صِراطٌ مُسْتَقِيمٌ ) * آل عمران : 51 . * ( وَقالَ الْمَسِيحُ يا بَنِي إِسْرائِيلَ اعْبُدُوا الله رَبِّي وَرَبَّكُمْ . . . ) * مائده : 72 . پيغمبرى بود از پيامبران و مانند مردمان طعام مىخورد * ( مَا الْمَسِيحُ ابْنُ مَرْيَمَ إِلَّا رَسُولٌ قَدْ خَلَتْ مِنْ قَبْلِه الرُّسُلُ وَأُمُّه صِدِّيقَةٌ كانا يَأْكُلانِ الطَّعامَ . . . ) * مائده : 75 .\r\nولى پس از وى نصارى دربارهء او غلوّ كردند عده‌اى گفتند : او خداست ! ! ! ، عدّه‌اى گفتند : پسر خداست ! ! ، عدهء ديگر قائل شدند كه او يكى از سه خداست كه عبارت اخراى تثليث است قرآن مجيد هر سه قول را بنصارى نسبت ميدهد و از آن مىفهميم كه آنها در عقيده به حضرت عيسى بسه گروه منقسم شده‌اند اينك آيات را به ترتيب بررسى ميكنيم :\r\n1 - * ( لَقَدْ كَفَرَ الَّذِينَ قالُوا إِنَّ الله هُوَ الْمَسِيحُ ابْنُ مَرْيَمَ . . . ) * مائده : 17 .\r\nاين لفظ عينا در آيهء 72 همين سوره تكرار شده است . پر روشن است كه عده‌اى از نصارى قائل بودند كه عيسى عليه السّلام خداست و ظهور آن در اين است كه عيسى و خدا يكى است و العياذ باللَّه خدا ببشر مبدّل شده است . اين آيه را گرچه مىشود با تثليث و ابن الله بودن تطبيق كرد ولى ظهورش در اتحاد و يكى بودن خدا و عيسى است ( معاذ الله ) .\r\n2 - * ( وَقالَتِ الْيَهُودُ عُزَيْرٌ ابْنُ الله وَقالَتِ النَّصارى الْمَسِيحُ ابْنُ الله ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ الله أَنَّى يُؤْفَكُونَ ) * توبه : 30 . ظهور آيه در فرزند بودن عيسى است گرچه با عقيدهء تثليث نيز قابل تطبيق است .\r\n3 - * ( يا أَهْلَ الْكِتابِ لا تَغْلُوا فِي دِينِكُمْ ) * . . . * ( وَلا تَقُولُوا ثَلاثَةٌ انْتَهُوا خَيْراً ) *\r\n","description":"","footnote":"","page_name":" 75 ","page_number":77},
  {"content":"\r\n* ( لَكُمْ إِنَّمَا الله إِله واحِدٌ ) * نساء : 171 .\r\n* ( لَقَدْ كَفَرَ الَّذِينَ قالُوا إِنَّ الله ثالِثُ ثَلاثَةٍ وَما مِنْ إِله إِلَّا إِله واحِدٌ . . . ) * مائده : 73 . مراد از سه خدا ، خدا و روح القدس و عيسى است از * ( وَلا تَقُولُوا ثَلاثَةٌ ) * روشن مىشود كه بهر سه نسبت الوهيّت ميداده‌اند و نيز از * ( ثالِثُ ثَلاثَةٍ ) * خدا سومى يعنى سه خدا هست .\r\nاين خرافات پس از عيسى عليه السّلام رونق گرفت و مشخّص گرديد و چنان كه در « بنو - ابن » گفته‌ايم از ملل ديگر بنصارى راه يافت و در زمان عيسى عليه السّلام از اين خرافه ها خبرى نبود و اينكه خداوند فرموده : * ( وَإِذْ قالَ الله يا عِيسَى ابْنَ مَرْيَمَ أَ أَنْتَ قُلْتَ لِلنَّاسِ اتَّخِذُونِي وَأُمِّي إِلهَيْنِ مِنْ دُونِ الله قالَ سُبْحانَكَ ما يَكُونُ لِي أَنْ أَقُولَ ما لَيْسَ لِي بِحَقٍّ . . . ) * مائده :\r\n116 .\r\nيعنى : آنگاه كه خدا فرمود : اى عيسى پسر مريم آيا تو بمردم گفته‌اى كه مرا و مادرم را جز خدا دو معبود بگيريد ؟ گفت : پاك و منزّهى تو ، مرا نرسد آنچه به من سزاوار نيست بگويم .\r\nاين آيه بقرينهء آيات ذيل مخصوصا آيهء : * ( قالَ الله هذا يَوْمُ يَنْفَعُ الصَّادِقِينَ صِدْقُهُمْ . . . ) * مائده : 119 . راجع بقيامت است و در قيامت واقع خواهد شد .\r\n\r\nخرافهء صلب\r\nنصارى عقيده دارند : هر كه بردار آويخته شود ملعونست . آنگاه اصرار دارند كه عيسى عليه السّلام بدار آويخته شد و قتل او با آن وضع كفّارهء گناهان است . و آنحضرت فديهء گناهان بشر است . پولس در رسالهء غلَّاطيان فصل 3 بند 13 گويد : مسيح ما را از لعنت شريعت فدا كرد چونكه در راه ما لعنت شد چنان كه مكتوب است :\r\nملعونست هر كه بردار آويخته شود .\r\nيوحنّاى رسول در رسالهء اول باب دوم بند اول ميگويد : اى فرزندان من ، اينرا بشما مىنويسم تا گناه نكنيد و اگر كسى گناهى كند شفيعى داريم نزد پدر يعنى عيسى مسيح عادل . و اوست كفّاره به جهت گناهان ما و نه\r\n","description":"","footnote":"","page_name":" 76 ","page_number":78},
  {"content":"\r\nگناهان ما فقط بلكه به جهت تمام جهان نيز ( تمام شد ) .\r\nميگويند : چون آدم گناهكار شد او و فرزندانش مستحقّ عذاب اخروى گشتند و چون فرزندان آدم نيز گناه كردند مستحق عذاب گشتند چنان كه قبلا بوسيلهء گناه پدرشان مستحق شده بودند . از طرف ديگر خدا هم عادل است و هم مهربان .\r\nعذاب گناهكاران مخالف مهربانى و عفو از آنها مخالف عدل بود .\r\nاين مشكل لا ينحلّ مانده بود تا خداوند ببركت عيساى مسيح آن را حل كرد . بدين طريق كه خدا پسر خود را كه در عين حال خود خدا بود به شكم زنى از فرزندان آدم وارد نمود و از وى به صورت انسانى كامل متولد شد .\r\nاز گناهان معصوم بود و تا مدّتى با مردم زندگى كرد انسان كامل بود كه از انسان متولد گرديد و در عين حال خدا بود زيرا كه پسر خدا بود و پسر خدا خود خداست .\r\nسپس خدا دشمنان را بر او مسلَّط كرد تا وى را با فجيعترين قتلى كه دار آويختن باشد بكشتند با آنكه شخص مصلوب در كتاب الهى مورد لعن است بدين طريق عيسى متحمّل لعن و صلب شد تا كفّارهء گناهان تمام بشر گرديد ( الميزان ج 3 ص 320 - المنار ج 6 ص 24 ببعد ) .\r\nاز اينجاست كه نصارى صليب را همه جا زينت مجالس كرده‌اند و گويند هر كه بصليب و كفارهء گناهان بودن عيسى ايمان نداشته باشد اهل آتش است .\r\nناگفته نماند : موضوع فداء و كفارهء گناهان بودن عيسى عليه السّلام افسانه‌اى بيش نيست و با موازين عقل و شرع سازگارى ندارد و بتصريح قرآن مجيد عيسى بدار آويخته نشده و نيز بدست يهود كشته نشده است اينك كلام قرآن را بررسى ميكنيم :\r\n* ( . . . وَقَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ الله وَما قَتَلُوه وَما صَلَبُوه وَلكِنْ شُبِّه لَهُمْ وَإِنَّ الَّذِينَ ) *\r\n","description":"","footnote":"","page_name":" 77 ","page_number":79},
  {"content":"\r\n* ( اخْتَلَفُوا فِيه لَفِي شَكٍّ مِنْه ما لَهُمْ بِه مِنْ عِلْمٍ إِلَّا اتِّباعَ الظَّنِّ وَما قَتَلُوه يَقِيناً ) * نساء : 157 .\r\nاين آيه صريح است در اينكه عيسى بدست يهود نه بدار آويخته شده و نه كشته شده است ادّعاى نصارى و پيراهن عثمان كردن صلب عيسى عليه السّلام بىجا و افسانه است .\r\nو نيز روشن است كه كار بر آنان مشتبه شده . با مراجعه بكتب تاريخ و تفاسير و تحقيقات رجال اسلامى روشن خواهد شد كه يهود بجاى عيسى عليه السّلام مردى بنام يهوداى اسخر يوطى را كه شبيه به حضرت عيسى بود گرفته و كشتند و گمان كردند كه عيسى را كشته‌اند .\r\nعيسى با حوارّيون در باغى بود ، لشكريان قيصر شبانه با كاهنان يهود براى گرفتارى او وارد باغ شدند ، شاگردان عيسى پراكنده شده پا بفرار گذاشتند ، يهوداى اسخر يوطى كه شبيه عيسى بود و جاى عيسى را نيز او نشان داده بود بدست آنها افتاد او را با هلهله و غوغا كشان كشان بردند و چون مجال تحقيق بيشتر نبود بدارش زدند گوئى كاهنان يهود و لشكريان قيصر را مقصود آن بود كه طرفداران عيسى را در مقابل عمل انجام شده قرار دهند لذا بىآنكه تحقيق كنند و بداد و بيداد آن بدبخت گوش بدهند در ميان هلهله بصليبش كشيدند .\r\nظاهرا معناى * ( وَلكِنْ شُبِّه لَهُمْ ) * اين است كه يهودا بجاى عيسى بدار رفت و يهود پنداشتند كه عيسى است بروايتى يكى از حواريّون پس از اجازهء حضرت عيسى خود را عيسى معرفى كرد و او را گرفته و بدار زدند و امر بر آنان مشتبه شد .\r\nآنگاه فرموده : آنان كه دربارهء عيسى اختلاف كردند در شكّاند و علمى ندارند و فقط از گمان پيروى ميكنند و سپس تأكيد فرموده * ( وَما قَتَلُوه يَقِيناً ) * عيسى را روى يقين نكشتند بلكه ظنّ كردند كه او را كشته‌اند .\r\nاصرار و پافشارى قرآن در اينكه\r\n","description":"","footnote":"","page_name":" 78 ","page_number":80},
  {"content":"\r\nعيسى بدست يهود كشته نشد براى از بين بردن افسانهء كفارهء گناهان بودن است كه نصارى نغمهء آن را ساز كرده و دست بردار نيستند و گرنه از نظر قرآن مهم نبود كه عيسى را بدار زنند يا نه .\r\nعجب است از مسلمانان بىاطلاع بىآنكه از دين و قرآن خود خبرى داشته باشند و تحقيق كنند اين افسانه را زنده ميكنند . در فرهنگ امير كبير زير لفظ « عيسى » نوشته‌اند كه عيسى را بصليب كشيدند . در گذشته نصر الله فلسفى استاد دانشگاه در صفحه 240 از كتاب تاريخ سال اول دبيرستانها نوشت : حاكم رومى بسبب اعتراض و اصرار يهود بكشتن عيسى رضا داد پس عيسى را با اجازهء او بر صليب كشيدند و بدين وسيله صورت صليب پيش عيسويان محترم و مقدس گرديده است .\r\nتعجّب است از چنين اشخاص كه در محيط اسلام و ناف تشيع زندگى ميكنند و عمرى در طلب دانش ميگذرانند ولى از ساده ترين قضاياى دينشان بىاطلاع مىمانند و كوركورانه از غربيها تقليد ميكنند .\r\nحقّا كه عذر اينان قابل پذيرش نيست .\r\n\r\nپايان كار عيسى عليه السلام\r\nمشهور است كه عيسى عليه السّلام بآسمانها بالا رفت و در آسمان زنده است .\r\nبعضى نيز عقيده دارند كه : به وضع ناشناس باجل طبيعى مرد . اينك آيات را بررسى كرده آنگاه بروايات را بررسى كرده آنگاه بروايات مىرسيم :\r\n1 - * ( وَما قَتَلُوه يَقِيناً بَلْ رَفَعَه الله إِلَيْه وَكانَ الله عَزِيزاً حَكِيماً ) * نساء :\r\n158 . از اين استفاده كرده‌اند كه خدا عيسى را زنده بسوى خود بالا برد و جملهء * ( عَزِيزاً حَكِيماً ) * نيز مؤيّد آن است گرچه خدا در همه جا هست ولى * ( رَفَعَه الله إِلَيْه ) * هم بالا رفتن را مىرساند و هم تقرّب را . ولى در الميزان فرموده : اين رفع نوع تخليص عيسى از دست آنهاست خواه در آنوقت بحتف انف مرده باشد يا نه . . .\r\n2 - * ( إِذْ قالَ الله يا عِيسى إِنِّي مُتَوَفِّيكَ ) *\r\n","description":"","footnote":"","page_name":" 79 ","page_number":81},
  {"content":"\r\n* ( وَرافِعُكَ إِلَيَّ وَمُطَهِّرُكَ مِنَ الَّذِينَ كَفَرُوا ) * آل عمران : 55 . توفّى بمعنى تمام اخذ است و آن در قرآن بيشتر در موت به كار رفته مثل * ( إِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ ) * نساء : 97 . * ( تَوَفَّتْه رُسُلُنا وَهُمْ لا يُفَرِّطُونَ ) * انعام : 61 . * ( أَفْرِغْ عَلَيْنا صَبْراً وَتَوَفَّنا مُسْلِمِينَ ) * اعراف : 126 .\r\nو گاهى در مطلق اخذ آمده است مثل : * ( فَأَمْسِكُوهُنَّ فِي الْبُيُوتِ حَتَّى يَتَوَفَّاهُنَّ الْمَوْتُ أَوْ يَجْعَلَ الله لَهُنَّ سَبِيلًا ) * نساء : 15 . يعنى آنها را در خانه نگاه داريد تا مرگ آنها را دريابد يا خدا برايشان راهى قرار دهد . ايضا * ( الله يَتَوَفَّى الأَنْفُسَ حِينَ مَوْتِها وَالَّتِي لَمْ تَمُتْ فِي مَنامِها . . . ) * زمر : 42 . و در آيهء * ( وَهُوَ الَّذِي يَتَوَفَّاكُمْ بِاللَّيْلِ وَيَعْلَمُ ما جَرَحْتُمْ بِالنَّهارِ ) * انعام : 60 . اخذ بواسطهء خواب است .\r\nدر آيهء مورد بحث كه فرموده :\r\n* ( إِنِّي مُتَوَفِّيكَ وَرافِعُكَ إِلَيَّ . . . ) * اگر توفّى بمعنى اخذ باشد مثل آيهء : * ( بَلْ رَفَعَه الله ) * است يعنى : اى عيسى من تو را اخذ ميكنم و بسوى خود بالا ميبرم ، و اگر بمعنى مرگ باشد آنوقت مرگ عادى عيسى عليه السّلام را مىرساند .\r\n3 - * ( وَكُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ ) * مائده : 117 . اين آيه كلام عيسى است كه روز قيامت به خدا خواهد گفت : من تا در ميان مردم بودم بر آنها گواه بودم و چون مرا وفات دادى تو خودت بر آنها مراقب بودى .\r\nدربارهء * ( تَوَفَّيْتَنِي ) * همان سخن هست كه در آيهء بالا گفته شد .\r\n\r\nخلاصهء سخن\r\nناگفته نماند : توفّى گرچه بمعنى تمام اخذ است ولى در قرآن فقط در ميراندن به كار رفته نه در مطلق اخذ ، و در آيهء * ( يَتَوَفَّاهُنَّ الْمَوْتُ ) * نيز اخذ براى مرگ است لذا در آيهء * ( مُتَوَفِّيكَ وَرافِعُكَ إِلَيَّ ) * قهرا بايد ميراندن مراد باشد و بقرينهء آن مىشود گفت كه * ( بَلْ رَفَعَه الله ) * با قيد توفّى است يعنى\r\n","description":"","footnote":"","page_name":" 80 ","page_number":82},
  {"content":"\r\n« تَوَّفاه الله وَرَفَعَه » در بحار در يك حديث نبوى كه خواهيم گفت نقل شده : « وَلكِنْ رَفَعَه الله بَعْدَ انْ تَوَّفاه » و خلاصه آنكه : به نظر نگارنده آيات نه در زنده زنده به آسمان رفتن عيسى صريحاند و نه در مردن او باجل طبيعى ولى اينكه بدست يهود كشته نشده و بدار آويخته نشده يقين است .\r\nاگر گويند : آيهء * ( وَالسَّلامُ عَلَيَّ يَوْمَ وُلِدْتُ وَيَوْمَ أَمُوتُ وَيَوْمَ أُبْعَثُ حَيًّا ) * مريم : 33 . كه كلام عيسى است و از مرگ خود بلفظ * ( أَمُوتُ ) * خبر داده در مردن او صريح است ؟ گوئيم :\r\nصريح است كه مرگ حتما او را خواهد يافت ولى اگر زنده به آسمان رفتن ثابت شود ، مرگ قهرا پس از آن خواهد بود .\r\n\r\nنظرى بروايات\r\nفكر ميكنم جامعتر از همه راجع به آسمان رفتن آنحضرت از حيث روايات بحار الانوار است مجلسى رحمه اللَّه در ج 14 بحار چاپ جديد از ص 335 تا 339 در اين باره پانزده حديث آورده بعضى مجمل و داراى دو احتمال است مثل آنكه از حضرت مجتبى عليه السّلام نقل كرده كه چون امير - المؤمنين صلوات اللَّه عليه از دنيا رفت حضرت مجتبى عليه السّلام در خطبهء خود بمردم فرموده : « ايُّهَا النَّاسُ فى هذِه اللَّيْلَةِ رُفِعَ عيسَى ابْنُ مَرْيَمَ . . . » ايضا روايت دوم ، سوم ، چهارم ، پنجم ، پانزدهم و بعضى مطلقا خالى از ذكر رفع است .\r\nامّا بعضى در بالا رفتن به حالت زنده صريحاند در حديث ششم نقل شده : خدا عيسى را از زاويهء خانه بالا برد در حالى كه يارانش نگاه ميكردند « ثُمَّ رَفَعَ الله عيسى الَيْه مِنْ زاوِيَةِ الْبَيْتِ وَهُمْ يَنْظُرُونَ الَيْه » ايضا روايت 9 - 10 - 11 و در حديث 14 هست : « فَيُقالُ انَّه ماتَ وَلَمْ يَمُتْ » گويند : امام زمان ( عج ) مرده ولى نمرده است . و در اين امر شبيه بعيسى است .\r\nدر مجمع ذيل آيه * ( إِنِّي مُتَوَفِّيكَ وَرافِعُكَ . . . ) * فرموده : . . . روى عن النبى صلَّى اللَّه عليه و آله انَّه قالَ : انَّ عيسَى ابْنَ مَرْيَمَ لَمْ\r\n","description":"","footnote":"","page_name":" 81 ","page_number":83},
  {"content":"\r\nيَمُتْ وَانَّه راجِعٌ الَيْكُمْ قَبْلَ يَوْمِ الْقِيامَةِ ايضا فرمايد بصحّت رسيده كه آنحضرت صلَّى اللَّه عليه و آله فرموده : « كيف انتم اذا انزل ابن مريم فيكم و امامكم منكم » چنان كه بخارى و مسلم در صحيح خود نقل كرده‌اند .\r\n\r\nنزول عيسى عليه السلام\r\nاز مجمع البيان از بخارى و مسلم نقل شد كه عيسى بميان مردم نازل مىشود حال آنكه امام مردم از مردم است . اين روايت راجع بنزول حضرت عيسى است در زمان مهدى عليه السّلام .\r\nدر الميزان ج 5 ص 152 فرموده :\r\nروايات از طرق اهل سنت و نيز از طرق شيعه از رسول خدا و اهل بيت عليهم السلام مستفيض است در اينكه هنگام ظهور مهدى عليه السّلام عيسى عليه السّلام نازل خواهد شد .\r\nنگارنده گويد : اگر مرگ عيسى ثابت شود بايد گفت : معنى روايات نزول در ظهور مهدى عليه السّلام آنست كه عيسى بدستور خدا زنده خواهد شد و اگر زنده باشد كه مطلب روشن است .\r\n\r\nلفظ عيسى\r\nعيسى اصل آن يسوع است بمعنى نجات دهنده لفظ « عيسو » مقلوب يسوع است و شايد « عيسى » تحريف « عيسو » باشد در قاموس كتاب مقدس زير لغت يسوع گويد : آن بمعنى نجات دهنده و مقصود از آن مسيح است . و در زبان عبرانى ميان لفظ يسوع و يوشع فرقى نيست .\r\nدر اقرب الموارد گويد : عيسى لفظى است عبرانى يا سريانى بقولى آن مقلوب يسوع است آن نيز عبرانى است و شايد عيسى تحريف عيسو باشد لفظ عيسى را مسلمانان بسيّد ما يسوع مسيح نام نهاده‌اند .\r\nدر الميزان ج 3 ص 211 فرموده اصل عيسى يشوع ( با شين ) است و آن را نجات دهنده تفسير كرده‌اند در بعضى اخبار آن را به « يعيش » تفسير كرده‌اند و آن انسب است . .\r\n\r\nلفظ مسيح\r\nمسيح لقب حضرت عيسى عليه السّلام است هاكس در قاموس كتاب مقدس زير\r\n","description":"","footnote":"","page_name":" 82 ","page_number":84},
  {"content":"\r\nلفظ مسيح گويد : . . . عيسى بمسيح ملقّب گشته زيرا كه از براى خدمت و فدا معين و قرار داده شده است .\r\nولى چون قرآن مجيد اين لقب را براى آنحضرت قبول كرده حتما معنى فدا در آن ملحوظ نيست و هاكس اشتباه كرده است . زمخشرى ذيل آيهء * ( اسْمُه الْمَسِيحُ عِيسَى ابْنُ مَرْيَمَ ) * آل عمران 44 گفته : اصل مسيح در عبرانى مشيحا است بمعنى مبارك . الميزان نيز اختيار كرده كه آن معرّب مشيحا باشد كه در كتب عهدين واقع است معنى آن پادشاه يا مبارك است .\r\nنگارنده احتمال مىدهم در آيهء * ( . . . اسْمُه الْمَسِيحُ عِيسَى ابْنُ مَرْيَمَ ) * لفظ * ( الْمَسِيحُ ) * صفت * ( اسْمُه ) * باشد يعنى نام مبارك او عيسى بن مريم است .\r\n\r\n\r\n\r\nعيش :\r\nزندگى . * ( فَهُوَ فِي عِيشَةٍ راضِيَةٍ ) * حاقّه : 21 و قارعه : 7 . او در يك زندگى پسنديده‌اى است .\r\nراغب گفته : عيش زندگى مخصوص به حيوان است ( اعم از انسان و حيوان ) و آن از حيات اخصّ است كه حيات در خدا و فرشته و حيوان به كار ميرود .\r\nمعاش و معيشت هر دو مصدراند مثل * ( وَمَنْ أَعْرَضَ عَنْ ذِكْرِي فَإِنَّ لَه مَعِيشَةً ضَنْكاً ) * طه : 124 . هر كه از ياد من اعراض كند براى اوست زندگيى تنگ . معيشت گاهى اسم است و بطعام و شراب و غيره كه وسيلهء زندگىاند گفته مىشود . عبارت قاموس چنين است : « المعيشة التى تعيش بها من المطعم و المشرب و ما يكون به الحياة و ما يعاش به او فيه » در آيهء * ( نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا ) * زخرف : 32 . مراد وسائل زندگى و يا استعدادهاى آدميان است كه آنها نيز وسائل زندگىاند رجوع شود به « سخر » ذيل آيهء فوق .\r\nجمع معيشت معايش است . * ( وَلَقَدْ مَكَّنَّاكُمْ فِي الأَرْضِ وَجَعَلْنا لَكُمْ فِيها مَعايِشَ ) * اعراف : 10 .\r\nدر آيهء * ( وَجَعَلْنَا النَّهارَ مَعاشاً ) * نباء :\r\n11 . معاش را مصدر گرفته و مضاف مقدّر كرده‌اند مثل « وقت معاش » و\r\n","description":"","footnote":"","page_name":" 83 ","page_number":85},
  {"content":"\r\nنظير آن ولى مىشود آن را اسم زمان گرفت يعنى : شب را لباس و زمان ستر قرار داديم كه با ظلمت خود اشياء را مىپوشاند و مردم را باستراحت مجبور مىكند و روز را زمان زندگى قرار داديم كه از فضل خدا روزى بجوئيد .\r\nمثل * ( وَهُوَ الَّذِي جَعَلَ لَكُمُ اللَّيْلَ لِباساً وَالنَّوْمَ سُباتاً وَجَعَلَ النَّهارَ نُشُوراً ) * فرقان : 47 . در الميزان فرموده :\r\nمعاش در آيه اسم زمان يا مكان است .\r\n\r\n\r\n\r\nعَيل :\r\n( بفتح عين ) فقر . « عالَ يَعيلُ عيلًا : افتقر » * ( وَإِنْ خِفْتُمْ عَيْلَةً فَسَوْفَ يُغْنِيكُمُ الله مِنْ فَضْلِه . . . ) * توبه :\r\n28 . اگر از فقر ترسيديد به زودى خدا شما را از فضل خويش بىنياز گرداند .\r\nعائل : فقير . * ( وَوَجَدَكَ عائِلًا فَأَغْنى ) * ضحى : 8 . در الميزان فرموده :\r\nرسول خدا صلَّى اللَّه عليه و آله فقير بود خدا او را پس از ازدواج با خديجه عليها سلام غنى گردانيد كه او مال خويش را بآنحضرت هبه كرد و مال فراوان داشت . ناگفته نماند : مقابل آيهء فوق آيهء * ( وَأَمَّا السَّائِلَ فَلا تَنْهَرْ ) * است و از آن روشن مىشود كه مراد از « عائِل » فقير است نه فقر از هدايت و غيره و چون سوره مكَّى است قهرا * ( فَأَغْنى ) * بوسيلهء ثروت خديجه سلام اللَّه عليها بوده است .\r\n\r\n\r\n\r\nعين :\r\nچشم . چشمه . مثل * ( وَكَتَبْنا عَلَيْهِمْ فِيها أَنَّ النَّفْسَ بِالنَّفْسِ وَالْعَيْنَ بِالْعَيْنِ ) * مائده : 45 . كه بمعنى چشم است و مثل * ( فَانْفَجَرَتْ مِنْه اثْنَتا عَشْرَةَ عَيْناً ) * بقره : 60 . كه بمعنى چشمه است با مراجعه به قرآن خواهيم ديد كه جمع عين بمعنى چشم اعين است مثل * ( وَلَهُمْ أَعْيُنٌ لا يُبْصِرُونَ بِها ) * اعراف : 179 .\r\nو جمع عين بمعنى چشمه عيون . مثل * ( إِنَّ الْمُتَّقِينَ فِي جَنَّاتٍ وَعُيُونٍ ) * حجر : 45 .\r\nبه نظر راغب معناى اصلى عين چشم است و معانى ديگر بعنايت مىباشد حتى چشمه را از آن عين گويند كه مثل چشم داراى آب است .\r\nگاهى از عين نظارت و حفظ و\r\n","description":"","footnote":"","page_name":" 84 ","page_number":86},
  {"content":"\r\nزير نظر گرفتن مراد است مثل : * ( فَأَوْحَيْنا إِلَيْه أَنِ اصْنَعِ الْفُلْكَ بِأَعْيُنِنا وَوَحْيِنا ) * مؤمنون : 27 . به او وحى كرديم كه كشتى را زير نظر ما و با دستور ما بساز ايضا 48 طور - 14 قمر - 37 - هود - 39 طه .\r\nعين : ( بكسر اول ) جمع عيناء و آن مؤنّث اعين است بمعنى درشت چشم . * ( وَزَوَّجْناهُمْ بِحُورٍ عِينٍ ) * دخان :\r\n54 . زنان سيمين تن و درشت چشم را به آنها تزويج كرده‌ايم .\r\nاهل لغت اعين را هم درشت چشم و هم مذكَّر گاو وحشى و عيناء را زن درشت چشم و هم مؤنّث گاو وحشى گفته‌اند ولى راغب عقيده دارد كه اعين و عيناء بگاو وحشى گفته مىشود به علت قشنگى چشم آن و زنان در قشنگى چشم بگاو وحشى تشبيه شده‌اند « عين » چهار بار در قرآن آمده همه در وصف حوريان بهشتى است .\r\nمعين : جارى آشكار يا جارى به سهولت در قاموس و اقرب گفته :\r\n« ماء معين و معيون » آبيكه آشكار و جارى است . علت اين تسميه چنان كه طبرسى و راغب و ديگران گفته‌اند آشكار و پيش چشم بودن آنست .\r\n* ( قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ ) * ملك : 30 .\r\nبگو اگر آبتان در زمين فرو رود كه آبى آشكار و جارى يا آب سهل الجريان براى شما مياورد .\r\nممكن است ميم در « معين » اصل كلمه باشد از « معن الماء » كه بمعنى سهولت جريان است در لغت آمده « معن الماء : سهل و سال » در اين صورت فعيل بمعنى فاعل است ماء معين يعنى آبيكه به سهولت جارى است . و شايد چنان كه طبرسى احتمال داده مفعول باشد از « عين الماء » كه آشكار و پيش چشم جارى مىشود .\r\nدر اين صورت ميم اصل كلمه نيست .\r\nو « ماء معين » يعنى آبيكه ديده شده و پيش چشم است .\r\n* ( وَآوَيْناهُما إِلى رَبْوَةٍ ذاتِ قَرارٍ وَمَعِينٍ ) * مؤمنون : 50 . رجوع شود به « ربو » .\r\n","description":"","footnote":"","page_name":" 85 ","page_number":87},
  {"content":"\r\n* ( يُطافُ عَلَيْهِمْ بِكَأْسٍ مِنْ مَعِينٍ ) * صافات : 45 . در مجمع ذيل آيه از اخفش نقل شده : مراد از كأس در تمام قرآن خمر است . مراد از كأس در تمام قرآن خمر است . ديگران آن را كاسه مع الخمر گفته‌اند بهر حال از « معين » هم روشن مىشود كه شراب بهشتى به سهولت در روى زمين جارى مىشود يعنى : شرابى سهل الجرى يا شرابى كه از جارى شوندهء بخصوصى است بر آنها بگردانند آيهء * ( إِنَّ الأَبْرارَ يَشْرَبُونَ مِنْ كَأْسٍ كانَ مِزاجُها كافُوراً . ) *\r\n* ( عَيْناً يَشْرَبُ بِها عِبادُ الله يُفَجِّرُونَها تَفْجِيراً ) * انسان : 5 و 6 . مشروح آيهء ما نحن فيه است و از آن بدست ميايد كه مراد از « معين » سهولت جريان است كه فرموده * ( يُفَجِّرُونَها تَفْجِيراً ) * .\r\n\r\n\r\n\r\nعىّ :\r\nعجز . راغب گويد : اعياء عجزى است كه از راه رفتن به بدن عارض مىشود و عىّ عجز از مباشرت كار و كلام است * ( أَ فَعَيِينا بِالْخَلْقِ الأَوَّلِ بَلْ هُمْ فِي لَبْسٍ مِنْ خَلْقٍ جَدِيدٍ ) * ق : 15 . آيا بخلقت اولى عاجز بوده‌ايم ( تا بخلقت ثانوى عاجز باشيم ؟ ) نه بلكه آنها از خلقت جديد در شكاند .\r\n* ( أَ وَلَمْ يَرَوْا أَنَّ الله الَّذِي خَلَقَ السَّماواتِ وَالأَرْضَ وَلَمْ يَعْيَ بِخَلْقِهِنَّ بِقادِرٍ عَلى أَنْ يُحْيِيَ الْمَوْتى . . . ) * احقاف :\r\n33 . بقرينهء * ( بِقادِرٍ ) * روشن مىشود كه مراد از * ( يَعْيَ ) * عجز و ناتوانى است و الحمد للَّه ربّ العالمين 19 رجب 1393 هجرى قمرى مطابق 27 مرداد 1352 هجرى شمسى .\r\n","description":"","footnote":"","page_name":" 86 ","page_number":88},
  {"content":"\r\n\r\n\r\n\r\nغ\r\nغين : حرف نوزدهم از الفباى عربى و بيست و دوم از الفباى فارسى است . به تنهائى معنائى ندارد ، جزء كلمه واقع مىشود در حساب ابجد كنايه از هزار است .\r\n\r\n\r\n\r\nغبر :\r\nغبور بمعنى ماندن و رفتن است در اقرب الموارد آمده : « غبر غبورا : مكث و بقى و - ذهب و مضى » و آن از لغات اضداد است .\r\nگرد را از آن غبار گويند كه بقيّهء خاك پراكنده شده است .\r\n* ( وَوُجُوه يَوْمَئِذٍ عَلَيْها غَبَرَةٌ ) * عبس : 40 . « غبره » بمعنى غبار است راغب گويد : غبره غبارى است كه بر روى چيزى نشيند و آنچه برنگ غبار باشد . ظاهرا مراد از آيه گرفتگى و غمگينى رويهاست نه اينكه بر آنها و غمگينى رويهاست نه اينكه بر آنها غبار نشسته است مثل * ( وَوُجُوه يَوْمَئِذٍ باسِرَةٌ ) * قيامة : 24 . كه بمعنى بسيار عبوس است و مثل * ( يَوْمَ تَبْيَضُّ وُجُوه وَتَسْوَدُّ وُجُوه ) * آل عمران : 106 .\r\nغابرين * ( فَأَنْجَيْناه وَأَهْلَه إِلَّا امْرَأَتَه كانَتْ مِنَ الْغابِرِينَ ) * اعراف : 83 .\r\nلوط و خانوادهء او را نجات داديم مگر زنش را كه از بازماندگان بود .\r\nدر مفردات گفته : غابر كسى است كه بعد از رفتن آنكه با او بود باز ماند لفظ * ( الْغابِرِينَ ) * هفت بار در قرآن تكرار شده و همه دربارهء زن لوط عليه السّلام است . و * ( مِنَ الْغابِرِينَ ) * نشان ميدهد كه او در عقيده و بتپرستى و عدم توحيد در زمرهء قوم لوط بود كه عذاب شاملش شد و مراد از غابرين بنا بر ظهور ، بازماندگان در شهراند پس از خارج شدن لوط و اهلش .\r\n\r\n\r\n\r\nغبن :\r\n* ( يَوْمَ يَجْمَعُكُمْ لِيَوْمِ الْجَمْعِ ذلِكَ يَوْمُ التَّغابُنِ ) * تغابن : 9 . غبن بمعنى گول زدن در معامله است خواه در\r\n","description":"","footnote":"","page_name":" 87 ","page_number":89},
  {"content":"\r\nخريد باشد يا در فروش و آن اينكه به قيمت كم بخرد يا به قيمت گران بفروشد در اقرب الموارد گويد : « غَبَنَ فُلاناً فِى الْبَيْعِ وَالشِّراءِ : خَدَعَه وَغَلَبَه » كلام قاموس نيز نظير آن است .\r\n« تغابن » از تفاعل است بمعنى مغبون كردن يكديگر . اگر تغابن در آيه بين الاثنين باشد معنى آن چنين است :\r\nروزى شما را جمع مىكند براى روز جمع ( روز آخرت ) آن روز ، روز مغبون كردن همديگر است ولى اين مغبون كردن چگونه است ؟\r\nدر الميزان پس از ردّ دو وجه در كيفيّت تغابن فرموده : اينجا صورت سومى است و آن اينكه تغابن ميان گمراه كنندگان و گمراه شدگان اعتبار شود كه متبوعان تابعان را گول ميزنند و باخذ دنيا و ترك آخرت وادارشان ميكنند و تابعان متبوعان را مغبون ميكنند كه آنها را در استكبارشان يارى ميكنند پس هر گروه ديگرى را مغبون مىكند و از ديگرى مغبون مىشود . و وجه چهارمى است كه در آن زمينه روايت وارد شده و آن اينكه :\r\nبراى هر بنده در بهشت منزلى است كه اگر اطاعت خدا ميكرد به آن داخل ميشد و براى هر بنده در آتش منزلى است كه اگر خدا را معصيت ميكرد به آن داخل ميشد . روز قيامت منازل اهل آتش كه در بهشت است باهل بهشت داده مىشود و بالعكس . پس اهل بهشت اهل آتش را مغبون ميكنند .\r\nو از تفسير برهان نقل كرده كه امام صادق عليه السّلام فرمود : قيامت يوم التلاق است كه اهل آسمان اهل زمين را ملاقات ميكنند . يوم التناد است اهل آتش اهل بهشت را ندا كنند كه :\r\n* ( أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ الله ) * و يوم التغابن است اهل بهشت اهل آتش را مغبون كنند ، يوم الحسرة است يعنى روزيكه مرگ را آورده و ذبح ميكنند .\r\nناگفته نماند : باب تفاعل چنان كه اهل لغت تصريح كرده‌اند بمعنى مجرد نيز آيد مثل « تعالى الله و تسامى و\r\n","description":"","footnote":"","page_name":" 88 ","page_number":90},
  {"content":"\r\nتبارك » مىشود گفت : كه تغابن در آيه از براى مفعول و بمعنى مجرد است كه مغبون شدن باشد و چون عمر انسان سرمايهء اوست و ميتواند با آن از دنيا استفاده كند و آخرت بدست آورد ولى كفّار در آخرت خواهند ديد كه از اين سرمايه جز لذّات زود گذر دنيا چيزى بدست نياورده و واقعا مغبون شده‌اند و در دنيا به حكم * ( زَيَّنَ لَهُمُ الشَّيْطانُ أَعْمالَهُمْ ) * بغبن خويش متوجّه نيستند ولى در آخرت متوجّه خواهند شد ، مىشود اين مطلب را از * ( وَيَوْمَ يُعْرَضُ الَّذِينَ كَفَرُوا عَلَى النَّارِ أَذْهَبْتُمْ طَيِّباتِكُمْ فِي حَياتِكُمُ الدُّنْيا وَاسْتَمْتَعْتُمْ بِها فَالْيَوْمَ تُجْزَوْنَ عَذابَ الْهُونِ . . . ) * احقاف :\r\n20 . استفاده كرد و الله العالم . اين لفظ فقط يك بار در قرآن يافته است .\r\n\r\n\r\n\r\nغثاء :\r\n« غُثاءُ السَّيْلِ وَغُثاءُ الْقَدْرِ » عبارت است از خاشاك سيل و كف ديگ كه به اطراف آن ريخته و از بين ميرود . چيزهاى ضايع و غير قابل اعتنا را با غثاء مثل ميزنند . * ( فَأَخَذَتْهُمُ الصَّيْحَةُ بِالْحَقِّ فَجَعَلْناهُمْ غُثاءً . . . ) * مؤمنون : 41 . آنها را فرياد به حق گرفت و خاشاكشان كرديم * ( وَالَّذِي أَخْرَجَ الْمَرْعى . فَجَعَلَه غُثاءً أَحْوى ) * اعلى : 4 و 5 . خدائى كه چراگاه را روياند و آن را خاشاك و تيره كرد . اين لفظ دو بار بيشتر در قرآن نيامده است .\r\n\r\n\r\n\r\nغدر :\r\nترك كردن . به ترك عهد نيز غدر گويند و از آن گفته‌اند فلانى غادر ( ناقض عهد ) است ( مفردات ) * ( وَحَشَرْناهُمْ فَلَمْ نُغادِرْ مِنْهُمْ أَحَداً ) * كهف : 47 . آنها را در آخرت جمع ميكنيم و احدى را ترك نخواهيم كرد * ( ما لِهذَا الْكِتابِ لا يُغادِرُ صَغِيرَةً وَلا كَبِيرَةً إِلَّا أَحْصاها ) * كهف : 49 . اين چه كتابى است كه هيچ كوچك و بزرگ را نگذاشته مگر آنكه شمرده است . اين لفظ تنها دو بار در قرآن آمده است .\r\n\r\n\r\n\r\nغدق :\r\n* ( وَأَنْ لَوِ اسْتَقامُوا عَلَى الطَّرِيقَةِ لأَسْقَيْناهُمْ ماءً غَدَقاً ) * جنّ :\r\n16 . در مجمع و اقرب گفته : « ماء غدق » بمعنى آب كثير است .\r\n","description":"","footnote":"","page_name":" 89 ","page_number":91},
  {"content":"\r\nدر صحيفهء سجّاديه دعاى نوزدهم آمده : « وَانْشُرْ عَلَيْنا رَحْمَتَكَ بِغَيْثِكَ الْمُغْدَقِ » در نهايه گفته : مغدق بفتح دال بارانى است كه قطرات آن درشت باشد يعنى اگر در طريقهء حق مستقيم بودند هر آينه از آب كثير آبشان ميداديم .\r\nو چون ما بعد آيه * ( لِنَفْتِنَهُمْ فِيه ) * است بعيد نيست كه مراد از * ( لأَسْقَيْناهُمْ ماءً غَدَقاً ) * وسعت رزق باشد كه آب كثير سبب سعهء رزق است اين لفظ تنها يك بار در قرآن آمده است .\r\n\r\n\r\n\r\nغُدو :\r\nغُدوه ( بضم غين ) و غداة بمعنى بامداد است يا از اول صبح تا طلوع شمس در قاموس و اقرب آمده : « الْغُدْوَةُ وَالْغَداةُ : البُكْرَةُ اوْ ما بَيْنَ صَلوةِ الْفَجْرِ وَطُلُوع الشَّمْسِ » * ( وَلا تَطْرُدِ الَّذِينَ يَدْعُونَ رَبَّهُمْ بِالْغَداةِ وَالْعَشِيِّ ) * انعام : 52 . آنانرا كه پروردگار خويش را بامداد و پسين ياد ميكنند از خود مران .\r\n\r\n\r\n\r\nغُدُو\r\nبر وزن غُلُّو جمع غدوه و غدوات جمع غداة است . * ( يُسَبِّحُ لَه فِيها بِالْغُدُوِّ وَالآصالِ رِجالٌ . . . ) * نور :\r\n36 . خدا را در آن خانه ها بامدادان و پسينان مرادنى تسبيح گويند .\r\nغدوّ مفرد نيز آمده است مثل * ( النَّارُ يُعْرَضُونَ عَلَيْها غُدُوًّا وَعَشِيًّا ) * غافر : 46 . يعنى : صبح و عصر در معرض آتش قرار گرفته شوند از مفرد بودن « عَشِىّ » ميدانيم كه « غُدُوّ » مفرد است .\r\nغَد : فردا . اعمّ از آنكه فرداى حقيقى باشد مثل * ( أَرْسِلْه مَعَنا غَداً يَرْتَعْ وَيَلْعَبْ ) * يوسف : 12 . يا مطلق فردا كه زمان آينده است مثل : * ( وَما تَدْرِي نَفْسٌ ما ذا تَكْسِبُ غَداً ) * لقمان :\r\n34 . * ( سَيَعْلَمُونَ غَداً مَنِ الْكَذَّابُ الأَشِرُ ) * قمر : 26 . * ( وَلْتَنْظُرْ نَفْسٌ ما قَدَّمَتْ لِغَدٍ ) * حشر : 18 .\r\n* ( وَإِذْ غَدَوْتَ مِنْ أَهْلِكَ تُبَوِّئُ الْمُؤْمِنِينَ مَقاعِدَ لِلْقِتالِ ) * آل عمران :\r\n121 . و چون بامداد از اهل خويش آمدى تا براى مؤمنان مواضع قتال آماده كنى . گفته‌اند آيه دربارهء خروج حضرت رسول صلَّى الله عليه و آله براى جنگ احد\r\n","description":"","footnote":"","page_name":" 90 ","page_number":92},
  {"content":"\r\nاست و نيز گفته‌اند آنحضرت براى « احد » بعد از نماز جمعه از مدينه خارج شد حال آنكه آيه خروج بامدادى را مىرساند . در اقرب الموارد گفته : اصل آن در بامداد خارج شدن است سپس در مطلق رفتن به كار رفته در هر وقت كه باشد پس مىشود آيه را مطلق بيرون شدن دانست .\r\n* ( وَغَدَوْا عَلى حَرْدٍ قادِرِينَ ) * قلم : 25 . بامداد خارج شدند حال آنكه فقط بمنع مستمند قادر بودند .\r\nو چيزى از باغشان نمانده بود .\r\n\r\n\r\n\r\nغرب :\r\nدور شدن . در قاموس گفته :\r\n« الْغَرْبُ : الْمَغْرِبُ وَالذِّهابُ و التَّنَحّى » در اقرب الموارد گفته « غربت النّجوم غروبا : بعدت و توارت » در مجمع فرموده : اصل غرب بمعنى تباعد و حدّ است « حدّ » را ديگران نيز گفته‌اند . على هذا غروب آفتاب و غيره را به علت دور شدن از افق و پنهان شدن غروب گفته‌اند . * ( وَإِذا غَرَبَتْ تَقْرِضُهُمْ ذاتَ الشِّمالِ ) * كهف : 17 .\r\nچون آفتاب غروب ميكرد از آنها به طرف شمال ميل ميكرد .\r\n* ( وَسَبِّحْ بِحَمْدِ رَبِّكَ قَبْلَ طُلُوعِ الشَّمْسِ وَقَبْلَ الْغُرُوبِ ) * ق : 39 .\r\nمَغرِب : محل غروب * ( وَلِلَّه الْمَشْرِقُ وَالْمَغْرِبُ ) * بقره : 115 . آيه شامل تمام زمين است زيرا چون زمين را بشرق و غرب تقسيم كنيم جز خطَّى موهوم كه فاصل آن دو است چيزى نمىماند .\r\nراجع بآيهء * ( رَبُّ الْمَشْرِقَيْنِ وَرَبُّ الْمَغْرِبَيْنِ ) * رحمن : 17 . و * ( فَلا أُقْسِمُ بِرَبِّ الْمَشارِقِ وَالْمَغارِبِ ) * معارج :\r\n40 . رجوع شود به « شَرَقَ » و راجع بآيهء * ( حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ ) * كهف :\r\n86 . رجوع شود به « طلع » و « حماء » .\r\nدر كريمهء * ( وَأَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الأَرْضِ وَمَغارِبَهَا ) * اعراف : 137 . مراد زمين شام و فلسطين است بقرينهء * ( الَّتِي بارَكْنا ) * كه در چند آيه در وصف سرزمين شام آمده است مشارق و مغارب مفيد آنست كه تمام آن زمين بدست بنى اسرائيل افتاده است .\r\n","description":"","footnote":"","page_name":" 91 ","page_number":93},
  {"content":"\r\nغربِيّه در آيهء * ( يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَلا غَرْبِيَّةٍ ) * نور : 35 .\r\nگفته‌اند مراد آنست كه شجرهء زيتون در شرق و غرب باغ نيست تا آفتاب فقط در نصف روز بر آن بتابد و نصف روز در سايه باشد بلكه در محلى است كه خورشيد پيوسته بر آن ميتابد ، خوب ميرسد روغنش صاف و عالى مىشود كه * ( يَكادُ زَيْتُها يُضِيءُ وَلَوْ لَمْ تَمْسَسْه نارٌ ) * .\r\n\r\n\r\n\r\nغُراب :\r\nزاغ . پرنده ايست شبيه بكلاغ داراى منقار و پاهاى سرخ .\r\nهاكس در قاموس گويد : از كلاغ بزرگتر است . در تورات نيز آمده است * ( فَبَعَثَ الله غُراباً يَبْحَثُ فِي الأَرْضِ لِيُرِيَه كَيْفَ يُوارِي سَوْأَةَ أَخِيه قالَ يا وَيْلَتى أَ عَجَزْتُ أَنْ أَكُونَ مِثْلَ هذَا الْغُرابِ ) * مائده : 31 . آيه دربارهء كشتن و دفن كردن پسر آدم برادرش است .\r\nاين لفظ فقط دو بار در قرآن مجيد آمده است .\r\n\r\n\r\n\r\nغرابيب :\r\n* ( وَمِنَ الْجِبالِ جُدَدٌ بِيضٌ وَحُمْرٌ مُخْتَلِفٌ أَلْوانُها وَغَرابِيبُ سُودٌ ) * فاطر : 27 .\r\nغرابيب جمع غربيب بمعنى بسيار سياه است و « سود » جمع اسود است فرّاء گفته آن در اصل « سود غرابيب » است يعنى سياه هاى بسيار سياه ولى مجمع ترجيح ميدهد كه « سود » تأكيد غرابيب باشد يعنى از كوهها تكه هاى سفيد و سرخ است برنگهاى مختلف و نيز از آنها تكَّه هاى بسيار سياه هست .\r\n\r\n\r\n\r\nغرر :\r\nغَرَّ وَغُرُور ( بضم غين ) و غِرَّة : فريب دادن . تطميع بباطل .\r\n« غَرَّ فُلانٌ فُلاناً وَغَرّاً و غُروراً وَغِرَّةً : خَدَعَه وَاطْمَعَه بِالْباطِلِ » * ( وَغَرَّتْكُمُ الْحَياةُ الدُّنْيا ) * جاثيه : 35 .\r\nزندگى دنيا شما را فريفت . * ( وَغَرَّتْكُمُ الأَمانِيُّ ) * حديد : 14 . آرزوهاى باطل شما را فريفت .\r\nغَرور : ( بفتح غين ) فريب دهنده .\r\nراغب گفته : غرور هر آن چيزى است كه انسان را فريب دهد از مال ، جاه ، شهوت و شيطان گاهى آن را شيطان تفسير كرده‌اند كه اخبث\r\n","description":"","footnote":"","page_name":" 92 ","page_number":94},
  {"content":"\r\nفريبكاران است * ( فَلا تَغُرَّنَّكُمُ الْحَياةُ الدُّنْيا وَلا يَغُرَّنَّكُمْ بِالله الْغَرُورُ ) * لقمان : 33 . زندگى دنيا شما را فريب ندهد و شيطان شما را به خدا جرى نكند .\r\nدر اقرب الموارد گويد : « ما غَرَّكَ بِفُلانٍ » يعنى چطور بر او جرئت كردى ؟ غرور بفتح اول سه بار در قرآن آمده و مراد از آن شيطان يا هر فريبنده است * ( وَلا يَغُرَّنَّكُمْ بِالله الْغَرُورُ ) * فاطر : 5 . * ( وَغَرَّكُمْ بِالله الْغَرُورُ ) * حديد : 14 . على هذا بهتر است * ( غَرَّكُمْ ) * را در اين آيات بمناسبت « باء » جرئت معنى كنيم و نيز در آيهء زير :\r\n* ( يا أَيُّهَا الإِنْسانُ ما غَرَّكَ بِرَبِّكَ الْكَرِيمِ ) * انفطار : 6 . بنا بر آنكه از اقرب الموارد نقل شد * ( غَرَّكَ ) * در معنى لازم به كار رفته كه جرئت باشد زيرا لازمهء فريفته شدن جرئت بخداست يعنى اى انسان چه چيز تو را بر عصيان پروردگار كريمت جرى كرد ؟\r\nآمدن لفظ « ربك » و « الكريم » براى اتمام حجّت است يعنى نميبايست به آنكه پرورش دهندهء تو و تواناست مخالفت كنى . اينكه گفته‌اند : آمدن « الكريم » تلقين جواب از جانب خداست يعنى كرمت مرا مغرور كرد ظاهرا مطلب صحيحى نيست .\r\n* ( وَمَا الْحَياةُ الدُّنْيا إِلَّا مَتاعُ الْغُرُورِ آل عمران : 185 . در اين گونه آيات ممكن است غرور بضم اول مصدر از براى مفعول باشد يعنى :\r\nزندگى دنيا جز متاع فريفته شدن نيست يا از براى فاعل يعنى : متاع فريبنده همچنين در * ( إِنِ الْكافِرُونَ إِلَّا فِي غُرُورٍ ) * ملك : 20 . نيستند كفّار مگر در فريفته شدن .\r\n\r\n\r\n\r\nغَرْف :\r\n( بر وزن فلس ) اخذ كردن .\r\n« غرف الماء بيده : اخذه : بها » در مفردات آمده : غرف برداشتن و اخذ شىء است و غرفه بضم اول بمعنى برداشته شده است .\r\n* ( وَمَنْ لَمْ يَطْعَمْه فَإِنَّه مِنِّي إِلَّا مَنِ اغْتَرَفَ غُرْفَةً بِيَدِه ) * بقره : 249 .\r\nاغتراف مثل غرف بمعنى اخذ است\r\n","description":"","footnote":"","page_name":" 93 ","page_number":95},
  {"content":"\r\n* ( غُرْفَةً ) * را بفتح اول و ضمّ آن خوانده‌اند ولى بضمّ اول مشهور است در صورت اول مفعول مطلق است و در صورت دوم مفعول به * ( اغْتَرَفَ ) * . و بمعنى مغروف است يعنى : هر كه از آن نهر نخورد او از من است مگر آنكه كسى مقدارى با دست خود اخذ و تناول كند * ( إِلَّا مَنِ اغْتَرَفَ ) * استثنا است از * ( فَمَنْ شَرِبَ مِنْه ) * در صدر آيه .\r\nناگفته نماند : آيهء شريفه چنين است * ( فَلَمَّا فَصَلَ طالُوتُ بِالْجُنُودِ قالَ إِنَّ الله مُبْتَلِيكُمْ بِنَهَرٍ فَمَنْ شَرِبَ مِنْه فَلَيْسَ مِنِّي وَمَنْ لَمْ يَطْعَمْه فَإِنَّه مِنِّي إِلَّا مَنِ اغْتَرَفَ غُرْفَةً بِيَدِه فَشَرِبُوا مِنْه إِلَّا قَلِيلًا مِنْهُمْ ) * بموجب اين آيه لشكريان طالوت بسه قسمت منقسم ميشدند اول كسانى كه از او نبودند و آنها نوشندگان از نهراند و آنان كه از او بودند كه مطلقا از نهر نخوردند ولى آنان كه اغتراف كردند حالشان معلوم نيست زيرا از نوشندگان خارج شده و به نخوردگان نپيوسته‌اند و اگر جمله * ( وَمَنْ لَمْ يَطْعَمْه فَإِنَّه مِنِّي ) * نبود اغتراف كنندگان بموجب استثناء از او بودند و ظاهرا همانها بودند كه گفتند * ( لا طاقَةَ لَنَا الْيَوْمَ بِجالُوتَ وَجُنُودِه ) * و نخوردگان گفتند : * ( كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ الله ) * .\r\n* ( أُوْلئِكَ يُجْزَوْنَ الْغُرْفَةَ بِما صَبَرُوا فرقان : 75 . طبرسى رحمه اللَّه غرفه را درجهء رفيعه معنى كرده و فرمايد آن در اصل بنائى است بالاى بنائى و بقولى غرفه عاليترين و نيكو - ترين منازل بهشت است چنان كه در دنيا عاليترين مساكن است . اهل لغت غرفه را بناى عالى و مرتفع گفته‌اند جمع آن در قرآن غرفات بضم اول و دوم و غرف ( بر وزن صرد ) آمده است . * ( لَنُبَوِّئَنَّهُمْ مِنَ الْجَنَّةِ غُرَفاً ) * عنكبوت : 58 . حتما حتما غرفه هائى از بهشت برايشان مهيّا ميكنيم . * ( وَهُمْ فِي الْغُرُفاتِ آمِنُونَ ) * سباء : 37 . اللهم اجعلنا منهم بمحمد و آله صلواتك عليهم اجمعين .\r\n\r\n\r\n\r\nغَرَق :\r\n( بر وزن فرس ) فرو رفتن در آب و نعمت ( مفردات ) * ( حَتَّى إِذا ) *\r\n","description":"","footnote":"","page_name":" 94 ","page_number":96},
  {"content":"\r\n* ( أَدْرَكَه الْغَرَقُ قالَ آمَنْتُ أَنَّه لا إِله إِلَّا الَّذِي آمَنَتْ بِه بَنُوا إِسْرائِيلَ ) * يونس :\r\n90 . تا چون غرق او را دريافت گفت :\r\nايمان آوردم كه معبودى نيست جز آنكس كه بنى اسرائيل به او ايمان آورده‌اند . * ( وَأَغْرَقْنا آلَ فِرْعَوْنَ ) * بقره : 50 . تمام الفاظ اين ماده در قرآن مجيد بمعنى غرق در آب به كار رفته جز دو آيهء زير :\r\n* ( وَالنَّازِعاتِ غَرْقاً ) * . . . * ( آلَ فِرْعَوْنَ ) * بقره : 50 . تمام الفاظ اين ماده در قرآن مجيد بمعنى غرق در آب به كار رفته جز دو آيهء زير :\r\n* ( وَالنَّازِعاتِ غَرْقاً . وَالنَّاشِطاتِ نَشْطاً ) * نازعات : 1 و 2 . * ( غَرْقاً ) * بر وزن فلس بمعنى شدّت است گويند :\r\n« غرّق و اغرق فى القوس » يعنى كمان را بغايت شدت كشيد . * ( غَرْقاً ) * صفت مصدر محذوف است يعنى : « و النّازعات نزعا غرقا » قسم بكشندگان كشيدن شديد معنى آيه در « دبر » ديده شود .\r\n\r\n\r\n\r\nغرم :\r\n( بر وزن قفل ) ضرر مالى .\r\nدر مجمع فرموده : غرم و مغرم نائبه ايست عارض بمال بىآنكه صاحبش خيانتى كرده باشد و اصل آن بمعنى لزوم است . قول راغب نيز چنين است * ( وَمِنَ الأَعْرابِ مَنْ يَتَّخِذُ ما يُنْفِقُ مَغْرَماً ) * توبه : 98 . « مغرم » چنان كه گفته شد مصدر ميمى است بمعنى غرامت يعنى بعضى از اعراب باديه نشين انفاق خويش را غرامت ميپندارند .\r\nايضا در آيهء * ( أَمْ تَسْئَلُهُمْ أَجْراً فَهُمْ مِنْ مَغْرَمٍ مُثْقَلُونَ ) * طور : 40 ، قلم : 46 .\r\nيا از آنها مزدى براى رسالت ميخواهى كه از غرامت ، سنگين و ناتوانند .\r\nغريم : بداين و مديون هر دو اطلاق مىشود چون هر يك در دادن و گرفتن ملازم همديگراند ، بعضى در وجه تسميه گفته‌اند : داين ملازم مديون است كه حق خويش را بگيرد و دين ملازم مديون است . ولى غارم بمعنى قرضدار و مديون مىباشد * ( إِنَّمَا الصَّدَقاتُ لِلْفُقَراءِ وَالْمَساكِينِ ) * . . . * ( وَالْغارِمِينَ وَفِي سَبِيلِ الله . . . ) * توبه : 60 .\r\nكه مراد از غارمين قرضدارانند .\r\nغَرام * ( وَالَّذِينَ يَقُولُونَ رَبَّنَا اصْرِفْ عَنَّا عَذابَ جَهَنَّمَ إِنَّ عَذابَها كانَ غَراماً ) * فرقان : 65 .\r\nغرام بمعنى ثابت و لازم است در مجمع فرموده : غرام اشدّ عذاب\r\n","description":"","footnote":"","page_name":" 95 ","page_number":97},
  {"content":"\r\nاست و آن عذاب لازم و شديد مىباشد گويند : « فلان مغرم بالنساء » يعنى فلانى بزنان ملازم است و بمفارقت آنها صبر ندارد . معنى آيه چنين است :\r\nآنان كه گويند : خدايا عذاب جهنّم را از ما كنار كن كه عذاب آن لازم و پيوسته است نظير * ( وَلَهُمْ عَذابٌ مُقِيمٌ ) * مائده : 37 .\r\n\r\n\r\n\r\nغرو :\r\nچسبيدن . « غرى السّمن قلبه غروا : لزق به و غطَّاه » پيه بقلبش چسبيد و آن را پوشاند . مجمع تصريح مىكند كه اصل كلمه بمعنى لصوق و چسبيدن است در نهايه آمده : « فكانّما يغرى فى صدرى » گويا بسينه‌ام ميچسبد * ( وَمِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِه فَأَغْرَيْنا بَيْنَهُمُ الْعَداوَةَ وَالْبَغْضاءَ إِلى يَوْمِ الْقِيامَةِ . . . ) * مائده : 14 . « اغرينا » بمعنى القاء و انداختن است بطوريكه بچسبد و جدا نشود يعنى دشمن و كينه را تا قيامت ميان آنها انداختيم از آيه روشن مىشود كه نصارى تا قيامت خواهند ماند حتى در زمان حضرت ولى عصر عليه السّلام ( بطور اقليّت ) و نيز پيوسته با هم دشمن خواهند بود . چون اختلاف مذهبى دارند و آن پيوسته موجب عداوت و كينه است .\r\nاغراء * ( لَئِنْ لَمْ يَنْتَه الْمُنافِقُونَ وَالَّذِينَ فِي قُلُوبِهِمْ مَرَضٌ وَالْمُرْجِفُونَ فِي الْمَدِينَةِ لَنُغْرِيَنَّكَ بِهِمْ ثُمَّ لا يُجاوِرُونَكَ فِيها إِلَّا قَلِيلًا ) * احزاب : 60 .\r\n« اغراء » در آيه بمعنى خواندن باخذ شىء است با تحريض و ترغيب ( مجمع ) گويند : « اغراه به : اولعه به و حضّه عليه » « مرجفون » بمعنى شايعه پراكنان است كه با اخبار دروغ مردم را متزلزل ميكنند ظاهرا آيه دربارهء مردمان مزاحم بزنان و شايعه پراكنان است يعنى : اگر منافقان و مريض قلبان از مزاحمت زنان بس نكنند و اگر شايعه پراكنان از ارعاب دست بر ندارند تو را بر آنها بر ميانگيزيم ( و دستور اخراج يا قتلشان را بدست تو صادر ميكنيم ) سپس در مدينه جز اندكى با تو مجاورت نكنند ( فقط فاصلهء دستور و اخراج يا قتل را در\r\n","description":"","footnote":"","page_name":" 96 ","page_number":98},
  {"content":"\r\nمدينه ميمانند ) .\r\nاز اين ماده فقط دو كلمهء فوق در قرآن وجود دارد .\r\n\r\n\r\n\r\nغَزْل :\r\n( بر وزن فلس ) تابيدن و تابيده . مصدر و اسم هر دو آمده است بعبارت ديگر : آن پنبه را به صورت نخ در آوردن است « غَزَلَتِ الْمَرْأَةُ الْقُطْنَ وَالصُّوفَ غَزْلًا : مَدَّتْه و فَتَلَتْه خيطاناً » * ( وَلا تَكُونُوا كَالَّتِي نَقَضَتْ غَزْلَها مِنْ بَعْدِ قُوَّةٍ أَنْكاثاً تَتَّخِذُونَ أَيْمانَكُمْ دَخَلًا بَيْنَكُمْ . . . ) * نحل : 92 . و چون آنزن نباشيد كه رشتهء خويش را از پس تابيدن پنبه و قطعه و قطعه كرد .\r\n* ( أَنْكاثاً ) * جمع نكث بمعنى قطعه ها است يعنى « نَقَضَتْ غَزْلَها وَجَعَلَتْه انْكاثاً » بملاحظهء آيهء ما قبل * ( وَأَوْفُوا بِعَهْدِ الله إِذا عاهَدْتُمْ وَلا تَنْقُضُوا الأَيْمانَ بَعْدَ تَوْكِيدِها . . . ) * آيهء فوق مثلى است دربارهء وفاى بعهد يعنى در عهد و پيمان خويش ثابت قدم باشيد و مثل آن زن نباشيد كه ميرشت و پنبه ميكرد . اگر بعهد خدا وفا نكنيد قول شما بىفايده و بىاثر خواهد بود مثل عمل آن زن و در آنصورت بىاعتبار خواهيد بود .\r\nدر مجمع نقل شده : آن زن سفيهى بود از قريش با كنيزانش تا نصف روز ميرشت آنگاه ميگفت : آنچه رشته‌اند پنبه كنند و اين عادت او بود و نامش ريطه دختر عمرو بن كعب بود و بوى سفيه مكَّه گفتندى . چنان كه از كلبى نقل شده و بقولى مثلى است كه خدا بناقض عهد زده . به نظر نگارنده مثل بودنش بهتر است و اشاره بزن بخصوصى نيست و چون رشتن در آن روزگار كار زنان بود لذا در مثل زن ذكر شده است . و اللَّه العالم .\r\nدر تفسير عياشى از امام صادق عليه السّلام منقول است : چون مسلمانان بكلمهء امير المؤمنين بعلى عليه السّلام سلام دادند رسول خدا صلَّى اللَّه عليه و آله باوّل فرمود : برخيز بعلى بلفظ امير المؤمنين سلام كن .\r\nگفت : آيا دستور خدا و رسول است فرمود : آرى . سپس بدوّم فرمود :\r\nبرخيز بعلى بامارت مؤمنين سلام كن .\r\nگفت آيا دستور از خدا و رسول\r\n","description":"","footnote":"","page_name":" 97 ","page_number":99},
  {"content":"\r\nاست ؟ فرمود آرى . سپس بمقداد ، ابو ذر و سلمان چنين دستورى داد اول و دوم چون از محضر آنحضرت خارج ميشدند ميگفتند : نه به خدا هرگز به او با چنين لفظى سلام نخواهيم داد خداوند نازل فرمود : * ( وَلا تَنْقُضُوا الأَيْمانَ بَعْدَ تَوْكِيدِها وَقَدْ جَعَلْتُمُ الله عَلَيْكُمْ كَفِيلًا ) * ( بقولكم أ من الله و رسوله ) * ( إِنَّ الله يَعْلَمُ ما تَفْعَلُونَ وَلا تَكُونُوا كَالَّتِي نَقَضَتْ غَزْلَها . . . ) * ( باختصار ) اين لفظ تنها يك بار در كلام اللَّه مجيد به كار رفته است .\r\n\r\n\r\n\r\nغزو :\r\nخروج بجنگ . « غَزَى الْعَدُوَّ غَزْواً : سار الى قتالهم و انتها بهم فى ديارهم » يعنى بجنگ دشمن و بغارت آنها در ديارشان بيرون شد .\r\nغازى : جنگجو و كسى كه براى جنگ بيرون رود جمع آن غزاة و غزى . . . است * ( وَقالُوا لإِخْوانِهِمْ إِذا ضَرَبُوا فِي الأَرْضِ أَوْ كانُوا غُزًّى لَوْ كانُوا عِنْدَنا ما ماتُوا وَما قُتِلُوا . . . ) * آل عمران : 156 . دربارهء برادرانشان كه مسافرت كرده ( و مردند ) يا جنگجويان بودند ( و كشته شدند ) گفتند : اگر پيش ما بودند نمىمردند و كشته نميشدند . اين لفظ فقط يك بار در قرآن آمده است .\r\n\r\n\r\n\r\nغسق :\r\n* ( أَقِمِ الصَّلاةَ لِدُلُوكِ الشَّمْسِ إِلى غَسَقِ اللَّيْلِ وَقُرْآنَ الْفَجْرِ ) * اسراء :\r\n78 . راغب غسق را شدت ظلمت گفته و گويد : « غَسَقُ اللَّيْلُ : شِدَّةُ ظُلْمَتِه » در نهج البلاغه خطبهء 48 آمده : « الْحَمْدُ لِلَّه كُلَّما وَقَبَ لَيْلٌ وَغَسَقَ » حمد خدا را هر وقت كه شبى در آيد و تيره شود .\r\nولى مجمع ، قاموس و اقرب آن را تاريكى اول شب گفته‌اند بهر حال معنى آن تاريكى است خواه شديد باشد يا خفيف . معانى ديگرى نيز از قبيل پر شدن و سيلان دارد طبرسى اصل آن را جريان با ضرر گفته است يعنى : نماز را از ظهر تا تاريكى شب ( نصف شب ) بجاى آور همچنين نماز فجر را بجاى آور . رجوع شود به « دلوك » كه معنى آيه در آنجا توضيح داده شده .\r\nغاسق * ( قُلْ أَعُوذُ بِرَبِّ الْفَلَقِ . مِنْ شَرِّ ) *\r\n","description":"","footnote":"","page_name":" 98 ","page_number":100},
  {"content":"\r\n* ( ما خَلَقَ . وَمِنْ شَرِّ غاسِقٍ إِذا وَقَبَ ) * فلق : 1 - 3 . « غاسق » را شب تاريك ، ماه گرفته شده و هجوم كننده با ضرر گفته‌اند در نهايه و كشّاف هست :\r\nعايشه گويد : رسول خدا صلَّى اللَّه عليه و آله دست مرا گرفت و به ماه اشاره كرده فرمود :\r\n« تَعَوَّذي بِالله مِنْ شَرِّ هذا فَانَّه الْغاسِقُ اذا وَقَبَ وَوَقُوبُه دُخُولُه فِى الْكُسُوفِ وَاسْوِدادُه » .\r\nناگفته نماند : « الفلق » اعمّ و شامل هر شكافته شده است و نيز * ( مِنْ شَرِّ ما خَلَقَ ) * اعمّ و شامل همهء مخلوقات است ، بايد * ( غاسِقٍ ) * را نيز اعمّ گرفت تا در رديف ما قبل بوده باشد چنان كه * ( النَّفَّاثاتِ ) * در ما بعد نيز اعمّ است . لزومى ندارد كه آن را شب تاريك معنى كنيم و اگر شب و غيره بالخصوص مراد بود لازم بود « الغاسق » گفته شود بهتر است آن را هاجم با ضرر ، چنان كه طبرسى فرموده يا هاجم مخفى معنى كنيم زيرا غسق بمعنى تاريكى است و آن توأم با پنهانى و خفا است و از مطلق غاسق به خدا پناه برده نشده بلكه با قيد * ( إِذا وَقَبَ ) * ميليونها دردها ، ميكروبها ، سرطانها ، طاعونها ، تصادفات ، ضررها و غيره هست كه همه مخفى و بىخبر به انسان هجوم ميكنند و انسان آنوقت متوجه مىشود كه وارد شده و كار خود را كرده‌اند جلوگيرى از آنها فقط با پناه بردن بخداست كه قادر بر دفع همهء آنهاست معنى آيات چنين مىشود : بگو پناه ميبرم بپروردگار فلق ( مخلوق ) از شرّ هر آنچه آفريده و از شرّ مهاجم پنهانى كه داخل شود .\r\nرجوع شود به « فلق » .\r\nغَساقاً * ( لا يَذُوقُونَ فِيها بَرْداً وَلا شَراباً . ) *\r\n* ( إِلَّا حَمِيماً وَغَسَّاقاً ) * نباء : 24 و 25 . * ( هذا فَلْيَذُوقُوه حَمِيمٌ وَغَسَّاقٌ ) * ص : 57 .\r\nغسّاق فقط دو بار در قرآن مجيد به كار رفته و روشن است كه از طعام اهل آتش مىباشد طبرسى رحمه اللَّه آن را چرك بدبو گفته و علَّت تسميه را جريان چرك ذكر كرده است گويند : « غَسَقَتِ الْقُرْحَةُ » يعنى چرك\r\n","description":"","footnote":"","page_name":" 99 ","page_number":101},
  {"content":"\r\nزخم جارى شد . راغب گويد : آنچه از پوست اهل آتش متقاطر شود .\r\nبعضىها غسّاق را آب كدر و كثيف گفته‌اند و چون غسّاق در آيه مقابل « شراب » آمده ممكن است مراد از آن آب كثيف باشد .\r\n\r\n\r\n\r\nغَسل :\r\n( بر وزن فلس ) شستن . در قاموس گويد : آن بفتح اول مصدر و بضمّ آن اسم است ( از اغتسال ) در اقرب الموارد هر دو را مصدر خوانده و قول قاموس را بلفظ « قيل » آورده ايضا در قاموس گفته گاهى مصدر آن بضمّ اول آيد .\r\n* ( فَاغْسِلُوا وُجُوهَكُمْ وَأَيْدِيَكُمْ إِلَى الْمَرافِقِ ) * مائده : 6 . رويها و دستهايتان را تا مرفقها بشوئيد .\r\nاغتسال : شستن بدن « اغتسل الرجل :\r\nغسل بدنه » * ( وَلا جُنُباً إِلَّا عابِرِي سَبِيلٍ حَتَّى تَغْتَسِلُوا ) * نساء : 43 . و نه جنب تا غسل كنيد مگر به صورت عبور كنندگان رجوع شود به « عبر » .\r\nمغتسل : بصيغهء مفعول محل شستشو ايضا آبيكه با آن شستشو كنند . * ( ارْكُضْ بِرِجْلِكَ هذا مُغْتَسَلٌ بارِدٌ وَشَرابٌ ) * ص : 42 . راه برو با پايت اين آب شستشو است ، خنك و خوردنى است مىشود مغتسل را محل شستشو نيز گرفت رجوع شود به « ايّوب » .\r\nغسلين : * ( فَلَيْسَ لَه الْيَوْمَ هاهُنا حَمِيمٌ . وَلا طَعامٌ إِلَّا مِنْ غِسْلِينٍ ) * حاقة :\r\n35 و 36 . در مجمع گفته : غسلين چركى است كه بوسيلهء سيلان از ابدان اهل آتش شسته و ريخته مىشود . در اقرب الموارد گويد : ياء و نون بر آن اضافه شده چنان كه در « عفرين » بقيهء سخن در « ضريع » .\r\nناگفته نماند : ظاهرا غسلين عبارت اخراى غساله است كه بمعنى آب ريخته شده از محل شوئيده مىباشد و آن يك بار بيشتر در قرآن مجيد نيامده است .\r\n\r\n\r\n\r\nغشى :\r\nپوشاندن و فرا گرفتن .\r\n« غَشِيَه الامْرُ : غَطَّاه » امر او را فرا - گرفت . * ( وَتَغْشى وُجُوهَهُمُ النَّارُ ) * ابراهيم : 50 . آتش رويشان را فرا گيرد .\r\n* ( وَاللَّيْلِ إِذا يَغْشى ) * ليل : 1 . سوگند بشب آنگاه كه فرا گيرد .\r\n","description":"","footnote":"","page_name":" 100 ","page_number":102},
  {"content":"\r\nغشاوه : چيزى كه با آن پوشانده شود ( پرده ) * ( وَخَتَمَ عَلى سَمْعِه وَقَلْبِه وَجَعَلَ عَلى بَصَرِه غِشاوَةً ) * جاثية :\r\n23 . بر گوش و قلب او مهر زد و بر چشمش پرده‌اى قرار داد . رجوع شود به « ختم » .\r\nغاشِية : فرا گيرنده و پوشاننده .\r\n* ( أَ فَأَمِنُوا أَنْ تَأْتِيَهُمْ غاشِيَةٌ مِنْ عَذابِ الله ) * يوسف : 107 . مراد از غاشيه نقمت و عذاب فراگيرنده است .\r\nقيامت در * ( هَلْ أَتاكَ حَدِيثُ الْغاشِيَةِ ) * غاشية : 1 . از آن غاشيه خوانده شده كه عموم را فرا گيرد و احدى از آن مستثنى نيست مثل * ( وَحَشَرْناهُمْ فَلَمْ نُغادِرْ مِنْهُمْ أَحَداً ) * كهف : 47 . اين بهتر از آنست كه گوئيم اهوال قيامت همه را فرا گيرد زيرا دربارهء اهل رحمت آمده : * ( لا يَحْزُنُهُمُ الْفَزَعُ الأَكْبَرُ ) * انبياء : 103 .\r\nغواش : جمع غاشيه است ( فرا - گيرنده ها ) . * ( لَهُمْ مِنْ جَهَنَّمَ مِهادٌ وَمِنْ فَوْقِهِمْ غَواشٍ ) * اعراف : 41 .\r\nبراى آنها از جهنّم بستر و از بالايشان فرا گيرنده ها است يعنى آتش از بالا و پائين آنها را احاطه كرده نظير * ( لَهُمْ مِنْ فَوْقِهِمْ ظُلَلٌ مِنَ النَّارِ وَمِنْ تَحْتِهِمْ ظُلَلٌ ) * زمر : 16 . غواش در اصل غواشى است مثل ضوارب .\r\nتغشيه : پوشاندن و نيز پوشانيدن چيزى بر چيزى مثل * ( إِذْ يُغَشِّيكُمُ النُّعاسَ أَمَنَةً مِنْه . . . ) * انفال : 11 . آنگاه كه خواب مختصر را بر شما ميپوشاند يعنى شما را بخواب ميبرد تا آرامشى از ناحيهء خدا باشد و مثل * ( فَغَشَّاها ما غَشَّى ) * نجم : 54 . كه يك مفعول دارد يعنى آن را فرا گرفت آنچه فرا گرفت .\r\nاغشاء : مثل تغشيه است نحو * ( يُغْشِي اللَّيْلَ النَّهارَ . . . ) * اعراف : 54 . كه دو مفعول دارد يعنى : خدا شب را بر روز ميپوشاند و مثل * ( فَأَغْشَيْناهُمْ فَهُمْ لا يُبْصِرُونَ ) * يس : 9 . كه داراى يك مفعول است يعنى : آنها را پوشانديم پس نمىبينند .\r\nاستغشاء : پوشاندن « استغشى ثوبه و بثوبه : تغطَّى به » يعنى خود را با لباسش پوشاند و بقول راغب لباس\r\n","description":"","footnote":"","page_name":" 101 ","page_number":103},
  {"content":"\r\nرا براى خود غاشيه و پرده قرار داد * ( جَعَلُوا أَصابِعَهُمْ فِي آذانِهِمْ وَاسْتَغْشَوْا ثِيابَهُمْ ) * نوح : 7 . انگشتان را بگوشها نهادند تا كلام حق را نشنوند و لباسشان را بسر كشيدند تا گويندهء حق را نه بينند .\r\nگوئى آن كنايه از اعراض است مثل :\r\n* ( أَلا إِنَّهُمْ يَثْنُونَ صُدُورَهُمْ ) * . . . * ( أَلا حِينَ يَسْتَغْشُونَ ثِيابَهُمْ ) * هود : 5 . بدان آنها سينهء خود را منحرف ميكنند از اينكه كلام حق در آن جاى گيرد و آنگاه كه لباسشان را بسر ميكشند .\r\nتغشّي : فرا گرفتن . گاهى آن كنايه از مجامعت است مثل * ( فَلَمَّا تَغَشَّاها حَمَلَتْ حَمْلًا خَفِيفاً ) * اعراف :\r\n189 . چون با او مقاربت كرد حملى خفيف برداشت ، غشيان المرئة نيز بدان معنى است .\r\n* ( يَنْظُرُونَ إِلَيْكَ نَظَرَ الْمَغْشِيِّ عَلَيْه مِنَ الْمَوْتِ . . . محمد : 20 .\r\nمغشّى عليه كسى است كه بىحس شده و عارضه فكر و شعورش را پوشانده است . يعنى مثل كسى كه از مرگ بيهوش شده به تو مينگرند آيهء * ( تَدُورُ أَعْيُنُهُمْ كَالَّذِي يُغْشى عَلَيْه مِنَ الْمَوْتِ ) * احزاب : 19 . نيز مثل آن است يعنى چشمشان در كاسهء سر ميگردد مثل شخص بيهوش شده از مرگ .\r\n\r\n\r\n\r\nغصب :\r\nگرفتن چيزى بنا حق .\r\n« غَصَبَه غَصْباً : اخَذَه قَهْراً وَظُلْماً » * ( وَكانَ وَراءَهُمْ مَلِكٌ يَأْخُذُ كُلَّ سَفِينَةٍ غَصْباً ) * كهف : 79 . در پس آنها شاهى بود كه هر كشتى را بنا حق ميگرفت .\r\nاين كلمه فقط يك بار در كلام اللَّه مجيد آمده است .\r\n\r\n\r\n\r\nغصّه :\r\nگلوگير . آنچه در حلق ماند راغب گويد : « الغصّة : الشجاة التى يغصّ بها الحلق » شجاة چيزى است مثل استخوان و غيره كه در گلو ماند يعنى : غصّه چيز گلوگيرى است كه حلق با آن گرفته و بسته شود * ( إِنَّ لَدَيْنا أَنْكالًا وَجَحِيماً . وَطَعاماً ذا غُصَّةٍ وَعَذاباً أَلِيماً ) * مزمل : 12 و 13 .\r\nراستى در نزد ما عقوبتها ، آتش ، طعام گلوگير و عذاب دردناكى هست . در نهج البلاغه خطبهء 5 فرموده : « هذا ماءٌ آجِنٌ و لُقْمَةٌ يَغُصُّ بِها آكِلُها »\r\n","description":"","footnote":"","page_name":" 102 ","page_number":104},
  {"content":"\r\nخلافت آبى متغيّر و لقمه ايست كه خورنده با آن گلوگير شود . اين كلمه در كلام اللَّه فقط يك بار يافته است .\r\n\r\n\r\n\r\nغضب :\r\nخشم . راغب گفته : غضب جوشش و غليان خون قلب است براى انتقام . اقرب الموارد عين عبارت راغب را در معنى آن نقل كرده است * ( وَلَمَّا سَكَتَ عَنْ مُوسَى الْغَضَبُ أَخَذَ الأَلْواحَ . . . ) * اعراف : 154 . چون خشم موسى فرو نشست الواح را گرفت . * ( وَإِذا ما غَضِبُوا هُمْ يَغْفِرُونَ ) * شورى : 37 . چون بخشم آمدند ميبخشند .\r\nغضبان : خشمناك . صفت مشبهه است * ( وَلَمَّا رَجَعَ مُوسى إِلى قَوْمِه غَضْبانَ أَسِفاً ) * اعراف : 150 . چون موسى خشمناك و اندوهناك بسوى قوم خود برگشت .\r\nمغاضبه : در قاموس و اقرب مراغمه و نيز بغضب آوردن يكديگر معنى شده « غاضبه مغاضبة : راغمه - غاضبت فلانا : اغضبى و اغضبته » ايضا در اقرب بخشم آوردن گفته است دربارهء آيهء * ( وَذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْه . . . ) * انبياء : 87 .\r\nگفته‌اند : رفيق ماهى ( يونس عليه السّلام ) رفت در حالى كه بينى قوم خويش را به خاك ميماليد . و گفته‌اند : رفت در حالى كه آنها را بغضب مياورد چون در غيبت او از حلول عذاب ميترسيدند .\r\nممكن است مفاعله بمعنى مجرّد باشد كه آن هميشه بين الاثنين نيست مثل « سافرت شهرا » « عاقبت اللُّصُّ » و در « اخذ » در بارهء * ( « لَوْ يُؤاخِذُ الله . . . » ) * گفته‌ايم در اين صورت ممكن است مغاضب بمعنى خشمناك و مفاعله براى شدت و تأكيد باشد .\r\nمغضوب عليهم : غضب شدگان .\r\n* ( غَيْرِ الْمَغْضُوبِ عَلَيْهِمْ وَلَا الضَّالِّينَ ) * فاتحه : 7 . رجوع شود به « ضلل » .\r\n\r\nغضب خدا\r\nيعنى چه :\r\n* ( وَمَنْ يَحْلِلْ عَلَيْه غَضَبِي فَقَدْ هَوى ) * طه : 81 . غضب حالتى است كه در اثر عوامل مخصوصى به انسان عارض مىشود و آن توأم با تأثّر و تغيير حالت است . ميدانيم كه ذات بارى\r\n","description":"","footnote":"","page_name":" 103 ","page_number":105},
  {"content":"\r\nتعالى ثابت و نامتغيّر است در اين صورت مراد از غضب خدا كه در بسيارى از آيات آمده چيست ؟\r\nتديّر در آيهء گذشته و در صدر آن * ( وَلا تَطْغَوْا فِيه فَيَحِلَّ عَلَيْكُمْ غَضَبِي ) * مخصوصا بقرينهء « حلول » نشان ميدهد كه غضب خدا همان انتقام و بلا و عذاب است كه در اثر بدكارى در دنيا و آخرت بر شخص وارد مىشود .\r\nمحقّقين گويند : چون غضب در خدا به كار رود مراد از آن فقط انتقام است . در كافى ج 1 ص 101 باب « الارادة انّها من صفات الفعل . . . » نقل شده كه راوى گويد : در مجلس امام باقر عليه السّلام بودم عمرو بن عبيد وارد شد و گفت : فدايت گردم خدا فرمايد * ( وَمَنْ يَحْلِلْ عَلَيْه غَضَبِي فَقَدْ هَوى ) * آن غضب چيست ؟ امام فرمود :\r\n« هُوَ الْعِقابُ يا عَمْرُو انَّه مَنْ زَعَمَ انَّ الله قَدْ زالَ مِنْ شَىْءٍ الى شَىْءٍ فَقَدْ وَصَفَه صِفَةَ مَخْلُوقٍ وَانَّ الله تَعالى لا يَسْتَفِزُّه شَىْءٌ فَيُغَيِّرُه » يعنى غضب خدا عقاب او است اى عمرو هر كه پندارد خدا از حالى بحالى در ميايد او را با صفت مخلوق وصف كرده خدا را چيزى تحريك نميكند تا او را تغيير دهد .\r\nو در ضمن روايت ديگر همان باب امام صادق عليه السّلام در جواب زنديقى فرمود : « . . . فرضاه ثوابه و سخطه عقابه من غير شىء يتداخله فيهيّجه و ينقله من حال الى حال . . . » رضاى خدا ثواب خدا و سخط خدا انتقام خداست بىآنكه چيزى در خدا تأثير كرده و او را از حالى بحالى در آورد .\r\nاين دو روايت با چند روايت ديگر در همين مضمون در توحيد صدوق عليه الرحمة باب 26 نقل شده ولى در روايت دوم بجاى زنديق « رجلا » نقل شده است .\r\n\r\n\r\n\r\nغض :\r\nكم كردن صدا و كم كردن نگاه چشم . عبارت راغب چنين است :\r\n« الغضّ : النقصان من الطرف و الصوت . . . » در مجمع البيان فرموده :\r\nاصل غضّ بمعنى نقصان است گويند :\r\n","description":"","footnote":"","page_name":" 104 ","page_number":106},
  {"content":"\r\n« غضّ من صوته و بصره » يعنى از صدا و نگاهش كاست . در اقرب الموارد تخفيف و نگهدارى و شكستن صدا و نگاه گفته است در قاموس تخفيف نگاه آمده است در نهايه نقل شده : « كان اذا عطس غضّ صوته » يعنى چون عطسه ميكرد صدايش را آرام مينمود .\r\nمقصود از نقل اقوال اين است كه غضّ بصر بمعنى بستن چشم نيست كه هيچ چيز را نبيند بلكه كوتاه كردن چشم است و بعبارت ديگر ورانداز نكردن است در نهج البلاغه خطبهء 11 در ضمن دستور حمله بمحمد حنفيّه چنين فرموده : « . . . ارم ببصرك اقصى القوم و غضّ بصرك . . . » نگاهت را بانتهاى قوم بيفكن و همهء حركاتشان را زير نظر بگير و نگاهت را بخوابان .\r\nپيداست منظور آن نيست كه چشمت ببند و با چشم بسته حمله كن بلكه از نگاه بكثرت و سلاح آنها كه باعث سستيست شود چشم برگير و ابتدا فرموده : « ارم ببصرك . . . » . * ( وَاقْصِدْ فِي مَشْيِكَ وَاغْضُضْ مِنْ صَوْتِكَ . . . ) * لقمان : 19 . در رفتنت معتدل باش و از صدايت بكاه يعنى صوت خويش را ملايم كن .\r\n* ( إِنَّ الَّذِينَ يَغُضُّونَ أَصْواتَهُمْ عِنْدَ رَسُولِ الله أُولئِكَ الَّذِينَ امْتَحَنَ الله قُلُوبَهُمْ لِلتَّقْوى . . . ) * حجرات : 3 .\r\nآنان كه صدايشان را در نزد رسول خدا ملايم ميكنند آنها كسانىاند كه خدا قلوبشان را براى تقوى آزموده است .\r\n* ( قُلْ لِلْمُؤْمِنِينَ يَغُضُّوا مِنْ أَبْصارِهِمْ وَيَحْفَظُوا فُرُوجَهُمْ ) * . . . * ( وَقُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَيَحْفَظْنَ فُرُوجَهُنَّ . . . ) * نور : 30 - 31 .\r\nاين دو آيه دربارهء نگاه مردان بزنان و زنان بمردان است ولى چنان كه گفته شد مراد از آن چشم بستن و مثل كور بودن نيست بلكه مراد كوتاه كردن نگاه و عدم توجّه است بعبارت ديگر يك دفعه با نگاه عادى نگاه ميكنيم مثل نگاه كردن بماشين ، خيابان ، ساختمان و اجناس بازار ، و يك دفعه\r\n","description":"","footnote":"","page_name":" 105 ","page_number":107},
  {"content":"\r\nبطور ورانداز و دقّت و ارزيابى نگاه ميكنيم . منظور اين است كه زنان بمردان نامحرم و بالعكس بطور ورانداز نگاه نكنند و باصطلاح با « ريبه » نگاه نكنند نه اينكه چشم را برهم نهند .\r\n« غضّ » هم بنفسه و هم به « من » متعدى مىشود لازم است « من » در هر دو آيه براى تعديه باشد يعنى : بمؤمنان بگو نگاه خويش را از نامحرم بپوشانند . . .\r\nبمؤمنات بگو نگاه خويش از نامحرم كوتاه كنند و عورت خويش بپوشانند .\r\n\r\n\r\n\r\nغَطش :\r\n( بر وزن فلس ) تاريك شدن . در لغت آمده : « غطش اللَّيل غطشا : اظلم » اغطاش لازم و متعدى هر دو آمده است . * ( وَأَغْطَشَ لَيْلَها وَأَخْرَجَ ضُحاها ) * نازعات : 29 . يعنى شب آسمانرا تاريك گردانيد و نور آن را خارج كرد رجوع شود به « سماء » اين كلمه تنها يك بار در قرآن آمده است .\r\n\r\n\r\n\r\nغطاء :\r\nپرده . در مفردات گويد : غطاء مثل طبق و نحو آنست كه روى چيزى گذاشته شود چنان كه غشاء مثل لباس و نحو آنست كه روى چيزى بگذارند و آن كنايه از جهالت است .\r\n* ( الَّذِينَ كانَتْ أَعْيُنُهُمْ فِي غِطاءٍ عَنْ ذِكْرِي وَكانُوا لا يَسْتَطِيعُونَ سَمْعاً ) * كهف : 101 . ظاهرا مراد از « ذكر » پى بردن بنظم موجودات است كه سبب يادآورى خدااند يعنى كسانى كه از ديدن آيات و شواهد ربوبيّت من چشمشان در پرده‌اى بود و قدرت شنيدن نداشتند و « عمى و صمّ » بودند نه با ديدن خداشناس شدند و نه با شنيدن . آن نظير * ( وَجَعَلَ عَلى بَصَرِه غِشاوَةً ) * جاثيه : 23 . است غشاوه و غطاء از آثار كفر و عصيان است كه شخص را نسبت بديدن و شنيدن شواهد خالق بىاعتنا مىكند .\r\n* ( لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ ) * ق : 22 . ملاحظهء آيات ما قبل روشن مىكند كه مراد از « هذا » قيامت و احوال آن است و خطاب « كنت »\r\n","description":"","footnote":"","page_name":" 106 ","page_number":108},
  {"content":"\r\nمتوجّه بمنكر معاد است يعنى تو از قيامت و احوال آن در غفلت بودى پرده را از چشمت گرفتيم چشمت امروز تيز است . يعنى اگر در دنيا غفلت نميكردى پرده از چشمت برداشته ميشد و قيامت را در دنيا ميديدى .\r\nاين لفظ فقط دو بار در قرآن مجيد آمده است .\r\n\r\n\r\n\r\nغفر :\r\nپوشاندن و مستور كردن .\r\nدر مجمع ذيل آيهء 58 بقره فرموده :\r\nغفر بمعنى پوشاندن است گويند :\r\n« غفر اللَّه له غفرانا » يعنى خدا گناهان او را مستور ( و عفو ) كرد . در قاموس گفته : « غفره يغفره : ستره » در اقرب الموارد نيز همانطور است در اقرب و مفردات نقل شده : « اصبغ ثوبك بالسواد فانّه اغفر لوسخه » يعنى لباست را رنگ سياه بزن كه چركش را بهتر مستور مىكند . همچنين است قول ابن اثير در نهايه .\r\nعلى هذا غفران گناه مستور و نا پديد كردن آنست * ( فَغَفَرْنا لَه ذلِكَ . . . ) * ص : 25 . آن را بر او عفو كرديم * ( فَيَغْفِرُ لِمَنْ يَشاءُ وَيُعَذِّبُ مَنْ يَشاءُ ) * بقره :\r\n284 . بنا بر آنكه گذشت مفعول « غفر » در اين موارد « ذنوب » است و لام در « لمن » مفيد نفع است يعنى :\r\nگناهان را بنفع كسى كه ميخواهد ميامرزد و آنكه را خواهد عذاب كند .\r\n« غفر » گاهى بگذشت ظاهرى نيز اطلاق مىشود هر چند در باطن گذشت و ستر نيست مثل * ( قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ الله لِيَجْزِيَ قَوْماً بِما كانُوا يَكْسِبُونَ ) * جاثيه : 14 .\r\nدر الميزان آمده : مؤمنان چون استهزا كنندگان برسول خدا را ميديدند آنها را بايمان و ترك اهانت دعوت ميكردند با آنكه كفّار ديگر قابل علاج نبودند لذا آنحضرت مأمور شد كه بفرمايد : اينها را ناديده بگيريد تا خدا در مقابل عمل سزايشان دهد .\r\nدر آيهء * ( وَإِذا ما غَضِبُوا هُمْ يَغْفِرُونَ ) * شورى : 37 . ظاهرا مراد بخشيدن گناه ديگران است ايضا * ( وَلَمَنْ صَبَرَ وَغَفَرَ إِنَّ ذلِكَ لَمِنْ عَزْمِ الأُمُورِ ) * شورى : 43 .\r\n","description":"","footnote":"","page_name":" 107 ","page_number":109},
  {"content":"\r\nغفران و مغفرت : هر دو مصدراند بمعنى آمرزيدن * ( قالُوا سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ ) * بقره :\r\n285 . « غُفْرانَكَ » مفعول فعل محذوف است مثل « نَسْئَلُكَ غُفْرانَكَ » طبرسى فرموده : علَّت نصب بدل بودن از فعل مأخوذ منه است گوئى گفته شده :\r\nاللَّهم اغفر لنا غفرانك يعنى : گفتند شنيديم و پيروى كرديم پروردگارا از تو آمرزش ميطلبيم و بسوى توست بازگشت .\r\n* ( وَالله يَدْعُوا إِلَى الْجَنَّةِ وَالْمَغْفِرَةِ بِإِذْنِه ) * بقره : 221 . غفران فقط يك بار و مغفرة 28 بار در قرآن مجيد آمده است .\r\nغفّار و غفور : هر دو صيغهء مبالغه‌اند يعنى بسيار آمرزنده و هر دو از اسماء حسنىاند * ( إِنَّ الله غَفُورٌ رَحِيمٌ ) * بقره : 173 . * ( وَأَنَا أَدْعُوكُمْ إِلَى الْعَزِيزِ الْغَفَّارِ ) * غافر : 42 . غفور مجموعا 91 بار و غفّار چهار بار در كلام اللَّه به كار رفته است . در اقرب الموارد گفته : غفّار در افادهء مبالغه از غفور ابلغ است به علت زيادت حروف و بقولى غفور از حيث كيفيّت مبالغه است و غفّار از حيث كميّت يعنى غفور آمرزندهء گناهان بزرگ و غفّار آمرزنده گناهان بسيار است .\r\nاستغفار : طلب مغفرت . * ( وَما كانَ اسْتِغْفارُ إِبْراهِيمَ لأَبِيه إِلَّا عَنْ مَوْعِدَةٍ . . . ) * توبه : 114 .\r\n* ( كُلُوا مِنْ رِزْقِ رَبِّكُمْ وَاشْكُرُوا لَه بَلْدَةٌ طَيِّبَةٌ وَرَبٌّ غَفُورٌ ) * سباء :\r\n15 . اگر گويند : در اين آيه صحبت از گناه نيست پس علَّت آمدن « غفور » چيست ؟ گوئيم : شايد علت آن اين باشد كه شكر سبب مزيد نعمت و آمرزش گناه است بمناسبت * ( وَاشْكُرُوا ) * لفظ غفور به كار رفته است همچنين است آيات ديگر از اين قبيل .\r\n[ غفران گناهان 
  ] بايد دانست : گناه در حقيقت نيروهاى مخصوصى است كه از مواد بدن برخاسته و به صورت نيرو بيرون ريخته‌اند . بعبارت ديگر همانطور كه حرارت اطاق همان نفت بخارى\r\n","description":"","footnote":"","page_name":" 108 ","page_number":110},
  {"content":"\r\nاست كه بحرارت تبديل شده همچنين مطلق عمل اعمّ از نيك و بد همان مواد بدن است كه در نتيجهء كار به صورت نيرو در آمده‌اند . سنگى كه به هوا پرتاب مىشود مقدارى از مادهء بدن به صورت نيرو بدان سوار است و آن را بالا ميبرد و تا آن نيرو از سنگ تخليه نشده بالا خواهد رفت و پس از تخليه شدن هم آن نيرو در عالم ماندنى است .\r\nعلى هذا عمل جوهر است نه عرض اصيل و ذاتى است نه اعتبارى . پس تمام گناهان به صورت نيروها و اشّعهء مضرّه در عالم و در دور و بر انسان هستند مثل هالهء ماه ، خداوند فرموده :\r\n* ( مَنْ كَسَبَ سَيِّئَةً وَأَحاطَتْ بِه خَطِيئَتُه ) * بقره : 81 . خطيئة واقعا ذاتى و جوهر است و شخص را احاطه مىكند .\r\nدر اين صورت غفران گناه آن است كه خداوند آنها را مستور مىكند و جزء موجودات ديگر ميشوند بطوريكه ديگر ديده نميشوند و به شخص نزديك نميگردند و يا در اثر توبه مبدّل بحسنات ميگردند * ( فَأُوْلئِكَ يُبَدِّلُ الله سَيِّئاتِهِمْ حَسَناتٍ ) * فرقان : 70 .\r\nناگفته نماند همانطور كه كثافات و قازورات در اثر عوامل شيميائى به صورت كود در آمده و سپس بميوه و سبزى و غيره تبديل ميشوند همچنين آن نيروهاى مضرّه كه گناهان رها شده در عالماند مىشود بمواد نافع و نعمتهاى بهشتى تبديل شوند .\r\nدر كافى در روايات توبه هست كه معاوية بن وهب گويد : امام صادق عليه السّلام ميفرمود : چون بنده توبهء واقعى كرد خدا او را دوست دارد و گناه او را در دنيا و آخرت مستور مىكند . گفتم : چطور مستور مىكند ؟\r\nفرمود : آنچه در ملك نوشته‌اند از يادشان مىبرد و بجوارحش دستور ميدهد كه گناهان او را بپوشانيد و بقطعه هاى زمين وحى مىكند كه آنچه روى شما عمل كرده كتمان كنيد پس بنده خدا را در حالى ملاقات مىكند كه هيچ چيز بر گناه او گواه نيست به كار بردن لفظ ( كتمان و ستر ) در\r\n","description":"","footnote":"","page_name":" 109 ","page_number":111},
  {"content":"\r\nروايت قابل دقت است پس گناه معدوم نميشود چون موجود را معدوم شدن نيست ولى مستور ميگردد و شايد مستور شدن اين است كه جزء اشياء ديگر گرديده و ناپديد مىشود .\r\n\r\nغفران ذنب - تكفير سيئه\r\nناگفته نماند دربارهء بخشودن ذنوب در قرآن پيوسته غفران ذنوب آمده و « غفران سيئات و سيّئة » حتى يك بار هم نيامده است ، از آنطرف پيوسته در علاج سيئات كلمهء تكفير آمده مثل * ( « كَفِّرْ عَنَّا سَيِّئاتِنا » ) * ولى « اغفر سيئاتنا » حتى يك دفعه هم به كار نرفته است مگر آيهء * ( نَتَجاوَزُ عَنْ سَيِّئاتِهِمْ ) * احقاف : 16 . كه بلفظ * ( « نَتَجاوَزُ » ) * آمده پس در اين چه سرّى هست ؟\r\nبه نظر ميايد ذنوب خود گناهان است كه به صورت نيرو در عالم رها شده و در آخرت مجسّم خواهند شد و سيّئات آثار وضعى گناهان از قبيل تيرگى قلوب ، رفتن آبروها ، آمدن عذاب دنيوى و غيره مثلا در آيات :\r\n* ( فَأَصابَهُمْ سَيِّئاتُ ما عَمِلُوا . . . ) * نحل : 34 . * ( وَبَدا لَهُمْ سَيِّئاتُ ما كَسَبُوا ) * زمر :\r\n48 . * ( فَأَصابَهُمْ سَيِّئاتُ ما كَسَبُوا ) * زمر : 51 . * ( فَوَقاه الله سَيِّئاتِ ما مَكَرُوا ) * غافر : 45 . * ( وَبَدا لَهُمْ سَيِّئاتُ ما عَمِلُوا ) * جاثيه : 33 . كه سيّئات از « * ( ما كَسَبُوا ) * - . . . * ( ما عَمِلُوا ) * - . . . * ( ما مَكَرُوا ) * » جدا شده است و اگر اضافه لاميّه باشد چنان كه ظاهرا لاميّه است كاملا روشن است كه سيّئات آثار مكر و عمل بداند و گرنه ميبايست گفته شود « فَاصابَهُمْ ما مَكَرُوا » ايضا از آيهء : * ( رَبَّنا فَاغْفِرْ لَنا ذُنُوبَنا وَكَفِّرْ عَنَّا سَيِّئاتِنا ) * آل عمران : 193 .\r\nروشن مىشود كه ذنوب غير از سيّئات است .\r\nآنوقت اين از رسم قرآن است كه دربارهء سيّئه تكفير و دربارهء ذنب غفران به كار ميبرد ولى هنوز كاملا علَّت آن برنگارنده روشن نيست از طرف ديگر سيّئه گويا گاهى بگناه هم اطلاق شده است مثل * ( وَمَنْ جاءَ بِالسَّيِّئَةِ فَلا يُجْزى إِلَّا مِثْلَها ) * انعام :\r\n160 . و اللَّه العالم .\r\n","description":"","footnote":"","page_name":" 110 ","page_number":112},
  {"content":"\r\n\r\nبررسى دو آيه\r\nدر اينجا لازم است دو آيهء زير را بررسى كنيم :\r\n1 - * ( إِنَّ الله لا يَغْفِرُ أَنْ يُشْرَكَ بِه وَيَغْفِرُ ما دُونَ ذلِكَ لِمَنْ يَشاءُ ) * نساء :\r\n48 و 116 . يعنى : خدا شرك را نميبخشد و جز آن هر گناه را در حق كسى كه بخواهد ميبخشد . اين آيه صريح است كه غير از شرك گناهان ديگر قابل بخشوده شده است .\r\n2 - * ( قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ الله إِنَّ الله يَغْفِرُ الذُّنُوبَ جَمِيعاً ) * . . . * ( وَأَنِيبُوا إِلى رَبِّكُمْ . . . ) * زمر : 53 - 54 . يعنى : بگو اى بندگان من كه بر خويش اسراف كرده‌ايد از رحمت خدا نااميد نباشيد كه خدا همهء گناهان را ميامرزد - بسوى پروردگارتان برگرديد .\r\nاين آيهء وعدهء مغفرت را شامل همهء گناهان ميداند حتى شرك را نيز ، البته در صورت توبه ، كه فرموده : * ( « وَأَنِيبُوا إِلى رَبِّكُمْ » ) * و از طرف ديگر بضرورت اسلام اگر مشرك توبه كند توبه اش قبول است .\r\nبه نظر نگارنده : آيه اول در هر دو مورد راجع بقيامت است يعنى اگر كسى از دنيا بدون توبه رفت اگر مشرك باشد غير قابل عفو است ولى اگر مرتكب گناهان ديگر بوده اگر خدا بخواهد ميبخشد . اين مطلب يعنى راجع بآخرت بودن از آيهء ما قبل نيز در هر دو مورد بدست ميايد .\r\nولى آيهء دوم راجع به دنيا است .\r\nيعنى اگر در دنيا توبه كنند همهء گناهان حتى شرك مورد عفو است لذا فرموده :\r\nنا اميد نباشيد و توبه كنيد .\r\n\r\n\r\n\r\nغفلت :\r\nعدم توجّه . اشتباه * ( وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَأَمْتِعَتِكُمْ . . . ) * نساء : 102 . كفار دوست دارند كه ايكاش از اسلحه و متاعهاى خويش غفلت ميكرديد . آيه روشن مىكند : غفلت آنست كه چيزى حاضر باشد ولى انسان به آن توجه نكند و آن را فراموش كند . لذا در مجمع ذيل آيهء 131 سورهء انعام فرموده : غفلت ضدّ يقظه است يقظه يعنى بيدارى و\r\n","description":"","footnote":"","page_name":" 111 ","page_number":113},
  {"content":"\r\nتوجّه و در نهج البلاغه خطبهء 151 فرموده : « و استيقظ من غفلتك » از غفلتت بيدار شو .\r\nايضا در مجمع ذيل آيهء 74 بقره فرموده : « الغفلة السّهو عن الشّىء » و آن رفتن از ذهن است بعد از توجّه .\r\nبقول راغب : آن سهوى است كه از كمى حفظ و كمى توجّه عارض شود * ( وَمَا الله بِغافِلٍ عَمَّا تَعْمَلُونَ ) * بقره :\r\n74 . خدا از آنچه ميكنيد در غفلت و بىخبرى نيست .\r\nناگفته نماند : غفلت چنان كه گفته شد عدم توجّه به چيز موجود است غفلت گاهى عذر مقبول است و آن در صورتى است كه علت غفلت عدم اتمام حجّت باشد مثل * ( ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَأَهْلُها غافِلُونَ ) * انعام : 131 . يعنى انذار و ارسال رسل براى آن بود كه خدا قريه ها را روى ظلميكه در حال غفلت ميكنند هلاك نميكند . روشن است كه غفلت در اينجا عذر مقبول است عبارت اخراى اين ، آيه * ( وَما كُنَّا مُعَذِّبِينَ حَتَّى نَبْعَثَ رَسُولًا ) * اسراء : 15 . است ايضا آيهء * ( نَحْنُ نَقُصُّ عَلَيْكَ أَحْسَنَ الْقَصَصِ بِما أَوْحَيْنا إِلَيْكَ هذَا الْقُرْآنَ وَإِنْ كُنْتَ مِنْ قَبْلِه لَمِنَ الْغافِلِينَ ) * يوسف : 3 . كه خطاب به حضرت رسول صلَّى اللَّه عليه و آله است و مراد از آن عدم توجّه است نه ذمّ . ولى غالبا علَّت آن عدم دقت خود شخص است و در آنصورت مذموم است و عذر نيست مثل * ( أُولئِكَ كَالأَنْعامِ بَلْ هُمْ أَضَلُّ أُولئِكَ هُمُ الْغافِلُونَ ) * اعراف : 179 . * ( يا وَيْلَنا قَدْ كُنَّا فِي غَفْلَةٍ مِنْ هذا ) * انبياء 97 .\r\nدر بيشتر آيات كه غفلت دربارهء مردم به كار رفته مراد از آن غفلت غير معذور و در مقام ذمّ است .\r\nاغفال * ( وَلا تُطِعْ مَنْ أَغْفَلْنا قَلْبَه عَنْ ذِكْرِنا وَاتَّبَعَ هَواه ) * كهف : 28 .\r\nاغفال يعنى وا داشتن بغفلت و تسليط غفلت بر شخص . يعنى اطاعت مكن از كسى كه قلب او را از ياد خدا غافل كرده‌ايم و تابع هواى خود شده است .\r\nاين گونه اشخاص در اثر اعمال بد\r\n","description":"","footnote":"","page_name":" 112 ","page_number":114},
  {"content":"\r\nخويش چنين مجازات شده‌اند و خود مقدّمهء آن را فراهم آورده‌اند چنان كه فرموده : * ( فَلَمَّا زاغُوا أَزاغَ الله قُلُوبَهُمْ ) * صف : 5 . يعنى چون منحرف شدند خدا قلوبشان را منحرف كرد . ايضا * ( ثُمَّ انْصَرَفُوا صَرَفَ الله قُلُوبَهُمْ . . . ) * توبه :\r\n127 .\r\nغافلات * ( إِنَّ الَّذِينَ يَرْمُونَ الْمُحْصَناتِ الْغافِلاتِ الْمُؤْمِناتِ لُعِنُوا فِي الدُّنْيا وَالآخِرَةِ ) * نور : 23 . مراد از غافلات زنانى است كه از زنا بىخبر و نسبت به آن بىتوجّه‌اند يعنى آنان كه بزنان عفيف و بىخبر و مؤمن ، نسبت زنا ميدهند در دنيا و آخرت مورد لعنت خدايند .\r\n\r\n\r\n\r\nغلب :\r\nو غلبه : پيروزى . مقهور كردن حريف . * ( كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ الله . . . ) * بقره : 249 .\r\nاى بسا گروه كم كه باذن و يارى خدا بر گروه كثير پيروز شدند * ( وَالله غالِبٌ عَلى أَمْرِه وَلكِنَّ أَكْثَرَ النَّاسِ لا يَعْلَمُونَ ) * يوسف : 21 . خدا بر كار خود پيروز است و در كار خود عاجز نيست ليكن بيشتر مردم نميدانند . * ( غُلِبَتِ الرُّومُ . ) *\r\n* ( فِي أَدْنَى الأَرْضِ ) * روم : 2 و 3 . رجوع شود به « روم » .\r\n* ( إِنَّ الَّذِينَ يُحَادُّونَ الله وَرَسُولَه أُولئِكَ فِي الأَذَلِّينَ . كَتَبَ الله لأَغْلِبَنَّ أَنَا وَرُسُلِي إِنَّ الله قَوِيٌّ عَزِيزٌ ) * مجادله : 21 و 22 . ظاهرا اذلّ بودن براى آن است كه با خدا و رسولش دشمنى كرده‌اند چون خدا بسيار عزيز و قوى است . لذا دشمن اذلّ خواهد بود نه ذليل . مفعول * ( « لأَغْلِبَنَّ » ) * را بايد از * ( « يُحَادُّونَ » ) * بدست آورد يعنى « لاغلبنّ على المحادّين » معنى آيه چنين است :\r\nآنان كه با خدا و رسول دشمنى ميورزند در رديف ذليلترين اشخاص - اند خدا حكم و حتمى كرده كه من و پيامبرانم حتما حتما بر دشمنان پيروز خواهيم بود كه خدا نيرومند و تواناست .\r\nبنظرم مراد از غلبه بقاء دين خدا و كوبيده شدن دشمنان حق است يعنى : آنان كه در هر عصر با پيامبران مخالفت كرده و خواسته‌اند جلو حق را بگيرند سرنوشتشان كوبيده شدن و\r\n","description":"","footnote":"","page_name":" 113 ","page_number":115},
  {"content":"\r\nاز بين رفتن است ولى دين باقى خواهد ماند .\r\nاحتمال ديگر آنست كه : مقصود مغلوب شدن كسانى باشد كه در عصر پيغمبر با او مبارزه كرده و خواسته‌اند مانع پيشرفت دين باشند كه خدا قول داده اين گونه اشخاص را در زمان همان پيغمبر يا پس از رفتن او بكوبد و از بين ببرد مثل قوم نوح ، صالح ، شعيب ، بت پرستان مكَّه و غيره .\r\nقرآن كريم ناطق است بر اينكه پس از آمدن پيامبران آنان كه ايمان آوردند نجات يافتند و آنان كه با پيغمبر مبارزه كرده و او را ( نعوذ باللَّه ) دروغگو نام دادند منكوب شده و از بين رفتند چنان كه فرموده : * ( وَلِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَهُمْ لا يُظْلَمُونَ ) * يونس :\r\n47 .\r\n\r\n\r\n\r\nغُلْب :\r\n( بر وزن قفل ) جمع غلباء است و غلباء بمعنى باغ انبوه است در اقرب الموارد گويد : « الغلباء :\r\nالحديقه المتكاثفة » راغب گفته : اغلب مرد گردن كلفت و غلباء زن گردن كلفت است و غلباء بمعنى باغ انبوه از آن گرفته شده * ( وَزَيْتُوناً وَنَخْلًا . ) *\r\n* ( وَحَدائِقَ غُلْباً . وَفاكِهَةً وَأَبًّا ) * عبس :\r\n29 - 31 . زيتون ، درخت خرما ، باغهاى انبوه ، ميوه و چراگاه رويانديم .\r\nاين لفظ در قرآن فقط يك بار يافته است .\r\n\r\n\r\n\r\nغليظ :\r\nسخت « غلظ الشىء : اشتدّ و قوى و صعب » * ( وَأَخَذْنَ مِنْكُمْ مِيثاقاً غَلِيظاً ) * نساء : 21 . از شما پيمانى محكم گرفته‌اند .\r\n« عذاب غليظ » يعنى عذاب سخت و شديد . * ( وَلَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ ) * آل عمران :\r\n159 . اگر خشن و سنگدل ميبودى حتما از دور تو پراكنده ميشدند .\r\n* ( فَاسْتَغْلَظَ فَاسْتَوى عَلى سُوقِه ) * فتح : 29 . محكم شد و بر ساقه هاى خود ايستاد . * ( وَلْيَجِدُوا فِيكُمْ غِلْظَةً ) * توبه : 123 . در شما خشونت و تندى احساس كنند .\r\nغلاظ : جمع غليظ * ( عَلَيْها مَلائِكَةٌ ) *\r\n","description":"","footnote":"","page_name":" 114 ","page_number":116},
  {"content":"\r\n* ( غِلاظٌ شِدادٌ ) * تحريم : 6 . در آن آتش فرشتگانى است سنگدل ( بىرحم ) يا تند رفتار و نيرومند « شداد » جمع شديد بمعنى نيرومند است .\r\n\r\n\r\n\r\nغَلْف :\r\n( بر وزن فلس ) پوشاندن و قرار دادن در غلاف . در قاموس گفته :\r\n« غلف القارورة : جعلها فى غلاف » در اقرب الموارد گويد : « غلف القارورة » يعنى شيشه را پوشاند و مستور كرد و در غلافى قرار داد اغلف ( بر وزن اكبر ) مرد ختنه نشده را گويند كه آلت رجوليّت او در غلاف است .\r\n* ( وَقالُوا قُلُوبُنا غُلْفٌ بَلْ لَعَنَهُمُ الله بِكُفْرِهِمْ فَقَلِيلًا ما يُؤْمِنُونَ ) * بقره : 88 .\r\n* ( وَقَتْلِهِمُ الأَنْبِياءَ بِغَيْرِ حَقٍّ وَقَوْلِهِمْ قُلُوبُنا غُلْفٌ . . . ) * نساء : 155 . مجمع در ذيل آيهء اول فرموده : قرائت مشهور « غلف » بر وزن قفل است و ندرتا بضمّ غين و لام نيز خوانده‌اند . و بنا بر قرائت اول ، غلف جمع اغلف است مثل احمر و حمر و چون شمشير در غلاف باشد آن را اغلف گويند . و بنا بر قرائت دوم آن جمع غلاف است مثل : مثال و مثل .\r\nپس اغلف يعنى در غلاف شده و غلف يعنى در غلاف شده ها بنا بر قرائت مشهور . در قاموس گفته « قلب اغلف » گوئى بقلب غلافى پوشانده‌اند كه چيزى نمىفهمد و آن را در خود جاى نميدهد .\r\nمعنى آيه اين است : و گفتند دلهاى ما در غلاف و پرده است و كلام تو را نمىفهميم و بدل ما وارد نميشود بلكه خدا در اثر كفر لعنتشان كرده لذا كم ايمان مياورند اين دو آيه نظير آيهء * ( وَقالُوا قُلُوبُنا فِي أَكِنَّةٍ مِمَّا تَدْعُونا إِلَيْه وَفِي آذانِنا وَقْرٌ وَمِنْ بَيْنِنا وَبَيْنِكَ حِجابٌ . . . ) * فصلت : 5 .\r\nگفتند قلبهاى ما در محفظه هائى است از آنچه ما را بدان ميخوانى و در گوشهاى ما سنگينى هست ، ميان ما و تو پرده‌اى وجود دارد يعنى قادر بفهم كلام تو نيستيم . اين لفظ فقط دو بار در قرآن آمده است .\r\n\r\n\r\n\r\nغلق :\r\nبستن . تغليق : محكم بستن .\r\n* ( وَغَلَّقَتِ الأَبْوابَ وَقالَتْ هَيْتَ لَكَ ) *\r\n","description":"","footnote":"","page_name":" 115 ","page_number":117},
  {"content":"\r\nيوسف : 23 . يعنى : زن درها را محكم بست و گفت بيا به آنچه براى تو است .\r\nاين كلمه فقط يك بار در قرآن آمده ، در اقرب الموارد گفته تفعيل براى كثرت و مبالغه است .\r\n\r\n\r\n\r\nغُلّ :\r\n( بضم غين ) طوقى كه بر گردن زنند . در مجمع آمده : « الغلّ : طوق يدخل فى العنق للذلّ و الالم » يعنى :\r\nطوقى كه براى ذلَّت و شكنجه به گردن نهند . در قاموس و اقرب آمده طوقى است كه به گردن يا بدست نهند راغب گويد : غلّ مختصّ است به آنچه با آن مىبندند و اعضاء در وسط آن قرار ميگيرد ولى اين با قرآن چندان سازگار نيست كه قرآن اغلال را اغلب دربارهء گردنها به كار برده * ( وَأُولئِكَ الأَغْلالُ فِي أَعْناقِهِمْ ) * رعد : 5 .\r\n* ( وَجَعَلْنَا الأَغْلالَ فِي أَعْناقِ الَّذِينَ كَفَرُوا . . . ) * سبا : 33 . در بارهء فرق سلسله و .\r\nغلّ رجوع شود به « ذرع » و « سلسله » .\r\n* ( خُذُوه فَغُلُّوه . ثُمَّ الْجَحِيمَ . صَلُّوه ) * حاقّه : 30 و 31 . او را بگيريد و مغلول كنيد سپس به آتش اندازيد . غلول ( بر وزن علوم ) : خيانت « غلّ الرّجل غلولا : خان » طبرسى رحمه اللَّه ذيل آيهء 161 بقره فرموده :\r\nاصل غلول از غلل است و آن بمعنى ورود آب بميان درخت است ، خيانت را از آن غلول گويند كه بطور مخفى و غير حلال بملك وارد مىشود * ( وَما كانَ لِنَبِيٍّ أَنْ يَغُلَّ . . . ) * آل عمران : 161 . هيچ پيامبرى را نرسد كه خيانت كند . آيهء شريفه در زير بررسى خواهد شد .\r\nغِلّ بكسر غين و غليل : عداوت كينه . مجمع در وجه تسميهء آن گفته كه : در سينه ميگردد مثل آب در ميان درختان . * ( وَلا تَجْعَلْ فِي قُلُوبِنا غِلاًّ لِلَّذِينَ آمَنُوا . . . ) * حشر : 10 . در دلهاى ما براى مؤمنان كينه قرار مده . [ اينك چند آيه را بررسى ميكنيم : 
  ] 1 - * ( وَما كانَ لِنَبِيٍّ أَنْ يَغُلَّ وَمَنْ يَغْلُلْ يَأْتِ بِما غَلَّ يَوْمَ الْقِيامَةِ ثُمَّ تُوَفَّى كُلُّ نَفْسٍ ما كَسَبَتْ وَهُمْ لا يُظْلَمُونَ ) * آل عمران : 161 .\r\nحاشا كه پيغمبرى خيانت كند حال\r\n","description":"","footnote":"","page_name":" 116 ","page_number":118},
  {"content":"\r\nآنكه هر كه خيانت كند روز قيامت خيانت خويش را بهمراه آورد ( و خدا را با آن خيانت ملاقات كند ) سپس بهر كس آنچه كرده تمام داده شود و آنان مظلوم نشوند .\r\nبه نظر ميآيد كه بعضى برسول خدا صلَّى اللَّه عليه و آله نسبت خيانت داده‌اند و آيه در جواب آن آمده و يا براى دفع توهّم خيانت است ملاحظهء آيات ما قبل نشان ميدهد كه اين توهّم دربارهء ارسال مردم بجنگ و كشته شدن آنها بوجود آمده و آيه در جواب فرمايد :\r\nپيامبر به كسى خيانت نميكند و شهادت بنفع شماست نه اينكه بشما خيانتى شده باشد .\r\nبهر حال آيه صريح است در عدم خيانت پيامبران مطلقا ، خواه خيانت به خدا باشد در اداى وحى و يا خيانت به ديگران و نيز صريح است كه شخص همراه خيانت خويش در حساب حاضر خواهد شد . در مجمع ذيل آيه روايت شده كه آنحضرت فرمود : آگاه باشيد كسى شترى را بخيانت نبرد كه آن را روز قيامت در كول خويش كشد و آن فرياد ميكشد . آگاه باشيد كسى اسبى را بخيانت نبرد كه آن را روز قيامت در پشت خويش كشد و آن شيهه مىزند خائن ميگويد : يا محمد يا محمد ، ميگويم در دنيا به تو گفتم اكنون كارى از من ساخته نيست لا امْلِكُ لَكَ مِنَ الله شَيئا .\r\n2 - * ( وَقالَتِ الْيَهُودُ يَدُ الله مَغْلُولَةٌ غُلَّتْ أَيْدِيهِمْ وَلُعِنُوا بِما قالُوا بَلْ يَداه مَبْسُوطَتانِ يُنْفِقُ كَيْفَ يَشاءُ . . . ) * مائده : 64 . يهود گفتند : دست خدا بسته است دستشان بسته باد و در مقابل قول خود ملعون شدند بلكه هر دو دست خدا باز است هرطور كه خواست انفاق كند از جملهء * ( « يُنْفِقُ كَيْفَ يَشاءُ » ) * بدست ميايد كه يهود اين سخن را دربارهء انفاق گفته‌اند لذا به نظر ميايد چون شنيدند كه خدا فرمايد * ( وَأَقْرِضُوا الله قَرْضاً حَسَناً ) * مزمّل :\r\n20 . گفتند : حالا كه از بندگان قرض ميخواهد پس دستش بسته است چيزى نميتواند مثل * ( لَقَدْ سَمِعَ الله قَوْلَ الَّذِينَ ) *\r\n","description":"","footnote":"","page_name":" 117 ","page_number":119},
  {"content":"\r\n* ( قالُوا إِنَّ الله فَقِيرٌ وَنَحْنُ أَغْنِياءُ . . . ) * آل عمران : 181 . الميزان و المنار اين احتمال را مىپسندند .\r\nولى اين در صورتى است كه يهود اين قول را پس از شنيدن * ( « وَأَقْرِضُوا الله » ) * و نحو آن گفته باشند ، اما ظهور آيه در آنست كه يهود اين قول را از اول داشته‌اند مثل * ( قالَتِ الْيَهُودُ عُزَيْرٌ ابْنُ الله . . . ) * توبه : 30 . * ( وَقالَتِ الْيَهُودُ وَالنَّصارى نَحْنُ أَبْناءُ الله ) * مائده : 18 .\r\nپس در اين صورت مراد يهود مسأله‌اى جبر مانند است و آن اينكه :\r\nخداوند از اول تقدير هر كار را كرده ديگر كارى براى خدا باقى نمانده پس خدا مغلول اليد است در تفسير عيّاشى از حمّاد از امام صادق عليه السّلام منقول است كه : يهود از * ( « يَدُ الله مَغْلُولَةٌ » ) * مرادشان آن است كه خدا از كائنات فارغ شده « يَعْنُونَ انَّه قَدْ فَرَغَ مِمَّا هُوَ كائِنٌ لُعِنُوا بِما قالُوا قالَ الله عَزَّ وَجلَّ » * ( « بَلْ يَداه مَبْسُوطَتانِ » ) * همچنين است روايت شعيب بن يعقوب از آنحضرت . در اين صورت منظور از * ( يُنْفِقُ كَيْفَ يَشاءُ ) * مبسوط اليد بودن خدا در مطلق كارها است مثل * ( كُلَّ يَوْمٍ هُوَ فِي شَأْنٍ ) * رحمن : 29 .\r\nاحتمال ديگر آنست كه مراد يهود از * ( « يَدُ الله مَغْلُولَةٌ » ) * بخل باشد كه ميديدند عده‌اى فقير ميشوند بعضى سالها قحطى پيش ميايد گفتند : خدا بخيل است و نميخواهد روزى بدهد چنان كه مراد از * ( وَلا تَجْعَلْ يَدَكَ مَغْلُولَةً إِلى عُنُقِكَ ) * اسراء : 29 . نيز بخل است اين احتمال با * ( يُنْفِقُ كَيْفَ يَشاءُ ) * بهتر ميسازد .\r\n3 - * ( وَيَضَعُ عَنْهُمْ إِصْرَهُمْ وَالأَغْلالَ الَّتِي كانَتْ عَلَيْهِمْ . . . ) * اعراف : 157 .\r\nآيه در وصف حضرت رسول صلَّى اللَّه عليه و آله است كه در تورات ذكر شده مراد از « اصر » تكاليف شاقّى است كه در بنى اسرائيل بود و ظاهرا منظور از اغلال سنن و رسومات ناهنجار باشد كه گريبانگير آنها شده بود .\r\n4 - * ( وَنَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الأَنْهارُ . . . ) * اعراف : 43 . يعنى آنچه از حقد و كينه\r\n","description":"","footnote":"","page_name":" 118 ","page_number":120},
  {"content":"\r\nدر قلوبشان بود كنده‌ايم ، آيه روشن مىكند كه قلوب اهل بهشت از عواطف منفى پاك خواهد بود . اللهم اجعلنا منهم به حق محمد و آله صلواتك عليهم اجمعين .\r\n\r\n\r\n\r\nغلام :\r\nجوانيكه تازه سبيلش روئيده .\r\nدر مفردات و قاموس و اقرب گفته :\r\n« الغلام : الطَّارد الشارب » يعنى موى پشت لب بالايش روئيده در مجمع آن را جوان فرموده است در قاموس و اقرب معنى آن را پير نيز گفته‌اند كه در اين صورت از اضداد است و نيز با « او » ترديد گفته‌اند : غلام از حين ولادت است تا جوانى .\r\nناگفته نماند : نگارنده معنى اول را كه « جوان » باشد بهتر ميدانم بقرينهء اينكه غلم و اغتلام چنان كه اهل لغت گفته‌اند بمعنى هيجان شهوت نكاح است در مجمع فرموده : غلمة و اغتلام شدت طلب نكاح است و جوان را از آن غلام گفته‌اند كه او در حال طلب نكاح است .\r\nدر اين صورت در آياتيكه « غلام » بر بچه اطلاق شده باعتبار ما يؤل اليه است مثل * ( قالَ رَبِّ أَنَّى يَكُونُ لِي غُلامٌ وَقَدْ بَلَغَنِيَ الْكِبَرُ . . . ) * آل عمران :\r\n40 . گفت پروردگارا از كجا مرا پسرى خواهيد بود حال آنكه پير شده‌ام .\r\nآيا دربارهء حضرت زكريّا است كه از خدا فرزندى خواست و ملائكه به او بشارت يحيى را دادند و چون يحيى بنا بود بزرگ و جوان بشود لذا بلفظ « غلام » تعبير آورده شده و گرنه لازم بود « ولد » گفته شود ايضا دربارهء مريم آمده كه گفت : * ( أَنَّى يَكُونُ لِي غُلامٌ وَلَمْ يَمْسَسْنِي بَشَرٌ . . . ) * مريم :\r\n20 . از كجا مرا پسرى خواهد بود با آنكه بشرى به من دست نزده است . در آيهء ديگر لفظ « ولد » آمده * ( قالَتْ رَبِّ أَنَّى يَكُونُ لِي وَلَدٌ وَلَمْ يَمْسَسْنِي بَشَرٌ . . . ) * آل عمران : 47 .\r\nولى در آيهء : * ( فَأَرْسَلُوا وارِدَهُمْ فَأَدْلى دَلْوَه قالَ يا بُشْرى هذا غُلامٌ . . . ) * يوسف : 19 . مراد جوان است هكذا در آيهء * ( فَانْطَلَقا حَتَّى إِذا لَقِيا غُلاماً ) *\r\n","description":"","footnote":"","page_name":" 119 ","page_number":121},
  {"content":"\r\n* ( فَقَتَلَه . . . ) * كهف : 74 . ( على الظاهر ) .\r\nغلمان : جمع غلام است * ( وَيَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ ) * طور : 24 . و جوانانى كه چون مرواريد نهفته‌اند پيرامونشان بگردند .\r\nمراد از غلمان خدمتكاران بهشتى است چنان كه در آيهء ديگر فرموده * ( وَيَطُوفُ عَلَيْهِمْ وِلْدانٌ مُخَلَّدُونَ إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً ) * انسان : 19 . پسران ( خادمان ) مخلَّد پيرامونشان بگردند چون آنها را به بينى گمان كنى از كثرت زيبائى و صفائشان مرواريد پراكنده‌اند .\r\n\r\n\r\n\r\nغلوّ :\r\nتجاوز از حدّ . آن در اصل بمعنى بالا آمدن و زياد شدن است .\r\n* ( قُلْ يا أَهْلَ الْكِتابِ لا تَغْلُوا فِي دِينِكُمْ غَيْرَ الْحَقِّ . . . ) * مائده : 77 . بگو اى اهل كتاب در دينتان بنا حق غلوّ نكنيد ايضا آيهء 171 نساء . مراد از غلوّ و گزافگوئى پسر خدا خواندن عيسى عليه السّلام است چنان كه ذيل آيهء دوم در آن صريح است .\r\n\r\n\r\n\r\nغلى :\r\nو غليان : جوشيدن « غلى القدر غليا و غليانا » يعنى ديك جوشيد و بالا آمد .\r\n* ( إِنَّ شَجَرَةَ الزَّقُّومِ . طَعامُ الأَثِيمِ . ) *\r\n* ( كَالْمُهْلِ يَغْلِي فِي الْبُطُونِ . كَغَلْيِ الْحَمِيمِ ) * دخان : 43 - 46 .\r\nدرخت زقّوم خوراك گناهكار است مثل روغن جوشان يا فلز مذاب در شكمها ميجوشد همچون جوشيدن آب جوشان ( نعوذ باللَّه منه ) .\r\nاين لفظ فقط دو بار در قرآن آمده است . در نهج البلاغه خطبهء 154 درباره عايشه فرموده : « و ضغن غلا فى صدرها كمرجل القين » كينه‌اى در سينه اش مثل ديگ آهنگر جوشيد .\r\n\r\n\r\n\r\nغمر :\r\nپوشاندن و در زير گرفتن .\r\n« غمره الماء غمرا : علاه و غطَّاه » آب از او بالا آمد و او را در زير گرفت راغب گويد غمرة آب بزرگى است كه محل خويش را پوشانده .\r\nو بطور مثل بجهالتى و غفلتى كه شخص را احاطه كرده گفته مىشود . * ( بَلْ قُلُوبُهُمْ فِي غَمْرَةٍ مِنْ هذا ) * مؤمنون :\r\n","description":"","footnote":"","page_name":" 120 ","page_number":122},
  {"content":"\r\n63 . بلكه قلوبشان از اين قرآن در غفلت است غفلت نيز قلب را ميپوشاند طبرسى آن را در آيه غفلت و بقولى جهالت و حيرت گفته است . ايضا آيهء 54 مؤمنون و 11 ذاريات .\r\n* ( وَلَوْ تَرى إِذِ الظَّالِمُونَ فِي غَمَراتِ الْمَوْتِ . . . ) * انعام : 93 . غمرات شدايد مرگ است كه انسان را احاطه مىكند و ميپوشاند يعنى : اى كاش ميديدى ظالمان را آنگاه كه در شدايد مرگاند .\r\n\r\n\r\n\r\nغمز :\r\nاشاره به چشم و پلك و ابرو « غَمَزَه بِالْعَيْنِ وَالْجُفْنِ وَالْحاجِبْ :\r\nاشارَ إليْه » * ( وَإِذا مَرُّوا بِهِمْ يَتَغامَزُونَ ) * مطففين : 30 . چون مؤمنان بر آنها گذر ميكردند چشمك مىزدند يعنى به يكديگر با چشم و غيره اشاره ميكردند به قصد اهانت بر مؤمنان . اين لفظ يك بار بيشتر در قرآن نيست .\r\n\r\n\r\n\r\nغمض :\r\nچشم پوشى . تساهل .\r\n« غمض غمضا : تساهل » . * ( وَلا تَيَمَّمُوا الْخَبِيثَ مِنْه تُنْفِقُونَ وَلَسْتُمْ بِآخِذِيه إِلَّا أَنْ تُغْمِضُوا فِيه ) * بقره : 267 . در انفاق مال ، پست آن را منظور مكنيد كه خودتان آن را نميگيريد مگر آنكه چشم بپوشيد . راغب گفته : « غَمَضَ عَيْنَه وَاغْمَضَها » چشم رويهم گذاشتن است و بطور استعاره بتساهل و تغافل گفته شود .\r\n\r\n\r\n\r\nغمّ :\r\nپوشاندن . « غمّه غمّا :\r\nغطَّاه » . ابر را از آن غمام گويند كه آفتاب و آسمانرا مىپوشاند * ( وَظَلَّلْنا عَلَيْكُمُ الْغَمامَ . . . ) * بقره : 57 . ابر را بشما سايبان كرديم . حزن و اندوه را از آن غمّ گويند كه سرور و حلم را مىپوشاند و مستور مىكند * ( وَقَتَلْتَ نَفْساً فَنَجَّيْناكَ مِنَ الْغَمِّ ) * طه : 40 .\r\nيكنفر را كشتى پس تو را از غصّه و گرفتارى آن نجات داديم .\r\n* ( إِذْ تُصْعِدُونَ وَلا تَلْوُونَ عَلى أَحَدٍ وَالرَّسُولُ يَدْعُوكُمْ فِي أُخْراكُمْ فَأَثابَكُمْ غَمًّا بِغَمٍّ لِكَيْلا تَحْزَنُوا عَلى ما فاتَكُمْ وَلا ما أَصابَكُمْ . . . ) * آل عمران : 153 . آنگاه كه فرار ميكرديد و به كسى توجّه نمىنموديد و پيغمبر از دنبال شما ندايتان ميكرد پس خدا\r\n","description":"","footnote":"","page_name":" 121 ","page_number":123},
  {"content":"\r\nاندوهى را باندوهى سزايتان داد تا بر آنچه از دست رفته و بر مصيبتى كه رسيده محزون نباشيد .\r\nجملهء * ( « لِكَيْلا تَحْزَنُوا . . . » ) * دليل است كه « غمّ » مذكور در اول موهبت و نعمت است زيرا جزاى « غمّ » دوم است و علت اثابه آنست كه بر آنچه از دست رفته و بر بلائى كه رسيده محزون نباشند به نظر ميايد اندوه مسلمانان پس از شكست « احد » ابتداء اين بود كه چرا عدّه‌اى از ما كشته شدند و چرا غنيمت از دست ما رفت ولى اين اندوه روا نبود اما در نوبت دوم غصّهء ندامت پيش آمد كه چرا فرار كرديم و چرا استقامت ننموديم و چرا خدا و رسول را مخالفت كرديم و خلاصه اندوه حسرت باندوه ندامت مبدّل گرديد تا بكشتگان و غنيمت از دست رفته محزون نباشند ممكن است به « اثابكم » معنى ابدال تضمين شده باشد يعنى : غم موجود را بغم ديگر مبدّل كرديم در اين صورت « غمّا » اندوه مذموم و « بغمّ » اندوه ممدوح خواهد بود به عكس سابق ( استفاده از الميزان ) .\r\nو در آيهء بعدى * ( ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً نُعاساً ) * مراد از « الغمّ » اندوه دوم يعنى اندوه حسرت و اندوه ممدوح است .\r\nغُمَّه : * ( فَأَجْمِعُوا أَمْرَكُمْ وَشُرَكاءَكُمْ ثُمَّ لا يَكُنْ أَمْرُكُمْ عَلَيْكُمْ غُمَّةً . . . ) * يونس : 71 .\r\nغمّه را در آيه حزن و شدّت معنى كرده‌اند و بقولى آن بمعنى مبهم و پوشيده است در اقرب الموارد گويد : « امر غمّة اى مبهم و ملتبس » به نظر نگارنده اين قول اقوى است و « غمّة » بمعنى مستور و مبهم است .\r\nيعنى : نوح عليه السّلام بقومش فرمود :\r\nكارتان و يارانتان را گرد آورديد ( سپس دربارهء طرد و قتل من تصميم بگيريد ) تا كارتان بر شما مشتبه نشود .\r\nگويا اين تعجيزى است از جانب نوح بر قومش كه كارى نميتوانيد بكنيد .\r\nغمام * ( وَيَوْمَ تَشَقَّقُ السَّماءُ بِالْغَمامِ وَنُزِّلَ الْمَلائِكَةُ تَنْزِيلًا ) * فرقان : 25 .\r\n","description":"","footnote":"","page_name":" 122 ","page_number":124},
  {"content":"\r\nباء در « بالغمام » شايد بمعنى آلت باشد مثل « كتبت بالقلم » . يعنى : روزى آسمان بوسيلهء ابر پاره و مفتوح شود ، و شايد بمعنى ملابست باشد يعنى : روزيكه آسمان ابر آلوده پاره شود و ملائكه نازل گردند آيه بقرينهء آيات قبل و بعد دربارهء قيامت است .\r\n\r\n\r\n\r\nغنم :\r\n( بر وزن فلس و قفل ) و غنيمت هم بمعنى غنيمت جنگ است و هم بمعنى هر فايده . و معنى اول از مصاديق معناى دوم است پس آن يك معنى بيشتر ندارد و آن هر فايده است اينك اقوال بزرگان در معنى آن :\r\nراغب گويد : غنم ( بر وزن قفل ) در اصل دست يافتن بگوسفند است سپس در هر دست يافته به كار رفته خواه از دشمن باشد يا غير آن .\r\nقاموس آن را فيىء و رسيدن بشىء بدون مشقت گفته است ظاهرا مرادش از « فيىء » غنيمت است گر چه فيىء غنائم بعد از جنگ است . در اقرب الموارد آمده : غنيمت آنست كه از محاربين در حال جنگ گرفته شود و هر شىء بدست آمده غنم ، مغنم و غنيمت ناميده مىشود .\r\nطبرسى رحمه اللَّه در ذيل آيهء * ( وَاعْلَمُوا أَنَّما غَنِمْتُمْ . . . ) * در بيان « اللغة » آن را غنيمت جنگى گفته در ذيل « المعنى » فرموده : در عرف لغت بهر فائده غنم و غنيمت گفته مىشود .\r\nدر المنار ذيل آيهء فوق گفته : غنم ، مغنم و غنيمت در لغت چيزيست كه بدست آنسان بىمشقّت آيد چنان كه قاموس گفته . سپس بقيد « مشقّت » اشكال كرده كه در موارد غنيمت صادق نيست و بعد گفته : متبادر از استعمال اين است كه غنيمت و غنم آنچيزى است كه انسان بدست مياورد بىآنكه مالى و غيره دربارهء آن بذل كند .\r\nخلاصه آنكه : غنيمت در اصل بمعنى كلّ فائده است . و ظهور * ( فَعِنْدَ الله مَغانِمُ كَثِيرَةٌ ) * نساء : 94 . در كلّ فائده است چنان كه طبرسى آن را فواضل نعمتها و رزق گفته است . ايضا در المنار رزق و فواضل نعمت گفته است .\r\n","description":"","footnote":"","page_name":" 123 ","page_number":125},
  {"content":"\r\n* ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ إِنْ كُنْتُمْ آمَنْتُمْ بِالله وَما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ . . . ) * انفال : 41 . بدانيد آنچه فائده برده‌ايد از چيزى ، پنج يك آن براى خدا و رسول و قريب رسول ( امام كه ذى القربى مفرد است ) و يتيمان و مسكينان و ابن سبيل است ، اگر به خدا و به آنچه روز فرقان ( روز بدر ) و روزيكه دو گروه مسلمان و مشرك با هم ملاقات كردند ، ايمان داريد .\r\nظهور آيه مىرساند كه خمس يك حكم تشريعى ابدى است در هر فائده كه به انسان ميرسد خواه بوسيلهء جنگ باشد يا غير آن و اينكه مورد نزول آيه غنائم جنگى است مخصّص آن نميتواند باشد بلكه مورد سبب نزول حكم كلَّى است كه مورد يكى از مصاديق آنست . لذا ائمّهء اهل بيت عليهم السلام آن را كل فائده فرموده و فوائد هفتگانه را : غنائم جنگى ، ارباح مكاسب ، زمينيكه ذمّى از مسلمان خريده ، معدن ، گنج ، مال مختلط به حرام و آنچه با غواصى بدست آيد ، از آن شمرده‌اند شيخ عليه الرحمة در استبصار باب وجوب الخمس از امام صادق عليه السّلام نقل كرده كه راوى از آيهء * ( وَاعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ ) * امام فرمود : هى و اللَّه الافادة يوما بيوم . . . » اين روايت در كافى نيز نقل شده است و در كافى از سماعة نقل شده كه از ابو الحسن عليه السّلام ( امام كاظم ) سؤال كردم از خمس فرمود : « فى كلّ ما افاد النّاس من قليل او كثير » .\r\nبقيهء سخن در « خمس » ديده شود .\r\nمغانم : جمع مغنم بمعنى غنيمت است * ( وَمَغانِمَ كَثِيرَةً يَأْخُذُونَها . . . ) * فتح : 19 . مغانم چهار بار در قرآن مجيد آمده است : نساء : 94 ، فتح :\r\n15 ، 19 ، 20 . ظاهرا جز آيهء نساء همه دربارهء غنائم جنگىاند .\r\n\r\n\r\n\r\nغنم :\r\n( بر وزن فرس ) گوسفند .\r\n* ( وَمِنَ الْبَقَرِ وَالْغَنَمِ حَرَّمْنا عَلَيْهِمْ ) *\r\n","description":"","footnote":"","page_name":" 124 ","page_number":126},
  {"content":"\r\n* ( شُحُومَهُما . . . ) * انعام : 146 . و از گاو و گوسفند بر يهود پيه آنها را حرام كرديم * ( هِيَ عَصايَ أَتَوَكَّؤُا عَلَيْها وَأَهُشُّ بِها عَلى غَنَمِي ) * طه : 18 . آن عصاى من است ، بر آن تكيه ميكنم ، با آن برگها را براى گوسفندانم تكان مىدهم ، اين لفظ شامل مطلق گوسفند و بز است و از خود مفرد ندارد ، واحد آن شاة است .\r\n\r\n\r\n\r\nغنى :\r\nكفايت . بىنيازى . از ميان معانى اين كلمه فقط اين دو معنى در قرآن به كار رفته و معانى ديگر كه خواهد آمد باعتبار دو معنى فوق است . در مجمع ذيل آيهء * ( وَالله غَنِيٌّ حَلِيمٌ ) * بقره : 263 . فرموده : « الغنى ضدّ الحاجة » در قاموس گفته « الغنى ضدّ الفقر » در اقرب آمده : « الغنى :\r\nالاكتفاء و اليسار . . . » .\r\nاغناء : كفايت كردن و بىنياز كردن « اغْناه الله : جَعَلَه غَنيّاً - اغْنى عَنْه : اجْزَئَه » مثل * ( وَلا يُغْنِي عَنْكَ شَيْئاً ) * مريم : 42 . كفايت نميكند تو را از هيچ چيز * ( يَوْمَ لا يُغْنِي مَوْلًى عَنْ مَوْلًى شَيْئاً ) * دخان : 41 . روزيكه هيچ دوستى دوستى را كفايت نميكند و مثل : * ( إِنْ يَكُونُوا فُقَراءَ يُغْنِهِمُ الله مِنْ فَضْلِه ) * نور : 32 . اگر فقير باشند خدا از فضل خود آنها را غنى و بىنياز مىكند .\r\nبا مراجعه به قرآن مجيد خواهيم ديد كه غنى چون بمعنى كفايت باشد با « عن » و « من » و چون بمعنى بىنياز كردن باشد بدون « من » و « عن » آيد مثل آيات گذشته و در آيهء * ( حِكْمَةٌ بالِغَةٌ فَما تُغْنِ النُّذُرُ ) * قمر : 5 . كلمهء « عن الناس » مقدّر است مثل * ( وَما تُغْنِي الآياتُ وَالنُّذُرُ عَنْ قَوْمٍ لا يُؤْمِنُونَ ) * يونس : 101 .\r\nاستغناء : طلب بىنيازى و اكتفاست « استغنى اللَّه : سئله ان يغنيه - و عنه به : اكتفى » * ( وَأَمَّا مَنْ بَخِلَ وَاسْتَغْنى . ) *\r\n* ( وَكَذَّبَ بِالْحُسْنى ) * ليل : 7 و 8 . اما آنكه بخل ورزيد و خود را بىنياز دانست و وعدهء نيكو را تكذيب كرد . . . به نظر راغب استغناء مثل غنى بمعنى بى - نيازى است .\r\nغنّى : بىنياز . * ( وَاعْلَمُوا أَنَّ الله ) *\r\n","description":"","footnote":"","page_name":" 125 ","page_number":127},
  {"content":"\r\n* ( غَنِيٌّ حَمِيدٌ ) * بقره : 267 . بدانيد خدا بىنياز پسنديده است غنّى از اسماء حسنى است و آن جمعا بيست بار در قرآن مجيد به كار رفته هجده بار دربارهء خداوند و دو بار دربارهء بشر .\r\n* ( وَمَنْ كانَ غَنِيًّا فَلْيَسْتَعْفِفْ ) * نساء : 6 .\r\n* ( إِنْ يَكُنْ غَنِيًّا أَوْ فَقِيراً فَا لله أَوْلى بِهِما ) * نساء : 135 .\r\nو آن چون دربارهء خداوند به كار رود مقصود مطلق بىنيازى است و چون وصف بشر آيد بىنيازى و كفايت بالنسبة است . اينكه به چند آيه توجّه كنيم :\r\n1 - * ( فَجَعَلْناها حَصِيداً كَأَنْ لَمْ تَغْنَ بِالأَمْسِ يونس : 24 . يعنى آن را درو شده گردانديم گوئى ديروز اصلا نبوده راغب گفته : « غنى فى مكان » آنگاه گويند كه چيزى در محلى زياد بماند و بىنياز باشد . لذا ترجمهء صحيح « لم تغن » وجود نداشتن است چنان كه طبرسى نيز چنان فرموده است . ايضا آيهء * ( فَأَصْبَحُوا فِي دِيارِهِمْ جاثِمِينَ . ) *\r\n* ( كَأَنْ لَمْ يَغْنَوْا فِيها . . . ) * هود : 67 و 68 . يعنى در خانه هايشان افتادند و مردند گوئى در آن خانه ها نبوده‌اند و زندگى نكرده‌اند در اقرب الموارد آمده : غنى بالمكان : اقام به - غنى فلان : عاش » .\r\nلا يُغْنى 2 - * ( وَما يَتَّبِعُ أَكْثَرُهُمْ إِلَّا ظَنًّا إِنَّ الظَّنَّ لا يُغْنِي مِنَ الْحَقِّ شَيْئاً ) * يونس : 36 . ايضا آيهء 28 از سورهء نجم . مراد از « الحقّ » بقرينهء « الظنّ » علم است يعنى : بيشتر آن مردم پيروى نميكنند مگر از ظنّ و ظنّ از علم ابدا كفايت نميكند . يعنى بجاى تحصيل علم نميشود به گمان اكتفا كرد اين مردم كه روى حسن ظنّ باسلافشان و روى گمان باينكه بتان شفيعاند آنها را عبادت ميكنند پيش خدا معذور نيستند و بايد به عمل خود تحصيل علم كنند و آنگاه خواهند دانست كه بت پرستيدن غلط و بىمدرك است .\r\nبزرگان بتپرستان دانسته و از روى علم از قبول حق امتناع ميكردند لذا * ( « ما يَتَّبِعُ أَكْثَرُهُمْ » ) * آمده . يعنى\r\n","description":"","footnote":"","page_name":" 126 ","page_number":128},
  {"content":"\r\nديگران از روى علم چنين ميكنند .\r\nاستغناء 3 - * ( . . . فَذاقُوا وَبالَ أَمْرِهِمْ وَلَهُمْ عَذابٌ أَلِيمٌ . ذلِكَ بِأَنَّه كانَتْ تَأْتِيهِمْ رُسُلُهُمْ بِالْبَيِّناتِ فَقالُوا أَ بَشَرٌ يَهْدُونَنا فَكَفَرُوا وَتَوَلَّوْا وَاسْتَغْنَى الله وَالله غَنِيٌّ حَمِيدٌ ) * تغابن : 5 و 6 . استغناء چنان كه گفته شد طلب غنى است ولى آن از خداوند كه غنّى بالذّات است بمعنى اظهار غنى مىباشد چنان كه ارباب تفسير فرموده‌اند يعنى گذشتگان عقوبت كارشان را چشيدند زيرا كه پيامبرانشان معجزات روشن را براى آنها آوردند و آنها كفر ورزيده و اعراض كردند و خدا بىنياز بود ، خدا بىنياز پسنديده است ( خداوند با هلاكشان اظهار كرد كه نه بايمان آنها نيازمند است و نه بوجود آنها ) .\r\n4 - * ( أَمَّا مَنِ اسْتَغْنى . فَأَنْتَ لَه تَصَدَّى ) * عبس : 5 و 6 . بنظرم مفعول * ( « اسْتَغْنى » ) * محذوف است يعنى : امّا آنكه از حقّ بىنيازى جسته ، تو به او توجّه ميكنى و يا بقول راغب استغناء بمعنى بىنيازى و ثروتمندى است يعنى :\r\nاما آنكه ثروتمند است . . . ظاهرا در آيهء * ( إِنَّ الإِنْسانَ لَيَطْغى . أَنْ رَآه اسْتَغْنى ) * علق : 6 و 7 . نيز بمعنى مجرد است يعنى : راستى انسان طغيان مىكند كه ديد بىنياز شده .\r\n4 - * ( إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا نَصِيباً مِنَ النَّارِ ) * غافر : 47 .\r\nاين سخن از پيروان بىفكر است كه كور كورانه از رؤساء ستمگر خويش متابعت كرده‌اند يعنى : ما تابع شما بوديم هر چه گفتيد و كرديد ، گفتيم و كرديم - آيا سهمى از اين آتش از ما دفع توانيد كرد ؟ كفايت كردن همان دفع است .\r\n\r\n\r\n\r\nغوث :\r\nيارى . نصرت . « غاثه غوثا :\r\nاعانه و نصره » . استغاثه : يارى خواستن . * ( وَإِنْ يَسْتَغِيثُوا يُغاثُوا بِماءٍ كَالْمُهْلِ ) * كهف : 29 . اگر يارى خواستند يارى كرده شوند بآبى مثل روغن جوشان ( نعوذ باللَّه منه ) ممكن است استغاثه بمعنى آب خواستن باشد از « غيث » نه از « غوث » و آن مناسب\r\n","description":"","footnote":"","page_name":" 127 ","page_number":129},
  {"content":"\r\nآيه است رجوع شود به « غيث » * ( وَهُما يَسْتَغِيثانِ الله وَيْلَكَ آمِنْ . . . ) * احقاف :\r\n17 . پدر و مادر در ايمان فرزندشان از خدا نصرت ميخواهند و بفرزندشان ميگويند : واى بر تو ايمان آور .\r\n\r\n\r\n\r\nغار :\r\nشكاف در سينهء كوه . در اقرب الموارد نقل كرده : غار محلى است كه از كوه ميشكافند و چون بزرگ و وسيع باشد آن را كهف گويند .\r\n* ( إِلَّا تَنْصُرُوه فَقَدْ نَصَرَه الله إِذْ أَخْرَجَه الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِه لا تَحْزَنْ إِنَّ الله مَعَنا فَأَنْزَلَ الله سَكِينَتَه عَلَيْه وَأَيَّدَه بِجُنُودٍ لَمْ تَرَوْها . . . ) * توبه : 40 . اگر او را يارى نكنيد ، خدا او را يارى كرد آنگاه كه كفّار بيرونش كردند ، حال آنكه فقط دومين دو تن بود ( و سومى نبود ) آنگاه كه آن دو در آن غار بودند ، برفيقش ميگفت محزون مباش خدا با ماست . خدا آرامش خويش را بر قلب او نازل كرد و با لشكريانى كه نديديد ياريش نمود .\r\nمراد از « الغار » غار جبل ثور است كه رسول خدا صلَّى اللَّه عليه و آله بهنگام هجرت از مكَّه با ابو بكر در آن مخفى شدند و كفّار تا كنار آن آمدند بطوريكه صدايشان از درون غار شنيده ميشد .\r\nجبل ثور تقريبا در چهار فرسخى مكَّه واقع شده و غار معروف در يكى از ارتفاعات آن واقع است بالا رفتن از كوه و رسيدن بغار به زحمت انجام ميگيرد و آن دو در دارد يكى در طرف غرب بوسعت دو وجب در سه وجب كه شخص بايد روى شكم و خوابيده از آن داخل شود يكى در جانب شرق كه كمى از آن بزرگتر است بقولى درب شرقى بعدا احداث شده كه مردم از يكى داخل و از ديگرى خارج شوند . همانجا محل اختفاء بزرگترين ابناء بشر ، محمد بن عبد اللَّه صلَّى اللَّه عليه و آله و سلم است كه تاريخ بشريت را دگرگون و جهانيان را بتوحيد دعوت فرمود .\r\nناگفته نماند : آيه صريح است در اينكه آنحضرت رفيقى در غار داشته\r\n","description":"","footnote":"","page_name":" 128 ","page_number":130},
  {"content":"\r\nاست . و بتصريح همه او ابو بكر بود .\r\nجملهء * ( « لا تَحْزَنْ إِنَّ الله مَعَنا » ) * دلالت بر اضطراب او دارد كه آنحضرت براى رفع اضطراب وى چنين فرموده است . ضمائر : « نصره - اخرجه - عليه - ايّده » همه راجع به حضرت رسول صلَّى اللَّه عليه و آله و نزول سكينه نيز راجع بآنحضرت است و اگر جملهء * ( « إِنَّ الله مَعَنا » ) * و در غار بودن مدحى براى ابو بكر باشد ، انكار غدير خمّ و ناديده گرفتن وصيّت رسول خدا صلَّى اللَّه عليه و آله و امثال آن خطَّ بطلانى است بر همهء گذشته * ( أَطِيعُوا الله وَأَطِيعُوا الرَّسُولَ وَلا تُبْطِلُوا أَعْمالَكُمْ ) * محمد : 33 .\r\n\r\n\r\n\r\nغور :\r\nفرو رفتن « غار الماء غورا :\r\nدخل فى الارض و سفل فيها » يعنى آب در زمين فرو رفت * ( أَوْ يُصْبِحَ ماؤُها غَوْراً فَلَنْ تَسْتَطِيعَ لَه طَلَباً ) * كهف : 41 . غور بمعنى غائر و فرو رونده است يعنى : يا آب آن باعماق فرو رود كه هرگز جستن نتوانى . * ( قُلْ أَ رَأَيْتُمْ إِنْ أَصْبَحَ ماؤُكُمْ غَوْراً فَمَنْ يَأْتِيكُمْ بِماءٍ مَعِينٍ ) * ملك : 30 . بگو اگر آب شما باعماق فرو رود كه آب جارى بشما مياورد ؟ اغاره بمعنى هجوم بردن و سرعت سير است * ( فَالْمُغِيراتِ صُبْحاً ) * عاديات : 3 .\r\nقسم بهجوم برندگان وقت صبح .\r\n* ( لَوْ يَجِدُونَ مَلْجَأً أَوْ مَغاراتٍ أَوْ مُدَّخَلًا لَوَلَّوْا إِلَيْه وَهُمْ يَجْمَحُونَ ) * توبه : 57 . مغار و مغاره بمعنى غار و جمع آن مغارات و مغاور است يعنى اگر پناهگاه يا غارها ( نهانگاه ها ) يا گريز گاهى مييافتند شتابان به آن رو ميكردند .\r\n\r\n\r\n\r\nغوص :\r\nفرو رفتن در آب . بقول راغب آن فرو رفتن در آب و بيرون آوردن چيزى است * ( وَمِنَ الشَّياطِينِ مَنْ يَغُوصُونَ لَه . . . ) * انبياء : 82 . بعضى از شياطين براى سليمان غوّاصى ميكردند * ( وَالشَّياطِينَ كُلَّ بَنَّاءٍ وَغَوَّاصٍ ) * ص : 37 . و از شياطين هر بنّاء و غوّاص را مسخّر سليمان كرديم .\r\n\r\n\r\n\r\nغوط :\r\nغائب شدن . « غاط الرّجل فى الوادى : غاب فيه » بمعنى كندن و\r\n","description":"","footnote":"","page_name":" 129 ","page_number":131},
  {"content":"\r\nدخول و غيره نيز آمده است . * ( وَإِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً . . . ) * نساء : 43 .\r\nطبرسى فرموده غائط در اصل بمعنى محل مطمئنّ است عرب در آن مكانها قضاى حاجت ميكردند كه از مردم پنهان باشند تا اينكه بحدث ( مدفوع ) غائط گفتند قاموس و اقرب پس از آنكه غائط را محل مطمئنّ از زمين گفته‌اند گويند : غائط كنايه از غدره ( مدفوع ) است .\r\nنگارنده ترجيح مىدهم كه غائط بمعنى مكان گود يا مكان نهان باشد كه غوط بمعنى غائب شدن و غائط بمعنى غائب است و نيز غوط بمعنى حفر كردن آمده و آن ملازم با گود شدن است غوطه را در لغت گودى معنى كرده‌اند در نهج البلاغه خطبهء 36 خطاب باهل نهروان فرموده :\r\n« فانا نذير كم ان تصبحوا صرعى باثناء هذا النّهر و باهضام هذا الغائط » « اهضام » جمع هضم بمعنى محل مطمئن و ميان درّه است يعنى : من شما را مىترسانم از اينكه ميان اين نهر و بطون اين زمين پست مقتول افتيد . « الغائط » در اينجا بمعنى زمين پست است . معنى آيه چنين است : و اگر مريض شديد يا به سفر بوديد يا يكى از شما از مكان نهان ( يا محل گود ) آمد ( كنايه از تغوّط و ادرار كردن ) يا بزنان دست زديد و آب پيدا نكرديد خاكى پاك را قصد كرده و تيمم كنيد .\r\nآيهء شريفه وجوب تيمّم را براى فاقد ماء بيان مىكند خواه جنب باشد يا بىوضوء . لفظ غائط دو بار بيشتر در قرآن مجيد نيامده است نساء : 43 - مائده : 6 .\r\nناگفته نماند : اتّخاذ مستراح در عرب بعد از اسلام است و پيش از آن براى قضاى حاجت بهر جا كه ممكن بود ميرفتند در افسانهء « افك » هست كه عايشه گفته : من با امّ مسطح براى\r\n","description":"","footnote":"","page_name":" 130 ","page_number":132},
  {"content":"\r\nقضاى حاجت شبانگاه بيرون رفتم و اين پيش از آن بود كه ما در خانه ها كنيف ( مستراح ) بسازيم كه از اتّخاذ آن ناراحت بوديم .\r\nاگر اين آيه بعد از اتّخاذ كنيف بوده باشد مراد از « الغائط » مستراح و محل خلوت است .\r\n\r\n\r\n\r\nغول :\r\n* ( لا فِيها غَوْلٌ وَلا هُمْ عَنْها يُنْزَفُونَ ) * صافات : 47 . آيه در وصف شراب بهشتى است ظاهرا مراد از « غول » سردرد است طبرسى فرموده غول فسادى كه بطور مخفى بر شىء عارض شود . اهل لغت آن را سردرد ، مستى ، مشقّت و غيره گفته‌اند ، * ( « يُنْزَفُونَ » ) * را عاصم در اين آيه مجهول خوانده و در سورهء واقعة معلوم . و آن چنان كه در « نزف » خواهد آمد بمعنى مستى و زوال عقل است .\r\nمعنى آيهء چنين مىشود : در شراب بهشتى سر درد ( يا ضرر و فساد ) نيست و از آن مست نميشوند .\r\nمؤيّد احتمال نگارنده آيهء 19 واقعة است كه فرموده : * ( لا يُصَدَّعُونَ عَنْها وَلا يُنْزِفُونَ ) * يعنى از شراب بهشتى نه درد سر ميگيرند و نه مست ميگردند و اگر « غول » را اضرار و اهلاك بگيريم با « صداع » مخالفت نخواهد بود كه آن نيز ضرر است اين كلمه فقط يك بار در قرآن يافته است .\r\n\r\n\r\n\r\nغوى :\r\nغىّ و غواية بمعنى رفتن به راه هلاكت است . گر چه آن را ضلالت نوميدى ، جهل ناشى از اعتقاد فاسد و فساد گفته‌اند ، زيرا ضلالت بمعنى گمراهى است و غىّ با آن و رفتن در راه هلاكت هر دو ميسازد بعبارت ديگر ضالّ ممكن است بىهدف باشد يا در راه هلاكت ولى غوايت آن است كه فقط در راه هلاكت باشد طبرسى ذيل آيهء * ( قَدْ تَبَيَّنَ الرُّشْدُ مِنَ الْغَيِّ ) * بقره : 256 . فرموده : « غَوى يَغْوى غَيّاً وَغَوايَةً : سَلَكَ طَريقَ الْهَلاكِ » يعنى راه هلاكت در پيش گرفت : در نهايه آن را ضلالت و دخول در باطل گفته است بنظرم منظورش قسمت دوم ضلالت است كه همان هلاكت و دخول در باطل باشد .\r\n","description":"","footnote":"","page_name":" 131 ","page_number":133},
  {"content":"\r\nناگفته نماند در آيهء * ( لا إِكْراه فِي الدِّينِ قَدْ تَبَيَّنَ الرُّشْدُ مِنَ الْغَيِّ ) * بقره :\r\n256 . رشد با غىّ مقابل هم آمده در « رشد » روشن شد كه معنى رشد نجات و كمال است و دقت در آيات قرآن مجيد اين مطلب را روشن مىكند در آيهء ديگر ميخوانيم : * ( وَإِنْ يَرَوْا سَبِيلَ الرُّشْدِ لا يَتَّخِذُوه سَبِيلًا وَإِنْ يَرَوْا سَبِيلَ الغَيِّ يَتَّخِذُوه سَبِيلًا ) * اعراف :\r\n146 . باطمينان ميتوان گفت كه رشد بمعنى نجات و غىّ بمعنى هلاكت است يعنى : اگر راه نجات را بينند آن را در پيش نگيرند و اگر راه هلاكت را بينند آن را در پيش گيرند .\r\nايضا از آيهء * ( أَ شَرٌّ أُرِيدَ بِمَنْ فِي الأَرْضِ أَمْ أَرادَ بِهِمْ رَبُّهُمْ رَشَداً ) * . . . * ( قُلْ إِنِّي لا أَمْلِكُ لَكُمْ ضَرًّا وَلا رَشَداً ) * جن : 10 و 21 . روشن مىشود كه رشد مقابل ضرر و شرّ است و آن قهرا خير و نفع است كه قسمتى از نجاتاند در اين صورت معنى غىّ نيز كه مقابل آنست روشن خواهد شد .\r\n* ( وَعَصى آدَمُ رَبَّه فَغَوى ) * طه : 121 . آدم بپروردگارش نافرمانى كرد و راه هلاكت رفت .\r\n* ( لا إِكْراه فِي الدِّينِ قَدْ تَبَيَّنَ الرُّشْدُ مِنَ الْغَيِّ ) * بقره : 256 . اجبارى در دين نيست كه راه نجات از راه هلاكت روشن شده است آيهء شريفه در « كره » بررسى خواهد شد .\r\n* ( رَبَّنا هؤُلاءِ الَّذِينَ أَغْوَيْنا أَغْوَيْناهُمْ كَما غَوَيْنا ) * قصص : 63 .\r\nپروردگارا اينان آنهااند كه به راه هلاكتشان برديم . ما آنها را به راه هلاكت برديم چنان كه خود بدان راه رفتيم .\r\n* ( قالَ فَبِعِزَّتِكَ لأُغْوِيَنَّهُمْ أَجْمَعِينَ ) * ص : 82 . گفت : قسم بعزّت تو حتما آنها را به راه هلاكت خواهم برد .\r\n* ( فَسَوْفَ يَلْقَوْنَ غَيًّا مريم : 59 .\r\nمراد عذاب است راغب گويد تسميهء مسبّب باسم سبب است كه غىّ سبب عذاب است . مىشود گفت كه عذاب آخرت نسخهء ديگر گناه دنيا است يعنى به همان غىّ و هلاكتى كه در دنيا داشتند آن را ملاقات ميكنند و به آن\r\n","description":"","footnote":"","page_name":" 132 ","page_number":134},
  {"content":"\r\nميرسند .\r\nغَوَّى * ( قالَ لَه مُوسى إِنَّكَ لَغَوِيٌّ مُبِينٌ ) * قصص : 18 . غوى : آنكه در راه هلاكت است يعنى : موسى به او گفت تو هلاكت پيشه‌اى آشكار . گويا منظور موسى آن بود : تو با اين كثرت فرعونيان و قلَّت بنى اسرائيل هر روز مفسده‌اى راه مياندازى و در راه هلاكت قدم بر ميدارى .\r\nغاوون * ( وَالشُّعَراءُ يَتَّبِعُهُمُ الْغاوُونَ ) * شعراء : 224 . هلاكت پيشگان از شعراء و خيالبافان پيروى ميكنند . غاوّى :\r\nهلاكت پيشه .\r\n\r\n\r\n\r\nغيب :\r\nنهان . نهفته . هر آنچه از ديده يا از علم نهان است . ارباب لغت گفته‌اند : « الْغَيْبُ : كُلُّ ما غابَ عَنْكَ » . * ( إِنِّي أَعْلَمُ غَيْبَ السَّماواتِ وَالأَرْضِ ) * بقره : 33 . من نهان آسمانها و زمين را ميدانم . * ( تِلْكَ مِنْ أَنْباءِ الْغَيْبِ نُوحِيها إِلَيْكَ ) * هود : 49 . آن از خبرهاى نهان است كه به تو وحى و اعلام ميكنيم .\r\n* ( الَّذِينَ يُؤْمِنُونَ بِالْغَيْبِ وَيُقِيمُونَ الصَّلاةَ ) * بقره : 3 . لفظ « الغيب » در آيه گر چه مطلق است ولى ظاهرا مراد از آن خداست كه در ذيل آيه ايمان بپيامبران و كتب گذشته را ذكر كرده و در آخر بلفظ * ( بِالآخِرَةِ هُمْ يُوقِنُونَ ) * قيامت را هم نام برده است پس بنا بر وقت نزول آيه ، ميماند خدا و با آن سه اصل توحيد : ايمان به خدا ، نبوّت و قيامت ، تمام مىشود . خدا از هر پيدا پيداتر است ولى اطلاق لفظ غيب بر خدا به علت ناديده بودن او است .\r\nدر تفسير برهان از امام صادق عليه السّلام مروى است كه دربارهء * ( يُؤْمِنُونَ بِالْغَيْبِ ) * فرمود : « مَنْ آمَنَ بِقِيامِ الْقائِمِ » عليه السّلام و در روايت ديگر فرموده : « وَالْغَيْبُ فَهُوَ الْحُجَّةُ الْغائِبُ » ظاهرا مراد امام عليه السّلام تطبيق است كه اذعان بوجود امام غائب عليه السّلام نيز واجب و جزء ايمان است همچنين است شمول آن بر ملائكه .\r\n\r\n\r\nخشية بالغيب ؟\r\nدر عدّه‌اى از آيات جملهء * ( « يَخْشَوْنَ رَبَّهُمْ بِالْغَيْبِ » ) * و نظير آن آمده مثل\r\n","description":"","footnote":"","page_name":" 133 ","page_number":135},
  {"content":"\r\n* ( الَّذِينَ يَخْشَوْنَ رَبَّهُمْ بِالْغَيْبِ ) * انبياء :\r\n49 . * ( إِنَّما تُنْذِرُ مَنِ اتَّبَعَ الذِّكْرَ وَخَشِيَ الرَّحْمنَ بِالْغَيْبِ ) * يس : 11 . ايضا مائده : 94 - فاطر : 18 - ق : 33 - ملك :\r\n12 . مراد از اين * ( « بِالْغَيْبِ » ) * چيست و « باء » چه معنى دارد ؟\r\nطبرسى و زمخشرى و بيضاوى * ( « بِالْغَيْبِ » ) * را حال گرفته و گفته * ( « يَخْشَوْنَ رَبَّهُمْ بِالْغَيْبِ » ) * يعنى از خدايشان ميترسند در حالى كه از عذاب خدا غائباند و آن را نمىبينند در اين صورت بايد « باء » بمعنى ظرفيّت « فى » باشد .\r\nبعضىها غيب را آخرت گرفته‌اند ، در الميزان ذيل آيه * ( لِيَعْلَمَ الله مَنْ يَخافُه بِالْغَيْبِ ) * مائده : 94 . فرموده :\r\nمعنى خوف بالغيب آنست كه انسان از خدايش بترسد و از عذاب او بر حذر باشد حال آنكه عذاب و عقاب از انسان غائب است و چيزى از آن را به ظاهر مشاعرش نمىبيند . بنا به نظر الميزان بايد « باء » بمعنى « من » باشد .\r\nناگفته نماند اهل لغت ظرفيّت را يكى از معانى باء شمرده‌اند و در آيهء * ( وَلَقَدْ نَصَرَكُمُ الله بِبَدْرٍ ) * آل عمران :\r\n123 . و در * ( إِلَّا آلَ لُوطٍ نَجَّيْناهُمْ بِسَحَرٍ ) * قمر : 34 . گفته‌اند معنى « فى بدر - فى سحر » است . بنا بر اين مىشود « با » در آن بمعنى « فى » و مراد از غيب دنيا باشد كه از آخرت غائب است چنان كه آخرت از دنيا . بعضى گفته‌اند : معنى * ( خَشِيَ الرَّحْمنَ بِالْغَيْبِ ) * آنست كه از خدا بترسد با آنكه او را نديده . « خاف اللَّه و لم يره » .\r\n\r\nغيب شامل گذشته و آينده\r\nدر آيهء * ( تِلْكَ مِنْ أَنْباءِ الْغَيْبِ نُوحِيها إِلَيْكَ ما كُنْتَ تَعْلَمُها أَنْتَ وَلا قَوْمُكَ مِنْ قَبْلِ ) * هود : 49 . مراد اخبار و حالات پيامبران گذشته و غيره است كه بطريق وحى بيان گرديده است پس منظور از غيب گذشته ها است و در * ( عالِمُ الْغَيْبِ وَالشَّهادَةِ الْكَبِيرُ الْمُتَعالِ ) * رعد : . « الغيب » شامل همهء نهانها است اعمّ از گذشته ، حال و آينده پس غيب شامل هر سه است .\r\n\r\nغيب نسبت به انسان است\r\nانقسام موجودات بغيب و آشكار\r\n","description":"","footnote":"","page_name":" 134 ","page_number":136},
  {"content":"\r\nنسبت بما انسانها است و نسبت به خدا همه آشكار و همه يكسانند كه خداوند * ( عالِمُ الْغَيْبِ وَالشَّهادَةِ ) * رعد : 9 .\r\nمىباشد .\r\n\r\nغيب مخصوص و مبذول\r\nعلم غيب مخصوص به خدا است و جز خدا كسى داناى غيب نيست چنان كه آياتى از قبيل * ( وَعِنْدَه مَفاتِحُ الْغَيْبِ لا يَعْلَمُها إِلَّا هُوَ . . . ) * انعام :\r\n59 . * ( قُلْ لا يَعْلَمُ مَنْ فِي السَّماواتِ وَالأَرْضِ الْغَيْبَ إِلَّا الله ) * نمل : 65 .\r\n* ( إِنَّ الله عالِمُ غَيْبِ السَّماواتِ وَالأَرْضِ ) * فاطر : 38 . در اين مطلب صريحاند و پاره‌اى از پيامبران صريحا علم غيب را از خود نفى كرده‌اند چنان كه نوح عليه السّلام بقومش فرمود : * ( وَلا أَقُولُ لَكُمْ عِنْدِي خَزائِنُ الله وَلا أَعْلَمُ الْغَيْبَ ) * هود : 31 . و دربارهء رسول خدا صلَّى اللَّه عليه و آله آمده * ( وَلَوْ كُنْتُ أَعْلَمُ الْغَيْبَ لَاسْتَكْثَرْتُ مِنَ الْخَيْرِ وَما مَسَّنِيَ السُّوءُ إِنْ أَنَا إِلَّا نَذِيرٌ . . . ) * اعراف : 188 . اگر غيب را ميدانستم خير بسيار به خود جلب ميكردم و بدى به من نميرسيد ، من جز انذار كننده نيستم .\r\nاين حكم اولى علم بغيب است ولى در نوبت ثانوى مانعى نيست كه خدا مقدارى از غيب بپيامبرش بيان دارد كه به آن غيب مبذول ميگوئيم چنان كه اخبار پيامبران و اخبار قيامت از غيب است و خداوند بآنحضرت بيان داشته چنان كه در آيهء * ( تِلْكَ مِنْ أَنْباءِ الْغَيْبِ نُوحِيها إِلَيْكَ . . . ) * هود :\r\n49 . گذشت و آيهء * ( عالِمُ الْغَيْبِ فَلا يُظْهِرُ عَلى غَيْبِه أَحَداً . إِلَّا مَنِ ارْتَضى مِنْ رَسُولٍ . . . ) * جنّ : 26 و 27 . صريح است در اينكه علم غيب مال خداست و هيچ كس را بغيب مطَّلع نخواهد كرد مگر آنكه مورد رضاى اوست و مورد رضا از پيامبران است .\r\nاز اينجاست كه غيبهاى بسيارى را خدا به حضرت رسول صلَّى اللَّه عليه و آله آموخته و آنحضرت باصحابش خاصّه بعلى بن ابى طالب عليه السّلام بيان فرموده است و چون امام عليه السّلام به كسى يكى از آنها را بيان ميكرد ، او ميگفت : يا امير - المؤمنين علم غيب بلديد ؟ ميفرمود نه :\r\n","description":"","footnote":"","page_name":" 135 ","page_number":137},
  {"content":"\r\nاين علمى است كه رسول خدا به من آموخته « علم علَّمنيه رسول اللَّه صلَّى اللَّه عليه و آله » و از همين باب است كه عيسى عليه السّلام بمردم ميگفت : « از آنچه ميخوريد و در خانه ها ذخيره ميكنيد بشما خبر مىدهم » آل عمران : 49 . ايضا قول يوسف عليه السّلام كه به دو رفيق زندانى گفت :\r\n« يكى از شما ساقى پادشاه مىشود و ديگرى بدار آويخته شده و پرندگان از گوشت سرش ميخورند » يوسف :\r\n37 . در ما قبل آيه هست كه : پروردگارم اين را به من تعليم فرموده است * ( ذلِكُما مِمَّا عَلَّمَنِي رَبِّي ) * .\r\nخلاصه : آنكه خدا در علم غيب مستقل است و به حكم اولى جز خدا كسى داناى غيب نيست ولى خدا خودش مقدارى از غيب را به صورت علم بپيامبرانش بيان مىكند و آنها هم باوصياء خويش . رجوع شود به كافى مخصوصا به « باب نادر فيه ذكر الغيب » . و اينكه رسول خدا صلَّى اللَّه عليه و آله فرمايد * ( وَما أَدْرِي ما يُفْعَلُ بِي وَلا بِكُمْ ) * احقاف : 9 . نميدانم چه بسر من يا بسر شما خواهد آمد ، راجع بغيب مخصوص است و اين منافات ندارد كه آنحضرت بفرمايد : اى على خدايم خبر داده كه تو در ماه رمضان شهيد خواهى شد و محاسنت از خون فرقت خصاب خواهد گرديد .\r\nدر نهج البلاغه خطبهء 59 پيش از جنگ نهروان دربارهء جنگ با خوارج فرمود : « مصارعهم دون النّطفة ، و اللَّه لا يفلت منهم عشرة و لا يهلك منكم عشرة » يعنى قتلگاه آنها در كنار نهر است به خدا قسم از آنها ده نفر نجات نمييابد و از شما لشكريان من ده نفر كشته نميشود .\r\nاين يك خبر غيبى بود كه از آنحضرت صادر شد ، محمد عبده در شرح آن ميگويد از خوارج فقط 9 نفرماند و از اصحاب آنحضرت جز هشت نفر كشته نشدند . ابن ابى الحديد در شرح آن گويد : اين از اخبارى است كه در اثر اشتهار نزديك بمتواتر است و همه از آنحضرت نقل كرده‌اند و آن از جملهء معجزات و اخبار غيبى\r\n","description":"","footnote":"","page_name":" 136 ","page_number":138},
  {"content":"\r\nآن بزرگوار است .\r\nاينها همه از غيبهاى مبذولاند كه از طرف خدا برسول خدا و از آن حضرت بوصيّش صلوات اللَّه عليهم القاء شده است .\r\n\r\n\r\nغيبة :\r\nبدگوئى در پشت سر ديگرى .\r\nآنچه در غياب شخص بدگوئى مىشود اگر در او باشد آن غيبت است و اگر در وى نباشد بهتان ناميده مىشود و اگر رو برو گفته شود آن را شتم ( فحش ) گويند ، كلمهء غيبت اسم است بمعنى اغتياب و بدگوئى . * ( وَلا يَغْتَبْ بَعْضُكُمْ بَعْضاً أَ يُحِبُّ أَحَدُكُمْ أَنْ يَأْكُلَ لَحْمَ أَخِيه مَيْتاً ) * حجرات : 12 . بعضى از شما از بعضى بدگوئى و غيبت نكند آيا يكى از شما خوش دارد گوشت مردهء برادرش را بخورد رجوع شود به « لحم » .\r\n\r\n\r\n\r\nغيابة :\r\nقعر . * ( لا تَقْتُلُوا يُوسُفَ وَأَلْقُوه فِي غَيابَتِ الْجُبِّ . . . ) * يوسف :\r\n10 . يوسف را نكشيد و او را بقعر فلان چاه افكنيد .\r\nطبرسى فرمود : هر چه درون آن باشى و تو را بپوشاند آن را غيابت گويند . غيابت بئر شبيه . . . طاقچه - ايست در چاه ، بالاى آب آن . پس غيابت بمعنى قعر يا بمعنى گودالى است در درون چاه بالاى آب . اين لفظ دو بار در قرآن آمده است يوسف : 10 و 15 .\r\n\r\n\r\n\r\nغيث :\r\nباران . طبرسى فرموده :\r\nبارانيكه در وقت حاجت آيد كه آن از غوث است و آن نصرتى است كه در شدّت حاجت آيد و ضرر را از بين ببرد . آيهء * ( وَهُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا ) * شورى : 28 . قول وى را تقويت مىكند يعنى خدا آنست كه باران را پس از نوميدى مردم مياورد نوميدى در وقت حاجت است اين لفظ در آيهء 34 لقمان و 20 حديد نيز آمده است .\r\nيُغاث * ( ثُمَّ يَأْتِي مِنْ بَعْدِ ذلِكَ عامٌ فِيه يُغاثُ النَّاسُ ) * يوسف : 49 . « يغاث » ممكن از غوث يا از غيث باشد يعنى پس از آن سالى ميايد كه در آن مردم باران بيابند يا بوسيله باران و نعمت\r\n","description":"","footnote":"","page_name":" 137 ","page_number":139},
  {"content":"\r\nخداوند يارى كرده شوند .\r\n* ( وَإِنْ يَسْتَغِيثُوا يُغاثُوا بِماءٍ كَالْمُهْلِ ) * كهف : 29 . « استغاثة » ممكن است از غوث يا از غيث باشد و در « غوث » گذشت .\r\n\r\n\r\n\r\nغير :\r\nتغيير بمعنى تبديل و تحويل است . * ( إِنَّ الله لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ ) * رعد : 11 . تقدير آيه چنين است : « ما بِقَوْمٍ مِنَ النِّعْمَةِ - ما بِانْفُسِهِمْ مِنَ الطَّاعَةِ وَالْعَدْلِ » يعنى :\r\nخدا نعمتى را كه براى قومى است بنقمت تبديل نميكند تا آنها آنچه براى خود از عدل و طاعت دارند تغيير بدهند آيهء ديگرى چنين است * ( ذلِكَ بِأَنَّ الله لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ ) * انفال :\r\n53 . در « حسن » گذشت كه اعمال ناشايست سبب نقمت خداوندى است * ( وَما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ ) * شورى : 30 .\r\nكلمهء غير گاهى بمعنى « لا » و نفى صرف آيد كه در آن اثبات نيست مثل * ( وَهُوَ فِي الْخِصامِ غَيْرُ مُبِينٍ ) * زخرف : 18 . يعنى او در احتجاج فصيح نيست كه تقدير « لا مبين » است .\r\nگاهى براى اثبات است بمعنى « الَّا » مثل * ( هَلْ مِنْ خالِقٍ غَيْرُ الله يَرْزُقُكُمْ مِنَ السَّماءِ وَالأَرْضِ ) * فاطر : 3 .\r\nكه بمعنى « الَّا اللَّه » است .\r\n« غير » دائم الاضافه است در معنى و گاهى در صورت معلوم بودن معنى در لفظ مقطوع الاضافه آيد و آن بواسطهء اضافه معرفه نميشود كه توغَّل در ابهام دارد . از اقرب الموارد فهميده مىشود اصل آن بمعنى « سوى » است * ( ما لَكُمْ مِنْ إِله غَيْرُه ) * هود :\r\n50 . سواى او براى شما معبودى نيست .\r\n\r\n\r\n\r\nغيض :\r\nفرو رفتن آب . در مجمع فرموده : غيض آنست كه مايع در عمق فرو رود « الغيض ذهاب المايع فى العمق » در اقرب الموارد آن را يكى از معانى غيض شمرده است .\r\nراغب آن را ناقص شدن و ناقص\r\n","description":"","footnote":"","page_name":" 138 ","page_number":140},
  {"content":"\r\nكردن گفته ديگران نيز چنان گفته‌اند ولى چون در قرآن مجيد بمعنى فرو رفتن آب آمده قويّا احتمال دارد كه معناى اصلى آن فرو رفتن است و نقصان معنى لازم آن مىباشد . كه فرو - رفتن از نقصان منفك نيست . * ( وَقِيلَ يا أَرْضُ ابْلَعِي ماءَكِ وَيا سَماءُ أَقْلِعِي وَغِيضَ الْماءُ وَقُضِيَ الأَمْرُ . . . ) * هود :\r\n44 . گفته شد : اى زمين آبت را بلع كن واى آسمان آبت را قطع كن و نباران ، آب فرو رفت و كار تمام شد .\r\nآيه دربارهء طوفان نوح عليه السّلام است و مراد آنست كه زمين آب را بلع كرد و بلع در صورت فرو رفتن همهء آب است نه كم شدن آن على هذا * ( غِيضَ الْماءُ ) * فرو رفتن آبست نه كم شدنش و گرنه بيرون آمدن نوح عليه السّلام از كشتى ميسّر نميشد .\r\nتغيضُ * ( الله يَعْلَمُ ما تَحْمِلُ كُلُّ أُنْثى وَما تَغِيضُ الأَرْحامُ وَما تَزْدادُ وَكُلُّ شَيْءٍ عِنْدَه بِمِقْدارٍ ) * رعد : 8 . اهل تفسير * ( تَغِيضُ ) * را ناقص كردن گرفته و دربارهء آيه تقريبا سه قول دارند ، اول اينكه ارحام مدت حمل را از نه ماه كم يا زياد ميكنند دوم : ارحام مدّت حمل را از شش ماه - اقلّ مدّت حمل - كم يا از شش ماه زياد و به 9 ماه مىرساند : سوم : ارحام در مدّت حمل خون حيض را كم مىكند كه غذاى طفل است و آنچه زياد مىكند خون نفاس و خونى است كه گاهى در مدت حمل ديده مىشود .\r\nبه نظر نگارنده هيچ يك از اين اقوال درست نيست . فكر ميكنم مراد از * ( ما تَحْمِلُ كُلُّ أُنْثى ) * حمل معمولى هر انثى باشد و مراد از * ( ما تَغِيضُ الأَرْحامُ ) * نطفه هائى باشد كه ارحام آنها را فرو مىبرند و فاسد ميكنند و * ( ما تَزْدادُ ) * عبارت باشد از زايد شدن بر حمل معمولى مثلا بجاى يك فرزند دو فرزند يعنى : خدا داناست به آنچه ارحام حمل يا فاسد و يا زايد ميكنند .\r\nدر تفسير عياشى از زراره و حمران\r\n","description":"","footnote":"","page_name":" 139 ","page_number":141},
  {"content":"\r\nو محمد بن مسلم از امام باقر و صادق عليهما السلام نقل شده كه فرمودند * ( . . . ) *\r\n* ( ما تَغِيضُ الأَرْحامُ ) * آنست كه بحمل و فرزند مبدّل نشده و * ( ما تَزْدادُ ) * همان است كه از يك دختر يا پسر زايد شده است .\r\nاين آيه نظير اين دو آيه است * ( . . . ) *\r\n* ( يَخْلُقُ ما يَشاءُ يَهَبُ لِمَنْ يَشاءُ إِناثاً وَيَهَبُ لِمَنْ يَشاءُ الذُّكُورَ . أَوْ يُزَوِّجُهُمْ ذُكْراناً وَإِناثاً وَيَجْعَلُ مَنْ يَشاءُ عَقِيماً . . . ) * شورى : 49 و 50 . در اين دو آيه * ( يَهَبُ لِمَنْ يَشاءُ إِناثاً . . . ) * بجاى * ( ما تَحْمِلُ كُلُّ أُنْثى ) * و * ( . . . عَقِيماً ) * بجاى * ( تَغِيضُ الأَرْحامُ ) * و * ( يُزَوِّجُهُمْ ذُكْراناً وَإِناثاً ) * بجاى * ( ما تَزْدادُ ) * است .\r\nو اللَّه العالم .\r\nراغب نيز در آيهء فوق * ( تَغِيضُ ) * را فاسد كردن و مانند آب بلع شده ، كردن گفته است . اين لفظ فقط دو بار در قرآن مجيد آمده است .\r\n\r\n\r\n\r\nغيظ :\r\nخشم شديد . چنان كه راغب گفته . * ( وَإِذا خَلَوْا عَضُّوا عَلَيْكُمُ الأَنامِلَ مِنَ الْغَيْظِ ) * آل عمران : 119 .\r\nچون بخلوت روند از شدت خشم بر شما ، سر انگشتان ميجوند .\r\nتغيّظ : بقول راغب اظهار غيظ است * ( . . . سَمِعُوا لَها تَغَيُّظاً وَزَفِيراً ) * فرقان : 12 . مىشنوند كه آتش اظهار غيظ مىكند و صفير ميكشد رجوع شود به لفظ « جهنّم » . تغيّظ را شدت حرارت نيز گفته‌اند . اين آيه نظير آيهء * ( تَكادُ تَمَيَّزُ مِنَ الْغَيْظِ ) * ملك : 8 . است كه در وصف جهنّم آمده يعنى :\r\nنزديك است از شدت غيظ پاره پاره شود اين سخن با شعور بودن جهنّم را ( كه در شرح آن گفته‌ايم ) مىرساند بعضىها آنها را به مثل نسبت داده‌اند .\r\n* ( فَلْيَنْظُرْ هَلْ يُذْهِبَنَّ كَيْدُه ما يَغِيظُ ) * حج : 15 . * ( ما يَغِيظُ ) * مفعول * ( يُذْهِبَنَّ ) * و ما مصدريه است يعنى :\r\nبه بيند آيا حيله اش غيظ و خشم او را از بين ميبرد ؟ آيه در « سبب » شرح شده است .\r\n","description":"","footnote":"","page_name":" 140 ","page_number":142},
  {"content":"\r\nغائظون * ( إِنَّ هؤُلاءِ لَشِرْذِمَةٌ قَلِيلُونَ وَإِنَّهُمْ لَنا لَغائِظُونَ ) * شعراء : 54 - 55 غائظ آنست كه شخص را بخشم آورد اين سخن فرعون است كه دربارهء موسى عليه السّلام و بنى اسرائيل ، باتباع خويش گفت يعنى : اينان گروهى بىطرفدار و اندكاند و ما را خشمگين كرده‌اند گويا مرادش از * ( إِنَّهُمْ لَنا لَغائِظُونَ ) * تمهيد براى انتقام بوده است . در 26 شعبان معظم 1393 مطابق 2 / 7 / 1352 طرف عصر از حرف غين فراغت حاصل شد و الحمد للَّه و هو خير ختام .\r\n","description":"","footnote":"","page_name":" 141 ","page_number":143},
  {"content":"\r\n\r\n\r\nف\r\n\r\n\r\nفاء :\r\nحرف بيستم از الفباى عربى و حرف بيست و سوم از الفباى فارسى است در حساب ابجد كنايه از عدد هشتاد است .\r\nاهل لغت دربارهء آن معانى متعدّد گفته‌اند از جمله :\r\n1 - ترتيب خواه ذكرى باشد يا معنوى . ذكرى آن است كه ترتيب فقط در ذكر باشد و آن در واقع ذكر تفصيل بعد از اجمال است مثل : * ( وَنادى نُوحٌ رَبَّه فَقالَ رَبِّ إِنَّ ابْنِي مِنْ أَهْلِي ) * هود : 45 . * ( فَقالَ رَبِّ . . . ) * تفصيل * ( نادى . . . ) * و ترتيب فقط در ذكر است .\r\nمعنوى آنست كه يكى پس از ديگرى باشد مثل * ( كانَ النَّاسُ أُمَّةً واحِدَةً فَبَعَثَ الله النَّبِيِّينَ . . . ) * بقره : 213 . كه بعثت انبيا پس از بودن ناس است .\r\nفرق فاء با ثمّ آنست كه در ثمّ ترتيب و تراخى است و در فاء فقط ترتيب .\r\n2 - سبب . و آن در صورتى است كه مابعدش علت ما قبل آن باشد نحو * ( فَاخْرُجْ مِنْها فَإِنَّكَ رَجِيمٌ ) * حجر : 34 . طالبان تفصيل بكتب لغت رجوع كنند .\r\n\r\n\r\n\r\nفؤاد :\r\nقلب . * ( ما كَذَبَ الْفُؤادُ ما رَأى ) * نجم : 11 . آنچه چشم ديد قلب تكذيب نكرد قلب را از آن فؤاد گويند كه در آن توقّد و دلسوزى هست كه « فأد » بمعنى بريان كردن آمده است بقولى علَّت اين تسميه تأثر و تحوّل قلب است كه « فأد » در اصل بمعنى حركت و تحريك است .\r\n( اقرب ) راغب وجه اول را گفته و نيز قلب را بعلَّت تقلَّب و تحوّل آن قلب گفته‌اند .\r\nجمع آن افئده است * ( فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ ) * ابراهيم : 37 .\r\n","description":"","footnote":"","page_name":" 142 ","page_number":144},
  {"content":"\r\nدلهائى از مردم را وادار كه بايشان مايل باشند .\r\n* ( إِنَّ السَّمْعَ وَالْبَصَرَ وَالْفُؤادَ كُلُّ أُولئِكَ كانَ عَنْه مَسْؤُلًا ) * اسراء :\r\n36 . تقدير آيه ظاهرا « مسؤلا عنه » است صدر آيه چنين است : * ( وَلا تَقْفُ ما لَيْسَ لَكَ بِه عِلْمٌ إِنَّ . . . ) * يعنى از آنچه نميدانى پيروى مكن كه گوش و چشم و قلب همه مسؤلاند .\r\nظهور آيه در آنست كه چشم و گوش و قلب بايد بكوشند و يقين بدست آورند و به آن ترتيب اثر بدهند كه * ( إِنَّ الظَّنَّ لا يُغْنِي مِنَ الْحَقِّ شَيْئاً ) * يونس : 36 . و اگر فقهاء در احكام جزئى عمل بظنّ ميكنند روى دليل علمى است كه ناچار بايد بظنّ عمل كرد ، احتمال دارد ضمير « عنه » راجع به « علم » باشد يعنى چشم و گوش و دل در تحصيل علم مسؤلاند .\r\nو خلاصهء آيه اين است : آنچه را علم ندارى معتقد مباش ، آنچه را علم ندارى مگو ، آنچه را علم ندارى مكن ، در روايات اهل بيت عليهم السلام بجملهء * ( إِنَّ السَّمْعَ وَالْبَصَرَ . . . ) * مستقلا استناد شده بدون اشاره بصدر آيه ولى با دقّت خواهيم ديد كه صدر آن نيز داخل در استناد است . يعنى دو جور مىشود استفاده كرد و آنها عليهم السلام لمناسبة بيك جور آن اشاره فرموده‌اند .\r\nبا ملاحظهء آيهء گذشته و آيات 78 نحل و 78 مؤمنون و 9 سجده و غيره كه فؤاد و افئده در رديف سمع و بصر آمده مخصوصا آيهء * ( نارُ الله الْمُوقَدَةُ . الَّتِي تَطَّلِعُ عَلَى الأَفْئِدَةِ ) * همزه : 6 و 7 . ميتوان فهميد كه مراد از فؤاد قلب صنوبرى شكل معروف است مشروح سخن در « قلب » ديده شود .\r\nو الله العالم .\r\n* ( وَأَصْبَحَ فُؤادُ أُمِّ مُوسى فارِغاً إِنْ كادَتْ لَتُبْدِي بِه . . . ) * قصص : 10 .\r\nدر اقرب الموارد گفته : « الفؤاد الفارغ » دو معنى دارد يكى قلب بىغم و اندوه يعنى فارغ از هر دو ، ديگرى قلب بد حال كه اميد و طمعى\r\n","description":"","footnote":"","page_name":" 143 ","page_number":145},
  {"content":"\r\nندارد ( قلب مأيوس ) بنظرم مراد از فارغ پريشانحالى است گرچه بدل مادر موسى * ( لا تَخافِي وَلا تَحْزَنِي ) * الهام شده بود ولى بالاخره بشر و مادر بود و اضطراب داشت كه مطلب بكجا خواهد انجاميد و آيا آنچه بنظرش آمده عملى خواهد شد يا نه ؟\r\nيعنى قلب مادر موسى پريشان شد و حقّا كه نزديك بود سرّ را افشا كند اگر دلش را محكم نكرده بوديم .\r\nبعضى از بزرگان بقرينهء * ( لا تَخافِي وَلا تَحْزَنِي ) * فارغ را بىاندوه گفته است ولى * ( إِنْ كادَتْ لَتُبْدِي ) * خلاف آن را مىرساند .\r\n\r\n\r\n\r\nفئة :\r\nگروه . دسته . در اقرب الموارد گفته : تاء آن عوض از ياء است كه اصل آن « فأى » است و از كليات ابو البقاء نقل كرده : فئه جماعتى است كه در يارى به يكديگر رجوع كنند . ناگفته نماند اين در صورتى است كه فئه را از « فىء » بگيريم كه بمعنى رجوع است چنان كه راغب عقيده دارد . * ( كَمْ مِنْ فِئَةٍ قَلِيلَةٍ غَلَبَتْ فِئَةً كَثِيرَةً بِإِذْنِ الله ) * بقره : 249 . چه بسا گروه كمى كه باذن خدا بر گروهى بسيار غلبه كرده است . * ( قَدْ كانَ لَكُمْ آيَةٌ فِي فِئَتَيْنِ الْتَقَتا ، فِئَةٌ تُقاتِلُ فِي سَبِيلِ الله وَأُخْرى كافِرَةٌ . . . ) * آل عمران : 13 .\r\nبراى شما در دو گروه كه با هم روبرو شدند آيتى بود گروهى در راه خدا ميجنگيد و گروه ديگر كافر بود .\r\n* ( فَما لَكُمْ فِي الْمُنافِقِينَ فِئَتَيْنِ وَالله أَرْكَسَهُمْ بِما كَسَبُوا . . . ) * نساء :\r\n88 . رجوع شود به « ركس » .\r\n\r\n\r\n\r\nفتأ :\r\n* ( قالُوا تَا لله تَفْتَؤُا تَذْكُرُ يُوسُفَ حَتَّى تَكُونَ حَرَضاً أَوْ تَكُونَ مِنَ الْهالِكِينَ ) * يوسف : 85 . طبرسى ، زمخشرى و بيضاوى گفته‌اند : در آن لفظ « لا » حذف شده و تقدير « لا تفتؤ » است .\r\nدر كشّاف گويد علت حذف آنست كه نفى معلوم است و اگر اثبات بود ناچار بايد « لتفتئنّ » گفته ميشد .\r\nمعنى آيه : گفتند به خدا پيوسته يوسف را ياد ميكنى تا از كار افتاده شوى يا بميرى . اين لفظ يك بار بيشتر\r\n","description":"","footnote":"","page_name":" 144 ","page_number":146},
  {"content":"\r\nدر قرآن نيست .\r\n\r\n\r\n\r\nفتح :\r\nگشودن . باز كردن . خواه محسوس باشد مثل * ( وَلَمَّا فَتَحُوا مَتاعَهُمْ وَجَدُوا بِضاعَتَهُمْ رُدَّتْ إِلَيْهِمْ ) * يوسف : 65 . چون متاع خويش گشودند ديدند سرمايه شان بخودشان برگردانده شده و خواه معنوى مثل * ( فَافْتَحْ بَيْنِي وَبَيْنَهُمْ فَتْحاً وَنَجِّنِي وَمَنْ مَعِيَ . . . ) * شعراء : 118 . كه مراد پيروزى و رهائى از ستمكاران است .\r\n* ( قالُوا أَ تُحَدِّثُونَهُمْ بِما فَتَحَ الله عَلَيْكُمْ لِيُحَاجُّوكُمْ بِه عِنْدَ رَبِّكُمْ ) * بقره :\r\n76 . مراد از * ( بِما فَتَحَ الله ) * بشارات رسول خدا صلَّى الله عليه و آله است در تورات كه گاهى بعضى از يهود آنها را بمؤمنين نقل ميكردند لذا بزرگانشان در خلوت آنها را از اين كار نهى كرده و ميگفتند :\r\nآيا آنچه را كه خدا بشما فهمانده به آنها حكايت ميكنيد تا پيش خدا بوسيلهء آن با شما محاجّه كنند ؟\r\nگوئى يهود خيال ميكردند اگر آنها نگويند خدا نخواهد دانست لذا در آيهء بعدى فرموده آيا نميدانند كه خدا آنچه را پنهان يا آشكار ميكنند ميداند .\r\n* ( إِنَّا فَتَحْنا لَكَ فَتْحاً مُبِيناً . لِيَغْفِرَ لَكَ الله ما تَقَدَّمَ مِنْ ذَنْبِكَ وَما تَأَخَّرَ . . . ) * فتح : 1 و 2 . رجوع شود به « ذنب » .\r\n* ( وَاسْتَفْتَحُوا وَخابَ كُلُّ جَبَّارٍ عَنِيدٍ ) * ابراهيم : 15 . فاعل * ( اسْتَفْتَحُوا ) * ظاهرا « رسل » است در آيات قبل ، يعنى پيامبران از خدا فتح و پيروزى خواستند در نتيجه عذاب آمد و هر ستمگر لجوج از سعادت نوميد شد .\r\nممكن است فاعل هم پيامبران باشند و هم كفّار كه آنها نيز از روى مسخره و عناد يكسره شدن كار را ميخواستند و ميگفتند * ( مَتى هذَا الْفَتْحُ إِنْ كُنْتُمْ صادِقِينَ ) * سجده : 28 . در اين صورت مقصود آنست كه هر دو گروه فتح را خواستند ولى بنوميدى كفّار تمام شد .\r\nفتّاح : بسيار گشاينده و آن از اسماء حسنى است مراد از آن عموم است و از جمله فتح و فيصله ميان حق و ناحق مىباشد . * ( وَهُوَ الْفَتَّاحُ الْعَلِيمُ ) * سباء : 26 . و آن يك بار بيشتر در قرآن\r\n","description":"","footnote":"","page_name":" 145 ","page_number":147},
  {"content":"\r\nمجيد نيامده است .\r\nمفاتح : * ( وَعِنْدَه مَفاتِحُ الْغَيْبِ لا يَعْلَمُها إِلَّا هُوَ ) * انعام : 59 . * ( أَوْ بُيُوتِ خالاتِكُمْ أَوْ ما مَلَكْتُمْ مَفاتِحَه أَوْ صَدِيقِكُمْ ) * نور : 61 . * ( وَآتَيْناه مِنَ الْكُنُوزِ ما إِنَّ مَفاتِحَه لَتَنُوأُ بِالْعُصْبَةِ أُولِي الْقُوَّةِ ) * قصص : 76 . اين لفظ بيشتر از سه بار در قرآن مجيد نيامده است .\r\nمفتح ( بكسر ميم و سكون فاء و فتح تاء ) و مفتاح بمعنى كليد و مفتح ( بر وزن مقعد ) بمعنى خزانه و انبار است جمع اوّلى و دوّمى مفاتح و و مفاتيح و جمع سوّمى فقط مفاتح آيد ( اقرب ) .\r\nعلى هذا مفاتح در سه آيهء گذشته احتمال دارد كه بمعنى كليد و يا خزانه باشد ولى در آيهء اول بقرينهء * ( وَلِلَّه خَزائِنُ السَّماواتِ وَالأَرْضِ ) * منافقون :\r\n7 . * ( وَإِنْ مِنْ شَيْءٍ إِلَّا عِنْدَنا خَزائِنُه ) * حجر : 21 . بايد گفت كه مراد خزائن است يعنى خزائن و انبارهاى غيب نزد خدا است و جز او كسى به آنها دانا نيست و در آيهء دوم اگر مراد كليدها باشد منظور آنست از جاهائى كه كليد آنها دست شماست ميتوانيد بخوريد و يا از چيزى به خوردن مجازيد كه انبارهاى آن دست شماست و در آيهء سوم قريب بعلم است كه مراد خزائن باشد يعنى بقارون از گنجها آنقدر داديم كه حمل گنجهاى او بر گروه نيرومند ثقيل بود .\r\n\r\n\r\n\r\nفتر :\r\nاصل فتر چنان كه طبرسى فرمود بمعنى انقطاع از جديّت در كار است . راغب فتور را سكون بعد از حدّت ، نرمى پس از شدّت ، ضعف بعد از قوّت گفته است .\r\n* ( يُسَبِّحُونَ اللَّيْلَ وَالنَّهارَ لا يَفْتُرُونَ ) * انبياء : 20 . شب و روز خدا را تسبيح ميگويند و آرام نميشوند . آيه دربارهء ملائكه است .\r\n* ( إِنَّ الْمُجْرِمِينَ فِي عَذابِ جَهَنَّمَ خالِدُونَ . لا يُفَتَّرُ عَنْهُمْ وَهُمْ فِيه مُبْلِسُونَ ) * زخرف : 74 و 75 . گناهكاران در عذاب جهنّم پيوسته‌اند ، عذاب از آنها قطع\r\n","description":"","footnote":"","page_name":" 146 ","page_number":148},
  {"content":"\r\nنميشود و آنها در جهنّم از نجات نوميداند ( نعوذ باللَّه ) .\r\nفترة * ( يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ . . . ) * مائده : 19 . فترت زمانى است كه در آن پيغمبر نيست و زمان از رسول قطع شده ، در دوران فترت دين هست ولى پيغمبر نيست اى اهل كتاب رسول ما بدوران فترت و انقطاع پيامبران آمد تا نگوئيد كه بما بشير و نذيرى نيامد . . .\r\n\r\n\r\n\r\nفتق :\r\nشكافتن . جدا كردن دو چيز متصل . « فتق الشيء : شقّه » * ( أَ وَلَمْ يَرَ الَّذِينَ كَفَرُوا أَنَّ السَّماواتِ وَالأَرْضَ كانَتا رَتْقاً فَفَتَقْناهُما وَجَعَلْنا مِنَ الْماءِ كُلَّ شَيْءٍ حَيٍّ . . . ) * انبياء : 30 . رجوع شود به « رتق » اين كلمه يك بار بيشتر در قرآن مجيد نيامده است .\r\n\r\n\r\n\r\nفتل :\r\nتابيدن . فتيل تابيده راغب گويد چيز نخ مانند را كه در شيار هستهء خرماست فتيل گويند كه بتابيده شبيه است . ايضا فتيل نخى يا چركى است كه ميان دو انگشت آن را ميتابى چنان كه راغب گفته . * ( وَلا يُظْلَمُونَ فَتِيلًا ) * اين لفظ سه بار در قرآن آمده نساء : 49 و 77 - اسراء : 71 . آن را در آيه ليف شيار هستهء خرما و چركيكه ميان دو انگشت گردانده شود گفته‌اند در مفردات گفته : شىء حقير را بدان مثل زنند .\r\n\r\n\r\n\r\nفتن :\r\nامتحان اصل فتن گذاشتن طلا در آتش است تا خوبى آن از ناخوبى آشكار شود ( مفردات ) در مجمع فرموده : فتنه ، امتحان ، اختبار نظير هماند « فتنت الذهب فى النار » آنوقت گويند كه طلا را در آتش براى خالص و ناخالص بودن آن امتحان كنى . * ( وَاعْلَمُوا أَنَّما أَمْوالُكُمْ وَأَوْلادُكُمْ فِتْنَةٌ . . . ) * انفال : 28 . بدانيد كه اموال و اولاد شما امتحانى است كه با آنها امتحان كرده ميشويد تا بدتان از خوبتان روشن شود .\r\nدر الميزان هست : فتنه آنست كه بوسيلهء آن چيزى امتحان شود ، به خود امتحان و بلازم امتحان كه شدت و عذاب است و بضلال و شرك كه سبب\r\n","description":"","footnote":"","page_name":" 147 ","page_number":149},
  {"content":"\r\nعذاباند ، اطلاق مىشود ، در قرآن در همهء اين معانى به كار رفته است .\r\nاينك نگاهى به چند آيه :\r\nفتنّاك 1 - * ( وَقَتَلْتَ نَفْساً فَنَجَّيْناكَ مِنَ الْغَمِّ وَفَتَنَّاكَ فُتُوناً ) * طه : 40 . فتون نيز مصدر است بمعنى آزمودن آيه دربارهء موسى عليه السّلام است يعنى : كسى را كشتى ترا از گرفتارى آن نجات داديم و تو را آزموديم آزمودن بخصوصى .\r\n2 - * ( وَلكِنَّكُمْ فَتَنْتُمْ أَنْفُسَكُمْ وَتَرَبَّصْتُمْ وَارْتَبْتُمْ ) * حديد : 14 . اگر * ( فَتَنْتُمْ ) * را بمعنى اولى بگيريم مانعى ندارد راغب گفته : فتن بمعنى ادخال انسان در آتش نيز به كار ميرود يعنى :\r\nاما شما خود را به عذاب افكنديد ، يا بفتنه افكنديد منتظر مانديد و شكّ كرديد . * ( تَرَبَّصْتُمْ . . . ) * ظاهرا تعليل * ( فَتَنْتُمْ ) * است .\r\n3 - * ( إِنَّ الَّذِينَ فَتَنُوا الْمُؤْمِنِينَ وَالْمُؤْمِناتِ ثُمَّ لَمْ يَتُوبُوا فَلَهُمْ عَذابُ جَهَنَّمَ . . . بروج : 10 . * ( فَتَنُوا ) * در آيه به آتش كشيدن است يعنى : آنان كه مردان و زنان مؤمن را به آتش عذاب كردند براى آنهاست عذاب جهنّم ، ايضا * ( يَوْمَ هُمْ عَلَى النَّارِ يُفْتَنُونَ . ذُوقُوا فِتْنَتَكُمْ هذَا الَّذِي كُنْتُمْ بِه تَسْتَعْجِلُونَ ) * ذاريات : 13 و 14 . روزيكه بر آتش كشيده شوند . عذابتان را بچشيد اين آنست كه به آن عجله ميكرديد . اين از موارد استعمال فتنه است .\r\nفاتن 4 - * ( فَإِنَّكُمْ وَما تَعْبُدُونَ . ما أَنْتُمْ عَلَيْه بِفاتِنِينَ . إِلَّا مَنْ هُوَ صالِ الْجَحِيمِ ) * صافات : 161 - 163 . « فاتن » اسم فاعل است يعنى آزمايشگر و بفتنه‌اند از ضمير « عليه » به خدا راجع است يعنى : شما اى مشركان و معبودهايتان بر خدا ( و ضرر دين خدا ) بفتنه‌اند از نيستيد مگر كسى را كه به آتش وارد مىشود يعنى فقط ميتوانيد منحرفان را اضلال كنيد .\r\n5 - * ( وَالْفِتْنَةُ أَشَدُّ مِنَ الْقَتْلِ . . .\r\n* ( وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ لِلَّه ) * . . . * ( وَالْفِتْنَةُ أَكْبَرُ مِنَ الْقَتْلِ ) * بقره : 191 - 193 - 217 . فتنه در لسان اين آيات چنان كه گفته‌اند بمعنى شرك است . اين ظاهرا بدان جهت است\r\n","description":"","footnote":"","page_name":" 148 ","page_number":150},
  {"content":"\r\nكه شرك و ضلال سبب دخول در آتشاند .\r\n6 - * ( وَاتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَاعْلَمُوا أَنَّ الله شَدِيدُ الْعِقابِ ) * انفال : 25 .\r\nاز اين آيه با ملاحظهء آيات قبل و بعد ، به نظر ميايد كه مقصود آنست :\r\nاى اهل ايمان جامعهء خويش را پاك كنيد ، امر بمعروف و نهى از منكر كنيد ، فرمان خدا را اجابت نمائيد و گرنه گرفتارى و بلا كه در اثر ستم ستمكاران روى آورد همه را خواهد گرفت و مخصوص ظالمان نخواهد بود . مثلا اگر عدّه‌اى در جامعه بنفع بيگانگان كار كردند در صورت تسلط بيگانگان كار كردند در صورت تسلط بيگانه ها همه بدبخت خواهند بود . يا اگر چند نفر كشتى را سوراخ كنند عاملين و غير آنها همه غرق خواهند شد .\r\nهيچ مانعى ندارد كه لا در * ( لا تُصِيبَنَّ ) * نافيه باشد و آن وصف فتنه است يعنى بپرهيزيد از فتنه ايكه فقط بظالمان شما نميرسد بلكه عموم را ميگيرد و شايد جواب شرط محذوف باشد يعنى « ان اصابتكم لا تصيبنّ الظَّالمين فقط » .\r\nظاهرا مراد از فتنه گرفتارى و عذاب دنيوى است چنان كه گفته شد . و اگر شامل آخرت هم باشد قهرا ظالمان در اثر ظلم و ديگران در اثر ترك امر بمعروف معذّب خواهند بود ولى احتمال اول اصحّ است هر چند بعضى از بزرگان قبول ندارد .\r\nفتنه در قرآن هم به خدا نسبت داده شده و هم به ديگران . مثل * ( وَلَقَدْ فَتَنَّا الَّذِينَ مِنْ قَبْلِهِمْ . . . ) * عنكبوت : 3 . كه دربارهء امتحان خداست و مثل * ( . . . إِنْ خِفْتُمْ أَنْ يَفْتِنَكُمُ الَّذِينَ كَفَرُوا . . . ) * نساء : 101 . كه دربارهء غير خداست .\r\nدر قرآن مجيد هر آنجا كه دربارهء بشر آمده مراد فتنهء مذموم و آزمايش ناهنجار است بر خلاف امتحان خدا .\r\n\r\nامتحان خدا يعنى چه ؟\r\nاز قرآن مجيد بدست ميايد كه تكاليف الهى و پيشآمدهاى روزگار همه امتحان خدائىاند و بوسيلهء آنها خوب و بد از هم جدا شده و خوبان\r\n","description":"","footnote":"","page_name":" 149 ","page_number":151},
  {"content":"\r\nدر راه كمال و بدان در راه شقاوت پيش ميروند حتى وسائل زندگى نيز از آن جمله است * ( إِنَّا جَعَلْنا ما عَلَى الأَرْضِ زِينَةً لَها لِنَبْلُوَهُمْ أَيُّهُمْ أَحْسَنُ عَمَلًا ) * كهف : 7 . با وسائل زندگى نيكوكاران از بد كاران تميز داده ميشوند .\r\nخير و شرّ هر دو امتحان است شايد آمدن آنها عنان زندگى و افعال را عوض كند * ( وَبَلَوْناهُمْ بِالْحَسَناتِ وَالسَّيِّئاتِ لَعَلَّهُمْ يَرْجِعُونَ ) * اعراف :\r\n168 .\r\nايضا آيهء * ( وَنَبْلُوكُمْ بِالشَّرِّ وَالْخَيْرِ فِتْنَةً وَإِلَيْنا تُرْجَعُونَ ) * انبياء : 35 . در راه رجوع إلى الله شرّ و خير پيش ميايد تا عده ايرا به راه كمال و گروهى را به راه شقاوت ببرد .\r\nبابراهيم عليه السّلام دستور داده مىشود :\r\nفرزندت را در راه خدا قربانى كن پسر و پدر هر دو به اين كار راضى ميشوند و چون روشن ميگردد كه هر دو تسليم و مطيع امرند جواب ميرسد * ( إِنَّ هذا لَهُوَ الْبَلاءُ الْمُبِينُ ) * صافات : 106 . دستور ذبح فرزند و اسكان ذريه در سرزمين خشك و تفتيدهء مكَّه و نظائر آنها ظاهرا همان ابتلا و امتحان است كه ابراهيم عليه السّلام را بامامت رسانيد * ( وَإِذِ ابْتَلى إِبْراهِيمَ رَبُّه بِكَلِماتٍ فَأَتَمَّهُنَّ قالَ إِنِّي جاعِلُكَ لِلنَّاسِ إِماماً . . . ) * بقره : 124 .\r\nدستورات و تكاليف بر بشر نازل مىشود تا بشر را رشد دهند و به طرف كمال برند و در نتيجه صادقان از كاذبان جدا ميشوند و هر يك راه خويش ميگيرند * ( أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ . ) *\r\n* ( وَلَقَدْ فَتَنَّا الَّذِينَ مِنْ قَبْلِهِمْ فَلَيَعْلَمَنَّ الله الَّذِينَ صَدَقُوا وَلَيَعْلَمَنَّ الْكاذِبِينَ ) * عنكبوت : 2 و 3 .\r\nدستور جهاد و حمله بدشمن امتحان و اختبار است * ( وَلَنَبْلُوَنَّكُمْ حَتَّى نَعْلَمَ الْمُجاهِدِينَ مِنْكُمْ وَالصَّابِرِينَ ) * محمد : 31 .\r\nو بطور خلاصه با امتحان الهى كه همان احكام و پيش آمدها و وسائل زندگى است مردم به راه كمال\r\n","description":"","footnote":"","page_name":" 150 ","page_number":152},
  {"content":"\r\nو شقاء ميافتند و پيش ميروند تا اهل سعادت بسعادت و اهل شقاوت بشقاوت برسند و از هم متمايز گردند .\r\nالميزان در ج چهارم ذيل آيهء 42 آل عمران در اين باره بحث مفصلى دارد كه ديدنى است .\r\n\r\n\r\n\r\nفَتَى :\r\nتازه جوان . در دختر فتاة گويند . و بطور كنايه بغلام و كنيز ( برده ) گفته مىشود ( مفردات ) . در قرآن مجيد بحرّ و آزاد اطلاق شده است * ( قالُوا سَمِعْنا فَتًى يَذْكُرُهُمْ يُقالُ لَه إِبْراهِيمُ ) * انبياء : 60 . گفتند جوانى ابراهيم نام را شنيديم كه خدايان را ببدى ياد ميكرد در آيهء * ( وَقالَ نِسْوَةٌ فِي الْمَدِينَةِ امْرَأَتُ الْعَزِيزِ تُراوِدُ فَتاها ) * يوسف : 30 . مراد از فتى غلام است يعنى زنانى در شهر گفتند زن عزيز مصر از غلامش كام ميخواهد .\r\nجمع فتى فتيان و فتيه است مثل * ( وَقالَ لِفِتْيانِه اجْعَلُوا بِضاعَتَهُمْ فِي رِحالِهِمْ ) * يوسف : 62 . بغلامانش گفت سرمايهء آنها را دربارهايشان بگذاريد و مثل * ( إِنَّهُمْ فِتْيَةٌ آمَنُوا بِرَبِّهِمْ وَزِدْناهُمْ هُدىً ) * كهف : 13 . آنها جوانهائى بودند كه بپروردگارشان ايمان آوردند و بر هدايتشان افزوديم .\r\nجمع فتاة فتيات است * ( وَلا تُكْرِهُوا فَتَياتِكُمْ عَلَى الْبِغاءِ إِنْ أَرَدْنَ تَحَصُّناً ) * نور : 33 . كنيزانتان را بر زنا مجبور نكنيد اگر عفّت اختيار كنند .\r\n\r\n\r\n\r\nفتوى :\r\nبيان حكم ، همچنين است فتيا . راغب گويد فتوى و فتيا جوابى است از احكاميكه محل اشكال است . ظهور آيات قرآن در مطلق بيان حكم و جواب است در مقابل سؤال خواه از احكام باشد خواه از غير آنها . * ( وَيَسْتَفْتُونَكَ فِي النِّساءِ قُلِ الله يُفْتِيكُمْ فِيهِنَّ ) * نساء : 127 . در اينجا دربارهء احكام دينى است * ( يا أَيُّهَا الْمَلأُ أَفْتُونِي فِي رُءْيايَ . . . ) * يوسف :\r\n43 . * ( يا أَيُّهَا الْمَلأُ أَفْتُونِي فِي أَمْرِي ) * نمل : 32 . در اين دو آيه و نظير آنها دربارهء غير احكام است طبرسى رحمه الله آن را بيان حكم گفته و در * ( أَفْتُونِي فِي رُءْيايَ ) * فرموده يعنى حكم حادثه را بيان كنيد .\r\n","description":"","footnote":"","page_name":" 151 ","page_number":153},
  {"content":"\r\n\r\n\r\n\r\nفجّ :\r\nراه وسيع . در مفردات گفته :\r\nفجّ شكافى است ميان دو كوه و در راه وسيع به كار ميرود جمع آن فجاج است . * ( يَأْتُوكَ رِجالًا وَعَلى كُلِّ ضامِرٍ يَأْتِينَ مِنْ كُلِّ فَجٍّ عَمِيقٍ ) * حجّ :\r\n27 . پياده و بر هر مركب لاغر از هر راه دور ميايند . * ( وَجَعَلْنا فِيها فِجاجاً سُبُلًا لَعَلَّهُمْ يَهْتَدُونَ ) * انبياء : 31 .\r\n* ( لِتَسْلُكُوا مِنْها سُبُلًا فِجاجاً ) * نوح : 20 .\r\nدر آيهء اول ضمير * ( « فِيها » ) * ظاهرا راجع است به * ( « رَواسِيَ » ) * در صدر آيه و * ( « سُبُلًا » ) * بدل است از فجاج يعنى در كوهها راههاى وسيع قرار داديم تا آنها بمقاصد و مواطن خويش راه يابند در آيهء دوم فجاج صفت « سبل » است و مراد از آن وسعت است يعنى تا در زمين براههاى وسيع وارد شويد .\r\nدر اقرب گفته : راه وسيع ميان دو كوه فجّ و راه تنگ شعب است .\r\n\r\n\r\n\r\nفجر :\r\nشكافتن . « فَجَرَ الْقَناةَ : شَقَّه » بعضى قيد وسعت را به آن اضافه كرده‌اند * ( وَقالُوا لَنْ نُؤْمِنَ لَكَ حَتَّى تَفْجُرَ لَنا مِنَ الأَرْضِ يَنْبُوعاً ) * اسراء : 90 . گفتند :\r\nهرگز به تو ايمان نياوريم تا از اين سرزمين براى ما چشمه‌اى بشكافى .\r\nفجر و تفجير هر دو متعدّىاند و تفعيل براى مبالغه است * ( وَفَجَّرْنا خِلالَهُما نَهَراً ) * كهف : 33 . ميان آن دو باغ نهرى شكافتيم و جارى كرديم .\r\nصبح را از آن فجر گويند كه شب را ميشكافد ( مفردات ) * ( . . . وَقُرْآنَ الْفَجْرِ إِنَّ قُرْآنَ الْفَجْرِ كانَ مَشْهُوداً ) * اسراء : 78 . و نماز صبح را بخوان كه نماز صبح مشهود است « فجر » در آيه بمعنى صبح است خواه بمعنى فاعل باشد ( شكافندهء شب ) و خواه بمعنى مفعول ( شكافته شده ) .\r\nگناه را بقول راغب از آن فجور گويند كه پرده ديانت را پاره مىكند عامل آن فاجر است * ( وَلا يَلِدُوا إِلَّا فاجِراً كَفَّاراً ) * نوح : 27 . جمع آن در قرآن فجر و فجّار است * ( أَمْ نَجْعَلُ الْمُتَّقِينَ كَالْفُجَّارِ ) * ص : 28 . * ( أُولئِكَ هُمُ الْكَفَرَةُ الْفَجَرَةُ ) * عبس : 42 .\r\nتفجّر و انفجار : شكافته شدن\r\n","description":"","footnote":"","page_name":" 152 ","page_number":154},
  {"content":"\r\n* ( وَإِنَّ مِنَ الْحِجارَةِ لَما يَتَفَجَّرُ مِنْه الأَنْهارُ ) * بقره : 74 . * ( فَانْفَجَرَتْ مِنْه اثْنَتا عَشْرَةَ عَيْناً ) * بقره : 60 .\r\n* ( وَإِذَا الْبِحارُ فُجِّرَتْ ) * انفطار :\r\n3 . بقرينهء * ( وَإِذَا الْبِحارُ سُجِّرَتْ ) * تكوير : 6 . به نظر ميايد كه شكافته شدن درياها بوسيلهء حرارت و تبخير خواهد بود رجوع شود به « سجر » .\r\n\r\n\r\n\r\nفجوه :\r\nجاى وسيع . « الساحة الواسعة » * ( وَإِذا غَرَبَتْ تَقْرِضُهُمْ ذاتَ الشِّمالِ وَهُمْ فِي فَجْوَةٍ مِنْه ) * كهف :\r\n17 . چون آفتاب غروب ميكرد بجانب چپ آنها ميگذشت و آنها در جاى وسيع از غار بودند . اين كلمه يك بار بيشتر در قرآن نيامده است .\r\n\r\n\r\n\r\nفحش :\r\nكار بسيار زشت . دقّت در گفتار بزرگان نشان ميدهد كه فحش و فاحشه و فحشاء بمعنى بسيار زشت است گرچه بعضى قبح مطلق گفته‌اند .\r\nدر قاموس گويد : فاحشه هر گناهى است كه قبح آن زياد باشد . همچنين است قول ابن اثير در نهايه . در مفردات گفته : فحش ، فاحشه و فحشاء هر قول و فعلى است كه قبح آن بزرگ باشد در مجمع ذيل آيهء 169 بقره فرموده :\r\nفحشاء ، فاحشه ، قبيحه و سيئه نظير هماند و فحشاء مصدر است مثل سرّاء و ضرّاء و در ذيل آيهء 135 آل عمران فرموده : فحش اقدام بقبح بزرگ است . زمخشرى ذيل آيهء 169 بقره ، فحشاء را قبيح خارج از حدّ گفته است .\r\nاين مطلب را مىشود از آيات نيز استفاده كرد * ( وَلا تَقْرَبُوا الزِّنى إِنَّه كانَ فاحِشَةً وَساءَ سَبِيلًا ) * اسراء : 32 .\r\nظهور آيه در آنست كه فاحشه بمعنى بسيار زشت است يعنى بزنا نزديك نشويد آن كار بسيار زشت و راه و رسم بدى است .\r\nفحشاء و فاحشه در قرآن بزنا و لواط و تزويج نامادرى و هر كار بسيار زشت گفته شده است مثل * ( وَاللَّاتِي يَأْتِينَ الْفاحِشَةَ مِنْ نِسائِكُمْ فَاسْتَشْهِدُوا عَلَيْهِنَّ أَرْبَعَةً مِنْكُمْ . . . ) * نساء : 15 . كه دربارهء زنا است بقول\r\n","description":"","footnote":"","page_name":" 153 ","page_number":155},
  {"content":"\r\nبعضى مساحقه است و نحو * ( وَلُوطاً إِذْ قالَ لِقَوْمِه أَ تَأْتُونَ الْفاحِشَةَ وَأَنْتُمْ تُبْصِرُونَ ) * نمل : 54 . كه دربارهء لواط است * ( وَلا تَقْرَبُوا الْفَواحِشَ ما ظَهَرَ مِنْها وَما بَطَنَ . . . ) * انعام : 151 . كه ظهورش در عموم است .\r\n* ( إِنَّما يَأْمُرُكُمْ بِالسُّوءِ وَالْفَحْشاءِ . . . ) * بقره : 169 .\r\nمراد از سوء در مقابل فحشاء چيست ؟ ايضا در آيهء * ( كَذلِكَ لِنَصْرِفَ عَنْه السُّوءَ وَالْفَحْشاءَ إِنَّه مِنْ عِبادِنَا الْمُخْلَصِينَ ) * يوسف : 24 . اهل تحقيق گفته‌اند گناهرا از آن سوء و سيئه گفته‌اند كه براى گناهكار بدى پيش مياورد ، در اين صورت احتمال قوى آنست كه مراد از « سوء » بدنامى باشد .\r\nيوسف عليه السّلام اگر بزن عزيز تعدّى ميكرد دو كار كرده بود يكى بدنامى خودش و ديگرى زنا كه مورد عقاب خداست يعنى خواستيم بدنامى و زنا را از وى برگردانيم همين طور در آيهء اول .\r\nممكن است مراد از سوء در آيهء دوم خيانت باشد كه عمل يوسف در صورت وقوع هم زنا بود و هم خيانت به شوهر آن زن . در اين صورت شايد مراد از سوء در هر دو آيه گناهانى باشد كه در قباحت مثل فحشاء نيستند .\r\nو يا ذكر خاصّ بعد از عام باشد .\r\n* ( وَيَنْهى عَنِ الْفَحْشاءِ وَالْمُنْكَرِ وَالْبَغْيِ ) * نحل : 90 . * ( وَالَّذِينَ إِذا فَعَلُوا فاحِشَةً أَوْ ظَلَمُوا أَنْفُسَهُمْ ) * آل عمران :\r\n135 . در آيهء اول شايد مراد از فاحشه زنا يا كار زشتى است كه از منكر و بغى زشتتر است . و در آيهء دوم شايد مراد از فحشاء كار بدى است كه نسبت به ديگرى انجام داده‌اند .\r\n* ( لا تُخْرِجُوهُنَّ مِنْ بُيُوتِهِنَّ وَلا يَخْرُجْنَ إِلَّا أَنْ يَأْتِينَ بِفاحِشَةٍ مُبَيِّنَةٍ ) * طلاق : 1 . آيه دربارهء زنان مطلقه است كه بايد مدّت عدّه را در خانه شوهر بمانند مراد از « فاحشه » چنان كه گفته‌اند اذيّت اهل خانه است كه اهل خانه را اذيّت كنند و بد دهن باشند ايضا آيهء 19 سورهء نساء . طبرسى در ذيل آيهء اول از امام رضا عليه السّلام نقل كرده فاحشه آنست كه اهل شوهرش\r\n","description":"","footnote":"","page_name":" 154 ","page_number":156},
  {"content":"\r\nرا اذيّت كند و دشنام دهد .\r\nفواحش * ( قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَما بَطَنَ . . . ) * اعراف :\r\n33 . فواحش جمع فاحشه است و آن چهار بار در قرآن مجيد آمده است .\r\nفحشاء چنان كه از طبرسى نقل شد مصدر است ولى در آيات بمعنى اسم به كار رفته است .\r\n\r\n\r\n\r\nفخر :\r\nباليدن بمال و جاه . « الْفَخْرُ الْمُباهاةُ فِى الاشْياءِ الْخارِجَةِ عَنِ الانْسانِ كَالْمالِ وَالْجاه » ( مفردات ) * ( إِنَّ الله لا يُحِبُّ كُلَّ مُخْتالٍ فَخُورٍ ) * لقمان : 18 . مختال بمعنى متكبّر و فخور بمعنى بالنده و نازنده است .\r\nتكبّر در نفس آدمى و فخر اظهار و شمردن اسباب تكبّر و باليدن بر آنهاست و هر دو صيغهء مبالغه‌اند يعنى خدا هيچ متكبّر نازنده را دوست ندارد . فخور چهار بار در قرآن مجيد آمده سه بار توأم با « مختال » و يك بار * ( إِنَّه لَفَرِحٌ فَخُورٌ ) * هود : 10 . فرح نيز شادى از روى تكبّر است . آيات به نظر ميدهند كه باليدن از لوازم تكبير است . * ( خَلَقَ الإِنْسانَ مِنْ صَلْصالٍ كَالْفَخَّارِ ) * الرحمن : 14 . معنى آيه در صلصال گذشت .\r\n\r\n\r\n\r\nفدى :\r\nعوض . يعنى عوضيكه انسان از براى خود ميدهد . همچنين است فديه و فداء * ( فَلا جُناحَ عَلَيْهِما فِيمَا افْتَدَتْ بِه . . . ) * بقره : 229 . گناهى بر آن دو نيست در آنچه زن آن را عوض داده مقصود آنست كه زن چيزى در عوض طلاق گرفتن بدهد . * ( وَعَلَى الَّذِينَ يُطِيقُونَه فِدْيَةٌ طَعامُ مِسْكِينٍ ) * بقره : 184 . و بر آنان كه بمشقّت زياد روزه ميگيرند عوضى است و آن طعام فقير است .\r\n* ( فَشُدُّوا الْوَثاقَ فَإِمَّا مَنًّا بَعْدُ وَإِمَّا فِداءً ) * محمد : 4 . بندها را محكم كنيد ( و اسير گيريد ) و پس از آن منّت نهيد يا فدا و عوض گيريد ( و آزادشان كنيد ) .\r\n* ( وَإِنْ يَأْتُوكُمْ أُسارى تُفادُوهُمْ وَهُوَ مُحَرَّمٌ عَلَيْكُمْ إِخْراجُهُمْ . . . ) * بقره : 85 . * ( « تُفادُوهُمْ » ) * را بعضى « تفدوهم » خوانده‌اند طبرسى فرموده :\r\n","description":"","footnote":"","page_name":" 155 ","page_number":157},
  {"content":"\r\nوجه بين الاثنين بودن آنست كه فعلى از جانب اسير گيرنده واقع مىشود و آن تحويل اسير است و فعلى از جانب اسير كه دفع فديه است يعنى : اگر آنها در حال اسارت پيش شما آمدند فديه داده و آنها را آزاد ميكنيد حال آنكه اخراجشان بر شما حرام است .\r\nدر قرآن فقط يك بار آمده كه عوض را كسى از جانب ديگرى بدهد .\r\n* ( وَفَدَيْناه بِذِبْحٍ عَظِيمٍ ) * صافات :\r\n107 . رجوع شود به « ابراهيم » فصل قربانى .\r\n\r\n\r\n\r\nفرت\r\n* ( وَهُوَ الَّذِي مَرَجَ الْبَحْرَيْنِ هذا عَذْبٌ فُراتٌ وَهذا مِلْحٌ أُجاجٌ . . . ) * فرقان : 53 . در « عذب » گذشت كه عذب بمعنى گوارا و فرات بمعنى بسيار گوارا است در جوامع الجامع آن را البالغ فى العذوبة و در تفسير جلالين شديد العذوبة گفته است اين لفظ سه بار در قرآن آمده است :\r\nفرقان : 53 ، فاطر : 12 ، مرسلات :\r\n27 . يعنى او كسى است كه دو دريا را بهم آميخت اين سخت گوارا و اين شور و تلخ است .\r\n\r\n\r\n\r\nفرث :\r\nگياه جويده در شكمبه بعضى آن را سرگين ترجمه كرده‌اند ولى سرگين مدفوع حيوان و فرث همان گياه جويده است كه هنوز مواد غذائى آن بوسيلهء روده ها جذب نشده است .\r\nدر اقرب الموارد گفته : « الفرث :\r\nالسرجين مادام فى الكرش » يعنى سرگين مادام كه در شكمبه است * ( وَإِنَّ لَكُمْ فِي الأَنْعامِ لَعِبْرَةً نُسْقِيكُمْ مِمَّا فِي بُطُونِه مِنْ بَيْنِ فَرْثٍ وَدَمٍ لَبَناً خالِصاً . . . ) * نحل : 66 . براى شما در چهارپايان عبرتى است ( بر تصوّر معاد ) از آنچه در شكمهايشان هست از ميان علف جويده و خون ، شير خالص بشما مينوشانيم . اين كلمه يك بار بيشتر در قرآن نيامده است .\r\n\r\n\r\n\r\nفرج :\r\nشكاف . * ( وَإِذَا السَّماءُ فُرِجَتْ ) * مرسلات : 9 . آنگاه كه آسمان شكافته شود مثل * ( إِذَا السَّماءُ انْشَقَّتْ ) * انشقاق : 1 . جمع آن فروج است * ( أَ فَلَمْ يَنْظُرُوا إِلَى السَّماءِ فَوْقَهُمْ كَيْفَ بَنَيْناها وَزَيَّنَّاها وَما لَها مِنْ فُرُوجٍ ) *\r\n","description":"","footnote":"","page_name":" 156 ","page_number":158},
  {"content":"\r\nق : 6 . يعنى آيا نگاه نكردند كه آسمانرا بالاى آنها چگونه ساختيم و زينت داديم كه شكافهائى ندارد ( تا معيوبش كند ) .\r\n* ( وَالَّذِينَ هُمْ لِفُرُوجِهِمْ حافِظُونَ ) * مؤمنون : 5 . * ( وَقُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَيَحْفَظْنَ فُرُوجَهُنَّ ) * نور : 31 . فرج عبارت است از مخرج بول و غائط در زن و مرد . راغب گويد : فرج ميان دو پا است و آن را بكنايه بر قبل و دبر اطلاق كرده‌اند و در اثر كثرت استعمال مثل صريح در آن معنى شده است در مجمع ذيل آيه 5 مؤمنون فرموده : ليث گفته فرج اسم هر سوئهء زن و مرد است در اقرب الموارد آمده : الْفَرْجُ مِنَ الانْسانِ :\r\nالْعَوْرَةُ و يُطْلَقُ عَلىَ الْقُبُلِ وَالدبرِ حفظ فرج در زن و مرد ظاهرا آنست كه آن را از ناظر محرّم بپوشد .\r\n\r\n\r\n\r\nفرح :\r\nشادى . شادى توأم با تكبر در اقرب الموارد گويد : سرور و حبور در شادى ممدوح به كار ميرود ولى فرح در شادى مذموم كه موجب تكبّر است سرور و حبور از تفكَّر ناشى است و فرح از قوّهء شهوت .\r\nفيومى در مصباح گفته : در معنى تكبّر و خرسندى و شادى به كار ميرود .\r\nطبرسى رحمه اللَّه در مجمع ذيل * ( إِنَّ الله لا يُحِبُّ الْفَرِحِينَ ) * قصص :\r\n76 . فرموده فرح بمعنى تكبّر است و شعر ذيل را شاهد مياورد .\r\nو لست بمفراح اذ الدّهر سرّنى و لا جازع من صرفه المتقلَّب چون روزگارم شادم كند متكبّر نميشوم ، از برگشت آن نيز جزع و ناله ندارم . راغب و زمخشرى نيز آن را نقل كرده‌اند . در قرآن مجيد بيشتر در شادىهاى مذموم آمده كه منبعث از نيروى شهوانى و لذّات و توأم با خود پسندى است مثل : * ( فَرِحَ الْمُخَلَّفُونَ بِمَقْعَدِهِمْ خِلافَ رَسُولِ الله . . . ) * توبه :\r\n81 . باز گذاشتگان بر ماندنشان بر خلاف رسول خدا ( و اينكه با او بجهاد نرفتند ) شادمان شدند * ( حَتَّى إِذا فَرِحُوا بِما أُوتُوا أَخَذْناهُمْ بَغْتَةً ) * انعام : 44 .\r\nو در بعضى از آيات در شادى\r\n","description":"","footnote":"","page_name":" 157 ","page_number":159},
  {"content":"\r\nممدوح به كار رفته مثل * ( وَيَوْمَئِذٍ يَفْرَحُ الْمُؤْمِنُونَ بِنَصْرِ الله . . . ) * روم : 4 .\r\nآن روز مؤمنان در اثر يارى خدا مسرور ميشوند . * ( قُلْ بِفَضْلِ الله وَبِرَحْمَتِه فَبِذلِكَ فَلْيَفْرَحُوا . . . ) * يونس : 58 .\r\nفرح : ( بر وزن كتف ) شادمان متكبّر * ( لَيَقُولَنَّ ذَهَبَ السَّيِّئاتُ عَنِّي إِنَّه لَفَرِحٌ فَخُورٌ ) * هود : 10 ميگويد بديها از من رفت او متكبّر و فخر كننده است . در اينجا فرح بمعنى متكبّر است كه اين آيه نظير * ( وَالله لا يُحِبُّ كُلَّ مُخْتالٍ فَخُورٍ ) * حديد : 23 .\r\nاست .\r\n* ( إِذْ قالَ لَه قَوْمُه لا تَفْرَحْ إِنَّ الله لا يُحِبُّ الْفَرِحِينَ ) * قصص : 76 . قومش بقارون گفتند : از كثرت مال شادمان متكبّر مباش كه خدا متكبّران را دوست ندارد .\r\n\r\n\r\n\r\nفرد :\r\nتنها . * ( رَبِّ لا تَذَرْنِي فَرْداً وَأَنْتَ خَيْرُ الْوارِثِينَ ) * انبياء : 89 .\r\nخدايا مرا تنها نگذار تو بهترين وارثانى . راغب گفته : فرد آنست كه ديگرى با آن مخلوط نيست آن از « وتر » اعمّ و از « واحد » اخصّ است .\r\n* ( وَكُلُّهُمْ آتِيه يَوْمَ الْقِيامَةِ فَرْداً ) * مريم : 95 . * ( وَلَقَدْ جِئْتُمُونا فُرادى كَما خَلَقْناكُمْ أَوَّلَ مَرَّةٍ ) * انعام : 94 . ظاهرا مقصود از فرد و فرادى انقطاع از علائق دنيا و خصوصيات اين جهان است مثل * ( وَرَأَوُا الْعَذابَ وَتَقَطَّعَتْ بِهِمُ الأَسْبابُ ) * بقره : 166 . * ( وَتَرَكْتُمْ ما خَوَّلْناكُمْ وَراءَ ظُهُورِكُمْ ) * انعام : 94 .\r\n* ( أَنْ تَقُومُوا لِلَّه مَثْنى وَفُرادى ) * سباء : 46 . فرادى بمعنى تك تك است يعنى براى خدا برخيزيد دودو و تك تك و فكر كنيد .\r\nناگفته نماند : جمع قياسى فرد افراد است و فرادى مثل سكارى غير قياسى است بقولى : فرادى جمع فردان و فردى است مثل سكارى كه جمع سكران و سكرى است .\r\n\r\n\r\n\r\nفردوس :\r\n* ( كانَتْ لَهُمْ جَنَّاتُ الْفِرْدَوْسِ نُزُلًا ) * كهف : 107 . * ( الَّذِينَ يَرِثُونَ الْفِرْدَوْسَ هُمْ فِيها خالِدُونَ ) * مؤمنون : 11 . اين لفظ بيشتر از دو بار در قرآن نيامده است .\r\n","description":"","footnote":"","page_name":" 158 ","page_number":160},
  {"content":"\r\nدر مجمع از زجّاج نقل كرده :\r\nفردوس باغى است شامل مزايا و محاسن تمام باغها . گروهى گفته‌اند فردوس دره هائى است كه انواع علفها در آنها ميرويد . گفته‌اند آن لغت رومى است منقول به عربى ما آن را در اشعار عرب نيافتيم جز در شعر حسّان كه گفته :\r\nفانّ ثواب اللَّه كلّ موحّد جنان من الفردوس فيها يخلَّد طبرسى خود فرموده : فردوس باغى است كه در آن ميوه ، گل و ساير اسباب تمتّع و لذت جمع است .\r\nدر كشّاف گفته : « الفردوس : هو البستان الواسع الجامع لاصناف الثّمر » در قاموس آن را باغى كه جامع ميوه هاى تمام باغات است گفته و نيز درّه ها . . . كه زجّاج نقل كرده . قول اقرب نيز قول قاموس است .\r\nبه نظر نگارنده : مراد از ذكر اين كلمه بيان وسعت نعمتهاى بهشتى است و اينكه تمام وسائل راحتى در آن جمع است كه فرموده : * ( وَفِيها ما تَشْتَهِيه الأَنْفُسُ وَتَلَذُّ الأَعْيُنُ ) * زخرف :\r\n71 . و جملهء * ( جَنَّاتُ الْفِرْدَوْسِ ) * مثل * ( جَنَّاتِ النَّعِيمِ ) * است .\r\nكه راغب نعيم را نعمت كثيره معنى كرده و مثل * ( جَنَّاتِ عَدْنٍ ) * - . . . * ( جَنَّاتُ الْمَأْوى ) * در آيهء * ( كانَتْ لَهُمْ جَنَّاتُ الْفِرْدَوْسِ نُزُلًا ) * فردوس صفت جنّات و مؤنّث است و مفرد مؤنّث صفت جمع مؤنّث آيد مثل « هبات وافرة » يعنى بهشتهاى واسع و پر نعمت منزل آنهاست .\r\n\r\n\r\n\r\nفرّ :\r\nفرّ و فرار بمعنى فرار كردن و گريختن است . * ( قُلْ لَنْ يَنْفَعَكُمُ الْفِرارُ إِنْ فَرَرْتُمْ مِنَ الْمَوْتِ أَوِ الْقَتْلِ ) * احزاب :\r\n16 . راغب گويد : اصل آن بيان سنّ چهار پا است .\r\nظاهرا گاهى مراد از آن شدت بى ميلى و عدم رضا است . چنان كه در آيهء فوق و آيهء * ( قُلْ إِنَّ الْمَوْتَ الَّذِي تَفِرُّونَ مِنْه فَإِنَّه مُلاقِيكُمْ . . . ) * جمعه : 8 .\r\nپيداست كه فرار انسان از مرگ همان شدت بىميلى او بمرگ و تلاش در راه نمردن است .\r\n","description":"","footnote":"","page_name":" 159 ","page_number":161},
  {"content":"\r\nو چون با الى متعدى شود مراد از آن شدت ميل و تلاش در آنست مثل * ( فَفِرُّوا إِلَى الله إِنِّي لَكُمْ مِنْه نَذِيرٌ مُبِينٌ ) * ذاريات : 50 . بدويد بسوى خدا من شما را انذار كننده‌ام آشكارا .\r\nولى در آيهء * ( فَفَرَرْتُ مِنْكُمْ لَمَّا خِفْتُكُمْ . . . ) * شعراء : 21 . بمعنى گريختن و فرار معمولى است .\r\nمفرّ : اسم مكان و مصدر ميمى است * ( يَقُولُ الإِنْسانُ يَوْمَئِذٍ أَيْنَ الْمَفَرُّ ) * قيامت : 10 . انسان در آن روز گويد :\r\nفرارگاه كجاست ؟\r\n\r\n\r\n\r\nفرش :\r\nگستردن . « فرش الشّىء :\r\nبسطه » . * ( وَالأَرْضَ فَرَشْناها فَنِعْمَ الْماهِدُونَ ) * ذاريات : 48 . زمين را گسترديم بهتر آماده كنندگانيم .\r\nفرش و فراش ( بر وزن حساب ) مصدراند و بمعنى مفعول ( مفروش ) نيز آيند . مثل * ( الَّذِي جَعَلَ لَكُمُ الأَرْضَ فِراشاً ) * بقره : 22 . خدائى كه زمين را بنفع شما گسترده گردانيد .\r\nفراش بفتح اول جمع فراشه بمعنى پروانه است * ( يَوْمَ يَكُونُ النَّاسُ كَالْفَراشِ الْمَبْثُوثِ ) * قارعه : 4 . روزيكه مردم مانند پروانه هاى پراكنده شوند .\r\n* ( وَمِنَ الأَنْعامِ حَمُولَةً وَفَرْشاً كُلُوا مِمَّا رَزَقَكُمُ الله . . . ) * انعام : 142 .\r\nبعقيدهء راغب فرش بمعنى حيوان مركوب است گويد : « الفرش ما يفرش من الانعام اى يركب » به نظر نگارنده مراد از حموله حيوان بار بر و از فرش مركوب است يعنى : از چهارپايان باربر و مركب براى شما مسخّر كرد بخوريد از آنچه خدا روزى داده .\r\nاينكه حموله را چهارپايان بزرگ و فرش را چهارپايان كوچك ( كرّه ) گفته‌اند بسيار سخيف است اين آيه نظير آيات ذيل است كه بار بردن و مركب بودن چهار پايان را عنوان كرده است * ( وَالأَنْعامَ خَلَقَها لَكُمْ ) * . . .\r\n* ( وَتَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيه ) * . . . * ( وَالْخَيْلَ وَالْبِغالَ وَالْحَمِيرَ لِتَرْكَبُوها . . . ) * نحل : 5 و 7 و 8 .\r\n* ( وَفُرُشٍ مَرْفُوعَةٍ . إِنَّا أَنْشَأْناهُنَّ إِنْشاءً فَجَعَلْناهُنَّ أَبْكاراً واقعة : 34 - 36 .\r\n","description":"","footnote":"","page_name":" 160 ","page_number":162},
  {"content":"\r\nفرش بر وزن عنق جمع فراش است .\r\nراغب گفته بهر يك از زوجين بطور كنايه فراش گفته مىشود كه رسول خدا صلَّى اللَّه عليه و آله فرموده : « الولد للفراش » .\r\nحديث فوق چنين است : « الولد للفراش و للعاهر الحجر » به نظر راغب فراش در حديث بمعنى شوهر است . يعنى فرزند مال شوهر است و زانى ممنوع مىباشد . فيّومى نيز در مصباح آن را شوهر معنى كرده و گويد : زوجين نسبت به يكديگر فراش ناميده ميشوند .\r\n* ( مَرْفُوعَةٍ ) * چنان كه گفته‌اند بمعنى بلند مقام است در عقل و جمال و كمال يعنى : براى آنهاست زنانى و الا مقام كه ما آنها را به طرز مخصوصى بوجود آورده‌ايم و آنها را دوشيزگان قرارداده‌ايم .\r\n\r\n\r\n\r\nفرض :\r\nقطع . تعيين . در نهايه گويد : اصل فرض بمعنى قطع است راغب قطع شىء محكم و تأثير در آن ، گفته است ، اقرب عين لفظ راغب را آورده است در مصباح تقدير و اندازه گيرى معنى مىكند . در قرآن مجيد بمعنى تعيين و ايجاب به كار رفته كه هر دو نوعى قطع و تقديراند مثل * ( لأَتَّخِذَنَّ مِنْ عِبادِكَ نَصِيباً مَفْرُوضاً ) * نساء : 118 . از بندگان تو بهره‌اى معيّن شده ميگيرم . * ( ما لَمْ تَمَسُّوهُنَّ أَوْ تَفْرِضُوا لَهُنَّ فَرِيضَةً ) * بقره : 236 .\r\nما دامى كه به آنها دست نزده‌ايد يا مهريه‌اى معيّن نكرده‌ايد مهريّه فريضه خوانده شده كه شىء تعيين شده است .\r\nو مثل * ( سُورَةٌ أَنْزَلْناها وَفَرَضْناها ) * نور : 1 . يعنى سوره ايست كه نازل كرده و عمل به احكام آن را واجب كرده‌ايم ، عمل حكم واجبى اتيان و عمل حكم تحريمى ترك است و مثل * ( إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ . . . ) * قصص : 85 . آنكه تلاوت و عمل به قرآن را بر تو واجب كرده حتما تو را بمعاد ( ظاهرا مكَّه ) بر ميگرداند . رجوع شود به « ردد » .\r\n* ( الْحَجُّ أَشْهُرٌ مَعْلُوماتٌ فَمَنْ فَرَضَ فِيهِنَّ الْحَجَّ فَلا رَفَثَ وَلا فُسُوقَ وَلا جِدالَ فِي الْحَجِّ . . . ) * بقره : 197 .\r\nحجّ در ماه‌هاى معلومى است هر كه\r\n","description":"","footnote":"","page_name":" 161 ","page_number":163},
  {"content":"\r\nدر آنها حجّ را بر خود واجب كند ( با شروع در آن ) پس در حجّ نزديكى بزنان و دروغ و لا و اللَّه بلى و اللَّه گفتن نيست .\r\n* ( وَلا جُناحَ عَلَيْكُمْ فِيما تَراضَيْتُمْ بِه مِنْ بَعْدِ الْفَرِيضَةِ ) * نساء : 24 . فريضة در اين آيه و آيات ديگر بمعنى مفروضه است يعنى معيّن شده و واجب شده .\r\n* ( قالَ إِنَّه يَقُولُ إِنَّها بَقَرَةٌ لا فارِضٌ وَلا بِكْرٌ عَوانٌ بَيْنَ ذلِكَ ) * بقره :\r\n68 . فارض بمعنى سالخورده و پير است و بقولى آن گاوى است كه بسيار زائيده باشد در علت اين تسميه گفته‌اند :\r\nكه آن از اعمال شاقّه خودش را قطع ( و آسوده ) كرده يا عمر ( و جوانى ) خويش را قطع كرده يا زمين را قطع ( و شخم ) كرده است يعنى : گفت خدا فرمايد آن گاوى است نه سالخورده و نه جوان ميان اين دو حال است .\r\nدر مجمع راجع بفرق فرض و واجب نقل فرموده : فرض با جعل جاعل است كه آن را واجب كند ولى واجب شايد بدون جعل باشد مثل وجوب شكر منعم ، على هذا نسبتشان عموم و خصوص مطلق است .\r\nبه نظر راغب ايجاب باعتبار وقوع و ثبوت حكم و فرض باعتبار تعيين آن گفته مىشود .\r\n\r\n\r\n\r\nفرط :\r\nتقدّم و جلو افتادن ( مجمع ) در لغت آمده : « فَرَطَ فُرُوطاً : سَبَقَ وَتَقَدَّمَ - فَرَطَ عَلَيْه فِى الْقَوْلِ فَرْطاً :\r\nاسْرَفَ وَتَقَدَّمَ » و آن با تجاوز و تعدى ميسازد .\r\nفارط و فرط ( بر وزن فرس ) پيشروى است كه قبل از كاروان براى اصلاح حوض و دلوها وارد آب شود . در دعا دربارهء مرگ فرزند صغير گويد : « اللَّهُمَّ اجْعَلْه فَرَطاً » يعنى خدايا او را اجر متقدّم و ثواب جلو افتاده گردان .\r\n* ( قالا رَبَّنا إِنَّنا نَخافُ أَنْ يَفْرُطَ عَلَيْنا أَوْ أَنْ يَطْغى ) * طه : 45 . گفتند :\r\nخدايا ميترسيم كه فرعون بر ما پيشى گيرد و در عقوبت پيش از آنكه دعوتش كنيم ، عجله كند و يا در تعذيب\r\n","description":"","footnote":"","page_name":" 162 ","page_number":164},
  {"content":"\r\nبنى اسرائيل طغيان نمايد .\r\nافراط : تجاوز بيشتر و تفريط كوتاهى و تقصير بيشتر است .\r\n* ( يا حَسْرَتى عَلى ما فَرَّطْتُ فِي جَنْبِ الله ) * زمر : 56 . اى حسرت بر آنچه در طاعت خدا تقصير و كوتاهى كردم * ( لا جَرَمَ أَنَّ لَهُمُ النَّارَ وَأَنَّهُمْ مُفْرَطُونَ ) * نحل : 62 . * ( مُفْرَطُونَ ) * در قرآنها به صيغه مفعول است و بصيغهء فاعل و ايضا مفرّطون بكسر راء از باب تفعيل نيز خوانده‌اند .\r\nيعنى : ناچار آتش براى آنهاست و آنها پيش افتادگان ( به آتش ) اند مىشود از آيه فهميد كه آنان كه به خدا نسبت زائيدن و فرزند ميدهند پيش از ديگران به آتش وارد خواهند شد .\r\nفُرُط * ( وَاتَّبَعَ هَواه وَكانَ أَمْرُه فُرُطاً ) * كهف : 28 . فرط ( بر وزن عنق ) بمعنى افراط و تجاوز است يعنى از هواى نفس پيروى كرده و كارش تجاوز و تعدّى بود « الفرط : الامر المجاوز فيه عن الحدّ » .\r\n\r\n\r\n\r\nفرع :\r\nبالا رفتن . « فرع الجبل : صعده » شاخهء درخت را بمناسبت بالا رفتن فرع گفته‌اند * ( كَشَجَرَةٍ طَيِّبَةٍ أَصْلُها ثابِتٌ وَفَرْعُها فِي السَّماءِ ) * ابراهيم :\r\n24 . مانند درخت پاكيكه ريشه اش در زمين و شاخه اش در آسمان است .\r\nراغب گفته آن بمناسبت طول و عرض هر دو گفته مىشود بفرزندان شخص فروع گويند كه از اصل ( پدر ) منشعب شده‌اند . آن يك بار بيشتر در قرآن مجيد نيامده است .\r\n\r\n\r\n\r\nفرعون :\r\nلفظ عجمى و لقب پادشاهان مصر و بقول اقرب الموارد در لغت قبط بمعنى تمساح است . از آن در عرب فعل آورده و گفته‌اند :\r\n« تفرعن فلان » يعنى كار فرعون كرد كه تكبّر و تجاوز بود .\r\nاين لفظ 74 بار در قرآن مجيد آمده و در داستانهاى بنى اسرائيل و موسى عليه السّلام به چشم مىخورد . گويند :\r\nفرعونيكه بنى اسرائيل را تعذيب ميكرد و پسرانشان را ميكشت رامسس يا رعمسيس دوم و فرعونيكه موسى و هارون عليهما السلام براى هدايت او\r\n","description":"","footnote":"","page_name":" 163 ","page_number":165},
  {"content":"\r\nمبعوث شدند پسر او منفتاح بود كه با لشكريانش در بحر احمر غرق گرديد .\r\nهاكس در قاموس خود رامسس دوم را فرعون تسخير ناميده كه موسى در زمان او تولد يافت و پسر او را فرعون خروج گفته نامش منفثلى و پسر رامسس بود كه موسى و هارون معجزات را پيش او آوردند و با لشكريانش در بحر قلزم هلاك شد .\r\nولى از آيه * ( أَ لَمْ نُرَبِّكَ فِينا وَلِيداً ) * شعراء : 18 . كه فرعون بموسى گفت به نظر ميايد كه هر دو فرعون يكى بوده و گرنه نميگفت : آيا ما تو را در ميان خود پرورش نداديم ؟ ولى گويند وقت تربيت موسى منفثلى بزرگسال و در خانهء پدرش بود لذا پس از رسيدن بپادشاهى بموسى چنين گفت .\r\nو اللَّه العالم .\r\nقرآن دربارهء آن بدبخت فرموده :\r\n1 - ادعاى الوهيّت ميكرد * ( فَقالَ أَنَا رَبُّكُمُ الأَعْلى ) * نازعات : 24 . من پروردگار والاى شما هستم به حضرت موسى گفت * ( لَئِنِ اتَّخَذْتَ إِلهَاً غَيْرِي لأَجْعَلَنَّكَ مِنَ الْمَسْجُونِينَ ) * شعراء : 29 .\r\nدر عين حال بت پرست بود ولى خود را بالاترين خدايان ميدانست . چنان كه دربارهء تشويق بچاره جوئى دربارهء موسى به او ميگفتند : * ( أَ تَذَرُ مُوسى وَقَوْمَه لِيُفْسِدُوا فِي الأَرْضِ وَيَذَرَكَ وَآلِهَتَكَ . . . ) * اعراف : 127 . به نظر ميايد چنان كه گفتيم خود را يكى از خدايان و والاترين آنها ميدانست .\r\n2 - موسى عليه السّلام در خانهء او تربيت شد و چون او را از آب گرفتند زن فرعون در دفاع از قتل موسى سخت پا فشارى كرد تا وى در عدم قتل موسى تحت تأثير زنش قرار گرفت و او را نكشت و بر فرزندى خويش انتخاب كرد جريان مفصّل آن در اول سورهء قصص مذكور است .\r\n3 - بنى اسرائيل را تعذيب ميكرد پسران آنها را ميكشت و دخترانشان را براى خدمتكارى زنده ميگذاشت چنان كه جملهء * ( يُقَتِّلُونَ أَبْناءَكُمْ وَيَسْتَحْيُونَ نِساءَكُمْ ) * اعراف : 141 . و\r\n","description":"","footnote":"","page_name":" 164 ","page_number":166},
  {"content":"\r\nنظير آن بارها در قرآن مجيد آمده است . اين عمل يك نمونهء كامل از ذلت و بدبختى بنى اسرائيل و نمونهء كامل از ستم يك ستمگر است . گويند كاهنان بوى خبر داده بودند كه در بنى اسرائيل پسرى بوجود خواهد آمد كه خطر حتمى براى تو است بخاطر جلوگيرى از تولَّد او نوزادان پسر را ميكشت . شايد هم نميخواست بنى اسرائيل بوسيلهء جوانان تازه بدوران رسيده نيرومند شوند رجوع شود به « موسى » فصل ولادت .\r\nبعقيدهء او و قومش بنى اسرائيل در اثر غير بومى بودن بردگان و خدمتگزاران آنهايند چنان كه در امتناع از ايمان بموسى و هارون ميگفتند :\r\nآيا به دو فرد مثل خود ايمان آوريم حال آنكه قومشان خدمتكاران مااند * ( فَقالُوا أَ نُؤْمِنُ لِبَشَرَيْنِ مِثْلِنا وَقَوْمُهُما لَنا عابِدُونَ ) * مؤمنون : 47 .\r\n4 - معجزات موسى را دانسته تكذيب كرد از دستور خدا سرپيچى نمود و چون موسى با قوم خود از مصر بيرون رفتند با لشكريان خويش آنها را تعقيب كرد بشكافى كه با معجزهء موسى در دريا بوجود آمده بود با لشكريانش وارد شد آب بهم برآمد همگى غرق شدند موقع غرق گفت به خدا ايمان آوردم ولى پذيرفته نشد جسدش را از آب گرفتند تا براى آيندگان عبرتى باشد . سورهء يونس از آيهء 75 تا * ( فَالْيَوْمَ نُنَجِّيكَ بِبَدَنِكَ لِتَكُونَ لِمَنْ خَلْفَكَ آيَةً . . . ) * .\r\n5 - آقاى صدر بلاغى در فرهنگ قصص قرآن از معجم القرآن عبد الرؤف مصرى نقل مىكند بدن منفتاح ( فرعون خروج ) با بدنهاى ديگر در قبر امنتحب دوم در أقصر ( سرزمين مصر ) كشف شده و اكنون در موزهء مصر موجود است و وضع قبرش نشان ميدهد كه مرگ او ناگهانى بوده و مجال كافى براى تهيهء مقبرهء خاص و متناسب با مقامش در دست نبوده است .\r\n\r\n\r\n\r\nفراغ :\r\nدست كشيدن از كار « الفراغ : خلاف الشّغل » طبرسى\r\n","description":"","footnote":"","page_name":" 165 ","page_number":167},
  {"content":"\r\nفرموده : اصل آن بمعنى خالى بودن است * ( فَإِذا فَرَغْتَ فَانْصَبْ ) * شرح : 7 .\r\nچون از كار فارغ شدى تلاش كن و باز زحمت بكش رجوع شود به « نصب » .\r\n* ( سَنَفْرُغُ لَكُمْ أَيُّه الثَّقَلانِ ) * رحمن :\r\n31 . به زودى فارغ ميشويم براى رسيدن به كار شما اى دو موجود وزين . ظهور آيه در آنست كه خدا روز قيامت كارهاى ديگر را كنار گذاشته و فقط به كار و حساب جنّ و انس خواهد پرداخت و شايد مراد از آن مداقّه در حساب باشد . در مصباح و اقرب آمده : فرغ چون با « لام » و « الى » متعدّى باشد بمعنى قصد آيد .\r\n* ( رَبَّنا أَفْرِغْ عَلَيْنا صَبْراً وَتَوَفَّنا مُسْلِمِينَ ) * اعراف : 126 . پروردگارا بر ما صبر فرو ريز و ما را مسلمان بميران . افراغ ريختن شىء روان است به منظور خالى كردن محل از آن ( مجمع ) در الميزان فرموده : مؤمنان نفوس خود را بظرف و صبر را به آب و اعطاء خدا را بريختن آب تشبيه كرده‌اند .\r\n* ( وَأَصْبَحَ فُؤادُ أُمِّ مُوسى فارِغاً إِنْ كادَتْ لَتُبْدِي بِه لَوْ لا أَنْ رَبَطْنا عَلى قَلْبِها ) * قصص : 10 . دربارهء اين آيه رجوع شود به « فوأد » .\r\n\r\n\r\n\r\nفرق :\r\nجدا كردن . راغب گويد فرق قريب به فلق است ليكن فلق باعتبار شكافته شدن و فرق باعتبار انفصال و جدائى گفته مىشود .\r\n* ( فِيها يُفْرَقُ كُلُّ أَمْرٍ حَكِيمٍ ) * دخان :\r\n4 . در آنشب هر كار با حكمت از هم جدا و منفصل مىشود * ( وَإِذْ فَرَقْنا بِكُمُ الْبَحْرَ فَأَنْجَيْناكُمْ وَأَغْرَقْنا آلَ فِرْعَوْنَ ) * بقره : 50 . مراد از فرق در آيه شكافتن دريا و باز شدن راه در آن است چنان كه در آيهء ديگر آمده * ( فَانْفَلَقَ فَكانَ كُلُّ فِرْقٍ كَالطَّوْدِ الْعَظِيمِ ) * شعراء :\r\n63 . دريا بشكافت و هر قسمت چون كوه بزرگى گرديد .\r\n* ( فَافْرُقْ بَيْنَنا وَبَيْنَ الْقَوْمِ الْفاسِقِينَ ) * مائده : 25 . اين كلمه دعاى موسى عليه السّلام است آنگاه كه بنى اسرائيل از دخول بارض مقدسه امتناع كردند و گفتند :\r\n","description":"","footnote":"","page_name":" 166 ","page_number":168},
  {"content":"\r\nتو و پروردگارت برويد و بجنگيد ما در اينجا نشسته‌ايم . موسى گفت :\r\nخدايا من جز به خود و برادرم قدرت ندارم ميان ما و قوم فاسق جدائى بيفكن بقول طبرسى بر ما جزا ده آنچه مستحقّيم و بر آنها جزا ده آنچه مستحقاند .\r\n* ( وَقُرْآناً فَرَقْناه لِتَقْرَأَه عَلَى النَّاسِ عَلى مُكْثٍ وَنَزَّلْناه تَنْزِيلًا ) * اسراء : 106 . ظاهرا مراد از * ( فَرَقْناه ) * نزول تدريجى قرآن است يعنى نزول آيات قرآن را از حيث زمان از هم جدا كرديم تا با تأنّى آن را بر مردم بخوانى ظاهرا مراد از * ( نَزَّلْناه ) * نيز نزول تدريجى قرآن است .\r\n\r\n\r\n\r\nفَرَق\r\n( بر وزن فرس ) بمعنى خوف است و فعل آن از باب علم يعلم آيد * ( وَيَحْلِفُونَ بِالله إِنَّهُمْ لَمِنْكُمْ وَما هُمْ مِنْكُمْ وَلكِنَّهُمْ قَوْمٌ يَفْرَقُونَ ) * توبه : 56 .\r\nمنافقان قسم ميخورند كه از شما اند از شما نيستند ليكن ميترسند ( كه اگر اظهار ايمان نكنند كشته يا اسير گردند ) راغب گويد آن تفرّق و تشويش قلب است از خوف . طبرسى فرموده اصل آن از مفارقت اموال است حين الخوف .\r\nتفريق : پراكنده كردن . جدائى افكندن در قرآن مجيد در اختلاف دينى و غيره به كار رفته است مثل :\r\n* ( فَرَّقُوا دِينَهُمْ وَكانُوا شِيَعاً ) * انعام :\r\n159 . و نحو * ( فَيَتَعَلَّمُونَ مِنْهُما ما يُفَرِّقُونَ بِه بَيْنَ الْمَرْءِ وَزَوْجِه . . . ) * بقره : 102 . از هاروت و ماروت چيزيرا ميآموختند كه با آن ميان مرد و زنش اختلاف ايجاد ميكردند .\r\n* ( إِنَّ الَّذِينَ يَكْفُرُونَ بِالله وَرُسُلِه وَيُرِيدُونَ أَنْ يُفَرِّقُوا بَيْنَ الله وَرُسُلِه وَيَقُولُونَ نُؤْمِنُ بِبَعْضٍ وَنَكْفُرُ بِبَعْضٍ وَيُرِيدُونَ أَنْ يَتَّخِذُوا بَيْنَ ذلِكَ سَبِيلًا أُولئِكَ هُمُ الْكافِرُونَ حَقًّا . . . ) * نساء :\r\n150 . فرق ميان خدا و رسل آنست كه به خدا و ببعضى از رسل ايمان آورند و بعض از رسل را تكذيب كنند مثل يهود كه به خدا و موسى ايمان آوردند و بعيسى و محمد كافر شدند و مثل\r\n","description":"","footnote":"","page_name":" 167 ","page_number":169},
  {"content":"\r\nنصارى كه به خدا و موسى و عيسى ايمان آوردند و بمحمد صلوات اللَّه و سلامه عليهم اجمعين كافر شدند جملهء * ( وَيَقُولُونَ . . . ) * بيان تفريق بين خدا و رسل است خداوند اين چنين كسان را كافر حقيقى خوانده كه * ( أُولئِكَ هُمُ الْكافِرُونَ حَقًّا ) * و در آيه بعدى ايمان واقعى را چنين بيان فرموده : * ( وَالَّذِينَ آمَنُوا بِالله وَرُسُلِه وَلَمْ يُفَرِّقُوا بَيْنَ أَحَدٍ مِنْهُمْ . . . ) * .\r\nتفرّق : پراكنده شدن . جدا گرديد * ( وَلا تَكُونُوا كَالَّذِينَ تَفَرَّقُوا وَاخْتَلَفُوا . . . ) * آل عمران : 105 .\r\nفرق : ( بر وزن جسر ) تكَّه و قطعهء جدا شده * ( فَانْفَلَقَ فَكانَ كُلُّ فِرْقٍ كَالطَّوْدِ الْعَظِيمِ ) * شعراء : 63 . دريا بشكافت و هر قطعه اش همچون كوه بزرگى گرديد .\r\nفريق : گروه جدا شده از ديگران .\r\nهمچنين است فرقه مثل * ( فَرِيقٌ فِي الْجَنَّةِ وَفَرِيقٌ فِي السَّعِيرِ ) * شورى : 7 . * ( فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ . . . ) * توبه : 122 . چرا از هر گروه دسته‌اى براى تفقّه در دين كوچ نميكنند رجوع شود به « فقه » .\r\nفَراق : ( بفتح اول ) جدائى * ( قالَ هذا فِراقُ بَيْنِي وَبَيْنِكَ . . . ) * كهف :\r\n78 . مجمع هذا را اشاره به آخرين كلام موسى با آن عالم دانسته و « فراق » را بمعنى مفرّق فرموده است يعنى اين سخن ميان من و تو جدائى انداز است . شايد « هذا » اشاره بوقت باشد يعنى اين وقت مفارقت ميان من و تو است ، راغب گفته فراق و مفارقت اكثر با ابدان است .\r\nفُرْقان : در اصل مصدر است بمعنى فرق گذاشتن سپس در معنى فارق به كار رفته طبرسى فرموده : هر فرق گذارنده فرقان ناميده شود و قرآن را از آن فرقان گوئيم كه فارق ميان حق و باطل است .\r\nولى در قاموس و اقرب قيد حق و باطل را اضافه كرده و گفته‌اند :\r\nفرقان هر آنچيزى است كه با آن ميان حق و باطل فرق گذاشته شود .\r\n","description":"","footnote":"","page_name":" 168 ","page_number":170},
  {"content":"\r\nدر مفردات گفته : فرقان از فرق ابلغ است كه فرقان در فرق بين حق و باطل به كار رود . . . و آن بنا بر قولى اسم است نه مصدر ولى فرق در آن و غير آن استعمال مىشود .\r\n* ( تَبارَكَ الَّذِي نَزَّلَ الْفُرْقانَ عَلى عَبْدِه لِيَكُونَ لِلْعالَمِينَ نَذِيراً ) * فرقان :\r\n1 . على هذا قرآن را از آن فرقان گوئيم كه فارق ميان حق و باطل است در مجمع ذيل آيهء 185 بقره فرموده : از ابى عبد اللَّه عليه السّلام مروى است كه فرمود : قرآن همهء كتاب است و فرقان قسمت محكم و واجب العمل از آن « القرآن جملة الكتاب و الفرقان المحكم الواجب العمل به » اين روايت در الميزان از كافى نقل شده و نيز از اختصاص مفيد نقل كرده كه . . . رسول خدا صلَّى اللَّه عليه و آله در جواب عبد اللَّه بن سلام كه گفت : چرا پروردگارت آن را فرقان ناميده ؟\r\nفرموده : چون آيات و سوره هايش متفرّق و در غير الواح نازل شده و غير آن كه صحف ، تورات ، انجيل و زبور باشد همه يك دفعه در الواح و اوراق نازل گرديده‌اند گفت : صدقت يا محمد . بايد در سند اين روايت و تطبيق آن با آيه دقت كرد .\r\n* ( وَإِذْ آتَيْنا مُوسَى الْكِتابَ وَالْفُرْقانَ لَعَلَّكُمْ تَهْتَدُونَ ) * بقره : 53 .\r\nظاهرا * ( وَالْفُرْقانَ ) * عطف تفسير از كتاب است و در اين آيه بتورات فرقان اطلاق شده است .\r\n* ( . . . أُنْزِلَ فِيه الْقُرْآنُ هُدىً لِلنَّاسِ وَبَيِّناتٍ مِنَ الْهُدى وَالْفُرْقانِ ) * بقره : 185 . بنا بر آيهء * ( تَبارَكَ الَّذِي نَزَّلَ الْفُرْقانَ ) * كه فرقان وصف همهء قرآن است و بنا بر آيهء * ( وَلَقَدْ آتَيْنا مُوسى وَهارُونَ الْفُرْقانَ وَضِياءً ) * انبياء : 48 .\r\nكه فرقان وصف همهء تورات آمده ، در اين آيه نيز * ( وَالْفُرْقانِ ) * وصف همهء قرآن است چنان كه * ( مِنَ الْهُدى ) * وصف همهء آن مىباشد و بنا بر روايت منقوله از امام صادق عليه السّلام مىشود گفت كه * ( مِنَ الْهُدى ) * وصف همهء آن ولى فرقان وصف محكمات واجب العمل است و اللَّه العالم .\r\n","description":"","footnote":"","page_name":" 169 ","page_number":171},
  {"content":"\r\n* ( نَزَّلَ عَلَيْكَ الْكِتابَ ) * . . . * ( وَأَنْزَلَ التَّوْراةَ وَالإِنْجِيلَ مِنْ قَبْلُ هُدىً لِلنَّاسِ وَأَنْزَلَ الْفُرْقانَ ) * آل عمران : 3 . مراد از نزول فرقان پس از ذكر انزال قرآن ، تورات و انجيل چيست ؟\r\nبقولى مراد از آن قرآن است ولى چون فرقان مطلق فارق بين حق و باطل است و وصف توراة نيز آمده بهتر است آن را عام بعد از خاصّ بگيريم يعنى خدا قرآن و تورات و انجيل را نازل كرد و فارق بين الحق و الباطل نازل فرمود و وصف فرقان جامع همهء كتابهاست .\r\nدر آيهء ديگر بجاى فرقان ، ميزان آمده است * ( لَقَدْ أَرْسَلْنا رُسُلَنا بِالْبَيِّناتِ وَأَنْزَلْنا مَعَهُمُ الْكِتابَ وَالْمِيزانَ لِيَقُومَ النَّاسُ بِالْقِسْطِ . . . ) * حديد : 25 . المنار آن را در آيه بمعنى عقل گرفته و گويد :\r\nانزال آن مثل انزال حديد است در * ( وَأَنْزَلْنَا الْحَدِيدَ . . . ) * .\r\nيوم الفرقان * ( وَما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ . . . ) * انفال :\r\n41 . مراد از * ( يَوْمَ الْفُرْقانِ ) * روز جنگ « بدر » است كه ميان مسلمين و مشركين با پيروزى اهل اسلام و غلبهء اهل شرك فرق گذاشت .\r\n* ( يا أَيُّهَا الَّذِينَ آمَنُوا إِنْ تَتَّقُوا الله يَجْعَلْ لَكُمْ فُرْقاناً . . . ) * انفال : 29 .\r\nفرقان را در آيه فتح ، نصر ، هداية ، نور ، آرامش دل و غيره گفته‌اند فرقان هر چه باشد نتيجهء تقوى و حاصل از تقوى است مىشود گفت : مراد از فرقان اعتقاد جازم و ايمان واقعى است كه مىشود با آن ميان هر حق را از ناحق فرق گذاشت و امور را از هم تميز داد در اين صورت آيه در صدد بيان آنست كه ايمان از نتايج عمل است و از عمل توليد مىشود .\r\n* ( وَالْمُرْسَلاتِ عُرْفاً ) * . . . * ( فَالْفارِقاتِ فَرْقاً ) * مرسلات : 1 و 4 . رجوع شود به « رسل » و « جرى » .\r\n\r\n\r\n\r\nفره :\r\nفره ( بر وزن فرس ) بمعنى خود پسندى است اسم فاعل آن فره ( بر وزن كتف ) آيد .\r\nفراهة بمعنى حذاقت ، خفّت و ماهر بودن و نشاط است اسم فاعل آن\r\n","description":"","footnote":"","page_name":" 170 ","page_number":172},
  {"content":"\r\nفاره است چنان كه در مجمع گفته * ( وَتَنْحِتُونَ مِنَ الْجِبالِ بُيُوتاً فارِهِينَ ) * شعراء : 149 . * ( فارِهِينَ ) * را حاذقين و ماهرين معنى كرده‌اند يعنى از كوهها خانه ها ميتراشيد در حالى كه در اين كار ماهريد بعضى آن را متكبران معنى كرده‌اند .\r\nناگفته نماند : فراهة بمعنى سبكى و نشاط نيز آمده است لذا بعيد نيست كه مراد از آن در آيه آسودگان باشد كه نوعى سبكى است و در آيهء ديگر بجاى * ( فارِهِينَ ) * * ( آمِنِينَ ) * آمده * ( وَكانُوا يَنْحِتُونَ مِنَ الْجِبالِ بُيُوتاً آمِنِينَ ) * حجر : 82 . و هر دو آيه دربارهء قوم ثمود است . اين كلمه فقط يك بار در قرآن به كار رفته و * ( فارِهِينَ ) * - فرهين هر دو خوانده شده است .\r\n\r\n\r\n\r\nفرى :\r\n* ( . . . وَقَدْ خابَ مَنِ افْتَرى ) * طه : 61 . فرى در اصل بمعنى قطع و شكافتن است در اقرب آمده : « فَرَى الشَّيْءَ فَرْياً : قَطَعَه وَشَقَّه » بعد گويد خواه به جهت افساد باشد مثل بريدن و شكافتن درنده و خواه براى اصلاح باشد مثل قطع چرم بوسيله خيّاط .\r\nراغب گويد : فرى قطع براى دوختن و اصلاح و افراء قطع براى افساد است همچنين است قول طبرسى ذيل آيهء 48 نساء فيومى در مصباح گفته :\r\n« فريت الجلد : قطعته للاصلاح » .\r\nافتراء : بمعنى جعل دروغ و چيزى از خود در آوردن است مثل * ( وَمَنْ أَظْلَمُ مِمَّنِ افْتَرى عَلَى الله كَذِباً ) * انعام :\r\n21 . كيست ظالمتر از آنكه بر خدا دروغ ببندد . و مثل * ( أَمْ يَقُولُونَ افْتَراه قُلْ فَأْتُوا بِسُورَةٍ مِثْلِه ) * يونس : 38 .\r\nبلكه ميگويند قرآنرا ساخته است بگو يكسوره بمانند آن بياوريد .\r\nدر آيهء * ( فَقَدِ افْتَرى إِثْماً عَظِيماً ) * نساء : 48 . طبرسى * ( إِثْماً ) * را مفعول مطلق و * ( افْتَرى ) * را بمعنى اثم گرفته يعنى : حقا كه گناه كرده گناه بزرگى .\r\nو شايد مفعول فعل محذوف باشد يعنى « افترى و اثم اثما عظيما » .\r\nمُفْتَرى : ( بصيغهء مفعول ) ساخته شده . * ( قالُوا ما هذا إِلَّا سِحْرٌ مُفْتَرىً ) * قصص : 36 . گفتند : اين نيست مگر\r\n","description":"","footnote":"","page_name":" 171 ","page_number":173},
  {"content":"\r\nسحر ساخته .\r\nمفتر ( بصيغهء مفعول ) جعل كنندهء دروغ * ( قالُوا إِنَّما أَنْتَ مُفْتَرٍ ) * نحل : 101 . گفتند تو فقط دروغگوئى .\r\nفرىّ : ساخته . نو در آورده * ( قالُوا يا مَرْيَمُ لَقَدْ جِئْتِ شَيْئاً فَرِيًّا ) * مريم : 27 . چون مريم عيسى عليه السّلام را در آغوش خويش بميان مردم آورد گفتند : اى مريم چيز نو ظهورى آوردى زائيدن بدون شوهر ؟ ! ! آن را در آيه عظيم ، قبيح و غيره گفته‌اند ولى آنچه ما اختيار كرديم با معناى اولى مناسب است .\r\n\r\n\r\n\r\nفز :\r\nراندن . و بر خيزاندن از بين معانى فزّ فقط اين معنى با استعمال قرآن مجيد مناسب است در لغت آمده : « فَزَّ فُلاناً عَنْ مَوْضِعِه :\r\nازْعَجَه وَافْزَعَه وَازالَه از عاج را قلع و طرد گفته‌اند . استفزاز نيز به همان معنى است . * ( وَإِنْ كادُوا لَيَسْتَفِزُّونَكَ مِنَ الأَرْضِ لِيُخْرِجُوكَ مِنْها . . . ) * اسراء :\r\n76 . حقا كه نزديك بودند تو را از آن زمين برانند تا بيرونت كنند * ( فَأَرادَ أَنْ يَسْتَفِزَّهُمْ مِنَ الأَرْضِ فَأَغْرَقْناه وَمَنْ مَعَه جَمِيعاً ) * اسراء : 103 . فرعون خواست بنى اسرائيل را از زمين براند او را و هر آنكه با او بود غرق كرديم .\r\n* ( وَاسْتَفْزِزْ مَنِ اسْتَطَعْتَ مِنْهُمْ بِصَوْتِكَ ) * اسراء : 64 . هر كه را از آنها خواستى با صدايت بران و به عمل بد برخيزان رجوع شود به « جلب » و « شطن » .\r\nاز اين ماده سه مورد بيشتر در قرآن نيامده است .\r\n\r\n\r\n\r\nفزع :\r\nخوف . « فزع منه : خاف » راغب گويد : انقباض و نفارى است از شىء مخيف كه بر انسان عارض شود و آن از جنس جزع است .\r\n* ( لا يَحْزُنُهُمُ الْفَزَعُ الأَكْبَرُ ) * انبياء : 103 .\r\nخوف بزرگ محزونشان نكند . * ( إِذْ دَخَلُوا عَلى داوُدَ فَفَزِعَ مِنْهُمْ . . . ) * ص :\r\n22 . چون بر داود وارد شدند از آنها ترسيد .\r\nفُزعَ * ( حَتَّى إِذا فُزِّعَ عَنْ قُلُوبِهِمْ قالُوا ما ذا قالَ رَبُّكُمْ . . . ) * سباء : 23 . فزع بصيغهء مجهول از باب تفعيل بمعنى ازالهء فزع است در اقرب الموارد\r\n","description":"","footnote":"","page_name":" 172 ","page_number":174},
  {"content":"\r\nآمده : « فزّع عن فلان : كشف عنه الفزع » در مجمع و مفردات نيز چنين گفته است . يعنى چون ترس از قلوبشان برداشته شد گفتند : پروردگارتان چه گفت ؟\r\n* ( وَيَوْمَ يُنْفَخُ فِي الصُّورِ فَفَزِعَ مَنْ فِي السَّماواتِ وَمَنْ فِي الأَرْضِ إِلَّا مَنْ شاءَ الله وَكُلٌّ أَتَوْه داخِرِينَ نمل :\r\n87 . گفته‌اند ذكر « فزع » بصيغهء ماضى پس از « ينفخ » براى محقق الوقوع بودن است ظاهر معنى آنست كه :\r\nروزى كه در صور دميده شود اهل آسمانها و زمين بفزع افتند مگر آنكه خدا خواهد و همه خاضعانه بسوى خدا آيند .\r\nبه نظر ميايد : مراد از نفخ صور نفخهء دوم و زنده شدن مردگان است كه نفخهء اول ظاهرا دفعى و مجالى بخوف نخواهد داد * ( ما يَنْظُرُونَ إِلَّا صَيْحَةً واحِدَةً تَأْخُذُهُمْ وَهُمْ يَخِصِّمُونَ . ) *\r\n* ( فَلا يَسْتَطِيعُونَ تَوْصِيَةً وَلا إِلى أَهْلِهِمْ يَرْجِعُونَ ) * يس : 49 - 50 . و نيز مؤيّد آن جملهء * ( إِلَّا مَنْ شاءَ الله ) * است كه در ترس نخواهند بود و آنها باحتمال قوى نيكوكارانند كه در آيهء 89 نمل فرموده * ( مَنْ جاءَ بِالْحَسَنَةِ فَلَه خَيْرٌ مِنْها وَهُمْ مِنْ فَزَعٍ يَوْمَئِذٍ آمِنُونَ ) * و ايضا مؤيّد آن * ( وَكُلٌّ أَتَوْه داخِرِينَ ) * است كه همه ترسيده و خاضعانه پيش خدا خواهند آمد .\r\nولى آيهء * ( وَنُفِخَ فِي الصُّورِ فَصَعِقَ مَنْ فِي السَّماواتِ وَمَنْ فِي الأَرْضِ إِلَّا مَنْ شاءَ الله ثُمَّ نُفِخَ فِيه أُخْرى فَإِذا هُمْ قِيامٌ يَنْظُرُونَ ) * زمر : 68 . راجع بنفخ اول است كه همه جز آنكه خدا خواهد خواهند مرد ظاهرا مراد ملائكه‌اند كه مرگ شامل حالشان نخواهد بود شايد مراد از فزع در آيه اول مرگ باشد آنوقت نظير آيهء دوم بوده و * ( كُلٌّ أَتَوْه داخِرِينَ ) * راجع بنفخ دوم خواهد بود . و اللَّه العالم .\r\nفزع چون با الى متعدى شود بمعنى استغاثه آيد « فزع اليه » يعنى به او پناه برد و استغاثه كرد و چون با « لام » متعدّى شود معنى پناه دادن ميدهد\r\n","description":"","footnote":"","page_name":" 173 ","page_number":175},
  {"content":"\r\n« فزع له » به او پناه داد و بفريادش رسيد .\r\nمفزع : محل پناه در صحيفهء سجاديه دعاى هفتم آمده : « و انت المفزع فى الملمّات » تو محل پناه در شدائد .\r\n\r\n\r\n\r\nفسح :\r\nجا گشادن . « فسح له فى المجلس : وسّع و فرّج . . . » در نهج البلاغه خطبهء : 181 . فرموده : « و انتم سالمون فى الصّحّة قبل السّقم و فى الفسحة قبل الضيّق » شما سلامتايد . در صحّت هستيد پيش از مرض و در وسعت هستيد پيش از تنگى .\r\n* ( يا أَيُّهَا الَّذِينَ آمَنُوا إِذا قِيلَ لَكُمْ تَفَسَّحُوا فِي الْمَجالِسِ فَافْسَحُوا يَفْسَحِ الله لَكُمْ وَإِذا قِيلَ انْشُزُوا فَانْشُزُوا . . . ) * مجادله : 11 .\r\nآيهء شريفه در بيان يك وظيفهء اخلاقى است و روشن مىكند كه مسلمانان در محضر رسول خدا صلَّى اللَّه عليه و آله طورى مىنشستند كه بتازه واردان جا نمىماند مأمور شدند به ديگران نيز جا بگشايند كه همه از مجلس استفاده كنند . چنان كه در مجمع نقل شده .\r\n* ( تَفَسَّحُوا فِي الْمَجالِسِ ) * يعنى در مجالس جا باز كنيد تا ديگران نيز بنشينند * ( يَفْسَحِ الله لَكُمْ ) * تا خدا براى شما از هر حيث در دنيا و آخرت وسعت بدهد ، اينكه بعضى گفته‌اند :\r\nتا خدا در بهشت براى شما وسعت دهد . ظاهرا دليلى ندارد و حمل بر عموم اولى است . * ( وَإِذا قِيلَ انْشُزُوا فَانْشُزُوا ) * و چون گفته شود برخيزيد ، برخيزيد « نشز » بمعنى برخاستن است ظاهرا مراد آنست : چون بشما گويند برخيزيد و برويد مجلس تمام شد . يا ديگران نيز استفاده كنند . برخيزيد و برويد . بعضى از بزرگان فرموده‌اند :\r\nنشوز آنست كه شخص از جاى خويش برخيزد تا ديگرى در جاى وى بنشيند زيرا كه او محترم و قابل تعظيم است .\r\nدر اين صورت مراد آن است كه جاى خويش را به ديگران بدهيد ولى اين ظاهرا مراد از آيه نيست . فسح فقط سه بار در قرآن آمده كه گفته شد .\r\n\r\n\r\n\r\nفساد :\r\nتباهى . در لغت آن را ضدّ\r\n","description":"","footnote":"","page_name":" 174 ","page_number":176},
  {"content":"\r\nصلاح گفته‌اند . راغب خروج شىء از اعتدال معنى مىكند خواه كم باشد يا بيشتر . * ( لا يُرِيدُونَ عُلُوًّا فِي الأَرْضِ وَلا فَساداً ) * قصص : 83 . در زمين برترى ( خود پسندى ) و تباهى اراده نميكنند * ( لَوْ كانَ فِيهِما آلِهَةٌ إِلَّا الله لَفَسَدَتا ) * انبياء : 22 . اگر در آسمان و زمين خدايانى جز خدا ميبود آنها از اعتدال و نظم خارج شده و تباه ميگشتند .\r\nافساد : تباه كردن . * ( سَعى فِي الأَرْضِ لِيُفْسِدَ فِيها ) * بقره : 205 . در زمين تلاش مىكند تا در آن تباهى ببار آورد .\r\nمفسد : تباه كننده ضدّ مصلح * ( وَالله يَعْلَمُ الْمُفْسِدَ مِنَ الْمُصْلِحِ ) * بقره :\r\n220 .\r\n\r\n\r\n\r\nفسر :\r\nايضاح و تبيين . « فَسَرَ الشَّيْءَ بَيَّنَه وَاوْضَحَه » تفسير نيز بدان معنى است با مبالغه « فسّر الطَّبيب » آنگاه گويند كه دكتر به بول مريض براى استعلام مرض نگاه كند . جوهرى گويد : بگمانم اين معناى مولد است ( اقرب ) . تفسير قرآن نيز از اين معنى است كه مراد خدا را بيان و روشن مىكند و آن اگر مبتنى به قرآن و سنّت قطعيّه باشد يعنى قرآن را با قرآن و حديث مقطوع تفسير كند درست و صحيح است و اگر فقط با نظر خود تفسير كند و گويد : مراد خدا حتما چنين است و يا خود نظرى داشته و قرآن را بر آن حمل كند منهىّ است مگر آنكه بگويد : چنين به نظر ميايد و مراد واقعى پيش خدا و برگزيدگان خدا است .\r\n* ( وَلا يَأْتُونَكَ بِمَثَلٍ إِلَّا جِئْناكَ بِالْحَقِّ وَأَحْسَنَ تَفْسِيراً ) * فرقان : 33 .\r\nما قبل آيه چنين است : كافران گفتند :\r\nچرا قرآن يك دفعه بوى نازل نميشود ؟\r\nزيرا كه ميخواهيم با نزول تدريجى و ادامهء وحى ، قلب تو را قوى و با ثبات كنيم و آن را با ترتيل و دقت بر تو خوانده‌ايم ( كه حتما قلب تو را محكم خواهد كرد ) آنوقت ميرسيم به اين آيه * ( وَلا يَأْتُونَكَ . . . ) * ظاهرا مراد از مثل قول و اشكال است كه قول يكى از معانى مثل است يعنى : كافران پيش\r\n","description":"","footnote":"","page_name":" 175 ","page_number":177},
  {"content":"\r\nتو ايرادى و اشكالى نمياورند مگر آنكه در جواب آن حق را و بهترين توضيح را مياوريم تا ايراد آنها دفع و واقعيت بهتر روشن شود ( گوئى اشكال گرفتن سبب ايضاح بيشتر از جانب خدا ميگردد ) . اين كلمه يك بار بيشتر در كلام اللَّه نيامده است .\r\n\r\n\r\n\r\nفسق :\r\n( بر وزن قشر ) خروج از حق اهل لغت گفته‌اند : « فسقت الرّطبة عن قشرها » خرما از غلاف خود خارج شد بتصريح راغب فسق شرعى از همين ريشه است در مصباح و اقرب گفته بقولى آن بمعنى خروج شىء از شىء على وجه الفساد است .\r\nپس فسق و فسوق خروج از حق است چنان كه دربارهء ابليس فرموده :\r\n* ( كانَ مِنَ الْجِنِّ فَفَسَقَ عَنْ أَمْرِ رَبِّه ) * كهف : 50 . يعنى او از جنّ بود و از دستور خدايش خارج شد و اطاعت نكرد . كافر فاسق است كه بالتّمام از شرع خارج شده و گناهكار فاسق است كه به نسبت گناه از شرع و حق كنار رفته است . * ( وَلا تَأْكُلُوا مِمَّا لَمْ يُذْكَرِ اسْمُ الله عَلَيْه وَإِنَّه لَفِسْقٌ ) * انعام :\r\n121 . از آنچه نام خدا در وقت ذبح آن ذكر نشده نخوريد خوردن آن فسق و خروج از شرع است ظاهرا ضمير « انه » به « اكل » راجع است . و يا آن ذبيحه كارى خارج از شرع است .\r\n* ( فَلا رَفَثَ وَلا فُسُوقَ وَلا جِدالَ فِي الْحَجِّ ) * بقره : 197 . در حج جماع ، خروج از طاعت خدا و مجادله نيست در روايات فسوق به « كذب » و جدال به « لا و اللَّه و بلى و اللَّه » تفسير شده است .\r\n* ( بِئْسَ الِاسْمُ الْفُسُوقُ بَعْدَ الإِيمانِ ) * حجرات : 11 . در جوامع الجامع و الميزان اسم را ذكر معنى كرده است گويند : فلانى نامش با خوبى يا با بدى مشهور است در آيه نهى شده از اينكه نام مؤمنى با فسق و با بدى برده شود مثلا : اين فلانكاره است يا فلان كاره بود يعنى : بد ذكرى است ذكر مردم با فسق پس از ايمان آوردن آنها . صدر آيه كه در نهى از لقب بد و طعنه و عيبجوئى است اين مطلب\r\n","description":"","footnote":"","page_name":" 176 ","page_number":178},
  {"content":"\r\nرا روشن مىكند .\r\n\r\nعدم اعتبار قول فاسق\r\n* ( يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا أَنْ تُصِيبُوا قَوْماً بِجَهالَةٍ فَتُصْبِحُوا عَلى ما فَعَلْتُمْ نادِمِينَ ) * حجرات : 6 .\r\nآيهء شريفه قول فاسق را بىاعتبار معرّفى مىكند و مفهوم آن اثبات عمل بخبر ثقه است . و اين در صورتى است كه فسق فاسق معلوم باشد يعنى :\r\nاى اهل ايمان اگر فاسقى خبرى پيش شما آورد دربارهء آن تحقيق كنيد مبادا از روى عدم علم قومى را آسيب رسانيد و بر كردهء خويش پشيمان شويد .\r\nاين كريمه تصديق و امضاء بناء عقلاست كه بخبر شخص موثق اعتبار قائلاند و در صورت اخبار شخص فاسق و بد كار ، تحقيق و جستجو ميكنند .\r\nشيعه و اهل سنّت اتفاق دارند در اينكه آيهء فوق دربارهء وليد بن عقبة بن ابى معيط نازل شده آنگاه كه از طرف رسول خدا صلَّى اللَّه عليه و آله مأمور جمع آورى صدقات بنى مصطلق گرديد .\r\nابن كثير در تفسير خود از مسند احمد نقل كرده : حارث بن ابى ضرار فرمانرواى بنى مصطلق ( كه پدر جويريّه زن رسول خدا صلَّى اللَّه عليه و آله بود ) گويد : محضر رسول خدا آمدم ، اسلام را به من عرضه كرد قبول و اقرار كردم ، بزكوة دعوتم كرد پذيرفتم ، گفتم اى رسول خدا بنزد قوم خويش برگشته آنها را با سلام و زكات دعوت كنم هر كه پذيرفت زكوتش را جمع ميكنم و در فلان وقت نماينده‌اى ميفرستيد آنچه جمع كرده‌ام محضر شما بياورد .\r\nچون حارث زكات را جمع آورى كرد در وقت معيّن نمايندهء آنحضرت نيامد ، حارث گمان كرد كه غضبى از جانب خدا و رسول شده كه نمايندهء حضرت نيامد . بزرگان قوم را خواند و گفت : رسول خدا به من وعده فرموده بود كه كسى را براى بردن\r\n","description":"","footnote":"","page_name":" 177 ","page_number":179},
  {"content":"\r\nزكات جمع شده ، بفرستد . رسول خدا خلف وعده نميكند اين نيست مگر بواسطهء غضبى ، بيائيد محضر رسول خدا برويم . از آنطرف رسول خدا صلَّى اللَّه عليه و آله وليد بن عقبه را براى آوردن زكات فرستادند ، او مقدارى از راه بنى مصطلق را پيمود ترسيد و برگشت ( زيرا در جاهليت با آنها دشمنى داشت ) و گفت : يا رسول اللَّه حارث زكات را نداد و خواست مرا نيز بكشد ، آنحضرت در غضب شد و عدّه ايرا پيش حارث فرستاد او كه با سران قوم عازم مدينه بود در راه با فرستادگان آنحضرت برخورد و گفت : چه مأموريتى داريد ؟ گفتند :\r\nبراى كار تو . گفت : چه كارى ؟ گفتند :\r\nرسول خدا وليد را پيش تو فرستاده و او خبر داده كه زكات را نداده و قصد كشتن او را داشته‌اى ! ! ! گفت :\r\nنه بخدائيكه محمد صلَّى اللَّه عليه و آله را به حق فرستاده من نه او را ديده‌ام و نه پيش من آمده است .\r\nچون حارث وارد محضر آنحضرت گرديد فرمود : زكات را ندادى و خواستى فرستادهء مرا بكشى ؟ ! « منعت الزّكوة و اردت قتل رسولى » ؟ گفت :\r\nنه بخدائيكه تو را به حق فرستاده نه من او را ديده‌ام و نه پيش من آمده است .\r\nو علَّت آمدن من اين است كه فرستادهء شما نيامد فكر كردم غضبى از جانب خدا و رسول بر ما شده است . پس آيهء * ( يا أَيُّهَا الَّذِينَ آمَنُوا إِنْ جاءَكُمْ فاسِقٌ . . . ) * نازل گرديد .\r\n\r\n\r\n\r\nفَشَل :\r\n( بر وزن فرس ) ضعف .\r\nترس . راغب آن را ضعف توأم با ترس گفته . طبرسى ذيل آيهء 122 و 152 آل عمران آن را جبن و ذيل آيهء 43 انفال ضعف ناشى از فزع معنى كرده .\r\nفيومى در مصباح فشل ( بفتح اول و كسر دوم ) را جبان و ضعيف القلب گفته است .\r\nبقول ابن اثير در نهايه آن بمعنى ضعف و ترس است . نگارنده نيز با دقت در آيات قول ابن اثير را پسنديدم و خواهيم ديد كه معنى آن گاهى ضعف و گاهى ترس است .\r\n","description":"","footnote":"","page_name":" 178 ","page_number":180},
  {"content":"\r\nمثلا در آيهء * ( وَلا تَنازَعُوا فَتَفْشَلُوا وَتَذْهَبَ رِيحُكُمْ . . . ) * انفال : 46 . بمعنى ضعف است نه ترس يعنى منازعه و اختلاف نكنيد كه ضعيف شويد و نيرويتان از بين برود ميدانيم كه اختلاف موجب ضعف و پراكندگى است ولى در آيهء * ( حَتَّى إِذا فَشِلْتُمْ وَتَنازَعْتُمْ فِي الأَمْرِ . . . ) * آل عمران : 152 . و آيهء * ( وَلَوْ أَراكَهُمْ كَثِيراً لَفَشِلْتُمْ وَلَتَنازَعْتُمْ فِي الأَمْرِ . . . ) * انفال : 43 . معنى ترس بهتر به نظر ميرسد .\r\nتَفْشَلا * ( إِذْ هَمَّتْ طائِفَتانِ مِنْكُمْ أَنْ تَفْشَلا وَالله وَلِيُّهُما . . . ) * آل عمران :\r\n122 . فشل را در آيه جبن و يا ضعف توأم با جبن گفته‌اند يعنى : آنگاه كه دو طائفه از شما خواستند بترسند و يا خواستند از ترس ضعيف گردند ولى اين معنى با ملاحظهء * ( هَمَّتْ ) * جور در نميايد . به نظر نگارنده فشل در آيه بمعنى برگشتن از تصميم است كه لازمهء جبن است در اقرب الموارد گويد : « عَزَم عَلى كذا ثُمَّ فَشَلَ عَنْه اىْ نَكَلَ عَنْه وَلَمْ يَمْضِه » يعنى بفلان كار تصميم گرفت سپس برگشت و بجا نياورد .\r\nآيه دربارهء دو گروه بنى سلمه و بنى حارثه است كه با رسول خدا صلَّى اللَّه عليه و آله بجنگ « احد » خارج شدند و چون عبد اللَّه بن ابى با ياران خويش از راه برگشت آنها نيز قصد كردند كه برگردند ولى بر نگشتند يعنى : ياد كنيد آنوقت را كه دو طائفه از شما ، خواستند از تصميم خود ( كه جهاد بود ) بر گردند حال آنكه خدا يار آنهاست .\r\n\r\n\r\n\r\nفصح :\r\n* ( وَأَخِي هارُونُ هُوَ أَفْصَحُ مِنِّي لِساناً ) * قصص : 34 . فصيح كسى است كه كلامش بيان كنندهء مقصود و خالى از تعقيد باشد « افصح عن مراده اظهره » فصاحة بمعنى بيان و خلوص كلام از تعقيد است يعنى برادرم هارون در سخن گفتن از من فصيحتر است و ميتواند سخن را بهتر از من ادا كند اين آيه دلالت بر لكنت زبان موسى عليه السّلام ندارد رجوع شود به « عقد » ذيل آيهء * ( وَاحْلُلْ عُقْدَةً مِنْ لِسانِي ) * طه : 27 . و « بين » ذيل آيهء * ( وَلا يَكادُ يُبِينُ ) * . اين كلمه فقط\r\n","description":"","footnote":"","page_name":" 179 ","page_number":181},
  {"content":"\r\nيك بار در كلام اللَّه آمده است .\r\n\r\n\r\n\r\nفصل :\r\nبريدن و جدا كردن . « فصل الشّىء فصلا : قطعه و ابانه » در مفردات گفته : آن جدا كردن دو چيز از همديگر است بطوريكه ميان آن دو فاصله باشد * ( هذا يَوْمُ الْفَصْلِ الَّذِي كُنْتُمْ بِه تُكَذِّبُونَ ) * صافات : 21 . اين روز قيامت و روز جدا كردن حق از باطل است كه تكذيب ميكرديد .\r\nفصول : بمعنى جدا شدن و خروج آمده « فصل من البلد فصولا :\r\nخرج عنه » و نيز جمع فصل آمده ( فصول چهار گانه ) * ( فَلَمَّا فَصَلَ طالُوتُ بِالْجُنُودِ قالَ إِنَّ الله مُبْتَلِيكُمْ بِنَهَرٍ ) * بقره : 249 . چون طالوت با لشكريان از محل و شهر جدا و خارج شد گفت : خدا شما را با رودخانه‌اى امتحان خواهد كرد . ايضا * ( وَلَمَّا فَصَلَتِ الْعِيرُ قالَ أَبُوهُمْ إِنِّي لأَجِدُ رِيحَ يُوسُفَ ) * يوسف : 94 . چون كاروان از مصر جدا و خارج گرديد پدرشان گفت : من بوى يوسف را استشمام ميكنم . معنى فصل همان است كه گفته شد و چون در قضاوت و غيره استعمال شود بمناسبت معناى اولى است .\r\nفصال : باز كردن طفل از شير در اقرب الموارد آن را اسم مصدر گفته است * ( وَحَمْلُه وَفِصالُه ثَلاثُونَ شَهْراً ) * احقاف : 15 . بار داشتن و از شير گرفتنش سى ماه است . ايضا * ( وَفِصالُه فِي عامَيْنِ ) * لقمان : 14 .\r\nفصيلة : اقوام و عشيره است كه از شخص منفصلاند و فصيل بمعنى مفصول است * ( يَوَدُّ الْمُجْرِمُ لَوْ يَفْتَدِي مِنْ عَذابِ يَوْمِئِذٍ بِبَنِيه . وَصاحِبَتِه وَأَخِيه . وَفَصِيلَتِه الَّتِي تُؤْوِيه . . . ) * معارج :\r\n11 - 13 . گناهكار دوست ميدارد كه ايكاش عوض دهد از عذاب آن روز پسران ، زن ، برادر و عشيرهء خويش را چنان عشيره ايكه او را به خودش منضمّ كرده و در كنار خود جا ميدهد .\r\nتفصيل : متمايز كردن . تفصيل كلام ، روشن كردن آنست ، مقابل اجمال .\r\n","description":"","footnote":"","page_name":" 180 ","page_number":182},
  {"content":"\r\n* ( وَلِتَعْلَمُوا عَدَدَ السِّنِينَ وَالْحِسابَ وَكُلَّ شَيْءٍ فَصَّلْناه تَفْصِيلًا ) * اسراء :\r\n12 . و تا عدد سالها و حسابرا بدانيد و هر چيز را از هم متمايز كرديم و روشن نموديم و مردم مىتوانند آنها را از همديگر بشناسند .\r\n* ( هذا يَوْمُ الْفَصْلِ الَّذِي كُنْتُمْ بِه تُكَذِّبُونَ صافات : 21 . تعبير از روز قيامت با * ( يَوْمُ الْفَصْلِ ) * در بسيارى از آيات آمده است و مراد از آن حكومت و قضاوت حق است كه در نتيجه حق از ناحق ، عادل از ظالم جدا شده و هر يك راه خويش روند چنان كه فرموده * ( إِنَّ الله يَفْصِلُ بَيْنَهُمْ يَوْمَ الْقِيامَةِ ) * حج : 17 . * ( إِنَّ رَبَّكَ هُوَ يَفْصِلُ بَيْنَهُمْ يَوْمَ الْقِيامَةِ فِيما كانُوا فِيه يَخْتَلِفُونَ ) * سجده : 25 .\r\nدر آيهء * ( إِنَّ يَوْمَ الْفَصْلِ كانَ مِيقاتاً ) * نباء : 17 . شايد مراد جدا كردن اجزاء عالم از همديگر باشد ولى بعيد است .\r\n* ( وَآتَيْناه الْحِكْمَةَ وَفَصْلَ الْخِطابِ ) * ص : 20 . راجع به اين آيه رجوع شود به « خطب » .\r\n* ( كِتابٌ أُحْكِمَتْ آياتُه ثُمَّ فُصِّلَتْ مِنْ لَدُنْ حَكِيمٍ خَبِيرٍ ) * هود : 1 . دربارهء اين آيه در « حكم » توضيح مفصّل داده شده به آنجا رجوع شود .\r\n* ( إِنَّه لَقَوْلٌ فَصْلٌ . وَما هُوَ بِالْهَزْلِ طارق : 13 و 14 . فصل بمعنى مفصول است يعنى جدا شده از شوخى و ناحق ، معنى آيه : حقا كه اين سخن قولى است حق و ثابت و شوخى نيست .\r\n\r\n\r\n\r\nفصم :\r\nشكستن . قطع كردن . « فصم الشّىء : كسّره من غير بينونة - فصم الشّىء : قطعه » .\r\nانفصام : قطع شدن . * ( فَمَنْ يَكْفُرْ بِالطَّاغُوتِ وَيُؤْمِنْ بِالله فَقَدِ اسْتَمْسَكَ بِالْعُرْوَةِ الْوُثْقى لَا انْفِصامَ لَها ) * بقره :\r\n256 . هر كه بطغيانگر كفر ورزيده و به خدا ايمان آورد بدستگيره‌اى چنگ زده كه قطع شدن ندارد . در نهج البلاغه خطبهء 107 در وصف آتش آخرت فرموده : « لا تفصم كبولها » زنجيرهايش - قطع نميشود اين كلمه فقط\r\n","description":"","footnote":"","page_name":" 181 ","page_number":183},
  {"content":"\r\nيك بار در قرآن آمده است .\r\n\r\n\r\n\r\nفضح :\r\nرسوا كردن . عيب كسى را آشكار كردن . « فضحه : كشف مساويه » * ( قالَ إِنَّ هؤُلاءِ ضَيْفِي فَلا تَفْضَحُونِ ) * حجر : 68 . اين كلام لوط عليه السّلام است نسبت بقوم خويش در حمايت ميهمانانش كه فرشته بودند فضيحت در اينجا بمعنى الزام عيب و عار است كه اگر آنها بميهمانان لوط جسارت ميكردند براى آنحضرت عيبى بود يعنى اينها ميهمان منند مرا رسوا نكنيد لذا طبرسى رحمه اللَّه آن را الزام عار معنى كرده و در مصباح فضيحت را عيب گفته است . اين كلمه فقط يك بار در قرآن آمده است .\r\n\r\n\r\n\r\nفضّ :\r\nشكستن و پراكندن . « فضّ الشّىء : كسره متفرّقا » راغب گفته :\r\nفضّ شكستن و پراكندن شىء است مثل شكستن مهر نامه و بطور استعاره گفته‌اند « انفضّ القوم » يعنى قوم پراكنده شدند * ( وَلَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ ) * آل عمران :\r\n159 . اگر بد رفتار و قسىّ القلب بودى حتما از اطراف تو متفرّق ميشدند . ايضا * ( هُمُ الَّذِينَ يَقُولُونَ لا تُنْفِقُوا عَلى مَنْ عِنْدَ رَسُولِ الله حَتَّى يَنْفَضُّوا ) * منافقون : 7 . آنها كسانىاند كه ميگويند بكسانيكه در نزد رسول خدا هستند انفاق نكنيد تا متفرّق شوند .\r\nدر نهج البلاغه خطبهء 122 در بارهء جمعى فرموده : « اللَّهمّ ان ردّوا الحقّ فافضض جماعتهم » خدايا اگر حق را ردّ كردند اجتماعشان را متفرّق گردان .\r\nفضّه : نقره . * ( وَحُلُّوا أَساوِرَ مِنْ فِضَّةٍ ) * انسان : 21 . زينت شده‌اند با دستبندهائى از نقرهء بخصوصى . در مجمع ذيل آيهء 34 توبه فرموده علَّت تسميهء زر بذهب آنست كه ميرود و فانى مىشود و باقى نميماند و علت تسميهء نقره بفضّه آنست كه متفرّق مىشود و نميماند .\r\n\r\n\r\n\r\nفضل :\r\nزيادت . راغب گفته :\r\n« الفضل : الزّيادة عن الاقتصار » در مصباح گفته : « فضل فضلا » يعنى زيادت يافت « خذ الفضل » يعنى زيادت\r\n","description":"","footnote":"","page_name":" 182 ","page_number":184},
  {"content":"\r\nرا بگير در قاموس آن را ضدّ نقص گفته است .\r\nهر گاه در آيات قرآن دقت شود خواهيم ديد كه فضل در آن به دو معنى به كار رفته :\r\n1 - برترى .\r\n2 - عطيّه و احسان و رحمت . و هر دو از مصاديق معناى اولى است .\r\nامّا اوّلى ممكن است معنوى باشد مثل * ( فَما كانَ لَكُمْ عَلَيْنا مِنْ فَضْلٍ . . . ) * اعراف : 39 . شما را بر ما بر ترى و فضيلتى نبود . * ( وَلَقَدْ آتَيْنا داوُدَ مِنَّا فَضْلًا ) * سباء : 10 . و ممكن است مادّى مثل * ( وَالله فَضَّلَ بَعْضَكُمْ عَلى بَعْضٍ فِي الرِّزْقِ ) * نحل : 71 .\r\nامّا دوّمى مثل * ( وَلكِنَّ الله ذُو فَضْلٍ عَلَى الْعالَمِينَ ) * بقره : 251 . ليكن خدا صاحب احسان و رحمت است بر مردمان راغب گويد : هر عطيّه‌اى را كه بر معطى لازم نيست فضل گويند . يعنى احسان و رحمت و عطائيكه خدا بر بندگان مىكند بر خداوند لازم نيست بلكه از روى لطف و كرم مىكند لذا به آن فضل گوئيم كه زيادت است و گرنه بندگان حقى در نزد خدا ندارند .\r\n[ اينك به چند آيه نظر ميكنيم . 
  ] 1 - * ( فَلَوْ لا فَضْلُ الله عَلَيْكُمْ وَرَحْمَتُه لَكُنْتُمْ مِنَ الْخاسِرِينَ ) * بقره : 64 . در اين آيه كلمهء رحمت بعد از « فضل » آمده ايضا در آيهء 83 و 113 و 175 سورهء نساء و غيره آيا رحمت در اين آيات بيان و عبارت اخراى فضل است يا معنى ديگرى دارد ؟ به نظر ميايد كه « رحمة » ذكر عام بعد از خاصّ باشد كه فضل از مصاديق رحمت است و مىشود با ملاحظهء آيات ما قبل مصاديق آن دو را روشن كرد و در آيهء فوق ميتوان گفت : مراد از فضل تأخير عذاب و غرض از رحمة قبول توبه باشد يعنى : اى بنى اسرائيل اگر فضل خدا بر شما نبود و در عقوبت شما تعجيل ميكرد و اگر رحمتش در توفيق توبه نبود حتما زيانكار ميشديد .\r\n2 - * ( فَانْقَلَبُوا بِنِعْمَةٍ مِنَ الله وَفَضْلٍ لَمْ يَمْسَسْهُمْ سُوءٌ . . . ) * آل عمران : 174 .\r\nدر اين آيه لفظ نعمت و فضل با هم\r\n","description":"","footnote":"","page_name":" 183 ","page_number":185},
  {"content":"\r\nذكر شده ايضا در آيات 171 آل عمران و 8 حجرات .\r\nطبرسى ذيل آيهء 171 آل عمران فرموده : فضل و نعمت دو لفظ است بيك معنى . بعد ميگويد در بارهء تكرار آن در آيه دو وجه گفته‌اند يكى آنكه نعمت مقابل طاعت است و فضل زايد بر آن و ديگرى آنكه تكرار آن براى تأكيد و تمكين معنى در نفس و مبالغه است . نگارنده نيز ترجيح مىدهم كه هر دو بيك معنى باشند گر چه در آيه دو مصداق دارند .\r\n\r\nتفضيل انبياء عليهم السلام\r\nبصراحت قرآن انبياء عليهم السلام از لحاظ فضيلت يكسان نيستند ، بعضى بر بعضى مزيّت دارند . * ( تِلْكَ الرُّسُلُ فَضَّلْنا بَعْضَهُمْ عَلى بَعْضٍ مِنْهُمْ مَنْ كَلَّمَ الله وَرَفَعَ بَعْضَهُمْ دَرَجاتٍ وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ . . . ) * بقره : 253 .\r\nاز اين آيه سه مطلب روشن مىشود .\r\nاول اينكه : پيامبران بعضى از بعضى افضلاند و اين تفضيل از جانب خداست كه فرموده * ( « فَضَّلْنا » ) * عين همين كلمه در آيهء بعدى نيز خواهد آمد .\r\nدوم اينكه : سبب تفضيل سخن گفتن خدا و تأييد با روح القدس و اعطاء معجزات است كه آيه در صدد بيان اسباب تفضيل است .\r\nسوم اينكه : علت افضليت عيسى عليه السّلام معجزات و تأييد با روح القدس بوده است .\r\n* ( وَلَقَدْ فَضَّلْنا بَعْضَ النَّبِيِّينَ عَلى بَعْضٍ وَآتَيْنا داوُدَ زَبُوراً ) * اسراء : 55 .\r\nدر اين آيه نيز تفضيل از جانب خداست و علت فضيلت داود اعطاء زبور است .\r\nداود و سليمان عليهما السلام ميگويند : * ( الْحَمْدُ لِلَّه الَّذِي فَضَّلَنا عَلى كَثِيرٍ مِنْ عِبادِه الْمُؤْمِنِينَ ) * نمل : 15 .\r\nو سليمان بمردم در بارهء دانستن زبان پرندگان و دارا بودن بهر شىء ميگويد :\r\n* ( يا أَيُّهَا النَّاسُ عُلِّمْنا مَنْطِقَ الطَّيْرِ وَأُوتِينا مِنْ كُلِّ شَيْءٍ إِنَّ هذا لَهُوَ ) *\r\n","description":"","footnote":"","page_name":" 184 ","page_number":186},
  {"content":"\r\n* ( الْفَضْلُ الْمُبِينُ ) * نمل : 16 .\r\nچنان كه گفته شد : تفضيل پيامبران از جانب خداست به نظر ميايد علَّت تفضيل در استعدادها و معنويّات آن بزرگواران بوده كه شايستگى تفضيل را داشته‌اند گر چه همهء انبياء عليهم السلام داراى فضل بوده‌اند قرآن فرموده :\r\n* ( الله أَعْلَمُ حَيْثُ يَجْعَلُ رِسالَتَه ) * انعام :\r\n124 . آيه در جواب كسانى است كه ميگفتند : بايد بما هم وحى و رسالت داده شود خدا در جواب فرمود : خدا داناتر است كه رسالت خويش را در كجا قرار ميدهد و بكدام كس محول مىكند . يعنى جعل رسالت احتياج باستعداد دارد و خدا بهتر ميداند كدام شخص داراى آن استعداد است و در عين حال صاحبان استعداد نيز بعضى بر بعضى مزيّت دارند .\r\nدر بارهء رسول خدا صلَّى اللَّه عليه و آله بايد بدانيم آنحضرت خاتم پيامبران و آورندهء دين كاملتر از اديان گذشته است و كتابش چنان كه خواهيم گفت حافظ كتابهاى گذشته است در اين صورت بىشك از ديگران افضل خواهد بود و ذيلا خواهيم ديد كه آنحضرت جامع اسباب فضيلت و سهمش رويهم از ديگران زياد بود و از مصاديق * ( « وَرَفَعَ بَعْضَهُمْ دَرَجاتٍ » ) * و يا مصداق منحصر بفرد آن بود .\r\nدر بارهء تأييد بروح القدس آمده * ( فَإِنَّ الله هُوَ مَوْلاه وَجِبْرِيلُ وَصالِحُ الْمُؤْمِنِينَ . . . ) * تحريم : 4 . ايضا * ( قُلْ مَنْ كانَ عَدُوًّا لِجِبْرِيلَ فَإِنَّه نَزَّلَه عَلى قَلْبِكَ بِإِذْنِ الله . . . ) * بقره : 97 .\r\nامّا در خصوص سخن گفتن خدا با آنحضرت بايد دانست خدا با پيامبران سه نحو سخن ميگويد : وحى ، سخن گفتن با ايجاد صدا ، فرستادن ملك . اين آيه هر سه را بيان مىكند :\r\n* ( وَما كانَ لِبَشَرٍ أَنْ يُكَلِّمَه الله إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِه ما يَشاءُ . . . ) * شورى : 51 . در آيهء ما بعد تصريح شده كه خدا با حضرت رسول صلَّى اللَّه عليه و آله با هر\r\n","description":"","footnote":"","page_name":" 185 ","page_number":187},
  {"content":"\r\nسه قسم سخن گفته است زيرا آيهء ما بعد چنين شروع شده * ( وَكَذلِكَ أَوْحَيْنا إِلَيْكَ رُوحاً مِنْ أَمْرِنا . . . ) * لفظ * ( « كَذلِكَ » ) * اشاره بآيهء قبل و سه قسم وحى است يعنى : به تو دينى با هر سه قسم وحى كرديم .\r\nعلى هذا آنحضرت از * ( « مِنْهُمْ مَنْ كَلَّمَ الله » ) * نيز مىباشد .\r\nاز طرف ديگر بقول بعضى مراد از * ( « رَفَعَ بَعْضَهُمْ دَرَجاتٍ » ) * آنحضرت است و در بارهء حضرتش آمده : * ( وَما أَرْسَلْناكَ إِلَّا كَافَّةً لِلنَّاسِ ) * سباء : 28 . * ( وَما أَرْسَلْناكَ إِلَّا رَحْمَةً لِلْعالَمِينَ ) * انبياء : 107 . و آنگهى كتاب آنحضرت ناظر و حافظ كتابهاى ديگر است * ( وَأَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه مِنَ الْكِتابِ وَمُهَيْمِناً عَلَيْه . . . ) * المائدة : 48 . ايضا آيهء اسراء و آيات سورهء نجم در بارهء معراج از ادلّ دليل بر افضليّت آنحضرت است اگر كمى در آيهء * ( سُبْحانَ الَّذِي أَسْرى بِعَبْدِه لَيْلًا مِنَ الْمَسْجِدِ الْحَرامِ إِلَى الْمَسْجِدِ الأَقْصَى ) * اسراء : 1 . و آيات * ( وَلَقَدْ رَآه نَزْلَةً أُخْرى . ) *\r\n* ( عِنْدَ سِدْرَةِ الْمُنْتَهى . عِنْدَها جَنَّةُ الْمَأْوى . ) *\r\n* ( إِذْ يَغْشَى السِّدْرَةَ ما يَغْشى . ما زاغَ الْبَصَرُ وَما طَغى . لَقَدْ رَأى مِنْ آياتِ رَبِّه الْكُبْرى ) * نجم : 13 - 18 . دقّت كنيم در افضل بودن آنحضرت شكى نخواهيم داشت .\r\nدر آيهء * ( وَإِذْ أَخَذْنا مِنَ النَّبِيِّينَ مِيثاقَهُمْ وَمِنْكَ وَمِنْ نُوحٍ وَإِبْراهِيمَ وَمُوسى وَعِيسَى ابْنِ مَرْيَمَ . . . ) * احزاب :\r\n7 . آنحضرت از همهء پيامبران اولو العزم جلوتر ذكر شده مىشود آن هم دليل مطلب باشد اينها همه راجع باستفاده از آيات است در اين زمينه رواياتى نيز وارد شده كه در كتابها از جمله بحار طبع جديد جلد 16 ص 402 - 420 . منقولاند .\r\n\r\nفضيلت كسبى\r\nآنچه گفته شد راجع بفضيلت تفضلَّى و خدائى است كه روى استعداد شخص از خداوند افاضه مىشود چنان كه از * ( « فَضَّلْنا » ) * و * ( « الله أَعْلَمُ حَيْثُ يَجْعَلُ رِسالَتَه » ) * روشن گرديد ، امّا\r\n","description":"","footnote":"","page_name":" 186 ","page_number":188},
  {"content":"\r\nراجع بفضيلت كسبى مىشود گفت كه هر يك از آن بزرگواران عليهم السلام داراى مزيّتى بودند كه در ديگرى وجود نداشت مثلا نوح عليه السّلام مدّت نهصد و پنجاه سال تبليغ كرده و از اين لحاظ منحصر بفرد است * ( فَلَبِثَ فِيهِمْ أَلْفَ سَنَةٍ إِلَّا خَمْسِينَ عاماً فَأَخَذَهُمُ الطُّوفانُ . . . ) * عنكبوت : 14 . در بارهء پيامبران آمده * ( وَسَلامٌ عَلَى الْمُرْسَلِينَ ) * صافات : 181 . * ( قُلِ الْحَمْدُ لِلَّه وَسَلامٌ عَلى عِبادِه الَّذِينَ اصْطَفى ) * نمل : 59 .\r\nو در بارهء بعضى بالخصوص آمده :\r\n* ( سَلامٌ عَلى إِبْراهِيمَ ) * . . . * ( سَلامٌ عَلى مُوسى وَهارُونَ ) * - . . . * ( سَلامٌ عَلى إِلْياسِينَ ) * صافات : 109 - 120 - 130 .\r\nولى در بارهء نوح عليه السّلام آمده : * ( سَلامٌ عَلى نُوحٍ فِي الْعالَمِينَ ) * صافات : 79 .\r\nاين * ( « فِي الْعالَمِينَ » ) * ظاهرا به علت آنست كه اولين پايه گذار مبارزه با بت پرستى آن بزرگوار است و نسبت برسولان آينده فتح الباب كرده است * ( « فِي الْعالَمِينَ » ) * ظاهرا حال است از * ( « سَلامٌ » ) * يعنى سلام بر نوح سلاميكه پيوسته در ميان مردمان خواهد ماند .\r\nايضا جريان ذبح اسماعيل عليه السّلام و اسكان ذريّه در وادى غير ذى زرع و انداخته شدن به آتش نسبت بابراهيم عليه السّلام و هكذا صبر ايّوب عليه السّلام كه فرموده : * ( إِنَّا وَجَدْناه صابِراً نِعْمَ الْعَبْدُ ) * ص : 44 . و نيز تلاشها و مجاهدتهاى موسى عليه السّلام .\r\nاگر از اينجهت حالات رسول خدا صلَّى اللَّه عليه و آله را بررسى كنيم خواهيم ديد آنحضرت نيز در نوبت خود بىنظير است : ايستادگى در راه خدا ، استقامت در برابر تحريم اقتصادى سه سالهء قريش در شعب ابى طالب عليه السّلام مهاجرت در راه خدا و براى خدا ، شركت در جنگهاى متعدّد و بر داشتن زخمها ، صبر بر زحمات و نادانيهاى قوم ، تشكيل حكومت دينى ، نجات مردم از بت پرستى ، تحكيم پايه هاى توحيد و غيره و غيره كه با شمردن به طول خواهد انجاميد تنها اگر جريان شعب ابى طالب عليه السّلام را در نظر بگيريم باستقامت ممتاز آنحضرت صلوات اللَّه\r\n","description":"","footnote":"","page_name":" 187 ","page_number":189},
  {"content":"\r\nو سلامه عليه و آله پى خواهيم برد در مدت آن سه سال چنان در مضيقه واقع شدند كه يكى از يارانش ميگويد :\r\nشب چيز نرمى زير پايم احساس كردم آن را به دهان گذاشته و از كثرت گرسنگى بلعيدم و اكنون كه دو سال از آن زمان ميگذرد هنوز نميدانم آن چيز چه بود .\r\nدر بارهء مفاضله ميان انبياء و ائمّه عليهم السلام از جنبهء وحى و طرف خطاب خدا بودن انبياء افضلاند ولى از جنبهء كسبى بايد اندازهء تلاش آنان را در نظر گرفت و روى آن حساب كرد مثلا زكريّا و على بن ابى طالب عليهما السلام را در نظر ميگيريم قطع نظر از جنبهء وحى :\r\n- على عليه السّلام مروّج شريعت قرآن بود .\r\n- زكريّا عليه السّلام مروّج شريعت تورات .\r\n- على عليه السّلام شريعت مستقل نداشت .\r\n- زكريّا عليه السّلام شريعت مستقل نداشت . - على عليه السّلام در راه خدا بارها جنگيد .\r\n- زكريّا عليه السّلام در هيچ جنگى شركت نكرد .\r\n- على عليه السّلام بهنگام مرگ بدنش پر از جاى زخمهاى جنگى بود .\r\n- زكريّا عليه السّلام اثرى از زخم نداشت .\r\nرويهم رفته اگر تلاشها و فعاليتهاى على عليه السّلام را در راه خدا با تلاشهاى زكريّا عليه السّلام مقايسه كنيم علائم طور ديگر جابجا خواهد شد . پس ما در بيان فضيلت كسى بايد سراغ تلاشها و زحمات شخص وى برويم تا نتيجهء مطلوب بدست آيد .\r\nوانگهى مطابق روايات ، ائمّه عليهم السلام نيز صداى ملائكه را مىشنيدند ولى خود آنها را نميديدند و نيز بقلوبشان الهام ميشد كافى ج 1 ص 270 « باب انّ الائمّة محدّثون » مفيد رحمه اللَّه در كتاب اوائل المقالات ميگويد : قومى از اماميّه قطع كرده‌اند كه امامان اهل بيت از همهء انبياء جز پيامبر ما افضلاند ، و عدّه‌اى از\r\n","description":"","footnote":"","page_name":" 188 ","page_number":190},
  {"content":"\r\nاماميّه آنها را باستثناى اولو العزم از همه افضل گفته‌اند گروهى از آنها از هر دو قول امتناع كرده و همهء انبياء عليهم السلام را از امامان عليهم السلام افضل دانسته‌اند اين بابى است كه عقول را در ايجاب و منع آن مجال نيست و بر هيچ يك از اقوال اجماعى منعقد نشده . . . در قرآن مواضعى است كه قول اول را تقويت مىكند . . .\r\nنگارنده گويد آنچه در واقع و در علم خدا هست بدان تسليم هستيم .\r\n\r\nفضيلت يهود يعنى چه ؟ !\r\nدر بارهء بنى اسرائيل آمده : * ( اذْكُرُوا نِعْمَتِيَ الَّتِي أَنْعَمْتُ عَلَيْكُمْ وَأَنِّي فَضَّلْتُكُمْ عَلَى الْعالَمِينَ ) * بقره : 47 و 122 . موسى عليه السّلام در جواب سؤال آنها كه گفتند : اى موسى همانطور كه اين مردم بتهائى و معبودهائى دارند براى ما نيز معبودى بساز * ( يا مُوسَى اجْعَلْ لَنا إِلهاً كَما لَهُمْ آلِهَةٌ ) * فرمود : * ( أَ غَيْرَ الله أَبْغِيكُمْ إِلهاً وَهُوَ فَضَّلَكُمْ عَلَى الْعالَمِينَ ) * اعراف : 140 .\r\nمراد از اين تفضيل چيست ؟ با آنكه قرآن بشديدترين وجهى مثالب يهود را بر شمرده و آنها را كوبيده است . وانگهى مراد از * ( « الْعالَمِينَ » ) * همهء مردمان در هر عصر است يا مردمان زمان يهود ؟\r\nبايد دانست : در ميان قوم يهود پيامبران بيشتر از هر قوم بوده‌اند از 25 نفر پيغمبريكه در قرآن نام برده شده بيشترشان از يهوداند مانند يوسف ، موسى ، هارون ، داود ، سليمان ، زكريّا ، يحيى ، عيسى ، اسمعيل صادق الوعد ، يونس ، اسحق ، يعقوب .\r\nاز طرف ديگر معجزات واقعه در بنى اسرائيل بيشتر از هر قوم بود از قبيل :\r\nعصاى موسى عليه السّلام و يد بيضاى او ، شكافتن دريا و گذشتن بنى اسرائيل از آن و غرق فرعونيان ، شكافته شدن دوازده چشمهء آب از سنگ ، آمدن منّ و سلوى ، بلند شدن كوه بالاى سر بنى اسرائيل ، زنده شدن مقتول در جريان بقره ، زنده شدن مقتول در جريان بقره ، زنده شدن آن عدّه كه بموسى گفتند : خدا را آشكارا بما نشان بده ، آمدن طوفان ، جراد ،\r\n","description":"","footnote":"","page_name":" 189 ","page_number":191},
  {"content":"\r\nقمّل ، خون ، قورباغه ها بر فرعونيان و . . . ايضا معجزات سائر انبياء بنى اسرائيل از قبيل تسبيح كوهها و پرندگان با داود ، دانستن زبان پرندگان * ( « عُلِّمْنا مَنْطِقَ الطَّيْرِ » ) * تسخير باد و جنّ بدست سليمان ، زنده شدن مردگان بدست عيسى و . . .\r\nچنان كه در ما بعد آيه 47 بقره مقدارى از آنها شمرده شده است .\r\nو موسى عليه السّلام به آنها فرموده : * ( . . . اذْكُرُوا نِعْمَتَ الله عَلَيْكُمْ إِذْ جَعَلَ فِيكُمْ أَنْبِياءَ وَجَعَلَكُمْ مُلُوكاً وَآتاكُمْ ما لَمْ يُؤْتِ أَحَداً مِنَ الْعالَمِينَ ) * مائده : 20 .\r\nاين آيه خلاصه و فشردهء مطلب ما قبل است يعنى : بر خاستن پيامبران از آنها . اعطاى آزادى و استقلال پس از آنكه در دست فرعون بردگان بودند . و رسيدن بچيزيكه احدى از مردمان بدان نرسيده‌اند بنظرم مراد از آن كثرت معجزات و غيره است .\r\nنتيجه اينكه : به نظر نگارنده مراد از تفضيل بنى اسرائيل ، بودن پيامبران زياد و معجزات زياد در ميان آنهاست در اين صورت آنها از ايندو جهت از همهء اقوام برتراند و هيچ مانعى ندارد كه * ( « الْعالَمِينَ » ) * شامل همهء مردمان در هر عصر باشد زيرا اينهمه پيامبران و معجزات در هيچ قومى نه قبل از بنى - اسرائيل و نه بعد از آنها واقع نشده است .\r\nولى اين مطلب ربطى بفضيلت فرد فرد آنها ندارد كه آنها از نظر افراد بتصريح قرآن و تجربه ، اشخاص بد كار و حيله گر و * ( « غَضِبَ الله عَلَيْهِمْ » ) * و * ( « فَباؤُ بِغَضَبٍ عَلى غَضَبٍ » ) * بوده و هستند ، آيات فقط ميگويد كه اين تفضيل در اين قوم واقع شده است .\r\nاز طرف ديگر مىشود از كثرت پيامبران و معجزات خشونت و جهالت بنى اسرائيل را كشف كرد زيرا اگر غرق در جهالت و عصيان نبودند احتياج بآنهمه پيغمبر و معجزات نداشتند .\r\n\r\nفضيلت انسان\r\nآيهء زير نيز قابل دقت و بررسى است * ( وَلَقَدْ كَرَّمْنا بَنِي آدَمَ وَحَمَلْناهُمْ ) *\r\n","description":"","footnote":"","page_name":" 190 ","page_number":192},
  {"content":"\r\n* ( فِي الْبَرِّ وَالْبَحْرِ وَرَزَقْناهُمْ مِنَ الطَّيِّباتِ وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا ) * اسراء : 70 .\r\nتكريم بمعنى گرامى داشتن و محترم كردن است و آن ظاهرا بواسطهء عقل و تفكَّر و اختيار است كه خداوند به انسان عطا فرموده و به همان وسيلهء لياقت خليفة اللَّه بودن را پيدا كرده است . چنان كه ابليس در اين باره به خدا عرض كرد : * ( أَ رَأَيْتَكَ هذَا الَّذِي كَرَّمْتَ عَلَيَّ . . . ) * اسراء : 62 . مرا خبر ده از اينكه بر من برترى دادى و گرامى داشتى . نظر ابليس از تكريم همان خلافت آدم است و آن نبود مگر در اثر استعداد انسان و نيروى عقل و تفكر و طرز ساختمان بدن او .\r\nجملهء * ( « وَحَمَلْناهُمْ فِي الْبَرِّ وَالْبَحْرِ وَرَزَقْناهُمْ مِنَ الطَّيِّباتِ » ) * از نتائج تكريم است كه بشر بدان وسيلهء به اينها دست يافت .\r\nامّا جملهء * ( « وَفَضَّلْناهُمْ عَلى كَثِيرٍ مِمَّنْ خَلَقْنا تَفْضِيلًا » ) * باحتمال قوى اين تفضيل نيز از نتائج تكريم است و اگر نيروى عقل و تفكَّر در بشر نبود اين تفضيل عايد او نميشد و آن تفضيل ثوابى و اخروى نيست بلكه تفضيل از حيث استعداد و تصرّف در عالم و تسخير موجودات مادّى و استفاده از آنها است ، على هذا اين مسئله بميان نميايد كه بشر افضل است يا ملك ؟ .\r\nمراد از * ( « مِمَّنْ خَلَقْنا » ) * عموم مخلوق است اعمّ از فرشتگان و غيره و از اينكه : بشر از بسيارى از مخلوقات از حيث استعداد و تسخير برتر است لازم ميايد كه بعضى از مخلوقات از بشر از جهاتى برتر باشند ، در اينجا نبايد فقط بسراغ ملك رفت بلكه ملك و بسيارى از جنبندگان از جهاتى از بشر برتراند امروز در كاوشهاى علمى روشن شده كه امثال مورچه ها ، موريانه ها ، زنبوران عسل و غيره و غيره طورى در عالم تصرّف ميكنند كه از بشر ساخته نيست و نخواهد بود .\r\nخلاصه اينكه به نظر نگارنده :\r\nتفضيل از متفرّقات تكريم و از نتائج\r\n","description":"","footnote":"","page_name":" 191 ","page_number":193},
  {"content":"\r\nآن مىباشد بعبارت ديگر : تكريم راجع بذات انسان و اراده و تفكر او و تفضيل راجع بتصرّفات او در عالم ماده و مهار كردن و زير فرمان كشيدن موجودات جهان است . در بارهء اين آيه مطالب ديگرى نيز گفته شده ولى نگارنده به آنچه گفته دلگرم است . و اللَّه العالم .\r\n\r\n\r\n\r\nفضو :\r\nاتّساع . « فضا المكان :\r\nاتّسع » . * ( وَكَيْفَ تَأْخُذُونَه وَقَدْ أَفْضى بَعْضُكُمْ إِلى بَعْضٍ وَأَخَذْنَ مِنْكُمْ مِيثاقاً غَلِيظاً ) * نساء : 21 . طبرسى فرموده :\r\nافضاء بشىء رسيدن به آنست با ملامست اصل آن از فضاء بمعنى وسعت است اقرب الموارد « افْضى فُلانٌ إِلى فُلَانٍ » را رسيدن شخصى بشخصى معنى كرده و گويد حقيقتش آن است كه يكى بفضاء ديگرى رسيد . در نهج البلاغه خطبهء 173 فرموده : « وَما ابْقَى شَيْئاً مِمَّا يَمُرُّ عَلى رَأْسِى الَّا . . . افْضى بِه إِليَّ » رسول خدا صلَّى اللَّه عليه و آله از آنچه بسر من خواهد آمد چيزى نگذاشت مگر آنكه به من رسانيد . ( و اطلاع داد ) . آيه در بارهء آنست كه مهريّهء زنان را از روى ظلم از دستشان نگيريد يعنى : چطور آن را از دست زن ميگيريد حال آنكه بعضى از شما ببعض ديگر رسيده است ( و با رسيدن به يكديگر و ايجاد علقهء زوجيّت مثل يك وجود شده‌ايد ) و زنان از شما پيمانى محكم گرفته‌اند . ظاهرا مراد ، پيمان عقد است كه مرد مهريّه را بواسطهء عقد ازدواج به عهده ميگيرد .\r\nدر مجمع از ابن عباس نقل شده « افضى » در آيه كنايه از جماع است و بقولى مراد خلوت صحيح با زن است مقاربت باشد يا نه . اين كلمه بيشتر از يك بار در كلام اللَّه يافته نيست .\r\n\r\n\r\n\r\nفطر :\r\nشكافتن . و شكاف طبرسى فرموده : « اصل الفطر : الشق » راغب شكافتن طولى گفته است .\r\nتفطَّر و انفطار : شكافته شدن .\r\n* ( تَكادُ السَّماواتُ يَتَفَطَّرْنَ مِنْه . . . ) * مريم :\r\n90 . نزديك است آسمانها از آن نسبت بشكافد . * ( إِذَا السَّماءُ انْفَطَرَتْ ) * انفطار :\r\n1 . آنگاه كه آسمان بشكافد مثل : * ( إِذَا ) *\r\n","description":"","footnote":"","page_name":" 192 ","page_number":194},
  {"content":"\r\n* ( السَّماءُ انْشَقَّتْ ) * انشقاق : 1 .\r\nدر بسيارى از آيات فطر بمعنى آفريدن و فاطر بمعنى آفريننده آمده مثل * ( وَجَّهْتُ وَجْهِيَ لِلَّذِي فَطَرَ السَّماواتِ وَالأَرْضَ ) * انعام : 79 . * ( قُلْ أَ غَيْرَ الله أَتَّخِذُ وَلِيًّا فاطِرِ السَّماواتِ وَالأَرْضِ . . . ) * انعام : 14 .\r\nبا در نظر گرفتن معناى اولى فطر ، آفريدن از آن فطر ناميده شده كه خداوند موجودات را با شكافتن ميافريند تخم مرغ و تخم جنبندگان ديگر شكافته شده بچه هاى آنها به دنيا ميايند ، حبوبات در زير خاك شكافته شده و روئيده مبدّل بساقه ها ، برگها و حبوبات ديگر ميشوند ، * ( إِنَّ الله فالِقُ الْحَبِّ وَالنَّوى ) * انعام : 95 .\r\nتخمهاى ريز علفها شكافته شده و علفها از آنها بوجود ميايند .\r\nيك هستهء زردآلو را در نظر بگيريم :\r\nهسته در زير خاك شكافته شده جوانه از آن خارج مىشود ، جوانه شكافته شده ، شاخه ها و برگها از آن خارج ميشوند ، شاخه ها شكافته شده گلها بوجود ميايند از گلها ميوه و از ميوه ها هسته ها و همچنين تا ميرسيم بآسمانها و زمين كه شش بار در قرآن آمده * ( « فاطِرِ السَّماواتِ وَالأَرْضِ » ) * و در آيهء ديگر فرموده : * ( أَنَّ السَّماواتِ وَالأَرْضَ كانَتا رَتْقاً فَفَتَقْناهُما . . . ) * انبياء : 30 .\r\nدر بارهء انسان آمده * ( وَالَّذِي فَطَرَنا ) * طه : 72 . * ( وَما لِيَ لا أَعْبُدُ الَّذِي فَطَرَنِي ) * يس : 22 . كه ما انسانها نيز در ابتدا يك سلول و ياختهء ساده بوده در اثر شكافته شدن به انسان تبديل شده‌ايم .\r\nممكن است فطر بمعنى ابداع و اختراع و ايجاد ابتكارى باشد كه در « بدع » گذشت در اقرب الموارد آمده :\r\n« فَطَرَ الامْرُ : اخْتَرَعَه وَابْتَدَأَه وَانْشَأَه » در همان كتاب و نهايه از ابن عباس نقل شده كه معنى « * ( فاطِرِ السَّماواتِ وَالأَرْضِ ) * را نميدانستم تا دو نفر عرب بيابانى در باره چاهى براى قضاوت پيش من آمدند يكى از آن دو گفت :\r\n« انا فطرتها » يعنى حفر آن را من شروع كرده‌ام .\r\n","description":"","footnote":"","page_name":" 193 ","page_number":195},
  {"content":"\r\nدر اين صورت * ( « فاطِرِ السَّماواتِ » ) * بمعنى * ( بَدِيعُ السَّماواتِ ) * بقره : 117 .\r\nاست ولى معناى شكافتن صحيحتر است كه آن بتصريح طبرسى و راغب معناى اولى كلمه است بهتر است مراد از * ( « بَدِيعُ السَّماواتِ » ) * خلقت ابتكارى و از * ( « فاطِرِ السَّماواتِ . . . » ) * خلقت بواسطهء شكافتن باشد اينك چند آيه را بررسى ميكنيم :\r\nفطور : 1 - * ( فَارْجِعِ الْبَصَرَ هَلْ تَرى مِنْ فُطُورٍ ) * ملك : 3 . فطور چنان كه در مجمع و اقرب گفته جمع فطر است بمعنى شكافها . راغب آن را مصدر و بمعنى اختلال و سستى گرفته يعنى دفعهء ديگر نگاه كن آيا اختلالى يا شكافهائى ( عدم اتصال ) در خلق خدا مىبينى ؟ ! صدر آيه چنين است : * ( الَّذِي خَلَقَ سَبْعَ سَماواتٍ طِباقاً ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ . . . ) * مراد آنست كه مخلوقات خدا به يكديگر متصل و مرتبطاند همديگر را فوت نميكنند و ميان اتصال و تدبير آنها اختلال و يا شكافها نيست . 2 - * ( . . . يَوْماً يَجْعَلُ الْوِلْدانَ شِيباً . ) *\r\n* ( السَّماءُ مُنْفَطِرٌ بِه كانَ وَعْدُه مَفْعُولًا ) * مزمّل : 17 و 18 . ضمير « به » راجع است به « يوما » و باء بمعنى « فى » يا سبب است يعنى : روزيكه فرزندانرا پير ميگرداند آسمان در آن روز يا بسبب آن روز شكافته شده و وعدهء خدا عملى است . اين عبارت اخراى آيهء * ( إِذَا السَّماءُ انْفَطَرَتْ ) * و * ( وَانْشَقَّتِ السَّماءُ فَهِيَ يَوْمَئِذٍ واهِيَةٌ ) * الحاقه : 16 . است .\r\n3 - * ( تَكادُ السَّماواتُ يَتَفَطَّرْنَ مِنْ فَوْقِهِنَّ وَالْمَلائِكَةُ يُسَبِّحُونَ بِحَمْدِ رَبِّهِمْ . . . ) * شورى : 5 . نزديك است آسمانها از بالايشان بشكافند و فرشتگان بپروردگارشان تسبيح و حمد ميگويند .\r\nبه نظر ميايد : مراد از نزديكى تفطَّر آسمانها شكافتن آنها در قيامت است چنان كه در آيهء * ( السَّماءُ مُنْفَطِرٌ . . . ) * گذشت ، شكافتن قهرا از بالاى آسمانها شروع خواهد شد ، شايد مراد از آنها طبقات هفتگانهء جو باشد .\r\n","description":"","footnote":"","page_name":" 194 ","page_number":196},
  {"content":"\r\nيكى از بزرگان احتمال داده مراد شكافتن آسمانها براى نزول وحى باشد ، اين احتمال گر چه باسياق آيات و خاصّه آيهء 51 همين سوره مناسب است ولى در اين صورت براى لفظ « تكاد » محلى نمىماند وانگهى نزول وحى كه بوسيلهء ملك است شكافتن لازم ندارد .\r\nمع الوصف : شايد مراد خداوند چيز ديگرى باشد . و اللَّه العالم .\r\n4 - * ( فَأَقِمْ وَجْهَكَ لِلدِّينِ حَنِيفاً فِطْرَتَ الله الَّتِي فَطَرَ النَّاسَ عَلَيْها لا تَبْدِيلَ لِخَلْقِ الله ذلِكَ الدِّينُ الْقَيِّمُ وَلكِنَّ أَكْثَرَ النَّاسِ لا يَعْلَمُونَ ) * روم : 30 . طبرسى فرموده * ( « فِطْرَتَ الله » ) * مفعول فعل محذوف است يعنى « اتّبع فطرت اللَّه » و آن بدل است از * ( « فَأَقِمْ وَجْهَكَ لِلدِّينِ » ) * و شايد تقدير آن « اعنى فطرت اللَّه » باشد يعنى : توجّهت را بدين پيوسته كن در حالى كه بدان مايلى ، پيروى كن از فطرت خدائى كه بشر را بر آن آفريده ، تبديلى بر دين خدا نيست ليكن بيشتر مردم نميدانند . آيه صريح است در اينكه دين جزو نهاد بشر و خميرهء ذات او است مثل خوردن ، خوابيدن و غيره ، بعبارت ديگر : دين فطرت خدا و مخلوق خداست كه بشر را توأم با آن آفريده و از بشر قابل انفكاك نيست .\r\nنا گفته نماند : دين بما هو دين فطرى بشر است ولى بشر فقط كليات آن را از قبيل توحيد و پى بردن از علت بمعلول و شكر منعم ، درك مىكند ، درك جزئيات آن احتياج بآمدن پيامبران دارد و با توضيح آنها انسان بفطرى بودن دين بيش از پيش متوجه مىشود .\r\nخداوند در آيهء فوق فرموده : پيوسته بدين توجّه كن ( و بدان كه تو بدينى ميخوانى كه بر فطرت بشر استوار است و فطرت بشر جوابگوى آن مىباشد ) .\r\n\r\n\r\n\r\nفظَّ :\r\nبد خلق . « السَّيىءُ الْخُلُقِ الْخَشِنُ الْكَلامِ » . * ( وَلَوْ كُنْتَ فَظًّا غَلِيظَ الْقَلْبِ لَانْفَضُّوا مِنْ حَوْلِكَ . . . ) * آل عمران : 159 . اگر بد رفتار و سنگدل ميبودى حتما از تو پراكند ميشدند .\r\nفظَّ در اصل آب شكمبهء حيوان\r\n","description":"","footnote":"","page_name":" 195 ","page_number":197},
  {"content":"\r\nاست كه در صورت تشنگى آن را فشرده و مينوشند راغب گفته فظَّ بمعنى بد خلقى استعاره است از فظَّ بمعنى آب شكمبه كه نوشيدنش بسيار ناپسند است و جز در ناچارى شديد نمينوشند .\r\nاين كلمه فقط يك بار در قرآن يافته است .\r\n\r\n\r\n\r\nفعل :\r\n( بفتح اول ) كار كردن و بكسر اول كار . در قاموس گفته :\r\n« الفعل بالكسر حركة الانسان . . . و بالفتح مصدر . . . » همچنين است قول فيومى در مصباح . ولى قرآن اين مطلب را تصديق نميكند و فعل بكسر اول را مصدر به كار برده مثل * ( وَأَوْحَيْنا إِلَيْهِمْ فِعْلَ الْخَيْراتِ وَإِقامَ الصَّلاةِ وَإِيتاءَ الزَّكاةِ ) * انبياء : 73 . عطف « اقام - و ايتاء » بر آن ، كه هر دو مصدراند بهترين دليل مصدر بودن « فعل » است نه اسم مصدر .\r\nفعلة : بفتح اول بمعنى دفعه است « كانت منك فعلة حسنة » از تو يك كار خوبى بود . * ( وَفَعَلْتَ فَعْلَتَكَ الَّتِي فَعَلْتَ وَأَنْتَ مِنَ الْكافِرِينَ ) * شعراء : 19 . اين سخن فرعون است بموسى عليه السّلام مراد از فعلة كشته شدن قبطى است بدست موسى يعنى : و كردى آنكارت را كه كردى حال آنكه بر نعمت ما كافر بودى .\r\nفعّال : مبالغه و از اسماء حسنى است و دو بار در قرآن آمده است * ( إِنَّ رَبَّكَ فَعَّالٌ لِما يُرِيدُ ) * هود : 107 .\r\nايضا سورهء بروج : 16 .\r\n\r\n\r\n\r\nفقد :\r\nگم شدن . غائب شدن « فقده فقدا : غاب عنه » راغب گفته : فقد نبودن شىء است بعد از بودن آن ، و آن از عدم اخص است كه عدم به چيزى كه اصلا بوجود نيامده نيز گفته مىشود در نهج البلاغه خطبهء 187 آمده « سلونى قبل ان تفقدونى » پيش از آنكه مرا از دست بدهيد و گم كنيد ، از من بپرسيد .\r\n* ( قالُوا وَأَقْبَلُوا عَلَيْهِمْ ما ذا تَفْقِدُونَ . ) *\r\n* ( قالُوا نَفْقِدُ صُواعَ الْمَلِكِ . . . ) * يوسف :\r\n71 - 72 . برادران يوسف رو كرده و گفتند : چه چيز گم كرده‌ايد ؟ گفتند :\r\nپيمانهء شاه را گم كرده‌ايم .\r\n* ( وَتَفَقَّدَ الطَّيْرَ فَقالَ ما لِيَ لا أَرَى الْهُدْهُدَ . . . ) * نمل : 20 .\r\n","description":"","footnote":"","page_name":" 196 ","page_number":198},
  {"content":"\r\nتفقّد آنست كه در حال غيبت چيزى از حال آن جويا شويم ، يعنى از پرندگان جويا شد و گفت : چرا هدهد را نمىبينم . اين ماده بيشتر از سه بار در قرآن نيامده است .\r\n\r\n\r\n\r\nفقر :\r\nحاجت . فقير : حاجتمند .\r\nاحتياج را از آن فقر گفته‌اند كه آن بمنزلهء شكسته شدن فقار ظهر ( ستون فقرات ) است در تعذّر رسيدن بمراد ( مجمع ) .\r\nنا گفته نماند : حاجت يك دفعه حاجت ذاتى است مثل * ( يا أَيُّهَا النَّاسُ أَنْتُمُ الْفُقَراءُ إِلَى الله وَالله هُوَ الْغَنِيُّ الْحَمِيدُ ) * فاطر : 15 . اى مردم شما به خدا محتاجيد و خدا اوست بىنياز ستوده . اين شامل حال همه است حتى ميلياردرها ، و يك دفعه بمعنى نادارى و بىچيزى است مثل * ( وَمَنْ كانَ فَقِيراً فَلْيَأْكُلْ بِالْمَعْرُوفِ ) * نساء : 6 . * ( فَكُلُوا مِنْها وَأَطْعِمُوا الْبائِسَ الْفَقِيرَ ) * حج : 28 .\r\nفاقره : داهيهء بزرگ . اين از آنست كه بلاى بزرگ پشت انسان را ميشكند * ( وَوُجُوه يَوْمَئِذٍ باسِرَةٌ . تَظُنُّ أَنْ يُفْعَلَ بِها فاقِرَةٌ ) * قيامة : 24 و 25 .\r\nچهره هائى در آن روز درهم كشيده است توقّع دارد كه بلائى كمر شكن بسرش آيد .\r\n* ( إِنَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها . . . ) * توبه :\r\n60 . راجع بفرق مسكين و فقير به « سكن » رجوع شود .\r\n\r\n\r\n\r\nفقع :\r\n* ( إِنَّها بَقَرَةٌ صَفْراءُ فاقِعٌ لَوْنُها تَسُرُّ النَّاظِرِينَ ) * بقره : 69 . فقع بمعنى زردى شديد است « فقع لونه فقعا : اشتدّت صفرته » يعنى : آن گاوى است زرد پر رنگ كه بينندگان را شاد ميگرداند ، اين كلمه فقط يك بار در قرآن آمده است .\r\n\r\n\r\n\r\nفقه :\r\n( بكسر اول ) فهميدن . در مصباح گفته : « الفقه : فهم الشّىء » .\r\n* ( قالُوا يا شُعَيْبُ ما نَفْقَه كَثِيراً مِمَّا تَقُولُ . . . ) * هود : 91 . گفتند اى شعيب ما بسيارى از آنچه را كه ميگوئى نمىفهميم . * ( لَهُمْ قُلُوبٌ لا يَفْقَهُونَ بِها ) * اعراف : 179 . قلوبى دارند كه با آنها نمىفهمند .\r\n","description":"","footnote":"","page_name":" 197 ","page_number":199},
  {"content":"\r\n* ( وَما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَلِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ) * توبه : 122 .\r\nسياق آيات ما قبل و ما بعد كه در بارهء جهاد است نشان ميدهد كه مراد از * ( « لِيَنْفِرُوا » ) * رفتن بجهاد و مراد از * ( « فَلَوْ لا نَفَرَ » ) * رفتن بمحضر رسول خدا صلَّى اللَّه عليه و آله براى طلب علم و تفقّه در دين است .\r\nيعنى نميشود همهء مؤمنان براى جهاد بكوچند ، چرا از هر قوم گروهى بمدينه كوچ نميكنند كه در دين فقيه و دانا شوند و وقت بر گشتن قوم خويش را انذار كنند ، كه شايد انذار شدگان طريق احتياط از عذاب در پيش گيرند .\r\nبنا بر اين حكم فوق بهنگام نزول آيه شامل اهل مدينه نبوده كه در بارهء آنها در آيهء قبلى آمده كه نبايد از رسول خدا تخلَّف كنند * ( « ما كانَ لأَهْلِ الْمَدِينَةِ وَمَنْ حَوْلَهُمْ مِنَ الأَعْرابِ أَنْ يَتَخَلَّفُوا عَنْ رَسُولِ الله . . . » ) * بعبارت ديگر : اهل مدينه براى تفقّه احتياج بكوچ نداشتند زيرا تفقّه در مدينه برايشان ميسّر بود ، ولى اگر از بلاد ديگر همه بجهاد ميرفتند مجالى براى تفقّه نمىماند ، در تفسير عيّاشى و صافى رواياتى هست كه مضمون فوق را در خصوص كوچ براى تفقّه و استفسار از حال امام عليه السّلام بعد از فوت امام قبلى ، تأييد مىكند .\r\nدر تفسير المنار و جلالين هر دو فعل را راجع بجهاد گرفته يعنى :\r\nنميشود همهء مؤمنان بجهاد بروند چرا از هر قوم گروهى بجهاد نميروند كه گروهى نيز بمانند و تفقّه كنند و جنگجويان را آنگاه كه از جهاد باز گشتند انذار كنند .\r\nولى : اين احتياج بتقدير دارد و بر خلاف ظهور آيه است .\r\nدر كشّاف و جوامع الجامع مراد از هر دو فعل كوچيدن براى تفقه است يعنى : كوچ همه درست و عملى نيست بلكه بايد عدّه‌اى بكوچند . . . اين معنى بسيار مناسب است ولى سياق\r\n","description":"","footnote":"","page_name":" 198 ","page_number":200},
  {"content":"\r\nآيات قبلى و بعدى كه در بارهء جهاد است آن را تأييد نميكند .\r\nبهر حال : آيه اهميّت و لزوم كوچ براى فرا گرفتن علم از حوزه هاى علميّه را روشن مىكند و در آخر قيد مىكند كه اين تفقّه و فرا گرفتن علم براى آنست كه پس از برگشتن مردم را انذار كنند و از مخالفت امر خدا بر حذر دارند .\r\n\r\n\r\n\r\nفكر :\r\n( بفتح و كسر اول ) انديشه .\r\nتأمل . بعبارت ديگر فكر اعمال نظر و تدبّر است براى بدست آوردن واقعيات و عبرتهاى و غيره در قاموس گفته : « الفكر : اعمال النّظر فى الشّىء » در مصباح فيومى آمده : « الفكر تردّد القلب بالنّظر و التّردد لطلب المعانى » .\r\n* ( أَ وَلَمْ يَتَفَكَّرُوا ما بِصاحِبِهِمْ مِنْ جِنَّةٍ إِنْ هُوَ إِلَّا نَذِيرٌ مُبِينٌ ) * اعراف :\r\n184 . يعنى اگر در گفته ها و اعمال پيغمبر كه مدتى با آنها رفيق و در يك محيط بوده ، فكر و اعمال نظر كنند ميدانند كه او ديوانه نيست بلكه انذار كنندهء آشكار است . قرآن مجيد بتفكَّر و تدبّر بسيار اهميّت داده و بسيارى از آيات براى ايجاد تفكَّر نازل شده است * ( وَيَتَفَكَّرُونَ فِي خَلْقِ السَّماواتِ وَالأَرْضِ رَبَّنا ما خَلَقْتَ هذا باطِلًا ) * آل عمران : 191 .\r\n* ( إِنَّ فِي ذلِكَ لَآياتٍ لِقَوْمٍ يَتَفَكَّرُونَ ) * رعد : 3 . * ( وَتِلْكَ الأَمْثالُ نَضْرِبُها لِلنَّاسِ لَعَلَّهُمْ يَتَفَكَّرُونَ ) * حشر : 21 .\r\n\r\n\r\n\r\nفك :\r\nجدا كردن . « فكّ الشىء فكَّا فصله و آبان بعضه عن بعض » فك رهن خلاص كردن آن و فكّ رقبه آزاد كردن بنده است . * ( وَما أَدْراكَ مَا الْعَقَبَةُ . فَكُّ رَقَبَةٍ ) * بلد : 12 و 13 . چه ميدانى گردنه چيست ، آزاد كردن بنده‌اى است . عتق را از آن فكّ گويند كه آزاد كننده است و ميان بنده و ملكيّت جدائى ميافكند .\r\n* ( لَمْ يَكُنِ الَّذِينَ كَفَرُوا مِنْ أَهْلِ الْكِتابِ وَالْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ . رَسُولٌ مِنَ الله يَتْلُوا صُحُفاً . ) *\r\n* ( مُطَهَّرَةً ) * بيّنه : 1 و 2 .\r\nمتعلَّق « منفكَّين » چيست ؟ و اهل كتاب و مشركان از چه چيز منفصل\r\n","description":"","footnote":"","page_name":" 199 ","page_number":201},
  {"content":"\r\nنبودند تا دليل واضحى آيد ؟ گفته‌اند متعلَّق آن « كفر » است يعنى از كفرشان جدا شدنى نبودند تا دليل روشنى بيايد كه آن رسولى است از جانب خدا .\r\nالميزان آن را « سنّت هدايت » گرفته يعنى آنها از سنّت جاريهء هدايت منفكّ نبودند و اقتضاى آن سنت آمدن رسول بود و چون آمد آنها را باختيارشان گذاشت .\r\nنگارنده احتمال مىدهم كه مراد از آيه آنست : پيش از آمدن رسول خدا ، اهل كتاب و مشركان همه كافر بودند و كلمهء كافر شامل همهء آنها بود و از آن منفك نبودند تا پيامبر اسلام آمد و در اثر تبليغات او ، آنها از هم منفصل شدند يعنى عده‌اى ايمان آوردند و هدايت يافتند و عدّه‌اى هم دانسته و از روى علم طريق اختلاف پيمودند و بعبارت ديگر : عدّه‌اى هدايت شدند و بر عدّه‌اى حجّت خدا تمام گرديد ، دقت در آيات بعدى و تقسيم مردم بر اهل بهشت و آتش اصالت اين احتمال را تأييد مىكند . و اللَّه العالم . لفظ فكّ و منفكين بيشتر از دو مورد فوق در قرآن يافته نيست .\r\n\r\n\r\n\r\nفاكهة :\r\nهر چيز خوردنى سرور آور . عدّه‌اى فاكهه را ميوه معنى كرده‌اند در قاموس گفته : « الفاكهة :\r\nالثمر كلَّه » راغب گويد : فاكهة بقولى همهء ميوه ها و بقولى همهء آنها باستثناء انگور و انار است .\r\nولى فيومى در مصباح گويد :\r\nفاكهه هر آنچيزى است كه با خوردن آن متنعّم شوند خشك باشد يا تر . . .\r\nدر اقرب از كتاب مغرب نقل كرده « الفاكهة ما يتنعّم باكله الجمع فواكه » .\r\nاين معنى با اصطلاح قرآن مجيد بسيار سازگار است مثلا در آيهء * ( أُولئِكَ لَهُمْ رِزْقٌ مَعْلُومٌ . فَواكِه وَهُمْ مُكْرَمُونَ ) * صافات : 41 و 42 . « فواكه » بيان رزق است و در آيه * ( وَنَعْمَةٍ كانُوا فِيها فاكِهِينَ ) * دخان : 27 . * ( « فاكِهِينَ » ) * راجع بمطلق نعمت است نه فقط ميوه . و اينكه در آن سرور و انبساط را قيد كرديم در ذيل روشن خواهد شد .\r\nبنعمت بهشتى از آن فاكهه و فواكه\r\n","description":"","footnote":"","page_name":" 200 ","page_number":202},
  {"content":"\r\nگفته شده كه انسان از آن متنعّم و ملتذّ و مسرور مىشود . و اللَّه العالم .\r\nفاكه : متنعّم و كسى كه فاكهه در اختيار اوست آن را صاحب فاكهه و بذله گو « ذو الفكاهة » گفته‌اند * ( فاكِهِينَ بِما آتاهُمْ رَبُّهُمْ ) * طور : 18 . اهل بهشت با نعمتى كه پروردگارشان داده متنعّماند . * ( وَنَعْمَةٍ كانُوا فِيها فاكِهِينَ ) * دخان : 27 . و نعمتى كه در آن متنعّم بودند .\r\nتفكَّه : بمعنى خوردن فاكهه ، ندامت ، تمتع و تعجب آمده چنان كه در قاموس و مصباح و اقرب هست به نظر نگارنده معنى آن در آيهء ذيل تعجّب است * ( لَوْ نَشاءُ لَجَعَلْناه حُطاماً فَظَلْتُمْ تَفَكَّهُونَ . إِنَّا لَمُغْرَمُونَ ) * واقعة :\r\n65 و 66 . يعنى اگر ميخواستيم زرع را خشك ميكرديم پس تعجب ميكرديد و ميگفتيد : ما غرامت زدگانيم .\r\nطبرسى نيز آن را از عطاء و كلبى و مقاتل نقل كرده است .\r\nفكه : ( بفتح اول و كسر دوم ) را بذله گو و متكبر گفته‌اند و آن در صورت اول از فكاهة ( بضمّ اول ) است كه راغب آن را گفتگوى هم انسها و طبرسى مزاح و بذله گوئى معنى كرده است .\r\n* ( وَإِذَا انْقَلَبُوا إِلى أَهْلِهِمُ انْقَلَبُوا فَكِهِينَ ) * مطففين : 31 . يعنى كفّار ( پس از تحقير مؤمنان ) چون نزد كسانشان ميرفتند شادمان و بذله گو ميرفتند ( از اينكه اهل ايمان را تحقير كرده‌اند ) .\r\nبنا بر آنكه فاكهه را مطلق خوردنى گفتيم ذكر بعضى از خوردنيها در رديف فاكهه از بابت اهميّت و ذكر خاصّ بعد از عامّ است مثل * ( وَأَمْدَدْناهُمْ بِفاكِهَةٍ وَلَحْمٍ . . . ) * طور : 22 . * ( فِيهِما فاكِهَةٌ وَنَخْلٌ وَرُمَّانٌ ) * رحمن : 68 .\r\nو اللَّه العالم .\r\n\r\n\r\n\r\nفلح :\r\n( بر وزن فرس ) و فلاح بمعنى رستگارى و نجات است همچنين است افلاح * ( قَدْ أَفْلَحَ مَنْ تَزَكَّى . وَذَكَرَ اسْمَ رَبِّه فَصَلَّى ) * اعلى : 14 - 15 . رستگار شد آنكه پاك شد و نام پروردگارش را ياد كرد و نماز خواند . آن در قرآن\r\n","description":"","footnote":"","page_name":" 201 ","page_number":203},
  {"content":"\r\nهمه جا از باب افعال به كار رفته و شامل رستگارى دنيا و آخرت است .\r\nو سبب آن پيروى از خواسته هاى عقل و دستورات دين مىباشد .\r\n\r\n\r\n\r\nفَلَق :\r\n( بر وزن فلس ) شكافتن .\r\n« فلق الشّىء فلقا : شقّه » . فالق : شكافنده انفلاق شكافته شدن * ( فَانْفَلَقَ فَكانَ كُلُّ فِرْقٍ كَالطَّوْدِ الْعَظِيمِ ) * شعراء : 63 .\r\nدريا بشكافت و هر قسمتش مانند كوه بزرگى گرديد .\r\n* ( إِنَّ الله فالِقُ الْحَبِّ وَالنَّوى . . . ) * انعام : 95 . خدا شكافندهء دانه و هسته است . * ( فالِقُ الإِصْباحِ وَجَعَلَ اللَّيْلَ سَكَناً ) * انعام : 96 . شكافندهء صبح است و شب را وقت آرامش قرار داده است .\r\nالْفَلَقْ : * ( قُلْ أَعُوذُ بِرَبِّ الْفَلَقِ . مِنْ شَرِّ ما خَلَقَ . وَمِنْ شَرِّ غاسِقٍ إِذا وَقَبَ . وَمِنْ شَرِّ النَّفَّاثاتِ فِي الْعُقَدِ ) * فلق 1 - 4 .\r\nفلق ( بر وزن فرس ) اسم مصدر است بمعنى شكافته شده طبرسى آن را شكاف وسيع گفته ، در قاموس و اقرب چند معنى از قبيل صبح ، دره ، شكاف گفته و نيز گفته‌اند : « الخلق كلَّه » .\r\nمخلوق را از آن فلق گويند كه خداوند آنها را همانطور كه در « فطر » گفته شد با شكافتن و شكفتن بوجود آورده است .\r\nبه نظر نگارنده مراد از « فلق » در آيه همهء خلق است نه صبح گر چه آن نيز از مصاديق فلق است يعنى : بگو پناه مىبرم بپروردگار خلق از شرّ آنچه خلق كرده دو آيه از حيث عموم با هم مساوىاند نا گفته نماند همهء مخلوق داراى جنبهء خير و شرّاند اتومبيل داراى خير است كه شخص را به مقصد مىرساند و داراى شرّ است كه در اثر سقوط هم خودش از بين ميرود و هم شخص را از بين ميبرد .\r\nپول داراى خير است كه شخص را بهدف مىرساند و داراى شرّ است كه شايد براى گرفتن و بردن آن شخص را بكشند ، نفت داراى خير است كه منزل را گرم مىكند و داراى شرّ است كه شايد منزل را در اثر غفلت به آتش\r\n","description":"","footnote":"","page_name":" 202 ","page_number":204},
  {"content":"\r\nبكشد و بسوزاند .\r\nبدين حساب همهء اشياء داراى دو جنبهء خير و شرّاند و آيه مبيّن آنست كه بايد از شرّ همهء مخلوقات به خدا پناه برد و خير آنها را از خدا خواست و چون جز خدا كسى نميتواند شرور مخلوقات را از انسان بر گرداند و منافع آنها را بوى روى آور كند لذا بايد به خدا پناه برد كه آفرينندهء آنهاست و زمام همه بدست اوست « ازمّة الامور طرّا بيده » .\r\n* ( غاسِقٍ ) * كه بمعنى هجوم كننده در پنهانى است ظاهرا از حيث عموم مساوى با * ( « ما خَلَقَ » ) * است زيرا شرور مخلوقات پنهانى و بى خبر و ناگهان به انسان هجوم ميكنند چنان كه در « غسق » گذشت .\r\nو اگر مراد از * ( « النَّفَّاثاتِ » ) * نيروهاى دمنده و از * ( « الْعُقَدِ » ) * مواد اوليه باشد اين آيه نيز در رديف آيات ما قبل است مثلا خاك ، آب ، املاح ، كربن هوا هر يك بسته و گره خوردهء مخصوصىاند نيروهاى مخصوص به آنها دميده و قسمتى از آنها را كنده و در اثر تخليط شيميائى يك سيب يا ميوهء ديگر يا انسان و غيره بوجود ميايد پس مواد اوليه كه خزائن خدايند در اثر دميدن آن نيروها بچيزهاى ديگر مبدّل ميشوند و چون اين دميدن و دميده شدن شرّى نيز در بر دارند لذا از شرّ آنها به خدا پناه ميبريم . و اللَّه العالم .\r\nرجوع شود به « نفث » .\r\n\r\n\r\n\r\nفلك :\r\n( بر وزن قفل ) كشتى . آن در واحد و جمع به كار ميرود مثل * ( وَاصْنَعِ الْفُلْكَ بِأَعْيُنِنا وَوَحْيِنا ) * هود : 37 . كه راجع بكشتى نوح عليه السّلام است و * ( وَتَرَى الْفُلْكَ مَواخِرَ فِيه ) * نحل : 14 . كه راجع بهمهء كشتيها است . ايضا مذكَّر و مؤنّث هر دو به كار رود مثل * ( فِي الْفُلْكِ الْمَشْحُونِ ) * شعراء : 119 . كه بقرينهء صفت ، مذكَّر است و مثل * ( أَ لَمْ تَرَ أَنَّ الْفُلْكَ تَجْرِي فِي الْبَحْرِ بِنِعْمَتِ الله ) * لقمان : 31 . كه بقرينهء * ( « تَجْرِي » ) * مؤنّث است ظاهرا آن بواسطهء جمع بودن است .\r\n* ( وَآيَةٌ لَهُمْ أَنَّا حَمَلْنا ذُرِّيَّتَهُمْ ) *\r\n","description":"","footnote":"","page_name":" 203 ","page_number":205},
  {"content":"\r\n* ( فِي الْفُلْكِ الْمَشْحُونِ ) * يس : 41 . رجوع شود به « شحن » و ظاهرا مراد مطلق كشتى است نه كشتى نوح عليه السّلام .\r\nطبرسى رحمه اللَّه فرموده : اصل فلك بمعنى دور و گرديدن است . على هذا كشتى را باعتبار گردش فلك گفته‌اند .\r\n\r\n\r\n\r\nفلك :\r\n( بر وزن فرس ) مدار كواكب . * ( وَهُوَ الَّذِي خَلَقَ اللَّيْلَ وَالنَّهارَ وَالشَّمْسَ وَالْقَمَرَ كُلٌّ فِي فَلَكٍ يَسْبَحُونَ ) * انبياء : 33 . ايضا آيهء 40 . يس اوست خدائى كه شب و روز را و آفتاب و ماه را آفريد همه در يك مدارى شناوراند مدار شب و روز اطراف زمين و مدار آفتاب و ماه در فضا و مخصوص بخودشان است .\r\nظاهرا « كل » بهر چهار بر ميگردد آيهء « يس » نيز در همين مضمون است .\r\nبه نظر ميايد مدار نجوم بمناسبت نجوم كه در آن ميگردند فلك گفته شده و گرنه مدار اعتبارى است .\r\n\r\n\r\n\r\nفلان :\r\n* ( يا وَيْلَتى لَيْتَنِي لَمْ أَتَّخِذْ فُلاناً خَلِيلًا ) * فرقان : 28 . لفظ « فلان » كنايه است از يكنفر معيّن ابن دريد از ابى حاتم نقل كرده : عرب از هر مذكَّر با « فلان » و از هر مؤنّث با « فلانة » كنايه مياورد اگر مراد بهائم باشد الفلان و الفلانة با الف و لام ميگويند ( مجمع ) .\r\nآيه راجع بقيامت است كه در آن انسان متوجّه مىشود رفيقش يا پيشوايش او را اضلال و بد بخت كرده گويد :\r\nاى كاش فلانكس را براى خويش رفيق اخذ نميكردم اين كلمه بيشتر از يك بار در قرآن مجيد نيامده است .\r\n\r\n\r\n\r\nفند :\r\n( بر وزن فرس ) كم عقلى .\r\nضعف رأى . « فند الرّجل فندا : خرف » تفنيد آن است كه كم عقلى و ضعف رأى را به كسى نسبت دهى * ( قالَ أَبُوهُمْ إِنِّي لأَجِدُ رِيحَ يُوسُفَ لَوْ لا أَنْ تُفَنِّدُونِ ) * يوسف : 94 . پدرشان ( يعقوب عليه السّلام ) گفت من بوى يوسف را استشمام ميكنم اگر در اشتباهم نشماريد و سفيهم ندانيد . يعنى اگر نگوئيد كه سفيه شده و كم عقل گرديده است .\r\n","description":"","footnote":"","page_name":" 204 ","page_number":206},
  {"content":"\r\nفند ( بكسر فاء و سكون نون ) كوه بزرگ است امير المؤمنين عليه السّلام در نهج البلاغه حكمت 447 در بارهء مالك اشتر رحمه اللَّه فرموده : « مالك و ما مالك ( و اللَّه ) لو كان جبلا لكان فندا . . . » مالك كيست مالك ؟ اگر كوه بود كوه بزرگى بود . اين لفظ در قرآن مجيد فقط يك بار آمده است .\r\n\r\n\r\n\r\nفنن :\r\n( بر وزن فرس ) شاخهء درخت طبرسى شاخهء سبز برگ و اقرب شاخهء راست گفته . . . جمع آن افنان است * ( وَلِمَنْ خافَ مَقامَ رَبِّه جَنَّتانِ ) * . . . * ( ذَواتا أَفْنانٍ ) * رحمن : 46 - 48 . * ( « ذَواتا أَفْنانٍ » ) * وصف * ( « جَنَّتانِ » ) * است يعنى آن دو بهشت داراى شاخه هاست ممكن است * ( « أَفْنانٍ » ) * جمع فنّ باشد كه بمعنى نوع است يعنى آن دو بهشت داراى انواع نعمتهااند اين كلمه يك بار بيشتر در قرآن نيامده است .\r\n\r\n\r\n\r\nفناء :\r\nاز بين رفتن . * ( كُلُّ مَنْ عَلَيْها فانٍ . وَيَبْقى وَجْه رَبِّكَ ذُو الْجَلالِ وَالإِكْرامِ ) * رحمن : 26 و 27 . چون سورهء رحمن در بارهء جنّ و انس است ظاهرا مراد از * ( « مَنْ عَلَيْها » ) * جن و انس باشد و فناء معدوم شدن نيست زيرا موجود معدوم نميشود بلكه مقصود از بين رفتن صورت و تركيب ظاهرى است همين كه انسانى مرد و خاك شد فناء شده است يعنى : هر كه از جنّ و انس در روى زمين است فانى شدنى است ولى پروردگارت كه داراى جلال و كرامت است ميماند رجوع شود به « وجه » . آيهء * ( كُلُّ شَيْءٍ هالِكٌ إِلَّا وَجْهَه ) * قصص : 88 . از آيهء ما نحن فيه اعمّ است . و در « وجه » خواهد آمد .\r\n\r\n\r\n\r\nفهم :\r\nعلم و دانستن . « فَهِمَه فَهْماً عَلِمَه وَعَرَفَه بِقَلْبِه » و آن متعلق بمعانى است نه ذوات گويند « فهمت الكلام » ولى « فهمت الرّجل » صحيح نيست بلكه « عرفت الرّجل » درست است ( اقرب ) .\r\nتفهيم : دانا كردن . * ( فَفَهَّمْناها سُلَيْمانَ وَكُلاًّ آتَيْنا حُكْماً وَعِلْماً ) * انبياء : 79 . ضمير « ها » بحكومت و فتوى راجع است يعنى : فتواى مسئله را بسليمان تفهيم كرديم و بهر دو از\r\n","description":"","footnote":"","page_name":" 205 ","page_number":207},
  {"content":"\r\nداود و سليمان علم و حكمت داديم اين لفظ يك بار بيشتر در قرآن نيامده است .\r\n\r\n\r\n\r\nفوت :\r\nاز دست رفتن . راغب گفته فوت دور شدن چيزى است كه درك آن ناممكن باشد * ( وَلَوْ تَرى إِذْ فَزِعُوا فَلا فَوْتَ وَأُخِذُوا مِنْ مَكانٍ قَرِيبٍ ) * سباء : 51 . ايكاش ببينى آنگاه كه بفزع ( مرگ ) افتادند و فوت از گرفتارى نيست و گرفته شدند از مكان نزديك يعنى : آنگاه قدرت كنار شدن از عذاب و گرفتارى را ندارند .\r\n* ( لِكَيْلا تَحْزَنُوا عَلى ما فاتَكُمْ وَلا ما أَصابَكُمْ ) * آل عمران : 153 . تا غمگين نباشيد بر آنچه از دستتان رفته و نه بمصيبتى كه بشما رسيده است .\r\nتفاوت * ( الَّذِي خَلَقَ سَبْعَ سَماواتٍ طِباقاً ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ ) * ملك :\r\n3 . تفاوت بمعنى تباعد دو چيز و از دست دادن همديگر است . در خلق خدا تفاوت نيست يعنى موجودات عالم هيچ يك آنديگرى را فوت نميكند و از دست نميدهد اگر در موجودات عالم دقت كنيم خواهيم ديد مثل حلقات زنجير همه در پى هماند و از همديگر دور و كنار نيستند ، آفتاب مىتابد ، درياها تبخير ميشوند ، ابرها بوجود ميايند ، جريان جوّ آنها را بخشكيها ميراند ، بارانها ميبارند ، دانه ها ميرويند ، نعمتها بدست مردم ميرسند ، باكتريها فضولات را تجزيه كرده بمواد كانى و اصلى تبديل ميكنند ، عده‌اى از بين ميروند ديگران جاى آنها را ميگيرند اين روش در تمام موجودات اعمّ از كوچك و بزرگ جارى است لذا ابتدا فرموده : خدائى كه هفت آسمان را طبقه طبقه و رويهم آفريد . بعد بطور عموم ميگويد : در خلق خدا تفاوت نخواهى ديد و آنها يكديگر را از دست نميدهند و از همديگر كنار نميشوند بار ديگر بنگر و دقّت كن آيا شكافى كه حاكى از تفاوت است مىبينى ؟\r\n\r\n\r\n\r\nفوج :\r\nگروه . طائفه . * ( كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ ) *\r\n","description":"","footnote":"","page_name":" 206 ","page_number":208},
  {"content":"\r\n* ( نَذِيرٌ ) * ملك : 8 . هر وقت گروهى در آتش انداخته شوند دربانان آن ميپرسند آيا شما را بيم دهنده‌اى نيامد ؟\r\nراغب فوج را « گروهيكه بسرعت ميروند » گفته است .\r\n* ( هذا فَوْجٌ مُقْتَحِمٌ مَعَكُمْ لا مَرْحَباً بِهِمْ إِنَّهُمْ صالُوا النَّارِ ) * ص : 59 .\r\nظاهرا مراد اين است : ملائكه برؤساء گناهكاران گويند اين پيروان شما گروهىاند كه با شما وارد عذاب ميشوند و رؤسا گويند : خوش و وسعت مباد بر آنها كه آنها وارد شوندگان آتشاند .\r\nجمع فوج در قرآن افواج است * ( وَرَأَيْتَ النَّاسَ يَدْخُلُونَ فِي دِينِ الله أَفْواجاً ) * نصر : 2 .\r\n\r\nرجعت\r\n* ( وَيَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا فَهُمْ يُوزَعُونَ . ) *\r\n* ( حَتَّى إِذا جاؤُ قالَ أَ كَذَّبْتُمْ بِآياتِي وَلَمْ تُحِيطُوا بِها عِلْماً أَمَّا ذا كُنْتُمْ تَعْمَلُونَ . وَوَقَعَ الْقَوْلُ عَلَيْهِمْ بِما ظَلَمُوا فَهُمْ لا يَنْطِقُونَ ) * نمل : 83 - 85 . يعنى روزى كه گروهى را از آنان كه آيات ما را تكذيب ميكنند جمع ميكنيم . و از پراكنده شدن منع شوند . تا چون آمدند خدا فرمايد آيا آيات مرا بى - آنكه به آنها دانا شويد تكذيب نموديد يا چه كارى ميكرديد ؟ قول ( عذاب ) بر آنها واقع شود و سخن نگويند .\r\nاز آيهء اول باستناد « نحشر فوجا » بوجود رجعت استدلال شده زيرا خدا در بارهء قيامت فرموده * ( وَحَشَرْناهُمْ فَلَمْ نُغادِرْ مِنْهُمْ أَحَداً ) * كهف : 47 .\r\nيعنى همه را جمع كرديم واحدى را را نگذاشتيم . پس حشر فوجى از هر امّت لابد قبل از روز قيامت است و آن نيست مگر رجعت .\r\nنگارنده گويد : بايد دو مطلب مورد توجه باشد يكى آنكه اگر آيه راجع برجعت باشد مخصوص بامت اسلامى نيست و لفظ * ( نَحْشُرُ مِنْ كُلِّ أُمَّةٍ فَوْجاً ) * مبيّن آنست كه رجعت از هر امّت خواهد بود ، لازمهء اين سخن آنست كه در آينده و مثلا در زمان امام زمان عليه السّلام يا بعد از آنحضرت از\r\n","description":"","footnote":"","page_name":" 207 ","page_number":209},
  {"content":"\r\nهر امّت گروهى زنده خواهند شد و اثبات اين مطلب احتياج بفحص و كاوش در اخبار دارد .\r\nديگرى آنكه رجعت فقط مخصوص به بد كاران است نه نيكوكاران و بد كاران زيرا فرموده * ( فَوْجاً مِمَّنْ يُكَذِّبُ بِآياتِنا ) * حال آنكه ظهور روايات رجعت در بعثت نيكوكاران و بد كاران است .\r\nبقرينهء بعضى از آيات مىشود گفت :\r\nحشر فوجى از هر امّت بعد از حشر عمومى در قيامت است . يعنى چون همهء مردم در آخرت زنده شدند از هر امّت گروهى كه مكذّب آيات خدا و سر دستهء بد كاراناند جمع شده و مورد عذاب واقع ميشوند در آيات زير دقّت شود .\r\n* ( فَوَ رَبِّكَ لَنَحْشُرَنَّهُمْ وَالشَّياطِينَ ثُمَّ لَنُحْضِرَنَّهُمْ حَوْلَ جَهَنَّمَ جِثِيًّا . ثُمَّ لَنَنْزِعَنَّ مِنْ كُلِّ شِيعَةٍ أَيُّهُمْ أَشَدُّ عَلَى الرَّحْمنِ عِتِيًّا . ثُمَّ لَنَحْنُ أَعْلَمُ بِالَّذِينَ هُمْ أَوْلى بِها صِلِيًّا ) * . . . * ( ثُمَّ نُنَجِّي الَّذِينَ اتَّقَوْا وَنَذَرُ الظَّالِمِينَ فِيها جِثِيًّا ) * مريم : 68 - 72 .\r\nدر اين آيات صحبت از يك حشر عمومى است كه شامل همهء مردم است و بعد ماندن ظالمان در جهنّم و نجات اهل تقوى بميان آمده و در وسط بعد از حشر عمومى گفته شده از هر شيعه و گروهى هر كدام را كه در سركشى محكمتر است بيرون ميكشيم سپس ميدانيم كدام اشخاص در دخول به آتش اولىتراند .\r\nاين يك حشر خصوصى بعد از حشر عمومى است و اين آيات با آيهء * ( وَيَوْمَ نَحْشُرُ . . . ) * و با آيهء * ( حَتَّى إِذا جاؤُ . . . ) * مىشود گفت قريب السياق و بيان كنندهء يكديگراند . و اللَّه اعلم .\r\nناگفته نماند : روايات از طريق شيعه در بارهء رجعت زياد است طالبان تفصيل بكتاب « الايقاظ من الهجعة فى اثبات الرجعة » تأليف حرّ عاملى رحمه اللَّه رجوع كنند .\r\nدر مجمع ذيل آيهء ما نحن فيه فرموده :\r\n","description":"","footnote":"","page_name":" 208 ","page_number":210},
  {"content":"\r\nاخبار متظاهر از ائمّهء اهل بيت عليهم السلام وارد شده كه خداوند در روز قيام مهدى عليه السّلام گروهى از دوستان او را كه مرده‌اند زنده مىكند تا به ثواب يارى آنحضرت برسند و از ديدن دولت آنحضرت شاد گردند و نيز گروهى از دشمنان آنحضرت را زنده مىكند تا انتقام بينند و ذليل و خوار گردند ، هيچ عاقلى شك ندارد كه اين كار بر خداوند مقدور است و محال نيست و خدا اين كار را در امم گذشته كرده است بنا بر آنچه قرآن در عده‌اى از مواضع مثل قصّهء عزير و غيره گوياست چنان كه تفسير كرديم .\r\nبعد فرموده : ولى جمعى از اماميّه اخبار رجعت را تأويل كرده و گفته‌اند :\r\nمراد رجوع دولت و امر و نهى است نه رجوع اشخاص و علَّت اين تأويل آنست كه گمان كرده‌اند رجعت منافى تكليف است ولى اين درست نيست زيرا رجعت كسى را بفعل واجب و ترك قبيح مجبور نميكند ، تكليف با وقوع رجعت صحيح است چنان كه با ظهور معجزات از قبيل شكافتن دريا ، اژدها شدن عصا و غير آن صحيح بود بعد فرموده رجعت با ظواهر روايات ثابت نشده تا تأويل در آنها راه يابد بلكه اعتماد عمده بر اجماع شيعهء اماميّه است هر چند اخبار نيز آن را تأييد مىكند .\r\nشيخ مفيد رحمه اللَّه در كتاب اوائل المقالات نظير قول مجمع را گفته و در آخر فرموده : قرآن صحّت رجعت را بيان كرده و اخبار در بارهء آن متظاهر است و اماميّه همه به آن قائلاند مگر اشخاص نادرى از اماميّه كه روايات را تأويل كرده‌اند .\r\nنگارنده گويد : ظاهرا از جهت نادر بودن قائلين بتأويل است كه طبرسى مخالفت آنها را قادح اجماع ندانسته است .\r\nدر « ايقاظ . . . » از اعتقادات صدوق رحمه اللَّه نقل كرده كه فرموده : اعتقاد ما اماميّه آنست كه رجعت حق است آنگاه آيات * ( فَقالَ لَهُمُ الله مُوتُوا ثُمَّ أَحْياهُمْ ) * - * ( فَأَماتَه الله مِائَةَ عامٍ ثُمَّ ) *\r\n","description":"","footnote":"","page_name":" 209 ","page_number":211},
  {"content":"\r\n* ( بَعَثَه ) * - * ( ثُمَّ بَعَثْناكُمْ مِنْ بَعْدِ مَوْتِكُمْ ) * و غيره را در اثبات آن نقل كرده است .\r\nدر الميزان ذيل آيهء * ( هَلْ يَنْظُرُونَ إِلَّا أَنْ يَأْتِيَهُمُ الله فِي ظُلَلٍ مِنَ الْغَمامِ . . . ) * بقره : 210 . در بارهء رجعت بتفصيل سخن گفته و آن را از مراتب روز قيامت ( قيامت كوچك ) دانسته و پس از نقل و ردّ شبههء مخالفين ، ميگويد : روايات مثبتهء رجعت هر چند فرد فرد آنها مختلف است ليكن در معنى متّحداند و آن اينكه سير نظام دنيوى متوجّه است بروزيكه در آن آيات خدا كاملا آشكار مىشود . . . و بعضى از اولياء اللَّه و قسمتى از دشمنان خدا زنده شده به دنيا بر ميگردند و حق از باطل جدا مىشود . اين مىرساند كه رجعت مرتبه‌اى است از مراتب قيامت هر چند در ظهور از قيامت كمتر است كه در آن امكان شرّ و فساد وجود دارد ولى در قيامت نه . . . از اهل بيت عليهم السلام وارد شده : روزهاى خدا سه است روز ظهور ، روز رجعت ، روز قيامت « ايام اللَّه ثلثة : يوم الظهور ، يوم الكرة ، يوم القيامة » .\r\n\r\n\r\n\r\nفور :\r\nجوشيدن . غليان . راغب قيد شدّت را بر آن افزوده است و گويد : آن در آتش و ديك و غضب گفته مىشود يعنى در فوران آتش و غليان ديك و بر انگيخته شدن غضب به كار ميرود .\r\n* ( حَتَّى إِذا جاءَ أَمْرُنا وَفارَ التَّنُّورُ قُلْنَا احْمِلْ فِيها مِنْ كُلٍّ زَوْجَيْنِ اثْنَيْنِ ) * هود : 40 . تا چون امر ما آمد و تنور فوران كرد ( آب از آن جوشيد ) گفتيم در آن كشتى از هر نوع يك جفت سوار كن . * ( إِذا أُلْقُوا فِيها سَمِعُوا لَها شَهِيقاً وَهِيَ تَفُورُ ) * ملك : 7 . چون در جهنّم انداخته شوند صفير آن را ميشنوند و ميجوشد و فوران مىكند .\r\n* ( بَلى إِنْ تَصْبِرُوا وَتَتَّقُوا وَيَأْتُوكُمْ مِنْ فَوْرِهِمْ هذا يُمْدِدْكُمْ رَبُّكُمْ . . . ) * آل عمران : 125 . در الميزان آمده فور بمعنى غليان است سپس بطور استعاره در سرعت و عجله به كار رفته و در كاريكه مهلت ندارد استعمال شده است ، آيه ظاهرا راجع بجريان\r\n","description":"","footnote":"","page_name":" 210 ","page_number":212},
  {"content":"\r\nبدر است كه رسول خدا صلَّى اللَّه عليه و آله باصحابش فرمود : بلى اگر صبر كنيد و تقوى داشته باشيد و دشمنان به اين زودى بر شما بتازند پروردگارتان بشما كمك مىكند . ممكن است فور در آيه بمعنى هيجان و خروج كفّار باشد يعنى اگر در اين هيجان و خروجشان بر شما بتازند . . .\r\n\r\n\r\n\r\nفوز :\r\nنجات . رستگارى . طبرسى فرموده : فوز و فلاح و نجاح نظير هماند . راغب آن را رسيدن بخير با سلامت معنى كرده است . * ( وَمَنْ يُطِعِ الله وَرَسُولَه فَقَدْ فازَ فَوْزاً عَظِيماً ) * احزاب : 71 . * ( رَضِيَ الله عَنْهُمْ وَرَضُوا عَنْه ذلِكَ الْفَوْزُ الْعَظِيمُ ) * مائده : 119 .\r\nقرآن كريم فوز را فقط در خشنودى خدا ، طاعت خدا و رسول ، ورود بجنّت ، بودن با نيكان و مصون بودن از گناهان ميداند .\r\nفائز : رستگار . * ( أَصْحابُ الْجَنَّةِ هُمُ الْفائِزُونَ ) * حشر : 20 .\r\nمفاز : مصدر ميمى و اسم مكان است . * ( إِنَّ لِلْمُتَّقِينَ مَفازاً حَدائِقَ وَأَعْناباً . . . ) * نباء : 31 و 32 . يعنى : براى پرهيزكاران نجاتى هست يا محلّ رستگارى هست ولى بقرينهء * ( إِنَّ جَهَنَّمَ كانَتْ مِرْصاداً ) * نباء : 21 . كه معادل آيه است و بقرينهء * ( حَدائِقَ ) * كه بيان آنست ، اسم مكان بهتر به نظر ميايد .\r\nمفازة : نيز مصدر ميمى و اسم مكان است * ( فَلا تَحْسَبَنَّهُمْ بِمَفازَةٍ مِنَ الْعَذابِ ) * آل عمران : 188 . آنها را در نجات از عذاب مپندار .\r\nبيابان را مفازه گويند ، بقولى آن براى تفأَّل است و بقولى آن بمعنى مهلكه است كه فوز بمعنى هلاكت نيز آمده است در اقرب گفته : « فازَ الرَّجُلُ ماتَ وَهَلَكَ » در مصباح گفته : مفازه موضع مهلك است . . . و بقولى آن بمعنى نجات و سلامت است و اين تسميه بطور تفأَّل مىباشد .\r\n* ( وَيُنَجِّي الله الَّذِينَ اتَّقَوْا بِمَفازَتِهِمْ لا يَمَسُّهُمُ السُّوءُ ) * زمر : 61 .\r\nمفازه ظاهرا مصدر ميمى و باء بمعنى سبب است يعنى خداوند اهل تقوى را بسبب رستگارى و رسيدن\r\n","description":"","footnote":"","page_name":" 211 ","page_number":213},
  {"content":"\r\nبخير از جهنّم نجات ميدهد . يعنى نجات آنها همان رستگار شدنشان است .\r\n\r\n\r\n\r\nفوض :\r\nتفويض بمعنى واگذار كردن است * ( وَأُفَوِّضُ أَمْرِي إِلَى الله إِنَّ الله بَصِيرٌ بِالْعِبادِ ) * غافر : 44 .\r\nكار خويش را به خدا واگذار ميكنيم كه او ببندگان بينا است . اين لفظ يك بار بيشتر در قرآن مجيد نيامده است .\r\n\r\n\r\n\r\nفوق :\r\nبالا . * ( إِنِّي أَرانِي أَحْمِلُ فَوْقَ رَأْسِي خُبْزاً ) * يوسف : 36 . من خودم را مىبينم كه بالاى سرم نان حمل ميكنم . آن هم در علو مادى و محسوس به كار ميرود مثل آيهء فوق و هم در علو معنوى و برترى قدرت مثل * ( وَفَوْقَ كُلِّ ذِي عِلْمٍ عَلِيمٌ ) * يوسف :\r\n76 . و مثل * ( وَهُوَ الْقاهِرُ فَوْقَ عِبادِه وَهُوَ الْحَكِيمُ الْخَبِيرُ ) * انعام : 18 .\r\nكه مراد برترى از حيث قدرت و غيره است .\r\nافاقه : بمعنى بيدار شدن از غشوه و بيهوشى و رجوع صحت و عقل به انسان است .\r\n* ( فَلَمَّا أَفاقَ قالَ سُبْحانَكَ تُبْتُ إِلَيْكَ ) * اعراف : 143 . پس چون موسى به هوش آمد گفت : منزّهى تو ، توبه كردم بسوى تو .\r\nفواق : ( بفتح فاء ) بمعنى مهلت است در مصباح و اقرب آن را مدت و فاصله ميان دو بار دوشيدن ناقه گفته است * ( وَما يَنْظُرُ هؤُلاءِ إِلَّا صَيْحَةً واحِدَةً ما لَها مِنْ فَواقٍ ) * ص : 15 .\r\nاينان منتظر نيستند مگر بيك صيحه كه براى آن مهلتى نيست * ( وَلاتَ حِينَ مَناصٍ ) * .\r\n\r\n\r\n\r\nفُوم :\r\n( بضمّ فاء ) در قاموس فوم را سير ، گندم ، نخود ، نان و ديگر حبوبات كه از آنها نان بدست ميايد معنى كرده است ، آن در قرآن فقط يك بار آمده * ( فَادْعُ لَنا رَبَّكَ يُخْرِجْ لَنا مِمَّا تُنْبِتُ الأَرْضُ مِنْ بَقْلِها وَقِثَّائِها وَفُومِها وَعَدَسِها وَبَصَلِها . . . ) * بقره : 61 .\r\nبه نظر ميايد مراد بنى اسرائيل از آن گندم يا عموم حبوبات باشد و در صورت دوم ذكر عدس شايد بواسطهء\r\n","description":"","footnote":"","page_name":" 212 ","page_number":214},
  {"content":"\r\nخصوصيّتى بوده باشد .\r\nدر مجمع فرموده : از امام باقر عليه السّلام و ابن عباس و سدّى و قتاده نقل شده كه فوم گندم است فرّاء و ازهرى گندم و نان گفته‌اند ، كسائى گفته آن سير است و اصل آن ثوم است ثاء بفاء بدل شده است .\r\n\r\n\r\n\r\nفاه :\r\nدهان . همچنين است فوه ، فيه ، فم . * ( إِلَّا كَباسِطِ كَفَّيْه إِلَى الْماءِ لِيَبْلُغَ فاه ) * رعد : 14 . مگر مانند كسى كه دو دستش را بسوى آب باز كرده تا بدهانش برسد .\r\nجمع آن افواه است * ( وَتَقُولُونَ بِأَفْواهِكُمْ ما لَيْسَ لَكُمْ بِه عِلْمٌ ) * نور : 15 .\r\n\r\n\r\n\r\nفى :\r\nحرف جرّ است اهل لغت براى آن ده معنى ذكر كرده‌اند از جمله :\r\n1 - ظرفيّت حقيقى مثل * ( غُلِبَتِ الرُّومُ فِي أَدْنَى الأَرْضِ ) * روم : 2 .\r\n2 - ظرفيت اعتبارى نحو * ( يَدْخُلُونَ فِي دِينِ الله أَفْواجاً ) * نصر : 2 .\r\nو نيز بمعنى تعليل ، استعلاء ، بمعنى باء ، در جاى الى ، در جاى من ، توكيد و غيره آمده كه در كتب لغت مذكور است .\r\n\r\n\r\n\r\nفىء :\r\n( بفتح فاء ) رجوع . « فاء فيئا : رجع » گويند : « هو سريع الفىء عن غضبه » يعنى او از خشمش زود بر ميگردد * ( فَقاتِلُوا الَّتِي تَبْغِي حَتَّى تَفِيءَ إِلى أَمْرِ الله ) * حجرات : 9 . با گروه متجاوز بجنگيد تا بطاعت خدا بر گردد .\r\n* ( فَإِنْ فاؤُ فَإِنَّ الله غَفُورٌ رَحِيمٌ ) * بقره : 226 . اگر ايلاء كنندگان بزنانشان برگشتند و كفّاره دادند خدا آمرزنده و مهربان است .\r\n* ( يَتَفَيَّؤُا ظِلالُه عَنِ الْيَمِينِ وَالشَّمائِلِ سُجَّداً لِلَّه ) * نحل : 48 . سايه هاى آن از راست و چپ در حال خضوع به خدا بر ميگردد .\r\n\r\nفىء رسول خدا صلى اللَّه عليه و آله\r\n* ( وَما أَفاءَ الله عَلى رَسُولِه مِنْهُمْ فَما أَوْجَفْتُمْ عَلَيْه مِنْ خَيْلٍ وَلا رِكابٍ ) * . . .\r\n* ( ما أَفاءَ الله عَلى رَسُولِه مِنْ أَهْلِ الْقُرى فَلِلَّه وَلِلرَّسُولِ وَلِذِي الْقُرْبى وَالْيَتامى ) *\r\n","description":"","footnote":"","page_name":" 213 ","page_number":215},
  {"content":"\r\n* ( وَالْمَساكِينِ وَابْنِ السَّبِيلِ كَيْ لا يَكُونَ دُولَةً بَيْنَ الأَغْنِياءِ مِنْكُمْ وَما آتاكُمُ الرَّسُولُ فَخُذُوه وَما نَهاكُمْ عَنْه فَانْتَهُوا ) * . . . * ( لِلْفُقَراءِ الْمُهاجِرِينَ الَّذِينَ أُخْرِجُوا مِنْ دِيارِهِمْ . . . ) * حشر : 6 - 8 .\r\nيعنى اموال و زمينهائيكه خدا از بنى نضير بر پيامبرش برگردانده شما اسبان و شتران بر آنها نتاختيد . . .\r\nظهور آيهء اول آنست كه فىء ( اموال و زمينهائيكه بدون جنگ از كفّار رسيده ) مال رسول خداست و كسى را در آن حقى نيست * ( أَفاءَ الله عَلى رَسُولِه ) * .\r\nاين قسمت اموال و اراضى از انفال است و انفال نيز مخصوص خدا و رسول مىباشد چنان كه فرموده :\r\n* ( يَسْئَلُونَكَ عَنِ الأَنْفالِ قُلِ الأَنْفالُ لِلَّه وَالرَّسُولِ . . . ) * انفال : 1 .\r\nفقهاء در « ما لم يُوجَفْ عَلَيْه بِخَيْلٍ وَلا رِكاب » فقط اراضى را فرموده‌اند ولى ظهور * ( ما أَفاءَ الله عَلى رَسُولِه مِنْ أَهْلِ الْقُرى ) * در اراضى و اموال هر دو است . آيهء دوم مانند آيهء خمس است كه * ( فَلِلَّه وَلِلرَّسُولِ وَلِذِي الْقُرْبى ) * هر سه با لام اختصاص آمده و * ( لِذِي الْقُرْبى ) * نيز مفرد است ، بايد يكفرد بيشتر نباشد و آن قهرا امام است كه هم ذى القربى و هم جانشين پيغمبر صلَّى اللَّه عليه و آله است امّا * ( وَالْيَتامى وَالْمَساكِينِ وَابْنِ السَّبِيلِ ) * همه بدون لام و عطف بر « ذى القربى » اند و اين نشان ميدهد كه گروه سه گانه بايد از سادات باشند چنان كه از ائمّهء اهل بيت عليهم السلام نقل شده است .\r\nو نيز آيهء دوم بيان مصرف فىء است يعنى اموال بنى النضير ( بموجب آيهء اول ) و مطلق آنچه به پيغمبر از اهل قريه ها رسيده ( بموجب آيهء دوم ) مال رسول خداست پيغمبر آنها را در موارد شش گانه مصرف مىكند :\r\nدر راه خدا ، براى خود ، براى ذى - القربى و يتامى و مساكين و ابن سبيل آنها ، دربارهء * ( لِلْفُقَراءِ ) * در آيهء سوم گفته‌اند : بدل است از ذى القربى و ما بعد آن در اين صورت فىء مختص است برسول خدا و فقراء مهاجرين\r\n","description":"","footnote":"","page_name":" 214 ","page_number":216},
  {"content":"\r\nو گفته‌اند بدل است از يتامى و مساكين و ابن سبيل ، آنوقت فىء مخصوص رسول خدا و ذى القربى و يتامى و مساكين و ابن سبيل مهاجرين است .\r\nولى بهتر از همه قول الميزان است كه فرموده : انسب آنست كه * ( لِلْفُقَراءِ الْمُهاجِرِينَ ) * بيان مصداق براى مصرف سهم اللَّه باشد كه با * ( فَلِلَّه ) * اشاره شده نه اينكه فقراء مهاجرين از سهيمان فىءاند بلكه صرف فىء در آنها صرف در فى سبيل اللَّه است . و نيز انسب آنست كه * ( وَالَّذِينَ تَبَوَّؤُا الدَّارَ ) * و * ( وَالَّذِينَ جاؤُ مِنْ بَعْدِهِمْ ) * عطف بر مهاجرين باشد و همه مصداق صرف سهم اللَّه باشند و اينكه نقل شده :\r\nرسول خدا صلَّى اللَّه عليه و آله فىء بنى نضير را بمهاجرين و بسه يا دو نفر از فقراء انصار داد اين معنى را تأييد مىكند ( باختصار ) .\r\nنگارنده گويد : بنا بر آنكه نقل شد فىء مال خدا و رسول و ذى القربى است رسول خدا و امام سهم اللَّه را در راه خدا و سهم رسول و ذى القربى را در موارد پنجگانه مصرف ميكنند بدين طريق فىء در نيازمندىهاى عموم اعمّ از سادات و غيره مصرف مىشود چنان كه موارد ششگانهء آيهء خمس نيز چنين است و الحمد للَّه .\r\nدر مجمع ذيل آيات فوق از منهال بن عمرو از امام سجاد عليه السّلام نقل كرده گويد : گفتم : قول خدا * ( وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ ) * ؟\r\nفرمود : آنها اقرباء ما ، مساكين ما و ابناء سبيل مااند بعد فرموده : همهء فقهاء ( از اهل سنّت ) گفته‌اند : آنها يتاماى عموم مردماند همچنين مساكين و ابناء سبيل ، اين مطلب از ائمّهء عليهم السلام نيز نقل شده است .\r\nناگفته نماند : فقهاء اهل سنت در آيات دقّت نكرده‌اند و آنچه از اهل بيت عليهم السلام وارد شده ظاهرا دربارهء مصرف سهم اللَّه است تا هر دو نقل قابل جمع باشد .\r\n\r\n\r\n\r\nفيض :\r\nپر شدن جارى شدن فيومى در مصباح گويد : « فاض السيل فيضا » يعنى سيل زياد و جارى شد « فاض\r\n","description":"","footnote":"","page_name":" 215 ","page_number":217},
  {"content":"\r\nالاناء فيضا » ظرف از آب پر شد .\r\n« افاضه صاحبه » صاحبش ظرف را پر كرد . « افاضوا من منى الى مكَّة » از منى بمكَّه برگشتند .\r\n* ( تَرى أَعْيُنَهُمْ تَفِيضُ مِنَ الدَّمْعِ مِمَّا عَرَفُوا مِنَ الْحَقِّ ) * مائده : 83 . مىبينى كه در اثر شناختن حق چشمشان پر از اشك شد . در مجمع فرموده : فيض العين پر شدن آن از اشك است چنان كه فيض النهر پر شدن آن از آب است .\r\nافَضْتُم * ( فَإِذا أَفَضْتُمْ مِنْ عَرَفاتٍ فَاذْكُرُوا الله عِنْدَ الْمَشْعَرِ الْحَرامِ . . . ) * بقره : 198 .\r\nافاضه از عرفات بمشعر همان كوچ و برگشتن است بمشعر . علت تعبير بافاضه ظاهرا براى كثرت است يعنى كوچ با كثرت بسيلان آب از كثرت ، تشبيه شده لذا در مجمع آن را « دفع شديد از عرفات بمزدلفه با اجتماع و كثرت » گفته است .\r\n* ( ثُمَّ أَفِيضُوا مِنْ حَيْثُ أَفاضَ النَّاسُ وَاسْتَغْفِرُوا الله . . . ) * بقره : 199 .\r\nنقل است : قريش و هم پيمانهايشان در مشعر وقوف كرده و به عرفات نميامدند و ميگفتند : ما اهل حرم هستيم از حرم جدا نميشويم خداوند دستور داد از مردم جدا نشوند و مانند همه به عرفات رفته و از آنجا بمشعر بكوچند .\r\nتُفيضُون * ( هُوَ أَعْلَمُ بِما تُفِيضُونَ فِيه كَفى بِه شَهِيداً بَيْنِي وَبَيْنَكُمْ ) * احقاف : 8 .\r\nخدا داناتر است به آنچه در آن وارد ميشويد او در گواهى ميان من و شما كافى است . در مجمع گفته افاضه داخل شدن به عمل است بر وجه سرازير شدن . على هذا معنى جريان در آن ملحوظ است .\r\nافيضوا * ( وَنادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ . . . ) * اعراف : 50 . افاضه در آيه بمعنى ريختن و جارى كردن است پس افاضه لازم و متعدى هر دو آمده است . يعنى اهل آتش باهل بهشت گويند از آب بر ما بريزيد . . .\r\n\r\n\r\n\r\nفيل :\r\nحيوانى است معروف . * ( أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ ) * فيل : 1 .\r\n","description":"","footnote":"","page_name":" 216 ","page_number":218},
  {"content":"\r\n\r\nداستان اصحاب فيل\r\nدر مجمع البيان فرموده : راويان حكايات اتفاق دارند بر اينكه نام پادشاه يمن كه قصد ويرانى كعبه را كرد ابرهه بن صباح اشرم بود . . .\r\nابرهه در يمن كعبه‌اى بنا كرد و در آن قبّه هائى از زر قرار داد ، باهل مملكتش دستور داد كه بجاى بيت الحرام به زيارت آن بروند ، مردى از عرب بنى كنانه كه به يمن آمده بود وارد كعبهء ابرهه شد و در آنجا كثافت كارى كرد ، ابرهه چون وارد آنجا شد و كثافت را ديد گفت : كه اين كار را كرده ؟ ! بنصرانيّتم قسم آنخانه ( كعبه مسلمين ) را خراب ميكنم تا هيچ كسى به زيارت آنجا نرود ، دستور تجهيز لشكريان را صادر كرد فيلان جنگى را نيز آورد بيشتر آنان كه از وى پيروى كردند قبائل عكّ و اشعريّون و خثعم بودند .\r\nبا لشكريان به قصد ويرانى كعبه بيرون شد در بين راه مردى از بنى سليم را گفت كه مردم را بحجّ خانه ايكه بنا كرده بود بخواند ، يكى از مردان بنى كنانه رسول او را كشت ، اين خبر بر شدّت خشم ابرهه افزود و در رفتن شتاب كرد ، از اهل طائف رهنمائى خواست مردى نفيل نام را از قبيلهء هذيل با او برهنمائى فرستادند ، وى آنها را هدايت كرد تا در مغمس شش ميلى مكَّه اردو زدند .\r\nپيشاهنگان لشكريان بسوى مكَّه سرازير شدند ، قريش كه تاب مقاومت نداشتند در كوهها متوارى گرديدند در مكَّه جز عبد المطلب بن هاشم عليه السّلام نماند كه بر منصب سقايهء حاجّ بود و نيز شيبة بن عثمان بن عبد الدار كه كليد دار بيت بود عبد المطلب از دو طرف باب كعبه گرفته و ميگفت :\r\n« لاهُمَّ انَّ المرءَ يَمْنَعُ رَحْلَه فَامْنَعْ رِحَالَكَ لا يَغْلِبُوا بِصَليبِهِمْ وَمِحالِهِمْ عدْواً مِحالَكَ لا يَدْخُلُوا الْبَلَدَ الْحَرامَ اذاً فأمُرْ ما بَدا لَك » اى خدا مرد از منزل خويش حمايت مىكند از جمعيّت خويش حمايت كن .\r\nتا با صليب و نيروى خويش بر حرم\r\n","description":"","footnote":"","page_name":" 217 ","page_number":219},
  {"content":"\r\nتو از روى تجاوز غالب نشوند .\r\nتا بر شهر محترم وارد نشوند آنگاه هر چه خواهى بفرما .\r\nآنگاه مقدمات قشون ابرهه قسمتى از چهارپايان قريش را بغنيمت گرفتند كه دويست شتر از عبد المطلب در آن بود آن بزرگوار براى استرداد شتران بقشون ابرهه آمد ، دربان بابرهه گفت : اى پادشاه ، بزرگ و آقاى قريش پيش تو ميايد او كسى است كه انسانها را در قبيله و وحوش را در كوهها اطعام مىكند .\r\nابرهه گفت : مأذون است بيايد ، عبد المطلب عليه السّلام مردى تنومند و خوش سيما بود ابرهه چون او را ديد بزرگتر از آن ديد كه پائينتر بنشاند و نيز خوش نداشت كه با خودش در سرير بنشيند لذا از تخت پائين آمد با او بر زمين نشست گفت : حاجتت چيست ؟\r\nفرمود : دويست شتر كه پيشاهنگان سپاه تو بغنيمت گرفته‌اند .\r\nگفت : تو را ديدم باعجابم آوردى و چون سخن گفتى از مقامت در نظر من كاسته شد .\r\nفرمود : چرا اى پادشاه ؟\r\nگفت : آمده‌ام خانه ايرا كه موجب عزّت و آبرو و فضيلت شماست و دينى كه به آن عبادت ميكنيد ويران و پايمال كنم ، تو با من دربارهء شترانت سخن ميگوئى و دربارهء منصرف شدن از تخريب بيت سخن بميان نياوردى ؟ ! عبد المطلب فرمود : پادشاها من صاحب شترانم و در خصوص مال خود با تو صحبت ميكنم اين خانه پروردگارى دارد كه اگر بخواهد آن را حمايت مىكند به من مربوط نيست .\r\nابرهه از اين سخن ترسيده دستور داد شتران آن جناب را پس بدهند . . .\r\nلشكريان تصميم بتخريب بيت اللَّه گرفتند آنشب تيرهاى شهاب بسيار در هوا مشاهده شد گوئى شب با آنها سخن ميگفت ، احساس كردند كه شب آبستن عذابى است . . .\r\nهنگام طلوع آفتاب پرندگانى در هوا مشاهده شدند كه هر پرنده يك سنگريزه در منقار و دو تا در پاهايش\r\n","description":"","footnote":"","page_name":" 218 ","page_number":220},
  {"content":"\r\nداشت چون دسته‌اى سنگها را ميانداخت دستهء ديگرى ميامد به شكم هر كه از آنها سنگى رسيد دريد بهر استخوان كه رسيد خورد و سوراخش كرد ابرهه در حالى كه بعضى از سنگها بوى اصابت كرده بود رو بفرار گذاشت . . .\r\nو در يمن سينه و شكمش از زخم منفجر شد و مرد در نتيجه لشكريان رو بفرار گذاشتند و متفرق شدند .\r\n( باختصار ) .\r\nخداوند سورهء فيل را دربارهء آن بر پيامبرش نازل فرمود : * ( أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ . أَ لَمْ يَجْعَلْ كَيْدَهُمْ فِي تَضْلِيلٍ . وَأَرْسَلَ عَلَيْهِمْ طَيْراً أَبابِيلَ . تَرْمِيهِمْ بِحِجارَةٍ مِنْ سِجِّيلٍ . ) *\r\n* ( فَجَعَلَهُمْ كَعَصْفٍ مَأْكُولٍ ) * در « ابابيل » راجع بنحوهء متفرّق شدن لشكريان ابرهه و شيوع بيمارى در ميان آنها توضيحى داده شده كه قابل دقت است 6 محرم الحرام 1394 قمرى مطابق 10 / 11 / 1352 شمسى و الحمد للَّه و هو خير ختام .\r\n\r\n","description":"","footnote":"","page_name":" 219 ","page_number":221},
  {"content":"\r\n\r\nق\r\n\r\n\r\nقاف :\r\nحرف بيست و يكم از الفباى عربى و بيست و چهارم از الفباى فارسى است جزء كلمه واقع مىشود ، در حساب ابجد بجاى عدد صد است .\r\n\r\n\r\n\r\nق :\r\nنام سورهء پنجاهم از سور قرآنى است * ( ق وَالْقُرْآنِ الْمَجِيدِ . بَلْ عَجِبُوا أَنْ جاءَهُمْ مُنْذِرٌ مِنْهُمْ ) * ق : 1 و 2 .\r\nسورهء ق كه جمعا 45 آيه است حرف ق پنجاه و شش بار در آن ذكر شده است ، مطابق آنچه در * ( عسق ) * از تحقيقات دكتر رشاد نقل كرده‌ايم درصد حرف قاف در اين سورهء مباركه نسبت بحروف ديگر سوره بايد از درصد آن در ديگر سوره ها نسبت بحروف آنها بيشتر بوده باشد رجوع شود به * ( عسق ) * اين احتمال نيز وجود دارد كه چون اين سوره اكثر دربارهء قيامت است ، قاف اشاره به قيامت باشد در آنصورت * ( ق ) * رمز مطالب سوره است .\r\n\r\n\r\n\r\nقبح :\r\nناپسندى . « قبح الشّىء قبحا ضدّ حسن » قبيح : ناپسند هكذا مقبوح .\r\nايضا بمعنى دورى از خير آمده « قبّحه اللَّه عن الخير : نحّاه » * ( وَأَتْبَعْناهُمْ فِي هذِه الدُّنْيا لَعْنَةً وَيَوْمَ الْقِيامَةِ هُمْ مِنَ الْمَقْبُوحِينَ ) * قصص : 42 . « مقبوحين » ممكن است بمعنى « مبعدين » باشد يعنى در دنيا پشت سر آنها لعنت قرار داديم و آنها روز قيامت از رحمت خدا دوراند يعنى هم در دنيا و هم در آخرت ملعوناند .\r\nراغب گويد : قبيح در اعيان آن است كه چشم ديدن آن را ناپسند دارد و قبيح از احوال و اعمال آنست كه نفس آن را ناپسند داند به نظر او « مقبوحين » در آيه اشاره است بناپسندى منظر و قيافهء آنها از قبيل سياهى چهره ، كبودى\r\n","description":"","footnote":"","page_name":" 220 ","page_number":222},
  {"content":"\r\nچشم ، كشيده شدن در زنجيرها .\r\nممكن است « مقبوحين » را زشت ها معنى كرد اعمّ از آنكه از حيث قيافه باشد يا حال يعنى زشتاند از جهت ذلَّت ، خوارى ، بىيارى ، قيافهء صورت و غيره .\r\n\r\n\r\n\r\nقبر :\r\nمدفن انسان . در قاموس و اقرب گفته : مدفن الانسان . در مفردات گفته : مقرّ الميّت . در نهج البلاغه حكمت 5 فرموده : « الاحتمال قبر العيوب » .\r\n* ( وَلا تُصَلِّ عَلى أَحَدٍ مِنْهُمْ ماتَ أَبَداً وَلا تَقُمْ عَلى قَبْرِه ) * توبه : 84 .\r\nبر احدى از منافقان نماز مخوان و بالاى قبرش نايست طبرسى فرموده :\r\nرسول خدا صلَّى اللَّه عليه و آله چون بر مؤمنان نماز ميخواند مدتى بالاى قبرش ميايستاد و بر آنها دعا ميكرد ولى از نماز خواندن و ايستان بر قبر منافقان نهى شد .\r\n* ( ثُمَّ أَماتَه فَأَقْبَرَه ) * عبس : 21 . سپس او را بميراند و در قبر كرد .\r\nجمع آن قبور است * ( وَأَنَّ الله يَبْعَثُ مَنْ فِي الْقُبُورِ ) * حجّ : 7 .\r\nمقبره ( بفتح و كسر ميم ) محل قبر را گويند جمع آن مقابر است * ( أَلْهاكُمُ التَّكاثُرُ . حَتَّى زُرْتُمُ الْمَقابِرَ ) * تكاثر : 1 و 2 . ظاهرا مراد از * ( زُرْتُمُ الْمَقابِرَ ) * مرگ است يعنى رقابت در كثرت مال سرگرمتان كرد تا مرديد و بمقابر رسيديد بعبارت ديگر غفلت همهء عمر شما را گرفت . بعضى آن را اظهار فخر با شمردن اموات دانسته‌اند كه انشاء اللَّه در « كثر » خواهد آمد .\r\n* ( وَإِذَا الْقُبُورُ بُعْثِرَتْ . عَلِمَتْ نَفْسٌ ما قَدَّمَتْ وَأَخَّرَتْ ) * انفطار :\r\n4 و 5 . رجوع شود به « بعثر » .\r\n* ( إِنَّ الله يُسْمِعُ مَنْ يَشاءُ وَما أَنْتَ بِمُسْمِعٍ مَنْ فِي الْقُبُورِ ) * فاطر : 22 .\r\nمراد از * ( مَنْ فِي الْقُبُورِ ) * كسانىاند كه گوش شنوا ندارند و از شنيدن كلام خدا معرضاند اينجاست كه قرآن كفّار عنود و لجوج را مرده و دفن شده تعبير كرده است . يعنى : خدا آنكه را خواهد مىشنواند ( مؤمنيكه خدا قلبش را زنده كرده ) و تو چيزى را\r\n","description":"","footnote":"","page_name":" 221 ","page_number":223},
  {"content":"\r\nبمردگان قبور نمىشنوانى .\r\n\r\n\r\n\r\nقبس :\r\n( بر وزن فرس ) شعله‌اى از آتش است كه از آتشى برداشته شود در قاموس گفته : « شعلة نار تقتبس من معظم النار » و نيز مصدر است بمعنى اخذ شعله « قبس النّار قبسا :\r\nاخذها شعلة » طبرسى شعلهء آتش فرموده كه در سر نى يا چوب باشد اقتباس كه بمعنى اخذ شعله است بطور اقتباس كه بمعنى اخذ شعله است بطور استعاره بطلب علم و استفاده گفته مىشود « اقتبس العلم : استفاده » .\r\n* ( إِنِّي آنَسْتُ ناراً لَعَلِّي آتِيكُمْ مِنْها بِقَبَسٍ أَوْ أَجِدُ عَلَى النَّارِ هُدىً ) * طه : 10 .\r\nمن آتشى احساس كردم شايد از آن شعله‌اى بشما آورم يا از آن راه يابم .\r\n* ( سَآتِيكُمْ مِنْها بِخَبَرٍ أَوْ آتِيكُمْ بِشِهابٍ قَبَسٍ لَعَلَّكُمْ تَصْطَلُونَ ) * نمل : 7 . « قبس » ظاهرا مصدر بمعنى مفعول است و شهاب بمعنى تكهء آتش است يعنى تكهء اخذ شده « تصطلون » يعنى تا گرم شويد .\r\n* ( يَوْمَ يَقُولُ الْمُنافِقُونَ وَالْمُنافِقاتُ لِلَّذِينَ آمَنُوا انْظُرُونا نَقْتَبِسْ مِنْ نُورِكُمْ ) * حديد : 13 . روزى كه مردان و زنان منافق باهل ايمان گويند مهلت دهيد تا از نور شما استفاده كنيم . شايد در « نور » راجع به آيه بيشتر توضيح داده شود .\r\n\r\n\r\n\r\nقبض :\r\nگرفتن . راغب گويد :\r\nقبض گرفتن شىء است با تمام دست .\r\n« قبض اليد على الشّىء » جمع كردن و گره كردن دست است بعد از اخذ شىء ، « قبض اليد عن الشّىء » جمع كردن دست است پيش از اخذ ، و آن بمعنى امساك از اخذ شىء است .\r\n* ( ثُمَّ قَبَضْناه إِلَيْنا قَبْضاً يَسِيراً ) * فرقان : 46 . سپس آن را به آسانى به طرف خويش گرفتيم .\r\n* ( وَالله يَقْبِضُ وَيَبْصُطُ وَإِلَيْه تُرْجَعُونَ ) * بقرء : 245 . خداوند تنگ مىكند و بسط ميدهد و بسوى او برگشته ميشويد . قبض در آيه بمعنى امساك است كه در اول گفته شد .\r\nيقْبِضْنَ * ( أَ وَلَمْ يَرَوْا إِلَى الطَّيْرِ فَوْقَهُمْ صافَّاتٍ وَيَقْبِضْنَ . . . ) * ملك : 19 .\r\nمراد از قبض جناح چنان كه گفته اند\r\n","description":"","footnote":"","page_name":" 222 ","page_number":224},
  {"content":"\r\nجمع كردن آن است و مجموع صفّ جناح و قبض آن ، عبارت اخراى پرواز است زيرا پرواز آن است كه پرنده بال خود را مرتبا بگشايد و جمع كند يعنى آيا نگاه نكردند بپرندگان بالا سرشان كه پرواز ميكنند .\r\n* ( وَالأَرْضُ جَمِيعاً قَبْضَتُه يَوْمَ الْقِيامَةِ وَالسَّماواتُ مَطْوِيَّاتٌ بِيَمِينِه . . . زمر : 67 . « قَبْضَة » مصدر است بمعنى مقبوض و مقبوض چيزى است كه در دست گرفته شود و آن كنايه از تسلَّط تامّ بر شىء است از مقبوض بودن زمين و مطوىّ بودن سموات بدست ميايد كه مراد از آن دو قطع شدن اسباب و وسائل مادى و ظهور حكومت مطلقه و تدبير منحصر خداست يعنى :\r\nزمين همه اش روز قيامت در قبضه و در تسلَّط خداست و آسمانها بقدرت او بهم پيچيده‌اند قيد * ( « يَوْمَ الْقِيامَةِ » ) * ظاهرا براى آنست كه ظهور تسلط مطلقهء خدا در آن روز است و در دنيا آن ظهور را ندارد .\r\nقَبْضَة * ( قالَ بَصُرْتُ بِما لَمْ يَبْصُرُوا بِه فَقَبَضْتُ قَبْضَةً مِنْ أَثَرِ الرَّسُولِ فَنَبَذْتُها . . . ) * طه : 96 . * ( « قَبْضَةً » ) * بمعنى مقبوض است يعنى : دانستم آنچه را كه مردم ندانستند مشتى از اثر رسول را بر گرفتم سپس آن را انداختم . رجوع شود به « اثر » .\r\n\r\n\r\n\r\nقبل :\r\n( بر وزن فلس ) راغب گويد :\r\nدر تقدّم متّصل و منفصل به كار ميرود و نيز بمعنى تقدّم مكانى ، زمانى ، رتبه‌اى و ترتيبى آيد .\r\nنگارنده گويد در قرآن مجيد ظاهرا همه جا در تقدّم زمانى استعمال شده مثل * ( قُلْ فَلِمَ تَقْتُلُونَ أَنْبِياءَ الله مِنْ قَبْلُ ) * بقره : 91 . و مثل * ( إِلَّا الَّذِينَ تابُوا مِنْ قَبْلِ أَنْ تَقْدِرُوا عَلَيْهِمْ ) * مائده : 34 .\r\nقبل : ( بر وزن عنق ) گاهى بمعنى جلو و پيش به كار ميرود مثل * ( إِنْ كانَ قَمِيصُه قُدَّ مِنْ قُبُلٍ فَصَدَقَتْ وَهُوَ مِنَ الْكاذِبِينَ ) * يوسف : 26 . اگر پيراهنش از جلو دريده شده زن راست ميگويد يوسف از دروغگويان است . گاهى بمعنى رو برو و آشكار « رأيته قبلا اى عيانا و مقابلة » مثل * ( إِلَّا أَنْ ) *\r\n","description":"","footnote":"","page_name":" 223 ","page_number":225},
  {"content":"\r\n* ( تَأْتِيَهُمْ سُنَّةُ الأَوَّلِينَ أَوْ يَأْتِيَهُمُ الْعَذابُ قُبُلًا ) * كهف : 55 . مگر اينكه طريقهء گذشتگان يا عذاب رو برو بر آنها آيد .\r\nقبل : ( بر وزن عنب ) طاقت ، نزد ، طرف ، چنان كه در اقرب و غيره آمده مثل * ( فَلَنَأْتِيَنَّهُمْ بِجُنُودٍ لا قِبَلَ لَهُمْ بِها ) * نمل : 37 . بر آنها لشكريانى آوريم كه طاقت مقابله با آنها را ندارند . و مثل * ( فَما لِ الَّذِينَ كَفَرُوا قِبَلَكَ مُهْطِعِينَ ) * معارج : 36 . چرا كافران نزد تو به تو خيره هستند . ممكن است آن بمعنى طرف باشد يعنى چه شده كافران بسوى تو خيره‌اند .\r\nدر آيهء * ( لَيْسَ الْبِرَّ أَنْ تُوَلُّوا وُجُوهَكُمْ قِبَلَ الْمَشْرِقِ وَالْمَغْرِبِ ) * بقره :\r\n177 . بى شكّ مراد طرف است يعنى نيكى آن نيست كه روهاى خود را بسوى مشرق يا مغرب كنيد .\r\n* ( فَضُرِبَ بَيْنَهُمْ بِسُورٍ لَه بابٌ باطِنُه فِيه الرَّحْمَةُ وَظاهِرُه مِنْ قِبَلِه الْعَذابُ ) * حديد : 13 . « قبله » ظاهرا بمعنى طرف است اين سور بنظرم واقعيت ايمان است كه از طرفى بمؤمنان رحمت و از طرفى بمنافقان عذاب است مثل قرآن كه براى مؤمنان شفا و رحمت و براى كافران خسار و زيان است پس قرآن دو جهت دارد همچنين ايمان ، وجود باب در حائل ظاهرا واقعيت ارتباط مؤمن و منافق است كه در دنيا وجود داشته و در آخرت به صورت درب آمده .\r\nيعنى : ميان مؤمنان و منافقان حائلى زده مىشود كه داراى درى است در باطنش رحمت و ظاهرش از جانب آن آتش است و آتش از آن سر زده در همهء آيات گذشته معنى « رو برو » صحيح و صادق است .\r\nقبول : پذيرفتن . گرفتن . « قبل الشىء قبولا : اخذه » . * ( فَتَقَبَّلَها رَبُّها بِقَبُولٍ حَسَنٍ ) * آل عمران : 37 . خدايش آن را پذيرفت پذيرفتن نيكو .\r\nاقبال : رو كردن . راغب گفته :\r\n","description":"","footnote":"","page_name":" 224 ","page_number":226},
  {"content":"\r\n« الاقبال التّوجّه الى القبل » . * ( وَأَقْبَلَ بَعْضُهُمْ عَلى بَعْضٍ يَتَساءَلُونَ ) * طور : 25 .\r\nرو كرده بعضى بر بعضى از هم ميپرسند ، معنى آمدن نيز ميدهد كه آمدن رو كردن است * ( وَالْعِيرَ الَّتِي أَقْبَلْنا فِيها ) * يوسف : 82 . كاروانيكه در آن آمديم .\r\nتقبّل : پذيرفتن بر وجهيكه مقتضى ثواب باشد ( مفردات ) آيات قرآن مؤيّد اين قول است * ( إِنَّما يَتَقَبَّلُ الله مِنَ الْمُتَّقِينَ ) * مائده : 27 . معلوم است كه قبول خدا مقتضى ثواب است .\r\nايضا * ( رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ ) * بقره : 127 .\r\nدر آيهء * ( فَتَقَبَّلَها رَبُّها بِقَبُولٍ حَسَنٍ وَأَنْبَتَها نَباتاً حَسَناً ) * آل عمران : 37 .\r\nطبرسى فرموده : چون در « تقبّلها » معنى قبول هست لذا مصدر آن قبول آمده است .\r\nبه نظر نگارنده « تقبّلها » مقتضى ثواب و « بقبول » با قيد « حسن » در جاى تقبّل است و تقدير چنين است « تقبّلها تقبّلا » . قبول مصدر است گر چه لازم بود بضمّ قاف باشد مثل دخول و خروج و قعود ولى سيبويه گفته : پنج مصدر از اين وزن بفتح اول آمده : قبول :\r\nوضوء : طهور ، و قود و ولوغ .\r\nتقابل : رو برو شدن . « تقابل الرّجلان : تواجها » * ( مُتَّكِئِينَ عَلَيْها مُتَقابِلِينَ ) * واقعة : 16 قبيل : جمع قبيله كفيل . روبرو . اين هر سه معنى در كتب لغت و تفاسير يافته است راغب گويد : قبيل جمع قبيله است و آن جماعتى است كه بعضى بر بعضى رو كنند طبرسى فرموده : قبيل جماعتى است كه از قبايل مختلف باشد و اگر بيك پدر و مادر منتهى شود قبيله گويند :\r\n* ( إِنَّه يَراكُمْ هُوَ وَقَبِيلُه مِنْ حَيْثُ لا تَرَوْنَهُمْ ) * اعراف : 27 . قبيل در آيه ظاهرا جمع قبيله است يعنى واقع اين است كه شيطان و اتباعش شما را مىبينند از جائى كه شما نمىبينيد .\r\n* ( أَوْ تَأْتِيَ بِالله وَالْمَلائِكَةِ قَبِيلًا ) * اسراء :\r\n","description":"","footnote":"","page_name":" 225 ","page_number":227},
  {"content":"\r\n92 . قبيل در آيه بمعنى كفيل يا آشكار است يعنى يا خدا و فرشتگانرا رو برو آورى و به بينيم يا آنها را كفيل آورى كه نبوّت تو را ضمانت كنند .\r\n* ( وَجَعَلْناكُمْ شُعُوباً وَقَبائِلَ لِتَعارَفُوا ) * حجرات : 13 . شما را ملتها و طائفه قرار داديم تا همديگر را بشناسيد رجوع شود به « شعب » .\r\n\r\n\r\n\r\nقبله :\r\n* ( فَلَنُوَلِّيَنَّكَ قِبْلَةً تَرْضاها . . . ) * بقره : 144 . قبله در اصل براى نوع و حالتى است كه رو كننده در آن است مثل جلسه و قعده و در عرب اسم مكانى است كه نمازگزار به آن رو مىكند ( مفردات ) .\r\n* ( وَأَوْحَيْنا إِلى مُوسى وَأَخِيه أَنْ تَبَوَّءا لِقَوْمِكُما بِمِصْرَ بُيُوتاً وَاجْعَلُوا بُيُوتَكُمْ قِبْلَةً وَأَقِيمُوا الصَّلاةَ وَبَشِّرِ الْمُؤْمِنِينَ ) * يونس : 87 .\r\nقبله در آيه ظاهرا مصدر بمعنى فاعل ( متقابل ) است يعنى بموسى و برادرش وحى كرديم كه براى قوم خويش در مصر خانه هائى آماده كنيد و آنها را مقابل هم قرار دهيد ( تا براى تبليغ و واقف شدن از حال همديگر مناسب باشد ) و نماز بخوانيد و مؤمنان را مژده ده كه خدا از فرعون نجاتشان خواهد داد .\r\n\r\nتغيير قبله\r\nقبلهء يهود بيت المقدس است و رو به آن نماز ميخوانند . قبلهء نصارى مشرق است و هر جا رو به طرف مشرق نماز ميخوانند . رسول اكرم صلَّى اللَّه عليه و آله مدّت سيزده سال در مكَّه و مدتى در مدينه به طرف بيت المقدس نماز خواند سپس به طرف كعبه برگشت ، تحويل قبله يكى از كارهاى بس مهم بود مخصوصا كه آنحضرت اكثر زمان رسالت را بقبلهء اول نماز خوانده بود ، يهود نيز كه آن را شكستى براى خود ميديدند سر و صدا به راه انداختند تا آياتى چند از قرآن مجيد نازل شد ، كعبه را تثبيت كرد و غوغا را پايان داد .\r\nدر الميزان راجع بمدّت و ماه تحويل قبله فرموده : اكثر و اصح روايات دلالت دارند كه تحويل قبله در مدينه سال دوم هجرت در ماه\r\n","description":"","footnote":"","page_name":" 226 ","page_number":228},
  {"content":"\r\nرجب كه هفدمين ماه هجرت بود واقع شده است ( تمام شد ) .\r\nعلى هذا آنحضرت جمعا چهارده سال و پنج ماه به طرف بيت المقدس نماز خوانده است .\r\nطبرسى از ابن عباس نقل كرده :\r\nآنگاه كه رسول خدا صلَّى اللَّه عليه و آله بمدينه آمد تا هفده ماه نماز به طرف بيت المقدس بود بنقل براء بن عازب شانزده يا هفده ماه ، بنقل انس بن مالك نه يا ده ماه ، بنقل معاذ بن جبل سيزده ماه و در روايت على بن ابراهيم از امام صادق عليه السّلام هفت ماه . اينك آيات تحويل قبله :\r\n1 - * ( سَيَقُولُ السُّفَهاءُ مِنَ النَّاسِ ما وَلَّاهُمْ عَنْ قِبْلَتِهِمُ الَّتِي كانُوا عَلَيْها قُلْ لِلَّه الْمَشْرِقُ وَالْمَغْرِبُ يَهْدِي مَنْ يَشاءُ إِلى صِراطٍ مُسْتَقِيمٍ ) * بقره : 142 .\r\nاشكال ابلهان از يهود و غيره آن بود : چه علتى آنها را از قبله ايكه در آن بودند بر گرداند ؟ در جواب فرموده : بگو مشرق و مغرب و همه جا براى خداست ، هر جا را كه خواست قبله مىكند بيت المقدس يا صخرهء مسجد اقصى خصوصيتى ندارد كه پيوسته قبله باشد و اگر محلى را بجاى محلى قبله كرد براى هدايت مردم و اقتضاء وقت است * ( يَهْدِي مَنْ يَشاءُ إِلى صِراطٍ مُسْتَقِيمٍ ) * .\r\nدر مجمع ضمن روايتى از على بن ابراهيم از حضرت صادق عليه السّلام نقل كرده . . . رسول خدا صلَّى اللَّه عليه و آله وقت ظهر در مسجد بنى سالم نماز ميخواند ، دو ركعت از نماز ظهر خوانده بود جبرئيل نازل شد دو بازوى آنحضرت را گرفت و بسوى كعبه بر گردانيد . چون بيت المقدس در شمال مدينه و كعبه در جنوب آن واقع شده لذا ميبايست آنحضرت پشت به بيت المقدس كند بدين جهت در فقيه نقل شده : « فجاء جبرئيل . . . ثمّ اخذ بيد النبىّ فحول وجهه الى الكعبة و حوّل من خلفه وجوههم حتّى قام الرّجال مقام النّساء و النّساء مقام الرّجال » .\r\n2 - * ( قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ ) *\r\n","description":"","footnote":"","page_name":" 227 ","page_number":229},
  {"content":"\r\n* ( شَطْرَ الْمَسْجِدِ الْحَرامِ . . . ) * بقره : 144 .\r\nاز اين آيه روشن مىشود كه آنحضرت رو به آسمان دوخته انتظار تحويل قبله را ميكشيده است .\r\nنميشود گفت : رسول خدا صلَّى اللَّه عليه و آله قبلهء اولى را دوست نميداشت ولى ظاهرا رو كردن به آسمان و انتظار تحويل قبله و رضايت از قبلهء جديد براى آن بود كه از شماتت و عيبجوئى يهود برهد كه در ضمن روايت گذشته نقل شده : يهود بر آنحضرت عيب و نقص گرفته و ميگفتند : تو پيرو مائى و بر قبلهء ما نماز ميخوانى . آنحضرت از اين سخن غمگين ميشد و يا براى اثبات هر چه بيشتر دين خود بود كه اهل كتاب در كتابهاى خويش خوانده بودند : پيامبر جديد قبله را عوض خواهد كرد .\r\n3 - * ( . . . وَما جَعَلْنَا الْقِبْلَةَ الَّتِي كُنْتَ عَلَيْها إِلَّا لِنَعْلَمَ مَنْ يَتَّبِعُ الرَّسُولَ مِمَّنْ يَنْقَلِبُ عَلى عَقِبَيْه وَإِنْ كانَتْ لَكَبِيرَةً إِلَّا عَلَى الَّذِينَ هَدَى الله وَما كانَ الله لِيُضِيعَ إِيمانَكُمْ . . . ) * بقره : 143 . اين آيه روشن مىكند اولا : قبله ميبايست حتما كعبه باشد و علَّت بيت المقدس بودن آن بود كه مردم امتحان شوند و در وقت تحويل قبله روشن شود كدام كسان بيچون و چرا از آنحضرت پيروى خواهند كرد . ثانيا تحويل قبله بس گران و ناگوار بود مگر بآنانكه خدا هدايتشان كرده بود . ثالثا نمازهايى كه مدّت چهارده سال و پنج ماه به طرف بيت المقدس خوانده‌اند قبول است * ( وَما كانَ الله لِيُضِيعَ إِيمانَكُمْ ) * .\r\n4 - * ( . . . فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه لِئَلَّا يَكُونَ لِلنَّاسِ عَلَيْكُمْ حُجَّةٌ إِلَّا الَّذِينَ ظَلَمُوا مِنْهُمْ . . . ) * بقره :\r\n150 .\r\nاز اين آيه روشن مىشود كه يهود در كتابهاى خود خوانده بودند كه رسول جديد قبله را عوض خواهد كرد چنان كه فرموده : * ( وَإِنَّ الَّذِينَ أُوتُوا الْكِتابَ لَيَعْلَمُونَ أَنَّه الْحَقُّ مِنْ رَبِّهِمْ . . . ) * بقره : 144 . و اگر آنحضرت قبله را عوض نميكرد ، در دست يهود مستمسكى\r\n","description":"","footnote":"","page_name":" 228 ","page_number":230},
  {"content":"\r\nميشد بر عدم قبول نبوّت آن جناب .\r\n\r\nقبله مسجد الحرام است يا كعبه ؟\r\nقرآن مجيد در قبله بودن كعبه صريح نيست در قبله بودن مسجد الحرام صراحت دارد و ميفرمايد :\r\n* ( فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه . . . ) * بقره : 144 . تو اين پيغمبر رو به طرف مسجد الحرام كن و شما اى اهل اسلام هر جا كه باشيد رو به بسوى مسجد الحرام كنيد .\r\nايضا * ( وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ ) * . . . * ( وَمِنْ حَيْثُ خَرَجْتَ فَوَلِّ وَجْهَكَ شَطْرَ الْمَسْجِدِ الْحَرامِ وَحَيْثُ ما كُنْتُمْ فَوَلُّوا وُجُوهَكُمْ شَطْرَه . . . ) * بقره : 149 و 150 . كه خطاب بآنحضرت و عموم مسلمين است و دربارهء كعبه آمده * ( جَعَلَ الله الْكَعْبَةَ الْبَيْتَ الْحَرامَ قِياماً لِلنَّاسِ ) * مائده : 97 .\r\n* ( هَدْياً بالِغَ الْكَعْبَةِ ) * مائده : 95 . لفظ كعبه بيش از دو بار در قرآن مجيد نيامده است .\r\nاين مطلب راجع بآنانكه خارج از مسجد الحرام نماز ميخوانند تفاوتى ندارد زيرا توجّه به مسجد الحرام توجه بكعبه است كه كعبه در وسط مسجد الحرام قرار دارد و جزء آن است ولى كسى كه در مسجد الحرام و يا در كنار مسجد الحرام نماز ميخواند نسبت به او فرق مىكند و توجه به مسجد الحرام از توجه بكعبه جدا مىشود .\r\nالميزان ميخواهد از آيهء اول قبله بودن كعبه استفاده كند بدين بيان :\r\nشطر بمعنى بعضى است و بعض مسجد الحرام همان كعبه است و اينكه خدا بجاى « فولّ وجهك الكعبة - فولّ وجهك البيت الحرام » فرموده * ( « شَطْرَ الْمَسْجِدِ الْحَرامِ » ) * براى برابرى نسبت به حكم قبلهء سابق است چون آن هم بعض مسجد اقصى بود كه عبارت باشد از صخرهء معروف آنجا . . . ( تمام شد ) .\r\nاين مطلب صحيح است ولى آيه در آن صريح نيست اما در اينكه قبلهء اصلى كعبه است شكَّى نيست ، توجّه به مسجد همان توجّه بكعبه است و آنكه در مسجد الحرام نماز ميخواند\r\n","description":"","footnote":"","page_name":" 229 ","page_number":231},
  {"content":"\r\nبايد رو بكعبه كند صدوق رحمه اللَّه در فقيه از امام صادق عليه السّلام نقل كرده :\r\nخداى تعالى كعبه را براى اهل مسجد ، مسجد را براى اهل حرم ، حرم را براى اهل دنيا قبله قرار داده است « انّ اللَّه تبارك و تعالى جعل الكعبة قبلة لاهل المسجد و جعل المسجد قبلة لاهل الحرم و جعل الحرم قبلة لاهل الدّنيا » . اين روايت در كتب ديگر نيز نقل شده است .\r\n\r\n\r\n\r\nقتر :\r\n( بر وزن فلس ) كم كردن .\r\nتنگ گرفتن . « قتر على عياله : ضيّق عليهم فى النّفقة » راغب گفته : آن تقليل نفقه است در مقابل اسراف و هر دو مذموماند . * ( وَالَّذِينَ إِذا أَنْفَقُوا لَمْ يُسْرِفُوا وَلَمْ يَقْتُرُوا وَكانَ بَيْنَ ذلِكَ قَواماً ) * فرقان : 67 . آنان كه چون انفاق كنند نه از حدّ تجاوز كنند و نه از حدّ كم كنند و عملشان ميان آن دو متعادل باشد .\r\nقتور : كم كننده و بسيار بخيل * ( إِذاً لأَمْسَكْتُمْ خَشْيَةَ الإِنْفاقِ وَكانَ الإِنْسانُ قَتُوراً ) * اسراء : 100 . آنوقت براى خوف از فقر از خروج كردن امساك ميكرديد انسان بخيل است گويا آن اشاره است بطبيعت بشرى كه فرموده :\r\n* ( وَأُحْضِرَتِ الأَنْفُسُ الشُّحَّ ) * نساء :\r\n128 . بخيل را از آن قتور گويند كه در انفاق تنگ ميگيرد . طبرسى تصريح كرده كه قتور بر وزن فعول براى مبالغه است .\r\nمقتر : فقير و كسى كه در تنگى است ضدّ موسع يعنى كسى كه در فراخى و وسعت مال است * ( وَمَتِّعُوهُنَّ عَلَى الْمُوسِعِ قَدَرُه وَعَلَى الْمُقْتِرِ قَدَرُه ) * بقره : 236 . هر گاه بزنان مهريّه‌اى معيّن نكرده و پيش از دخول طلاق داديد به آنها متاعى ( نصف مهر مثل و غيره ) بدهيد ثروتمند به قدر قدرت و فقير به قدر قدرتش .\r\nقتر : ( بر وزن فرس ) طبرسى و بعضى ديگر آن را غبار معنى كرده‌اند در مصباح گفته : دوديكه از مطبوخ بر خيزد در مفردات گويد : دوديكه از بريان و چوب و نحو آن بلند شود .\r\n","description":"","footnote":"","page_name":" 230 ","page_number":232},
  {"content":"\r\n* ( لِلَّذِينَ أَحْسَنُوا الْحُسْنى وَزِيادَةٌ وَلا يَرْهَقُ وُجُوهَهُمْ قَتَرٌ وَلا ذِلَّةٌ أُولئِكَ أَصْحابُ الْجَنَّةِ . . . ) * يونس : 26 . مراد از « قتر » ظاهرا كدورت و تيرگى است كه در اثر گناهان بر چهرهء شخص ظاهر شود مثل * ( وَوُجُوه يَوْمَئِذٍ عَلَيْها غَبَرَةٌ تَرْهَقُها قَتَرَةٌ ) * عبس : 40 و 41 . يعنى براى آنان كه نيكى كرده‌اند عاقبت يا مثوبت بهترى هست و زياده از آنچه مستحقاند ، سياهى و ذلت چهرهء آنها را فرا نميگيرد آنها اهل بهشتاند در آيهء 27 يونس راجع باهل گناه آمده * ( . . . ) *\r\n* ( كَأَنَّما أُغْشِيَتْ وُجُوهُهُمْ قِطَعاً مِنَ اللَّيْلِ مُظْلِماً ) * « قَتَرَة » كه در آيهء عبس گذشت بمعنى سياهى است در مجمع فرموده :\r\nبقولى غبره آن است كه از آسمان ريزد و قتره آنست كه از زمين بر خيزد .\r\n\r\n\r\n\r\nقتل :\r\nكشتن . اصل قتل ازالهء روح است از بدن مثل مرگ ليكن چون بكشنده اطلاق شود قتل گويند و باعتبار از بين رفتن حيات ، موت نامند ( مفردات ) .\r\n* ( فَهَزَمُوهُمْ بِإِذْنِ الله وَقَتَلَ داوُدُ جالُوتَ ) * بقره : 251 . * ( فَطَوَّعَتْ لَه نَفْسُه قَتْلَ أَخِيه ) * مائده : 30 . قتل گاهى بمعنى لعن آيد چنان كه در مجمع و قاموس گفته مثل * ( قُتِلَ الإِنْسانُ ما أَكْفَرَه ) * عبس : 17 . لعن بر انسان چه بسيار كافر است و شايد بمعنى خبر باشد مثل * ( قُتِلَ أَصْحابُ الأُخْدُودِ ) * بروج : 4 . اصحاب كانال ملعون شدند .\r\nتقتيل : در اقرب الموارد گويد :\r\nآن براى كثرت است « قتّل القوم اى قتل كثيرا منهم » از مجمع روشن مىشود كه مبالغهء آن گاهى در كثرت و گاهى در كيفيت قتل است مثلا در آيهء * ( يُقَتِّلُونَ أَبْناءَكُمْ وَيَسْتَحْيُونَ نِساءَكُمْ ) * اعراف :\r\n141 . براى كثرت است يعنى زياد ميكشتند پسرانتان را و زنده ميگذاشتند زنانتان را ولى در آيهء * ( إِنَّما جَزاءُ الَّذِينَ يُحارِبُونَ الله وَرَسُولَه وَيَسْعَوْنَ فِي الأَرْضِ فَساداً أَنْ يُقَتَّلُوا أَوْ يُصَلَّبُوا . . . ) * مائده : 33 . ظاهرا منظور شدت قتل است .\r\n","description":"","footnote":"","page_name":" 231 ","page_number":233},
  {"content":"\r\nقتال : جنگيدن با همديگر . كشتن همديگر . * ( حَصِرَتْ صُدُورُهُمْ أَنْ يُقاتِلُوكُمْ أَوْ يُقاتِلُوا قَوْمَهُمْ ) * نساء : 90 .\r\nسينه شان تنگ شد از اينكه با شما يا با قوم خويش بجنگند .\r\nمقاتله : گاهى بمعنى لعنت آيد * ( قاتَلَهُمُ الله أَنَّى يُؤْفَكُونَ ) * توبه : 30 .\r\nخدا لعنتشان كند كجا بر ميگردند .\r\nطبرسى ذيل آيه بعد از قبول اين معنى فرموده : ابن انبارى گفته مقاتله از قتل است و چون از طرف خدا گفته شود مراد لعن است كه ملعون از جانب خدا بمنزلهء مقتول هالك است راغب اصرار دارد كه آن را بين الاثنين گرداند و گويد : ( كافر يا منافق ) بوضعى رسيده كه بجنگ با خدا مباشرت كرده و هر كه با خدا مقاتله كند مقتول است . ليكن اين توجيه چندان دلچسب نيست .\r\nاقتتال : مقاتله كردن « اقتتل القوم :\r\nتقاتلوا » * ( فَوَجَدَ فِيها رَجُلَيْنِ يَقْتَتِلانِ ) * قصص : 15 . در آن شهر دو نفر يافت كه با هم ميجنگيدند .\r\nقتال : جنگيدن . * ( يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ ) * انفال :\r\n65 . اى پيامبر مؤمنان را بجنگ تشويق كن .\r\n\r\nاسلام و جنگ تعرّضى\r\nجنگ دو گونه است يكى جنگ تعرّضى و آن اين است كه قومى بفكر جنگ با ما نباشند و بخواهند در صلح و مسالمت زندگى كنند ولى ما به آنها حمله كنيم .\r\nدوم جنگ دفاعى و آن اينكه گروهى بر ما حمله كنند و ما از خود دفاع كنيم و يا قومى پيمان شكنى كنند و يا در فكر حمله ببلاد اسلامى باشند و مسلمين بر آنها پيشدستى كنند .\r\nدر اينكه آيا در اسلام جنگ تعرّضى هست يا نه ، بعبارت ديگر اگر مردمى غير مسلمان با مسلمانان جنگ نكنند و بخواهند با مسالمت زندگى كنند آيا مسلمين حق دارند براى اشاعهء اسلام ببلاد آنها حمله كنند يا نه ؟ لازم\r\n","description":"","footnote":"","page_name":" 232 ","page_number":234},
  {"content":"\r\nاست ابتدا آيات قرآن را بررسى كرده سپس بسنت و تاريخ برگرديم :\r\n1 - * ( وَقاتِلُوا فِي سَبِيلِ الله الَّذِينَ يُقاتِلُونَكُمْ وَلا تَعْتَدُوا إِنَّ الله لا يُحِبُّ الْمُعْتَدِينَ ) * بقره : 190 . از اين آيه روشن مىشود كه جنگ در اسلام براى جهانگشائى نيست بلكه براى اشاعهء دين است بعبارت اخرى جنگ بايد در راه خدا و براى خدا باشد نه براى گرفتن خاك ديگران و توسعهء ممالك .\r\nو نيز فقط با كسانى مىشود جنگيد كه با ما ميجنگند * ( « الَّذِينَ يُقاتِلُونَكُمْ » ) * و تجاوز به ديگران هر چند كفّار باشند جايز نيست * ( « وَلا تَعْتَدُوا » ) * يعنى مطلقا تعدّى نكنيد خواه قتال ابتدائى باشد و خواه كشتن اطفال و زنان باشد يا غير آن .\r\nعلى هذا * ( الَّذِينَ يُقاتِلُونَكُمْ ) * شرط * ( « قاتِلُوا » ) * است يعنى اگر آنها بجنگ شما آمدند شما هم با آنها بجنگيد .\r\nالمنار در شرط بودن آن ترديد ندارد .\r\nولى بقول بعضى ، آن شرط نيست بلكه بيان مصداق است يعنى با مردان كه با شما ميجنگند . بجنگيد نه با زنان و اطفال كه نميجنگند الميزان اين را مىپسندد ، مجمع آن را به صورت قول نقل مىكند .\r\nناگفته نماند : ظهور * ( « الَّذِينَ يُقاتِلُونَكُمْ » ) * در شرطيّت است مخصوصا با ملاحظهء تعميم * ( « وَلا تَعْتَدُوا » ) * .\r\nبايد دانست : آيهء ما نحن فيه ، بقرينهء آيات ما بعد قطعا دربارهء جهاد با مشركين مكَّه است ولى اختصاص بمشركين مكَّه است ولى اختصاص بمشكرين مكَّه چنان كه مفهوم كلام بعضى از بزرگان است ظاهرا مورد ندارد مشركين مكَّه نبايد خصوصيتى داشته باشند خاصّه راجع بآيهء اول كه عموميت آن قابل انكار نيست لذا در مجمع فرموده : . . . بقولى مأمور بقتال اهل مكَّه شدند ولى حمل آيه بر عموم بهتر است مگر آنچه با دليل خارج شده است .\r\n2 - در سورهء انفال آيه 60 فرموده :\r\nبراى مقابله با كفّار آنچه بتوانيد از نيرو و از اسبان آماده كنيد . . . و در آيهء 61 آمده * ( وَإِنْ جَنَحُوا لِلسَّلْمِ فَاجْنَحْ لَها ) *\r\n","description":"","footnote":"","page_name":" 233 ","page_number":235},
  {"content":"\r\n* ( وَتَوَكَّلْ عَلَى الله إِنَّه هُوَ السَّمِيعُ الْعَلِيمُ ) * يعنى اگر كفّار مايل بمسالمت شدند تو هم مايل باش و بر خدا توكل كن كه او شنوا و دانا است .\r\nدر اين آيه امر بمسالمت شده در صورتى كه كفّار بدان ميل كنند و صريح است در اينكه اگر كافران خواستار مسالمت باشند نميشود با آنها جنگيد آيات ما قبل قابل انطباق باهل كتاب است كه با رسول خدا صلَّى اللَّه عليه و آله پيمان عدم تعرّض بسته و آن را مىشكستند .\r\n3 - * ( الشَّهْرُ الْحَرامُ بِالشَّهْرِ الْحَرامِ وَالْحُرُماتُ قِصاصٌ فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ وَاتَّقُوا الله . . . ) * بقره : 194 . از كليت * ( فَمَنِ اعْتَدى عَلَيْكُمْ فَاعْتَدُوا عَلَيْه ) * نيز مىشود مطلب مورد نظر را استفاده كرد كه اعتداء و حمله در صورت اعتداء طرف ديگر است .\r\n4 - * ( لا يَنْهاكُمُ الله عَنِ الَّذِينَ لَمْ يُقاتِلُوكُمْ فِي الدِّينِ وَلَمْ يُخْرِجُوكُمْ مِنْ دِيارِكُمْ أَنْ تَبَرُّوهُمْ وَتُقْسِطُوا إِلَيْهِمْ إِنَّ الله يُحِبُّ الْمُقْسِطِينَ ) * ممتحنه : 8 . به حكم اين آيه كفّاريكه با ما دربارهء از بين بردن دين جنگ نكرده و از ديارمان بيرون ننموده‌اند ، مىتوانند مورد احسان و عدالت ما واقع شوند ، ميتوان فهميد كه لازم است با آنها به عدالت رفتار كرد در اين صورت جنگ با آنها و حمله به آنها چطور خواهد بود ؟ ايضا آيه 92 و 93 سورهء نساء .\r\n5 - آيات سورهء توبه دربارهء جنگ با مشركين است و در اينكه مشركين متجاوز و معتدى بودند شكى نيست و آيات نيز به آن تصريح دارند مثلا فرموده : * ( كَيْفَ وَإِنْ يَظْهَرُوا عَلَيْكُمْ لا يَرْقُبُوا فِيكُمْ إِلاًّ وَلا ذِمَّةً . . . ) * توبه :\r\n8 . * ( أَ لا تُقاتِلُونَ قَوْماً نَكَثُوا أَيْمانَهُمْ وَهَمُّوا بِإِخْراجِ الرَّسُولِ وَهُمْ بَدَؤُكُمْ أَوَّلَ مَرَّةٍ . . . ) * توبه : 13 .\r\nآيات سورهء آل عمران دربارهء جنگ « احد » نازل شده كه لشكركشى از طرف كفار بود و آيات سورهء انفال دربارهء جنگ معروف « بدر » است كه اعتداء و تجاوز مدتها از طرف مشركين بود .\r\n","description":"","footnote":"","page_name":" 234 ","page_number":236},
  {"content":"\r\nبا ملاحظهء اين آيات ميتوان بدست آورد كه قرآن نظرى بجنگ ابتدائى و تعرّضى ندارد بلكه متوجه دفاع است اينك نظرى بآيات ديگر :\r\nآيات ديگرى هست كه دربارهء جنگ اطلاق دارند و شرطى در آنها ديده نميشود و ظهور آنها در جنگ ابتدائى و تعرّضى است البته براى اشاعهء اسلام و گسترش سبيل اللَّه .\r\n1 - * ( قاتِلُوا الَّذِينَ لا يُؤْمِنُونَ بِالله وَلا بِالْيَوْمِ الآخِرِ وَلا يُحَرِّمُونَ ما حَرَّمَ الله وَرَسُولُه وَلا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ ) * توبه : 29 .\r\nاين آيه كه دربارهء كفّار از اهل كتاب است بطور اطلاق مىرساند كه بايد با آنها بجنگيد . تا وقتى كه با خضوع بدولت اسلامى ، جزيه بدهند .\r\n2 - * ( وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ كُلُّه لِلَّه فَإِنِ انْتَهَوْا فَإِنَّ الله بِما يَعْمَلُونَ بَصِيرٌ ) * انفال : 39 .\r\nبقرينهء آيهء 21 توبه مىشود گفت مراد از * ( « فَإِنِ انْتَهَوْا » ) * ايمان آوردن است اين آيه تا از بين رفتن فتنه و برقرارى دين خدا جهاد را واجب مىكند .\r\n3 - * ( وَقاتِلُوا فِي سَبِيلِ الله وَاعْلَمُوا أَنَّ الله سَمِيعٌ عَلِيمٌ ) * بقره : 244 . اين آيه نيز مطلق است ولى در آيات ما بعد جريان بنى اسرائيل مثل آمده كه به پيامبرشان گفتند : * ( وَما لَنا أَلَّا نُقاتِلَ فِي سَبِيلِ الله وَقَدْ أُخْرِجْنا مِنْ دِيارِنا وَأَبْنائِنا ) * كه از آن دفاع و استرداد حق استفاده مىشود .\r\n4 - * ( يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَلْيَجِدُوا فِيكُمْ غِلْظَةً وَاعْلَمُوا أَنَّ الله مَعَ الْمُتَّقِينَ ) * توبه : 123 .\r\nمراد از * ( « يَلُونَكُمْ » ) * كفّارى است كه در اطراف مسلميناند و ظهور آيه در آنست كه عموم مسلمانان جهان مأموراند با كفاريكه در اطراف آنها هستند ( براى گسترش اسلام ) بجنگند .\r\n4 - * ( فَلْيُقاتِلْ فِي سَبِيلِ الله الَّذِينَ يَشْرُونَ الْحَياةَ الدُّنْيا بِالآخِرَةِ وَمَنْ ) *\r\n","description":"","footnote":"","page_name":" 235 ","page_number":237},
  {"content":"\r\n* ( يُقاتِلْ فِي سَبِيلِ الله فَيُقْتَلْ أَوْ يَغْلِبْ فَسَوْفَ نُؤْتِيه أَجْراً عَظِيماً . وَما لَكُمْ لا تُقاتِلُونَ فِي سَبِيلِ الله وَالْمُسْتَضْعَفِينَ مِنَ الرِّجالِ وَالنِّساءِ وَالْوِلْدانِ الَّذِينَ يَقُولُونَ رَبَّنا أَخْرِجْنا مِنْ هذِه الْقَرْيَةِ الظَّالِمِ أَهْلُها . . . ) * نساء : 74 - 75 .\r\nآيهء اول مطلق و شامل قتال ابتدائى است ، آيهء دوم بيان دو حكم است جهاد در راه خدا و جهاد براى نجات مظلومان از چنگ ستمكاران .\r\nاين آيات گرچه مطلقاند ولى لازم است با آياتيكه مقيداند يك جا حساب گردند مثلا آيه ايكه ميگويد * ( وَإِنْ جَنَحُوا لِلسَّلْمِ فَاجْنَحْ لَها ) * آيا دربارهء اين آيات جارى نيست ؟ با آنكه آيات ما قبل اين آيه قابل انطباق باهل كتاب است و اگر كفّار گفتند : ما ميخواهيم با مسلمانان در حال مسالمت زندگى كنيم ، كارى با آنها نداشته باشيم آنها نيز با ما كارى نداشته باشند آيا بايد به اين آيه تمسك كرد يا بآياتيكه مبيّن مطلق قتالاند ؟ و اللَّه العالم و ان مستلزم آن نيست كه كفّار پيوسته در كفر بمانند زيرا مىشود باب رفت و آمد را با آنها باز كرد و با وسائل ديگرى نفوذ يافت و اسلام را گسترش داد .\r\n\r\nجنگهاى رسول خدا ص\r\nبررسى تاريخ نشان ميدهد كه جنگهاى رسول خدا صلَّى اللَّه عليه و آله جنبهء تدافعى داشته و تجاوز و پيمان شكنى ابتداء از جانب كفّار بوده است :\r\n\r\nجنگ بدر\r\nدر جنگ بدر تجاوز از ناحيهء مشركين بود آنها دارائى مسلمانان را در مكَّه مصادره ميكردند ، آنها را بانواع شكنجه ميآزردند ، خانه هايشان را ميكوبيدند ، از مهاجرتشان بمدينه ممانعت ميكردند ، كار را به جائى رساندند كه رسول خدا صلَّى اللَّه عليه و آله بهجرت مجبور گرديد . بنا بتصريح تاريخ نظر آنحضرت قافلهء قريش بود و ميخواست با گرفتن آن و مصادرهء اموال ، قريش را وادار كند كه از ايذاء مسلمانان در مكَّه خوددارى كنند و آنچه را كه از مسلمانان گرفته‌اند تلافى نمايد و تا آنها بواسطهء ناامن بودن راه تجارتشان\r\n","description":"","footnote":"","page_name":" 236 ","page_number":238},
  {"content":"\r\nدر مضيقه واقع شده و راه بر اهل اسلام نبندند . چنان كه محققين گفته‌اند و از طرفى روشن نيست كه آنحضرت در صورت گرفتن كاروان قريش با آن اموال چه رفتار ميكرد .\r\nقريش براى نجات كاروان خويش از مكَّه بيرون شدند ، در راه دريافتند كه كاروان از حدود خطر گذشته است ولى دست از كار نكشيدند و حتى بعضى ، بعضى را از جنگ بر حذر داشتند بالاخره بر نگشته بجنگ آن حضرت آمدند و خورد شدند رويهم رفته نميشود جنگ بدر را جنگ تعرّضى ناميد ولى آيات سورهء انفال با صراحت تمام مىرساند كه : خدا ميخواسته چنين جريانى پيش آيد و موجب سر فرازى مسلمين و شكست كفّار باشد و خلاصه در « بدر » جنگ با كفّارى واقع شده كه پيوسته با مسلمانان در حال جنگ بوده‌اند نه در حال سلم .\r\n\r\nجنگ احد و غيره\r\nحساب جنگ « احد » كاملا روشن است ، كفّار بمدينه لشكر كشى كردند تا قتال « احد » پيش آمد .\r\nهمچنين جنگ احزاب ( خندق ) كه كفّار مكَّه و اهل كتاب بمدينه حمله كردند . ايضا جنگ حنين كه قبيلهء ثقيف و هوازن سر راه رسول خدا را در حنين گرفتند .\r\n\r\nبنى قينقاع\r\nرسول خدا صلَّى اللَّه عليه و آله چون بمدينه هجرت فرموده با يهود بنى قينقاع كه در كنار مدينه ساكن بودند و شغل زرگرى داشتند ، پيمان عدم تعرّض بستند ، پس از جنگ بدر آنها پيمان خويش را ناديده گرفتند و بر مسلمانان حسد و طغيان كردند و با مشركان بر عليه مسلمين مكاتبه نمودند ، تا از طرف رسول خدا صلَّى اللَّه عليه و آله محاصره شده و از اطراف مدينه رانده شدند ، بنا بتصريح ابن اثير آنها به اذرعات شام رفتند و پس از مدّتى منقرض گشتند . رجوع شود به تواريخ .\r\n\r\nبنى نضير و بنى قريظه\r\nيهود بنى نضير و بنى قريظه هر دو\r\n","description":"","footnote":"","page_name":" 237 ","page_number":239},
  {"content":"\r\nدر اطراف مدينه ساكن و مردمان مزاحم و ناقض العهد بودند و بر عليه مسلمانان فتنه انگيزى ميكردند ، رسول خدا صلَّى اللَّه عليه و آله با هر دو گروه پيمان عدم تعرّض بسته بود ولى نقض عهد كردند و حتى بنى نضير قصد كشتن آنحضرت را داشتند و اگر وحى آسمانى نبود كارشان را كرده بودند ، سرانجام رسول خدا صلَّى اللَّه عليه و آله با اجلاء بنى نضير موافقت فرمود تا از مدينه رانده شدند و سعد بن معاذ كه داور رسول خدا و داور بنى قريضه بود بر قتل جنگجويان بنى قريظه رأى داد و با اجراى آن حكم شرّشان دفع گرديد .\r\n\r\nبنى مصطلق\r\nبنى مصطلق مردمى بودند كه بقيادت رهبرشان حرث بن ابى ضرار تدارك جنگ ديده و قصد حمله بمدينه را داشتند رسول خدا صلَّى اللَّه عليه و آله بديارشان لشكر كشيد و مغلوبشان كرد .\r\n\r\nخيبر\r\nعلت حمله بر خيبر آن بود كه قومى از بنى نضير پس از رانده شدن از مدينه در خيبر مسكن گزيدند و يهود خيبر را بر خود خاضع و مطيع نمودند آنگاه شروع بفتنه انگيزى بر عليه مسلمانان كردند و همانها بودند كه جنگ خندق را تدارك ديدند و بنى قريضه و قريش و غطفان را بجنگ با مدينه بر انگيختند .\r\nتا آنحضرت بر خيبر لشكر كشيد و قلعه هاى بنى نضير را كه ناعم ، قموص و غيره بودند فتح كرد و مردم دو قلعهء وطيح و سلالم كه امان خواستند به آنها امان داد چنان كه ابن هشام و ابن اثير و ديگران گفته‌اند .\r\n\r\nفتح مكَّه\r\nدر اينكه رسول خدا صلَّى اللَّه عليه و آله بمكَّه حمله كرد شكَّى نيست و نيز در اينكه مكه موطن اصلى آنحضرت و مهاجران بود و به زور از آن بيرون رانده شده بودند ، گفتگوئى نيست ، باز بايد ديد علت حمله بمكَّه چه بود گرچه پس از فتح آن با مهربانترين وجهى با آنها رفتار كرد و آن غائله را بدون خون ريزى پايان داد .\r\nرسول خدا صلَّى اللَّه عليه و آله در سال ششم\r\n","description":"","footnote":"","page_name":" 238 ","page_number":240},
  {"content":"\r\nهجرت ماه ذيقعدة به قصد عمل « عمره » به مكه تشريف برد ، هفتصد نفر يا هزار و چهارصد نفر از اصحابش با او بودند ، قريش از ورود آنحضرت مانع شدند پس از مذاكرات بسيار در حديبيّه نزديكى مكهء معظَّمه صلحى كه متضمّن عدم تعرّض به مدت ده سال بود ميان آنحضرت و مشركان منعقد گرديد ، حضرت با يارانش در همانجا از احرام خارج شده و قربانى كردند و از همانجا بمدينه برگشتند كه در سال آينده به مكه براى عمل « عمره » باز گردند .\r\nو در عهدنامه مقرّر بود : هر قومى كه به پيمان آنحضرت يا قريش داخل شوند مختاراند ، قبيلهء خزاعه به پيمان آنحضرت و قبيلهء بنو بكر بپيمان قريش وارد شدند ، بعد از اين پيمان ، بنى بكر بقبيلهء خزاعه كه هم پيمان رسول خدا بودند لشكر كشيدند و جمعى از قريش آنها را در تهيهء وسائل جنگ يارى كردند حتى بطور ناشناس جزء لشكريان بنى بكر شده و با خزاعه در كنار آبشان كه « وتير » نام داشت جنگيدند و حتى احترام حرم مكَّه را هم مراعات نكردند ، بدنبال اين نقض عهد كه بنى بكر و قريش مرتكب شدند عمرو بن سالم خزاعى بمدينه آمد ، رسول خدا صلَّى اللَّه عليه و آله در مسجد در ميان مردم نشسته بود كه عمرو وارد شد و اشعارى خواند و آنحضرت را از پيمان شكنى بنى بكر و قريش مطَّلع كرد ، پس از وى بديل بن ورقاء با جمعى از خزاعه وارد مدينه شده و آنحضرت را از تجاوز بنى بكر و قريش خبر دادند .\r\nاين ماجرا و پيمان شكنى سبب حمله بمكَّهء معظَّمه بود و آن محيط مقدس بىآنكه خونريزى بوجود آيد فتح گرديد و اگر آنها پيمان شكنى نكرده و بر خزاعه نتاخته بودند رسول خدا صلَّى اللَّه عليه و آله پيمان خويش را حتما محترم مىشمرد ، و آنگهى اهل مكه همواره در پى فرصت بودند كه بمدينه تاخته و اسلام را ريشه كن كنند ، اگر در حالت اهل مكَّه دقّت كنيم خواهيم ديد آنها\r\n","description":"","footnote":"","page_name":" 239 ","page_number":241},
  {"content":"\r\nهيچ وقت راضى نبودند با مسلمانان همزيستى مسالمت آميز داشته باشند و در صورت فراهم شدن فرصت اگر هزار پيمان هم داشتند ناديده گرفته و بيرحمانه بمسلمين ميتاختند چنان كه خداوند فرموده : * ( كَيْفَ وَإِنْ يَظْهَرُوا عَلَيْكُمْ لا يَرْقُبُوا فِيكُمْ إِلاًّ وَلا ذِمَّةً يُرْضُونَكُمْ بِأَفْواهِهِمْ وَتَأْبى قُلُوبُهُمْ ) * توبه : 8 .\r\n\r\nطائف\r\nعلت لشكركشى بطائف آن بود كه چون قبيلهء ثقيف و هوازن در « حنين » بر مسلمانان حمله كردند فراريان ثقيف و ديگر همدستان آنها وارد طائف شده و دروازه هاى شهرشان را بسته و در آن متحصّن شدند رسول خدا صلَّى اللَّه عليه و آله در تعقيب آنها بر طائف لشكر كشيد و با آنها جنگيد .\r\n\r\nمؤته و تبوك\r\nمؤته دهى بود از اراضى بلقاء از شام كه در كنار آن جنگ معروف مؤته با روميان اتفاق افتاد ، در سيرهء حلبيّه گويد : علت اين لشكركشى و جنگ آن بود كه رسول خدا صلَّى اللَّه عليه و آله نامه‌اى بهرقل زعيم روم نوشت ، حرث بن عمير ازدى نمايندهء آنحضرت مأمور شد نامه را پيش هرقل ببرد ، شرحبيل بن عمرو غسّانى كه از امراء قيصر در شام بود او را گرفت و گفت : قصد كجا را دارى ؟ شايد از نمايندگان محمدى ؟ گفت : آرى . شرحبيل او را گردن زد ، اين خبر بآنحضرت رسيد و كار باشكال كشيد و اين سبب لشكر كشى بآنمحل شد .\r\nنگارنده گويد : ظاهر آنست كه اين لشكر كشى براى سركوبى شرحبيل و اتباع او بود و چون آنوقت هرقل از جنگ با ايرانيان بر ميگشت مسلمانان با آنها درگير شدند در تاريخ آمده لشكريان اسلام كه سه هزار نفر بودند چون بشام رسيدند ، اطلاع يافتند كه هرقل با صد هزار نفر در آنجاست و قبايلى از عرب به يارى وى شتافته‌اند مسلمانان بمشاوره نشستند كه آيا بمدينه نوشته و نيروى امدادى بخواهند يا مثلا دستور عقب نشينى از جانب\r\n","description":"","footnote":"","page_name":" 240 ","page_number":242},
  {"content":"\r\nآنحضرت صادر شود بالاخره در مؤته جنگ اتفاق افتاد و به عقب نشينى مسلمانان منجر شد .\r\nلشكر كشى بتبوك در سال نهم هجرت براى آن بود كه برسول خدا صلَّى اللَّه عليه و آله خبر رسيد سپاه روم به قصد مدينه بيرون شده و پيشقراولانشان به بلقاء وارد شده‌اند آنحضرت براى جلوگيرى از آنها به تبوك لشكر كشيد .\r\n\r\nنتيجه\r\nمشكل است در غزوات و سراياى رسول خدا صلَّى اللَّه عليه و آله محلى يافت كه جنگ تعرّضى باشد بلكه نوعا اسباب لشكر كشى را دشمنان دين فراهم مياوردند ، از طرف ديگر : ظاهرا آياتيكه مطلقاند با آيات مقيّد بايد رويهم حساب شوند ، ولى در عين حال اسلام بايد براى ترويج و هدايت مردم راه داشته باشد . بصراحت قرآن و ضرورت دين رسول خدا صلَّى اللَّه عليه و آله براى همهء جهانيان مبعوث شده است * ( وَما أَرْسَلْناكَ إِلَّا رَحْمَةً لِلْعالَمِينَ ) * انبياء : 107 . * ( وَما هُوَ إِلَّا ذِكْرٌ لِلْعالَمِينَ ) * قلم : 52 . * ( وَأُوحِيَ إِلَيَّ هذَا الْقُرْآنُ لأُنْذِرَكُمْ بِه وَمَنْ بَلَغَ ) * انعام : 19 . در اين صورت اگر بگوئيم : در صورت طلب صلح از جانب كفّار بايد با آنها كارى نداشته و دين خدا را تبليغ نكنيم اين منافى عموميّت رسالت خواهد بود .\r\nبا در نظر گرفتن نامه هاى رسول خدا صلَّى اللَّه عليه و آله كه بپادشاهان ايران و مصر و غيره نوشت و آنها را باسلام دعوت كرد و به يمن و بحرين و جاهاى ديگر نماينده فرستاد و تبليغ دين كرد و با در نظر گرفتن اينكه بايد با يهود و نصارى جنگيد تا جزيه قبول كرده و بحمايت اسلام در آيند و با مسلمانان رفت و آمد داشته و ارتباط پيدا كنند تا راه براى تبليغ اسلام باز باشد و با در نظر گرفتن روايات كه در جنگ بايد ابتداء كفّار را باسلام دعوت كرد و در صورت نپذيرفتن با آنها جنگ نمود .\r\nاز همهء اينها روشن مىشود كه حكم جهاد داراى دو مرحله است اول اينكه لازم است با هر طريق كه\r\n","description":"","footnote":"","page_name":" 241 ","page_number":243},
  {"content":"\r\nبوده باشد ميان كفّار راه باز كرد با ارسال نماينده ، نامه ها ، دعوت بدين پول دادن و غيره كه امكان دارد و اگر با هيچ يك از طرق امكان ، راه يافتن بهدايت و تبليغ دين ممكن نشد در مرحلهء دوم بايد با آنها جنگيد تا راه خدا را در ميانشان باز كرد و اين عقلا و شرعا هيچ مانعى ندارد چرا نبايد مردم را با زور بسعادت دنيا و آخرت وادار كرد ؟ و چه اشكالى دارد كه با زور داروى شفا بخش را به مريض بخورانيم تا شفا يابد ؟\r\nدر كافى در ضمن حديث مفصّلى از امام صادق عليه السّلام روايت شده كه فرمود : شمشيرهاى آخته سه تا است يكى بر مشركان عرب كه خدا فرموده :\r\n* ( فَاقْتُلُوا الْمُشْرِكِينَ حَيْثُ وَجَدْتُمُوهُمْ وَخُذُوهُمْ وَاحْصُرُوهُمْ وَاقْعُدُوا لَهُمْ كُلَّ مَرْصَدٍ فَإِنْ تابُوا ) * ( يعنى آمنوا ) * ( وَأَقامُوا الصَّلاةَ وَآتَوُا الزَّكاةَ فَخَلُّوا سَبِيلَهُمْ ) * توبه : 5 . از اينان جز قتل يا دخول با سلام پذيرفته نيست . . . شمشير ديگر بر اهل ذمّه است . . . * ( قاتِلُوا الَّذِينَ لا يُؤْمِنُونَ بِالله وَلا بِالْيَوْمِ الآخِرِ وَلا يُحَرِّمُونَ ما حَرَّمَ الله وَرَسُولُه وَلا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ ) * توبه : 29 . . . » شمشير سوم بر مشركين عجم است يعنى ترك ، ديلم ، خزر ( كه آنوقت مسلمان نبودند ) خدا در اول سوره ايكه در آن * ( الَّذِينَ كَفَرُوا ) * گفته حالشان را حكايت كرده بعد فرموده : * ( فَضَرْبَ الرِّقابِ حَتَّى إِذا أَثْخَنْتُمُوهُمْ فَشُدُّوا الْوَثاقَ فَإِمَّا مَنًّا بَعْدُ وَإِمَّا فِداءً حَتَّى تَضَعَ الْحَرْبُ أَوْزارَها ) * . . . » محمد : 4 .\r\nاين حكم داراى دنباله ايست كه بايد در كتب فقه دنبال شود .\r\nاز قرآن مجيد روشن مىشود : كه پيامبران گذشته در صورت فراهم شدن وسائل با دشمنان دين و بشريت جنگ كرده‌اند چنان كه فرموده : * ( وَكَأَيِّنْ مِنْ نَبِيٍّ قاتَلَ مَعَه رِبِّيُّونَ كَثِيرٌ فَما وَهَنُوا لِما أَصابَهُمْ فِي سَبِيلِ الله ) * آل عمران : 146 . و آنگاه كه موسى عليه السّلام\r\n","description":"","footnote":"","page_name":" 242 ","page_number":244},
  {"content":"\r\nبقوم خويش گفت : * ( « يا قَوْمِ ادْخُلُوا الأَرْضَ الْمُقَدَّسَةَ » ) * مرادش جنگ بود زيرا در جواب گفتند : * ( . . . فَاذْهَبْ أَنْتَ وَرَبُّكَ فَقاتِلا إِنَّا هاهُنا قاعِدُونَ ) * مائده : 24 . يا آنوقت كه پس از در گذشت موسى بنى اسرائيل بپيامبرشان گفتند : * ( ابْعَثْ لَنا مَلِكاً نُقاتِلْ فِي سَبِيلِ الله ) * بقره : 246 . ولى از آيات بعدى روشن مىشود كه جنگ تعرّضى نبوده است و نيز لشكركشى سليمان عليه السّلام بمملكت سباء كه در نامهء خويش نوشت : * ( أَلَّا تَعْلُوا عَلَيَّ وَأْتُونِي مُسْلِمِينَ ) * نمل : 31 . و آنگاه كه بنمايندهء ملكه فرمود : * ( ارْجِعْ إِلَيْهِمْ فَلَنَأْتِيَنَّهُمْ بِجُنُودٍ لا قِبَلَ لَهُمْ بِها وَلَنُخْرِجَنَّهُمْ مِنْها أَذِلَّةً وَهُمْ صاغِرُونَ ) * نمل : 37 . ولى آيهء اول روشن مىكند كه آنها را ابتدا باسلام دعوت كرده است .\r\n\r\nجهاد محبوب\r\nهيچ قيام حق در جهان بدون كشت و كشتار پيش نرفته و پيروز نشده است مسالمت آن قدرت را ندارد كه دست مخالفان آزادى و بشريّت را كوتاه كند بايد زور و جنگ وارد ميدان شود * ( وَلَوْ لا دَفْعُ الله النَّاسَ بَعْضَهُمْ بِبَعْضٍ لَفَسَدَتِ الأَرْضُ ) * بقره : 251 .\r\nسرنوشت قيامهاى حق خواهانه در ميدانهاى جنگ تعيين شده است قيام كنندگان تا دست باسلحه نبرده‌اند پيروز نشده‌اند ، شكست اخير اسرائيل ، آزادى الجزاير ، آزادى امريكا ، انقلاب فرانسه ، آزادى كوبا ، استقلال ويتنام و غيره و غيره همه با شمشير و جنگ صورت گرفته است .\r\nاينكه مسيحىها ميگويند : اسلام با شمشير پيشرفت و به زور بر مردم تحميل شد خيال خامى است بيشتر استناد آنها برسالت چند ساله يا چند ماههء عيسى عليه السّلام است ولى آنحضرت مجالى براى جنگ نيافته است ولى پس از وى ديديم مسيحيّت صلحجو براى پيش بردن اهداف خود بنام اصلاح جوئى چه خونريزىها به راه انداخت ، جنگهاى صليبى و غيره را به نظر آوريد و بريش اين هوچيگران بخنديد .\r\n","description":"","footnote":"","page_name":" 243 ","page_number":245},
  {"content":"\r\nمهم اين است كه هدف قيام كننده حق و براى آزادى تودهء رنجيديده و براى احياء راه خدا باشد اگر جنگهاى اسلامى تعرّضى هم باشد اصلا مانعى ندارد جنگى است كه صلح و سعادت نتيجهء آنست و السلام على من اتّبع الهدى .\r\n\r\n\r\n\r\nقثاء :\r\n( بضمّ و كسر قاف ) خيار .\r\nو آن در آيهء * ( فَادْعُ لَنا رَبَّكَ يُخْرِجْ لَنا مِمَّا تُنْبِتُ الأَرْضُ مِنْ بَقْلِها وَقِثَّائِها وَفُومِها وَعَدَسِها ) * بقره : 61 . آمده است ، گويا آن خيار معمولى نيست بلكه شبيه به آن است در اقرب الموارد گفته : « . . . نوع من الفاكهة يشبه الخيار » بعضى آن را خيار چنبر نيز گفته‌اند ولى در برهان قاطع گويد : خيار چنبر دوائى است معروف و به عربى قثّاء الهندى گويند اسهال آور است . اين كلمه يك بار بيشتر در قرآن مجيد نيامده است در كافى از امام صادق عليه السّلام نقل شده : « كان رسول اللَّه صلَّى اللَّه عليه و آله يأكل القثّاء بالملح » .\r\n\r\n\r\n\r\nقحم :\r\nراغب گويد : اقتحام قرار گرفتن در وسط سختى مخوف است « قحّم الفرس فارسه » يعنى : اسب ، سوار را به محل مخوفى وارد كرد .\r\nطبرسى فرموده : اقتحام وارد شدن به سختى است * ( فَلَا اقْتَحَمَ الْعَقَبَةَ . وَما أَدْراكَ مَا الْعَقَبَةُ . فَكُّ رَقَبَةٍ ) * بلد : 11 - 13 .\r\nدر اين سه آيه آزاد كردن بنده ورود بگردنه ناميده شده زيرا انفاق و گذشتن از مال سخت است همانطور كه داخل شدن بگردنه .\r\nمُقْتَحَم * ( هذا فَوْجٌ مُقْتَحِمٌ مَعَكُمْ لا مَرْحَباً بِهِمْ إِنَّهُمْ صالُوا النَّارِ ) * ص : 59 . مقتحم بمعنى وارد شونده است معنى آيه در « فوج » گذشت در نهج البلاغه خطبهء 121 دربارهء ورود بجنگ فرموده :\r\n« فالنّجاة للمقتحم و الهلكة للمتلوّم » نجات براى كسى است كه بجنگ وارد شود و هلاكت مال متوقف از جنگ است .\r\n\r\n\r\n\r\nقدح :\r\n* ( وَالْعادِياتِ ضَبْحاً . فَالْمُورِياتِ قَدْحاً ) * عاديات : 1 و 2 . قدح بمعنى زدن است مثل زدن آهن به سنگ براى بيرون آمدن آتش « قدح بالزّند : رام الايراء\r\n","description":"","footnote":"","page_name":" 244 ","page_number":246},
  {"content":"\r\nبه » به نظر ميايد « قدحا » منصوب بنزع الخافض و تقدير « بالقدح » باشد يعنى قسم بدوندگان با حمحمه و به آتش افروزان با زدن سم به سنگ . تفصيل سخن در « عدو » گذشت در نهج البلاغه خطبهء 35 فرموده : « حتّى ارتاب النّاصح بنصحه و ضنّ الزّند بقدحه » تا نصيحت گو در نصيحت خويش به شك افتاد و آتش زنه از زدن و آتش بيرون كردن بخل ورزيد .\r\nقدح گاهى بمعنى طعن در نسب و عدالت و غيره نيز آيد ولى در كلام اللَّه يك بار بيشتر نيامده است ، آن هم بمعنى زدن .\r\n\r\n\r\n\r\nقد :\r\nروشنترين معنى از معانى حرف قد ، تحقيق است مثل * ( قَدْ أَفْلَحَ الْمُؤْمِنُونَ ) * مؤمنون : 1 . * ( قَدْ أَفْلَحَ مَنْ تَزَكَّى ) * اعلى : 14 . ابن هشام قبول ندارد كه قد بمعنى توقّع باشد نه در ماضى و نه در مضارع .\r\nراغب گويد : قد چون بر ماضى داخل شود بر هر ماضى تازه داخل شود مثل * ( قَدْ مَنَّ الله عَلَيْنا ) * - . . . * ( قَدْ كانَ لَكُمْ آيَةٌ فِي فِئَتَيْنِ ) * - . . . * ( لَقَدْ سَمِعَ الله ) * - . . . * ( لَقَدْ رَضِيَ الله عَنِ الْمُؤْمِنِينَ . . . ) * و چون بر مضارع داخل شود آن فعل در حالتى واقع مىشود و در حالتى نه مثل * ( « قَدْ يَعْلَمُ الله الَّذِينَ يَتَسَلَّلُونَ مِنْكُمْ لِواذاً » ) * يعنى خدا ميداند كه گاهى مخفيانه در پشت سر يكديگر خارج ميشوند .\r\nمىشود گفت مراد راغب از آن نوعى تقليل است طبرسى در جوامع الجامع و زمخشرى در كشّاف « قد » را در آيهء * ( قَدْ نَرى تَقَلُّبَ وَجْهِكَ فِي السَّماءِ . . . ) * بقره : 144 . براى كثرت دانسته‌اند يعنى : بسيار مىبينيم كه رو به آسمان كرده‌اى . ايضا در آيهء * ( قَدْ نَعْلَمُ إِنَّه لَيَحْزُنُكَ الَّذِي يَقُولُونَ ) * انعام :\r\n33 . هر دو تصريح كرده‌اند كه قد براى زيادت فعل و كثرت آن است .\r\nنگارنده قول الميزان را مىپسندم كه در ذيل آيهء دوم گويد : قد حرف تحقيق است در ماضى و در مضارع مفيد تقليل است گاهى در آن نيز معنى تحقيق ميدهد و در آيه همان اراده شده است .\r\n","description":"","footnote":"","page_name":" 245 ","page_number":247},
  {"content":"\r\nناگفته نماند : مشكل است در قرآن محلى يافت كه معنى آن غير از تحقيق باشد خواه مدخولش مضارع باشد يا ماضى . تفصيل بيشتر در كتب لغت و نحو است .\r\n\r\n\r\n\r\nقدّ :\r\nپاره كردن از طول . طبرسى فرموده : « القدّ شقّ الشّىء طولا » راغب بجاى شقّ قطع گفته است .\r\nپس معناى « قدّه بنصفين » آنست كه آن را از طول بريد و دو تكَّه كرد .\r\n* ( وَاسْتَبَقَا الْبابَ وَقَدَّتْ قَمِيصَه مِنْ دُبُرٍ . . . ) * يوسف : 25 . به طرف در سبقت كردند وزن پيراهن يوسف را از پس پاره كرد .\r\n\r\n\r\n\r\nقِدَد\r\n* ( وَأَنَّا مِنَّا الصَّالِحُونَ وَمِنَّا دُونَ ذلِكَ كُنَّا طَرائِقَ قِدَداً ) * جنّ : 11 .\r\n« قدد » بر وزن عنب جمع قدّه است بمعنى قطعه و تكَّه ، طرايق جمع طريقه است بمعنى راه توصيف طرائق با قدد براى آنست كه هر طريقه از طريقهء ديگر مقدود و مقطوع است ظاهرا لفظ « ذوى » از طرائق حذف شده و تقدير آن « ذوى طرائق » است يعنى : بعضى از ما نيكوكاران و بعضى غير از آنها يا پائينتر از آنهاست اهل طريقه هاى مختلفيم .\r\n\r\n\r\n\r\nقدر :\r\n( بر وزن فلس ) و قدرت و مقدرة بمعنى توانائى است . * ( ضَرَبَ الله مَثَلًا عَبْداً مَمْلُوكاً لا يَقْدِرُ عَلى شَيْءٍ ) * نحل : 75 . خدا عبد مملوكى را مثل زده كه بر چيزى قادر نيست .\r\n2 - ايضا قدر بمعنى تنگ گرفتن است « قدر اللَّه عليه الرّزق : ضيّقه » اين معنى از لفظ « بسط » كه در آيات در مقابل قدر آمده به خوبى روشن مىشود * ( الله يَبْسُطُ الرِّزْقَ لِمَنْ يَشاءُ وَيَقْدِرُ ) * رعد : 26 . خدا وسعت ميدهد روزى را بكسيكه ميخواهد و تنگ ميگيرد به آنكه ميخواهد و مصلحت اقتضا مىكند .\r\n3 - ايضا قدر بمعنى تقدير و اندازه - گيرى و نيز بمعنى اندازه است راغب گويد : « القدر و التّقدير : تبيين كمّيّة الشّىء » .\r\nطبرسى ذيل آيهء « ليلة القدر » فرموده :\r\nقدر آنست كه شىء با شىء ديگر\r\n","description":"","footnote":"","page_name":" 246 ","page_number":248},
  {"content":"\r\nمساوى باشد بدون زياده و نقصان « قدر اللَّه هذا الامر يقدره قدرا » يعنى خدا آن را بر مقدارى كه مصلحت اقتضا ميكرد قرار داد * ( قَدْ جَعَلَ الله لِكُلِّ شَيْءٍ قَدْراً ) * طلاق : 3 . خدا براى هر چيزى اندازه‌اى معيّن قرار داده است * ( وَفَجَّرْنَا الأَرْضَ عُيُوناً فَالْتَقَى الْماءُ عَلى أَمْرٍ قَدْ قُدِرَ ) * قمر : 12 . شكافتيم زمين را چشمه هائى پس آب آسمان و زمين بهم رسيدند بر نحويكه تقدير شده بود بدون زيادت و نقصان .\r\nراجع به * ( إِنَّا أَنْزَلْناه فِي لَيْلَةِ الْقَدْرِ ) * مستقلا بحث خواهد شد .\r\n* ( وَما قَدَرُوا الله حَقَّ قَدْرِه إِذْ قالُوا ما أَنْزَلَ الله عَلى بَشَرٍ مِنْ شَيْءٍ ) * انعام : 91 . اين تعبير در سورهء حجّ آيهء 74 و در زمر آيهء 67 نيز آمده است در معنى آن گفته‌اند : خدا را نشناختند حق شناختنش ، خدا را تعظيم نكردند حق تعظيمش .\r\nاين هر دو قابل قبول است ، از راغب نقل شد كه قدر بيان كميّت شىء است . آن در معانى غير محسوس نيز به كار ميرود گويند قدر فلانكس و از آن احترام ، وقار ، عظمت و وزنهء اجتماعى اراده ميكنند چنان كه در كتب لغت هست . پس مانعى ندارد كه بگوئيم : خدا را تعظيم نكردند تعظيم لايق ، خدا را نشناختند شناختن لايق .\r\nآيه ايكه نقل شد در ردّ يهود است كه براى مقابله با رسول خدا صلَّى اللَّه عليه و آله ميگفتند : اصلا خدا ببشرى وحى نكرده است در ذيل آيه فرموده : * ( قُلْ مَنْ أَنْزَلَ الْكِتابَ الَّذِي جاءَ بِه مُوسى . . . ) * و در صدر فرموده : خدا را نشناختند حق شناختن ( و گرنه ميدانستند كه لازمهء خدائى ارسال رسل است و نميگفتند : خدا بانسانى وحى نكرده است ) .\r\nقدر : ( بر وزن فرس ) توانائى .\r\nاندازه . در جوامع الجامع گفته : قدر و قدر ( بر وزن فلس و فرس ) دو لغتاند . يعنى بيك معنى مثل * ( وَمَتِّعُوهُنَّ عَلَى الْمُوسِعِ قَدَرُه وَعَلَى الْمُقْتِرِ قَدَرُه ) *\r\n","description":"","footnote":"","page_name":" 247 ","page_number":249},
  {"content":"\r\nبقره : 236 . بزنان متاع دهيد ثروتمند باندازهء قدرتش و تنگدست باندازهء توانائيش . * ( إِنَّا كُلَّ شَيْءٍ خَلَقْناه بِقَدَرٍ ) * قمر : 49 . ما هر چيز را به اندازه آفريديم . * ( وَإِنْ مِنْ شَيْءٍ إِلَّا عِنْدَنا خَزائِنُه وَما نُنَزِّلُه إِلَّا بِقَدَرٍ مَعْلُومٍ ) * حجر : 21 . هيچ چيزى نيست مگر آنكه خزائن آن نزد ماست و جز باندازهء معين نميفرستيم .\r\n* ( ثُمَّ جِئْتَ عَلى قَدَرٍ يا مُوسى ) * طه : 40 . شايد مراد از « قدر » مقدار و اندازه باشد يعنى مقدار ابتلاآت و امتحانهائيكه بموسى تا رسيدن بنبوّت رخ داده بود صدر آيه مؤيّد آنست يعنى اى موسى سپس بر حالى كه به قدر كافى امتحان شده بودى آمدى و من تو را خاصّهء خويش كرده و نبوّت دادم . و شايد مراد زمان معيّن باشد يعنى در وقتى آمدى كه براى نبوّتت تعيين شده بود .\r\n* ( سُنَّةَ الله فِي الَّذِينَ خَلَوْا مِنْ قَبْلُ وَكانَ أَمْرُ الله قَدَراً مَقْدُوراً ) * احزاب : 38 . * ( قَدَراً مَقْدُوراً ) * ظاهرا عبارت اخراى * ( « وَكانَ أَمْرُ الله مَفْعُولًا » ) * است كه در آيهء ما قبل واقع شده لذا طبرسى و زمخشرى و بيضاوى « قضاء مقضيّا - حكما مبتوتا » گفته‌اند ، مقدور بودن امر نسبت بخداست پس مىشود آن را حتمى معنى كرد يعنى :\r\nامر خدا حكم حتمى است و جاى خود را ميگيرد قدر گاهى بمعنى وقت مقدّر و مكان مقدّر نيز آيد چنان كه راغب گفته مثل * ( إِلى قَدَرٍ مَعْلُومٍ ) * مرسلات : 22 . كه بمعنى وقت معلوم است و مثل * ( فَسالَتْ أَوْدِيَةٌ بِقَدَرِها ) * رعد : 17 . يعنى نهرها به قدر وسعتشان جارى شدند .\r\nتقدير : اندازه گيرى و تعيين راغب گفته : تقدير خدا بر دو وجه است يكى اعطاء قدرت بر اشياء .\r\nديگرى آنكه اشياء را بر مقدار مخصوص و وجه مخصوص قرار بدهد باقتضاء حكمت . . . مثل تقدير هستهء خرما كه از آن خرما برويد نه سيب و زيتون و مثل تقدير منى انسان كه از آن انسان\r\n","description":"","footnote":"","page_name":" 248 ","page_number":250},
  {"content":"\r\nبوجود آيد نه حيوانات ديگر . پس تقدير خدا بر دو وجه است يكى حكم باينكه فلانطور باشد يا نباشد . . . دوم اعطاء قدرت بر اشياء . . .\r\n* ( وَبارَكَ فِيها وَقَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ ) * فصّلت : 10 . يعنى در زمين بركت گذاشت و اقوات آن را براى عموم نيازمندان اعمّ از انسان و غيره در چهار دوران مقدّر و تعيين كرد رجوع شود به « ارض » . * ( إِنَّه فَكَّرَ وَقَدَّرَ . فَقُتِلَ كَيْفَ قَدَّرَ . ثُمَّ قُتِلَ كَيْفَ قَدَّرَ ) * مدثّر : 18 - 20 . مراد از تقدير همان تعيين و اندازه گيرى است كه دشمن دربارهء رسول خدا كرد و گفت :\r\nساحرش بناميد * ( وَالْقَمَرَ قَدَّرْناه مَنازِلَ ) * يس : 39 . مراد تعيين منازل ماه است در حركت خويش كه هر روز در نظر بيننده در محلى قرار ميگيرد .\r\n* ( وَيُطافُ عَلَيْهِمْ بِآنِيَةٍ مِنْ فِضَّةٍ وَأَكْوابٍ كانَتْ قَوارِيرَا . قَوارِيرَا مِنْ فِضَّةٍ قَدَّرُوها تَقْدِيراً ) * انسان : 15 و 16 .\r\nفاعل « قدّروا » ممكن است اهل بهشت باشد يعنى ظرفها و اكواب را اندازه - گيرى كرده‌اند كه از آن اندازه كم و زياد نيست و ممكن است بخدمتكاران و « طائفين » بر گردد كه آنها اندازه كرده‌اند .\r\n* ( أَ لَمْ نَخْلُقْكُمْ مِنْ ماءٍ مَهِينٍ . ) *\r\n* ( فَجَعَلْناه فِي قَرارٍ مَكِينٍ . إِلى قَدَرٍ مَعْلُومٍ . ) *\r\n* ( فَقَدَرْنا فَنِعْمَ الْقادِرُونَ ) * مرسلات : 20 - 23 . « قدرنا » ظاهرا بمعنى تقدير است مثل * ( مِنْ نُطْفَةٍ خَلَقَه فَقَدَّرَه ) * عبس : 19 .\r\nظاهرا مراد تقدير نطفه است تا به حالت جنينى بيايد يعنى تقدير و تعيين كرديم كه نطفه از مراحل مختلف گذشته و به شكل انسان در آيد مثل * ( ثُمَّ خَلَقْنَا النُّطْفَةَ عَلَقَةً فَخَلَقْنَا الْعَلَقَةَ مُضْغَةً . . . ) * مؤمنون : 14 . بعضى از بزرگان آن را اعمّ گرفته گويد : تقدير كرديم آنچه از حوادث بر شما رخ ميدهد . . . از طول عمر ، كوتاهى آن ، هيئت ، جمال ، صحّت ، مرض ، رزق و غيره . ولى ظاهرا اين عموم مراد نباشد بعضى « قدرنا » را از قدرت گرفته يعنى بر اينها توانا بوده‌ايم پس بهتر توانائيم ولى\r\n","description":"","footnote":"","page_name":" 249 ","page_number":251},
  {"content":"\r\nبقرينهء آيات ديگر تقدير بهتر است .\r\n* ( سَبِّحِ اسْمَ رَبِّكَ الأَعْلَى . الَّذِي خَلَقَ فَسَوَّى . وَالَّذِي قَدَّرَ فَهَدى ) * اعلى :\r\n1 - 3 . ظاهرا آيهء ذيل نظير آيه * ( رَبُّنَا الَّذِي أَعْطى كُلَّ شَيْءٍ خَلْقَه ثُمَّ هَدى ) * طه :\r\n50 . است و ظاهرا مفعول * ( « فَهَدى » ) * جملهء « قدر » است يعنى « هدى الى ما قدّر » يعنى پروردگاريكه براى اشياء عالم اندازه گرفت ، مقادير و مراحلى معين كرد و آنها را به آنچه تقدير كرده هدايت نمود و همه تكوينا به آنچه تقدير كرده ميروند مثلا يك پرنده ميداند چگونه تخم بگذارد ، چگونه بچّه در بيارد ، چگونه لانه بسازد ، بكدام طعام احتياج دارد ، از دشمن چگونه بپرهيزد ، در زمستان چگونه به جاهاى گرمسير بكوچد و . . . هكذا انسان و سائر موجودات . و اين يكى از عجائب خلقت است گويند آنگاه كه بشر خواست از ماشينهاى جوجه كشى استفاده كند نتيجهء مثبت نداد ، دفعهء ديگر در حال مرغ خانگى دقت كردند ديدند كه هر روز تخم را زير سينه اش زير و رو مىكند دانستند كه بايد بتخم از هر طرف حرارت داد آنكار را كردند نتيجهء مطلوب بدست آمد و تخمها مبدّل بجوجه شدند ، پاك و منزّه و توانا است پروردگاريكه زندگى هر حيوان را تقدير كرده و طبعا به آن هدايتش فرموده است ، ممكن است هدايت تشريعى و تكوينى هر دو مراد باشند .\r\nقدير : توانا . و آن از اسماء حسنى است و چهل و پنج بار در قرآن كريم آمده است * ( إِنَّ الله عَلى كُلِّ شَيْءٍ قَدِيرٌ ) * بقره : 20 . راغب ميگويد : قدير آنست كه آنچه را بخواهد مطابق مقتضاى حكمت مىكند نه زياد و نه كم ، لذا صحيح نيست غير خدا با آن توصيف شود ، « مقتدر » نظير قدير است مثل * ( عِنْدَ مَلِيكٍ مُقْتَدِرٍ ) * قمر : 55 . ليكن آن گاهى وصف بشر آيد . . .\r\nقدير يا مقتدر در قرآن پيوسته در وصف خدا آمده است .\r\n","description":"","footnote":"","page_name":" 250 ","page_number":252},
  {"content":"\r\nقدر : ( بكسر قاف و سكون دال ) ديك . در مفردات گفته : اسم ظرفى است كه در آن گوشت ميپزند * ( وَجِفانٍ كَالْجَوابِ وَقُدُورٍ راسِياتٍ . . . ) * سباء :\r\n13 . كاسه هائى ببزرگى حوضها و ديگهاى ثابت .\r\n\r\nليلهء قدر\r\n* ( إِنَّا أَنْزَلْناه فِي لَيْلَةِ الْقَدْرِ . وَما أَدْراكَ ما لَيْلَةُ الْقَدْرِ . لَيْلَةُ الْقَدْرِ خَيْرٌ مِنْ أَلْفِ شَهْرٍ . تَنَزَّلُ الْمَلائِكَةُ وَالرُّوحُ فِيها بِإِذْنِ رَبِّهِمْ مِنْ كُلِّ أَمْرٍ . سَلامٌ هِيَ حَتَّى مَطْلَعِ الْفَجْرِ ) * ( سورهء قدر ) .\r\nليلهء قدر يعنى شب تقدير ، شب اندازه گيرى ، شب تعيين بعضى از اشياء . [ از اين سورهء مباركه چند مطلب استفاده مىشود : 
  ] 1 - قرآن در شب قدر نازل شده ، شب قدر در ماه رمضان است زيرا در قرآن ميخوانيم * ( شَهْرُ رَمَضانَ الَّذِي أُنْزِلَ فِيه الْقُرْآنُ ) * بقره : 185 . در « نزل » روشن خواهد شد ، چگونه قرآن در يك شب نازل شد حال آنكه در بيست و سه سال بتدريج نازل شده است . 2 - شب قدر از هزار ماه بهتر است * ( لَيْلَةُ الْقَدْرِ خَيْرٌ مِنْ أَلْفِ شَهْرٍ ) * آيا از اين جهت بهتر است كه قرآن در آن نازل شده ؟ مثل اينكه بگوئيم روز بيست و هفت رجب از هزار روز بهتر است زيرا در آن روز رسول خدا صلَّى اللَّه عليه و آله مبعوث شده است و گرنه وقت به خودى خود از وقت ديگر بهتر نيست .\r\nو يا عمل در آن بهتر از عمل در هزار ماه است كه در آنها شب قدر نيست ؟ بسيارى از اهل تفسير شقّ دوم را اختيار فرموده‌اند ، در الميزان بعد از نقل آن ، فرموده‌اند ، در الميزان بعد از نقل آن ، فرموده : اين بغرض قرآن نزديك است پس احياء آن با عبادت بهتر از عمل هزار ماه است طبرسى رحمه اللَّه در مجمع و جوامع الجامع آن را اختيار فرموده است رواياتى از اهل بيت عليهم السلام نيز در همين زمينه وارد شده در برهان از امام صادق عليه السّلام نقل شده كه راوى گفت : « كيف يكون ليلة القدر خيرا من الف شهر ؟ قال : العمل فيها خير من العمل فى الف شهر ليس فيها\r\n","description":"","footnote":"","page_name":" 251 ","page_number":253},
  {"content":"\r\nليلة القدر » .\r\nنيز در همان كتاب از كافى در ضمن روايت حمران از حضرت باقر عليه السّلام مروى است كه : « فَقالَ وَالْعَمَلُ الصَّالِحُ فيها مِنَ الصَّلوةِ وَالزَّكوة وَانْواعِ الْخَيْرِ خيْرٌ مِنْ الْعَمَلِ فى الْفَ شَهْرٍ لَيْسَ فيها لَيْلَةُ الْقَدْرِ . . . . » در كشّاف گويد : ارتقاء فضيلت شب قدر تا اين حدّ ، علتش وجود مصالح دينيّه است از قبيل نزول ملائكه و روح و تفصيل هر امر از روى حكمت .\r\nاين كلام همان شقّ اول است كه در اول نقل شد در كافى از امام صادق از امام زين العابدين عليهما السلام در ضمن حديثى نقل شده كه :\r\nخداوند برسول خدا فرمود : « وَهَلْ تَدْرى لِمَ هِىَ خَيْرٌ مِنْ الْفِ شَهْرِ ؟ قالَ :\r\nلا قَالَ : لَانَّها تَنَّزَلُ فيها الْمَلائِكَةُ وَالرُّوحُ بِاذْنِ رَبِّهِمْ مِنْ كُلِّ امْرٍ . . . » اين روايت در بيان شقّ اول است يعنى علت خير بودن آن نزول ملائكه و تفصيل امر در آن است . بنا بر اين هزار ماه براى بيان كثرت است نه عدد واقعى مثل * ( إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ الله لَهُمْ ) * توبه : 80 .\r\nبموجب بعضى از روايات شيعه و اهل سنت مراد خير بودن از هزار ماه سلطنت بنى اميه است در اين باره بايد بيشتر تحقيق شود قطع نظر از روايات ، شقّ دوم از نظر نگارنده با ظهور قرآن بهتر ميسازد و شايد بهتر بودن عبادت در آنشب غير از بهتر بودن خود آنشب غير از بهتر بودن خود آنشب باشد بعبارت ديگر بموجب روايات عمل در آنشب از عمل هزار ماه بهتر است و خود آنشب در اثر * ( « تَنَزَّلُ الْمَلائِكَةُ . . . » ) * از هزار ماه بهتر است . و اللَّه العالم .\r\n\r\nچه كارى در شب قدر واقع مىشود ؟\r\n3 - * ( تَنَزَّلُ الْمَلائِكَةُ وَالرُّوحُ فِيها بِإِذْنِ رَبِّهِمْ مِنْ كُلِّ أَمْرٍ ) * ظاهر اين كلمات مىرساند كه در شب قدر ملائكه و جبرئيل ( روح شايد ملك ديگرى باشد ) براى تمشيت همهء كارها نازل ميشوند .\r\n","description":"","footnote":"","page_name":" 252 ","page_number":254},
  {"content":"\r\nآيا به زمين نازل ميشوند ؟\r\nآيا براى كارهاى يك ساله نازل ميشوند تا شب قدر سال آينده ؟\r\nآيا بمحضر پيغمبر و جانشينان او عليهم السلام ميرسند ؟\r\nآيا بمؤمنان سلام ميدهند ؟\r\nاوائل سورهء دخان كه مستحبّ اوائل سورهء دخان كه مستحبّ است شب 23 رمضان خوانده شود چنين است : * ( حم . وَالْكِتابِ الْمُبِينِ . إِنَّا أَنْزَلْناه فِي لَيْلَةٍ مُبارَكَةٍ إِنَّا كُنَّا مُنْذِرِينَ . ) *\r\n* ( فِيها يُفْرَقُ كُلُّ أَمْرٍ حَكِيمٍ . أَمْراً مِنْ عِنْدِنا إِنَّا كُنَّا مُرْسِلِينَ . رَحْمَةً مِنْ رَبِّكَ إِنَّه هُوَ السَّمِيعُ الْعَلِيمُ ) * دخان :\r\n1 - 6 . اين آيات ميگويند : قرآن در شبى با بركت نازل شده ، براى انذار نازل شده كه خدا بوسيلهء پيامبران گذشته هم انذار ميكرده است ، در آنشب هر كار حكيمانه از هم جدا و متمايز مىشود ، كار حكيمانه ايكه از جانب خداست ، تفريق و متمايز شدن و تعيّن كارها رحمتى است از جانب خدا كه گفتار و درخواست همه را ميشنود و به همه چيز داناست اينكه خدا ميفرمايد : * ( وَإِنْ مِنْ شَيْءٍ إِلَّا عِنْدَنا خَزائِنُه وَما نُنَزِّلُه إِلَّا بِقَدَرٍ مَعْلُومٍ ) * حجر : 21 . آيا قدر معلوم نازل شده ها در شب قدر معين مىشود ؟\r\nاز آيات گذشته دو چيز بطور يقين بدست ميايد يكى اينكه در شب قدر امور از هم متمايز و منفصل ميشوند و تقديرات از هم جدا و روشن ميشوند ديگر اينكه شب قدر هميشه هست و خواهد بود زيرا * ( « فِيها يُفْرَقُ . . . » ) * * ( « تَنَزَّلُ الْمَلائِكَةُ . . . » ) * هر دو مضارعاند و دلالت بر دوام دارند ، رواياتيكه در ذيل براى نمونه نقل مىشود مؤيّد استظهارات فوق است :\r\n« . . . انّه لينزل فى ليلة القدر الى ولىّ الامر تفسير الامور سنة سنة يؤمر فيها فى امر نفسه بكذا و كذا و فى امر النّاس بكذا و كذا . . . » ( كافى از امام باقر عليه السّلام ) .\r\nيعنى در شب قدر بولى امر ( امام هر عصر ) تفسير امور سال بسال نازل مىشود دربارهء خويش و مردم بدستورات مخصوصى مأمور ميگردد .\r\n","description":"","footnote":"","page_name":" 253 ","page_number":255},
  {"content":"\r\n« . . . لقد خلق اللَّه جلّ ذكره ليلة القدر اوّل ما خلق الدّنيا و لقد خلق فيها اوّل نبى يكون و اوّل وصىّ يكون و لقد قضى ان يكون فى كلّ سنة ليلة يهبط فيها بتفسير الامور الى مثلها من السّنة المقبلة . . . » ( كافى از امام باقر عليه السّلام ) .\r\nاين روايت از روايت قبلى اعمّ است .\r\n« . . . يقدّر فى ليلة القدر كلّ شىء يكون فى تلك السّنة الى مثلها من قابل من خير و شرّ طاعة و معصية و مولود و اجل او رزق فما قدّر فى تلك السنة و قضى فهو المحتوم و للَّه عزّ و جلّ فيه المشيّة . . . » تفسير برهان از امام باقر عليه السّلام .\r\nيعنى : در شب قدر هر شىء تا شب قدر آينده در آنسال مقدّر و معيّن مىشود از خير ، شرّ ، طاعت ، گناه ، ولادت ، مرگ و روزى و هر چه در آنسال تقدير شده حتمى است و خدا را در آن مشيّت است و خدا در آن مسلوب القدرة نيست . در تفسير برهان است كه ابو ذر گويد : برسول خدا گفتم ليلهء قدر چيزى است كه در زمان انبياء مىشود و در آن امر بر آنان نازل ميگردد و چون رفتند برداشته مىشود ؟\r\nفرمود : « لا بل هى الى يوم القيمة » امور چطور تفصيل مىشود ؟ بملائكه چطور خبر ميرسد ؟ واقعيت اين قضايا چيست ؟ خدا بهتر ميداند ، ولى عبادت آنشب را در سرنوشت نيكوى يك ساله تأثير بسزائى است . در دعاهاى مخصوص آنشب نيز به اين قضايا اشاره شده است .\r\n4 - * ( « سَلامٌ هِيَ » ) * آنشب سلامتى است .\r\nاين سلام قهرا شامل حال بندگان خداست و اگر مراد سلام دادن ملائكه باشد چنان كه در بعضى روايات وارد شده آن هم براى بندگان مخصوص است چنان كه در « سلم » از صحيفهء سجّاديه نقل شد .\r\n5 - شب قدر كدام شب است ؟ در ابتداى بحث گفته شد كه آن يقينا در ماه رمضان است ولى كدام شب از شبهاى آن ماه است ؟ نزديك به يقين\r\n","description":"","footnote":"","page_name":" 254 ","page_number":256},
  {"content":"\r\nآنست كه شب بيست و سوم آن ماه باشد .\r\nدر مجمع از امام صادق عليه السّلام نقل شده براوى فرمود : « اطلبها فى تسع عشرة و احدى و عشرين و ثلث و عشرين » در اين روايت امام عليه السّلام سه شب را لا على التعيين فرموده است ، ظاهرا براى آنست كه هر سه شب را بعبادت و دورى از گناهان بسر برند .\r\nباز در مجمع از عياشى از امام باقر عليه السّلام نقل شده كه فرمود : آن در دو شب 21 و 23 ( رمضان ) است راوى گفت : يكى معيّن كنيد فرمود : ضررى ندارد كه در هر دو عمل كنى آن يكى از آن دو است .\r\nشيعه و اهل سنت روايت كرده‌اند عبد اللَّه انيس انصارى ( جهنىّ ) برسول خدا صلَّى اللَّه عليه و آله گفت : منزل من از مدينه دور است شبى را امر كنيد كه در آن داخل مدينه شوم . حضرت شب بيست و سوم را امر فرمودند . لذا آنشب را شب جهنىّ ميخواندند .\r\nولى مشهور در ميان اهل سنّت شب هفدهم رمضان است .\r\n\r\n\r\n\r\nقدس :\r\nپاكى . پاك ( بر وزن قفل و عنق ) مصدر و اسم به كار رفته است « القدس : الطَّهر » ( قاموس ) .\r\n* ( وَآتَيْنا عِيسَى ابْنَ مَرْيَمَ الْبَيِّناتِ وَأَيَّدْناه بِرُوحِ الْقُدُسِ . . . ) * بقره : 87 .\r\nاين تعبير راجع بعيسى عليه السّلام در آيهء 253 بقره و 110 مائده نيز آمده است و در خصوص حضرت رسول صلَّى اللَّه عليه و آله هست : * ( قُلْ نَزَّلَه رُوحُ الْقُدُسِ مِنْ رَبِّكَ بِالْحَقِّ ) * نحل : 102 .\r\nمراد از روح القدس چنان كه گفته‌اند جبرئيل است و در آيهء اخير يقين است « القدس » ظاهرا اسم است نه مصدر و اضافهء روح بر آن براى اختصاص مىباشد يعنى روحيكه از آلودگيها و خطا و نسيان و عصيان پاك است .\r\nتقديس : پاك كردن * ( وَنَحْنُ نُسَبِّحُ بِحَمْدِكَ وَنُقَدِّسُ لَكَ ) * بقره : 30 .\r\nتقديس خداوند آنست كه ما او را پاك بدانيم و قبائح و نقائص را به او نسبت ندهيم و گرنه خدا ذاتا مقدس و پاك است .\r\n","description":"","footnote":"","page_name":" 255 ","page_number":257},
  {"content":"\r\nبه نظر مرحوم طبرسى لام در « لك » زايد است و تقدير « نقدّسك » مىباشد .\r\n* ( فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً ) * طه : 12 . ايضا نازعات : 16 .\r\nمقدّس بودن وادى سينا ظاهرا براى آن است كه محلّ نزول وحى و مناجات خدا با موسى عليه السّلام بود و دستور بخلع نعل نيز بدين مناسبت است دربارهء * ( يا قَوْمِ ادْخُلُوا الأَرْضَ الْمُقَدَّسَةَ الَّتِي كَتَبَ الله لَكُمْ . . . ) * مائده :\r\n21 . گفته‌اند : ارض فلسطين مقدّس و مطهر از شرك است بواسطه سكونت انبياء در آنجا . الميزان اين مطلب را از * ( بارَكْنا حَوْلَه ) * اسراء : 1 . و * ( بارَكْنا فِيها ) * اعراف : 137 . كه هر دو دربارهء فلسطين است استفاده مىكند كه مبارك بودن در اثر بودن خير كثير است ، از جملهء خير كثير اقامهء دين و رفتن قذارت شرك است .\r\nقدّوس : بسيار پاك . گاهى بفتح قاف نيز آيد . آن مبالغه در قدس و از اسماء حسنى است و دو دفعه در قرآن آمده است * ( هُوَ الله الَّذِي لا إِله إِلَّا هُوَ الْمَلِكُ الْقُدُّوسُ . . . ) * حشر : 23 .\r\n* ( . . . الْمَلِكِ الْقُدُّوسِ الْعَزِيزِ الْحَكِيمِ ) * جمعه : 1 . طبرسى فرموده : « الطَّاهر من كلّ عيب و نقص و آفة المنزّه عن القبائح » .\r\n\r\n\r\n\r\nقدم :\r\n( بر وزن فرس ) پا . جمع آن اقدام است * ( يُعْرَفُ الْمُجْرِمُونَ بِسِيماهُمْ فَيُؤْخَذُ بِالنَّواصِي وَالأَقْدامِ ) * رحمن : 41 . گناهكاران با علامتشان شناخته ميشوند و از موهاى پيشانى و پاهايشان گرفتار ميگردند .\r\nراغب گفته : قدم پاى شخص و جمع آن اقدام و تقدّم و تأخّر باعتبار آن است . طبرسى ذيل آيهء فوق فرموده قدم عضوى است كه شخص براى راه رفتن بجلو ميگذارد .\r\nبنا بتعبير طبرسى علت تسميه پا بقدم ، جلو انداختن آنست براى راه رفتن و بتعبير راغب اصل در قدم پا و تقدم بمعنى پيش افتادن باعتبار آن است .\r\n* ( وَقَدِمْنا إِلى ما عَمِلُوا مِنْ عَمَلٍ فَجَعَلْناه هَباءً مَنْثُوراً ) * فرقان : 23 . و\r\n","description":"","footnote":"","page_name":" 256 ","page_number":258},
  {"content":"\r\nآمديم بسوى عمليكه كرده بودند و آن را غبارى پراكنده ساختيم ، اشاره باعمال كفّار است كه در آخرت چيزى بدستشان نخواهد آمد و مراد اعمال خير آنهاست از قبيل صلهء رحم و پناه درمانده و غيره . در آيهء ديگر اعمال آنها بخاكستر در مقابل طوفان تشبيه شده است . * ( مَثَلُ الَّذِينَ كَفَرُوا بِرَبِّهِمْ أَعْمالُهُمْ كَرَمادٍ اشْتَدَّتْ بِه الرِّيحُ فِي يَوْمٍ عاصِفٍ لا يَقْدِرُونَ مِمَّا كَسَبُوا عَلى شَيْءٍ ) * ابراهيم : 18 .\r\nتقديم : جلو انداختن . مقدّم كردن .\r\n* ( ذلِكَ بِما قَدَّمَتْ أَيْدِيكُمْ وَأَنَّ الله لَيْسَ بِظَلَّامٍ لِلْعَبِيدِ ) * آل عمران : 182 اين عذاب بعلَّت اعمالى است كه دستهايتان از پيش فرستاده است ( و گرنه ) خدا به بندگان ستمكار نيست .\r\nاينكه همهء كارهاى اعضا بدستها نسبت داده شده ظاهرا براى آنست كه بيشتر كارها با دست انجام مىپذيرد و براى تغليب چنين مصطلح شده است .\r\n* ( أَنْتُمْ قَدَّمْتُمُوه لَنا ) * ص : 60 . شما اينرا بر ما پيش آورديد .\r\n* ( يُنَبَّؤُا الإِنْسانُ يَوْمَئِذٍ بِما قَدَّمَ وَأَخَّرَ ) * قيامت : 13 ، اين تعبير در سورهء انفطار آيهء 5 نيز آمده است .\r\nبه نظر ميآيد مراد ما قدّم اعمال پيش از مرگ و از « ما اخّر » آثار پس از مرگ باشد يعنى : انسان در آن روز خبر داده مىشود از آنچه پيش از مرگ انجام داده و از آنچه پس از مرگ انجام داده و از آنچه پس از مرگ باقى گذاشته مثل * ( إِنَّا نَحْنُ نُحْيِ الْمَوْتى وَنَكْتُبُ ما قَدَّمُوا وَآثارَهُمْ ) * يس : 12 .\r\nو شايد مراد از « ما قدّم » اعمال اوّل عمر و از « ما اخّر » اعمال آخر عمر باشد .\r\nيَسْتقدمون * ( فَإِذا جاءَ أَجَلُهُمْ لا يَسْتَأْخِرُونَ ساعَةً وَلا يَسْتَقْدِمُونَ ) * اعراف : 34 . ظاهرا استفعال در اين آيه و نظائر آن براى طلب نيست لذا مجمع آن را « لا يتقدّمون » معنى كرده يعنى چون اجلشان آيد نه ساعتى تأخير ميكنند و نه پيش ميافتند و به هيچ يك از اين دو كار قدرت ندارند چنان كه در آيهء * ( وَلَقَدْ عَلِمْنَا الْمُسْتَقْدِمِينَ ) *\r\n","description":"","footnote":"","page_name":" 257 ","page_number":259},
  {"content":"\r\n* ( مِنْكُمْ وَلَقَدْ عَلِمْنَا الْمُسْتَأْخِرِينَ ) * حجر :\r\n24 . نيز بمعنى پيش افتادگان است ، مىشود گفت استفعال در اين گونه آيات بمعنى انفعال است مثل « استجر الطين » .\r\nراغب آن را طلب گفته و گويد :\r\n« لا يريدون تأخّرا و لا تقدّما » مجمع نيز از بعضى طلب نقل مىكند ولى هيچ يك دلچسب نيست .\r\nقدم گاهى بمعنى منزلت و مقام است و گاهى مراد از ثبوت قدم استقامت و صبر است مثل * ( فَتَزِلَّ قَدَمٌ بَعْدَ ثُبُوتِها ) * نحل : 94 . تا قدمى پس از ثبوتش بلغزد يعنى استقامت به تزلزل مبدّل شود . * ( وَثَبِّتْ أَقْدامَنا ) * آل عمران : 147 . يعنى بر ما استقامت عطا فرما * ( وَبَشِّرِ الَّذِينَ آمَنُوا أَنَّ لَهُمْ قَدَمَ صِدْقٍ عِنْدَ رَبِّهِمْ ) * يونس : 2 . مراد از قدم صدق مقام ارجمند . واقعى و پاداش حقيقى است گويا مراد از « صدق » مقابل اعتبارى است يعنى آن مقام مثل مقام دنيا خيالى نيست بلكه واقعى است مثل : * ( فِي مَقْعَدِ صِدْقٍ عِنْدَ مَلِيكٍ مُقْتَدِرٍ ) * قمر : 55 . بنا بر آنكه از طبرسى در معناى قدم نقل شد مىشود گفت قدم در آيه بمعنى مقدّم بودن است كه عبارت اخراى مقام و منزلت مىباشد راغب تصريح دارد كه آن در آيه اسم مصدر است .\r\nقديم : ديرين . مقابل تازه . * ( قالُوا تَا لله إِنَّكَ لَفِي ضَلالِكَ الْقَدِيمِ ) * يوسف :\r\n95 . گفتند به خدا تو در اشتباه ديرين خود هستى . مرادشان از ضلال مبالغهء يعقوب در حبّ يوسف عليهما السلام بود * ( حَتَّى عادَ كَالْعُرْجُونِ الْقَدِيمِ ) * يس : 39 . تا مثل عرجون كهنه و خشكيده گرديد . رجوع شود به « عرجون » .\r\nهر دو آيه دليلاند بر اينكه قديم آنست كه زمانى بر آن گذشته باشد نه چيزى كه اول ندارد . فيومى در مصباح گفته : « عيب قديم اى سابق زمانه . . . » راغب ميگويد : در قرآن و در آثار صحيحه لفظ قديم در وصف خدا نيامده است ولى متكلَّمين آن را در\r\n","description":"","footnote":"","page_name":" 258 ","page_number":260},
  {"content":"\r\nوصف خدا به كار مىبرند .\r\nعلى هذا : اينكه متكلَّمين ميگويند :\r\nخدا قديم است و از آن قصد ميكنند كه خدا اول ندارد استعمال قديم در اين معنى از اصطلاحات آنهاست و اينكه در دعا وارد شده يا قديم الاحسان شايد منظور اينست كه : خدايا احسان تو سابقه دار است و در گذشته نيز احسان كرده‌اى .\r\n\r\n\r\n\r\nقدو :\r\nاقتداء بمعنى پيروى كردن است * ( أُولئِكَ الَّذِينَ هَدَى الله فَبِهُداهُمُ اقْتَدِه ) * انعام : 90 . قرائت مشهور * ( « اقْتَدِه » ) * بسكونها است و آن هاء سكت مىباشد يعنى آن پيامبران كسانىاند كه خدا هدايتشان كرده تو از هدايت آنها پيروى كن نميفرمايد از آنها پيروى كن زيرا شريعت آن حضرت ناسخ شرايع گذشته است ولى پيروى از هدايتشان همان هدايت خدائى است در مجمع فرموده : در صبر بر ايذاء قومت از آنها پيروى كن . ولى بهتر است آن را اعم بگيريم .\r\n* ( إِنَّا وَجَدْنا آباءَنا عَلى أُمَّةٍ وَإِنَّا عَلى آثارِهِمْ مُقْتَدُونَ ) * زخرف :\r\n23 . ما پدرانمان را بر دينى يافته‌ايم و ما بر آثار آنها پيرويم از اين ماده فقط دو كلمهء فوق در قرآن مجيد آمده است .\r\n\r\n\r\n\r\nقذف :\r\nانداختن . گذاشتن . بهتر است آن را رها كردن معنى كنيم كه جامع انداختن و گذاشتن است * ( أَنِ اقْذِفِيه فِي التَّابُوتِ فَاقْذِفِيه فِي الْيَمِّ ) * طه : 39 . موسى را در صندوق بگذار و آن را به دريا رها كن . معلوم است كه انداختن معمولى مراد نيست .\r\n* ( وَقَذَفَ فِي قُلُوبِهِمُ الرُّعْبَ . . . ) * احزاب : 26 . مراد انداختن معنوى است * ( وَلكِنَّا حُمِّلْنا أَوْزاراً مِنْ زِينَةِ الْقَوْمِ فَقَذَفْناها ) * طه : 87 . شايد منظور آن است كه آنها را در آتش انداختيم و در آتش گذاشتيم تا ذوب شود .\r\nدر آيات قرآن محلى نيست كه مراد از آن انداختن معمولى باشد مثل انداختن سنگ حتى * ( وَيُقْذَفُونَ مِنْ كُلِّ جانِبٍ دُحُوراً ) * صافات : 8 . هم معلوم نيست كه غير محسوس نباشد .\r\n","description":"","footnote":"","page_name":" 259 ","page_number":261},
  {"content":"\r\n* ( بَلْ نَقْذِفُ بِالْحَقِّ عَلَى الْباطِلِ فَيَدْمَغُه ) * انبياء : 18 . حق را در مقابل باطل ميگذاريم كه مغز باطل را ميشكافد و بطلان آن را آشكار مىكند مراد ظاهرا براهين حقّ در مقابل باطل است .\r\n* ( قُلْ إِنَّ رَبِّي يَقْذِفُ بِالْحَقِّ عَلَّامُ الْغُيُوبِ ) * سباء : 48 . به نظر الميزان مراد از « الحقّ » قرآن است يعنى خدا قرآن را نازل مىكند و بقلبم ميندازد و او علَّام الغيوب است .\r\n* ( وَقَدْ كَفَرُوا بِه مِنْ قَبْلُ وَيَقْذِفُونَ بِالْغَيْبِ مِنْ مَكانٍ بَعِيدٍ ) * سباء :\r\n53 . مراد از قذف غيب ظاهرا ايرادات واهى بر معاد است و چون از فاصلهء بعيد رساندن بهدف مقدور نيست شايد مراد از اين تعبير آنست كه ايرادات آنها ضررى بمعاد ندارد .\r\n\r\n\r\n\r\nقرء :\r\nجمع كردن . « قرء الشّىء قرءا و قرآنا : جمعه و ضمّ بعضه الى بعض » خواندن را از آن قرائت گويند كه در خواندن حروف و كلمات كنار هم جمع ميشوند راغب گويد : « القرائة ضمّ الحروف و الكلمات بعضها الى بعض فى التّرتيل » ولى بهر جمع قرائت نگويند مثلا وقتى كه گروهى را جمع كردى نميگوئى « قرئت القوم » . . .\r\n* ( فَإِذا قَرَأْتَ الْقُرْآنَ فَاسْتَعِذْ بِالله ) * نحل : 98 . چون قرآن خواندى به خدا پناه بر * ( وَإِذا قُرِئَ الْقُرْآنُ فَاسْتَمِعُوا لَه وَأَنْصِتُوا لَعَلَّكُمْ تُرْحَمُونَ ) * اعراف :\r\n204 . چون قرآن خوانده شود گوش كنيد و ساكت باشيد تا مورد رحمت قرار گيريد . هر دو امر را حمل بر استحباب كرده‌اند و چه بهتر است كه موقع تلاوت قرآن همه ساكت شده و گوش بدهند رجوع شود به « نصت » .\r\nقروء * ( وَالْمُطَلَّقاتُ يَتَرَبَّصْنَ بِأَنْفُسِهِنَّ ثَلاثَةَ : قُرُوءٍ . . . ) * بقره : 228 . قروء جمع قرء است . و آن بر طهر و حيض هر دو اطلاق مىشود ، گفته‌اند آن از اضداد است ابن اثير در نهايه ميگويد : قرء از اضداد است بر طهر اطلاق مىشود و آن قول شافعى و اهل حجاز است و بر حيض اطلاق مىشود و آن مذهب ابو حنيفه و اهل عراق مىباشد ، اصل\r\n","description":"","footnote":"","page_name":" 260 ","page_number":262},
  {"content":"\r\nقرء بمعنى وقت معلوم است لذا بطهر و حيض اطلاق شده زيرا هر يكى را وقتى هست .\r\nايضا در نهايه نقل شده كه رسول خدا صلَّى اللَّه عليه و آله بزنى فرمود : « دعى الصّلوة ايّام أقرائك » در اين حديث مراد از قرء حيض است اين حديث در مجمع نيز آمده است .\r\nمراد از قروء در آيهء شريفه نزد ما اماميّه طهرها است چنان كه طبرسى رحمه اللَّه در مجمع و جوامع الجامع تصريح كرده است قول زيد بن ثابت ، ابن عمر ، مالك ، شافعى و اهل مدينه نيز چنين است ولى ديگران آن را حيض گفته‌اند و دليلشان حديث فوق است .\r\nو نيز اهل سنت از على عليه السّلام نقل كرده‌اند كه فرمود : « انّ القرء الحيض » .\r\nدر الميزان فرموده : على هذا اظهر آنست كه بمعنى طهر باشد زيرا آن حالت جمع شدن خون ( در شكم زن ) است و بعد در حيض استعمال شده زيرا آن حالت بيرون ريختن بعد از جمع است ( انتهى ) . در تفسير عيّاشى از زراره از امام باقر عليه السّلام نقل شده : اقراء طهرهاست و فرمود : قرء ما بين دو حيض است « الاقراء هى الاطهار و قال : القرء ما بين الحيضتين » در مجمع و تفسير عياشى از زراره نقل شده ، گويد : از ربيعة الرأى شنيدم ميگفت : رأى من آنست اقرائيكه خدا در قرآن فرموده طهراند ما بين دو حيض و حيض مراد نيست .\r\nگويد : محضر حضرت باقر عليه السّلام وارد شده قول ربيعه را نقل كردم ، فرمود :\r\nدروغ ميگويد رأى خودش نيست از على عليه السّلام بوى رسيده است . گفتم اصلحك اللَّه آيا على عليه السّلام چنين ميفرمود ؟\r\nفرمود : آرى ميفرمود قرء طهر است .\r\nزن خون را در آنحال در شكم جمع مىكند و چون حائض گرديد بيرون مىريزد . گفتم : اصلحك اللَّه مردى در حال طهر طلاق داده بدون جماع با دو شاهد عادل فرمود چون زن به حيض سوم داخل شود عده اش منقضى است شوهران بر او حلالاند ، گفتم : اهل عراق روايت ميكنند از على عليه السّلام كه\r\n","description":"","footnote":"","page_name":" 261 ","page_number":263},
  {"content":"\r\nميگفته تا از حيض سوم غسل نكرده مرد ميتواند رجوع كند ؟ فرمود :\r\nدروغ ميگويند فرمود : على عليه السّلام ميفرمود : چون خون حيض سوّم را ديد عده اش تمام است . ( ترجمه از تفسير عياشى ) .\r\n\r\n\r\n\r\nقرآن :\r\nاين لفظ در اصل مصدر است بمعنى خواندن . چنان كه در بعضى از آيات معناى مصدرى مراد است مثل * ( إِنَّ عَلَيْنا جَمْعَه وَقُرْآنَه فَإِذا قَرَأْناه فَاتَّبِعْ قُرْآنَه ) * قيامة : 17 - 18 .\r\nقرآن در اينجا مصدر است مثل فرقان و رجحان و هر دو ضمير راجع بوحىاند يعنى در قرآن عجله نكن زيرا جمع كردن آنچه وحى ميكنيم و خواندن آن بر عهدهء ماست . . . و چون آن را خوانديم از خواندنش پيروى كن و بخوان .\r\nسپس قرآن علم است بكتاب حاضر كه بر حضرت رسول صلَّى اللَّه عليه و آله نازل شده باعتبار آنكه خواندنى است و آن مصدر از براى مفعول ( مقروّ ) است ، قرآن كتابى است خواندنى بايد آن را خواند و در معانيش دقّت و تدبّر نمود به نظر نگارنده همان خواندن سبب تسميهء اين كتاب عظيم به اين نام است . چنان كه خود قرآن به خواندن آن كاملا اهميّت ميدهد * ( وَأَنْ أَتْلُوَا الْقُرْآنَ ) * نمل : 92 . * ( وَرَتِّلِ الْقُرْآنَ تَرْتِيلًا ) * مزمّل : 4 . * ( فَاقْرَؤُا ما تَيَسَّرَ مِنَ الْقُرْآنِ ) * مزمّل : 20 .\r\nبعضىها قرآن را در اصل بمعنى جمع گرفته‌اند كه اصل قرء بمعنى جمع است در اين صورت مىتوانند بگويند كه : آن مصدر از براى فاعل است قرآن يعنى جامع حقائق و فرموده هاى الهى . ولى با ملاحظهء آنچه گذشت معناى اول مقبولتر بلكه منحصر بفرد است . الميزان نيز آن را اختيار كرده است .\r\n\r\nاوصاف قرآن\r\nخداوند در قرآن اوصافى براى قرآن ذكر مىكند كه مبيّن مقام شامخ اين كتاب الهى است و موقعيّت و عظمت آن را بطور واضح متجلى ميسازد از قبيل :\r\n","description":"","footnote":"","page_name":" 262 ","page_number":264},
  {"content":"\r\n1 - * ( لا رَيْبَ فِيه هُدىً لِلْمُتَّقِينَ ) * بقره : 2 .\r\n2 - * ( هُدىً لِلنَّاسِ ) * بقره : 185 .\r\n3 - * ( قُرْآنٍ مُبِينٍ ) * حجر : 1 .\r\n4 - * ( وَالْقُرْآنَ الْعَظِيمَ ) * حجر : 87 .\r\n5 - * ( إِنَّ هذَا الْقُرْآنَ يَهْدِي لِلَّتِي هِيَ أَقْوَمُ ) * اسراء : 9 .\r\n6 - * ( شِفاءٌ وَرَحْمَةٌ لِلْمُؤْمِنِينَ ) * اسراء : 82 .\r\n7 - * ( وَالْقُرْآنِ الْحَكِيمِ ) * يس : 2 .\r\n8 - * ( بَلْ هُوَ قُرْآنٌ مَجِيدٌ ) * بروج : 21 .\r\n9 - * ( إِنَّه لَقُرْآنٌ كَرِيمٌ ) * واقعة : 77 .\r\n10 - * ( لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه تَنْزِيلٌ مِنْ حَكِيمٍ حَمِيدٍ ) * فصلت : 42 .\r\n11 - * ( إِنْ هُوَ إِلَّا ذِكْرٌ لِلْعالَمِينَ ) * تكوير : 27 .\r\n12 * ( تِبْياناً لِكُلِّ شَيْءٍ ) * نحل : 89 .\r\n13 - * ( وَإِنَّه لَكِتابٌ عَزِيزٌ ) * فصلت : 41 اينها نمونه‌اى از اوصاف حميدهء قرآن مجيد است ، با توجّه به آنها خواهيم ديد كه اين كتاب سبب سعادت هر دو جهان و رشحه‌اى از رحمت واسعهء خدا بر بندگان است . مسلمانان بايد در فرا گرفتن و عمل به آن آنچه مىتوانند سعى كنند تا سعادت هر دو جهان يابند .\r\n\r\nاعجاز قرآن\r\nمعنى اعجاز قرآن آنست كه بشر از آوردن نظير آن عاجز و ناتوان است ، قرآن از اول نزول پيوسته اين مطلب را يادآورى كرده و گويد :\r\nبشر از آوردن نظير من ناتوان است .\r\nو اگر عاجز نيست يك سوره مانند مرا بياورد اين حريف طلبى قرآن و آن زبونى اهل سخن و خاصّه فصحاى عرب دليل بارز اعجاز آن است .\r\n1 - * ( قُلْ لَئِنِ اجْتَمَعَتِ الإِنْسُ وَالْجِنُّ عَلى أَنْ يَأْتُوا بِمِثْلِ هذَا الْقُرْآنِ لا يَأْتُونَ بِمِثْلِه وَلَوْ كانَ بَعْضُهُمْ لِبَعْضٍ ظَهِيراً ) * اسراء : 88 . بگو اگر انس و جنّ جمع شوند كه نظير اين قرآن را بياورند نميتوانند هر چند با همديگر همكارى كنند .\r\n2 - * ( أَمْ يَقُولُونَ تَقَوَّلَه ) * . . . * ( فَلْيَأْتُوا بِحَدِيثٍ مِثْلِه إِنْ كانُوا صادِقِينَ ) *\r\n","description":"","footnote":"","page_name":" 263 ","page_number":265},
  {"content":"\r\nطور : 34 .\r\n3 - * ( وَإِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا فَأْتُوا بِسُورَةٍ مِنْ مِثْلِه ) * . . .\r\n* ( فَإِنْ لَمْ تَفْعَلُوا وَلَنْ تَفْعَلُوا فَاتَّقُوا النَّارَ . . . ) * بقره : 22 و 23 .\r\nآيه در مقام تعجيز انسان حتى از آوردن يكسوره است و با نفى ابدى ميگويد * ( وَلَنْ تَفْعَلُوا ) * و هرگز نميتوانيد و آن دليل است كه در آينده نيز اين كار امكان نخواهد داشت ايضا آيهء * ( أَمْ يَقُولُونَ افْتَراه قُلْ فَأْتُوا بِسُورَةٍ مِثْلِه . . . ) * يونس : 38 . در مقام تعجيز است .\r\n4 - * ( أَمْ يَقُولُونَ افْتَراه قُلْ فَأْتُوا بِعَشْرِ سُوَرٍ مِثْلِه مُفْتَرَياتٍ ) * . . . * ( فَإِلَّمْ يَسْتَجِيبُوا لَكُمْ فَاعْلَمُوا أَنَّما أُنْزِلَ بِعِلْمِ الله . . . ) * هود : 13 و 14 . در اينجا صحبت از آوردن ده سوره است و جملهء * ( أَنَّما أُنْزِلَ بِعِلْمِ الله ) * روشن مىكند كه خدا علم قرآن سازى را ببشر نداده است .\r\nآيهء اول در مقام تعجيز شامل يك آيه هم مىشود زيرا كلمهء قرآن بهمهء قرآن و بابعاض آن اطلاق مىشود ، و آيهء اول از آيات مكَّى است ، آنوقت همهء قرآن نازل نشده بود . ولى باز فرموده * ( « هذَا الْقُرْآنِ » ) * با وجود اين به نظر نگارنده منظور قرآن از مبارزه طلبى مجموع قرآن يا چند سوره يا يك سوره يا چند آيه است نه نسبت به فرد فرد آيات مثل * ( إِنَّه فَكَّرَ وَقَدَّرَ ) * مثلا و در قرآن « فَأْتُوا بِآيَةٍ مِنْ مِثْلِه » نيامده است .\r\n\r\nوجوه اعجاز قرآن\r\nدربارهء جهات اعجاز قرآن كه اجتماع آنها بشر را از آوردن مثل آن عاجز كرده در المنار وجوه زير را نقل مىكند :\r\n1 - اشتمال قرآن بر نظم و وزن عجيب و اسلوبيكه غير از اسلوب بلغاء و فصحاست اسلوبيكه در آن زمان معمول نبود و كاملا بديع و بىسابقه است .\r\n2 - بلاغت قرآن كه بلاغت و فصاحت سخن سرايان هيچ وقت به بلاغت آن نرسيد و احدى از اهل بيان در اين مطلب شكّ نكردند . ( قرآن\r\n","description":"","footnote":"","page_name":" 264 ","page_number":266},
  {"content":"\r\nبا بلاغتى القاء مطلب مىكند كه ديگران از القاء مطلب با آن بيان عاجزاند ) .\r\n3 - اشتمال قرآن بر اخبار غيبى نسبت بگذشتگان و نسبت بآينده .\r\nمثل خبر از غلبهء روم بر فارس كه بعدا تحقق يافت و اخبار از وضع و آيندهء منافقان كه مو بمو جاى خويش را ميگرفت .\r\n4 - سلامت قرآن از اختلاف و تعارض و تناقض در طول مدت 23 سال . * ( وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * نساء : 82 . ( دربارهء اين مطلب توضيح بيشترى خواهيم داد ) .\r\n5 - اشتمال قرآن بر علوم الهيّه و عقائد دينيّه ، و احكام و فضائل و اخلاق و قواعد سياسى و مدنى .\r\n6 - اينكه هيچ يك از گفته هاى قرآن قابل نقض و ابطال نيست و هر چه گفته هميشه حق و صدق بوده و خواهد بود .\r\n7 - در قرآن مسائلى مطرح و تحقيق شده كه بر بشر آن روز مجهول بود مثل * ( وَأَرْسَلْنَا الرِّياحَ لَواقِحَ ) * - . . . * ( أَنَّ السَّماواتِ وَالأَرْضَ كانَتا رَتْقاً فَفَتَقْناهُما وَجَعَلْنا مِنَ الْماءِ كُلَّ شَيْءٍ حَيٍّ ) * - . . . * ( ثُمَّ اسْتَوى إِلَى السَّماءِ وَهِيَ دُخانٌ ) * - . . . * ( وَمِنْ كُلِّ شَيْءٍ خَلَقْنا زَوْجَيْنِ ) * و امثال اينها ( المنار ذيل آيه 23 بقره باختصار ) .\r\nدر الميزان از وجوه گذشته وجه دوم ، سوم ، چهارم ، و پنجم را بطور مشروح ذكر و بررسى مىكند و وجه ديگرى ميافزايد و آن اينكه آوردن چنين قرآنى از كسى كه درس نخوانده و معلَّم نديده غير ممكن است . مرحوم مجلسى در بحار ج 17 صفحهء 159 ببعد اقوال را در اين باره بطور مبسوط جمع كرده است .\r\nناگفته نماند : خلاصهء آنچه تا اينجا در وجه اعجاز گفته شد اين است كه قرآن مجموعا معجزه است و بشر از آوردن مثل آن ناتوان مىباشد ، اين از هر جهت قابل قبول است زيرا با ملاحظهء وجوهى كه مجملا نقل شد\r\n","description":"","footnote":"","page_name":" 265 ","page_number":267},
  {"content":"\r\nآوردن نظير قرآن از بشر ساخته نيست .\r\nولى قرآن همانطور كه نسبت به تمام آن اعجاز است و مبارز طلبى كرده نسبت بده سوره ( بعشر سور ) و حتى بيك سوره نيز مبارز طلبى كرده است * ( « فَأْتُوا بِسُورَةٍ مِثْلِه » ) * اما وجوهيكه از المنار و الميزان نقل شد همه را در سورهء كوثر مثلا نميتوان يافت با آنكه اين سوره هم معجزه است .\r\nبا استفاده از خود قرآن مىشود گفت وجوه عمدهء اعجاز دو چيز است يكى تركيب آنگونه الفاظ با حفظ آنگونه معانى . ديگرى عدم وجود اختلاف در آن . اينك اين دو وجه را بررسى ميكنيم :\r\n1 - ما در آوردن نظير قرآن اگر نظم و اسلوب الفاظ را در نظر بگيريم و بخواهيم الفاظى در نظم و ترتيب قرآن بسازيم معانى از دست خواهد رفت يعنى معانى خيلى سبك و خنده آور خواهد شد و اگر معانى خوب را در نظر بگيريم الفاظ را در اسلوب قرآن نتوانيم جمع كرد .\r\nمثلا از مسيلمهء كذاب لعنه اللَّه در تاريخ كامل ج 2 ص 244 و سفينة البحار نقل شده كه در مقابله با سوره مرسلات و ذاريات گفت : و المبديات زرعا .\r\nو الحاصدات حصدا . و الذاريات قحما . و الطاحنات طحنا . و الخابزات خبزا . و الثاردات ثردا . و اللاقمات لقما . . .\r\nاين فرومايه بتقليد از سبك قرآن الفاظى چند قالب زده ولى معنى آنها چنين در آمده : قسم بآشكار كنندگان كشت ، قسم بدروگران ، قسم بپاشندگان گندم ، قسم بآرد كنندگان ، قسم بنانواها ، قسم به آبگوشت پزان ، قسم بآنانكه لقمه بر دهان ميگذارند . . .\r\nدر تنظيم الفاظ آنچه قدرت داشته به كار برده ولى ملاحظه مىشود كه معانى چقدر مضحك و سند رسوائى گوينده است و همهء كارهاى بالا را بزنان مختص كرده است .\r\nاين راجع بالفاظ و اگر معانى خوب در نظر گرفته شود قهرا الفاظ\r\n","description":"","footnote":"","page_name":" 266 ","page_number":268},
  {"content":"\r\nدر اسلوب قرآن جمع نخواهد شد ظاهرا روى اين حساب است كه فرموده : * ( « فَأْتُوا بِسُورَةٍ مِنْ مِثْلِه » ) * يعنى حتى يك سورهء كوچك مثل سورهء كوثر هم قدرت آوردن نداريد و با جملهء * ( « وَلَنْ تَفْعَلُوا » ) * روشن مىكند كه اين كار از بشر ساخته نيست و نخواهد بود و با جملهء * ( « فَاعْلَمُوا أَنَّما أُنْزِلَ بِعِلْمِ الله » ) * بيان مىكند كه اين زائيدهء علم خداست و شما آن علم را نداريد * ( « وَما أُوتِيتُمْ مِنَ الْعِلْمِ إِلَّا قَلِيلًا » ) * .\r\nاز اينجاست كه نگارنده احتمال مىدهم نظر قرآن در تعجيز بيشتر باسلوب كلام با حفظ معانى صحيح و حقيقى آنست گرچه وجوه نقل شده از المنار و الميزان نيز كاملا واقعى و مقبول است ، ولى چنان كه گفته شد آنوجوه راجع بمجموع قرآن است نه هر سوره .\r\n2 - * ( أَ فَلا يَتَدَبَّرُونَ الْقُرْآنَ وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً ) * نساء : 82 . اين آيه راجع بمجموع قرآن و در عين حال قابل دقت است ، توضيح اينكه بشر از اول ادراك تا آخر عمرش در يك حال ، يك عقيده ، و يك رأى نميماند نظر او نسبت بدوران عمر و نسبت به پيشامدها تغيير مييابد ، بزرگان عالم و سياستمداران دنيا را مىبينيم كه هر چند روز يا چند ماه يا لا اقل چند سال در عقايد و تصميمات خويش تجديد نظر ميكنند و آنچه ديروز حق و مطابق واقع مىديدند امروز تخطئه ميكنند و بر آن خط بطلان ميكشند ، نهرو نخست وزير متوفى هندوستان نامه هاى متعددى بدخترش نوشت روزى كه خواستند آنها را به صورت كتاب بنام نگاهى بتاريخ جهان چاپ كنند راضى شد و گفت : ولى اگر امروز آنها را مىنوشتم طور ديگرى مىنوشتم ولى من ديگر آن فرصت را ندارم .\r\nكسى اگر كتابى بنويسد و بيست سال بعد بخواهد آن كتاب را بار ديگر بنويسد و چاپ كند ناممكن است تغييرى در آن ندهد و بگويد همانطور كه بيست سال قبل نوشته‌ام احتياج\r\n","description":"","footnote":"","page_name":" 267 ","page_number":269},
  {"content":"\r\nبتجديد نظر ندارد ، همينطور است هر فرد فرد بشر نسبت بكارها و افكار خويش در دوران زندگى پس بشر نميتواند از خود رويّه هائى راجع بهمهء شئون زندگى و غيره ، ايجاد كرده و تا آخر عمر در آنها ثابت و يكنواخت بماند حتما مقدار كثيرى از آنها و يا همهء آنها را تغيير خواهد داد ، حال اگر بشرى پيدا شد و در عرض 23 سال عقائدى و روشهائى نسبت بهمهء شئون زندگى اظهار كرد و تا پاى جان از آنها دفاع نمود و از هيچ يك هم در آنمدت بر نگشت خواهيم دانست كه آنها از خودش نيست و گرنه بشر چنين ساخته نشده است . * ( « وَلَوْ كانَ مِنْ عِنْدِ غَيْرِ الله لَوَجَدُوا فِيه اخْتِلافاً كَثِيراً » ) * .\r\n\r\nوجه ديگر\r\nكتابهائيكه در دنيا نوشته مىشود از حيث مطالب سبك بخصوصى دارند مثلا آنكه در جغرافيا نوشته مىشود از اول تا آخر جغرافيا است و آنچه در تاريخ نوشته مىشود همه اش تاريخ است و اگر مثلا در دو رشته باشد در دو بخش جداگانه نوشته مىشود . ولى قرآن طورى نازل شده كه آميخته است در يك آيه و يك سوره مىبينى هم مطلب علمى است هم اشاره بمعاد ، هم فضيلت اخلاقى و هم تهديد ظالمان و غيره و آوردن چنين كتابى با اين طرز از طاقت بشر خارج است * ( « فَأْتُوا بِسُورَةٍ » ) * با اطلاقش به اين حقيقت نيز شامل مىباشد .\r\n\r\nعدم تحريف در قرآن\r\nاين مسئله كه در قرآن تحريف هست يا نيست باختلاف قرائتها و اختلاف بعضى از كلمات و حركات راجع نميباشد كه چنين چيزهائى هست و ضررى به قرآن مجيد ندارد ، موضوع عمده در اين باره دو چيز است :\r\n1 - آيا در قرآن فعلى مطالب اضافه هست و مقدارى از آن از كلام خداوند نيست بلكه بر آن اضافه شده است يا نه ؟\r\n2 - آيا در قرآن فعلى نقيصه هست و مقدارى از آن از بين رفته و آنچه در دست ماست قسمتى از قرآن\r\n","description":"","footnote":"","page_name":" 268 ","page_number":270},
  {"content":"\r\nاصلى است يا نه ؟\r\nتحريف به معناى اول باجماع مسلمين باطل بلكه بطلانش ضرورى است و قرآن فعلى همه اش كلام خداست بدون شبهه . در مقدمهء مجمع - البيان در فنّ پنجم فرموده باجماع مسلمين در قرآن زيادت نيست ، در الميزان ج 12 ص 111 فرموده :\r\nبر نفى زيادت با اجماع استدلال كرده‌اند ، در البيان فرموده تحريف بمعنى زيادت باجماع مسلمين باطل بلكه بطلانش بضرورت ثابت است .\r\nامّا تحريف به معناى دوم ( وجود نقيصه در قرآن ) متسالم عليه ميان مسلمين آنست كه اين گونه تحريف در قرآن نيست و اين قول حق است و دلائلش بعدا نقل خواهد شد .\r\nدر البيان ص 218 ميگويد : معروف ميان مسلمانان عدم وقوع تحريف در قرآن است و اينكه قرآن موجود در دست ما همهء قرآن است كه بر پيغمبر صلَّى اللَّه عليه و آله نازل شده ، بسيارى از بزرگان بر اين عقيده تصريح كرده‌اند از جمله صدوق محمد بن بابويه كه قول بعدم تحريف را از معتقدات اماميه شمرده از جمله شيخ طوسى در اول تفسير « تبيان » و آن را از استادش علم الهدى با استدلال قاطع نقل مىكند ، هكذا مفسر شهير طبرسى در مقدمهء مجمع البيان ، ايضا شيخ جعفر كاشف الغطاء در بحث قرآن از كتاب « كشف الغطاء » و نيز علامهء شهشهانى در بحث قرآن از كتاب « عروة وثقى » و نيز قول بعدم تحريف را به جمهور مجتهدين نسبت داده ، از جمله محدث كاشانى در دو كتابش ( وافى ج 5 ص 274 و علم اليقين ص 130 ) همچنين علامه شيخ محمد جواد بلاغى در مقدّمهء تفسير « آلاء الرحمن » .\r\nنگارنده گويد : اگر در اقوال بزرگان اهل تفسير و غيره تفحص كنيم كمتر كسى خواهيم يافت كه قائل بتحريف بمعنى نقيصه باشند مگر بعضى از آنان كه خيلى سطحى و ساده‌اند ولى دانشمندان بزرگ اسلامى كه عده‌اى از آنها نام برده شد و بزرگانى\r\n","description":"","footnote":"","page_name":" 269 ","page_number":271},
  {"content":"\r\nهمچون علامهء طباطبائى در الميزان و غيره و علامهء خوئى در « البيان » و نويسندگانى امثال فريد و جدى در دائرة المعارف و غيره و غيره بجنگ اين گونه اشخاص نادر شتافته‌اند البته با دلائل قاطع كه نقل خواهد شد .\r\nعده‌اى از محدّثين شيعه و جمعى از محدّثان اهل سنت قائل شده‌اند كه در قرآن تحريف وجود دارد و مقدارى از آن حذف شده است ، در مقدمهء مجمع اين قول را بجمعى از علماء شيعه و عده‌اى از حشويّهء اهل سنت نسبت داده است ، حشويّه چنان كه در دائرة المعارف و جدى است گروهى از معتزله هستند كه بظواهر قرآن تمسّك كرده و قائل بجسم بودن خدااند . منسوبند به حشو يعنى مردمان رذيل .\r\n\r\nدلائل عدم تحريف\r\nدليل قائلين بوجود تحريف رواياتى است كه از طرق شيعه و اهل سنّت وارد شده كه نقل و ردّ آنها در اين كتاب مهم نيست طالبان تفصيل بكتب مفصل رجوع كنند از جمله الميزان ج 12 ص 106 ببعد و البيان آية اللَّه خوئى فصل « صيانة القرآن من التحريف » ولى مقدارى از دلائل عدم تحريف بقرار ذيل است :\r\n1 - * ( إِنَّا نَحْنُ نَزَّلْنَا الذِّكْرَ وَإِنَّا لَه لَحافِظُونَ ) * حجر : 9 . مراد از « الذّكر » قرآن است و چند آيه قبل فرموده : * ( وَقالُوا يا أَيُّهَا الَّذِي نُزِّلَ عَلَيْه الذِّكْرُ إِنَّكَ لَمَجْنُونٌ ) * . در اين آيه خداوند با قاطعيّت تمام فرموده :\r\nقرآن را ما نازل كرده‌ايم و ما حتما حافظ و نگهدارندهء آن هستيم با دو تأكيد « انّ » و « لام » پس مطمئنا خداوند آن را از نقصان و زيادت و از هر جهت ديگر محفوظ خواهد داشت . بعضى احتمال داده‌اند كه ضمير « له » به حضرت رسول صلَّى اللَّه عليه و آله راجع است ولى اين قول بر خلاف ظاهر است و هر كس در آيه دقت كند يقين خواهد كرد كه مراد از * ( « لَه لَحافِظُونَ » ) * حفظ قرآن و * ( « لَه » ) * بر قرآن راجع است .\r\n","description":"","footnote":"","page_name":" 270 ","page_number":272},
  {"content":"\r\n2 - * ( وَإِنَّه لَكِتابٌ عَزِيزٌ . لا يَأْتِيه الْباطِلُ مِنْ بَيْنِ يَدَيْه وَلا مِنْ خَلْفِه تَنْزِيلٌ مِنْ حَكِيمٍ حَمِيدٍ ) * فصلت : 41 - 42 .\r\nمراد از * ( « بَيْنِ يَدَيْه » ) * زمان نزول و از * ( « مِنْ خَلْفِه » ) * زمان بعد است يعنى او كتاب با عزّتى است كه نه حالا و نه در آينده باطل را بر آن راه ندارد تا بواسطه زيادت و يا نقصان و يا بهر شكل ديگرى بر آن راه يافته و از حجيّت بياندازد .\r\nاين قولى است قطعى كه خداوند قرآن را از راه يافتن باطل بر كنار كرده است و اگر نقصى در آن راه يابد بر خلاف آن خواهد بود .\r\n3 - حديث ثقلين كه فريقين بطور متواتر از رسول خدا صلَّى اللَّه عليه و آله نقل كرده‌اند فرمود : « انّى تارك فيكم الثّقلين كتاب اللَّه و عترتى اهل بيتى ما ان تمسّكتم بهما لن تضلَّوا ابدا انّهما لن يفترقا حتّى يردا على الحوض » من در ميان شما دو چيز مهم و گرانقدر ميگذارم كتاب خدا و عترتم كه اهل بيت مناند هر گاه بآندو چنگ بزنيد هرگز گمراه نخواهيد بود آن دو هيچگاه از هم جدا نميشوند تا در حوض پيش من آيند .\r\nاين حديث وجوب تمسّك به قرآن را ايجاب مىكند بايد قرآن تحريف نشده باشد و گرنه تمسّك بكتاب محرّف معنائى ندارد و از ضلالت باز نميدارد ، جمله « انّهما لن يفترقا » معيّن مىكند كه كتاب و اهل بيت تا قيامت باقى است پس تا قيامت بايد اهل بيت و كتاب باشند و از هم جدا نشوند ولى بودن يكى از اهل بيت همواره ضرورى نيست مخصوصا در زمان غيبت بلكه بودن احاديث آنها و بودن مجتهدين كه حافظ و راوى احاديثاند كافى است و تمسّك باهل بيت محقق مىشود ولى تمسّك به قرآن ميسّر نيست مگر با وصول به قرآن ، بدين طريق ميدانيم كه قرآن دست نخورده ميان ما موجود است و زيادت و نقصانى در آن نيست .\r\nهكذا سائر روايات كه در بيان صحّت و سقم اخبار تطبيق آنها را\r\n","description":"","footnote":"","page_name":" 271 ","page_number":273},
  {"content":"\r\nبا قرآن لازم دانسته است ، ايضا رواياتيكه ميگويند امامان عليهم السلام در استفاده از احكام و غيره بر قرآن موجود استناد كرده‌اند .\r\nدر آينده خواهيم گفت : قرآنيكه امير المؤمنين عليه السّلام نوشته فرقش با قرآن فعلى فقط در ترتيب سوره ها است ، در البيان ميگويد : اينهم باطل است كه بگوئيم قرآن در نزد امام غائب عليه السّلام محفوظ و موجود است زيرا وجود واقعى آن در تمسك امت كافى نيست .\r\n4 - از جملهء براهين كه اقامه كرده‌اند اينست : قرآن مجيد اوصافى براى خود بيان ميدارد كه آن اوصاف در قرآن فعلى وجود دارد مثلا ميگويد * ( إِنَّ هذَا الْقُرْآنَ يَهْدِي لِلَّتِي هِيَ أَقْوَمُ ) * اسراء : 9 . قرآن مردم را باستوار ترين راه هدايت مىكند . قرآن براى مؤمنان شفاست و كافران را جز خسران نيافزايد ( اسراء : 82 ) اگر جنّ و انس جمع شوند قدرت آوردن چنين قرآنى را ندارند اسراء : 88 . قرآن ببنى اسرائيل بيشتر آنچه را كه در آن اختلاف دارند حكايت مىكند ( نمل : 76 ) قرآن به تمام مردم هادى و راهنماست ( بقره :\r\n185 ) قرآن هدايت براى متقين است ( بقره : 2 ) آيا در قرآن تدبّر نميكنند يا در قلوبشان قفلهائى است ( محمد :\r\n24 ) از خداوند براى شما نور و كتاب روشن آمده است ( مائده : 15 ) و صدها نظير اين آيات در مطالب دنيا و آخرت .\r\nما آنگاه كه در قرآن موجود دقت ميكنيم تمام اين اوصاف را در آن مييابيم و در نتيجه ميدانيم كه از قرآن كم نشده است .\r\n5 - فريد و جدى در دائرة المعارف اهتمام مسلمين را در حفظ و تأليف و تعليم قرآن دليل عدم تحريف آن دانسته و گويد اهتماميكه مسلمين بر قرآن داشتند احتمال نقصان آن را از ميان بر ميدارد . اين همان دليل متقنى است كه مرحوم علم الهدى ( بنا بر آنچه در مقدمهء مجمع البيان است ) بدان تمسّك جسته و فرمايد :\r\n","description":"","footnote":"","page_name":" 272 ","page_number":274},
  {"content":"\r\nعلم به صحت قرآن مانند علم بوجود شهرها و وقايع بزرگ . . . است . . .\r\nعلماء مسلمين در حفظ و حمايت آن كوشيده‌اند . . . چطور ممكن است كه با آن عنايت صادقه و ضبط شديد تغييرى يا نقصانى در آن راه يابد ( مختصر آنچه دو دانشمند فوق گفته‌اند ) علامهء طباطبائى در كتاب « قرآن در اسلام » ص 115 در اين زمينه فرموده :\r\nآيات قرآنى در دست عامهء مسلمانان بود و براى نگهدارى آنچه داشتند كمال جديّت را بخرج ميدادند علاوه بر آن گروه زيادى از صحابه و تابعين قراى قرآن بودند كه كارى جز آن نداشتند و جمع آورى قرآن در يك مصحف جلو چشم همه انجام ميگرفت و همگان مصحفى را كه آماده نموده در دسترسشان گذاشتند پذيرفتند و نسخه هائى از آن برداشتند و ردّ و اعتراض نكردند . . . على عليه السّلام با اينكه خودش . . .\r\nقرآن مجيد را به ترتيب نزول جمع آورى كرده بود و به جماعت نشان داده بود . . . مصحف دائر را پذيرفت و تا زنده بود حتى در زمان خلافت خود دم از خلاف نزد .\r\n\r\nكاتبان وحى\r\nابو عبد اللَّه زنجانى در تاريخ قرآن مينويسد : مورّخين عرب همه اتّفاق دارند بر اينكه خطَّ بواسطهء حرب بن اميّة بن عبد شمس بمكَّه داخل شده و آن را اين شخص در سفرهائى كه نموده از چند تن فرا گرفته بود كه از آن جمله بشر بن عبد الملك برادر اكيدر صاحب دومة الجندل بوده . بشر با حرب بن اميّه در مكَّه حضور يافته و دختر او صهبا را بزنى گرفت و بجمعى از اهل مكه خطَّ آموخت و از دنيا رفت .\r\nجرجى زيدان در تاريخ آداب اللغة العربيّه ج 1 ص 227 آنچه مرحوم زنجانى دربارهء بشر بن عبد الملك گفته نقل مىكند بعد ميگويد : پس عدّه‌اى كثير از قريش در وقت ظهور اسلام نوشتن بلد بودند . . . اسلام آمد در حالى كه خطَّ در حجاز معروف ولى غير شايع بود و آنوقت در مكَّه فقط در حدود 14 نفر نوشتن بلد بودند كه\r\n","description":"","footnote":"","page_name":" 273 ","page_number":275},
  {"content":"\r\nعبارت بودند از على بن ابى طالب ، عمر بن خطاب ، طلحة بن عبيد اللَّه ، عثمان بن سعيد ، ابان بن سعيد ، يزيد بن ابى سفيان ، حاطب بن عمرو ، علاء بن حضرمى ، ابو سلمة بن عبد الاشهل ، عبد اللَّه بن ابى سعد بن ابى سرح ، حويطب بن عبد العزى ، ابو سفيان ، معاويه ، و جهيم بن صلت .\r\nفريد و جدى در دائرة المعارف مادّهء « خطَّ » ميگويد : خطَّ تا نزديكيهاى ظهور اسلام در ميان عرب حجاز نبود . . . بعضى از آنها بعراق يا شام سفر كرده و خطَّ نبطى و عبرى و سريانى را ياد گرفتند و كلام عربى را با آنها نوشتند ، پس از آمدن اسلام از خطَّ نبطى خطَّ نسخ و از سريانى خطَّ كوفى بوجود آمد ، و جدى آنگاه بجريان بشر بن عبد الملك كه گذشت اشاره كرده و گويد : وقت آمدن اسلام نوشتن را در عرب جز 14 نفر ( بضعة عشر ) نميدانستند از جمله على بن ابى طالب ، عمر ، عثمان ، ابو سفيان ، معاويه ، طلحه و ديگران بودند . ابو عبد اللَّه زنجانى در تاريخ قرآن ص 44 ترجمهء سحاب عدد نويسندگان وحى را كه با خطَّ نسخ معمول آن زمان در مكَّه و مدينه قرآن را بمحض نزول مينوشتند چهل و سه نفر ذكر كرده و 29 نفر از مشهوران آنها را نام برده از آن جمله على بن ابى طالب عليه السّلام زيد بن ثابت ، زبير بن عوام ، عبد اللَّه بن ارقم ، عبد اللَّه بن رواحه ، ابىّ بن كعب ثابت بن قيس ، ابو سفيان ، معاويه ، خالد بن وليد و عمرو بن عاص است .\r\nناگفته نماند خالد بن وليد و عمرو بن عاص در سال هفتم هجرت شش ماه بفتح مكَّه مانده اسلام آوردند معاويه و پدرش ابو سفيان پس از فتح مكَّه با سلام داخل شدند ، اينان تا قدرت داشتند با اسلام جنگيدند و آنگاه كه صيت و غلبهء اسلام را ديدند به آن روى آوردند و آنوقت فقط در حدود دو سال از عمر رسول خدا صلَّى اللَّه عليه و آله مانده بود ، من احتمال نزديك بيقين دارم كه اين روسياهان كه همواره نان را به قيمت روز ميخوردند براى\r\n","description":"","footnote":"","page_name":" 274 ","page_number":276},
  {"content":"\r\nاينكه براى خود در ميان مسلمانان جا باز كنند چند آيه يا سوره را نوشته و خود را كاتب وحى قلمداد كردند يعنى رسول خدا صلَّى اللَّه عليه و آله ما را هم به حساب گرفته است و گرنه اعتبار آنها كمتر از آن بود كه آنحضرت كتابت وحى را بايشان محوّل كند وآنگهى آنوقت در حدود نود درصد قرآن نازل شده بود به نظر بعضى : معاويه فقط بعضى از نامه هاى آنحضرت را نوشته است .\r\nدر تاريخ قرآن آمده : از اين نويسندگان دو نفر بيشتر ملازمت حضور و نوشتن قرآن را داشتند كه آن دو على بن ابى طالب عليه السّلام و زيد بن ثابت بود .\r\nجرجى زيدان ميگويد : در عهد رسول خدا از همه بيشتر على بن ابى طالب ، عبد اللَّه بن مسعود ، ابو الدرداء معاذ بن جبل ، ثابت بن زيد و ابى بن كعب . . . بتدوين قرآن عنايت داشتند ( تاريخ آداب اللغة العربيّه ج 1 ص 225 ) او اين مطلب را در تاريخ تمدن اسلام ج 3 ص 83 ترجمهء جواهر كلام نيز گفته است .\r\n\r\nقرآن روى چه چيز نوشته ميشد\r\nجرجى زيدان در تاريخ تمدّن اسلام مينويسد : قلم را از نى ميساختند و مركب را كه مداد ميگفتند از گرد ذغال و يا گرد سياه ديگرى تهيّه كرده مايع لزجى مثل صمغ و مانند آن به آن ميافزودند . امّا كاغذ اعراب در ابتداء پوست بود كه آن را رقّ ميگفتند گاه هم روى پارچه مينوشتند و مشهورترين آن ، پارچهء بافت مصر بنام قباطى بود و معلَّقات سبع پيش از اسلام بر روى همان پارچه نوشته شده بود ، هر گاه پارچه يا پوست بدست نمياوردند روى چوب يا استخوان يا سنگ يا سفال و مانند آن مينوشتند در ج 3 ص 83 همان كتاب هست : هر آيه و سوره كه نازل ميشد آن را كاتبان وحى روى تكه هاى پوست يا استخوانهاى پهن مانند كتف و دنده ها يا روى ليف خرما و يا روى سنگهاى پهن سفيد\r\n","description":"","footnote":"","page_name":" 275 ","page_number":277},
  {"content":"\r\nمينوشتند ، در تاريخ قرآن ص 47 پارچه و حرير را اضافه كرده و گويد آنها را صحف ميگفتند ، و يك كتاب از اين گونه صحف براى پيغمبر نوشته و به او دادند كه حضرت آنها را در خانهء خود ميگذاشت .\r\nاز اين نقل معلوم مىشود كه نويسندگان وحى يك نسخه هم به حضرت رسول صلَّى اللَّه عليه و آله ميداده‌اند و آنحضرت آنها را جمع ميكرده است « وافى ج 5 ص 274 در آخر كتاب صلوة از امام صادق عليه السّلام نقل كرده كه رسول خدا صلَّى اللَّه عليه و آله ( در هنگام وفات ) فرمود :\r\nيا على قرآن در پشت سر خوابگاه من در صحيفه ها و حرير و قرطاسهاست آنها را جمع كنيد و نگذاريد قرآن ضايع شود چنان كه يهود تورات را ضايع كردند على عليه السّلام قرآن را در پارچه‌اى زرد نوشت و در خانه اش با تمام رسانيد و فرمود تا قرآن را جمع نكنم عبا بدوشم نخواهم انداخت گاهى شخصى ميخواست دم در آن حضرت را ملاقات كند بدون عبا ميامد تا قرآن را جمع نمود . . .\r\n\r\nجمع قرآن در يك مصحف\r\nدر زمان پيغمبر اكرم صلَّى اللَّه عليه و آله بعضى از صحابه تمام قرآن را جمع كرده و بعضى مقدارى از آن را جمع و بعد از وفات آنحضرت تأليف نمودند .\r\nمحمد بن اسحق در فهرست ميگويد جمع كنندگان قرآن در دورهء رسول اكرم صلَّى اللَّه عليه و آله عبارت بودند از امير المؤمنين على بن ابى طالب ، سعد بن عبيد ، ابو - الدرداء ، معاذ بن جبل بن اوس ، ثابت بن زيد بن نعمان ، ابى بن كعب ، و زيد بن ثابت . در تاريخ قرآن بعد از نقل اين سخن چند روايت از بخارى و اتقان سيوطى و از بيهقى و مناقب خوارزمى و غيره در اين زمينه نقل كرده است .\r\nناگفته نماند : آنچه نبايد ترديد كرد اين است كه در زمان رسول خدا صلَّى اللَّه عليه و آله قرآن بدانگونه كه گفته شد جمع گرديد و حتى يك نسخه از آن در منزل آنحضرت بود كه بعلى عليه السّلام سفارش آن را كرد ، قطع نظر از حافظان\r\n","description":"","footnote":"","page_name":" 276 ","page_number":278},
  {"content":"\r\nقرآن كه آنها را قرّاء ميگفتند و از آن گروه بود كه چهل يا هفتاد نفر در واقعهء بئر معونه يك جا شهيد شدند .\r\nدر مجمع البيان از سيد مرتضى علم الهدى نقل مىكند : قرآن در عهد رسول خدا صلَّى اللَّه عليه و آله بصورتيكه امروز هست تأليف شده بود بدليل آنكه :\r\nقرآن در آن روز درس خوانده ميشد و همه اش را حفظ ميكردند و آن را برسول خدا نشان ميدادند و بر وى ميخواندند و عدّه‌اى مانند عبد اللَّه بن مسعود و ابى بن كعب و ديگران آن را چندين بار بر پيغمبر خواندند ( مجمع ج 1 ص 15 ) .\r\nدر تاريخ قرآن آمده : آمدى در كتاب الافكار الابكار مينويسد :\r\nقرآنهاى مشهور در دورهء صحابه قرائت و بر پيغمبر عرض شده بود و مصحف عثمان بن عفّان آخرين قرآن است كه بر حضرت عرض شد . . .\r\nپيغمبر جمعى از قرّاء را براى ياد دادن قرآن بمدينه فرستاد بخارى باسناد خود از برّاء روايت كرده كه گفت : اول كسى كه از ياران پيغمبر پيش ما آمد مصعب بن عمير و ابن امّ مكتوم بود آنها آمده شروع كردند كه قرآن را بما ياد بدهند پس از آن عمّار و بلال آمدند ، وقتى كه پيغمبر مكَّه را فتح نمود معاذ بن جبل را براى تعليم قرآن در آنجا گذاشت ( تاريخ قرآن ص 42 ترجمهء سحاب ) .\r\nنگارنده گويد : در اينكه رسول خدا صلَّى اللَّه عليه و آله در كار تدوين و تعليم قرآن دقّت ميفرمودند شكَّى نيست و نمايندگانى كه براى تعليم قرآن اعزام و منصوب ميشدند هر يك آنچه از قرآن تا آنوقت نازل شده بود و يا مقدارى از آن را ميدانستند ولى ظاهرا جمع همهء قرآن در يك پارچه و يا پوستها به صورت كتاب بعد از رحلت آنحضرت صورت گرفته و پيش از آن به صورت الواح و صحف در نزد كاتبان وحى و يك نسخه هم نزد خود آنحضرت بود .\r\n\r\nقرآن پس از رحلت\r\nپس از رحلت آنحضرت اولين كسى كه بانزوا پرداخته قرآن را به ترتيب\r\n","description":"","footnote":"","page_name":" 277 ","page_number":279},
  {"content":"\r\nنزول در يك مصحف جمعآورى كرد على بن ابى طالب عليه السّلام بود و هنوز شش ماه از رحلت نگذشته بود كه از نوشتن آن فراغت يافت .\r\nاين مطلب در گذشته از وافى نقل گرديد و در تاريخ قرآن از اتقان سيوطى و شرح كافى ملا صالح قزوينى و در كتاب قرآن در اسلام از اتقان و مصحف سجستانى نقل شده است ابن ابى الحديد در مقدمهء شرح نهج - البلاغه در حالات على عليه السّلام گويد :\r\n« و هو اوّل من جمع القرآن » .\r\nپس از يكسال و خرده‌اى كه از رحلت ميگذشت جنگ يمامه اتفاق افتاد كه در آن هزار و دويست نفر از مسلمين از جمله هفتصد تن از قرّاء قرآن كشته شدند در كتاب « قرآن در اسلام » عدّهء آنها را هفتاد تن نقل كرده ولى جرجى زيدان در تاريخ آداب اللغة العربيّه و تاريخ تمدن اسلام آنها را هفتصد نفر از مجموع 1200 تن نقل كرده است .\r\nبهر حال مقام خلافت از كشته شدن قرّاء بوحشت افتاده بفكر جمع قرآن افتاد زيد بن ثابت را مأمور اين كار كردند كه عدّه‌اى از صحابه تحت تصدّى او سور و آيات قرآن را از الواح و شاخه هاى نخلهء خرما و قطعات سفيد سنگها و از آنچه در خانهء پيغمبر اكرم صلَّى اللَّه عليه و آله و در نزد صحابه بود جمع كرده و در يك مصحف قرار دادند . جرجى زيدان در دو كتاب فوق و ابن اثير در تاريخ كامل وقايع سال 30 هجرى گويد آن نسخه نزد ابو بكر بود پس از وى بعمر رسيد و پس از عمر دخترش حفصه آن را نزد خود نگاه داشت ولى در « قرآن در اسلام ص 114 » فرموده : نسخه هائى از آن به اطراف و اكناف فرستاده شد .\r\nدر خلافت عثمان بن عفّان بوى خبر دادند كه مردم قرآن را با قرائتهاى مختلف ميخوانند و با همان اختلاف استنساخ ميكنند اهل دمشق و حمص از مقداد ، اهل كوفه از عبد اللَّه مسعود و ديگران از ديگران قرائتهاى خويش را نقل ميكنند حذيفة بن يمان كه در\r\n","description":"","footnote":"","page_name":" 278 ","page_number":280},
  {"content":"\r\nجنگ ارمنيه و آذربايجان شركت كرده بود ديد ميان مسلمين اختلاف قراآت زياد شده چون بمدينه برگشت دستگاه خلافت را از اين خطر مطَّلع ساخت .\r\nخليفه دستور داد قرآنى را كه بدستور ابو بكر نوشته بودند و نزد حفصه دختر عمر بود بامانت گرفتند ، پنج نفر از قرّاء را كه يكى زيد بن ثابت بود مأموريت داد تا نسخه هائى از آن بردارند تا اصل ساير نسخه ها قرار گيرد ، چندين نسخه از روى آن نوشته شد ، يكى در مدينه ماند ، يكى را بمكَّه ، يكى را بشام ، يكى را بكوفه ، يكى را ببصره و بقولى يكى را به يمن و يكى به بحرين فرستادند و اين نسخه ها را مصحف امام ميخواندند كه اصل ساير نسخه ها بود آنگاه عثمان دستور داد ساير قرآنها را كه بدست مردم در ولايات بود جمع آورى كرده و هر چه بمدينه رسيد سوزاندند .\r\nدر تاريخ قرآن هست : عثمان مصحف عبد اللَّه بن مسعود و سالم مولى ابى حذيفه را گرفت و به آب شست و نيز نقل مىكند كه 12 نفر از صحابه در مجلس مشورت اين كار شركت داشته‌اند و نيز نقل مىكند كه ابى بن كعب و عبد اللَّه بن مسعود و سالم با اين كار مخالفت كردند ولى عثمان برأى على بن ابى طالب عليه السّلام اين كار را كرد .\r\nنگارنده گويد در تاريخ كامل ضمن حوادث سال 30 هجرى نقل شده :\r\nچون امير المؤمنين عليه السّلام در زمان خلافت وارد كوفه شد مردى برخاست و از عثمان انتقاد كرد كه مردم را بر يك مصحف وادار كرد امام عليه السّلام صدا زد : ساكت شو در حضور ما و با رأى ما آنكار كرد اگر بجاى عثمان بودم من نيز همان كار را ميكردم ، معلوم مىشود كه امير المؤمنين عليه السّلام بصلاحيت اين عمل رأى داده و حق هم همان بوده است .\r\nرجوع شود به تاريخ كامل ، تاريخ قرآن ، قرآن در اسلام ، تاريخ آداب\r\n","description":"","footnote":"","page_name":" 279 ","page_number":281},
  {"content":"\r\nاللغة العربيّه و تاريخ تمدن اسلام .\r\n\r\nنزول اولين سوره\r\nدر مقدمهء تفسير برهان ج 1 ص 29 از كلينى باسنادش از امام صادق عليه السّلام نقل كرده كه فرمود : اولين چيزى كه برسول خدا صلَّى اللَّه عليه و آله نازل شد * ( بِسْمِ الله الرَّحْمنِ الرَّحِيمِ . اقْرَأْ بِاسْمِ رَبِّكَ . . . ) * تا آخر و آخرين سوره كه نازل شد * ( إِذا جاءَ نَصْرُ الله ) * بود . همين حديث را از صدوق با سندش از حضرت رضا عليه السّلام نيز نقل كرده و فقط در آن « الى آخره » ندارد .\r\nواحدى در مقدّمهء اسباب النزول ص 5 در حدود پنج حديث نقل كرده كه اولين نازل شده سوره * ( اقْرَأْ بِاسْمِ رَبِّكَ ) * است در بعضىها تا آيهء پنجم كه * ( عَلَّمَ الإِنْسانَ ما لَمْ يَعْلَمْ ) * است .\r\nدر مجمع در تفسير سورهء علق فرموده : اكثر مفسّران قائلاند كه اولين چيزى كه نازل شد پنج آيه از اول سورهء علق است و بقولى سورهء مدّثر و بقولى سورهء حمد است .\r\nناگفته نماند : سورهء نصر بنا بر آنكه نقل شد آخرين سورهء تمام است كه نازل شده نه آخرين آيه و گرنه رسول خدا صلَّى اللَّه عليه و آله بعد از نزول آن دو سال زندگى كرده است .\r\nالميزان نيز اول ما نزل را سوره علق دانسته و بعيد نميداند كه همه اش يك جا نازل شده باشد و در تفسير سورهء مدثر گفته : آيات سوره تكذيب مىكند كه اولين سوره باشد زيرا آيات صريحاند در اينكه قبل از اين آنحضرت آياتى بر مردم خوانده بود كه تكذيب كرده بودند ، بعقيدهء اهل سنت ظاهرا آخرين سورهء نازل شده سورهء برائت است چنان كه واحدى در مقدمهء اسباب النزول گفته و از بخارى نيز نقل كرده است .\r\n\r\nآخرين آيهء نازل شده\r\nاهل سنّت بروايت براء بن عازب آخرين آيهء نازل شده را آيهء * ( يَسْتَفْتُونَكَ قُلِ الله يُفْتِيكُمْ فِي الْكَلالَةِ . . . ) * نساء :\r\n176 . بروايت ابن عباس * ( وَاتَّقُوا يَوْماً تُرْجَعُونَ فِيه إِلَى الله . . . ) * بقره :\r\n281 . و بروايت ابىّ بن كعب * ( لَقَدْ ) *\r\n","description":"","footnote":"","page_name":" 280 ","page_number":282},
  {"content":"\r\n* ( جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ . . . ) * توبه : 128 . ميدانند چنان كه واحدى در مقدمهء اسباب النزول ص 8 نقل كرده است .\r\nدر مجمع ذيل آيهء * ( وَاتَّقُوا يَوْماً . . . ) * از ابن عباس و سدّى نقل كرده كه آخرين آيهء قرآن اين آيه است و چون نازل گرديد جبرئيل گفت : آن را در رأس آيهء 280 ( سوره ) بقره بگذار ، آنگاه از مفسّران نقل كرده كه اين آخرين آيهء نازل شده است رسول خدا صلَّى اللَّه عليه و آله پس از آن بيست و يك روز و بقول ابن جريح نه روز و بقول ديگران هفت شب در دنيا ماند .\r\nدر تفسير برهان آن را از واحدى نقل كرده كه آنحضرت بعد از نزول آيه ، 21 روز در دنيا ماندند ، الميزان آن را از درّ المنثور نقل و پسنديده است . در كشّاف نيز از ابن عباس نقل كرده و گويد : جبرئيل بآنحضرت گفت : آن را در رأس آيهء 280 بقره بگذار . ابن كثير نيز آن را در تفسير خود آورده است .\r\n\r\nتركيب سوره ها\r\nبايد دانست تركيب سوره هاى قرآن بدستور رسول خدا صلَّى اللَّه عليه و آله بوده است چنان كه از مجمع و كشّاف نقل شده كه فرمود آيهء * ( وَاتَّقُوا يَوْماً . . . ) * را آيهء 281 سورهء بقره گردانيد حال آنكه بقره در اوائل هجرت نازل شده در مجمع گويد همه اش مدنى است مگر آيه 281 * ( وَاتَّقُوا يَوْماً . . . ) * كه در حجة الوداع نازل شد و اينكه قرآن فرموده * ( فَأْتُوا بِسُورَةٍ مِثْلِه ) * - . . . * ( فَأْتُوا بِعَشْرِ سُوَرٍ مِثْلِه ) * روشن مىكند كه سوره ها مفروض و جدا از هم بودند علامهء طباطبائى فرموده : نميشود انكار كرد كه اكثر سور قرآنى پيش از رحلت در ميان مسلمانان دائر و معروف بودند ، در دهها و صدها حديث . . .\r\nهمچنين در وصف نمازهائى كه خوانده و سيرتيكه در تلاوت قرآن داشتند نام اين سوره ها آمده است و همچنين نامهائيكه براى گروه گروه اين سوره ها در صدر اسلام دائر بوده مانند سور طوال و مئين و مثانى و مفصّلات\r\n","description":"","footnote":"","page_name":" 281 ","page_number":283},
  {"content":"\r\nدر احاديثى كه از زمان حيات پيغمبر اكرم صلَّى اللَّه عليه و آله حكايت ميكنند به چشم مىخورد ( قرآن در اسلام ص 112 ) .\r\nشيخ طوسى در امالى نقل كرده :\r\nعبد اللَّه بن مسعود هفتاد سوره از رسول اكرم و باقى را از على بن ابى طالب ياد گرفته . بخارى از سلمه نقل نموده كه گفت : عبد اللَّه بن مسعود بر ما خطبه خواند و بعد گفت : به خدا قسم كه من از دهان پيغمبر هفتاد و چند سوره گرفتم . . . ( تاريخ قرآن ص 36 ) .\r\nابن عباس گويد : رسول خدا صلَّى اللَّه عليه و آله تمام شدن سوره را نميدانست تا آنكه * ( بِسْمِ الله الرَّحْمنِ الرَّحِيمِ ) * نازل ميشد . ابن مسعود گويد ميان دو سوره را آنوقت ميدانستيم كه * ( بِسْمِ الله الرَّحْمنِ الرَّحِيمِ ) * نازل ميشد . ( مقدمهء اسباب النزول واحدى ص 9 ) .\r\nنتيجه اينكه تركيب سوره ها و تعيين اول و آخر آنها براهنمائى حضرت رسول صلَّى اللَّه عليه و آله انجام ميگرفت و كاتبان وحى تركيب آنها را حفظ ميكردند لذا مىبينيم بعضى از سوره ها آخر آياتشان با نون ، بعضىها با الف ، بعضىها با ميم و غيره ختم ميشوند ، بيشتر سوره هاى قرآن همه يك بار نازل ميشد و اگر هم در نزول فاصله داشت حضرت جاى آنها را معيّن ميفرمود چنان كه در آيهء 281 سورهء بقره ديديم حال آنكه آن آيه با خود سوره از حيث نزول شايد 9 سال فاصله داشته است .\r\n\r\nقرآن بر هفت حرف نازل شده ؟\r\nدر بسيارى از روايات اهل سنت وارد شده كه قرآن بر هفت حرف نازل شده است در صحيح بخارى و مسلم و ترمذى بابى تحت عنوان « قرآن بر هفت حرف نازل شده » منعقد كرده‌اند . رجوع كنيد به صحيح بخارى ج 6 كتاب تفسير ص 227 و صحيح مسلم ج 1 ص 325 كتاب صلوة و صحيح ترمذى ج ص 193 كتاب قراآت .\r\nحديث زير در صحيح بخارى و مسلم هر دو آمده است « عن ابن عبّاس انّ رسول اللَّه صلَّى اللَّه عليه و آله قال اقرأنى جبرئيل\r\n","description":"","footnote":"","page_name":" 282 ","page_number":284},
  {"content":"\r\nعلى حرف فراجعته فلم ازل استزيده و يزيدنى حتّى انتهى الى سبعة احرف » جبرئيل قرآن را بر يك حرف بر من آموخت ، من پيوسته زيادت ميخواستم و او زياد ميكرد تا بهفت حرف رسيد .\r\nدر هر سه كتاب فوق آمده : عمر بن خطاب ميگفت : هشام بن حكيم را شنيدم سورهء فرقان را ميخواند بقرائتش گوش كردم ديدم آنطور كه رسول خدا بر من آموخته بر خلاف آن ميخواند نزديك بود در نماز بر او حمله كنم ولى صبر كردم تا سلام نماز را داد ، از لباسش گرفته گفتم : كى تو را اين سوره آموخت كه ميخواندى ؟ گفت :\r\nرسول خدا . گفتم دروغ گفتى رسول خدا مرا غير از اين آموخته ، او را پيش رسول خدا آوردم گفتم : اين سورهء فرقان را طورى ميخواند كه به من آنطور نياموخته‌اى . فرمود : او را رها كن .\r\nبعد فرمود : يا هشام بخوان او همان قرائت را خواند كه در نماز خوانده بود حضرت فرمود : اينطور نازل شده است ، بعد فرمود : عمر تو بخوان . من با قرائتى كه به من آموخته خواندم ، فرمود اينطور نازل شده است قرآن بر هفت حرف نازل شده آنچه ميسّر باشد بخوانيد ( ترجمه از صحيح بخارى ) .\r\nدر صحيح ترمذى آمده : « لقى رسول اللَّه صلَّى اللَّه عليه و آله جبرئيل فقال يا جبرئيل انّى بعثت الى امّة اميّيّن : منهم العجوز ، و الشّيخ الكبير ، و الغلام و الجارية ، و الرّجل الَّذى لم يقرء كتابا قطَّ قال : يا محمّد انّ القرآن انزل على سبعة احرف » .\r\nدر اينكه مراد از هفت حرف چيست اختلاف كرده‌اند . يك قول اين است كه قرآن را مىشود با هفت لفظ خواند به شرط آنكه معنى متفاوت نباشد مثلا در آيهء * ( فَاسْعَوْا إِلى ذِكْرِ الله ) * كه در سورهء جمعه است مىشود « فاسعوا ، فامضوا ، فاذهبوا » خواند كه هر سه بمعنى رفتن است و در آيهء * ( هَلُمَّ إِلَيْنا ) * احزاب : 18 . مىشود « هلم ، تعال ، عجّل ، اسرع » خواند كه همه تقريبا\r\n","description":"","footnote":"","page_name":" 283 ","page_number":285},
  {"content":"\r\nبيك معنىاند .\r\nاين وجه در تاريخ قرآن از مقدمهء تفسير طبرى نقل شده بدليل آنچه گويند : عمر ، عبد اللَّه بن مسعود ، ابىّ بن كعب در قرائت قرآن اختلاف لفظى داشتند نزد پيامبر آمدند قرائتهاى مختلفهء آنها را تصويب فرمود در « البيان » گفته : اين مختار طبرى و جماعتى است و قرطبى در تفسير خود گفته : مختار اكثر اهل علم همين است .\r\nدوم اينكه مراد از هفت حرف هفت قسم است كه در قرآن آمده :\r\nامر ، نهى ، حلال ، حرام ، محكم ، متشابه ، و امثال .\r\nسوم اينكه مراد هفت لغت فصيح عرب است كه قرآن مطابق آنها نازل شده : لغت قريش ، هذيل ، هوازن ، يمن ، كنانه ، تميم ، ثقيف .\r\n\r\nبطلان اين قول\r\nاين روايات از نظر شيعه و محققين متاخّرين از اهل سنت مردود و غير قابل قبول است و اين جز بازى با كلام خدا معناى ديگرى ندارد كه هر كس مطابق دلخواه خويش كلمات قرآن را عوض كند و شايد بعضى از مسلمانان غير عرب هم بگويند : ما كلمات تركى ، فارسى يا غيره را بجاى كلمات عربى ميگذاريم كه در معنى يكىاند . بزرگان شيعه از قبيل شيخ طوسى و ابن طاوس و غيرهم بر بطلان آن تصريح كرده‌اند .\r\nدر حديث صحيح از زراره از امام باقر عليه السّلام منقول است : « انّ القرآن واحد نزل من عند واحد و لكنّ الاختلاف يجىء من قبل الرّواة » و از فضيل بن يسار نقل شده كه به امام صادق عليه السّلام عرض كردم : مردم ميگويند :\r\nقرآن بر هفت حرف نازل شده فرمود :\r\nدشمنان خدا دروغ ميگويند ، قرآن بر يك حرف نازل شده از جانب خداى واحد « كذبوا اعداء اللَّه و لكنّه نزّل على حرف واحد من عند الواحد ( كافى كتاب القرآن باب النوادر حديث 12 و 13 ) .\r\nبهترين توجيه براى اين روايات\r\n","description":"","footnote":"","page_name":" 284 ","page_number":286},
  {"content":"\r\nهفت حرف وجه سوم است چنان كه ابن اثير در نهايه و فيروزآبادى در قاموس هر دو در لغت « حرف » حديث را نقل كرده و گفته‌اند قرآن بر هفت لغت از لغات عرب نازل شده ولى مراد آن نيست كه در يك حرف ( كلمه ) هفت وجه جايز است بلكه هفت لغات در مجموع قرآن به كار رفته است ( تمام شد ) .\r\nاما اشكال آنست كه هفت حرف را هفت لغت معنى كردن صحيح نيست وانگهى مضمون روايات مانع از آنست و با معناى اول بسيار ميسازد كه آن هم مردود است ، از طرف ديگر از عمر نقل شده كه قرآن بلغت مضر نازل شده و ابن مسعود چون « حتّى حين » را « عتّى حين » خواند عمر بوى نوشت : قرآن بلغت هذيل نازل نشده قرآن را بمردم با لغت قريش ياد بده نه لغت هذيل ( البيان ص 302 نقل از تبيان ) و در مفتاح كنوز السنة مادهء « قرآن » از بخارى و ترمذى نقل شده كه « انزل القرآن بلغة قريش » در صحيح ترمذى آخرين حديث از تفسير سورهء توبه آمده كه بوقت نوشتن قرآن اختلاف كردند مثلا « التابوت » بنويسند يا « التابوه » عثمان گفت : التابوت بنويسيد كه قرآن بلغت قريش نازل شده .\r\n\r\nسوره هاى مكَّى و مدنى\r\nدوران رسالت حضرت رسول صلَّى اللَّه عليه و آله به دو بخش تقسيم مىشود : دورهء اول سيزده سال است كه در مكَّه مشغول تبليغ بودند ، دورهء دوم ده سال است كه بمدينه هجرت فرموده و در آنمدت دين خود را تكميل فرمودند .\r\nآنچه از قرآن در دورهء اول نازل شده آيات و سوره هاى مكَّى نامند خواه در خود مكَّه نازل شده باشد يا نه ، و آيات و سوره هائيكه در عرض ده سال بعد نازل گشته مدنى نام دارند خواه در خود مدينه نازل گرديده‌اند يا در جاهاى ديگر .\r\nبيشتر قرآن در مكَّه در عرض سيزده سال مذكور نازل شده است در تاريخ قرآن ص 66 از فهرست\r\n","description":"","footnote":"","page_name":" 285 ","page_number":287},
  {"content":"\r\nابن نديم از ابن عباس روايت شده :\r\nدر مكَّه 85 سوره و در مدينه 28 سوره نازل گشته‌اند .\r\nناگفته نماند مجموع آن 113 سوره مىشود ، در تعداد ابن عباس سورهء حمد نيست و با آن جمع سور 114 مىباشد در مجمع البيان ترتيب نزول سور مكَّى از ابن عباس بشرح ذيل نقل شده :\r\n1 - اقرء باسم ربك . ( علق ) 2 - ن و القلم .\r\n3 - مزّمّل .\r\n4 - مدّثّر .\r\n5 - تبّت يدا .\r\n6 - اذا الشّمس كوّرت .\r\n7 - سبّح اسم ربّك الاعلى .\r\n8 - و اللَّيل اذا يغشى .\r\n9 - و الفجر .\r\n10 - و الضّحى .\r\n11 - الم نشرح .\r\n12 - و العصر .\r\n13 - و العاديات .\r\n14 - انّا اعطيناك الكوثر . 15 - الهيكم التّكاثر .\r\n16 - أ رأيت الَّذى .\r\n17 - الكافرون .\r\n18 - أ لم تر كيف فعل .\r\n19 - قل اعوذ بربّ الفلق .\r\n20 - قل اعوذ بربّ النّاس .\r\n21 - قل هو اللَّه احد .\r\n22 - و النّجم .\r\n23 - عبس .\r\n24 - انّا انزلنا .\r\n25 - و الشّمس .\r\n26 - بروج .\r\n27 - و التّين .\r\n28 - لايلاف .\r\n29 - قارعة .\r\n30 - قيامة .\r\n31 - همزه .\r\n32 - و المرسلات .\r\n33 - ق و القرآن .\r\n34 - لا اقسم بهذا البلد .\r\n35 - طارق .\r\n36 - اقتربت السّاعة .\r\n37 - ص .\r\n","description":"","footnote":"","page_name":" 286 ","page_number":288},
  {"content":"\r\n38 - اعراف .\r\n39 - قل اوحى .\r\n40 - يس .\r\n41 - فرقان .\r\n42 - ملائكه . ( فاطر ) 43 - كهيعص . ( مريم ) 44 - طه .\r\n45 - واقعة .\r\n46 - شعراء .\r\n47 - نمل .\r\n48 - قصص .\r\n49 - بنى اسرائيل . ( الاسراء ) 50 - يونس عليه السّلام 51 - هود عليه السّلام 52 - يوسف عليه السّلام 53 - حجر .\r\n54 - انعام .\r\n55 - صافّات .\r\n56 - لقمان .\r\n57 - قمر .\r\n58 - سباء .\r\n59 - زمر .\r\n60 - حم مؤمن . ( غافر ) 61 - حم سجده . ( فصلت ) 62 - حم عسق . ( شورى ) 63 - زخرف .\r\n64 - دخان .\r\n65 - جاثية .\r\n66 - احقاف .\r\n67 - ذاريات .\r\n68 - غاشية .\r\n69 - كهف .\r\n70 - نحل .\r\n71 - نوح عليه السّلام 72 - ابراهيم عليه السّلام 73 - انبياء « عليهم السلام » 74 - مؤمنون .\r\n75 - الم تنزيل .\r\n76 - طور .\r\n77 - ملك .\r\n78 - حاقّه .\r\n79 - ذو المعارج .\r\n80 - عمّ يتسائلون .\r\n81 - نازعات .\r\n82 - انفطار .\r\n83 - انشقاق .\r\n","description":"","footnote":"","page_name":" 287 ","page_number":289},
  {"content":"\r\n84 - روم .\r\n85 - عنكبوت .\r\n86 - مطففين .\r\nاين سوره ها در مكَّه نازل شده‌اند مرحوم طبرسى آنها را 85 فرموده ولى 86 سوره‌اند و سور مدنى بقرار ذيلاند :\r\n87 - بقره .\r\n88 - انفال .\r\n89 - آل عمران .\r\n90 - احزاب .\r\n91 - ممتحنه .\r\n92 - نساء .\r\n93 - زلزال .\r\n94 - حديد .\r\n95 - محمد صلَّى اللَّه عليه و آله 96 - رعد .\r\n97 - رحمن .\r\n98 - هل اتى . ( انسان - دهر ) 99 - طلاق .\r\n100 - لم يكن .\r\n101 - حشر .\r\n102 - نصر . 103 - نور .\r\n104 - حجّ .\r\n105 - منافقون .\r\n106 - مجادله .\r\n107 - حجرات .\r\n108 - تحريم .\r\n109 - جمعه .\r\n110 - تغابن .\r\n111 - صفّ .\r\n112 - مائده .\r\n113 - توبه ( برائة ) ( مجمع البيان تفسير هل اتى ) .\r\nاينها هم 27 سوره‌اند كه در مجمع 28 ( ثمان و عشرون ) شمرده است مجموع سور فوق صد و سيزده سوره است ولى سورهء حمد در ميان آنها نيست و با اضافهء سورهء حمد مجموع عدد سوره ها 114 مىشود چنان كه در قرآنهاى فعلى است در مجمع از على بن ابى طالب عليه السّلام نقل كرده : از رسول خدا صلَّى اللَّه عليه و آله از ثواب قرآن پرسيدم ، از ثواب هر سوره بر نحويكه نازل شده خبرم داد پس اولين سوره كه در مكَّه نازل\r\n","description":"","footnote":"","page_name":" 288 ","page_number":290},
  {"content":"\r\nشد فاتحه الكتاب ( حمد ) سپس اقرأ باسم . . . است . در تاريخ قرآن هست حمد بعد از مدثّر نازل شده است .\r\n\r\nدقت\r\nاين ترتيب كه در بارهء سوره هاى مكَّى و مدنى نقل شد همان است كه در تاريخ قرآن ص 93 ببعد از فهرست ابن نديم و چند كتاب ديگر و در كتاب قرآن در اسلام ص 106 ببعد از اتقان سيوطى و در مقدمهء تفسير خازن ( فصل جمع القرآن ) با مختصر تفاوت از حيث پس و پيش و مكَّى و مدنى بودن نقل شده ولى نگارنده از مجمع البيان نقل كردم .\r\nدر مجمع از ابن عباس نقل شده :\r\nاول هر سوره كه در مكَّه نازل ميشد در مكَّه نوشته ميشد سپس خدا آنچه ميخواست در مدينه بر آن ميافزود ، از اين معلوم مىشود مقدار بعضى از سوره ها در مكَّه نازل شده و بقيّه در مدينه نازل گشته است .\r\nولى نقل اين ترتيبات بابن عباس ميرسد كه سه سال پيش از هجرت به دنيا آمده و در رحلت رسول خدا صلَّى اللَّه عليه و آله سيزده يا چهارده ساله بود و جز زمان اندكى از دورهء آنحضرت را درك نكرده است و نيز در آنها نام امثال عكرمه ، عطا ، مجاهد ، ضحّاك و غيره به چشم مىخورد كه نميتوان بنقل آنها اعتماد كرد چنان كه خواهيم گفت .\r\nدر « قرآن در اسلام » ص 110 فرموده : اين روايات نه ارزش روايت دينى دارند و نه ارزش نقل تاريخى :\r\nزيرا اتّصال به پيغمبر ندارند تا ارزش روايت دينى داشته باشند و تازه روشن نيست كه ابن عباس اين ترتيب را از خود پيغمبر اكرم صلَّى اللَّه عليه و آله فرا گرفته يا از كسان ديگر كه معلوم نيست چه كسانى بوده‌اند و يا از راه اجتهاد كه تنها براى خودش حجيّت دارد .\r\nامّا ارزش نقل تاريخى ندارند زيرا ابن عباس جز زمان ناچيزى از حيات پيغمبر اكرم صلَّى اللَّه عليه و آله را درك نكرده و در نزول اينهمه سوره هاى قرآن حاضر نبوده است گذشته از اينها اين روايات با فرض صحت خبر واحد\r\n","description":"","footnote":"","page_name":" 289 ","page_number":291},
  {"content":"\r\nهستند و خبر واحد در غير احكام شرعيّه خالى از اعتبار است .\r\nپس تنها راه براى تشخيص ترتيب سوره هاى قرآنى و مكَّى يا مدنى بودن آنها تدبّر در مضامين آنها و تطبيق آن با اوضاع و احوال پيش از هجرت و پس از هجرت مىباشد اين روش براى تشخيص ترتيب سور و آيات قرآنى و مكَّى و مدنى بودن آنها سودمند مىباشد چنان كه مضامين سوره هاى انسان ، عاديات و مطففين بمدنى بودن آنها گواهى ميدهد اگر چه برخى از اين روايات آنها را جزء سوره هاى مكَّى قرار ميدهند ( باختصار ) .\r\nمخفى نماند : موضوع مكَّى و مدنى بودن در دست عده‌اى دستاويز شده است مثلا در آيهء * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * شورى : 23 . عدّهء كثيرى از اهل سنّت منجمله زمخشرى در كشّاف مينويسد از رسول خدا صلَّى اللَّه عليه و آله پرسيدند : « القربى » كه بدوستى و پيروى آنها مأمور شده‌ايم كداماند ؟ فرموده « علىّ و فاطمة و ابناهما » يعنى ذى القربى على و فاطمه و دو پسر آنها ( حسن و حسين ) عليهم السلاماند .\r\nآنكه حاضر بقبول حق حتى اگر مورد اتّفاق فريقين باشد نيست ، ميگويد : اين چطور مىشود حال آنكه سوره شورى مكَّى است و آن روز على و فاطمه ازدواج نكرده و فرزندى نداشتند .\r\nيا مثلا ده ها روايت در كتب شيعه و اهل سنت نقل شده كه آيات اول سورهء هل اتى در بارهء جريان نذر اهل بيت عليهم السلام است كه افطاريّهء خويش را بمسكين و يتيم و اسير دادند ميگويد : اين چطور ممكن است حال آنكه بعقيدهء عطا چنان كه نقل شده سورهء هل اتى مكَّى است و اين جريان در مدينه واقع شده است ؟\r\nدر جواب ميگوئيم : مكَّى و مدنى بودن آيات و سوره ها نوعا از ابن عباس نقل شده كه گفته شد معلوم نيست\r\n","description":"","footnote":"","page_name":" 290 ","page_number":292},
  {"content":"\r\nاز كدام شخص ياد گرفته و يا اجتهاد خودش بوده است و نيز از عطاء بن ابن رباح كه تابعى است و زمان رسول خدا را درك نكرده و همان است كه از طرف بنى اميّه در مكَّه ندا ميكردند : جز از عطاء بن ابى رباح از كسى فتوى نپرسيد چنان كه در دائرة المعارف وجدى است در جامع الرواة گفته او از اصحاب امير المؤمنين عليه السّلام و خلط كننده بود ( ظاهرا در روايت يا دوستى اهل بيت را بدوستى بنى اميّه ) و ايضا از عكرمه كه غلام ابن عباس بود و حصين بن خبر او را به عبد اللَّه بن عباس آنگاه كه حكومت بصره داشت بخشيد و هر چه آموخت از ابن عباس آموخت و زمان وحى را هرگز درك نكرد . در رجال اردبيلى از خلاصهء علَّامه نقل شده « عكرمة مولى ابن عباس ليس على طريقنا و لا من اصحابنا » اين شخص از خوارج و از دشمنان على عليه السّلام است رجوع شود به « اهل البيت » در اين كتاب .\r\nو ضحاك بن مزاحم مفسّر مشهور تابعى است در سال 102 از دنيا رفته و زمان وحى را اصلا نديده است .\r\nحالا بيائيم در مكَّى و مدنى بودن آيات و سوره ها باقوال اينان اعتماد كنيم بىآنكه دليل متقنى در دست داشته باشيم .\r\nبهر حال در تشخيص مكَّى و مدنى بودن بايد به نظر صاحب « قرآن در اسلام » اعتماد كرد و نيز بروايات فريقين كه در شأن نزول وارد شده بشرطيكه قابل اعتماد باشند .\r\n\r\nعدد آيات قرآن\r\nدر مجمع البيان تفسير « هل اتى » از رسول خدا صلَّى اللَّه عليه و آله نقل شده فرمود :\r\nجميع سوره هاى قرآن صد و چهارده سوره و جميع آيات آن ششهزار و دويست و سى و شش ( 6236 ) آيه است و حروف قرآن سيصد و بيست و يك هزار و دويست و پنجاه ( 321250 ) حرف مىباشد . . .\r\nدر وافى و مرآة العقول از تفسير سيد حيدر آملى عدد سور و آيات و كلمات و حروف و فتحه ها و ضمّه ها\r\n","description":"","footnote":"","page_name":" 291 ","page_number":293},
  {"content":"\r\nو كسره ها و تشديدها و الفها و مدّهاى قرآن نيز نقل شده كه نقل آنها ضرور نيست ولى حاكى از كثرت اهتمام مسلمين به قرآن مجيد است .\r\nدر « قرآن در اسلام » ص 128 از اتقان سيوطى از ابو عمرودانى در عدد آيات قرآن شش قول نقل شده :\r\nمجموع قرآن ششهزار آيه است ، بقولى ششهزار و دويست و چهار آيه بقولى ششهزار و دويست و چهارده آيه ، بقولى ششهزار و دويست و نوزده آيه ، بقولى ششهزار دوست و بيست و پنج آيه ، و بقولى ششهزار و دويست و سى و شش آيه است ، از اين شش قول دو قول از آن قرّاء اهل مدينه و چهار قول از آن قرّاء . . .\r\nمكَّه و كوفه و بصره و شام مىباشد .\r\nناگفته نماند اختلاف در عدد آيات ناشى از اختلاف قرّاء در تعداد آيات است كه نسبت به نظر خويش مختلف شمرده‌اند مثلا در مجمع در بارهء سورهء بقره فرموده : عدد آيات در تعداد كوفى كه از على عليه السّلام نقل شده 288 و در عدد بصرى 287 و در عدد حجازى 285 و در عدد شامى 284 است .\r\nبدين طريق ملاحظه مىشود كه در تعداد آيات بقره مجموعا چهار اختلاف دارند هكذا در سوره هاى ديگر .\r\nعلَّامهء طباطبائى فرمايد : تعداد آيات قرآنى به زمان پيغمبر اكرم ميرسد و در رواياتى از آنحضرت آيات با عدد مانند ده آيه از آل عمران ذكر شده و حتى از آنحضرت شمارهء آيات برخى از سور قرآنى رسيده مانند اينكه سورهء حمد هفت آيه و سورهء ملك سى آيه است ( قرآن در اسلام نقل از اتقان ) .\r\n\r\nاعراب قرآن\r\nقرآن مجيد در زمان حضرت رسول صلَّى اللَّه عليه و آله با خطَّ كوفه استنساخ ميشد چنان كه در « قرآن در اسلام » از اتقان نقل شده و جرجى زيدان در تاريخ آداب اللغة العربيّة ج 1 ص 228 ميگويد : قرآن را با خطَّ كوفى و نامه ها را با خطَّ نبطى مينوشتند ولى صاحب تاريخ قرآن در ص 44\r\n","description":"","footnote":"","page_name":" 292 ","page_number":294},
  {"content":"\r\nهمان كتاب مينويسد : قرآن را با خطَّ نسخى كه در آن زمان معمول بود مينوشتند .\r\nبهر حال خطَّ آن زمان داراى نقطه و حركه نبود و عربها بنا بر لغت خويش كه ملكهء ايشان بود آيات را درست و صحيح ميخواندند و چون اسلام در ممالك غير عربى منتشر گرديد مسلمانان غير عرب نتوانستند صحيح بخوانند لذا در زمان عبد الملك مروان توسّط ابو الاسود دئلى كه اصول علم نحو را از على عليه السّلام ياد گرفته بود ، قرآن مجيد نقطه گذارى شد و تا حدّى ابهام خواندن آن رفع گرديد .\r\nو بالاخره بدست خليل بن احمد نحوى واضع علم عروض اشكالى از از قبيل مدّ ، فتحه ، ضمّه ، كسره ، تنوين و غيره وضع گرديد و كلمات قرآن با آنها علامت گذارى شده و بدين طريق ابهام تلفّظ رفع گرديد و پيش از آن مدّتى با نقطه به حركت الفاظ اشاره ميشد و مثلا بجاى فتحه بالاى حرف اول كلمه نقطه ميگذاشتند و بجاى كسره زير حرف اول و بجاى ضمّه بالاى حرف طرف آخر . رجوع شود به ( تاريخ قرآن ) فصل نهم و دهم و ( قرآن در اسلام ) ص 130 .\r\n\r\n\r\n\r\nقرب :\r\nنزديكى . و آن بتصريح راغب چند قسم است :\r\n1 - قرب مكانى . مثل * ( وَلا تَقْرَبا هذِه الشَّجَرَةَ فَتَكُونا مِنَ الظَّالِمِينَ ) * بقره : 35 . به اين درخت نزديك نشويد كه از ستمكاران ميگرديد مراد نهى از خوردن است بدليل * ( فَأَكَلا مِنْها فَبَدَتْ لَهُما سَوْآتُهُما ) * طه : 121 . و گر نه ميفرمود « فقرّبا منها فبدت . . . » ولى نهى بلفظ « لا تقربا » ابلغ از « لا تأكلا » است مثل * ( وَلا تَقْرَبُوا مالَ الْيَتِيمِ . . . ) * انعام : 152 .\r\n2 - قرب زمانى . مثل * ( اقْتَرَبَ لِلنَّاسِ حِسابُهُمْ ) * انبياء : 1 . * ( اقْتَرَبَتِ السَّاعَةُ وَانْشَقَّ الْقَمَرُ ) * قمر : 1 . * ( وَإِنْ أَدْرِي أَ قَرِيبٌ أَمْ بَعِيدٌ ما تُوعَدُونَ ) * انبياء : 109 .\r\n3 - قرب نسبى . مثل * ( وَذِي الْقُرْبى وَالْيَتامى ) * بقره : 83 . * ( لِلرِّجالِ نَصِيبٌ ) *\r\n","description":"","footnote":"","page_name":" 293 ","page_number":295},
  {"content":"\r\n* ( مِمَّا تَرَكَ الْوالِدانِ وَالأَقْرَبُونَ ) * نساء :\r\n7 . ايضا * ( يَتِيماً ذا مَقْرَبَةٍ ) * بلد : 15 .\r\n4 - قرب مقام و منزلت . مثل * ( وَالسَّابِقُونَ السَّابِقُونَ . أُولئِكَ الْمُقَرَّبُونَ ) * واقعة : 10 و 11 . * ( وَلَا الْمَلائِكَةُ الْمُقَرَّبُونَ ) * نساء : 172 . و مثل قول فرعون كه بساحران گفت : * ( نَعَمْ وَإِنَّكُمْ إِذاً لَمِنَ الْمُقَرَّبِينَ ) * شعراء : 42 .\r\n5 - قرب رعايتى مثل * ( إِنَّ رَحْمَتَ الله قَرِيبٌ مِنَ الْمُحْسِنِينَ ) * اعراف : 56 .\r\nولى شايد مراد از قرب در اين آيه لزوم و نظير آن باشد كه احسان و نيكوكارى رحمت خدا را لازم و حتمى مىكند .\r\n\r\n\r\n\r\nقريب :\r\nاز اسماء حسنى است و سه بار در قرآن مجيد آمده است :\r\n* ( فَإِنِّي قَرِيبٌ أُجِيبُ دَعْوَةَ الدَّاعِ ) * بقره : 186 . * ( فَاسْتَغْفِرُوه ثُمَّ تُوبُوا إِلَيْه إِنَّ رَبِّي قَرِيبٌ مُجِيبٌ ) * هود : 61 .\r\n* ( إِنَّه سَمِيعٌ قَرِيبٌ ) * سباء : 50 .\r\nقريب و نزديك بودن خدا معنوى است نه زمانى و مكانى ، مثل محيط بودن خدا بهر چيز * ( إِنَّه بِكُلِّ شَيْءٍ مُحِيطٌ ) * فصّلت : 54 . * ( وَالله بِما يَعْمَلُونَ مُحِيطٌ ) * انفال : 47 . لازمهء محيط بودن نزديك بودن بهر چيز است ، شايد از اين جهت طبرسى در ذيل آيهء اول فرموده : اين دليل لا مكان بودن خداست و گرنه بهر مناجات كننده نزديك نبود صدوق رحمه اللَّه در توحيد قريب را جواب دهنده معنى كرده و جملهء * ( « أُجِيبُ دَعْوَةَ الدَّاعِ » ) * را مؤيّد قرار داده و نيز عالم بوساوس قلوب گفته بقرينهء * ( وَلَقَدْ خَلَقْنَا الإِنْسانَ وَنَعْلَمُ ما تُوَسْوِسُ بِه نَفْسُه وَنَحْنُ أَقْرَبُ إِلَيْه مِنْ حَبْلِ الْوَرِيدِ ) * ق : 16 . ولى آنچه قبلا گفته شد به نظر نگارنده بهتر ميرسد .\r\nلازم است به چند آيه توجه كنيم :\r\n\r\n\r\n\r\nقُرُبات\r\n1 - * ( وَيَتَّخِذُ ما يُنْفِقُ قُرُباتٍ عِنْدَ الله وَصَلَواتِ الرَّسُولِ أَلا إِنَّها قُرْبَةٌ لَهُمْ . . . ) * توبه : 99 . قربات جمع قربت است يعنى : انفاق و دعاهاى رسول را پيش خدا مايهء تقرب ميداند بدان كه آنها براى آنان مايهء تقرّب است .\r\n","description":"","footnote":"","page_name":" 294 ","page_number":296},
  {"content":"\r\nقربى 2 - * ( قُلْ لا أَسْئَلُكُمْ عَلَيْه أَجْراً إِلَّا الْمَوَدَّةَ فِي الْقُرْبى ) * شورى : 23 . ظاهرا الف و لام در « القربى » عوض از مضاف اليه است و تقدير آن « قرباى » مىباشد يعنى از شما براى تبليغ رسالت مزدى نميخواهم مگر دوستى خويشان و اهل قرابتم را ، استثنا ظاهرا متصل و « اجرا » نكره در سياق نفى مفيد عموم است يعنى هيچ مزدى جز اين مزد نميخواهم « قربى » در اين صورت يا مصدر بمعنى فاعل است بمعنى قريب و يا در آن چنان كه كشّاف گفته اهل مقدر است يعنى « اهل قرباى » .\r\nدر آيهء ديگر آمده * ( قُلْ ما أَسْئَلُكُمْ عَلَيْه مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّه سَبِيلًا ) * فرقان : 57 . در اين آيه هم اتخاذ سبيل بسوى خدا اجر شمرده شده ، چون در اين آيه نيز * ( « مِنْ أَجْرٍ » ) * نكره در سياق نفى و مفيد عموم است لذا بايد مودّت قربى و اتخاذ سبيل هر دو يكى باشند و گرنه معنى دو آيه قابل جمع نخواهد بود از اينجا پى ميبريم كه مودّت قربى بمعنى دوست داشتن و پيروى از آنها است و مودّت بدين معنى همان اخذ سبيل بطاعت خداست ، پس پيروى از ذى القربى كه اهل بيت عليهم السلام باشند رفتن راه خداست و چون اين پيروى در واقع بنفع پيروان آنهاست لذا در آيهء ديگر آمده : * ( قُلْ ما سَأَلْتُكُمْ مِنْ أَجْرٍ فَهُوَ لَكُمْ إِنْ أَجْرِيَ إِلَّا عَلَى الله ) * سباء : 47 . بگو آنچه از اجر خواستم بر له شماست مزد من فقط بر عهدهء خداست يعنى پيروى ذى القربى كه عبارت اخراى اتخاذ سبيل بسوى خداست بسود شماست .\r\nاينكه در بارهء آيهء اول با استناد به دو آيهء بعدى گفته شد از هر حيث درست و مطابق روايات نيز هست ، در اين باره وجوه و اقوال ركيكى نيز نقل شده كه احتياجى بنقل آنها نيست .\r\nدر مجمع البيان از امام سجاد و باقر و صادق عليهم السلام و سعيد بن جبير و عمرو بن شعيب نقل شده كه معنى آيه اين است : اينكه قرابت و عترت مرا دوست بداريد و حق مرا\r\n","description":"","footnote":"","page_name":" 295 ","page_number":297},
  {"content":"\r\nدر بارهء آنها مراعات نمائيد .\r\nايضا نقل كرده چون آيهء * ( قُلْ لا أَسْئَلُكُمْ عَلَيْه أَجْراً . . . ) * نازل شد گفتند : يا رسول اللَّه اينان كيستند كه خدا ما را بمودّت آنها امر كرده فرمود : على و فاطمه و فرزندان آنهاست « قال علىّ و فاطمة و ولدهما » اين حديث در كشّاف بلفظ « علىّ و فاطمة و ابناهما » نقل شده است و نيز در تفسير بيضاوى ، احياء الميّت حديث 2 ، و اتحاف شبراوى ص 18 و ابن حجر در صواعق ذيل آيهء فوق و ده ها كتاب ديگر نقل شده است .\r\nاگر گويند : سورهء شورى مكَّى است و آنوقت على و فاطمه عليهما السلام با هم ازدواج نكرده بودند و اولاد نداشتند چطور اين روايت صحيح تواند بود ؟\r\nگوئيم : اگر ثابت شود كه سورهء مكَّى است . دليلى بر مكَّى بودن آيه نداريم چه مانعى دارد خود سوره مكَّى باشد و اين آيه مدنى توضيح مطلب را در اين كتاب ذيل لفظ « قرآن » فصل سوره هاى مكَّى و مدنى مطالعه فرمائيد .\r\n\r\n\r\n\r\nقربان :\r\nدر اصل مصدر است بمعنى نزديك شدن مثل عدوان و خسران « قرب منه قربانا : دنا » . و نيز اسم به كار ميرود مثل برهان و سلطان و آن هر كار خيرى است كه بنده بوسيلهء آن بر خدا تقرب جويد چنان كه در مجمع و مفردات و اقرب الموارد گفته است .\r\nراغب اضافه كرده : در تعارف اسم ذبيحهء عبادت است جمع آن قرابين و واحد و جمع در آن يكسان مىباشد .\r\nاين لفظ سه بار در قرآن ذكر شده كه بهر سه اشاره مىشود :\r\n1 - * ( فَلَوْ لا نَصَرَهُمُ الَّذِينَ اتَّخَذُوا مِنْ دُونِ الله قُرْباناً آلِهَةً بَلْ ضَلُّوا عَنْهُمْ . . . ) * احقاف : 28 . قربان بقرينهء آلهة به معناى جمع و * ( « آلِهَةً » ) * بدل يا بيان است از * ( « قُرْباناً » ) * مراد از قربان اخذ كردن بتها همان است كه مشركين ميگفتند : اينان ما را به خدا نزديك\r\n","description":"","footnote":"","page_name":" 296 ","page_number":298},
  {"content":"\r\nميكنند * ( ما نَعْبُدُهُمْ إِلَّا لِيُقَرِّبُونا إِلَى الله . . . ) * زمر : 3 . آيه در بارهء هلاكت مشرك قبل از اسلام است كه خدايان ياريشان نكردند يعنى : چرا خدايان و آنها كه وسيلهء تقرب به خدا ميدانستند ياريشان نكردند بلكه از آنها ناپديد و گم شدند .\r\n2 - * ( الَّذِينَ قالُوا إِنَّ الله عَهِدَ إِلَيْنا أَلَّا نُؤْمِنَ لِرَسُولٍ حَتَّى يَأْتِيَنا بِقُرْبانٍ تَأْكُلُه النَّارُ قُلْ قَدْ جاءَكُمْ رُسُلٌ مِنْ قَبْلِي بِالْبَيِّناتِ وَبِالَّذِي قُلْتُمْ فَلِمَ قَتَلْتُمُوهُمْ إِنْ كُنْتُمْ صادِقِينَ ) * آل عمران :\r\n183 . اين قول يهود است كه ميگفتند :\r\nخدا بما عهد كرده ايمان نياوريم مگر بپيامبريكه قربانيى بياورد كه آن را آتش بخورد . . . در جواب فرموده :\r\nپيامبران پيشين هم معجزات آوردند و هم آنچه را كه گفتيد پس چرا آنها را كشتيد ؟ ! آيا منظورشان از قربان ذبيحه است ؟ آتش قربانى را بخورد يعنى چه ؟ پيامبران گذشته چه قربانى آوردند كه آتش آن را خورد ؟\r\nدر مجمع از ابن عباس نقل شده علامت قبول قربانى بنى اسرائيل آن بود كه آتشى از آسمان نازل شده آن را مىسوزاند و آن دليل خلوص نيّت قربانى دهنده بود .\r\nدر المنار گويد : مفسران گفته‌اند :\r\nمراد يهود كاريست كه در ميان آنها شايع بود و آن اينكه قربانى را ذبح كرده و يا از غير ذبيحه در محلَّى ميگذاشتند ، آتشى سفيد از آسمان ميامد آن را ميگرفت يا ميسوزاند ابن جرير از ابن عباس نقل كرده : مردى از يهود هر گاه صدقه‌اى ميكرد علامت قبول آن بود كه آتشى از آسمان ميامد و آن صدقه را ميسوزاند .\r\nآنگاه المنار مقدارى از احكام قربانى يهود را از سفر لاويان نقل كرده كه يهود قسمتى از قربانيهاى خود را بنام قربان سوختنى ميسوزاندند ( سفر لاويان فصل اول ) سپس گفته :\r\nاظهر آنست كه معنى * ( « حَتَّى يَأْتِيَنا بِقُرْبانٍ تَأْكُلُه النَّارُ » ) * آنست كه بر ما\r\n","description":"","footnote":"","page_name":" 297 ","page_number":299},
  {"content":"\r\nقربانى فرض كند كه سوختنى باشد زيرا از جملهء احكامشان اين بود كه بعضى از قربانيها را مىسوزاندند .\r\nنگارنده گويد : قول المنار از هر حيث قابل قبول است يهود چند جور قربانى داشتند از جمله قربانى سوختنى ( رجوع كنيد بقاموس كتاب مقدّس لغت قربان ) از آنطرف رسول خدا صلَّى اللَّه عليه و آله در همهء ذبيحه ها حكم به خوردن كرد نه سوزاندن . يهود در مقام ردّ گفتند : خدا بر ما عهد كرده به پيامبرى ايمان آوريم كه حكم بسوزاندن قربانى كند و بر ما آن را واجب نمايد ، قرآن در جواب آنها فرمود : اگر واقعا راست ميگوئيد چرا پيامبرانيرا كه آن حكم را آورده بودند كشتيد .\r\n( در تورات فعلى ) .\r\nآمدن آتش از آسمان وجود ندارد در تفاسير نيز از ابن عباس نقل كرده‌اند در برهان از تفسير قمى نقل كرده كه قومى برسول خدا چنان گفتند .\r\nولى در اين باره روايتى هست كه در ذيل آيهء سوم خواهيم گفت از جملهء * ( « وَبِالَّذِي قُلْتُمْ » ) * روشن مىشود كه در شريعتهاى سابق سوزاندن قربانى وجود داشته است ولى حكمت و علت آن معلوم نيست چرا حكم بسوزاندن آمده است حال آنكه اين كار به ظاهر اتلاف مال است . و اللَّه العالم .\r\n3 - * ( وَاتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَلَمْ يُتَقَبَّلْ مِنَ الآخَرِ قالَ لأَقْتُلَنَّكَ قالَ إِنَّما يَتَقَبَّلُ الله مِنَ الْمُتَّقِينَ ) * مائده : 27 .\r\nقبول قربانى دو پسر آدم از كجا دانسته شد و علامت قبول كدام بود ؟\r\nآيه صريح است در اينكه هر دو قبول شدن و نشدن قربانى را دانستند و آن سبب حسد برادر بر برادر شد .\r\nالمنار ميگويد : خدا بيان نكرده كه قبول و عدم آن را از كجا دانستند شايد در اثر وحيى بوده كه بپدرشان عليه السّلام شده بنا بر قول جمهور كه آن دو فرزند صلبى آدم بوده‌اند مطابق سفر تكوين تورات .\r\nدر الميزان بعد از ذكر اينكه آيه از طريق علم آنها ساكت است آيهء\r\n","description":"","footnote":"","page_name":" 298 ","page_number":300},
  {"content":"\r\n183 آل عمران را كه گذشت نقل كرده و فرموده در امم سابق يا در بنى اسرائيل معهود بود كه قبولى قربانى با آن بود كه آتشى آن را بسوزاند ، ممكن است علم بقبول آن در اين قصّه نيز بدان وسيله بوده باشد خاصّه كه اين قصّه باهل كتاب كه معتقد به آن بودند القا شده است ( تمام شد ) .\r\nظهور كلامشان در اين است كه مطلب فوق را پذيرفته‌اند ولى اثبات اين مطلب در غايت اشكال است در مجمع در ضمن نقل قصّه فرموده :\r\nهر دو برادر بكوه بالا رفتند و قربان خويش را بر كوه گذاشتند آتش آمد قربان هابيل را خورد و از قربان قابيل كنار شد آنگاه فرموده : اين از ابى جعفر باقر عليه السّلام نقل شده .\r\nدر تفسير برهان از كافى از امام باقر عليه السّلام در ضمن حديثى نقل شده « و كان القربان تأكله النّار » آنگاه فرموده : قابيل معبدى براى آتش ساخت و گفت : اين آتش را عبادت خواهم كرد تا قربان مرا قبول كند . باز در ضمن روايت هشتم همان كتاب از عياشى از امام باقر عليه السّلام اين مطلب نقل شده است راوى هر دو حديث ابو حمزه ثمالى است ، روايت مجمع نيز از حضرت باقر عليه السّلام است ، آنچه از مجمع و عياشى نقل شد سند ندارد و در سند آنچه از كافى نقل شد محمد بن فضيل واقع است و او ظاهرا همان است كه ضعيف و منسوب بغلوّ است . و آنگهى جملهء « كان القربان تأكله النّار » صريح در آمدن آتش از آسمان نيست گذشته از آن چرا قابيل آتش زمينى را پرستيد و از آن انتظار داشت تا قربانى او را قبول كند . لذا متن روايت نيز مضطرب است نگارنده به آنچه از المنار در ذيل آيه دوم نقل شد احتمال نزديك به يقين دارد .\r\nو اللَّه اعلم .\r\n\r\n\r\n\r\nقَرْح :\r\n( بر وزن فلس ) زخم . « قرحه قرحا : جرحه و شقّه » راغب گويد :\r\nقرح بفتح اول جراحتى است كه از خارج رسد مثل زخم شمشير و قرح بضمّ اول جراحتى است كه از درون\r\n","description":"","footnote":"","page_name":" 299 ","page_number":301},
  {"content":"\r\nبرخاسته مثل دمل ، و بقولى بفتح اول زخم و بضمّ آن درد زخم است .\r\nطبرسى از ابو على و ابو حسن هر دو را مصدر نقل كرده ، المنار از ابن جرير نقل كرده كه قرح بفتح اول شامل قتل و جرح است * ( إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُه وَتِلْكَ الأَيَّامُ نُداوِلُها بَيْنَ النَّاسِ . . . ) * آل عمران : 140 .\r\nآيه در بارهء جنگ احد است كه عدّه‌اى از مسلمانان كشته و عدّه‌اى زخمى شدند . يعنى : اگر بشما زخمى رسيد و در « احد » شكستى ديديد ، نظير آن بمشركين در « بدر » رسيد و اين روزها را ميان مردم ميگردانيم و شكست و فتح هر دوره نصيب قومى مىشود .\r\nالميزان گويد : در اين تعبير مسلمانان همه يك جسد فرض شده‌اند و گوئى زخم بيك بدن وارد شده است و در واقع عبارت بود از قتل عدّه‌اى و جرح عدّه‌اى ديگر و فوت پيروزى از آنها . . . نگارنده : احتمال قوى مىدهم كه اصابت قرح كنايه از شكست است چنان كه با مقايسه بشكست مشركين در « بدر » روشنتر مىشود « قرح » را در آيه بفتح قاف و كسر آن خوانده‌اند .\r\n* ( الَّذِينَ اسْتَجابُوا لِلَّه وَالرَّسُولِ مِنْ بَعْدِ ما أَصابَهُمُ الْقَرْحُ . . . ) * آل عمران :\r\n172 . آيه در بارهء تعقيب مسلمين است كه بعد از ماجراى « احد » مشركين خواستند بمدينه برگردند ولى مسلمين آنها را تعقيب كردند احتمال فوق در اين آيه نيز جارى است ، اين لفظ فقط سه بار در قرآن آمده است .\r\n\r\n\r\n\r\nقِرد :\r\n( بر وزن جسر ) بوزينه ، جمع آن در قرآن مجيد قردة ( بر وزن عنبه ) آمده است .\r\nقصّهء « قردة » سه بار در قرآن ياد شده هر سه در بارهء يهود و هر سه در خصوص اصحاب سبت است ، دو محل در اصحاب سبت بودن صريح مىباشد و با قرينه ميفهميم كه سومى هم راجع بآنهاست [ اينك هر سه آيه را ذكر و بررسى ميكنيم : 
  ]\r\n","description":"","footnote":"","page_name":" 300 ","page_number":302},
  {"content":"\r\n1 - * ( وَلَقَدْ عَلِمْتُمُ الَّذِينَ اعْتَدَوْا مِنْكُمْ فِي السَّبْتِ فَقُلْنا لَهُمْ كُونُوا قِرَدَةً خاسِئِينَ ) * بقره : 65 .\r\n2 - * ( وَسْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ إِذْ يَعْدُونَ فِي السَّبْتِ ) * . . .\r\n* ( فَلَمَّا عَتَوْا عَنْ ما نُهُوا عَنْه قُلْنا لَهُمْ كُونُوا قِرَدَةً خاسِئِينَ ) * اعراف : 163 - 166 .\r\nاين دو مورد صريح است كه هر دو راجع بيك قوم و يك قضيّه است .\r\n3 - * ( مَنْ لَعَنَه الله وَغَضِبَ عَلَيْه وَجَعَلَ مِنْهُمُ الْقِرَدَةَ وَالْخَنازِيرَ . . . ) * مائده : 60 . اين آيه گر چه در بارهء مطلق اهل كتاب است ولى ظاهرا منظور يهود است و اثبات مسخ در نصارى تقريبا غير ممكن است ، در اين آيه « خنازير » نيز آمده كه اشاره خواهيم كرد .\r\nآيا اصحاب سبت تغيير شكل داده مبدّل بميمون شدند ، يا اخلاق آنها اخلاق ميمون شد و قيافهء آنها تغيير نكرد ؟\r\nظهور * ( « فَقُلْنا لَهُمْ كُونُوا قِرَدَةً » ) * نشان ميدهد كه تغيير شكل كرده به صورت ميمون در آمده‌اند مخصوصا با اين قرينه كه در « سبت » گذشت : آنان كه امر بمعروف نكردند به عذاب گرفتار شدند و اين مىرساند كه بايد عذاب صيد كنندگان مسخ واقعى باشد و گرنه از عذاب گروه اول كمتر خواهد بود وانگهى اگر منظور تغيير اخلاق مسخ اخلاقى بود با امثال * ( جَعَلْنا قُلُوبَهُمْ قاسِيَةً ) * مائده : 13 . * ( كَذلِكَ يَطْبَعُ الله عَلى قُلُوبِ الْكافِرِينَ ) * اعراف :\r\n101 . و نظائر آن گفته ميشد نه جملهء * ( « فَقُلْنا لَهُمْ كُونُوا قِرَدَةً » ) * . مخصوصا كه در ما بعد آيهء اول آمده * ( فَجَعَلْناها نَكالًا لِما بَيْنَ يَدَيْها وَما خَلْفَها وَمَوْعِظَةً لِلْمُتَّقِينَ ) * موعظه بودن مسخ باطنى بواسطهء نامحسوس بودن مشكل است از طرف ديگر تاريخ بنى اسرائيل پر است از اين گونه جريانها و در « سبت » گذشت روايتيكه صريح در مسخ حقيقى و تغيير شكل آنها بود از اهل سنت نيز رواياتى در اين زمينه آمده است . ( و اللَّه العالم ) .\r\n","description":"","footnote":"","page_name":" 301 ","page_number":303},
  {"content":"\r\nدر مجمع ذيل آيهء اول از ابن عبّاس نقل شده : خدا براى عقوبت مسخشان كرد ، صداى ميمون داشتند ، سه روز باقى ماندند ، چيزى نخوردند ننوشيدند و تناسل نكردند سپس خدا هلاكشان كرد ، بادى آمد اجسادشان را به دريا افكند . . . از مجاهد نقل مىكند كه آنها مسخ نشدند بلكه آيه مثلى است نظير * ( كَمَثَلِ الْحِمارِ يَحْمِلُ أَسْفاراً ) * جمعه : 5 . و نيز از وى حكايت شده كه :\r\nقلوبشان مسخ شد مانند قلوب بوزينگان كه امر و نهى را قبول نميكرد .\r\nبعد فرموده : اين دو قول مخالف ظاهر آيه است كه اكثر مفسّران بر آنند بىآنكه ضرورتى آن را ايجاب كند .\r\nالمنار ذيل آيهء دوم گويد : مسخ بدنى قول جمهور است و مسخ باطنى قول مجاهد كه او گفته : قلوبشان مسخ شد تا بفهم حق توفيق نيافتند ، در ذيل آيهء اول نيز قول مجاهد و قول جمهور را نقل كرده و قول جمهور را قبول نميكند و گويد : از كمال انسانيت خارج شده مانند ميمون گشتند در جست و خيز و مثل خوك در شهوات . و نيز گويد : قرآن در مسخ حقيقى صريح نيست .\r\nطبرسى در ذيل آيهء سوم فرموده :\r\nبقول مفسّران اصحاب سبت بوزينگان و اصحاب كفر بمائدهء عيسى عليه السّلام مسخ بخنازير شدند والبى از ابن عباس نقل كرده : همه از اصحاب سبتاند زيرا جوانهايشان بميمونها و پيرانشان به خنازير تبديل شدند .\r\nنگارنده گويد چيزى براى من در اين زمينه دستگير نشد . و العلم عند اللَّه .\r\n\r\n\r\n\r\nقرار :\r\nثبات و محل استقرار . راغب گفته : اصل آن از قرّ ( بر وزن قفل ) بمعنى سرما است و سرما مقتضى سكون است چنان كه حرارت مقتضى حركت .\r\n* ( وَإِنَّ الآخِرَةَ هِيَ دارُ الْقَرارِ ) * غافر :\r\n39 . آخرت خانهء ثبات و استقرار است * ( كَشَجَرَةٍ خَبِيثَةٍ اجْتُثَّتْ مِنْ فَوْقِ الأَرْضِ ما لَها مِنْ قَرارٍ ) * ابراهيم : 26 .\r\n","description":"","footnote":"","page_name":" 302 ","page_number":304},
  {"content":"\r\n« قرار » در اين دو آيه مصدر است .\r\nو در آيهء * ( جَهَنَّمَ يَصْلَوْنَها وَبِئْسَ الْقَرارُ ) * ابراهيم : 29 . * ( ثُمَّ جَعَلْناه نُطْفَةً فِي قَرارٍ مَكِينٍ ) * مؤمنون : 13 . و نظائر آن بمعنى قرارگاه مىباشد .\r\nقَرَّتْ عَيْنُه يعنى چشمش آرام گرفت آن كنايه از شادى است در اقرب الموارد گويد : « قرّت عينه » يعنى چشمش از شادى خنك شده گريه اش قطع گرديد اشكش خشكيد در مفردات آمده « قرّت عينه تقرّ :\r\nسرّت » .\r\n« قرّة عين » چيزيست كه سبب سرور و شادى باشد * ( وَقالَتِ امْرَأَتُ فِرْعَوْنَ قُرَّتُ عَيْنٍ لِي وَلَكَ ) * قصص : 9 .\r\nزن فرعون گفت : اين طفل مايهء سرور و روشنى چشم من و تو است .\r\n* ( رَبَّنا هَبْ لَنا مِنْ أَزْواجِنا وَذُرِّيَّاتِنا قُرَّةَ أَعْيُنٍ ) * فرقان : 74 . خدايا زنان و فرزندان ما را مايهء خوشحالى و روشنى چشم ما گردان .\r\n* ( فَرَجَعْناكَ إِلى أُمِّكَ كَيْ تَقَرَّ عَيْنُها وَلا تَحْزَنَ ) * طه : 40 . پس تو را بمادرت برگردانديم تا شاد گردد و محزون نباشد .\r\nاقرار : بمعنى اثبات شىء است * ( وَنُقِرُّ فِي الأَرْحامِ ما نَشاءُ إِلى أَجَلٍ مُسَمًّى . . . ) * حجّ : 5 . آنچه را كه ميخواهيم تا مدّت معين در ارحام نگاه ميداريم ، اقرار بتوحيد و نبوت و امثال آن برقرار كردن و اظهار ثابت بودن آنهاست . * ( ثُمَّ أَقْرَرْتُمْ وَأَنْتُمْ تَشْهَدُونَ ) * بقره : 84 . سپس در حالى كه حاضر بوديد اقرار كرديد و بثابت بودن آن اذعان نموديد .\r\nاستقرار : ثابت شدن * ( فَإِنِ اسْتَقَرَّ مَكانَه فَسَوْفَ تَرانِي ) * اعراف : 143 .\r\nاگر در جايش ثابت ماند پس زود مرا خواهى ديد .\r\nمُستَقَرّ محل قرار گرفتن * ( وَلَكُمْ فِي الأَرْضِ مُسْتَقَرٌّ وَمَتاعٌ إِلى حِينٍ ) * بقره : 36 . براى شما در زمين تا مدتى قرارگاه و متاع هست .\r\n","description":"","footnote":"","page_name":" 303 ","page_number":305},
  {"content":"\r\nقوارير : جمع قاروره بمعنى شيشه است مثل زجاجة . * ( قالَ إِنَّه صَرْحٌ مُمَرَّدٌ مِنْ قَوارِيرَ ) * نمل : 44 . گفت آن غرفه‌اى است صاف شده از شيشه ها ( آينه بند ) . * ( وَيُطافُ عَلَيْهِمْ بِآنِيَةٍ مِنْ فِضَّةٍ ) * . . . * ( قَدَّرُوها تَقْدِيراً ) * انسان : 15 و 16 . در مجمع از حضرت صادق عليه السّلام نقل شده : چشم در نقرهء بهشت نفوذ كند مثل نفوذ آن در شيشه . على هذا نقرهء بهشتى اصلا نقره است ولى صفت شيشه دارد و باطن آن از ظاهرش ديده مىشود يعنى : بر آنها ظرفها و بطريهائى بگردانند كه شيشه هااند ولى شيشه هائى از نقره كه خودشان و يا خدمه آنها را به طرز مخصوصى اندازه گرفته‌اند .\r\nاينك چند آيه را بررسى ميكنيم :\r\n1 - * ( وَقَرْنَ فِي بُيُوتِكُنَّ وَلا تَبَرَّجْنَ تَبَرُّجَ الْجاهِلِيَّةِ الأُولى احزاب : 33 .\r\nآيه خطاب بزنان رسول خدا صلَّى اللَّه عليه و آله است و در بارهء آن از دو جنبه بايد صحبت كرد يكى در لفظ « قرن » كه چه اعلال دارد ديگرى زنان آنحضرت در خانه ها بنشينند يعنى چه ؟\r\nاهل مدينه و عاصم آن را بفتح قاف و ديگران بكسر قاف خوانده‌اند اصل آن از قرّ يقرّ و چون جمع مؤنّث فعل امر است در اصل « اقررن » بود راء اول حذف و فتحهء آن بقاف داده شد و بواسطهء حركهء قاف الف حذف گرديد مثل « ظلن » كه از ظلّ يظلّ و در اصل « اظللن » بود ، بعضىها آن را از وقر يقر وقار گرفته‌اند يعنى در خانه هايتان - با وقار باشيد ولى در اين صورت * ( « فِي بُيُوتِكُنَّ » ) * لازم نبود زيرا وقار در هر جا لازم است .\r\nآيا مراد از آيه آنست كه زنان آنحضرت در خانه هاى خويش بنشينند و اصلا خارج نشوند ؟ اين كه نميشود زيرا آنها براى حجّ و كارهاى عادى ميبايست خارج شوند . و آيه فقط از بيرون شدن در زىّ جاهليّت نهى مىكند . و يا مراد آنست كه خانه دار باشيد نه شاغل در بيرون خانه ؟\r\nنگارنده احتمال قوى مىدهم كه\r\n","description":"","footnote":"","page_name":" 304 ","page_number":306},
  {"content":"\r\nآن كنايه از عدم مداخله در كارهاى سياسى است يعنى شغل خانه دارى را انتخاب كنيد و در كارهاى سياسى و لشكركشى مداخله ننمائيد . و لذا است كه عايشه و زنان ديگر آنحضرت را در زيارت حجّ و غيره چيزى نگفته‌اند ولى در جنگ جمل چون نامهء عايشه بزيد بن صوحان رسيد كه از وى يارى خواسته بود گفت : عايشه مأمور شده كه ملازم خانهء خويش باشد و ما مأمور شده‌ايم بقتال . او مأموريت خويش را ترك كرده و ما را به خانه نشينى امر مىكند ( تاريخ كامل ) .\r\nدر تاريخ يعقوبى هست : ابن عباس در بصره وارد منزل عايشه شد ، عايشه گفت : خطا كردى و بدون اجازه وارد منزل من شدى ابن عباس گفت :\r\nما شريعت را به تو ياد داده‌ايم اين خانهء تو نيست خانهء تو همان است كه رسول خدا صلَّى اللَّه عليه و آله تو را در آن گذاشت و قرآن امر كرد در آن قرار گيرى .\r\nآنگاه على عليه السّلام آمد و فرمود : برگرد به خانه ايكه رسول خدا صلَّى اللَّه عليه و آله دستور داده در آن قرار گيرى .\r\nبه نظر نگارنده اين حكم مخصوص زنان آنحضرت و يا لا اقلّ نظرى بزنان ديگر ندارد زيرا زنان آنحضرت بواسطهء محبوبيتى كه داشتند اگر در كارهاى سياسى دخالت ميكردند باشتباه افتاده باعث تشنّج و انقلاب ميشدند چنان كه در عايشه ديده شد و خون هزاران نفر در جنگ بصره بر باد رفت .\r\n2 - مُسْتَقرَّ * ( وَهُوَ الَّذِي أَنْشَأَكُمْ مِنْ نَفْسٍ واحِدَةٍ فَمُسْتَقَرٌّ وَمُسْتَوْدَعٌ قَدْ فَصَّلْنَا الآياتِ لِقَوْمٍ يَفْقَهُونَ ) * انعام : 98 .\r\nقرائت مشهور در « مستقرّ » فتح قاف است گر چه با كسر آن نيز خوانده‌اند نظير اين ، آيهء است * ( وَما مِنْ دَابَّةٍ فِي الأَرْضِ إِلَّا عَلَى الله رِزْقُها وَيَعْلَمُ مُسْتَقَرَّها وَمُسْتَوْدَعَها كُلٌّ فِي كِتابٍ مُبِينٍ ) * هود : 6 . « مستقرّ » بنا بر قرائت فتح نميتواند اسم مفعول باشد زيرا لازم است نه متعدى . پس اسم مكان است .\r\nبنا بر قرائت فتح به نظر الميزان مستقرّ و مستودع در آيهء اول هر دو اسم\r\n","description":"","footnote":"","page_name":" 305 ","page_number":307},
  {"content":"\r\nمكاناند و قرارگاه زمين و محل وديعهء اصلاب و ارحام است يعنى :\r\nخدا شما را از نفس واحدى آفريده بعضى از شما در قرارگاه و در زمين هستيد و متولد شده‌ايد و بعضى در وديعه گاه ارحام و اصلاباند كه بعدا به دنيا خواهند آمد در نهج البلاغه است كه در خطبهء 88 فرموده : « و احصى . . .\r\nمستقرّهم و مستودعهم من الارحام و الاصلاب » يعنى : خدا قرارگاهها و وديعه گاههاى آنها را از ارحام و اصلاب شمرده است ظاهرا ارحام راجع بمستقرّ است چنان كه آمده * ( ثُمَّ جَعَلْناه نُطْفَةً فِي قَرارٍ مَكِينٍ ) * مؤمنون :\r\n13 . و اصلاب راجع بمستودع مىباشد .\r\nدر آيهء دوم * ( « مُسْتَقَرَّها » ) * را محل استقرار گفته مثل آب براى ماهى ، غلاف براى صدف ، وطن و لانه براى انسان و غيره و مستودع را محلى دانسته كه در آن واقع شده ولى ترك خواهد كرد مثل پرنده در هوا ، مسافر در سفر ، جنين در رحم و جوجه در تخم . يعنى : روزى همه در قرارگاه و وديعه گاه بعهدهء خداست .\r\n\r\n\r\n\r\nقريش :\r\nنام قبيلهء بزرگى از عرب كه رسول خدا صلَّى اللَّه عليه و آله از تيرهء بنى هاشم از همان قبيله است در اقرب الموارد گويد : اگر از « قريش » حىّ و تيره اراده شود منصرف باشد و اگر قبيله مراد باشد به جهت تأنيث و علميّت غير منصرف است .\r\n* ( لإِيلافِ قُرَيْشٍ . إِيلافِهِمْ رِحْلَةَ الشِّتاءِ وَالصَّيْفِ . . . ) * قريش : 1 و 2 . و براى الفت دادن و محترم كردن قريش كه الفت دادن آنها در مسافرت زمستان و تابستان باشد . اين كلمه يك بار بيشتر در قرآن نيامده است .\r\n\r\n\r\n\r\nقرض :\r\nنوعى است از بريدن ، قطع مكان و گذشتن از آن را قطع مكان و قرض مكان گويند ( راغب ) . * ( وَإِذا غَرَبَتْ تَقْرِضُهُمْ ذاتَ الشِّمالِ وَهُمْ فِي فَجْوَةٍ مِنْه ) * كهف : 17 . چون آفتاب غروب ميكرد از آنها به طرف شمال متمايل ميشد و آنها در كهف در وسعت بودند . طبرسى فرموده : اصل آن بريدن با دندان است و وام را قرض\r\n","description":"","footnote":"","page_name":" 306 ","page_number":308},
  {"content":"\r\nگويند كه شخص جزئى از مال خود را قطع كرده به ديگرى ميدهد بنيّت اينكه خود مال يا بدل آن را بعدا بدهند .\r\nاقراض بمعنى قرض دادن است * ( إِنْ تُقْرِضُوا الله قَرْضاً حَسَناً يُضاعِفْه لَكُمْ وَيَغْفِرْ لَكُمْ . . . ) * تغابن : 17 . مادهء اقراض در قرآن همه جا در بارهء قرض دادن به خدا آمده و همه با وصف * ( « حَسَناً » ) * مقيّد شده است انفاق در راه خدا قرض دادن به خدا خوانده شده كه آن از طرف خدا برگردانده خواهد شد و اشاره بحتمى بودن مزد آن است .\r\nقيد « حسن » ظاهرا مفيد آن است كه انفاق از مال پاك و با نيّت پاك و با قصد قربت باشد و بعدا پشيمان نگردد و با منّت و اذيّت بعدى توأم نباشد بنظرم جملهء * ( لا يُتْبِعُونَ ما أَنْفَقُوا مَنًّا وَلا أَذىً ) * - . . . * ( يُنْفِقُونَ أَمْوالَهُمُ ابْتِغاءَ مَرْضاتِ الله وَتَثْبِيتاً مِنْ أَنْفُسِهِمْ ) * بقره : 262 و 265 . بيان « حسن » است .\r\nمىشود گفت همهء اعمال نيك اعمّ از بدنى و مالى قرض الحسناند كه آنها به خدا تحويل ميشوند و خدا در مقابل پاداش خواهد داد آيهء * ( أَقِيمُوا الصَّلاةَ وَآتُوا الزَّكاةَ وَأَقْرِضُوا الله قَرْضاً حَسَناً وَما تُقَدِّمُوا لأَنْفُسِكُمْ مِنْ خَيْرٍ تَجِدُوه عِنْدَ الله . . . ) * مزمّل : 20 .\r\nدليل آن است و گرنه ايتاء زكات داخل در قرض الحسن مىباشد .\r\nدر قرآن مجيد قرض بمعنى « وام » متداول به كار نرفته بلكه همه در عمل نيك و يك جا در معنى تجاوز استعمال شده كه در اول ذكر شد .\r\n\r\n\r\n\r\nقرطاس :\r\nصحيفه . چيزى كه در آن مينويسند از هر چه باشد در مفردات گفته : « القرطاس : ما يكتب فيه » در اقرب آمده : « الصّحيفة الَّتى يكتب فيها » .\r\n* ( وَلَوْ نَزَّلْنا عَلَيْكَ كِتاباً فِي قِرْطاسٍ فَلَمَسُوه بِأَيْدِيهِمْ لَقالَ الَّذِينَ كَفَرُوا إِنْ هذا إِلَّا سِحْرٌ مُبِينٌ ) * انعام : 7 . اگر كتابى در صحيفه و جزوه به تو نازل ميكرديم و با دست آن را لمس ميكردند كافران ميگفتند اين سحر آشكار است .\r\n","description":"","footnote":"","page_name":" 307 ","page_number":309},
  {"content":"\r\nجمع آن قراطيس است مثل * ( قُلْ مَنْ أَنْزَلَ الْكِتابَ الَّذِي جاءَ بِه مُوسى نُوراً وَهُدىً لِلنَّاسِ تَجْعَلُونَه قَراطِيسَ تُبْدُونَها وَتُخْفُونَ كَثِيراً . . . ) * انعام :\r\n91 . ظاهرا مراد آنست كه تورات را جزوه جزوه ميكنيد آنچه بنفع شما است ظاهر ميكنيد و آنچه وصف رسول ما در آنست پنهان ميداريد .\r\n\r\n\r\n\r\nقرع :\r\nكوفتن چيزى بر چيزى .\r\n( راغب ) . قارعه : زننده و كوبنده * ( وَلا يَزالُ الَّذِينَ كَفَرُوا تُصِيبُهُمْ بِما صَنَعُوا قارِعَةٌ أَوْ تَحُلُّ قَرِيباً مِنْ دارِهِمْ حَتَّى يَأْتِيَ وَعْدُ الله إِنَّ الله لا يُخْلِفُ الْمِيعادَ ) * رعد : 31 .\r\nمراد از قارعه حادثهء كوبنده و خرد كننده است يعنى پيوسته بر كفّار در اثر اعمالشان واقعهء كوبنده ميرسد و هلاكشان مىكند و يا در كنار ولايتشان نازل مىشود و آنها را بوحشت مياندازد در اين وضع خواهند بود تا مدتشان سر آيد و وعدهء خدا انجام پذيرد .\r\n* ( الْقارِعَةُ . مَا الْقارِعَةُ وَما أَدْراكَ مَا الْقارِعَةُ ) * قارعة : 1 و 2 و 3 .\r\nقيامت از آن قارعه ناميده شده كه كوبندهء عجيبى است و همه چيز و حتى زمين و كوهها را ميكوبد * ( وَحُمِلَتِ الأَرْضُ وَالْجِبالُ فَدُكَّتا دَكَّةً واحِدَةً ) * الحاقه : 14 .\r\nتأمل كنيد در ساير آيات وقوع قيامت در آيهء * ( كَذَّبَتْ ثَمُودُ وَعادٌ بِالْقارِعَةِ ) * حاقة : 4 . ظاهرا مراد بلائى است كه هود و صالح عليهما السلام خبر ميدادند و آنها انكار ميكردند ، بالاخره باد صرصر عاد را و صاعقه ثمود را از بين برد بنا بر اين قارعه در آيه بمعنى قيامت نيست .\r\n\r\n\r\n\r\nقَرْف :\r\n( بر وزن فلس ) راغب گويد :\r\nقرف و اقتراف در اصل بمعنى كندن پوست از درخت و كندن پوست روى زخم است و بطور استعاره بر اكتساب اقتراف گفته‌اند اعمّ از آنكه كار خوب باشد يا بد . * ( وَلِيَقْتَرِفُوا ما هُمْ مُقْتَرِفُونَ ) * انعام : 113 . و تا كسب كنند از معاصى آنچه كسب ميكنند ، اين آيه در بارهء اقتراف گناه است * ( وَمَنْ ) *\r\n","description":"","footnote":"","page_name":" 308 ","page_number":310},
  {"content":"\r\n* ( يَقْتَرِفْ حَسَنَةً نَزِدْ لَه فِيها حُسْناً ) * شورى :\r\n23 . اين آيه در اكتساب حسنه است و مراد از آن بموجب صدر آيه و روايات ولايت اهل بيت عليهم السلام مىباشد .\r\n\r\n\r\n\r\nقَرْن :\r\n( بر وزن فلس ) جمع كردن .\r\n« قرن البعيرين : جمعهما فى حبل » دو شتر را با يك طناب بست .\r\nاقتران : اجتماع دو چيز يا چيزهاست در يك معنى از معانى ، گويند : زيد قرين عمرو است در ولادت ، در شجاعت ، در قدرت و غيره . * ( أَوْ جاءَ مَعَه الْمَلائِكَةُ مُقْتَرِنِينَ ) * زخرف : 53 . يا ملائكه با او با هم بيايند .\r\nإقران * ( سُبْحانَ الَّذِي سَخَّرَ لَنا هذا وَما كُنَّا لَه مُقْرِنِينَ ) * زخرف : 13 . اقران بمعنى اطاقه و توانائى است يعنى قرين شدن در توانائى گويند « اقرن الامر :\r\nاطاقه » يعنى منزّه است خدائى كه اين مركب را بر ما مسخّر كرد و گرنه ما بر تسخير آن توانا نبوديم . * ( وَتَرَى الْمُجْرِمِينَ يَوْمَئِذٍ مُقَرَّنِينَ فِي الأَصْفادِ ) * ابراهيم : 49 . در مفردات و اقرب گفته تقرين براى كثرت و مبالغه است يعنى گناهكاران را بينى كه با زنجيرها بشدت با هم بسته شده‌اند .\r\nقَرْن * ( أَ لَمْ يَرَوْا كَمْ أَهْلَكْنا مِنْ قَبْلِهِمْ مِنْ قَرْنٍ ) * انعام : 6 . راغب گفته : قرن جماعتى را گويند كه در زمان واحد نزديك بهم زندگى ميكنند ، جمع آن قرون است « القرن : القوم المقترنون فى ز من واحد » طبرسى فرموده : قرن مردم هر زمان است و آن از نزديك بهم بودن در يك زمان متّخذ شده ، زجّاج گويد : به نظر من قرن اهل هر زمانى است كه در آن پيغمبرى يا طبقه‌اى از اهل علم بوده است . در قاموس و اقرب گفته : قرن هر امتى است كه هلاك شده واحدى از آنها باقى نمانده است ولى قيد هلاك شدن مورد تصديق قرآن نيست بلكه اعمّ است مثل آيهء اول كه در باره امّت هلاك شده است و مثل * ( وَأَنْشَأْنا مِنْ بَعْدِهِمْ قَرْناً آخَرِينَ ) * انعام : 6 . كه بوجود آمدن مراد است نه هلاك شدن ايضا\r\n","description":"","footnote":"","page_name":" 309 ","page_number":311},
  {"content":"\r\n* ( ثُمَّ أَنْشَأْنا مِنْ بَعْدِهِمْ قُرُوناً آخَرِينَ ) * مؤمنون 42 . بهر حال مراد از قرن و قرون در قرآن زمان نيست خواه صد سال باشد يا كمتر يا بيشتر .\r\nقرين : رفيق . * ( قالَ قائِلٌ مِنْهُمْ إِنِّي كانَ لِي قَرِينٌ ) * صافات : 51 .\r\n* ( وَمَنْ يَعْشُ عَنْ ذِكْرِ الرَّحْمنِ نُقَيِّضْ لَه شَيْطاناً فَهُوَ لَه قَرِينٌ ) * زخرف : 36 .\r\nهر كه از ياد خدا اعراض كند شيطانى بر او ميگماريم كه مصاحب اوست ، آيات قرآن صريحاند در اينكه هر كه به خدا توجّه كند ملائكه بر او نازل شده ياريش ميكنند * ( إِنَّ الَّذِينَ قالُوا رَبُّنَا الله ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا . . . ) * فصلت : 30 . و آنان كه از خدا رو گردانند شياطين بسراغشان آمده بر اصرارشان ميافزايند مثل آيهء ما نحن فيه و * ( أَ لَمْ تَرَ أَنَّا أَرْسَلْنَا الشَّياطِينَ عَلَى الْكافِرِينَ تَؤُزُّهُمْ أَزًّا ) * مريم : 83 . و غيره .\r\n* ( وَقالَ قَرِينُه هذا ما لَدَيَّ عَتِيدٌ ) * - . . . * ( قالَ قَرِينُه رَبَّنا ما أَطْغَيْتُه وَلكِنْ كانَ فِي ضَلالٍ بَعِيدٍ ) * ق : 23 و 27 . ظاهرا مراد از قرين اول همان رقيب عتيد و شهيد است كه در آيات ما قبل آمده و از قرين دوم شيطان مضلّ است كه در آيهء * ( نُقَيِّضْ لَه شَيْطاناً ) * و غيره مذكور است .\r\n\r\n\r\n\r\nقارون :\r\nمردى است از يهود و از قوم موسى عليه السّلام * ( إِنَّ قارُونَ كانَ مِنْ قَوْمِ مُوسى فَبَغى عَلَيْهِمْ ) * قصص :\r\n76 . بنقل طبرسى او پسر خالهء موسى بود . چنان كه از امام صادق عليه السّلام و عطا و ابن عباس نقل كرده است .\r\nدر بد كارى در رديف فرعون و هامان بود موسى عليه السّلام را ساحر خوانده * ( وَلَقَدْ أَرْسَلْنا مُوسى ) * . . . * ( إِلى فِرْعَوْنَ وَهامانَ وَقارُونَ فَقالُوا ساحِرٌ كَذَّابٌ ) * غافر : 23 و 24 . چنين به نظر ميايد كه قارون با آنكه از بنى اسرائيل بود در نزد فرعون مقام عالى داشته است در مجمع فرموده هامان وزير فرعون و قارون خزانه دار وى بود ، آيهء * ( وَقارُونَ وَفِرْعَوْنَ وَهامانَ وَلَقَدْ جاءَهُمْ مُوسى بِالْبَيِّناتِ فَاسْتَكْبَرُوا ) *\r\n","description":"","footnote":"","page_name":" 310 ","page_number":312},
  {"content":"\r\nعنكبوت : 39 . نيز مؤيّد آن است . و نيز در مجمع نقل كرده : بقولى عامل و كارگزار فرعون بر بنى اسرائيل بود .\r\nقرآن مجيد جريان مفصّل او را در سورهء قصص آيهء 76 تا 82 نقل كرده است چند جمله در جريان او حائز اهميّت است :\r\n1 - او از بنى اسرائيل بود ولى راه تعدّى و تكبّر پيش گرفت * ( كانَ مِنْ قَوْمِ مُوسى فَبَغى عَلَيْهِمْ ) * قصص : 76 .\r\n2 - ثروت كلان داشت در مقام پند به او ميگفتند : هم بخور و هم بخوران و اين ثروت خدادادى را مايهء خود - پسندى مكن در جواب ميگفت : خدا اين ثروت را نداده بلكه در اثر لياقت خودم است * ( إِنَّما أُوتِيتُه عَلى عِلْمٍ عِنْدِي ) * قصص : 78 .\r\n3 - ثروت خويش را برخ مردم ميكشيد دلها را كباب ميكرد * ( فَخَرَجَ عَلى قَوْمِه فِي زِينَتِه ) * قصص : 79 .\r\n4 - قدرت و ثروت خويش را مايهء افساد قرار داده بود و از آن سوء استفاده ميكرد چنان كه ناصحان بوى ميگفتند : * ( وَلا تَبْغِ الْفَسادَ فِي الأَرْضِ إِنَّ الله لا يُحِبُّ الْمُفْسِدِينَ ) * قصص : 77 .\r\n5 - چنين مردى لايق آن بود كه از بين برود و ضعف و زبونى خود را در مقابل قدرت خدا بالعيان به بيند لذا در يك تكان و زلزله زمين دهان گشود او و خانه اش را فرو برد ، هم خود و هم خانه اش در آن چاه ويل ناپديد شدند * ( فَخَسَفْنا بِه وَبِدارِه الأَرْضَ . . . ) * قصص : 81 .\r\nدر تورات فعلى سفر اعداد باب 16 ببعد و در قاموس كتاب مقدس زير لفظ « قورح » نقل شده كه او كار كهانت در پيش گرفت و با چند نفر كه 250 نفر را با خود همدست كرده بودند بر موسى و هارون شوريدند ، و گفتند : شما دو برادر بظلم و تحميل بر مردم رياست يافته‌ايد ، موسى به خدا استغاثه كرد زمين شكافته شد قورح و ديگر سران شورشيان در آن ناپديد شدند و آتشى از جانب خدا آمد و آن 250 نفر را خاكستر كرد ، شايد\r\n","description":"","footnote":"","page_name":" 311 ","page_number":313},
  {"content":"\r\nقورح همان قارون باشد كه در تورات حكايت او بنحو ديگر نقل شده ولى اعتماد ما بنقل قرآن است .\r\nقرآن از ذكر محل وقوع حادثه ساكت است كه آيا در مصر اتفاق افتاده يا در صحراى سينا ولى از روايات و تفاسير و تورات بر ميآيد كه در صحراى سينا بوده ، على هذا قارون روى حساب قوميّت با بنى اسرائيل از مصر خارج شده و وارد سينا گشته است .\r\nاز طرف ديگر بنى اسرائيل در سينا به صورت بيابان گرد زندگى ميكردند و وسيله‌اى براى كسب آنهمه ثروت در آنجا فراهم نبود كه فرموده * ( وَآتَيْناه مِنَ الْكُنُوزِ ما إِنَّ مَفاتِحَه لَتَنُوأُ بِالْعُصْبَةِ أُولِي الْقُوَّةِ ) * قصص : 76 . و آنگهى بنى اسرائيل ظاهرا آنوقت در سينا خيمه ها و چادرها زده بودند و خيمهء اجتماع مجلس شورى و قضاوت و غيرهء آنان بود ولى لفظ * ( « فَخَسَفْنا بِه وَبِدارِه الأَرْضَ » ) * نشان ميدهد كه قارون كاخ مجلَّلى داشته است لذا نگارنده احتمال مىدهم كه قضيّه در مصر اتفاق افتاده باشد .\r\nجريان زكات خواستن از او و تفتين زن بد كار از جانب او بر عليه موسى عليه السّلام اگر يقين بوده باشد در مصر نيز ممكن بود . و اللَّه العالم .\r\n\r\n\r\n\r\nذو القرنين :\r\nظاهرا قرن در اين كلمه بمعنى شاخ است ، ذو القرنين يعنى صاحب دو شاح .\r\nبراى اين شخص در قرآن قصهء مفصّلى است كه در سورهء كهف از آيهء 83 تا 96 نقل شده است بدين بيان :\r\nخدا به او در زمين قدرت و حكومت داد و همهء وسائل حكمرانى را برايش فراهم آورد ، او در سفرى كه به طرف مغرب كرد به جائى رسيد كه خورشيد در محليكه آب تيره رنگ داشت غروب ميكرد ، در آنجا قومى يافت ، خدا به او گفت : اى ذو القرنين ميتوانى آنها را عذاب كنى يا نيكو رفتار نمائى . گفت ستمگران اين قوم را كيفر خواهم داد و چون بسوى پروردگارشان برگشتند عذابى شديد\r\n","description":"","footnote":"","page_name":" 312 ","page_number":314},
  {"content":"\r\nدامنگير آنهاست و آنان كه اهل ايمان و رفتار نيكو هستند براى آنها پاداش نكوئى هست ما نيز با آنها سهل خواهيم گرفت .\r\nسپس ذو القرنين با وسائليكه در اختيار داشت سفرى بسوى مشرق كرد و بقومى رسيد كه در مقابل آفتاب حجابى و پوششى نداشتند ( مردم بدوى بودند خانه و لباسى نداشتند تا از آفتاب مستور باشند ) و ما به آنچه در نزد ذو القرنين از عدّه و تجهيزات بود دانا بوديم .\r\nذو القرنين پس از آن سفر ديگرى آغاز كرد و با وسائل خود به راه افتاد تا ميان دو كوه ( يا دو ديوار عظيم ) رسيد در آنجا قومى يافت كه بسيار ساده و بدوى بودند و گوئى زبان نمىفهميدند ، آنقوم گفتند : اى ذو القرنين قوم يأجوج و مأجوج در زمين افساد ميكنند بر تو مزدى بدهيم تا ميان ما و آنها سدّى بنا كنى ، گفت آنچه خدا به من تمكَّن داده از مزد شما بهتر است به نيروى بازو به من كمك كنيد تا ميان شما و آنها سدّى بسازم .\r\nآنوقت گفت : تكَّه هاى آهن بياوريد شكاف دو كوه را تكه هاى آهن چيد تا مسدود شد سپس گفت آنقدر به آنها دميدند تا گداخته شدند و گفت : در آن مس ريختند مسها ذوب شده به صورت ملاط آهنها را بهم چسبانيد و سدّ تكميل شد قوم يأجوج و مأجوج بدين وسيله مهار شدند زيرا نه قادر بودند آن را سوراخ كنند و نه ميتوانستند از آن بگذرند ، ذو القرنين گفت : اين رحمتى است از پروردگار من و چون وعدهء خدا آيد آن را خورد كند و وعدهء خدا حتمى است . اين بود قصهء ذو القرنين در قرآن اينك نكاتى از اين قصّه :\r\n1 - نقل اين قضيّه در قرآن مجيد بواسطهء سؤال بوده است * ( وَيَسْئَلُونَكَ عَنْ ذِي الْقَرْنَيْنِ . . . ) * كهف : 83 . بقولى يهود از آنحضرت پرسيده‌اند و بقولى با شارهء يهود بعضى از قريش آن را خواسته‌اند .\r\n2 - او در سفر غرب به جائى رسيده\r\n","description":"","footnote":"","page_name":" 313 ","page_number":315},
  {"content":"\r\nكه در نظر بيننده آفتاب در آبى تيره رنگ غروب ميكرده است چنان كه تفصيل آن را در « حماء » نوشته‌ايم . و در همان سفر ظاهرا با قومى جنگيده و غالب شده است و ستمكاران را كيفر و نيكوكاران را پاداش داده است .\r\n* ( أَمَّا مَنْ ظَلَمَ فَسَوْفَ نُعَذِّبُه ) * . . . * ( وَأَمَّا مَنْ آمَنَ وَعَمِلَ صالِحاً ) * . . . * ( سَنَقُولُ لَه مِنْ أَمْرِنا يُسْراً ) * كهف : 87 و 88 .\r\n3 - او يا پيغمبر بوده و يا پيغمبرى در لشكريانش وجود داشته زيرا خدا فرمايد : * ( قُلْنا يا ذَا الْقَرْنَيْنِ إِمَّا أَنْ تُعَذِّبَ وَإِمَّا أَنْ تَتَّخِذَ فِيهِمْ حُسْناً ) * كهف : 86 . ظهور اين سخن در وحى آسمانى است و شايد حكم دينى را ميدانسته لذا با « قلنا » تعبير آمده .\r\n4 - در سفر مشرق بقومى كه تقريبا به حال توحّش زندگى ميكردند رسيده است ولى براى چه به آنجا سفر كرده و با آنها چه معامله نموده است در قرآن ذكرى نيست . 5 - در سفر اخير به محلى رسيده كه اهل آنجا از قومى چپاولگر در اذيّت بوده‌اند ، محل سكونت چپاولگران در پشت كوهها بوده و از شكاف ميان دو كوه گذشته و به آنها حمله ور ميشده‌اند و تاراجگران نام يأجوج و مأجوج داشته‌اند ، چون يگانه راه حملهء آنها شكاف كوه بوده و از جوانب ديگر راه عبور نداشته‌اند لذا از ذو القرنين تقاضا كرده‌اند آن شكاف را مسدود كند تا از شرّ آنها در امان باشند .\r\n6 - سدّ ميان شكافى است كه با تكميل آن دو كوه بهم بر آمده و متّصل شده‌اند و مصالح ساختمانى آن عبارت بود از تكَّه هاى آهن كه رويهم چيده شده و سپس با مس مذاب بهم وصل شده است .\r\n7 - سدّ از حملهء يأجوج و مأجوج جلوگيرى كرد زيرا قدرت سوراخ كردن آن را نداشتند و نيز نتوانستند از\r\n","description":"","footnote":"","page_name":" 314 ","page_number":316},
  {"content":"\r\nآن بگذرند .\r\nاين سدّ در كجاى دنيا بود ؟\r\nپادشاهى كه دو شاخ داشته باشد كدام است و يعنى چه ؟ يأجوج و مأجوج چرا نتوانسته‌اند از جاى ديگر بگذرند ؟ و آن قوم كداماند ؟\r\nآنچه در جواب اين سؤالات گفته شده بسيار مختلف و گيج كننده است و قرآن مجيد نظرى به آنها نداشته و گر نه بيان ميكرد در اينجا فقط به دو جواب اشاره ميكنم :\r\n1 - به نظر يا عقيدهء بعضى سدّ ذو القرنين همان ديوار معروف و تاريخى چين است ناگفته نماند :\r\nديوار چين بين سالهاى 204 تا 220 قبل از ميلاد يعنى در مدت بيست سال بفرمان « چينشىهوانك » امپراطور بزرگ چين ساخته شد ، اين ديوار كه از سنگ و آجر بنا شده 666 فرسخ يعنى در حدود چهار هزار كيلومتر طول دارد و از محلى بنام « چان هايكوان » آغاز شده و در مرزهاى تبّت پايان مييابد .\r\nبلندى اين ديوار هفت متر و نيم و پهناى آن در همين حدود است بطوريكه بر روى اين پهنا شش نفر سوار مىتوانند پهلو بپهلو اسب تازى كنند . ديوار چين در سر راه خود از دره ها و كوههاى فراوانى ميگذرد و شامل نواحى پستتر از دريا تا ارتفاعات چهار هزار مترى مىباشد .\r\nديوار مزبور توانست تا مدت سيزده قرن جلو تاخت و تاز اقوام وحشى را كه ميخواستند وارد چين شوند بگيرد ولى سرانجام در قرن 13 ميلادى چنگيز خان از اين ديوار گذشته و بر سرزمين پهناور چين دست يافت .\r\nناگفته نماند : اين ديوار نميتواند سدّ ذو القرنين باشد زيرا آن سدّ ميان دو كوه بوده و از آهن و مس ساخته\r\n","description":"","footnote":"","page_name":" 315 ","page_number":317},
  {"content":"\r\nشده بود و اين صفات در ديوار چين يافته نيست .\r\n2 - ابو الكلام آزاد دانشمند و الا مقام و مسلمان هندى در بارهء ذو القرنين كتاب مستقلى نگاشته و او را كوروش كبير پادشاه هخامنشى دانسته است اينك بطور اختصار به آن اشاره مىشود :\r\n\r\nحملهء كوروش و فتح ليديا\r\nكوروش پس از آنكه بر تخت نشست با پادشاه ليدى كه كرزوس نام بود رو برو گرديد مورّخين يونان عموما عقيده دارند كه براى اول بار كرزوس دست بدشمنى زد و كوروش را مجبور به توسّل بشمشير نمود كوروش در اين جنگ پيروز شد ، ليدى در آسياى صغير موسوم بآناطولى ( تركيهء امروز ) قرار داشت ، حكومت ليدى دست نشاندهء يونان بود ، كوروش با مغلوبين طورى با بزرگوارى رفتار نمود كه مردم احساس نميكردند كه آتش جنگى بخانهء آنها كشيده شده است . به نظر ابو الكلام اين سفر كه كوروش بغرب ايران كرده همان است كه در آيات * ( فَأَتْبَعَ سَبَباً . حَتَّى إِذا بَلَغَ مَغْرِبَ الشَّمْسِ وَجَدَها تَغْرُبُ فِي عَيْنٍ حَمِئَةٍ . . . ) * نقل شده است آيات 85 كهف تا 88 و رجوع شود به « حماء » .\r\n\r\nحمله بمشرق\r\nحملهء دوم كوروش متوجه مشرق شد قبائل وحشى و عقب ماندهء « كيد روسيا » و « باكتريا » كه در نواحى مشرق سكونت داشتند سر بشورش برداشته بودند كوروش براى خواباندن فتنه به آنجا لشكر كشيد مراد از سرزمين كيدروسيا مكران و بلوچستان فعلى و « باكتريا » همان بلخ است و آيات * ( ثُمَّ أَتْبَعَ سَبَباً . حَتَّى إِذا بَلَغَ مَطْلِعَ الشَّمْسِ وَجَدَها تَطْلُعُ عَلى قَوْمٍ لَمْ نَجْعَلْ لَهُمْ مِنْ دُونِها سِتْراً . . . ) * راجع به اين مسافرت و حمله است .\r\n\r\nحمله بشمال\r\nحملهء سوم كوروش به طرف شمال\r\n","description":"","footnote":"","page_name":" 316 ","page_number":318},
  {"content":"\r\nايران صورت گرفته كه براى اصلاح امر « ماد » لشكر كشى كرده است سرزمين « ماد » در شمال پارس قرار داشت و حدود آن بكوههاى شمال كه متّصل بدرياى خزر و درياى سياه ميشوند ميرسيد ، اين نواحى بعدها به قفقاز و باصطلاح پارسيان « كوه قاف » موسوم گشت .\r\nكوهستان قفقاز فعلى در اين سلسله كوهها وجود دارد ، در اين حمله كوروش به نزديك رودى رسيد و در كنار آن اردو زد ، اقوام اين منطقه از دست قومى بنام « يأجوج و مأجوج » بكوروش شكايت كردند او دستور داد سدّى آهنين در محليكه غارتگران از آن ميگذشتند ساختند و بدين وسيله از تاخت و تاز آنها جلوگيرى شد .\r\nاگر بنقشه نگاه كنيم : آسياى غربى پائين درياى خزر وجود دارد و درياى سياه بالاى آن است و كوههاى قفقاز نيز بين دو دريا در حكم يك ديوار طبيعى مرتفعى است اين كوهها كه صدها ميل طول دارند مانع بزرگى از رخنه كردن به اين طرف و آن طرف آن كوههاست تنها يك تنگه در ميان آنها قرار دارد كه محل عبور اقوام يأجوج و مأجوج بود ، كوروش با سدّ آهنين آن تنگه را مسدود نمود كه غارتگران * ( فَمَا اسْطاعُوا أَنْ يَظْهَرُوه وَمَا اسْتَطاعُوا لَه نَقْباً ) * كهف : 97 .\r\nاين سدّ در محلى بين درياى خزر و درياى سياه بنا شده و در تنگهء ميان سلسله كوههاى قفقاز است اين راه را امروز تنگهء « داريال » ميخوانند و در ناحيهء « ولادى كيوكز » و تفليس واقع شده ، هم اكنون نيز بقاياى ديوار آهنى در اين نواحى هست در سدّ ذو القرنين گفته مىشود كه آهن زياد به كار رفته و بين دو كوه نيز ساخته شده است ، معبر داريال بين دو كوه بلند واقع شده و اين سدّ نيز كه آهن زيادى در آن ديده مىشود در همين\r\n","description":"","footnote":"","page_name":" 317 ","page_number":319},
  {"content":"\r\nدره وجود دارد .\r\n\r\nيأجوج و مأجوج\r\nهمان اقوامى است كه در اروپا آنها را « ميگر » و در آسيا « تاتار » ناميده‌اند معلوم شده كه در حدود 600 سال قبل از ميلاد يك دسته از آنان در سواحل درياى سياه پراكنده شده و هنگام پائين آمدن از دامنهء كوههاى قفقاز آسياى غربى را مورد هجوم قرار دادند اين نقطه در آن روز مغولستان ناميده ميشد قبائل كوچ نشين آن « منغول » يا مغول ناميده ميشدند بنا بمنابع چينى اصل كلمهء منغول « منكوك » يا « منچوك » بوده است و اين با كلمهء عبرى مأجوج بسيار نزديك است .\r\n\r\nذو القرنين\r\nلقب ذو القرنين ( صاحب دو شاخ ) متّخذ از خواب دانيال پيغمبر است كه در خواب ديد قوچى در كنار رود ايستاده و دو شاخ بلند دارد اين دو شاخ يكى به طرف جلو و يكى پشت او خم شده بود و با دو شاخ خود شرق و غرب را شخم ميكرد و هيچ حيوانى در برابر او مقاومت نميكرد در همين حال مىبيند كه يك بز كوهى از طرف مغرب در حالى كه زمين را با شاخ خود مىكند پيش آمد و ميان پيشانى اين بز يك شاخ بزرگ و عجيب پيدا بود كم كم بز كوهى بقوچ نزديك شد و بر او تاخت در اين حمله دو شاخ قوچ بشكست و از مقاومت عاجز ماند .\r\nفرشته‌اى بدانيال نازل شده و خواب را بكوروش و اسكندر مقدونى تعبير كرد قوچ دو شاخ كوروش پادشاه پارس و ماد و بز كوهى اسكندر بود كه دولت و دودمان هخامنشى را بر انداخت .\r\n\r\nمجسمهء كوروش\r\nمجسمهء سنگى كوروش كه در نزديكيهاى استخر پايتخت قديم ايران در حدود پنجاه ميلى سواحل رودخانهء\r\n","description":"","footnote":"","page_name":" 318 ","page_number":320},
  {"content":"\r\n« مرغاب » نصب شده بود چون بوسيلهء خاورشناسان خطوط ميخى آن خوانده شد اين مطلب را روشنتر نمود مجسمه بقامت بشر عادى است دو بال دارد مثل بالهاى عقاب و در روى سر او دو شاخ به صورت شاخ قوچ كه از يك ريشه روئيده و به دو شاخ يكى رو بجلو و ديگرى پشت آن رو به عقب است ، مجسمه ثابت مىكند كه تصوّر ذو القرنين از خواب دانيال پيدا شده و مجسمه ساز از آن خواب پيروى كرده و چون كوروش بابل را فتح و يهود را از اسارت نجات داد خواب دانيال مشهور شد رجوع شود بكتاب ابو الكلام .\r\n\r\nپايان جلد پنجم\r\n\r\n","description":"","footnote":"","page_name":" 319 ","page_number":321}
  ]