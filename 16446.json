[
  {"content":"\r\n . \r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nسلسلهء رساله هاى فارسى علامهء مجلسى\r\n3 تا 9\r\nمجموعه رسائل اعتقادى\r\nتأليف\r\nعلامه محمد باقر مجلسى\r\nمتوفى 1110 هجرى قمرى\r\nتحقيق\r\nسيد مهدى رجائى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبنياد پژوهشهاى اسلامى\r\nآستان قدس رضوى\r\nمشخصات\r\nنام كتاب : مجموعه رسائل اعتقادى\r\nمؤلف : علامه محمد باقر مجلسى\r\nمحقق : سيد مهدى رجائى\r\nناشر : بنياد پژوهشهاى اسلامى آستان قدس رضوى ، مشهد ، صندوق پستى 366 - 91735\r\nتيراژ : 3000 نسخه\r\nتاريخ انتشار : 1368\r\nامورفنى و چاپ : مؤسسهء چاپ و انتشارات آستان قدس رضوى\r\nحق چاپ محفوظ است\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nمقدمه 7 - 10 رسالهء فرق ميان صفات فعل و ذات 11 - 21 رسالهء تحقيق مسأله بداء 23 - 33 رسالهء جبر و تفويض 35 - 42 رسالهء دفع شبهه حديث جهل و معرفت 43 - 48 ترجمهء چهارده حديث راجع به امام عصر و علائم ظهور و رجعت 49 - 126 رسالهء بهشت و دوزخ 137 - 184 رسالهء حكمت و فلسفهء شهادت امام حسين عليه السّلام 185 - 212\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\nبسم اللّه الرحمن الرحيم الحمد لله رب العالمين ، و الصلاة و السلام على محمد و آله الطاهرين خوانندگان عزيز را به چند مطلب پيرامون رسائل اعتقادى علامه مجلسى قدس سره متذكر مىگردانم :\r\nأول : رسالهء اول رسالهء فرق ميان صفات فعل و ذات است ، در مرحلهء أول معنا و مراد از صفات فعل و ذات را بيان فرموده ، و عبارات محدثين همچون مرحوم كلينى و صدوق قدس أسرارهما نقل نموده ، و سپس تحقيقى پيرامون كلام آن دو بزرگوار به رشتهء تحرير در آورده ، و بعد از آن چهار مسلك راجع به عدم زيادتى صفات از جماعتى از بزرگان نقل فرموده‌اند ، كه عبارت باشد از : مسلك اول مىگويند اثبات صفت وجودى براى حق تعالى نمىتوان نمود . مسلك دوم مىگويند ذات مقدس در حق تعالى نايب مناب صفات است در ما . مسلك سوم مىگويند بر ذات مقدس وجود و علم و قدرت صادق است و موجود و عالم و قادر نيز صادق است . مسلك چهارم مىگويند اين صفات امور اعتباريهء نفس الامريه اند و عين ذات مقدس نيستند . و سپس بحثى پيرامون اراده مىكنند كه آيا از صفات ذات است يا از صفات فعل ، و در خاتمهء رساله جمع بندى راجع به حاصل كلام مرحوم صدوق و كلينى قدس سرهما در فرق ميان صفات ذات و صفات فعل مىفرمايند .\r\nدوم : در اكثر تراجم از رسالهء مذكور نام برده شده ، و در ذريعهء ج 15 / 44 تعبير از آن به رسالة فى صفات الذات و صفات الفعل نموده و سپس فرموده اين رساله در\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nحدود چهار صد بيت است ، و درج 16 / 176 تعبير از آن به الفرق بين صفات الذات و صفات الفعل نموده ، و سپس فرموده اين رساله در دويست بيت ، و تناقض گويى آشكارى در عدد ابيات اين رساله در كلام ايشان واقع شده است .\r\nسوم : رسالهء دوم رسالهء تحقيق مسأله بداء است ، در مرحلهء اول معناى بداء را در لغت بيان مىفرمايند ، و سپس اقوالى را كه در بداء قائل شده‌اند نقل مىكنند و بعد از آن مختار خود را مفصلا بيان مىنمايند ، و سپس فوائدى كه در معتقد بودن به بداء مىباشد به نحو مبسوطى با نقل بعض احاديث اهل بيت عصمت و طهارت سلام اللّه عليهم اجمعين رساله را به پايان مىرسانند .\r\nچهارم : در اكثر تراجم از رسالهء تحقيق مسألهء بداء نام برده شده ، و به عنوان رسالهء در بداء از آن تعبير شده است ، و در ذريعه ج 3 / 54 از او نام برده شده است .\r\nپنجم : رسالهء سوم رسالهء جبر و تفويض است ، در مرحلهء اول حديثى در كتاب توحيد و عيون اخبار الرضا مرحوم صدوق قدس سره از امام هشتم - عليه السّلام - راجع به جبر و تفويض نقل مىنمايند با ترجمهء فارسى آن ، و همچنين حديثى از امام دوم - عليه السّلام - و سپس دو قول مشهور از ميان اقوال در جبر و تفويض را نقل مىكنند ، و دو قول عبارت است از مذهب اشاعره و مذهب معتزله ، و سپس مختار مذهب حق در آن را بيان مىفرمايند كه عبارت باشد از اين كه جبر و تفويض هر دو باطل است و امرى در ميان اين دو امر حق است ، و اين مطلب را با بسط تمام با نقل روايات رساله را به پايان مىرسانند .\r\nششم : در اكثر تراجم از رسالهء جبر و تفويض نام برده شده به عناوين مختلف ، در بعض تراجم به عنوان رسالهء جبر و تفويض نام برده شده ، و در بعض ديگر به عنوان ترجمه حديث جبر و اختيار يا جبر و تفويض ، و چنين گمان كرده اند كه اين رساله فقط ترجمهء حديث مذكور در كتاب توحيد و عيون است ، و حال اين كه اين گمان اشتباه است ، بلكه شروع اين رساله با ترجمهء حديث مذكور آغازشده ، و سپس با نقل مذاهب و قول حق ، سخن شايانى به عرض خوانندگان رسانيده‌اند .\r\nهفتم : رسالهء چهارم رسالهء دفع شبهه حديث جهل و معرفت است ، و حديث\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nعبارت از حديثى است كه مرحوم كلينى - قدس سره - در اصول كافى از حضرت امام صادق - عليه السلام - روايت كرده كه فرموده‌اند « ستة أشياء ليس للعباد فيها صنع :\r\nالمعرفة ، و الجهل ، و الرضا ، و الغضب ، و النوم ، و اليقظة .\r\nاختلاف واقع شده كه مراد از معرفت و جهل در حديث چيست ؟ هفت وجه را در اين باره ذكر مىفرمايند ، و با رد و ايراد در وجوه مذكوره رساله را به پايان مىرسانند .\r\nهشتم : از اين رساله نيز در اكثر تراجم نام برده شده ، و در بعض تراجم به عنوان ترجمه حديث ستة أشياء تعبير شده ، كه ظاهرا با محتواى رساله اين عنوان تطبيق نمىكند ، بلكه چنانچه به خط نوهء علّامهء مجلسى ملا محمد حسين خاتون آبادى آمده كه تعبير از او به رساله دفع شبهه حديث جهل و معرفت شده است ، گرچه اين رساله پيرامون اين حديث است .\r\nنهم : رساله پنجم ترجمه چهارده حديث پيرامون امام زمان - عليه السّلام - و مسئله رجعت است ، كه عبارت بوده باشند از : 1 - بشارت به خروج قومى در آخر الزمان و طلب نمودن حق را . 2 - علائم قبل از ظهور حضرت 3 - تفسيرى راجع به حروف مقطعهء اول سور قرآن و استخراج ظهور حضرت از آن 4 - چگونگى ازدواج نرجس خاتون با امام حسن عسكرى - عليه السلام - . 5 - چگونگى ولادت با سعادت منجى بشريت حضرت صاحب الامر و الزمان - عليه السلام - . 6 - سؤالات سعد بن عبد الله از امام زمان عليه السلام در محضر امام حسن عسكرى - عليه السّلام - 70 - وقايع بعد از وفات امام حسن عسكرى - عليه السلام - و مورد نظر قرار گرفتن امام زمان - عليه السّلام - از طرف خلفاى جور . 8 - وقايع بعد از ظهور حضرت حجت - عليه السلام - 90 - خبر دادن پيغمبر اكرم - صلى الله عليه و آله - به ظهور ائمهء معصومين - عليهم السلام - و دعاى مخصوص هر يك از آنها . 10 - علائم ظهور آن حضرت 11 - وقايع بعد از ظهور آن حضرت . 12 - رجعت پيغمبر اكرم - صلى الله عليه و آله - و ائمهء معصومين - عليهم السلام - . 13 - رجعت تمام أنبياء و أوصياء و خوبان و بدان . 14 - وظيفه مردم در زمان غيبت .\r\nدهم : نام اين رساله نيز در اكثر تراجم آمده ، و به نامهاى مختلف گفته شده است ، در ذريعه به نام اثبات الرجعه ، و در فيض قدسى رسالة فى الرجعة و در چندين\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nفهرست خطى كتابخانه‌ها بنام رساله رجعت نوشته شده ، و به نظر حقير اين عنوان با تمام محتواى رساله تطبيق نخواهد نمود ، چون فقط حديث دوازده و سيزده راجع به رجعت است و در بعض فهارس به نام ظهوريه اسم گذارى شده ، كه اين هم با محتواى تمام رساله سازگار نيست ، چون چند حديث آن راجع به ظهور و علائم ظهور است ، و بهترين عنوان همان است كه در بعض تراجم ديگر است به نام ترجمه چهارده حديث .\r\nيازدهم : رسالهء ششم رسالهء بهشت و دوزخ است ، و اين رساله در يك مقدمه و دو فصل است ، كه مقدمه در بيان معاد جسمانى و دو فصل در أحاديث وارده در احوال بهشت و دوزخ .\r\nدوازدهم : از اين رساله نيز در اكثر تراجم نام برده شده ، و به عنوان ترجمه حديث قيامت يا جنت و نار يا رسالهء بهشت و دوزح از آن تعبير شده و در خاتمه محور در استنساخ و تحقيق و تصحيح اين شش رساله نسخ خطى آن است كه در كتابخانه حضرت آية اللّه مرعشى نجفى دام ظله در قم موجود است كه بهترين نسخ آن مجموعه ايست كه محتوى سى و چند رساله از علّامه مجلسى است ، و از چندين رساله خطى كتابخانه آستان قدس رضوى عليه السلام استفاده شده ، و به قدر وسع خود در تصحيح كوشش نموده‌ام .\r\nو الحمد للّه رب العالمين ، و السلام على عباد الله الصالحين .\r\nسيّد مهدى رجائى\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nرسالهء فرق ميان صفات فعل و ذات\r\nتأليف علامه مجلسى تحقيق سيّد مهدى رجائى\r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\n[ مقدمه مؤلف 
  ]\r\nبسم اللّه الرّحمن الرّحيم\r\nالحمد لله و سلام على عباده الذين اصطفى اما بعد : بايد دانست كه صفات مقدّسهء حق تعالى بر دو نوع است : يا سلبى است ، يا ثبوتى .\r\nامّا سلبى عين ذات واجب تعالى نيستند ، مانند جسم نبودن ، و جوهر نبودن ، و عرض نبودن .\r\nو نوع دوّم كه ثبوتى است كه اثبات امرى براى ذات اقدس نمايند بر دو قسم است : اوّل صفات ذات ، دوم صفات فعل .\r\nو صفات ذات ، صفات حقيقيّه كماليّه است كه انفكاك ذات مقدّس از آنها محال ، و اتصاف به اضداد آنها ممتنع است ، مانند علم و قدرت و حيات و سمع و بصر ، زيرا كه اينها كمال ذات مقدّس‌اند ، و خلو ذات از اينها موجب نقص و احتياج است ، و هر دو مستلزم امكان .\r\nپس نتواند بود كه حق تعالى گاهى عالم باشد و گاهى جاهل ، و در زمانى قادر باشد و در زمانى عاجز ، و در وقتى حيات داشته باشد و در وقت ديگر ضد آن را . و همچنين سمع و بصر كه علم به مسموعات و مبصرات است ، نتواند بود كه حق تعالى در زمانى عالم به اينها نباشد .\r\nو صفات فعل ، آثار صفات ذاتند كه فى نفسه اتّصاف به آنها كمال نيست ، بلكه قدرت بر آنها كمال است ، مانند خلق كردن فى نفسه كمال نيست كه از ذات مقدّس منفك نتواند شد ، بلكه قدرت بر خلق در هر زمانى كه مصلحت در آن باشد\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nكمال است . پس تواند بود كه حق تعالى در زمانى خلق كند و در زمان ديگرخلق نكند ، و همچنين رازق بودن و احيا كردن و ميراندن ، قدرت بر اينها كمال است ، و تواند بود كه اينها در زمانى كه مصلحت نباشد از او صادر نگردد .\r\nو شيخ صدوق محمد بن بابويه رحمه الله - در كتاب توحيد تحقيق اين دو معنى به اين وجه كرده است : كه هرگاه وصف كنيم خدا را به صفات ذات ، نفى مىكنيم از او به هر صفتى از آن صفات ، ضدّ آن را . پس هرگاه گوييم : خدا حى است ، نفى كرده‌ايم از او ضدّ حيات را كه مرگ است . و هرگاه كه گوييم : عليم است ، نفى كرده‌ايم از او ضدّ علم را كه جهل است . و هرگاه گوييم : سميع است ، نفى كرده‌ايم از او ضدّ شنوايى را كه كرى است . و هرگاه گوييم : بصير است ، نفى كرده‌ايم از او ضدّ بينايى را كه كورى است . و هرگاه گوييم : حكيم است ، نفى كرده خواهيم بود از او ضدّ حكمت را كه خطا كردن است در امور . و هرگاه گوييم غنى است ، نفى كرده‌ايم از او ضدّ بىنيازى را كه نيازمندى است . و هرگاه گوييم : عدل است ، نفى كرده‌ايم از او جور و ستم را . و هرگاه گوييم : حليم است ، نفى كرده‌ايم از او تعجيل در انتقام را . و هرگاه گوييم : قادر است ، نفى كرده‌ايم از او عجز را .\r\nو اگر گوييم كه اين صفات موجودند و خدا به اينها متصف است ، هر آينه اثبات كرده خواهيم بود با خدا امرى چند را كه هميشه با او بوده‌اند ، و اين متضمن تعدّد آلهه است ، زيرا كه مىگوييم كه هميشه حى و سميع و بصير و عزيز و حكيم و غنى و ملك بوده است ، و چون اين صفات را موجود قرار نداديم و به نفى اضداد بر گردانيديم ، اثبات كرده‌ايم كه هميشه خدا ، واحد و يگانه بوده است و چيزى با او نبوده است ، و اراده و مشيت و رضا و غضب و اشباه اينها از صفات افعال ، به مثابهء صفات ذات نيستند ، زيرا كه جايز نيست كه گوييم : كه خدا هميشه اراده كننده بوده است ، چنانچه جايز است كه گوييم : هميشه قادر و عالم بوده است « 1 » . اين بود ترجمهء كلام صدوق - رحمه الله - .\r\n\r\n\r\n","description":"","footnote":"\r\n( 1 ) . توحيد صدوق ص 148 .\r\n","page_name":" 13 ","page_number":13},
  {"content":"\r\n\r\nو كلينى - رحمه الله - گفته است : كه مجمل قول در صفات ذات و صفات فعل آن است كه هر چيز كه او را با ضدّ او براى خدا اثبات مىكنى و هر دو موجود است آن صفت فعل است ، و تفسير اين مجمل آن است كه اثبات مىكنى در وجود ، چيزى را كه خدا اراده كرده و چيزى را كه خدا اراده نكرده ، و چيزى را كه خدا به آن راضى است و چيزى را كه خدا را به خشم مىآورد ، و چيزى را كه خدا دوست مىدارد و چيزى را كه خدا دشمن مىدارد .\r\nپس اگر اراده از صفات ذات مىبود مانند علم و قدرت ، هر آينه اثبات آنچه خدا اراده نكرده نقيض اثبات آن چيزى مىبود كه خدا اراده كرده است ، و اگر محبّت از صفات ذات باشد ، بغض نقيض آن خواهد بود ، نمىبينى كه در وجود نمىيابى چيزى را كه خدا نداند ، و چيزى كه برآن قادر نباشد .\r\nو چنين است صفات ذات خدا كه ازلىاند ، نمىتوان خدا را وصف كرد به قدرت و عجز كه ضدّ آن است .\r\nو جايز است در صفات فعل كه گوييم : خدا مطيعان را دوست مىدارد و عاصيان را دشمن مىدارد ، و با مطيعان موالات مىنمايد ، و با عاصيان معادات مىفرمايد .\r\nو مىتوان گفت : از كسى راضى است و با ديگرى خشمناك است ، و مىگويى در دعا : كه خداوندا خوشنود شو از من ، و سخط مكن بر من ، و دوست دار مرا ، و دشمن مدار مرا ، و نمىتوان گفت كه خدا قادر است كه بداند و قادر است كه نداند ، و قادر است كه پادشاه باشد ، و قادر است كه عزيز و حكيم باشد ، و قادر است كه عزيز و حكيم نباشد . و مىتوان گفت : كه قادر است كه آمرزنده باشد ، و قادر است كه آمرزنده نباشد ، و نمىتوان گفت : كه اراده كرده است كه پروردگار باشد و قديم و عزيز و حكيم و مالك و عالم و قادر باشد ، زيرا كه اينها صفات ذاتند و اراده از صفات فعل است .\r\nنمىبينى كه مىتوان گفت : كه ارادهء اين كرد و ارادهء آن نكرد ، به خلاف صفات ذات كه به اثبات هر صفتى ضدّ آن را نفى مىبايد كرد ، چنانچه به اثبات علم ، بايد كه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nجهل را مطلقا از او نفى كنى ، و به اثبات قدرت بايد كه ضدّ آن را كه عجزاست مطلقا از او نفى كنى . و همچنين به اثبات حيات ، نفى ضدّ آن بايد كرد كه مرگ است و به اثبات عزت ، نفى ضدّ آن بايد كرد كه مذلّت است ، و همچنين به اثبات حكمت و حلم و عدل ، نفى خطا و تعجيل و ستم بايد كرد . « 2 » تمام شد كلام كلينى رحمه اللّه .\r\nو تحقيق كلام اين دو بزرگوار موقوف بر چند مقدّمه است :\r\n\r\nأوّل : بيان عينيب صفات حقيقيه است\r\nآنچه از احاديث متواتره و ادلّهء عقليّه معلوم مىشود آن است كه بايد اعتقاد كرد كه « صفت موجود » ، زايد بر ذات مقدس نمىباشد ، و الّا لازم آيد كه حق تعالى در كلام محتاج به غير باشد و آن نيز محال است .\r\nو ايضا آن صفات اگر محتاج به علّت نيستند چندين واجب الوجود لازم آيد ، و اگر محتاج به علّت باشند و علّت غير خدا باشد ، خدا محتاج به غير باشد در وجود و جميع كمالات ، و اگر مستند به ذات حق باشند تأثير خدا در آنها موقوف باشد بر اتّصاف به آن صفات . پس اگر موقوف بر عين آن صفات باشد دور لازم آيد ، و آن محال است . و اگر محتاج به صفات ديگر مثل آنها باشد نقل كنيم سخن را در آن صفات ، و تسلسل لازم آيد ، و آن نيز محال است .\r\nو اشاعره از أهل سنت قائل شده‌اند به زيادتى صفات ، و بر ايشان لازم آمده است قول به تعدد آلهه ، چنانچه فخر رازى كه از افاضل علماى ايشان است گفته است :\r\nكه حق تعالى حكم كرده است به كفر نصارى كه به سه خدا قائل شده‌اند ، و اصحاب ما يعنى اشاعره به هشت خدا قائل شده‌اند . و قائلان به عدم زيادتى صفات چهار مسلك دارند :\r\n\r\nمسلك اوّل : قول جماعتى است كه به نفى صفات قائل شده‌اند ،\r\nو مىگويند :\r\nاثبات صفت وجودى براى حق تعالى نتوان كرد ، پس اثبات علم براى خدا به نفى جهل\r\n\r\n\r\n","description":"","footnote":"\r\n( 2 ) . اصول الكافى ج 1 / 111 - 112 .\r\n","page_name":" 15 ","page_number":15},
  {"content":"\r\n\r\nبر مىگردد ، و هرگاه گويى خدا عالم است ، معنيش آن است كه خدا عاجز نيست ، و همچنين در ساير صفات ، و اين معنى را نهايت مرتبه توحيد مىدانند .\r\nو كلام حضرت امير المؤمنين - عليه السلام - كه « كمال توحيده نفى الصفات عنه » « 3 » را به اين بر مىگردانند . و كلام ابن بابويه - رحمه اللّه نيز موهم اين معنى است .\r\nامّا از همان احاديث و احاديث ديگر معلوم است كه مراد اين معنى نيست ، و اين مذهب تعطيل است كه در اخبار بسيار انكار آن وارد شده . و در احاديث بسيار وارد .\r\nشده است كه توحيد آن است كه خدا را از حدّ تعطيل و حدّ تشبيه بيرون برى « 4 » .\r\nو تعطيل آن است كه براى خدا اثبات صفات كماليّه نكنى ، و تشبيه آن است كه به نحوى اثبات كنى كه مستلزم تشبيه به مخلوق باشد .\r\nمثلا در علم ، اگر نفى علم كنى و گويى كه خدا عالم نيست ، يا عالم بر خدا اطلاق نمىتوان كرد ، آن تعطيل است كه خدا را عاطل از صفت كمال گردانيده . و اگر گويى كه به نحوى كه ما عالميم او عالم است ، اين تشبيه است كه خدا را شبيه به خلق گردانيده . و اگر گويى : كه خدا عالم است به نحوى كه هيچ گونه مشابهت به علم ما ندارد ، علم براى او ثابت كرده و نفى تشبيه كرده .\r\nو همچنين در سميع و بصير و ساير صفات ، و توضيحش آن است كه ما امرى را كه به چشم مىبينيم در اين ديدن ، كمالى ما را حاصل گرديده ، كه مخلوط و ممزوج است به انواع نقص ، و آنچه كمال است دانستن آن ديده شده است ، امّا چون ما ناقصيم و عاجز و ممكن ، بدون اين باصره و عضو مخصوص نمىتوانيم ديد ، و اين عين نقصى است و از ما ناشى شده است . و خدا منزّه است از آن كه عضوى و جزوى داشته باشد و در دانايى محتاج به عضوى باشد .\r\nو ايضا علم ما بعد از نبودن به هم رسيده و خدا منزّه است از آن كه او مسبوق به جهل باشد . و ايضا علم ما به حصول صورت است در حاسه به اعتبار نقص ما ، و خدا\r\n\r\n\r\n","description":"","footnote":"\r\n( 3 ) . اصول كافى 1 / 140 ، ح 6 .\r\n( 4 ) . اصول كافى 1 / 82 ، ح 2 وح 7 .\r\n","page_name":" 16 ","page_number":16},
  {"content":"\r\n\r\nمنزّه است از آن كه محل حوادث باشد . و ايضا به غيبت آن أمر ، ممكن است كه علم زايل شود ، و در خدا زوال علم محال است . و علم ما معلول به علتها است ، و علم خدا علّت نمىدارد .\r\nپس آنچه كمال است كه علم به مبصرات است براى خدا اثبات بايد كرد ، و جهات نقص كه در علم ما حاصل است همه را از حق تعالى نفى بايد كرد . و آنچه در احاديث واقع شده كه موهّم نفى صفات است ، در بعضى ، مراد آن است كه « صفات زايدهء موجوده » در خدا نمىباشد ، و در بعضى مراد آن است كه كنه صفات كماليّهء الهى را نمىدانيم ، و بجز بوجهى از وجوه ، تخيّل آنها نمىتوانيم نمود ، نه آن كه به هيچ نحو تصور و اثبات نمىتوانيم كرد تا تعطيل لازم آيد .\r\n\r\nمسلك دوّم : آن است كه مىگويند كه ذات مقدس در حق تعالى ، نايب مناب صفات است در ما\r\n، چنانچه ما اشياء را به علم مىدانيم ، و حق تعالى به نفس ذات مقدس ، مىداند ، و ما بر اشياء توانايى داريم به قدرتى كه قائم است به ما ، و خدا ، به ذات مقدّس توانا است ، و ذات اقدس ، قائم مقام صفت قدرت است در ما ، و همچنين در ساير صفات .\r\nو جمعى كثير از محققان به اين قول قائل‌اند ، و بعضى مىگويند : اين قول نيز به تعطيل و نفى بر مىگردد .\r\n\r\nمسلك سوّم : آن است كه مىگويند كه بر ذات مقدّس ، وجود و علم و قدرت صادق است ،\r\nو موجود و عالم و قادر نيز صادق است . و موجود آن است كه از وجود ، خالى نباشد ، خواه عين او باشد و خواه قائم به او . و عالم آن است كه از علم ، جدا نباشد ، خواه عين علم باشد و خواه قائم به او ، و همچنين قدرت .\r\nو آنچه لغويّان مىگويند : كه عالم ، ذاتى است كه علم به او قائم باشد ، و قادر ، ذات ما قام به القدرة است ، مبتنى بر عدم تحقيق است و قلّت فهم ايشان ، زيرا كه مىدانيم كه جسمى كه نورانى باشد نيّر مىگويند ، و اگر نورى قائم به ذات تواند بود هم نور خواهد بود و هم نيرّ . و اگر بياضى قائم به ذات تواند بود ، هم بياض خواهد بود هم أبيض .\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nپس علم و قدرت و ساير صفات ، بر خدا صادق است به صدق عرضى ، و كنه ذات ، معلوم ما نيست ، و اين صفات بوجهى مفهوم ما هستند . چنان كه [ اگر 
  ] زيد را ما به عنوان ضاحك تصور كنيم ، معنى ضاحك ، يعنى خندان ، مفهوم و معلوم ما هست ، گو كنه حقيقت زيد را ندانيم ، و به اين معنى ، احاديث ظاهرا دلالتى دارد .\r\nچنانچه در حديث صحيح از هشام بن سالم منقول است كه گفت : به خدمت حضرت صادق - عليه السّلام - رفتم ، فرمود : آيا خدا را وصف مىكنى ؟ گفتم : بلى ، فرمود : بگو ، گفتم : سميع است و بصير است ، فرمود : كه اين صفتى است كه مخلوقات در آن شريك‌اند ، گفتم : چگونه وصف كنم خدا را ؟ فرمود : نورى است كه در او ظلمت نيست ، و حياتى است كه در او مرگ نيست ، و علمى است كه جهل در او نيست ، و حقّى است كه باطل در او نيست ، پس بيرون آمدم از نزد او و من داناترين مردم بودم به توحيد خدا « 5 » .\r\nاگرچه امثال اين روايت را بر مسلك ثانى حمل مىتوان كرد .\r\n\r\nمسلك چهارم : آن است كه اين صفات امور اعتباريّهء نفس الامريّه اند ،\r\nو عين ذات مقدّس نيستند ، و موجود زايد بر ذات نيستند ، و صفت موجود زايد بر ذات ، محال است ، پس وجود أمرى است اعتبارى و لازم ذات مقدّس است ، و ثبوتش براى ذات ، معلول علّتى به غير ذات ، نيست .\r\nو همچنين علم عبارت از دانستن است ، و لازم ذات است ، و از ذات منتزع مىشود ، و معلول غير ذات نيست ، و امر اعتبارى نفس الامرى است ، و امر موجودى نيست كه قيام آن به ذات ، مستلزم فساد باشد . و همچنين قدرت عبارت است از توانايى ، و اين نيز امرى است اعتبارى ، منترع از ذات اقدس و به غير ذات علّتى ندارد ، و همچنين ساير صفات كماليه . و به اين مسلك اگرچه كم كسى قائل شده است ، امّا به عقل أقرب است از ساير مسالك .\r\nو حق اين است كه تفكّر در اين امور ضرورى نيست ، و مجمل بايد اعتقاد\r\n\r\n\r\n","description":"","footnote":"\r\n( 5 ) . توحيد صدوق ص 146 ، ح 14 . بحار الانوار 4 / 70 ، ح 16 .\r\n","page_name":" 18 ","page_number":18},
  {"content":"\r\n\r\nكرد كه صفات كماليّه ، موجود زايد بر ذات و قائم به ذات نيستند ، و علّتى سواى ذات اقدس ندارد ، و هرگز ذات مقدس از اين صفات خالى نيست ، و تعدّدى در ذات و صفات حقيقيه نيست كه موجودات متعدّدهء در ازل ، اثبات كنيم ، و اتصاف ذات به اين صفات ، شبيه اتّصاف ممكنات نيست . و تفكّر در زياده از اين ، به تفكّر در ذات بر مىگردد ، و نهى از آن در اخبار وارد شده است ، و عقل از فهم آن كما ينبغى قاصر است .\r\n\r\nدوّم : آن كه اراده آيا از صفات ذات است يا از صفات فعل ؟\r\nبدان كه اكثر حكما و متكلمين را اعتقاد آن است كه اراده ، از جمله صفات ذات است و قديم است ، و از ذات مقدّس منفك نمىشود ، بلكه عين ذات مقدس است ، بنابر قول به عينيّت صفات .\r\nو احاديث « 6 » بسيار دلالت مىكند بر آن كه اراده از صفات فعل است و حادث است ، بلكه عين ايجاد و احداث است و در حق تعالى به غير ايجاد معنى نيست كه مسمّى به اراده باشد . و تحقيقش آن است كه چون در ما ، پيش از آن كه فعل اختيارى صادر شود ، چند چيز حاصل مىشود .\r\nاوّل : تصوّر آن فعل و تفكّر در آن ، پس اعتقاد حصول نفع در آن ، پس منبعث شدن شوق از نفس بسوى آن ، پس تأكّد عزم در آن تا به حدّ اجماع رسد كه آن اراده است و از آن ، فعل حاصل شود ، و اينها همه در ما ، متوسط است ميان ما و فعل ، و در جناب حق تعالى به غير علم به آن ، و علم به آن كه آن مقرون مصلحت است كه قديم است ، و ايجاد فعل كه حادث است امر ديگر نيست .\r\nپس حكما و متكلمان ، علم به خير و نفع و اصلح بودن را ، اراده ناميده‌اند ، و آن داخل علم خدا است و قديم است ، لهذا از صفات ذات شمرده‌اند .\r\nو در عرف احاديث و محدّثان اهل شرع ، « ايجاد » را اراده مىنامند ، و آن\r\n\r\n\r\n","description":"","footnote":"\r\n( 6 ) . اصول كافى 1 / 109 .\r\n","page_name":" 19 ","page_number":19},
  {"content":"\r\n\r\nحادث است و مقارن وجود به هم مىرسد ، و از صفات ذات نيست كه از حدوثش تغييرى يا از عدمش نقصى در ذات مقدّس به هم مىرسد .\r\nو حاصلش آن است كه ذات مقدّس با صفات كماليّه ، كافى است در حدوث حادث ، در وقت معيّن و محتاج نيست به آن كه أمرى در ذات مقدّس ، حادث گردد سواى علم قديم به نفع و صلاح . پس اين نزاع نزديك است كه به نزاع در اصطلاح برگردد ، و هرگاه چنين باشد موافق أحاديث معتبره قائل شدن ، اولى خواهد [ بود 
  ] ، و الله يعلم .\r\n\r\nسوّم : حاصل كلام آن دو فاضل در فرق ميان صفات ذات و صفات فعل\r\nآن است كه هرچه اتصاف ذات حق تعالى به آن ، نفى ضدّ آن صفت مىكند از ذات مطلقا . و ممكن است كه عين ذات مقدّس باشد ، و از قديم بودن آن تعدّدى در ذات و صفات لازم نمىآيد از صفات ذات است .\r\nو آنچه ذات مقدّس ، نسبت به يك چيز به آن متصف است و نسبت به چيز ديگر به ضدّ آن متّصف است ، از صفات ذات نمىتواند بود ، زيرا كه اگر از صفات ذات باشد ، هر دو ضد يا هر دو نقيض عين ذات واحده ، نتوانند بود ، پس بايد كه زايد بر ذات باشند ، پس ، از صفات ذات نباشند ، و چون بايد قديم باشند تعدد قدما لازم آيد ، و ايضا اگر از صفات ذات باشند چون نقيض آن طارى شود بايد كه آن زايل گردد و تغيّر در صفات ذاتيّه لازم آيد .\r\nو كلينى - رحمه الله - فرق ديگر كرده است ميان صفات ذات و صفات فعل ، به آن كه قدرت و اراده ، تعلّق به صفات ذات نمىگيرند و به صفات فعل تعلّق مىگيرند ، چنانچه نمىتوان گفت كه خدا قادر است بر دانستن ، و قادر است بر ندانستن ، و قادر است بر پادشاهى و عدم آن ، و قادر است بر عزّت و عدم آن ، و توان گفت خدا قادر است بر آمرزيدن و نيامرزيدن ، و قادر است بر آفريدن و نيافريدن ، و روزى دادن و روزى ندادن ، و نتوان گفت كه اراده كرده كه عالم باشد ، و ربّ باشد ، و قديم باشد ، و عزيز باشد ، و حكيم باشد ، و مالك باشد ، و عالم باشد ، و قادر باشد ، زيرا كه اينها از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nصفات ذاتند و قديم‌اند ، و اراده ، تعلّق به حوادث مىگيرد .\r\nو توان گفت : كه اراده كرده كه خلق نمايد و روزى دهد و بيامرزد و ثواب دهد و عقاب كند ، زيرا كه اينها صفات فعل‌اند و حادث‌اند .\r\nو در اين مطالب مجال سخن بسيار است ، و براى فرق ميان صفات ذات و صفات فعل ، گويا همين كافى باشد .\r\nو اللّه يهدى من يشاء الى صراط مستقيم\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nرسالهء تحقيق مسألهء بداء\r\nتأليف علّامه مجلسى تحقيق سيّد مهدى رجائى\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n[ مقدمه 
  ]\r\nبسم اللّه الرّحمن الرّحيم\r\nالحمد لله و سلام على عباده الذين اصطفى محمد و آله خيرة الورى و بعد : چون در مسألهء « بداء » نزاع عظيمى ميان علماى خاصه و عامّه به هم رسيده ، و منشأ تشنيع مخالفان بر شيعه گرديده ، و در اكثر مسائل توحيد ، اماميّه در تنزيه جناب مقدّس ايزدى اهتمام نموده‌اند ، و بر ايشان تشنيعات و الزامات كرده‌اند ، مانند رؤيت و زيادتى صفات و جبر و امثال اينها ، ايشان در اين مسأله بر شيعه افتراها بسته‌اند ، و به گمان فاسد خود تدارك بعضى از تشنيعات كرده‌اند . لهذا ضرور شد كه چند كلمه در تحقيق مذهب اماميّه رضوان الله عليهم - در اين باب نوشته شود ، كه موجب لغزيدن اقدام و سوء فهم خاصّ و عام نگردد .\r\nو بايد دانست كه بداء در لغت به معنى ظاهر شدن است ، و اطلاق مىكنند بر ظاهر شدن رأيى بعد از آن كه خلاف آن ظاهر شده باشد ، مثل آن كه كسى ارادهء امرى كند به گمان مصلحتى ، بعد از آن خلاف آن مصلحت بر او ظاهر شود و آن را ترك كند ، و در فارسى تعبير از آن پشيمانى مىكنند .\r\nو أهل سنت بدا را بر اين معنى حمل كرده‌اند و به شيعه نسبت داده مايه « 1 » تشنيع ساخته‌اند ، و شيعه از اين امر تبرّى نموده‌اند . و احاديث بر خلاف اين ، متواتر از ائمة - عليهم السّلام - وارده شده « 2 » ، و اعتقاد ايشان آن است كه محال است كه حق تعالى\r\n\r\n\r\n","description":"","footnote":"\r\n( 1 ) . در نسخه‌اى ماده .\r\n( 2 ) . چنانچه ذكر خواهد شد .\r\n","page_name":" 24 ","page_number":24},
  {"content":"\r\n\r\nامرى را نداند و آخر بر او ظاهر شود ، يا از اراده پشيمان شود .\r\nامّا در تحقيق بدا خلاف كرده‌اند ، بعضى گفته‌اند : بدا به معنى نسخ است ، كه حق تعالى در زمانى حكمى را مقرّر فرمايد ، و بعد از آن در زمانى ديگر آن حكم را بر طرف كند . و يهود اين معنى را انكار كرده اند . و اين معنى متضمّن پشيمانى و اختلاف علم نيست ، بلكه در هر زمانى مصلحت در حكمى از احكام مىباشد ، چون مصلحت متبدّل شد حكم نيز متبدل مىشود . مثل آن كه در امّت حضرت موسى - عليه السلام - شكار در روز شنبه حرام بود براى مصلحتى ، در زمان حضرت عيسى - عليه السلام - چون آن مصلحت بر طرف شد حكم نيز تغيير يافت و شكار شنبه حلال شد .\r\nو بعضى گفته‌اند : كه بدا در امور تكوينى ، مانند نسخ است در احكام شرعى چنانچه نسخ آن است كه حكمى از شارع رسد و گمان كنيم كه آن حكم مستمر خواهد بود ، بعد از آن ، آن حكم منسوخ گردد و حكم ديگر مقرّر شود .\r\nهمچنين در امور تكوينى اگر أمرى به حسب علل و اسباب و قرائن احوال چنان نمايد كه مستمر خواهد بود ، بعد از آن بر طرف شود و نوع ديگر شود آن را بدا مىگويند . مثل آن كه اسماعيل فرزند بزرگتر حضرت امام جعفر صادق - عليه السلام - بود و مردم را به ظاهر حال ، گمان آن بود كه بعد از حضرت ، او امام خواهد بود ، بعد از آن كه او به رحمت الهى و اصل شد مردم دانستند كه امامت او كه گمان كرده بودند ، بر طرف شد ، و امامت براى حضرت امام موسى - عليه السلام - ثابت شد . و مىگويند كه اين را براى اين بدا مىگويند كه بر ايشان امرى ظاهر شد كه بيشتر ظاهر نبود ، و معانى ديگر نيز گفته اند كه ذكر آنها چندان فايده ندارد .\r\nو آنچه از أحاديث اهل بيت - عليهم السلام - بر اين شكسته ظاهر شده آن است كه : چون يهود و بعضى از اهل سنّت قائل بودند به آن كه حق تعالى هر چيز كه در روز اوّل مقدّر و مقرّر فرموده تغيير نمىيابد ، و خدا هر چه كرده در روز اوّل كرده ، و مىگفتند :  « يَدُ اللَّهِ مَغْلُولَةٌ  « 3 »  »  يعنى : دست خدا بسته است ديگر كارى نمىتواند كرد .\r\n\r\n\r\n","description":"","footnote":"\r\n( 3 ) . سورهء مائده : 64 .\r\n","page_name":" 25 ","page_number":25},
  {"content":"\r\n\r\nو بعضى از حكما مىگفتند : كه حق تعالى جميع مخلوقات را به يك دفعه خلق كرده ، و ما كه در زمان داخليم پيش ما ماضى و مستقبل و حال مىباشد ، امّا پيش خدا كه از زمان خارج است اينها نمىباشد ، و تشبيه مىكنند به رشته [ اى 
  ] كه الوان مختلفه داشته باشد و مورى كه برآن راه رود ، گاهى در ريسمان سياه ، و گاه در ريسمان سفيد است ، و كسى كه خارج از ريسمان است همه نزد او حاضر است ، و به اين سبب قائل شده‌اند كه در هيچ امر تغيير ممكن نيست ، و عالم را با زمان و زمانيات قديم مىدانند .\r\nو بعضى از ايشان قائل‌اند : كه حق تعالى عقل اوّل را آفريد ، و عقل اوّل ، عقل دوم و فلك اوّل را ، و همچنين تا عقل دهم . و عقل دهم مدبّر عالم است .\r\nلهذا ائمّه - عليهم السلام - ردّ اقوال ايشان كرده‌اند ، چنانچه حق تعالى فرموده است  « كُلَّ يَوْمٍ هُوَ فِي شَأْنٍ  « 4 »  »  تا بدانند كه خدا مدبّر عالم است ، و هر ساعت انواع تصرّفات در هر مخلوقى مىنمايد ، و به دعا و تصدّق و خيرات و مبرّات و صلهء ارحام ، عمر و روزى و ساير تقديرات تغيير مىيابد ، و لهذا وارد شده كه « ما عظم الله به مثل البداء « 5 » » يعنى : تعظيم خدا نشده به چيزى مانند قائل شدن به بدا ، زيرا كه خدا را صاحب اختيار در ملك خود مىداند و مدبّر و متصرّف در خلق خود مىداند ، و در امور خود به جناب او متوسّل مىشود .\r\nو ايضا از آيات و اخبار ظاهر مىشود كه خدا را دو لوح هست : يكى لوح محفوظ كه مطابق علم خدا است و در آن تغييرى نمىرود ، و ديگرى لوح محو و اثبات كه در آن محو بعضى امور و اثبات أمرى به عوض آن مىشود . چنانچه فرموده است كه  « يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 6 »  »  يعنى : محو مىكند خدا آنچه را مىخواهد ، و ثابت مىگرداند آنچه را مىخواهد ، و نزد او است أمّ الكتاب يعنى : نامهء كه اصل و مادر همهء نامه‌ها و كتابها است ، كه لوح محفوظ باشد يا لوح محو و اثبات .\r\nو فرموده است كه  « هُوَ الَّذِي خَلَقَكُمْ مِنْ طِينٍ ثُمَّ قَضى أَجَلًا وَ أَجَلٌ مُسَمًّى \r\n\r\n\r\n","description":"","footnote":"\r\n( 4 ) . سورهء رحمن : 29 .\r\n( 5 ) . اصول كافى 1 / 146 ، ح 1 . توحيد صدوق ص 333 ، ح 2 . بحار الانوار 4 / 6107 ح 20 .\r\n( 6 ) . سورهء رعد : 39 .\r\n","page_name":" 26 ","page_number":26},
  {"content":"\r\n\r\n عِنْدَهُ  « 7 »  »  او است خداوندى كه مقدر كرده است اجلى ، و اجل نامبرده نزد او هست ، يكى أجل واقعى حتمى است كه در لوح محفوظ است ، و ديگرى اجل معلّق است كه در كتاب محو و اثبات است .\r\nمثل آن كه در لوح محو و اثبات نوشته شده است كه عمر زيد ، سى سال است ، يعنى . اگر حال او متوسط باشد و كارهاى بسيار نيك كند و كارهاى بسيار بد نكند مصلحت در آن است كه عمر او سى سال باشد ، پس اگر تصدّقات كرد و صلهء رحم كرد ، خدا امر مىفرمايد كه ملائكه ، سى سال را محو كنند و چهل سال را به جاى او بنويسند . يا آن كه قطع رحم كرده يا قسم ناحق خورد ، خدا مىفرمايد كه سى سال را محو كنيد و عمرش را بيست سال بنويسيد مانند آن كه بلا تشبيه ، طبيبى ملاحظهء مزاج شخصى كرد ، و حكم كرد كه موافق اين مزاج مىبايد چهل سال عمر كند . بعد از آن ، آن شخص بعضى از مقوّيات مانند فاد زهر و عرق چينى خورد ، طبيب بعد از آن اگر بگويد كه پنجاه سال عمر بايد كرد ، يا اگر فصدهاى بى جا و تصرّفات ناموافق كرد و مزاج را ضعيف كرد ، و حكم بعد از آن كرد كه عمر اين [ شخص 
  ] ، زياده از سى سال نخواهد شد ، كسى حكيم را نسبت به دروغ و خطا نسبت نمىدهد ، زيرا كه حكم اوّل موافق ظاهر حال او بود .\r\nأمّا در لوح محفوظ اگر خدا داند كه او تصدّق يا صلهء رحم خواهد كرد عمر او چهل [ سال 
  ] نوشته شده خواهد بود ، و اگر داند كه قطع رحم خواهد كرد يا قسم دروغ خواهد خورد عمر او سى [ سال 
  ] نوشته شده خواهد بود .\r\nو امّا فايدهء اين دو لوح به قدر عقل قاصر ما چند چيز است :\r\n\r\nاوّل : آن كه ملائكه مطلع شوند بر لطف خدا نسبت به عباد ،\r\nو تأثير اعمال خير و شر در اعمال و آجال و ارزاق و غير ذلك ، و موجب مزيد معرفت ايشان گردد .\r\n\r\nدوّم : آن كه مردم به اخبار انبياء و رسل و اوصياء - عليهم السلام - بدانند كه اعمال ايشان را در اين قسم امور ، اين قدر مدخليت هست ،\r\nپس باعث شود بر ترغيب\r\n\r\n\r\n","description":"","footnote":"\r\n( 7 ) . سورهء أنعام : 2 .\r\n","page_name":" 27 ","page_number":27},
  {"content":"\r\n\r\nايشان در خيرات و صرف همت ايشان از شرور و سيئات و لهذا مروى است كه « ما عبد اللّه به مثل البداء « 8 » » يعنى : عبادت خدا را چيزى باعث نمىشود مثل بدا .\r\n\r\nسوّم : آن كه گاهى انبياء و اوصياء خبر مىدهند از كتاب محو و اثبات براى مصلحتى چند :\r\nاوّل : ترغيب عباد به خيرات ، مثل آن كه حضرت عيسى - عليه السلام - خبر داد كه در آن شب داماد خواهد مرد و نمرد ، و بعد از آن در زير فراش او مارى ظاهر شد كه سنگى در دهان داشت ، براى تصدّقى كه كرده بود « 9 » . و حضرت رسول - صلى الله عليه و آله - خبر از مردن يهودى داد مثل اين به سبب تصدّق ظاهر شد « 10 » .\r\nدوّم : امتحان بندگان و شديد گردانيدن تكليف ايشان تا ثوابشان عظيم‌تر باشد ، مثل آن كه پيغمبرى يا امامى خبرى از كتاب محو و اثبات دهد ، و بعد از آن تغيير يابد و فرمايد : كه بدا شد ، تا آن كه ضعيف الايمان و قوىّ الايمان ممتاز شوند .\r\nو احاديثى كه واقع شده است كه چيزى كه به انبياء و أوصيا رسد در آن بدا نمىشود « 11 » ، شايد مراد آن باشدكه آنچه بعنوان حتم به ايشان رسد و ايشان به حتم خبر دهند ، در آن بدا نمىباشد . و خبر ايشان دو بابت است ، بعضى را تقييد به حتم مىفرمايند ، و بعضى را نه ، چنانچه فرموده‌اند كه ظهور قائم - عليه السلام - از امور محتوم است ، و سفيانى از امور محتوم است ، و صيحهء آسمانى از امور محتوم است . لهذا حضرت امير المؤمنين - عليه السلام - فرمود كه اگرنه آيه  « يَمْحُوا اللَّهُ ما يَشاءُ وَ يُثْبِتُ »  مىبود هر آينه خبر مىدادم از آنچه واقع شود تا روز قيامت « 12 » .\r\nو هرگاه ايشان خود فرموده باشند كه در بعضى از خبرهاى ما احتمال بدا هست ، و از احاديث ايشان ظاهر شود كه اخبار ايشان محتوم و غير محتوم مىدارد اگر\r\n\r\n\r\n","description":"","footnote":"\r\n( 8 ) . عبارت روايت در اصول كافى 1 / 146 ، ح 1 ، و در بحار 4 / 107 ، ح 19 : « ما عبد الله عز و جل بشىء مثل البداء » و شايد معنى اين باشدكه اعتقاد به بدا بالاترين عبادات است .\r\n( 9 ) . بحار الانوار 4 / 94 از امالى شيخ صدوق .\r\n( 10 ) . بحار الانوار 4 / 121 - 122 از كافى .\r\n( 11 ) . بحار الانوار 4 / 122 .\r\n( 12 ) . بحار الانوار 4 / 118 ، ح 52 از تفسير عياشى .\r\n","page_name":" 28 ","page_number":28},
  {"content":"\r\n\r\nچيزى فرمايند و به عمل نيايد يا تأخيرى در آن شود متضمن كذب نخواهد بود به شرطى ، بلكه خبر ايشان مشروط خواهد بود به شرطى . يا مراد آن خواهد بود كه در كتاب محو و اثبات چنين نوشته شده است .\r\nو از فضيل منقول است كه به حضرت امام محمّد باقر - عليه السلام - عرض كردم كه خروج قائم - عليه السلام - را وقتى هست ؟ حضرت سه مرتبه فرمود : كه دروغ گفتند آنها كه وقت قرار مىدهند بدرستى كه موسى - عليه السلام - چون به نزد خدا رفت ايشان را سى روز وعده كرد ، پس چون ده روز اضافه شد قوم او گفتند :\r\nموسى وعدهء ما را خلف كرد و كردند آنچه كردند . پس اگرحديثى به شما بگوييم و چنان شود كه گفتيم ، بگوييد راست گفت ، و اگر خلاف آن بشود بگوييد راست گفت خدا ، تا دو برابر ثواب داده « 13 » .\r\nسوّم : از مصالح تسلّى شيعيان و عدم يأس اهل ايمان است ، چنانچه در قصّهء نوح - عليه السلام - خبر داد ايشان را به فرج بعد از زمانى ، و چند مرتبه در آن تأخير شد ، و چنانچه ائمّهء ما - عليهم السّلام - شيعيان را به فرج اميدوار مىساختند و جراحتها كه در سينه‌هاى ايشان از جور مخالفان به هم مىرسيد به مردم به وعده‌هاى دولت حق دوا مىكردند . و اگر در آن روز ايشان را خبر مىدادند كه قيام قائم - عليه السلام - و انتقام از مخالفان بعد از هزار سال ديگر يا زياده خواهد بود ايشان مأيوس مىشدند ، بلكه اكثر ايشان از دين بر مىگشتند . لهذا در زمان حضرت صادق - عليه السلام - شيعيان صباحا و مساء منتظر فرج بودند و ثواب مىيافتند و اميدوار بودند و بر دين ثابت مىماندند .\r\nچنانچه على بن يقطين روايت كرده است كه حضرت امام موسى - عليه السلام - فرمود كه دويست سال است كه شيعه را به آرزو تربيت مىكنند .\r\nو يقطين پدر على چون از شيعيان بنى عباس بود ، و على پسرش از شيعيان أهل بيت - عليهم السلام - بود ، يقطين به پسرش گفت كه چرا دولت بنى عباس را كه خبر دادند واقع شد ، و فرج شما را كه خبر مىدهند واقع نمىشود ؟\r\n\r\n\r\n","description":"","footnote":"\r\n( 13 ) . بحار الانوار 4 / 99 ، ح 8 از تفسير قمى .\r\n","page_name":" 29 ","page_number":29},
  {"content":"\r\n\r\nعلى بن يقطين گفت آنچه به ما و شما گفتند هر دو از يك جا بود ، و هر دو را ائمّه - عليهم السلام - خبر دادند ، و ليكن وعدهء شما رسيده بود ، شما را كه خبر دادند زود واقع شد ، و وعدهء فرج ما هنوز نرسيده است ، ما را به آرزو و اميد نگاه مىدارند و راضى مىسازند ، اگر به ما مىگفتند كه فرج شما نخواهد بود مگر تا دويست سال يا سيصد سال ، هر آينه دلها سنگين مىشد و اكثر مردم از اسلام بر مىگشتند ، و ليكن گفتند :\r\nبسيار نزديك است و زود خواهد شد ، براى تأليف دلهاى مردم ، و براى نزديك گردانيدن فرج « 14 » .\r\nو در توحيد و عيون الاخبار روايت كرده است كه حضرت امام رضا - عليه السلام - گفت : يا سليمان مروزى كه چه انكار مىكنى از بدا ، و حال آن كه حق تعالى مى فرمايد كه :  « أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً  « 15 »  »  آيا نمىبيند آدمى كه ما خلق كرديم او را از پيش و نبود هيچ چيز .\r\nو مىفرمايد :  « هُوَ الَّذِي يَبْدَؤُا الْخَلْقَ ثُمَّ يُعِيدُهُ  « 16 »  »  اوست كه ابتدا كرد خلق را ، پس اعاده مىفرمايد آن را و فرمود كه :  « بَدِيعُ السَّماواتِ وَ الْأَرْضِ  « 17 »  »  فرمود كه : نوپديد آورندهء آسمانها و زمين .\r\nو فرمود كه :   « يَزِيدُ فِي الْخَلْقِ ما يَشاءُ   « 18 »   »   زياده مىكند در خلق آنچه مىخواهد ، و فرمود كه :  « بَدَأَ خَلْقَ الْإِنْسانِ مِنْ طِينٍ  « 19 »  »  ابتدا كرد آفريدن آدمى از گل .\r\nو فرمود كه :  « آخَرُونَ مُرْجَوْنَ لِأَمْرِ اللَّهِ إِمَّا يُعَذِّبُهُمْ وَ إِمَّا يَتُوبُ عَلَيْهِمْ  « 20 »  »  و ديگران هستند كه تأخير شده است كار ايشان براى امر خدا كه يا عذاب كند ايشان را يا قبول كند توبه ايشان را و ببخشد بر ايشان . و فرمود كه  « وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ \r\n\r\n\r\n","description":"","footnote":"\r\n( 14 ) . بحار الانوار 4 / 132 از شيخ كلينى .\r\n( 15 ) . سورهء مريم : 67 .\r\n( 16 ) . سورهء روم : 27 .\r\n( 17 ) . سورهء بقره : 117 و أنعام : 101 .\r\n( 18 ) . سورهء فاطر : 1 .\r\n( 19 ) . سورهء سجده : 7 .\r\n( 20 ) . سورهء توبه : 106 .\r\n","page_name":" 30 ","page_number":30},
  {"content":"\r\n\r\n عُمُرِهِ إِلَّا فِي كِتابٍ  « 21 »  »  و عمر نمىيابد عمر يابنده ، و كم نمىشود از عمر او مگر در كتابى نوشته است .\r\nسليمان گفت : آيا در بدا چيزى از پدران خود روايت نموده‌اى ؟\r\nحضرت گفت : بلى پدرم مرا خبر داد از حضرت صادق - عليه السلام - كه خدا را دو علم است : يكى علم مخزون پنهان ، كه نمىداند آن را به غير از خودش ، و از آن علم ، بدا ناشى مىشود . و علمى هست كه تعليم كرده است به ملائكه و رسولان ، پس دانايان از اهل بيت پيغمبر تو ، آن را مىدانند .\r\nسليمان گفت : مىخواهم از كتاب خدا چيزى بيرون آورى كه دلالت كند بر بدا .\r\nگفت : خدا به پيغمبرش گفت :  « فَتَوَلَّ عَنْهُمْ فَما أَنْتَ بِمَلُومٍ  « 22 »  »  يعنى : اعراض كن از ايشان و بيرون رو از ميان ايشان پس تو محل ملامت نيستى ، و اين را در وقتى فرمود كه اراده كرد كه ايشان را هلاك كند ، پس تغيير داد و فرمود كه  « وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ  « 23 »  »  .\r\nسليمان گفت : زياده بفرما ، فداى تو شوم .\r\nحضرت فرمود كه : خبر داد مرا پدرم از پدرانش كه رسول خدا - صلى الله عليه و آله - گفت كه : خدا وحى كرد بسوى پيغمبرى از پيغمبرانش كه خبرده فلان پادشاه را كه در فلان وقت او را قبض روح خواهم كرد ، آن پيغمبر آمد و او را خبر داد ، آن پادشاه بر روى تخت به دعا مشغول شد و چندان تضرع كرد كه از تخت به زير افتاد و گفت : پروردگارا مرا آن قدر مهلت بده كه كودك من بزرگ شود و امور خود را به او گذارم .\r\nپس خدا وحى كرد بسوى آن پيغمبر كه برو به نزد آن پادشاه و او را اعلام كن كه من أجل او را به تأخير انداختم و بر عمرش پانزده سال افزودم .\r\n\r\n\r\n","description":"","footnote":"\r\n( 21 ) . سورهء فاطر : 11 .\r\n( 22 ) . سورهء الذاريات : 54 .\r\n( 23 ) . سورهء الذاريات : 55 .\r\n","page_name":" 31 ","page_number":31},
  {"content":"\r\n\r\nپيغمبر گفت : پروردگارا تو مىدانى كه من هرگز دروغ نگفته‌ام . خدا وحى كرد كه تو بنده منى و آنچه فرمايم مىبايد اطاعت كنى برو و پيام مرا به او برسان و خدا سؤال كرده نمىشود از آنچه كند .\r\nپس حضرت امام رضا - عليه السلام - با سليمان گفت كه : گمان دارم كه در باب انكار بدا شبيه يهودان شده [ اى 
  ] .\r\nگفت : پناه به خدا مىبرم از اين كه شبيه به ايشان باشم مگر ايشان چه مىگويند ؟\r\nفرمود : ايشان مىگويند كه دست خدا بسته است ، و مراد ايشان آن است كه از امر عالم فارغ شده است و ديگر چيزى احداث نمىكند ، پس خدا در رد ايشان گفت :\r\n « غُلَّتْ أَيْدِيهِمْ وَ لُعِنُوا بِما قالُوا  « 24 »  »  دست ايشان بسته است ، و ملعون شدند به سبب آنچه گفتند .\r\nو شنيدم كه گروهى از پدرم موسى بن جعفر عليهما السّلام - سؤال كردند از بدا ، فرمود : مردم چرا انكار مى كنند بدا را ، و آن كه خدا امر گروهى را موقوف دارد تا حكم ديگر در حق ايشان بكند .\r\nسليمان گفت : مرا خبر نمىدهى كه سورهء   « إِنَّا أَنْزَلْناهُ فِي لَيْلَةِ الْقَدْرِ »   در چه چيز نازل شد ؟\r\nفرمود : كه اى سليمان خدا مقدر مىفرمايد در شب قدر و آنچه مىباشد از اين سال تا سال ديگر از زندگى يا مردن يا خير و شر يا روزى ، پس آنچه خدا در آن شب مقدّر نمايد محتوم است .\r\nسليمان گفت : الحال فهميدم فداى تو شوم ، پس زياده بگو .\r\nفرمود ، كه : اى سليمان ، از امور ، امرى چند هست نزد حق تعالى كه آنچه را مىخواهد پيش مىاندازد ، و آنچه را مىخواهد پس مىاندازد ، اى سليمان بدرستى كه امير المؤمنين - عليه السلام - مىگفت : علم دو علم است ، علمى كه خدا تعليم كرده\r\n\r\n\r\n","description":"","footnote":"\r\n( 24 ) . سورهء مائده : 64 .\r\n","page_name":" 32 ","page_number":32},
  {"content":"\r\n\r\nاست به ملائكه و رسل ، پس آن البته مىشود ، و خدا دروغ خود و ملائكه و پيغمبران خود را ظاهر نمىكند . و علمى هست كه نزد او مخزون است و احدى از خلق خود را بر آن مطلع نگردانيده ، آنچه را خواهد پيش مىاندازد ، و آنچه را خواهد پس مىاندازد ، و آنچه را خواهد محو مىكند ، و آنچه را خواهد اثبات مىكند .\r\nپس سليمان با مأمون گفت : بعد از امروز انكار بدا و تكذيب به آن نخواهم كرد ، انشاء اللّه تعالى « 25 » .\r\nپس حضرت در اوّل اين حديث انكار بدا و ابطال قول يهود و بعضى از حكما نمود كه مىگويند : همه چيز در روز اوّل شده ، به يك دفعه شده ، و تدريج و تقديم و تأخير در ايجاد اشياء نمىباشد ، زيرا كه آن قول منشأ انكار بدا شده .\r\nو امّا آن كه حضرت فرمود كه : علمى كه به ملائكه و انبياء و رسل رسيده در آن بدا نيست و البته مىشود ، شايد مراد آن باشد كه آنچه به ايشان خبر داده شده به عنوان حتم و ايشان به حتم خبر دهند در آن تغيير نمىباشد ، و تغيير از علم محتوم ناشى مىشود كه در غيب مكنون است ، يعنى آنچه را به غير حتم به ايشان خبر دهند واقعش از ايشان مستور است تا در وقتى كه مصلحت باشد به ايشان وحى نمايد .\r\nو تفصيل كلام در اين مسأله مستدعى نقل مذاهب و ايراد اخبار بسيار است كه اين رساله گنجايش ايراد آنها ندارد ، و در كتاب بحار الانوار « 26 » و شرح صحيفهء كامله « 27 » ، فى الجمله بسطى داده شده .\r\nو الله يهدى من يشاء الى صراط مستقيم ، و الحمد للّه اولا و آخرا ، و صلى الله على سيد المرسلين ، و محقق حقائق الاولين و الآخرين محمد و أهل بيته الطاهرين المعصومين المقدسين .\r\n\r\n\r\n","description":"","footnote":"\r\n( 25 ) . بحار الانوار 4 / 95 - 96 از عيون اخبار الرضا . و توحيد صدوق 443 - 445 .\r\n( 26 ) . بحار الانوار 4 / 92 - 134 .\r\n( 27 ) . الفرائد الطريقه فى شرح الصحيفه ص 29 - 33 .\r\n","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nرسالهء جبر و تفويض\r\nتأليف علّامه مجلسى تحقيق سيّد مهدى رجائى\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\n[ مقدمه 
  ]\r\nبسم اللّه الرّحمن الرّحيم\r\nالحمد لله و سلام على عباده الذين اصطفى امّا بعد : شيخ صدوق محمد بن بابويه قمى - رحمه الله - در كتاب توحيد و كتاب عيون اخبار الرضا - عليه السّلام - به سند صحيح روايت كرده است از « سليمان جعفرى عن أبى الحسن الرضا - عليه السّلام - قال : ذكر عنده الجبر و التفويض ، فقال :\r\nأ لا أعطيكم فى هذا أصلا لا تختلفون فيه و لا يخاصمكم « 1 » عليه أحد الّا كسرتموه ؟ قلنا : ان رأيت ذلك » .\r\nيعنى : سليمان جعفرى از حضرت امام رضا - عليه السلام - روايت كرد كه مذكور شد نزد آن حضرت مذهب جبر و تفويض ، پس حضرت فرمود : كه آيا ببخشم به شما در اين باب اصلى و قاعده [ اى 
  ] كلّى كه در آن باب اختلاف نكنيد ، و مخاصمه نكند در آن باب با شما احدى از مخالفان مگر او را در هم شكند و حجّت او را باطل گردانيد .\r\nگفتيم : اگر مصلحت دانى شفقت خواهى كرد .\r\n« فقال : ان الله عزّ و جلّ لم يطع باكراه ، و لم يعص بغلبة ، و لم يهمل العباد فى ملكه ، هو المالك لما ملّكهم ، و القادر على ما أقدرهم عليه ، فان ائتمر العباد بطاعته لم يكن الله عنها صادّا و لا منها مانعا ، و ان ائتمروا بمعصيته ، فشاء أن يحول بينهم و بين ذلك فعل ، و ان لم يحل و فعلوه فليس هو الذى أدخلهم فيه . ثم قال - عليه السّلام - : من يضبط حدود هذا الكلام فقد خصم من خالفه « 2 » » .\r\n\r\n\r\n","description":"","footnote":"\r\n( 1 ) . در توحيد : و لا تخاصمون .\r\n( 2 ) . توحيد صدوق ص 361 ، ح 7 . عيون أخبار الرضا 1 / 144 ، ح 48 . بحار الانوار 5 / 16 ، ح 22 .\r\n","page_name":" 36 ","page_number":36},
  {"content":"\r\n\r\nيعنى : پس حضرت فرمود : بدرستى كه خداى عزوجل اطاعت كرده نمىشود به اكراه ، كه خدا جبر كند ايشان را بر طاعت ، و معصيت كرده نشده است به غلبه ، كه نتواند ايشان را از معصيت باز داشتن ، و ايشان بر خداوند خود غالب شده باشند ، و مهمل نگذاشته است بندگان را در ملك خود ، او است مالك هر چيز كه تمليك ايشان كرده است ، و اوست قادر بر آنچه ايشان را بر آن قادر گردانيده است اگر فرمان پذير شوند بندگان به طاعتى ، نيست خدا صرف كننده از آن و نه منع كننده از آن ، و اگر ارادهء معصيتى كنند ، پس خواهد كه حائل شود ميان ايشان و ميان آن معصيت [ كه 
  ] مىكنند ، و اگر حائل نشود و بكنند ، پس خدا ايشان را در آن كار داخل نكرده است . پس حضرت فرمود : هر كه ضبط كند حدود اين كلام را ، به تحقيق كه در مخاصمه و مباحثه بر مخالفان خود غالب مىگردد . اين است ترجمهء لفظ اين حديث شريف .\r\nو شيخ كراچكى - طاب ثراه - در كتاب كنز الفوائد روايت كرده است كه حسن بصرى عريضه به خدمت حضرت امام حسن مجتبى - عليه السلام - نوشت كه نزد ما اختلاف شده است در تقدير اعمال و در استطاعت عباد ، حضرت نوشتند كه آنچه من و پدرانم به آن قائليم آن است كه هر كه ايمان ندارد به تقدير خدا در هر خير و شر ، كافر است ، و هر كه گناهان را به خدا نسبت دهد فاجر است . پس مضمون حديث گذشته را نوشتند ، و در آخر اين را زياده كردند كه بلكه حجت خود را بر ايشان تمام كرد كه به ايشان شناسانيد آنچه را از ايشان طلبيد ، و ايشان را راه داد بسوى كردن آنچه از ايشان طلبيد ، و نكردن آنچه ايشان را از آن نهى كرد ، و خدا را است حجت بالغهء كامله بر خلق و السلام « 3 » .\r\nبدان كه مسأله جبر و اختيار از امّهات مسائل دينيّه است و مشاجره و منازعه در اين مسأله ميان فرق اهل اسلام بسيار شده ، و در آن اقوال بسيار هست و آنچه مشهور است دو قول است :\r\n\r\n[ در مسأله جبر و اختيار دو قول است 
  ]\r\n\r\nأوّل : مذهب اشاعره كه قائل‌اند كه اعمال عباد به قدرت حق تعالى واقع مىشود\r\n\r\n\r\n","description":"","footnote":"\r\n( 3 ) . كنز الفوائد ص 170 - 171 .\r\n","page_name":" 37 ","page_number":37},
  {"content":"\r\n\r\n، خواه طاعت و خواه معصيت ، و مىگويند : قدرت و اختيار بنده كاسب است ، يعنى : مقارن فعل مىباشد و هيچ تأثير در آن فعل ندارند ، و چون به حسن و قبح عقلى قائل نيستند قبيح نمىدانند كه خدا ايشان را جبر كند بر كفر و معصيت ، و بعد از آن ايشان را عقاب كند .\r\n\r\nدوّم : مذهب معتزله است كه ايشان بنده را در فعل خود مستقل مىدانند ،\r\nو مىگويند : فعل به قدرت و ارادهء بنده واقع مىشود ، و خدا را در فعل او دخلى نيست به غير آن كه او را آفريده ، و اسباب فعل را به او داده ، و امر و نهى كرده ، و لطفى چند كرده كه بنده را به طاعت نزديك مىگرداند ، و اكثر علماى اماميّه به اين مذهب قائل شده‌اند . و از كلام بعضى از ايشان ظاهر مىشود كه ايشان محال مىدانند تأثير خدا را در اعمال عباد .\r\nو أشاعره را جبريه مىگويند ، زيرا كه به جبر قائل شده‌اند ، و معتزله را تفويضيّه مىگويند كه قائل‌اند به آن كه خدا أعمال را به عباد تفويض كرده و در آن دخل نمىكنند .\r\nو در أحاديث بسيار وارد شده است كه جبر و تفويض هر دو باطل است ، و أمرى در ميان اين دو أمر حق است « 4 » . و در تحقيق أمر بين أمرين سخن بسيار است .\r\nبعضى گفته‌اند مراد آن است كه در همهء احوال عباد جبر نيست و در همه تفويض نيست ، بلكه آدمى در صحت و مرض و خواب و بيدارى و تذكّر و فراموشى و امثال اينها مجبور است و در اعمالى كه تكليف به اينها متعلّق است مختار است .\r\nو جمعى گفته‌اند تفويض بُحت نيست كه حق تعالى جميع اسباب فعل را به قدرت عبد گذاشته باشد ، و جبر بُحت نيست كه همه را خود به عمل آورده باشد ، بلكه اسباب بعيده و آلات و ادوات فعل را مانند اعضاء و جوارح و آب براى وضو ، و جامه براى ستر عورت او آفريده و اسباب قرب را به قدرت او گذاشته . و اين دو وجه بسيار بعيد است ، زيرا كه به جبر به يكى از اين دو معنى ، هيچ يك از مسلمانان قائل نشده‌اند\r\n\r\n\r\n","description":"","footnote":"\r\n( 4 ) . توحيد صدوق ص 362 ، ح 8 .\r\n","page_name":" 38 ","page_number":38},
  {"content":"\r\n\r\nكه نفى آن بايد كرد .\r\n\r\nو از احاديث اهل بيت - عليهم السّلام - يكى از دو وجه ظاهر مىشود .\r\n\r\nاوّل : آن كه جبر كه مذهب اشعريه است باطل است ، و تفويض به اين معنى كه خدا قادر نيست بر آن كه بنده را از ارادهء خود برگرداند و ميان او و فعل او مانع شود باطل است\r\nبلكه شرك است ، چنانچه مذكور شد كه از كلام بعضى از معتزله ظاهر مىشود . و امر بين أمرين آن است كه حق تعالى بندگان را قدرت و اختيار داده براى مصلحت تكليف ، و قادر است بر آن كه ايشان را از اراده خود برگرداند ، و ايشان را از افعال ايشان باز دارد .\r\n\r\nدوّم : آن كه قدرت و ارادهء عباد و توفيق و خذلان ربّ العباد هر دو دخيل‌اند در وجود فعل ،\r\nو ليكن توفيق و خذلان هيچ يك ، بنده را مضطر در فعل و ترك نمىگرداند .\r\nچنانچه اگر آقايى غلام خود را مأمور گرداند كه فردا فلان كار بكن و آن كار را درست به او بفهماند و بگويد كه اگر بكنى صد دينار به تو مىدهم ، و اگر نكنى تو را صد چوب مىزنم ، اگر آقا به همين اكتفا كند و بنده قادر بر آن فعل باشد و آقا داند كه به محض اين آن بنده اين كار را نخواهد كرد ، و بعد از وقت فعل صد چوب بزند ، هيچ يك از عقلا ، او را ملامت نمىكنند بر آن عقوبت ، و نمى گويند كه او را مجبور ساخت بر نكردن آن عمل . و اگر آقا اكتفا به آن نكند و بار ديگر او را بطلبد و بگويد مبادا نكنى و ساعت ديگر كسى را بفرستد كه او را نصيحت كن كه ترك نكند ، و چون شب شود او را نوازشى بكند و نويدها بدهد ، تا آن كه در روز ديگر آن بنده آن عمل را به جا آورد و در وقت عمل كسى او را جبر نكند ، هيچ عاقل نمىگويد كه او را جبر كرد بر عمل ، و او مستحق مزد نيست . بلا تشبيه هدايا و الطاف و توفيقات جناب مقدس الهى نسبت به عباد چنين است . و ايشان نه به فعل آنها مجبور بر فعل مىشوند ، و نه به ترك آنها مجبور بر ترك .\r\nو اما آن كه چرا نسبت به بعضى به عمل مىآيد و نسبت به ديگران به عمل نمىآيد ، آن نيز به حسن اختيار و صفاى طويّت و خلوص نيّت ايشان بر مىگردد . اين مضمون و تشبيه در نامه [ اى 
  ] كه حضرت امام على نقى - عليه السّلام در تحقيق اين مسأله به سوى اهل\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاهواز نوشته مذكور است « 5 » .\r\nو ايضا كلينى روايت كرده است : كه روزى مردى از حضرت صادق عليه السلام - سؤال كرد كه آيا جبر كرده است خدا بندگان را بر معاصى ؟ فرمود : نه ، گفت : پس امر را به ايشان گذاشته است ؟ فرمود : نه . گفت : پس چه كرده است ؟ فرمود كه : لطفى از پروردگار تو در ميان هست « 6 » .\r\nو در حديث ديگر روايت كرده است كه آن حضرت فرمود : نه جبر است و نه تفويض ، بلكه امرى است ميان اين دو امر ، راوى گفت : آن امر چيست ؟ فرمود : مثل اين ، آن است كه مردى را ديدى كه معصيتى مىكند و او را نهى كردى و ترك نكرد ، پس او را گذاشتى و او به جا آورد آن معصيت را ، پس چنان نيست كه چون تو او را منع نكردى و او آن معصيت را كرد و تو او را امر كرده باشى به آن معصيت « 7 » .\r\nپس حدود آن كلام كه حضرت فرموده اين تفاصيل است كه در آن فقرات شريفه منطوى و مندرج است و در فقرهء اوّل كه فرمود : اطاعت كرده نشده به اكراه ، اشاره بر مذهب جبريه فرموده ، و در آن كه معصيت كرده نشده به غلبه ، اشاره بر مذهب معتزله نموده ، زيرا كه اگر خدا قادر نباشد كه ايشان را از معصيت صرف نمايد ، پس مشيت و قدرت ايشان بر مشيّت و قدرت خدا غالب شده خواهد بود ، و اين عين شرك است . لهذا در حديث وارد شده كه قدريّه مىگويند كه هر چه شيطان مىخواهد واقع مىشود ، و هر چه خدا مىخواهد واقع نمىشود و آن كه خدا بندگان را مهمل نگذاشته ، اشاره است به نفى تفويض ، ديگر كه از بعضى احاديث ظاهر مىشود كه خدا مردم را در نصب خليفه و در احكام شرعيّه برأى خود نگذاشته چنانچه مخالفان مىگويند ، بلكه جميع احكام را بيان كرده ، و امام هر عصر را مبيّن آن احكام گردانيده ، و ممكن است كه اشاره به نفى تفويض ديگر باشد كه گذشت . يعنى : چنان نيست كه بعد از امر و نهى دست از بندگان برداشته باشد ، و هدايت و خذلان الهى شامل حال ايشان نشود .\r\n\r\n\r\n","description":"","footnote":"\r\n( 5 ) . بحار الانوار 5 / 20 ، از احتجاج .\r\n( 6 ) . اصول كافى 1 / 159 ، ح 8 .\r\n( 7 ) . اصول كافى 1 / 160 ، ح 13 .\r\n","page_name":" 40 ","page_number":40},
  {"content":"\r\n\r\nو آن كه او است مالك آنچه تمليك ايشان كرده ، و قادر بر آنچه ايشان را بر آن قادر گردانيده ، اشاره است به نفى قول اهل تفويض ، كه ايشان بنده را مستقل مىدانند ، يعنى :\r\nقدرتى كه به ايشان بخشيده هر وقت كه خواهد از ايشان صرف مىتواند كرد ، و حايل ميان ايشان و اعمال و ارادات ايشان مىتواند شد .\r\nو در فقرات آخر حديث توضيح أمر بين أمرين ، به نحوى كه مذكور شد فرموده است :\r\nكه هرگز ايشان را از طاعت مانع نمىگردد ، و گاه حايل مىشود ميان ايشان و معصيت ، اگر مستحق اين لطف باشند ، و اگر مستحق نباشند و نكند ، ايشان به اختيار خود معصيت را مىكنند ، [ و 
  ] نمىتوان گفت كه چون خدا لطف نكرده و مانع ايشان نشده او ايشان را در معصيت افكنده .\r\nو از اين كلمات شريفه بعد از تأمّل ، جواب اكثر شبهات هر دو طرف ظاهر مىشود ، مثل آن كه جبريه مىگويند كه اگر ايشان در عمل مستقل باشند شريك خدا خواهند بود در ملك او .\r\nجواب آن است كه ما ايشان را مستقل نمىدانيم ، بلكه خدا را قادر مىدانيم كه ايشان را صرف نمايد از أعمال ايشان ، و هرگاه خدا ايشان را مالك گردانيده باشد و قدرت داده باشد شريك او نخواهند بود .\r\nو تفويضيّه مىگويند كه اگر ايشان مستقل نباشند عقاب ايشان قبيح خواهد بود .\r\nجواب آن است كه هدايت و خذلان منافات با اختيار ايشان ندارد ، چنانچه در مثال مذكور معلوم شد . و بايد كه اكثر ناس در فهم اين مسألهء غامضه به همين اكتفا نمايند ، و تفكّر بسيار در شبهات اين مسأله ننمايند كه موجب لغزش قدمها است ، و عقول عليله را در سلوك اين سبيل خطرها است ، و أئمهء اطهار - صلوات الله عليهم - از تفكّر در آن نهى بسيار فرموده اند .\r\nچنانچه خاصه و عامّه از حضرت امير المؤمنين - عليه السّلام - روايت كرده‌اند كه مردى از آن حضرت سؤال كرد از قدر ، فرمود : درياى عميقى است در آن فرو مرو ، باز پرسيد ، حضرت فرمود : خانهء تاريكى است داخل مشو ، باز پرسيد ، حضرت\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nفرمود كه : سرّ خدا است تفحّص در آن مكن ، باز پرسيد فرمود : چون به جدّ دارى مجمل بدان كه امرى است ميان دو امر نه جبر است و نه تفويض « 8 » . و در حديث ديگر فرمود كه : قدر سرّى است از اسرار خدا و پنهان است از خلق خدا و مهر خدا بر آن زده است و در علم خدا گذاشته است ، و حق تعالى علم آن را از عباد برداشته است ، و از مدارك ايشان برتر گردانيده است ، و آن دريايى است ذخّار ، موّاج و مخصوص خدا است و عمقش ما بين آسمان و زمين است ، و عرضش ما بين مشرق و مغرب است ، و سياه است مانند شب تار ، و مار و ماهى بسيار در آن هست و در قعر آن دريا آفتاب روشنى هست كه سزاوار نيست كه بر آن مطّلع گردد مگر خداى يگانهء يكتا ، پس كسى كه اراده كند كه اطّلاع بر آن به هم رساند با خدا مضادّه كرده است در حكم او ، و منازعه كرده است در سلطنت او ، و پردهء راز او را دريده است و به غضب الهى گرفتار مىشود و جاى او جهنم است « 9 » .\r\nبه اين جا ختم كرديم سخن را ، و الحمد لله أولا و آخرا ، و صلّى اللّه على سيّد المرسلين محمد و آله الاطهرين\r\n\r\n\r\n","description":"","footnote":"\r\n( 8 ) . بحار الانوار 5 / 110 ، ح 35 .\r\n( 9 ) . بحار الانوار 5 / 97 ، ح 23 .\r\n","page_name":" 42 ","page_number":42},
  {"content":"\r\n\r\n\r\nرسالهء دفع شبههء حديث جهل و معرفت\r\nتأليف علّامه مجلسى تحقيق سيّد مهدى رجائى\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبسم اللّه الرّحمن الرّحيم\r\nالحمد لله و سلام على عباده الذين اصطفى محمّد و آله خيرة الورى شيخ جليل محمد بن يعقوب كلينى از حضرت صادق - عليه السلام - روايت كرده است كه « ستة أشياء ليس للعباد فيها صنع : المعرفة ، و الجهل ، و الرّضا ، و الغضب ، و النوم ، و اليقظة » « 1 » .\r\nيعنى : شش چيز است كه بندگان را در آن صنعى و كارى نيست : شناختن ، و نادانى ، و راضى بودن ، و خشمناك گرديدن ، و خواب و بيدارى .\r\n\r\nبدان كه در معرفت و جهل اشكالى وارد است كه موهّم آن است كه كفار و ارباب مذاهب باطله در كفر خود معذور باشند ، و جوابش به چند وجه ممكن است :\r\n\r\nاوّل : آن كه گوييم كه جميع علوم و معارف از جانب حق تعالى افاضه مىشود\r\n، بعضى به استعداد نفوس ايشان و افاضهء علم بر آنها به قدر استعداد و قابليّت ، و بعضى به توسّط انبياء و اوصياء - عليهم السّلام - ، و آنچه برخلق واجب است آن است كه خود را در معرض فيضان علم به در آورند و از اغراض باطله خالى گردانند و طالب حق گردند ، و چون حق تعالى بر ايشان افاضه كند بايد كه اقرار كنند و به ظاهر انكار نكنند ، چنانچه حق تعالى در حق جمعى از كفّار مىفرمايد كه  « جَحَدُوا بِها وَ اسْتَيْقَنَتْها أَنْفُسُهُمْ »  « 2 » يعنى : انكار كردند آنها را و يقين داشت به آنها نفسهاى ايشان و مؤيّد اين وجه آنچه ابن بابويه - رحمه اللّه - در كتاب توحيد از عبد الرحيم روايت كرده\r\n\r\n\r\n","description":"","footnote":"\r\n( 1 ) . اصول كافى 1 / 164 . بحار الانوار 5 / 221 ، ح 2 .\r\n( 2 ) . سورهء نمل : 14 .\r\n","page_name":" 44 ","page_number":44},
  {"content":"\r\n\r\nاست كه نوشتم به خدمت حضرت صادق يا باقر - عليهما السّلام - و سؤال كردم از معرفت ؟\r\nدر جواب نوشتند كه : بدان كه معرفت از صنع و كار خدا است در دل و آفريده شده است ، و انكار صنع خدا است در دل آفريده شده است ، و بندگان را در اين دو چيز صنعى نيست ، و ايشان را در اين دو چيز اختيار هست از جهت كسب كردن ، پس به سبب خواهش ايشان ايمان را اختيار معرفت كردند ، پس بودند به اين جهت مؤمنان و عارفان ، و به سبب خواهش ايشان كفر را اختيار جحود و انكار كردند ، پس بودند به اين جهت كافران و انكار كنندگان و گمراهان ، و اين به سبب توفيق خدا است مر ايشان را و واگذاشتن آنها كه واگذاشته است ايشان را ، پس به اختيار و اكتساب ، خدا عقاب مىكند ايشان را و ثواب مىدهد ايشان را « 3 » .\r\nمؤلف گويد : پس از اين حديث ظاهر شد كه افاضهء علم از جانب خدا است و كسب از بنده است كه خود را مستعد و قابل افاضه گرداند ، پس اگر طالب ايمان شد و خود را از اغراض باطله خالى كرد و در طلب و سعى تقصير نكرد البته حق تعالى حق را بر او افاضه مىكند ، چنانچه فرموده است كه  « وَ الَّذِينَ جاهَدُوا فِينا لَنَهْدِيَنَّهُمْ سُبُلَنا  « 4 »  »  و اگر طالب باطل است و در مقام شك و شبهه است و طالب حق نيست در جهل مىماند .\r\nو ممكن است كه اعتقادات باطله نيز به سوء اختيار او بر او فائض شود ، و به سوء اختيار خود معاقب باشد ، چنانچه قاتل كه ضربت مىزند حق تعالى قبض روح مقتول مىكند ، و قاتل به سبب تحصيل اسباب موت معاقب است ، و اول به عقل اقرب و از شبهات ابعد است .\r\n\r\nدوّم : آن كه مراد از معرفت ، شناخت خدا و اقرار به وجود خالق باشد ،\r\nو اين معرفت موافق أخبار بسيار ، فطرى است و همه كس را در به دو فطرت و ابتداى شعور\r\n\r\n\r\n","description":"","footnote":"\r\n( 3 ) . توحيد صدوق ص 227 . بحار الانوار 5 / 221 ، ح 3 .\r\n( 4 ) . سورهء عنكبوت : 69 .\r\n","page_name":" 45 ","page_number":45},
  {"content":"\r\n\r\nحاصل است ، و لهذا هيچ كس را به خاطر نمىآيد كه اوّل زمان معرفت او ، كى بوده ، و هر كه انكار كند از روى مكابره انكار مىكند .\r\nچنانچه حق تعالى مىفرمايد  « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  « 5 »  »  اگر از ايشان بپرسى كى آفريده است آسمانها و زمينها را هر آينه مىگويند خدا .\r\nچنانچه زراره روايت كرده است از حضرت صادق - عليه السلام در تفسير آيهء ميثاق كه حضرت فرمود كه : خدا مشافهةً ايشان را خطاب كرد روز اول كه  « أَ لَسْتُ بِرَبِّكُمْ  « 6 »  »  و ايشان گفتند : بلى ، پس آن حالت را از ياد ايشان برد و اقرار را در سينهء ايشان ثابت گردانيد ، و اگر آن نمىبود هيچ كس نمىدانست كه آفريننده و روزى دهندهء او كيست و اين است معنى قول خدا  « وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ »  « 7 » .\r\nو برقى روايت كرده است كه صفوان از حضرت امام موسى - عليه السلام - پرسيد كه آيا مردم را در معرفت استطاعتى هست ؟ فرمود : نه ، نيست مگر تطوّل و انعام خدا . پرسيد كه آيا بر معرفت ثواب دارند ؟ فرمود : همچنانكه اصل معرفت به تفضل است 
  ] ثوابش را نيز به تفضل مىدهد « 8 » .\r\n\r\nسوّم : آن كه جميع اصول دين مراد باشد ،\r\nو غرض آن باشد كه كسى در هدايت كسى چندان مدخليّت نمىدارد ، چنانچه حق تعالى خطاب به حضرت رسالت - صلى الله عليه و آله - فرمود كه  « إِنَّكَ لا تَهْدِي مَنْ أَحْبَبْتَ  « 9 »  »  تو هدايت نمىكنى كسى را كه دوست دارى بلكه خدا عقلى داده و حجتها در آفاق و انفس ظاهر كرده است بر وجود و علم و كمالات خود ، و پيغمبرانى فرستاده و ايشان را به معجزات ممتاز\r\n\r\n\r\n","description":"","footnote":"\r\n( 5 ) . سورهء لقمان : 25 .\r\n( 6 ) . سورهء أعراف : 172 .\r\n( 7 ) . توحيد صدوق ص 330 - 331 . بحار الانوار 5 / 223 ، ح 13 .\r\n( 8 ) . محاسن برقى ص 281 . بحار الانوار 5 / 223 ، ح 12 .\r\n( 9 ) . سورهء قصص : 56 .\r\n","page_name":" 46 ","page_number":46},
  {"content":"\r\n\r\nگردانيده ، پس هر كه هدايت يابد به آنچه خدا به او داده ، و براى او از حجت ظاهر گردانيده هدايت مىيابد نه به گفته‌ها و كرده هاى مردم .\r\nو مراد به آن كه جهل از جانب خدا است جهل به بعض امور است ، مانند جمعى كه در امامت بر ايشان حجتى قائم نشده باشد ايشان مستضعف اند و خدا ايشان را معذور مىدارد ، بلكه جمعى كه از قبيل مجانين باشند و معرفت حق تعالى نيز ايشان را حاصل نباشد معذور خواهند بود .\r\n\r\nچهارم : آن كه مراد سواى معرفة الله باشد كه به گفتهء انبياء و رسل معلوم مىشود\r\nو خدا اين امور را به مردم نگذاشته ، بلكه خود را به ايشان شناسانيده و پيغمبران و اوصيا براى تكميل ايشان فرستاده كه عقايد خود را بر ايشان القا كنند و به عبادات و رياضات ايشان را به اعلاى درجات ايمان برسانند .\r\nچنانچه از طريقهء انبيا - عليهم السلام - ظاهر مىشود كه اولا ايشان را تكليف تكلّم به كلمتين « 10 » مىكردند و عبادات تعليم ايشان مىنمودند ، و به تدريج ايشان را به هر درجه كه قابل بودند از درجات ايمان مىرسانيدند .\r\n\r\nپنجم : آن كه مراد از معرفت ، كمال معرفت باشد ،\r\nو مراد به جهل مقابل آن يعنى : مردم را در تكميل معارف عباد اختيارى نيست ، و كمال معرفت و ايمان و يقين به توفيق و تأييد ربّ العالمين مىشود ، و اين معنى از احاديث بسيار و تجارب بى شمار معلوم است .\r\n\r\nششم : آن كه مراد از معرفت دانستن احكام شرعى باشد\r\nو غرض ردّ بر اهل سنّت باشد كه ايشان را اعتقاد آن است كه احكام دين را به دون اخذ از ائمهء هدى به عقل مخلوط به هوى مىتوان دانست ، و اين معنى بعيد است .\r\n\r\nهفتم : آن كه اين احاديث چون موافقتى با مذهب اشاعره دارد محمول بر تقيّه باشد .\r\nو اين از سابق بعيدتر است .\r\nو تفصيل كلام و ايفاء حق مقام در اين حديث شريف كه لغزشگاه افهام است\r\n\r\n\r\n","description":"","footnote":"\r\n( 10 ) . شايد مراد از كلمتين ، شهادتين باشد .\r\n","page_name":" 47 ","page_number":47},
  {"content":"\r\n\r\nمحتاج به بسط طويل الذّيلى است كه مجال به آن وفا نمىكند ، و از ائمهء هدى - عليهم السّلام - نهى از تفكر در فروع مسألهء قضا و قدر كه اين از جملهء آنها است وارد شده ، لهذا به همين قدر اكتفا نمود .\r\nهدانا اللّه و سائر اخواننا المؤمنين الى الصّراط المستقيم\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nترجمهء چهارده حديث راجع به امام زمان عليه السلام و مسأله رجعت\r\nتأليف علّامه محمد باقر مجلسى تحقيق سيّد مهدى رجائى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nبسم اللّه الرّحمن الرّحيم\r\nالحمد للّه ربّ العالمين ، و الصّلاة على أشرف الانبياء و المرسلين محمّد و عترته الطّاهرين المعصومين اما بعد : چنين گويد فقيرخاكسار ، محمد باقر بن محمد تقى - حشرهما الله تعالى مع الائمة الابرار - كه چون . . . اين ذره بى مقدار توفيق يافت كه اخبار حضرات ائمهء اطهار - صلوات الله عليهم اجمعين - را در ضمن بيست و پنج مجلد از كتاب بحار الانوار جمع نموده ، و عموم طلبه علوم دينيه را از كتاب مذكور انتفاع عظيم حاصل گرديد ، و در أثناى جمع احاديث دو حديث به نظر قاصر رسيد كه ائمهء اهل بيت - عليهم السلام - . . . شيعيان را بشارت [ به فرج 
  ] فرموده‌اند ، به خاطر فاتر رسيد كه ترجمهء اين دو حديث صحيح شريف را با دوازده حديث ديگر كه مشتمل است بر احوال شريف حضرت سيد الانبياء خاتم اوصياء ، و نقاوه ازكيا ، و شفيع روز جزاء ، و مخزن اسرار انبياء ، أعنى : صاحب الزمان و خليفة الرحمن - عليه و على آبائه الصّلاة و السّلام - بوده باشد . . .\r\n\r\nحديث أول [ خروج قومى در آخر الزمان و طلب نمودن حق را 
  ]\r\nشيخ عالى مقدار محمد بن ابراهيم نعمانى ، كه از اعاظم محدّثين است در كتاب غيبت به سند معتبر از ابو خالد كابلى روايت كرده است كه حضرت امام همام محمد بن على باقر علوم الانبياء و المرسلين - صلوات اللّه عليه - فرمود :\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nكّأنّى بقوم قد خرجوا بالمشرق يطلبون الحقّ فلا يعطونه ، ثمّ يطلبونه فلا يعطونه ، فاذا رأوا ذلك وضعوا سيوفهم على عواتقهم ، فيعطون ما سئلوه ، فلا يقبلونه حتّى يقوموا ، و لا يدفعونها الّا الى صاحبكم ، قتلاهم شهداء « 1 » » .\r\nيعنى : گويا مىبينم گروهى را كه از جانب مشرق ظاهر شوند و طلب دين حق از مردم نمايند و مردم را به آن دعوت كنند ، پس از ايشان قبول نكنند ، پس بار ديگر طلب نمايند و قبول نكنند . پس چون اين را ببينند شمشيرهاى خود را بر دوشهاى خود بگذارند و جهاد كنند ، پس مردم به دين حق در آيند ، پس ايشان به اين راضى نشوند تا آن كه بر ايشان پادشاه و و الى شوند ، و پادشاهى در ميان ايشان بماند و به كسى ندهند مگر به صاحب شما ، يعنى : حضرت صاحب الزمان - صلوات اللّه عليه - ، و هر كه با ايشان كشته شود در جنگ شهيد شده است و ثواب شهيدان دارد . . .\r\n\r\nحديث دوم [ علائم قبل از ظهور 
  ]\r\nباز شيخ نعمانى در كتاب مذكور به سند معتبر از حضرت امام به حق ناطق جعفر بن محمد الصّادق - صلوات اللّه و سلامه عليه - روايت كرده است كه آن حضرت فرمود كه روزى حضرت امير المؤمنين و امام المتقين على بن أبى طالب - صلوات الله و سلامه عليه - خبر مىدادند از وقايعى كه بعد از آن حضرت به ظهور آيد تا ظاهر شدن قائم آل محمد - صلوات الله عليه - .\r\nپس حضرت سيد الشهداء حسين بن على - صلوات اللّه و سلامه عليه - فرمودند كه يا امير المؤمنين چه وقت ، حق سبحانه و تعالى زمين را از ظالمان پاك خواهد كرد ؟\r\nحضرت امير المؤمنين - صلوات الله و سلامه عليه - فرمودند كه : خداى تعالى زمين را از لوث كافران پاك نخواهد كرد تا خون حرام ، بسيار بر زمين ريخته شود ، بعد\r\n\r\n\r\n","description":"","footnote":"\r\n( 1 ) . غيبت نعمانى ص 273 ، ح 50 .\r\n","page_name":" 51 ","page_number":51},
  {"content":"\r\n\r\nبسيار است ، بدرستى كه الله تعالى فرو فرستاد    « الم ذلِكَ الْكِتابُ »    را پس حضرت محمّد - صلّى اللّه عليه و آله - اظهار پيغمبرى خود نمود ، تا آن كه نور حقيقت او هويدا شد ، از آن پادشاهان بنى اميه و بنى عباس را به تفصيل بيان نمود در حديث طولانى كه راوى اختصار كرده است ، پس فرمود كه :\r\n« اذا قام القائم بخراسان و غلب على أرض كوفان و ملّتان و جاز جزيرة بنى كاوان ، و قام منّا قائم بجيلان و أجابته الآبر و الدّيلم ، و ظهرت لولدى رايات التّرك متفرّقات فى الاقطار و الحرمات « 2 » ، و كانوا بين هنات و هنات اذا خربت البصرة و قام أمير الامرة .\r\nفحكى عليه السلام حكاية طويلة ، ثمّ قال : اذا جهّزت الالوف ، و صفّت الصّفوف ، و قتل الكبش الخروف ، هناك يقوم الآخر و يثور الثّائر و يهلك الكافر .\r\nثمّ يقوم القائم المأمول و الامام المجهول له الشّرف و الفضل ، و هو من ولدك يا حسين ، لا أين مثله يظهر بين الرّكنين فى ذرّ يسير « 3 » يظهر على الثّقلين و لا يترك فى الارض الادنين « 4 » ، طوبى لمن أدرك زمانه و لحق أوانه و شهد امامه « 5 » . » يعنى : هرگاه خروج كند پادشاهى از خراسان و غالب شود بر زمين كوفه و ملّتان ، بگذرد از جزيره بنى كاوان كه در حوالى بصره است ، و خروج كند از ما پادشاهى در گيلان و او را اجابت كنند و يارى نمايند اهل آبر ، كه در حوالى استراباد است ، و ديلم كه قزوين و حوالى آن است ، و ظاهر شود از براى فرزند من علمهاى تركان و متفرق شوند در اطراف عالم و در مكانهاى شريف ، و جنگها و فتنه هاى عظيم ايشان را روى دهد در وقتى كه جنگ كنند در بصره ، و برخيزد پادشاه پادشاهان .\r\nپس حكايت طولانى بيان فرمودند كه راوى از ميان انداخته است . پس فرمودند آنگاه كه تهيه شود چندين هزار لشگر ، و بركشيده شود صفها ، و بكشد قوچ فرزند خود را ، در اين هنگام ديگرى پادشاه شود و طلب خون آن كشته بكند و كافران را هلاك گرداند . پس بعد از زمانى قائم آل محمد - صلوات الله و سلامه عليه - كه\r\n\r\n\r\n","description":"","footnote":"\r\n( 2 ) . در مصدر : و الجنبات .\r\n( 3 ) . در مصدر : فى دريسين باليين .\r\n( 4 ) . در مصدر : دمين .\r\n( 5 ) . غيبت نعمانى ص 275 ، ح 55 .\r\n","page_name":" 52 ","page_number":52},
  {"content":"\r\n\r\nعالميان در آرزوى اويند ظاهر شود ، امامى كه مردم قدرش را ندانند يا پى به مكانش نبرند ، او راست شرف و فضيلت بر عالميان ، و او از فرزندان تو است يا حسين ، وصف او نمىتوان كرد ، مثل او كجا به هم مىرسد .\r\nظاهر شود در ميان دو ركن كعبهء معظمه با جماعتى أندك ، و بر جن و انس غالب گردد ، و مردم دون ، يعنى كافران و ظالمان را از زمين براندازد ، و خوشا حال كسى كه زمان او را در يابد و به روزگار دولت او برسد و در خدمتش حاضر گردد . . .\r\n\r\nحديث سوم [ تفسيرى راجع به حروف مقطّعهء اوّل سور قرآن 
  ]\r\nشيخ محمد بن مسعود عياشى كه از ثقات محدّثين است در تفسير خود روايت كرده است از ابى لبيد مخزومى ، كه حضرت امام محمد باقر - عليه السّلام بعد از آن كه مدت ملك شقاوت اساس بنى عباس را بيان فرمود گفت :\r\n« يا باليد انّ فى حروف القرآن المقطّعة لعلما جمّا ، انّ الله تعالى أنزل    « الم ذلِكَ الْكِتابُ »    فقام محمّد صلّى الله عليه و آله حتّى ظهر نوره و ثبتت كلمته ، و ولد يوم ولد و قد مضى من الالف السّابع مائة سنة و ثلاث سنين ، ثمّ قال : و تبيانه فى كتاب اللّه فى الحروف المقطّعة اذا عددتها من غير تكرار ، و ليس من حروف مقطّعة حرف ينقضى الّا و قيام قائم من بنى هاشم عند انقضائه . ثمّ قال : الالف واحد ، و اللّام ثلاثون ، و الميم أربعون ، و الصّاد تسعون ، فذلك مائة و أحد و ستّون ، ثمّ كان به دو خروج الحسين بن علىّ عليهما السّلام    « الم اللَّهُ »    فلمّا بلغت مدّته قام قائم ولد العبّاس عند   « المص »   و يقوم قائمنا عند انقضائها ب   « الر »   فافهم ذلك وعه و اكتمه . » « 6 » يعنى : به تحقيق كه در حروف مقطّعه كه در اول سوره‌هاى قرآنى است علم\r\n\r\n\r\n","description":"","footnote":"\r\n( 6 ) . تفسير عياشى 2 / 3 ، ح 3 .\r\n","page_name":" 53 ","page_number":53},
  {"content":"\r\n\r\nكلمهء حق اسلام او ، ثابت و محكم شد ، و در روزى كه متولد شد از هزار هفتم از خلق آدم صد و سه سال گذشته بود . پس گفت كه بيان اين در كتاب خدا هست در حروفهاى مقطّعه اول سوره‌ها ، هرگاه بشمارى بى تكرار ، و هيچ حرفى از حروف مقطّعه نيست مگر آن كه نزد منتهى شدن آن ، يكى از بنى هاشم خروج مىكند . پس فرمود كه ألف ، يكى است و لام ، سى است و ميم ، چهل است و صاد ، نود است ، پس اين ، صدوشصت و يك مىشود ، پس بود ابتداى خروج حضرت امام حسين بن على - عليهما السلام - در    « الم اللَّهُ »    . پس چون مدتش تمام شود خروج كند أوّل پادشاهان بنى عباس نزد   « المص »   و خروج مىكند قائم أهل بيت - عليهم السلام - نزد منقضى شدن اين حروف ب   « الر »   پس بفهم و نگاه و پنهان دار .\r\nمترجم گويد : كه اين حديث از جمله احاديث مشكله است و چندين وجه از اشكال دارد ، و تا حال نشنيده‌ام كه كسى حلّ اين حديث كرده باشد ، و اين حقير را وجهى چند به خاطر قاصر رسيده است كه در كتاب بحار الانوار « 7 » ذكر كرده‌ام ، و يك وجهش را در اين رساله ايراد مىنمايم .\r\nاول بايد دانست كه حساب ابجد چنانچه از كتب معتبرهء حساب معلوم مىشود به چندين وجه در زمان سابق مقرّر بوده ، و بناى اين حديث بر حساب ابجد اهل مغرب است كه سابقا در ميان عرب شايع بوده است ، و ابجد ايشان چنين است : سعفص قرشت ثخذ ظغش « 8 » . يعنى صاد را شصت مىگيرند ، و ضاد را نود مىگيرند ، و سين را سيصد ، و ظا را هشتصد ، و غين را نهصد ، و شين را هزار ، و باقى حروف با مشهور موافق اند .\r\nپس بدان كه اول تاريخ ولادت حضرت رسالت پناه - صلّى اللّه عليه و آله - از جميع فواتح بيرون آوردند ، به آن كه مكرّرها را بيندازى ، يعنى از   « الم »   و   « الر »   و  « لَحْمَ »  و غير اينها كه مكرّر واقع شده است يكى را حساب كنى و حروف مبسوطه را با زبر و بيّنات حساب كنى ، مثل آن كه الف را سه حرف بگيرى و لام را سه حرف و همچنين .\r\n\r\n\r\n","description":"","footnote":"\r\n( 7 ) . بحار الانوار 92 / 383 .\r\n( 8 ) . در نسخه آستانه چنين است : صعفص قرشت ثخذ ضظغ .\r\n","page_name":" 54 ","page_number":54},
  {"content":"\r\n\r\nپس ألف لام ميم ، ألف لام ميم صاد ، ألف لام را ، ألف لام ميم را ، كاف ها يا عين صاد ، طا ها ، طا سين ، يا سين ، صاد ، حا ميم ، حا ميم عين سين قاف ، قاف نون ، حرفهاى ايشان را كه مىشمارى صد و سه مىشود .\r\nو از خلق حضرت آدم - عليه السلام - تا ولادت شريف حضرت سيد البشر موافق اين حديث معتبر ، شش هزار و صد و سه سال گذشته بود ، و اوّل هر هزار سال مبدأ تاريخ است ، و از اوّل هزار و هفتم ، صد و سه سال گذشته بود ، و عدد اين حروف نيز صد و سه است چنانچه دانستى .\r\nپس فرمود كه   « الم »   كه در اوّل سورهء بقره است اشاره است به بعث سيد المرسلين - صلّى اللّه عليه و آله و سلم - ، و چون حضرت فرمود كه نزد انقضاى هر يك از فواتح سور ، خروج يكى از بنى هاشم مىشود ، و اول دولت بنى هاشم از حضرت عبد المطّلب بود ، پس از اوّل ظهور دولت عبد المطّلب تا ظهور دولت خاتم انبياء - عليه و آله الصّلاة و الثناء - نزديك به هفتاد و يك است كه عدد الم است به حساب ابجد و به حساب ترتيب قرآن .\r\nو بعد از   « الم »   البقرة   « الم »   آل عمران است ، و آن اشاره است به خروج حضرت امام حسين - عليه السّلام - است ، زيرا كه از ابتداى رواج أمر رسالت تا خروج آن حضرت قريب به هفتاد و يك بوده .\r\nو ديگر به حسب ترتيب سور قرآنى   « المص »   است ، و آن اشاره است به خروج بنى عباس كه باز از بنى هاشم بودند و هر چند خروجشان باطل بود و به حساب أبجد ، مغاربه صد و سى و يك است ، و از اول بعثت تا اوائل ظهور دولت ايشان صد و سى و يك بود هر چند تا بيعت ايشان بيشتر بود ، و احتمال دارد كه ابتداى اين تاريخ از نزول سورهء اعراف باشد ، پس با بيعت ايشان نيز موافق مىآيد .\r\nو توضيح اين كه بناى حساب   « المص »   بر ابجد مغاربه است [ كه 
  ] در ضمن حديثى كه در بحار الانوار « 9 » از معانى الاخبار نقل شده است حاصل مىشود .\r\n\r\n\r\n","description":"","footnote":"\r\n( 9 ) . بحار الانوار 92 / 376 ، ح 7 .\r\n","page_name":" 55 ","page_number":55},
  {"content":"\r\n\r\nو اما آن كه قيام قائم آل محمد - عليهم السلام - نزد   « الر »   است فقير را چنين به خاطر مىرسد كه مراد اين باشد كه پنج   « الر »   كه در قرآن مجيد است همه را حساب بايد كرد ، به قرينه آن كه در   « الم »   كه يكى مراد بود جزء آيه بعد را ضم فرموده در هر دو موضع ، و در   « الر »   چون مراد همه بود بيان نفرمود . و مجموع هزار و صد و پنجاه و پنج مىشود ، كه تقريبا از سنهء تحرير اين رساله كه سنهء هزار و هفتاد و هشت از هجرت است شصت و پنج سال مانده باشد ، چون مبدأ اين تاريخ از اوائل بعثت بوده .\r\nاميد كه حق تعالى در اين زودى ديده جميع مؤمنان را به غبار موكب همايون آن حضرت - صلوات الله و سلامه عليه - منوّر گرداند ، بمحمد و آله الطاهرين .\r\n\r\nحديث چهارم [ چگونگى ازدواج نرجس خاتون با امام حسن عسكرى - عليه السّلام - 
  ]\r\nدو شيخ بزرگوار شيخ محمد بن بابويه قمى و شيخ طوسى - رحمة الله عليهما - در كتابهاى غيبت به سند معتبر روايت كرده‌اند از بشر بن سليمان برده فروش ، كه از فرزندان ابو ايوب انصارى ، و از شيعيان امام على نقى و امام حسن عسكرى - صلوات الله عليهما - و همسايه ايشان بوده در شهر سرّمن رأى ، گفت كه روزى كافور ، خادم حضرت امام على نقى - عليه السلام - به نزد من آمد و مرا طلب نمود ، چون به خدمت آن حضرت رفتم و نشستم ، فرمود كه تو از فرزندان انصارى و ولايت و محبت ما اهل بيت هميشه در ميان شما بوده است از زمان حضرت رسول - صلّى اللّه عليه و آله - تا حال ، و پيوسته محلّ اعتماد ما بوده‌ايد ، و من تو را اختيار مىكنم و مشرّف مىگردانم به فضيلتى كه به سبب آن بر شيعيان سبقت گيرى در ولايت ما ، و تو را بر رازى پنهان مطّلع مىگردانم و به خريدن كنيزى مىفرستم .\r\nپس نامه پاكيزه نوشتند به خط فرنگى و لغت فرنگى ، و مهر شريف خود را بر آن زدند ، و كيسه زرى بيرون آوردند كه در آن دويست و بيست اشرفى بود ، فرمودند كه بگير اين نامه و اين زر را و متوجهء بغداد شو و در چاشت فلان روز بر سر جسر حاضر\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nشو ، پس كشتيهاى اسيران به ساحل رسد « 10 » ، جمعى از كنيزان در آن كشتيها خواهى ديد ، و جمعى از مشتريان از وكيلان امراى بنى عباس ، و قليلى از جوانان عرب خواهى ديد كه بر سر اسيران جمع خواهند شد ، پس از دور نظر كن به برده فروشى كه عمر بن يزيد نام دارد ، و در تمام روز تا هنگامى كه از براى مشتريان ظاهر سازد كنيزكى را كه فلان و فلان صفت دارد ، و تمام اوصاف او را بيان فرمود و دو جامهء حرير كنده پوشيده است ، و ابا و امتناع خواهد نمود آن كنيز از نظر كردن مشتريان و دست گذاشتن بر آن ، و خواهى شنيد كه از پس پرده صداى رومى از او ظاهر مىشود پس بدان كه به زبان رومى مىگويد كه واى پرده عفّتم دريده شد .\r\nپس يكى از مشتريان خواهد گفت كه من سيصد اشرفى مىدهم به قيمت اين كنيز و عفت او ، مرا در خريدن راغب‌تر گردانيده ، پس آن كنيز به لغت عربى به آن شخص خواهد گفت كه اگر مانند حضرت سليمان بن داوود ظاهر شوى و پادشاهى او را بيابى كه من رغبت به تو نخواهم كرد ، مال خود را ضايع مكن و به قيمت من مده .\r\nپس آن برده فروش گويد : كه من براى تو چه چاره كنم كه به هيچ مشترى راضى نمىشوى و آخر از فروختن تو چاره نيست . پس آن كنيزك گويد كه چه تعجيل مىكنى ، و البته بايد كه مشترى به هم رسد كه دل من به او ميل كند و اعتماد بر وفا و ديانت او داشته باشم .\r\nپس در اين وقت تو برو به نزديك صاحب كنيز و بگو كه با من نامهء هست كه يكى از اشراف و بزرگان از روى ملاطفت نوشته است به لغت فرنگى و خط فرنگى ، و در آن نامه ، كرم و سخاوت و وفادارى و بزرگى خود را وصف كرده است ، اين نامه را به آن كنيز بده كه بخواند ، اگر به صاحب اين راضى شود ، من وكيلم از جانب آن بزرگوار كه اين كنيز را از براى او خريدارى نمايم .\r\nبشر بن سليمان گفت كه آنچه حضرت خبر داده بود همه واقع شد ، و آنچه فرمود همه را به عمل آوردم ، پس چون كنيز در نامه نظر كرد بسيار گريست و گفت به\r\n\r\n\r\n","description":"","footnote":"\r\n( 10 ) . در نسخه آستانه : أسيران لب دريا رسد .\r\n","page_name":" 57 ","page_number":57},
  {"content":"\r\n\r\nعمر بن يزيد ، كه مرا به صاحب اين نامه به فروش ، و سوگندهاى عظيم ياد كرد كه اگر مرا به او نفروشى خود را هلاك مىكنم ، پس با او در باب قيمت گفتگوى بسيار كردم تا آن كه به همان قيمت راضى شد كه حضرت امام على نقى - عليه السلام - به من داده بودند ، پس زر را دادم و كنيز را گرفتم ، و كنيز خندان و شاد شد و با من آمد به حجرهء كه در بغداد گرفته بودم ، و تا به حجره رسيد نامه امام على نقى - عليه السلام را بيرون آورد و مىبوسيد و بر ديده‌ها مىچسبانيد و بر سر و روى مىگذاشت و بر بدن مىماليد .\r\nپس من از روى تعجب گفتم كه مىبوسى نامهء را كه صاحبش را نمىشناسى ؟ كنيز گفت : كه اى عاجز كم معرفت به بزرگى فرزندان اوصياى پيغمبران گوش خود به من سپار و دل براى شنيدن سخن من فارغ بدار ، تا احوال خود را براى تو شرح كنم .\r\nبدان كه من مليكه ، دختر يشوعاى فرزند قيصر ، پادشاه رومم ، و مادرم از فرزندان شمعون بن حمّون الصفا ، وصى حضرت عيسى - عليه السلام - است ، تو را خبر دهم به امرى عجيب .\r\nبدان كه جدم قيصر خواست كه مرا به عقد فرزند برادر خود در آورد در هنگامى كه من سيزده ساله بودم ، پس جمع كرد در قصر خود از نسل حوارّيان عيسى - عليه السلام - از علماى نصارى و عباد ايشان سيصد نفر ، و از صاحبان قدر و منزلت هفتصد كس ، و از امراى لشگر و سرداران عسكر و بزرگان سپاه و سركرده‌هاى قبائل چهار هزار نفر ، و تختى فرمود كه حاضر ساختند كه در ايّام پادشاهى خود به انواع جواهر مرصع گردانيده بود ، و آن تخت را بر روى چهل پايه تعبيه كردند ، و بتها و چليپاهاى خود را بر بلنديها قرار دادند ، و پسر برادر خود را بر بالاى تخت فرستاد .\r\nپس چون كشيشان انجيل‌ها بر دست گرفتند كه بخوانند بتها و چليپاها همگى سرنگون بر زمين افتادند ، و پايه هاى تخت خراب شد ، و تخت بر زمين افتاد ، و پسر برادر ملك از تخت در افتاد و بيهوش شد . در آن حال رنگهاى كشيشان متغير شد ، و اعضاى ايشان بلرزيد ، پس بزرگ ايشان به جدم گفت كه اى پادشاه ما را معاف دار از چنين امرى كه به سبب آن ، نحوستها روى نمود ، كه دلالت مىكند بر اين كه دين مسيحى به\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nزودى زايل گردد .\r\nپس جدم اين امر را به فال بد دانست ، و گفت به علما و كشيشان ، كه اين تخت را بار ديگر بر پا كنيد و چليپاها را جاهاى خود قرار دهيد ، و حاضر گردانيد برادر اين برگشته روزگار بد بخت را كه اين دختر را به او تزويج نمايم ، تا سعادت اين برادر دفع نحوست آن برادر بكند . پس چون چنين كردند و آن برادر ديگر را بر بالاى تخت بردند ، همين كه شروع به خواندن انجيل كردند همان حالت اولى روى نمود ، و نحوست اين برادر مثل نحوست آن برادر بود ، و سرّ اين كار را ندانستند كه اين از سعادت ديگر است نه از نحوست دو برادر .\r\nپس مردم متفرق شدند ، و جدّم غمناك به حرمسرا بازگشت ، و پرده‌هاى خجالت در آويخت . پس چون شب شد و به خواب رفتم در خواب ديدم كه حضرت مسيح و شمعون ، و جمعى از حواريّان در قصر جدّم جمع شدند ، و منبرى از نور نصب كردند كه از رفعت بر آسمان ، سربلندى مىنمود ، و در همان موضع تعبيه كردند كه جدّم تخت را گذاشته بود .\r\nپس حضرت رسالت پناه محمّدى - صلى الله عليه و آله - با وصى و دامادش على بن ابى طالب - عليه السلام - و جمعى از امامان فرزندان بزرگوار ايشان قصر را به نور قدوم خويش منور ساختند ، پس حضرت مسيح به قدم ادب به استقبال حضرت خاتم الانبياء شتافتند ، و دست در گردن مبارك آن حضرت در آورد . پس حضرت رسالت پناه - صلى اللّه عليه و آله فرمود كه يا روح الله ، آمده‌ام كه مليكه ، فرزند وصى تو شمعون را براى اين فرزند سعادتمند خود خواستگارى نمايم ، و اشاره فرمود به ماه برج امامت و خلافت امام حسن عسكرى - عليه السلام - ، فرزند آن كسى كه تو نامه اش را به من دادى . پس حضرت عيسى - عليه السّلام نظر افكند به سوى شمعون و گفت كه شرف دو جهانى به تو روى آورده ، پيوند كن رحم خود را به رحم آل محمّد - صلوات الله عليهم أجمعين - . شمعون گفت : قبول كردم ، پس همگى بر آن منبر برآمدند و حضرت رسول - صلى الله عليه و آله - خطبهء انشاء فرمود ، و با حضرت مسيح - عليه السلام - مرا به امام حسن عسكرى - عليه السلام - عقد بستند ، و فرزندان حضرت رسالت با\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nحواريان گواه شدند .\r\nپس چون از آن خواب سعادت مآب بيدار شدم از بيم كشتن ، آن خواب را براى پدر و جد خود نقل نكردم ، و اين گنج يگانه را در سينه پنهان داشتم ، و آتش محبّت آن خورشيد فلك امامت روز بروز در كانون سينه‌ام مشتعل مىشد ، و سرمايه صبر و قرار مرا به باد فنا مىداد ، تا به حدى كه خوردن و آشاميدن بر من حرام شد ، و هر روز چهره ام كاهى مىشد و بدنم مىكاهيد ، و آثار عشق نهانى در بيرون ظاهر مىگرديد . پس در شهرهاى روم طبيبى نماند مگر آن كه جدّم براى معالجه من حاضر كرد ، و از دواى درد من سؤال نمود و هيچ سود نمىداد . « 11 » پس چون از علاج درد من مأيوس گرديد روزى به من گفت : اى نور چشم من آيا در خاطرت هيچ آرزويى در دنيا هست كه براى تو به عمل آورم ؟ گفتم اى جدّ من ، درهاى فرج را بر روى خود بسته مىبينم اگر شكنجه و آزار از مسلمانان كه در قيد زندان تواند رفع نمايى و بندها و زنجيرها را از ايشان بگشايى و ايشان را آزاد كنى اميدوارم كه حضرت مسيح و مادرش به من عافيتى ببخشد . پس چون چنين كرد اندك صحتى از خود ظاهر ساختم ، و اندك طعامى تناول نمودم ، پس جدّم خوشحال و شاد شد ، و ديگر اسيران مسلمانان را عزيز و گرامى داشت .\r\nپس بعد از چهارده شب در خواب ديدم كه بهترين زنان عالميان فاطمهء زهرا - عليها الصّلاة و السّلام - بديدن من آمده ، و حضرت مريم - عليها السلام - با هزار كنيز از حوريان بهشت در خدمت آن حضرت بودند ، پس مريم - عليها السلام - به من گفت كه اين خاتون ، بهترين زنان و مادر شوهر تو است امام حسن عسكرى - عليه السلام - .\r\nپس من به دامن مباركش در آويختم و گريستم ، و شكايت كردم كه امام حسن - عليه السلام - به من جفا مىكند و از ديدن من ابا مىنمايد ، پس آن حضرت فرمود كه فرزند من چگونه بديدن تو آيد و حال آن كه به خدا شرك مىآورى و بر مذهب ترسايانى ، و اينك خواهرم مريم ، دختر عمران بيزارى مىجويد به سوى خدا از دين تو ،\r\n\r\n\r\n","description":"","footnote":"\r\n( 11 ) . در نسخه آستانه : و هيچ فائده نداشت .\r\n","page_name":" 60 ","page_number":60},
  {"content":"\r\n\r\nاگر ميل دارى كه حق تعالى و حضرت مسيح و مريم - عليها السلام از تو خشنود گردند و حضرت امام حسن بديدن تو آيد ، پس بگو « أشهد أن لا إله الّا اللّه ، و أنّ أبى محمّدا رسول الله » . پس چون به اين دو كلمهء طيّبه تلفّظ نمودم ، حضرت سيدة النّساء مرا به سينهء مبارك خود چسبانيد و دلدارى فرمود و گفت اكنون منتظر آمدن فرزندم باش كه من او را به سوى تو مىفرستم .\r\nپس بيدار شدم و آن دو كلمهء طيبه را بر زبان مىراندم و انتظار ملاقات گرامى آن حضرت را مىبردم ، چون شب آينده در آمد و خواب رفتم ، خورشيد جمال آن حضرت طالع گرديد ، گفتم اى دوست من ، بعد از آن كه دلم را اسير محبّت خود گردانيدى چرا از مفارقت جمال خود مرا چنين جفا دادى ؟\r\nفرمود : كه دير آمدن من به نزد تو نبود مگر براى آن كه تو مشرك بودى ، اكنون كه مسلمان شدى هر شب به نزد تو خواهم بود تا آن زمان كه خدا ما و تو را به ظاهر به يكديگر برساند ، و اين هجران را به وصال مبدل گرداند . پس از آن شب تا حال يك شب نگذشته است كه درد هجران مرا ، به شربت وصال دوا نفرمايد .\r\nبشر بن سليمان گفت كه چگونه در ميان اسيران افتادى ؟\r\nگفت مرا خبر داد حضرت امام حسن عسكرى - عليه السلام - در شبى از شبها كه در فلان روز جدّت لشكرى به جنگ مسلمانان خواهد فرستاد ، پس خود از عقب ايشان خواهد رفت تو خود را در ميان كنيزان و خدمتكاران بينداز به هيأتى كه تو را نشناسند و از پى جدّ خود روانه شو و از فلان راه برو ، چنان كردم ، طليعه لشكر مسلمانان به ما برخوردند و ما را اسير كردند ، و آخر كار من آن بود كه ديدى ، و تا حال كسى به غير از تو ندانسته است كه من دختر پادشاه رومم . و مرد پيرى كه در غنيمت ، من به حصّهء او افتادم از نام من سؤال كرد ، گفتم نرجس نام دارم ، گفت اين نام كنيزان است .\r\nبشر گفت كه اين عجب است كه تو از اهل فرنگى و زبان عربى نيك مىدانى . گفت بلى از بسيارى محبّتى كه جدّم نسبت به من داشت ، و مىخواست مرا بر ياد گرفتن آداب حسنه بدارد ، زن مترجمى را كه زبان فرنگى و زبان عربى هر دو\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمىدانست مقرر كرده بود كه هر صبح و شام مىآمد و لغت عربى به من مىآموخت ، تا آن كه زبانم به اين لغت جارى شد .\r\nبشر گويد : كه چون او را به سرّمن راى بردم و به خدمت حضرت امام على نقى - عليه السلام - رسانيدم ، حضرت به كنيزك خطاب فرمود كه چگونه حق سبحانه و تعالى به تو نمود عزّت دين اسلام را و مذلّت دين نصارى و شرف و بزرگوارى محمد و اهل بيت او - عليهم السلام - را ؟\r\nاو گفت : كه چگونه وصف كنم براى تو اى فرزند رسول خدا چيزى را كه تو بهتر مىدانى از من . پس حضرت فرمود : كه مىخواهم تو را گرامى دارم ، كدام يك بهتر است نزد تو اين كه ده هزار اشرفى به تو بدهم يا تو را بشارتى بدهم به شرف ابدى ؟\r\nگفت : بلكه بشارت ابدى را مىخواهم و مال را نمىخواهم .\r\nحضرت فرمود كه بشارت باد تو را به فرزندى كه پادشاه مشرق و مغرب عالم شود ، و زمين را پر از عدل و داد كند بعد از آن كه پر از ظلم و جور شده باشد . گفت كه اين فرزند از كى به عمل خواهد آمد ؟ گفت از آن كسى كه حضرت رسالت پناه - صلى الله عليه و آله تو را براى او خطبه كرد ، پس از او پرسيد كه حضرت مسيح و وصى او تو را به عقد كى در آوردند ؟ گفت به عقد فرزند تو امام حسن - عليه السلام - .\r\nحضرت فرمود كه آيا او را مىشناسى ؟ گفت از آن شبى كه به دست بهترين زنان مسلمان شده ام شبى نگذشته است كه او به ديدن من نيايد .\r\nپس حضرت ، كافور ، خادم را طلبيد و فرمود كه برو و خواهرم حكيمه خاتون را طلب كن ، چون حكيمه داخل شد حضرت فرمود كه اين آن كنيزى است كه مىگفتم ، حكيمه خاتون او را در برگرفت و بسيار نوازش كرد و شاد شد .\r\nپس حضرت فرمود : كه اى دختر رسول خدا ، ببر او را به خانه خود و واجبات و سنّتها را به او بياموز ، كه او زن حضرت امام حسن عسكرى ، و مادر حضرت صاحب الزمان - صلوات الله عليهما - است « 12 » .\r\n\r\n\r\n","description":"","footnote":"\r\n( 12 ) . بحار الانوار 51 / 6 - 10 از غيبت شيخ طوسى .\r\n","page_name":" 62 ","page_number":62},
  {"content":"\r\n\r\n\r\nحديث پنجم [ چگونگى ولادت حضرت صاحب الامر - عليه السلام - 
  ]\r\nمشايخ عظام ذوى الاحترام محمد بن يعقوب كلينى و محمد بن بابويه قمى و شيخ أبو جعفر طوسى و سيد مرتضى و غير ايشان از محدثين عالى شأن به سندهاى معتبر روايت كرده‌اند از حكيمه خاتون - رضى الله عنها - كه روزى حضرت امام حسن عسكرى - عليه السلام - به خانهء من تشريف آوردند و نگاه تندى به نرجس خاتون كردند ، پس عرض كردم كه اگر شما را خواهش او هست به خدمت شما بفرستم .\r\nفرمود كه اى عمّه اين نگاه از روى تعجب بود ، زيرا كه در اين زودى حق سبحانه و تعالى از او فرزندى بزرگوار بيرون آورد كه عالم را پر از عدالت كند بعد از آن كه پر از جور و ستم شده باشد . گفتم كه پس بفرستم او را به نزد شما . فرمود كه از پدر بزرگوارم رخصت بطلب در اين باب .\r\nحكيمه گويد كه جامه‌هاى خود را پوشيدم و به خانهء برادرم امام على نقى - عليه السلام - رفتم ، و چون سلام كردم و نشستم بى آن كه من سخنى بگويم حضرت از باب اعجاز ابتداء فرمود و گفت اى حكيمه ، نرجس را بفرست براى فرزندم . گفتم اى سيد من از براى همين مطلب به خدمت تو آمده بودم كه در اين امر رخصت بگيرم ، فرمود كه اى بزرگوار صاحب ، بركت خدا خواست كه تو را در چنين ثوابى شريك گرداند ، و بهرهء عظيمى از خير و سعادت به تو كرامت كند كه تو را واسطهء چنين امرى گردانيد .\r\nحكيمه گفت كه به زودى به خانهء خود برگشتم و زفاف آن معدن فتوت « 13 » و عفاف را در خانهء خود واقع ساختم ، و بعد از چند روز آن سعد اكبر را با آن زهره منظر ، به خانهء خورشيد انور ، يعنى و الد مطهر بردم ، و بعد از چند روز آن آفتاب مطلع امامت در مغرب عالم بقا غروب نمود ، و ماه برج خلافت امام حسن عسكرى - عليه السلام - در\r\n\r\n\r\n","description":"","footnote":"\r\n( 13 ) . در نسخه آستانه : و جو .\r\n","page_name":" 63 ","page_number":63},
  {"content":"\r\n\r\nامامت ، جانشين او گرديد ، و من پيوسته به عادت زمان پدر ، به خدمت آن امام البشر مىرسيدم .\r\nپس روزى نرجس خاتون آمد و گفت اى خاتون من ، پا دراز كن كه كفش از پايت بيرون كنم ، گفتم تويى خاتون و صاحب من ، هرگز نگذارم كه تو كفش از پاى من بكشى و مرا خدمت كنى ، بلكه من تو را خدمت مىكنم و منّت بر ديدهء خود مىنهم .\r\nچون حضرت امام حسن عسكرى - عليه السلام - اين سخن از من شنيد گفت خدا تو را جزاى خير دهد اى عمّه ، پس در خدمت آن حضرت نشستم تا وقت غروب آفتاب ، پس صدا زدم به كنيز خود كه بياور جامه هاى مرا تا بروم . حضرت فرمود كه اى عمّه ، امشب نزد ما باش ، كه در اين شب متولّد مىشود فرزند گرامى بر خدا ، كه حق تعالى به او زنده مىگرداند زمين را به علم و ايمان و هدايت ، بعد از آنكه مرده باشد به شيوع كفر و ضلالت . گفتم : از كى به هم مىرسد اى سيّد من ، و من در نرجس هيچ اثر حمل نمىيابم . فرمود كه از نرجس به هم مىرسد نه از ديگرى . پس برجستم و شكم و پشت نرجس را ملاحظه كردم هيچ گونه اثرحملى نيافتم ، برگشتم و عرض كردم .\r\nحضرت تبسم فرمود و گفت چون صبح مىشود اثرحمل بر او ظاهر خواهد شد ، مثل او مثل مادر موسى - عليه السلام - است كه تا هنگام ولادت هيچ تغييرى بر او ظاهر نشد و احدى بر حال او مطلع نگرديد ، زيرا كه فرعون شكم زنان حامله را مىشكافت براى طلب حضرت موسى - عليه السلام - ، و حال اين فرزند نيز در اين امر شبيه است به حال موسى - عليه السلام - .\r\nو در روايت ديگر آن است كه حضرت فرمود : كه حمل ما اوصياى پيغمبران در شكم نمىباشد در پهلو مىباشد ، و از رحم نمىآييم ، بلكه از ران مادران فرود مىآييم ، زيرا كه ما نورهاى حق تعالىايم ، و چرك و كثافت و نجاست را از ما دور گردانيده « 14 » .\r\nحكيمه گفت كه به نزد نرجس رفتم و اين احوال را به او گفتم ، گفت اى خاتون ، هيچ اثرى در خود مشاهده نمىنمايم ، پس شب در آن جا ماندم و افطار كردم و\r\n\r\n\r\n","description":"","footnote":"\r\n( 14 ) . بحار الانوار 51 / 26 .\r\n","page_name":" 64 ","page_number":64},
  {"content":"\r\n\r\nنزد نرجس خوابيدم ، و در هر ساعت از او خبر مىگرفتم و او به حال خود خوابيده بود ، و هر ساعت حيرتم زياده مىشد ، و در اين شب پيش از شبهاى ديگر به نماز تهجد برخاستم و نماز شب ادا كردم ، و چون به نماز وتر رسيدم ، نرجس از خواب جست و وضو ساخت و نماز شب به جا آورد ، چون نظر كردم صبح كاذب طلوع كرده بود ، نزديك شد كه در دلم شكّى پديد آيد از وعدهء كه حضرت فرموده بود ، ناگاه حضرت امام حسن - عليه السلام - از حجرهء خود صدا زدند كه شك مكن كه وقتش رسيده است .\r\nدر اين حال در نرجس اضطرابى مشاهده كردم ، او را در بر گرفتم و نام الهى بر او خواندم ، حضرت آواز دادند كه سورهء   « إِنَّا أَنْزَلْناهُ فِي لَيْلَةِ الْقَدْرِ »   بر او بخوان ، پس از او پرسيدم كه چه حال دارى ؟ گفت : ظاهر شد آنچه مولايم فرموده بود . پس من شروع كردم به خواندن سوره   إِنَّا أَنْزَلْناهُ فِي لَيْلَةِ الْقَدْرِ   ، شنيدم كه آن طفل در شكم با من همراهى مىكرد در خواندن ، و بر من سلام كرد من ترسيدم ، حضرت صدا زدند كه تعجب مكن از قدرت الهى ، كه حق تعالى خود ما را به حكمت گويا مىگرداند ، و ما را در بزرگى حجت خود ساخته در زمين .\r\nپس چون كلام حضرت امام - عليه السلام - تمام شد نرجس از ديده من غايب شد ، گويا پرده‌اى ميان من و او حائل گرديد ، پس دويدم به سوى حضرت امام حسن - عليه السلام فرياد كنان . فرمود كه برگرد اى عمّه كه او را در جاى خود خواهى ديد ، چون برگشتم پرده گشوده شد و در نرجس نورى مشاهده كردم كه ديده‌ام را خيره كرد ، و حضرت صاحب الامر - عليه السلام - را ديدم كه روى به قبله به سجده افتاده به زانوها ، و انگشتان سبابه را به آسمان بلند كرده و مىگويد : « أشهد أن لا إله الّا اللّه ، و أنّ جدّى رسول اللّه ، و أن أبى أمير المؤمنين » . پس يك يك امامان را شمرد تا به خودش رسيد ، پس فرمود كه : « اللّهمّ انجز لى وعدى ، و اتمم لى أمرى ، و ثبّت وطأتى ، و املأ الارض بى عدلا و قسطا » يعنى : خداوند وعدهء نصرت كه به من فرمودهء وفا كن و امر خلافت و امامت مرا تمام كن ، و استيلا و انتقام مرا از دشمنان ثابت گردان ، و پر كن زمين را به سبب من از عدل و داد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو در روايت ديگر چنان است كه چون حضرت صاحب - عليه السلام - متولد شد نورى از او ساطع گرديد و به آفاق آسمان پهن شد و مرغان سفيد ديدم كه از آسمان به زير مىآمدند و بالهاى خود را بر سر و روى و بدن آن حضرت مىماليدند و پرواز مىكردند « 15 » . پس حضرت امام حسن - عليه السلام - مرا آواز داد كه اى عمّه فرزند مرا در بر گير و به سوى من بياور ، پس چون بر گرفتم ، او را ختنه كرده و ناف بريده و پاك و پاكيزه يافتم ، و بر ذراع راستش نوشته بود كه  « جاءَ الْحَقُّ وَ زَهَقَ الْباطِلُ إِنَّ الْباطِلَ كانَ زَهُوقاً »  يعنى : حق آمد و باطل مضمحل شد و محو گرديد ، به درستى كه باطل مضمحل شدنى است و ثبات و بقا ندارد .\r\nحكيمه گفت : كه چون آن فرزند سعادتمند را به نزد پدر بزرگوارم بردم ، همين كه نظرش بر پدر افتاد سلام كرد ، پس حضرت او را گرفت و زبان مبارك بر هر دو ديده‌اش ماليد ، و در دهان و هر دو گوشش زبان گردانيد ، و بر كف دست چپ او را نشانيد ، و دست مطهّر بر سر آن سرور مىماليد و گفت : اى فرزند سخن بگو به قدرت الهى .\r\nپس حضرت صاحب الامر - عليه السلام - استعاذه فرمود و گفت :  « بِسْمِ اللَّهِ الرَّحْمنِ الرَّحِيمِ    وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ   « 16 »   »   اين آيهء كريمه موافق أحاديث معتبره « 17 » در شأن آن حضرت و آباء بزرگوار او نازل شده است ، و ترجمهء ظاهر لفظش اين است كه مىخواهيم منت گذاريم بر جماعتى كه ايشان را ستمكاران در زمين ضعيف گردانيده‌اند و بگردانيم ايشان را پيشوايان دين و بگردانيم ايشان را وارثان زمين ، و تمكين و استيلا بخشيم ايشان را در زمين ، و بنماييم به فرعون و هامان . . . و لشگرهاى ايشان از آن امامان ، آنچه را حذر مىكردند .\r\n\r\n\r\n","description":"","footnote":"\r\n( 15 ) . بحار الانوار 51 / 5 ، ح 10 .\r\n( 16 ) . سورهء قصص : 5 - 6 .\r\n( 17 ) . بحار الانوار 51 / 54 ، ح 35 .\r\n","page_name":" 66 ","page_number":66},
  {"content":"\r\n\r\nبرگشتيم به ترجمه حديث : پس حضرت صاحب الامر - عليه السلام - صلوات فرستاد بر حضرت رسالت پناه و حضرت امير المؤمنين و جميع امامان - عليهم الصلاة و السلام - تا پدر بزرگوار خود . پس در اين حال مرغان بسيار نزديك سر آن حضرت پيدا شدند ، پس به يكى از آن مرغان صدا زد كه اين طفل را بردار و نيكو محافظت كن و هر چهل روز يك مرتبه به نزد ما بياور ، مرغ آن حضرت را گرفت و به سوى آسمان پرواز كرد ، و ساير مرغان نيز از عقب او پرواز كردند ، پس حضرت امام حسن - عليه السلام - فرمود كه سپردم تو را به آن كسى كه مادر موسى به او سپرد موسى را .\r\nپس نرجس خاتون گريان شد ، حضرت فرمود : كه ساكت باش كه شير از غير پستان تو نخواهد خورد و به زودى به سوى تواش بر مىگردانند « 18 » ، چنانچه حضرت موسى - عليه السلام را به مادرش برگردانيدند ، چنانچه حق تعالى فرموده است : كه پس برگردانيديم موسى را به سوى مادرش تا ديده مادرش به او روشن گردد .\r\nحضرت حكيمه فرمود : كه اين چه مرغ بود كه صاحب را به او سپرديد ؟ فرمود كه اين روح القدس است كه موكّل است به أئمه - عليهم السلام - ايشان را موفق مىگرداند از جانب خدا و از خطا نگاه مىدارد و ايشان را به علم زينت مىدهند . حكيمه گفت : كه چون چهل روز گذشت به خدمت آن حضرت رفتم ديدم كه طفلى در ميان خانه راه مىرود ، گفتم اى سيد من اين طفل دو ساله است ؟ حضرت تبسّم نمود و فرمود : كه اولاد پيغمبران و اوصياى ايشان هرگاه امام باشند بر خلاف اطفال ديگر نشو و نما مىكنند ، يك ماههء ايشان مانند يك سالهء ديگران است ، و ايشان در شكم مادر سخن مىگويند ، و قرآن مىخوانند ، و عبادت پروردگار مىكنند ، و در هنگام شير خوردن ملائكه فرمان ايشان مىبرند ، و هر صبح و شام بر ايشان نازل مىشوند . پس حكيمه فرمود كه هر چهل روز يك مرتبه به خدمت او مىرسيدم در زمان حضرت امام حسن عسكرى - عليه السلام - ، تا آن كه چند روزى قبل از وفات آن حضرت او را ملازمت\r\n\r\n\r\n","description":"","footnote":"\r\n( 18 ) . در نسخه آستانه : بسوى تو خواهد آمد .\r\n","page_name":" 67 ","page_number":67},
  {"content":"\r\n\r\nكردم به صورت مردى كامل ، مشاهده كردم . او را نشناختم به فرزند برادر خود گفتم كه اين مرد كيست كه مرا مىفرمايى كه نزد او بنشينم ؟ فرمود كه اين فرزند نرجس است ، و خليفهء من است بعد از من ، و عن قريب من از ميان شما مى روم بايد كه سخن او را قبول كنى و امر او را اطاعت نمايى .\r\nپس بعد از چند روز حضرت امام حسن عسكرى - عليه السلام - به عالم قدس ارتحال نمود ، و من حضرت صاحب الامر - عليه السلام - را هر صبح و شام ملازمت مىنمودم ، و از هر چه سؤال مىكردم مرا خبر مىدهد ، و گاه هست كه مىخواهم سؤالى بكنم هنوز سؤال نكرده جواب مىفرمود . « 19 » و در روايت ديگر چنين وارد شده است كه حكيمه گفت كه بعد از سه روز از ولادت حضرت صاحب - عليه السلام - مشتاق لقاى آن حضرت شدم و رفتم به خدمت حضرت امام حسن - عليه السلام و پرسيدم كه مولاى من كجاست ؟ فرمود كه سپرديم او را به آن كس كه از ما و تو به او احق و اولى بود ، چون روز هفتم شود بيا به نزد ما ، چون روز هفتم رفتم گهوارهء ديدم ، بر سر گهواره دويدم مولاى خود را ديدم ، چون ماه شب چهارده ، و بر روى من مىخنديد و تبسم مىفرمود . پس حضرت آواز دادند كه فرزند مرا بياور ، چون به خدمت آن حضرت بردم زبان در دهانش گردانيد و فرمود كه سخن بگو اى فرزند ، حضرت صاحب - عليه السلام - شهادتين فرمود ، و صلوات بر حضرت رسالت پناه و ساير ائمه - عليهم السلام - فرستاد و بسم الله گفت ، و آيهء كه گذشت تلاوت نمود .\r\nپس حضرت امام حسن - عليه السلام - فرمود كه بخوان اى فرزند از آنچه خداى تعالى بر پيغمبرانش فرستاده است . پس ابتدا كرد و صحف آدم را به زبان سريانى خواند ، و كتاب ادريس و كتاب نوح و كتاب هود و كتاب صالح و صحف ابراهيم و تورات موسى و زبور داوود و انجيل عيسى و قرآن جدّم محمّد مصطفى - صلوات الله عليه و عليهم أجمعين - همه را خواند ، پس قصّه‌هاى پيغمبران ياد كرد .\r\n\r\n\r\n","description":"","footnote":"\r\n( 19 ) . بحار الانوار 51 / 12 - 14 .\r\n","page_name":" 68 ","page_number":68},
  {"content":"\r\n\r\nپس حضرت امام حسن - عليه السلام - فرمود كه چون حق تعالى مهدى اين امت را به من عطا فرمود دو ملك فرستاد كه او را به سراپرده‌هاى عرش رحمانى بردند . پس حق تعالى به او خطاب فرمود كه مرحبا به تو اى بندهء من كه تو را خلق كرده‌ام براى يارى دين خود ، و اظهار امر شريعت خود و تويى هدايت يافته از بندگان من ، قسم به ذات مقدس خود مىخورم ، كه به اطاعت تو ثواب مىدهم و به نافرمانى تو عقاب مىكنم مردم را ، و به سبب شفاعت و هدايت تو بندگان را مىآمرزم ، و به مخالفت تو عذاب مىكنم .\r\nاى دو ملك برگردانيد او را به سوى پدرش ، و از جانب من او را سلام برسانيد ، و بگوييد كه او در حفظ و حمايت من است ، او را از شرّ دشمنان حراست و محافظت مىنمايم ، تا هنگامىكه او را ظاهر گردانم ، و حق را به او بر پا دارم ، و باطل را به او سرنگون سازم ، و دين حق براى من خالص باشد « 20 » .\r\nو از نسيم ، خادم امام حسن - عليه السلام - منقول است كه در ساعتى كه حضرت صاحب الامر - عليه السلام - متولد شد عطسه كرد و گفت : « الحمد للّه ربّ العالمين و صلّى الله على محمّد و آله » پس فرمود كه ظالمان گمان مىكنند كه حجت الهى را باطل و ضايع مىتوانند كرد ، وقتى كه رخصت فرمايد حق تعالى ما را در سخن گفتن ، هر آينه شكها بر طرف شود و چون يك شب از ولادت آن حضرت گذشت به خدمت آن حضرت رفتم و عطسه كردم فرمود كه يرحمك الله ، من خوشحال شدم ، پس فرمود كه مىخواهى تو را در عطسه بشارتى بدهم ؟ گفتم : بلى ، فرمود : كه أمان است از مرگ تا سه روز « 21 » .\r\n\r\nحديث ششم [ سؤالات سعد بن عبد اللّه از امام زمان - عليه السلام - در محضر امام عسكرى - عليه السلام - 
  ]\r\nشيخ صدوق محمد بن بابويه و غير او از اكابر محدثين رضوان الله عليهم - به\r\n\r\n\r\n","description":"","footnote":"\r\n( 20 ) . بحار الانوار 51 / 27 .\r\n( 21 ) . بحار الانوار 51 / 4 - 5 .\r\n","page_name":" 69 ","page_number":69},
  {"content":"\r\n\r\nسند معتبر از سعد بن عبد اللّه قمى روايت كرده‌اند كه او گفت : روزى مبتلا شدم به مباحثهء بدترين نواصب ، و بعد از مناظرات بسيار گفت : واى بر تو و اصحاب تو شما گروه روافض ، مهاجران و انصار را طعن مىكنيد ، و انكار محبت پيغمبر نسبت به ايشان مىنماييد ، اينك أبو بكر به سبب زود مسلمان شدن از همه صحابه بهتر بود ، و از بس كه پيغمبر او را دوست مىداشت در شب غار ، او را با خود برد ، چون كه مىدانست كه او بعد از آن حضرت خليفه خواهد بود كه مبادا او تلف شود و امور مسلمانان بعد از آن حضرت معطل شود ، و حضرت على بن ابى طالب را بر جاى خود خوابانيد براى آن كه مىدانست كه اگر كشته شود ضررى به امور مسلمانان نمىرسد ، و من از اين سخن جوابها گفتم و ساكت نشد .\r\nپس گفت : اى گروه روافض ، شما مىگوييد كه عمر و أبو بكر منافق بودند ، و حكايت شب عقبه و دبّها انداختن را دليل خود مىآوريد ، بگو كه اسلام ايشان ، از روى طوع و رغبت بود يا از روى جبر و اكراه ؟ با خود فكر كردم كه اگر گويم كه از طوع و رغبت بود خواهد گفت كه پس نفاق چه معنى دارد ، و اگر بگويم كه از جبر و اكراه بود خواهد گفت كه در مكه جبرى نبود و اسلام قوتى نداشت كه مردم مجبور شوند . از جواب او ساكت شدم و ديگر برگشتم ، و طومارى نوشتم مشتمل بر زياده از چهل سؤال از مسائل مشكله ، و اين دو مسأله را درج كردم كه به خدمت حضرت امام حسن عسكرى - عليه السّلام - بفرستم با احمد بن اسحاق كه وكيل آن حضرت بود در قم .\r\nچون او را طلب كردم گفتند متوجه سرّمن رأى شد ، من از عقب او روان شدم ، چون به او رسيدم و حقيقت حال را گفتم ، گفت : خود با من بيا و از حضرت سؤال كن ، با او رفيق شدم تا به در دولت سراى آن حضرت رسيديم و رخصت طلبيديم . رخصت فرمود ، داخل شديم ، و احمد بن اسحاق با خود هميانى داشت كه در ميان عبا پنهان كرده بود ، و در آن هميان صد و شصت كيسه از طلا و نقره بود كه هر يك را يكى از شيعيان مهر زده به خدمت آن حضرت فرستاده بود .\r\nچون نظر بر روى مبارك آن حضرت انداختيم روى آن حضرت مانند ماه شب چهارده بود از حسن و صفا و نور و ضياء ، و بر دامن حضرت طفلى نشسته بود مانند\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nمشترى ، در كمال حسن و جمال و در سرش دو كاكل بود ، و نزد آن حضرت انارى بود از طلا كه به جواهر گرانبها و نگينها مرصع كرده بودند ، و يكى از بزرگان بصره به هديه براى آن حضرت فرستاده بود ، و در دست حضرت نامهء بود و كتابت مىفرمودند و آن طفل مانع مىشد ، آن انار را مىانداختند و آن طفل متوجه آن مىشد و خود كتابت مىفرمودند . پس أحمد هميان خود را گشود و نزد آن حضرت گذاشت ، حضرت به آن طفل فرمود كه اينك هدايا و تحفه هاى شيعيان تو است بگشا و متصرف شو .\r\nحضرت صاحب الامر - عليه السلام - فرمود كه اى مولاى من آيا جايز است كه من دست طاهر خود را كه از جميع گناهان پاك است دراز كنم به سوى مالهاى حرام و هديه‌هاى رجس و باطل ؟ پس حضرت صاحب - عليه السلام فرمود كه اى پسر اسحاق بيرون آور آنچه در هميان است تا ما حلال و حرام را از هم جدا كنيم .\r\nپس اسحاق يك كيسه را بيرون آورد حضرت صاحب - عليه السلام - فرمود :\r\nكه اين از فلان است كه در فلان محلّهء قم مىباشد ، و شصت و دو اشرفى در اين كيسه است ، چهل و پنج دينارش از قيمت ملكى است كه از پدر ، ميراث به او رسيده است و فروخته است ، و چهارده دينارش قيمت هفت جامه است كه فروخته است ، و از كرايهء دكان سه دينار است .\r\nحضرت امام حسن - عليه السلام - فرمود كه راست گفتى اى فرزند ، بگو كه چه چيز در ميان اين حرام است تا بيرون كند ؟\r\nفرمود كه در اين ميان يك اشرفى است به سكّهء رى ، كه به تاريخ فلان زده‌اند ، و تاريخش بر آن نقش است ، و نصف نقشش محو شده است ، و يك دينار مقراض شده ناقصى هست كه يك دانك و نيم است ، و حرام در اين كيسه همين دو دينار است . و وجه حرمتش اين است كه صاحب اين كيسه در فلان سال در فلان ماه او را در نزد جولايى كه از همسايگان او بود مقدار يك من و نيم ريسمان بود ، و مدتى بر آن گذشت و دزد آن را ربود ، و آن مرد چون گفت كه اين را دزد برد تصديقش نكرد و تاوان از او گرفت ريسمانى باريك‌تر از آن كه دزد برده بود به همان وزن ، و داد كه\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nآن را بافتند و فروخت ، و اين دو دينار قيمت آن جامه « 22 » است و حرام است .\r\nچون كيسه را احمد گشود دو دينار به همان علامتها كه حضرت صاحب الامر - عليه السلام - فرموده بود پيدا شد ، برداشت و باقى را تسليم نمود .\r\nپس صرّهء ديگر بيرون آورد حضرت صاحب - عليه السلام - فرمود كه اين مال فلان است كه در فلان محلهء قم مىباشد و پنجاه اشرفى در اين صرّه است و ما دست به اين دراز نمىكنيم ، پرسيد كه چرا ؟ فرمود : كه اين اشرفيها قيمت گندمى است كه در ميان او و برزگرانش مشترك بود ، و حصّهء خود را زياده كيل كرد و گرفت ، و مال آنها در آن هميان است .\r\nحضرت امام حسن - عليه السلام فرمود كه راست گفتى اى فرزند .\r\nپس گفت به احمد كه بردار اين كيسه‌ها را و وصيت كن كه به صاحبانش برسانند كه ما نمىخواهيم ، و اينها حرام است . بعد از آن فرمود كه آن جامهء كه آن پير زن براى ما فرستاده بياور . احمد گفت : كه آن را در ميان خورجين پنهان كرده بودم فراموش كردم برخاست كه بياورد ، پس حضرت به جانب من التفات نمودند و فرمودند :\r\nكه اى سعد به چه مطلب آمدهء ؟ گفتم : شوق ملازمت تو مرا آورده است . فرمود كه آن مسائلى كه داشتى چه شد ؟ گفتم حاضر است ، فرمود : كه از نور چشم من بپرس آنچه مىخواهى ، و اشاره به حضرت صاحب الامر - عليه السلام - فرمود . گفتم اى مولاى من و فرزند مولاى من ، روايت به ما رسيده است كه حضرت پيغمبر - صلى اللّه عليه و آله - طلاق زنان خود را به اختيار حضرت امير المؤمنين - عليه السلام - گذاشت ، حتى آن كه در روز جمل حضرت امير رسولى فرستاد به نزد عايشه ، و فرمود كه اسلام و اهل اسلام را هلاك كردى به آن غش و فريبى كه از تو صادر شد ، و فرزندان خود را به جهالت و ضلالت به هلاكت انداختى ، اگر دست از اين عمل بر مىدارى خوب ، و الا تو را طلاق مىگويم . اين چه طلاق بود كه بعد از وفات پيغمبر به آن حضرت مفوّض بود ؟\r\nحضرت صاحب - عليه السلام فرمود كه حق سبحانه و تعالى شأن زنان پيغمبر\r\n\r\n\r\n","description":"","footnote":"\r\n( 22 ) . در نسخه « ن » : دو جامه .\r\n","page_name":" 72 ","page_number":72},
  {"content":"\r\n\r\nرا عظيم گردانيده بود ، و ايشان را به شرف مادر مؤمنان بودن مخصوص ساخته بود ، حضرت رسول - صلى الله عليه و آله - به حضرت امير - عليه السلام فرمود كه اين شرف براى ايشان باقى است تا مطيع خدا باشند ، و هر يك از ايشان كه بعد از من معصيت خدا كنند و بر تو خروج كنند تو او را طلاق بگو و از اين شرف بينداز .\r\nبعد از آن پرسيدم كه يا بن رسول الله مرا خبر ده از تفسير اين آيه كه خداوند عالميان به حضرت موسى - عليه السلام - مىفرمايد كه  « فَاخْلَعْ نَعْلَيْكَ إِنَّكَ بِالْوادِ الْمُقَدَّسِ طُوىً  « 23 »  »  كه ترجمهء ظاهر لفظش اين است كه بكن نعلين خود را به درستى كه تو در وادى پاكيزهء ، كه طوى نام دارد . به درستى كه اتفاق علما است كه نعلين آن حضرت از پوست مرده بود . لهذا خدا امر فرمود كه بكند . حضرت فرمود كه هر كه اين سخن را مىگويد بر موسى - عليه السلام - افترا بسته ، و او را با رتبهء نبوّت جاهل دانسته است ، زيرا كه خالى از اين نيست كه نماز موسى در آن نعلين جايز بود يا نه ؟ اگر نماز جايز بود ، پوشيدن در آن بقعه نيز جايز خواهد بود ، هر چند كه آن مكان ، مقدّس و مطهر باشد ، و اگر نماز در آن جايز نبود ، پس موسى - عليه السلام - حلال و حرام را نمىدانست ، و جاهل بود به چيزى كه در آن نماز نمىتوان كرد ، و اين قول كفر است .\r\nگفتم : پس شما مطلب الهى را بفرمائيد .\r\nفرمود كه موسى در وادى مقدس بود ، گفت : خداوندا من محبّت را براى تو خالص گردانيده‌ام ، و دل خود را از ياد غير تو شسته ام ، و محبّت زن و فرزند هنوز در دلش بود ، و آمده بود كه براى ايشان آتش ببرد « 24 » . حق تعالى فرمود كه محبّت أهل را از دل به در كن ، اگر محبّت تو از براى ما خالص است ، و دل تو از خيال ديگران مطهر است ، و در وادى مقدس ما ثابت قدمى .\r\nپس نعلين كنايه از اين محبّتها است ، چنانچه بعضى مؤيد اين نقل كرده اند كه در عالم خواب چيزها به مثالها به نظر مىآيد . كفش مثال زن است ، و كسى كه خواب مىبيند كه كفش او را دزد برد زنش مىميرد يا از او دور مىشود .\r\n\r\n\r\n","description":"","footnote":"\r\n( 23 ) . سورهء طه : 12 .\r\n( 24 ) . در نسخه آستانه : چيزى برد .\r\n","page_name":" 73 ","page_number":73},
  {"content":"\r\n\r\nسعد گفت كه ديگر پرسيدم از تأويل   « كهيعص »   ؟\r\nفرمود كه اين حروف از اخبار غيب است كه خدا به حضرت زكريّا خبر داده ، و بعد از آن به حضرت رسول - صلى الله عليه و آله - اعلام فرموده است ، و سببش اين بود كه حضرت زكريّا از خدا طلب كرد كه اسماء مقدّسهء آل عبا را به او تعليم نمايد كه در شدائد به آنها پناه برد ، جبرئيل آمد و اسماء ايشان را تعليم آن حضرت نمود . پس حضرت زكريّا - عليه السلام - چون نام محمّد و على و فاطمه و حسن - عليه السلام - را ياد مىكرد غم او بر طرف مىشد ، و چون نام مبارك حضرت امام حسين - عليه السلام - را ياد مىكرد گريه « 25 » بر او مستولى مىشد و ضبط خود نمىتوانست كرد .\r\nروزى مناجات كرد كه خداوندا چرا نام آن چهار بزرگوار را بر زبان مىرانم غمهاى من زايل مىشود و مسرور مى گردم ، و نام آن عالى مقدار را كه ذكر مىكنم غمهاى من به هيجان مىآيد ، و مرا از گريه طاقت نمىماند .\r\nپس خداوند عالم قصّهء شهادت و مظلوميّت آن جناب را به زكريّا وحى فرمود ، و گفت   « كهيعص »   پس « كاف » اشاره به كربلا است ، و « ها » هلاك عترت طاهره ، سيّد انبياء است ، و « يا » يزيد است كه كشنده و ظالم ايشان است ، و « عين » عطش و تشنگى ايشان است در آن صحرا ، و « صاد » صبر ايشان است .\r\nچون زكريّا اين قصّه دردناك را شنيد سه روز از مسجد حركت نكرد ، و كسى را نزد خود راه نداد و مشغول گريه و زارى و ناله و بى قرارى شد ، و مرثيه بر مصيبت آن حضرت مىخواند و مىگفت : الهى آيا دل بهترين خلقت را به مصيبت فرزندش به درد خواهى آورد ، آيا بلاى چنين مصيبتى را به ساحت عزّت او راه خواهى داد ؟ آيا به على و فاطمه جامهء اين مصيبت را خواهى پوشانيد ؟ آيا چنين درد و المى را به منزل رفعت و جلال ايشان در خواهى آورد . بعد از اين سخنان مىگفت كه الهى مرا فرزندى كرامت فرما كه در پيرى ديدهء من به او روشن شود ، و چون چنين فرزندى كرامت فرمايى مرا فريفتهء محبت او گردان ، پس چنين كن كه دل من در مصيبت آن فرزند چنان به درد\r\n\r\n\r\n","description":"","footnote":"\r\n( 25 ) . در نسخه آستانه : غم .\r\n","page_name":" 74 ","page_number":74},
  {"content":"\r\n\r\nآيد كه دل محمّد حبيب تو براى فرزندش به درد خواهد آمد .\r\nپس حق تعالى يحيى را به او كرامت فرمود ، و مانند حضرت امام حسين - عليه السلام - به شهادت فايز گرديد ، و حضرت يحيى شش ماه در شكم مادر بود ، و حمل حضرت امام حسين عليه السّلام نيز شش ماه بود .\r\nپس عرض كردم كه بفرما دليل چيست بر اين كه أمّت براى خود امام اختيار نمىتوانند كرد ؟ فرمود كه امامى اختيار خواهند كرد كه مصلح احوال ايشان باشد يا امامى كه مفسد احوال ايشان باشد ؟ گفتم : امامى كه موجب صلاح ايشان باشد . فرمود كه چه مىدانند كه باعث صلاح ايشان خواهد بود و حال اين كه از ضمير او خبر ندارند ، گاه باشد كه گمان كنند كه مصلح است و آخر ، مفسد ظاهر شود ، و از همين علّت است كه مردم نمىتوانند براى خود امام تعيين نمايند . پس فرمود كه به جهت تأييد اين مطلب ، براى تو برهانى بيان نمايم كه عقل تو آن را قبول كند ، بگو كه پيغمبرانى كه خدا به خلق فرستاده ، و ايشان را مؤيّد از ميان خلق برگزيده ، و كتابها بر ايشان فرو فرستاده و ايشان را مؤيّد به وحى و عصمت گردانيده ، و علم هاى هدايت امّت‌اند ، و اختيار ايشان از جميع أمّت بهتر است « 26 » و موسى و عيسى از جمله ايشانند ، آيا جايز است كه با وفور عقل و كمال علم ايشان يك كسى را از ميان امّت اختيار كنند به خوبى « 27 » عقل خود ، و برگزيدهء ايشان منافق ظاهر شود ، و ايشان گمان برند كه او مؤمن است ؟ گفتم : نه .\r\nفرمود : كه موسى كليم خدا با كمال عقل و علم و نزول وحى بر او از اعيان قوم خود و بزرگان لشكر خود هفتاد كس را اختيار كرد كه با خود به طور برد ، كه همه را مؤمن مىدانست و مخلص و معتقد مىشمرد ايشان را ، و آخر ظاهر شد كه ايشان منافق بودند ، چنانچه خدا حال ايشان را بيان فرموده . پس هرگاه برگزيدهء خدا ، كسى را اختيار كند به گمان اينكه اصلح امّت است ، و افسد امّت ظاهر شود ، پس چه اعتماد باشد بر مختار و برگزيدهء عوام الناس كه خبر از ما فى الضّمير مردم ندارد ، و مهاجران و انصار كه بر سراير مردم اطّلاع ندارند ، پس مىبايد كه امام از جانب كسى منصوب شود كه عالم به ضماير\r\n\r\n\r\n","description":"","footnote":"\r\n( 26 ) . در نسخه آستانه : اختيار جميع أمّت را از ايشان بهتر مىدانند .\r\n( 27 ) . در نسخه گوهرشاد : بحولى .\r\n","page_name":" 75 ","page_number":75},
  {"content":"\r\n\r\nو خفيّات امور است .\r\nبعد از آن به اعجاز فرمود : كه اى سعد خصم تو مىگفت كه حضرت رسول ابو بكر را براى شفقت به غار برد ، چون كه مىدانست كه او خليفه است مبادا كشته شود ، چرا نگفتى كه شما روايت كرده‌ايد كه پيغمبر - صلى اللّه عليه و آله - فرمود كه خلافت بعد از من سى سال خواهد بود ، و اين سى سال را به عمر چهار خليفه قسمت كرده‌ايد ، پس به گمان فاسد شما اين هر چهار خليفه به حق‌اند ؟ پس اگر اين معنى باعث بردن به غار بوده ، بايست كه همه را با خود ببرد ، و بنابر آن كه تو مىگويى ، آن حضرت در باب آن سه خليفه ديگر تقصير كرده ، و شفقت بر ايشان را ترك كرده ، و حق ايشان را سبك شمرده .\r\nو آنچه خصم تو از تو پرسيد كه اسلام ابو بكر و عمر از روى طوع بود يا كراهت ؟ ، چرا نگفتى كه از روى طوع بود ، از براى طمع دنيا ، زيرا كه ايشان با كفرهء يهود مخلوط بودند ، و ايشان از روى تورات و كتابهاى خود أحوال محمّد را برايشان مىخواندند ، و مىگفتند كه او بر عرب مستولى خواهد شد و پادشاه خواهد شد ، و پادشاهى او از بابت پادشاهى بخت النّصر خواهد بود أمّا دعوى پيغمبرى خواهد كرد ، و از كفر و عناد مىگفتند كه پيغمبر نيست امّا به دروغ دعوى خواهد كرد . چون حضرت دعوى رسالت فرمود ، ايشان از روى گفته يهود ، به ظاهر كلمتين گفتند از براى طمع اين كه شايد ولايتى و حكومتى حضرت به ايشان بدهد و در باطن كافر بودند ، و چون در آخر مأيوس شدند با منافقان بر بالاى عقبه رفتند ، و دهانهاى خود را بستند كه كسى ايشان را نشناسد ، و دبّها را انداختند كه شتر حضرت را رم دهند و حضرت را هلاك كنند .\r\nپس خدا جبرئيل را فرستاد ، و پيغمبر خود را از شرّ ايشان حفظ كرد ، و ضررى نتوانستند رسانيد ، و حال ايشان ، مثل حال طلحه و زبير بود كه با حضرت امير المؤمنين - عليه السلام - از روى طمع به ظاهر بيعت كردند كه حضرت به هر يك از ايشان ولايتى و حكومتى بدهد ، و چون مأيوس شدند بيعت را شكستند و خروج كردند و به جزاى عمل خود در دنيا و آخرت رسيدند .\r\nسعد گفت : كه چون سخن تمام شد حضرت امام حسن - عليه السلام - براى\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nنماز برخاستند ، و حضرت صاحب الامر - عليه السلام - با ايشان برخاستند ، و من برگشتم احمد بن اسحاق را در راه ديدم كه گريان مىآيد . گفتم : چرا دير آمدى ؟ و سبب گريه چيست ؟ گفت : آن جامهء كه حضرت فرموده ، پيدا نشد . گفتم : با كى نيست برو به حضرت عرض كن . پس رفت و خندان برگشت و صلوات بر محمّد و آل محمّد مىفرستاد ، گفت : همان جامه را ديدم در زير پاى حضرت افتاده بود و بر رويش نماز مىكرد .\r\nسعد گفت : كه حمد الهى كرديم ، و چند روز كه در آنجا بوديم هر روز به خدمت حضرت مىرفتيم ، و حضرت صاحب الامر - عليه السلام - را نزد حضرت ملازمت مىكرديم . پس چون روز وداع شد من و احمد با دو مرد پير از اهل قم به خدمت آن حضرت رفتيم ، احمد در خدمت ايستاد و گفت : يا بن رسول الله رفتن نزديك شده ، و محنت مفارقت تو بسيار دشوار است ، از خدا سؤال مىكنم كه صلوات فرستد بر جدّت مصطفى ، و بر پدرت مرتضى ، و بر مادرت سيّدة النساء ، و بر بهترين جوانان اهل بهشت پدر و عمويت ، و بر ائمهء طاهرين پدرانت ، و بر تو صلوات فرستد و بر فرزندت ، و از خدا طلب مىنمايم كه شأن تو را رفيع گرداند ، و دشمن تو را منكوب گرداند ، و اين آخر ديدن ما نباشد جمال تو را .\r\nچون اين را گفت حضرت گريست چندان كه قطرات گريه از روى مباركش فرو ريخت و فرمود : اى پسر اسحاق در دعا زياده مطلب كه در اين برگشتن ، به جوار رحمت الهى خواهى رفت . احمد چون اين را شنيد ، بى هوش شد ، و چون به هوش آمد و گفت : از تو سؤال مىنمايم به خدا و به حرمت جدّت كه مرا مشرّف سازى به جامه كه كفن خود كنم . حضرت دست به زير بساط كردند سيزده درهم به در آوردند ، و فرمودند :\r\nكه اين را بگير و از غير اين زر خرج خود مكن ، و كفن كه طلبيدى به تو خواهد رسيد ، و مزد نيكوكاران را خدا ضايع نمىكند .\r\nسعد گفت : كه چون برگشتيم و به سه فرسخى منزل حلوان رسيديم احمد تب كرد ، و بيمارى صعبى او را عارض شد كه از خود مأيوس شد ، و چون به حلوان رسيديم در كاروانسرا فرود آمديم ، احمد شخصى از اهل قم را طلبيد كه در حلوان مىبود ، و بعد\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nاز زمانى گفت كه همه برويد و مرا تنها بگذاريد ، ما هر يك به جاى خود برگشتيم ، چون صبح شد چشم گشودم . كافور ، خادم حضرت امام حسن - عليه السلام را ديدم كه مىگويد خدا شما را صبر نيكو بدهد در مصيبت احمد بن اسحاق ، و عاقبت اين مصيبت را براى شما خير گرداند ، از غسل و كفن احمد فارغ شديم ، برخيزيد و او را دفن كنيد كه او از همه شما گرامى تر بود نزد امام و پيشواى شما ، اين را گفت و از نظر ما غايب شد ، پس برخاستيم و با گريه و نوحه او را دفن كرديم رحمه الله تعالى . « 28 »\r\n\r\nحديث هفتم [ وقايع بعد از وفات امام حسن عسكرى - عليه السلام - و مورد نظر قرار گرفتن امام زمان - عليه السلام از طرف خلفاى جور 
  ]\r\nمحمد بن بابويه قمى - رحمة الله عليه - روايت كرده است از أبو الاديان كه گفت من خدمت حضرت امام حسن عسكرى - عليه السلام - مى كردم ، و نامه‌هاى آن حضرت را به شهرها مىبردم . پس روزى در كوفتى كه در آن مرض به عالم بقا ارتحال فرمودند به خدمت آن جناب رفتم . نامهء چند نوشتند به مدائن ، و فرمودند كه بعد از پانزده روز باز داخل سامرّه خواهى شد ، و صداى شيون از خانهء من خواهى شنيد ، و مرا در آن وقت غسل دهند . أبو الاديان گفت كه اى سيد ، هرگاه كه اين واقعهء هائله روى دهد امر امامت با كيست ؟ فرمود كه هر كه جواب نامه هاى مرا از تو طلب كند او امام بعد از من است . گفتم ديگر علامتى بفرما . گفت هر كه بر من نماز كند او جانشين من است .\r\nگفتم ديگر بفرما . فرمود كه هر كه بگويد كه در هميان چه چيز است او امام شما است ، مهابت حضرت مانع شد كه كدام هميان است .\r\nپس بيرون آمدم و نامه‌ها را به اهل مدائن رسانيدم ، و جوابها گرفته برگشتم ، و چنانچه فرموده بود در روز پانزدهم داخل سامره شدم ، و صداى نوحه و شيون شنيدم كه از منزل منوّر آن امام مطهّر بلند شده بود .\r\n\r\n\r\n","description":"","footnote":"\r\n( 28 ) . بحار الانوار 52 / 78 - 88 از اكمال صدوق ، و از كتاب دلائل الامامة طبرى ، و از كتاب احتجاج طبرسى .\r\n","page_name":" 78 ","page_number":78},
  {"content":"\r\n\r\nچون به در خانه آمدم ، جعفر را ديدم كه بر در خانه نشسته است و شيعيان برگرد او برآمده‌اند و او را تعزيت به وفات برادر و تهنيت به امامت مىگويند . من در خاطر خود گفتم كه اگر اين امام است پس امام نوع ديگر شده است ، اين فاسق كى اهليت امامت دارد ، زيرا كه بيشتر او را مىشناختم كه شراب مىخورد و قمار مىباخت و طنبور مىنواخت . پيش رفتم و سلام كردم و تعزيت و تهنيت گفتم ، و هيچ سؤال از من نكرد .\r\nدر اين حال عقيد ، خادم ، بيرون آمد و به جعفر خطاب كرد كه اى سيّد برادر تو را كفن كرده‌اند بيا و بر او نماز كن ، جعفر برخاست و شيعيان با او همراه شدند ، و چون به صحن خانه رسيديم ديديم كه حضرت امام حسن عسكرى - عليه السلام - را كفن كرده‌اند و بر روى نعش گذاشته‌اند .\r\nپس جعفرپيش ايستاد كه بر برادر اطهر خود نماز كند ، چون خواست كه تكبير بگويد طفلى گندمگون پيچيده موى ، گشاده دندان مانند پارهء ماه بيرون آمد و رداى جعفر را كشيد و گفت : اى عمو پس بايست كه من سزاوارترم به نماز بر پدر خود از تو .\r\nجعفر عقب ايستاد و رنگش متغير شد ، و آن طفل پيش ايستاد و بر پدر بزرگوار خود نماز كرد ، و آن حضرت را در پهلوى حضرت امام على نقى - عليه السلام - دفن كردند . و متوجه من شد و فرمود كه اى بصرى ، بده جواب نامه‌ها كه با تو است ، پس نامه‌ها را تسليم كردم ، و در خاطر خود گفتم كه دو نشان از آنها كه حضرت امام حسن - عليه السلام - فرموده بود ظاهر شد ، و يك علامت مانده است . پس بيرون آمدم .\r\nحاجز وشّاء به جعفر گفت - براى آن كه حجت بر او تمام كند كه او امام نيست - كى بود اين طفل ؟ گفت و الله كه من او را هرگز نديده بودم و نمىشناختم .\r\nدر اين حال جماعتى از اهل قم آمدند و سؤال كردند از احوال حضرت امام حسن - عليه السلام - ، چون دانستند كه وفات يافته است پرسيدند كه امامت با كيست ؟ مردم اشاره كردند به سوى جعفر . پس نزديك رفتند و تعزيت و تهنيت دادند و گفتند : با ما نامه و مالى چند هست بگو كه نامه‌ها از چه جماعت است و مالها چه مقدار است تا ما تسليم نمائيم ، جعفر برخاست و گفت : كه مردم از ما علم غيب مىخواهند . در آن حال خادم بيرون آمد از جانب حضرت صاحب الامر - عليه السلام - و\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nگفت : با شما نامهء فلان شخص و فلان و فلان هست ، و هميانى هست كه در آن هزار اشرفى هست ، و در آن ميان ده اشرفى هست كه طلا را روكش كرده اند . آن جماعت نامه‌ها و مالها را تسليم خادم كردند و گفتند هر كه تو را فرستاده است كه نامه‌ها و مالها را بگيرى او امام زمان است ، و مراد حضرت امام حسن عسكرى - صلوات الله و سلامه عليه - همين هميان بود .\r\nپس جعفر كذاب رفت به نزد معتمد كه خليفه جور آن زمان بود ، و اين وقايع را نقل كرد ، معتمد خدمتكاران خود را فرستاد كه صيقل ، كنيز حضرت امام حسن - عليه السلام را گرفتند كه آن طفل را به ما نشان ده و انكار كرد ، از براى دفع مظنهء ايشان گفت : حملى دارم از آن حضرت ، به اين سبب او را به ابن ابى الشوارب قاضى سپردند كه چون فرزند متولد شود بكشند ، به ناگاه عبيد الله بن يحيى وزير ، مرد ، و صاحب الزنج در بصره خروج كرد ، و ايشان به حال خود در ماندند ، و كنيزك از خانه قاضى به خانه خود باز گشت « 29 » .\r\nو شيخ طوسى - رحمة اللّه عليه - به روايت ديگر از رشيق روايت كرده است كه معتضد خليفه فرستاد و مرا با دو نفر ديگر طلب نمود ، و امر كرد كه هر يك دو اسب با خود برداريم و يكى را سوار شويم و ديگرى را بكشيم ، و سبك بار به تعجيل برويم به سامره ، و خانه حضرت امام حسن عسكرى - عليه السلام را به ما نشان داد و گفت :\r\nچون به در خانه مىرسيد ، غلام سياهى بر آن در نشسته است ، پس داخل خانه شويد و هر كه را در آن خانه بيابيد سرش را براى من بياوريد .\r\nپس چون به خانه حضرت رسيديم ، در دهليز غلام سياهى نشسته بود و بند زير جامه در دست داشت و مىبافت ، پرسيديم ، كه در خانه كسى هست ؟ گفت :\r\nصاحبش ، و هيچ گونه ملتفت نشد به جانب ما ، و از ما پروايى نكرد .\r\nپس داخل خانه شديم ، خانه پاكيزه ديديم ، در مقابل پرده‌اى مشاهده كرديم كه هرگز از آن پاكيزه تر نديده بوديم كه گويى الحال از دست كارگر به در آمده ، و در خانه\r\n\r\n\r\n","description":"","footnote":"\r\n( 29 ) . بحار الانوار 52 / 67 - 68 ، از كمال الدين صدوق\r\n","page_name":" 80 ","page_number":80},
  {"content":"\r\n\r\nهيچ كس نبود . چون پرده را برداشتيم حجره بزرگى به نظر در آمد كه گويا درياى آبى در ميان آن حجره ايستاده ، و در منتهاى حجره حصيرى بر روى آب گسترده است ، و بر بالاى آن حصير مردى ايستاده ، نيكوترين مردم به حسب هيأت و مشغول نماز است ، و هيچ گونه به سوى ما التفات ننمود .\r\nأحمد بن عبد الله پا در حجره گذاشت كه داخل شود در آب غرق شد و اضطراب بسيار كرد تا من دست دراز كردم و او را بيرون آوردم و بى هوش شد ، و بعد از ساعتى به هوش باز آمد ، پس رفيق ديگر اراده كرد كه داخل شود و حال او نيز به دين منوال گذشت .\r\nمن متحير شدم ، و زبان به عذر خواهى گشودم و گفتم : معذرت مىخواهم « 30 » از خدا و از تو اى مقرب درگاه خدا ، و اللّه كه ندانستم كه نزد كى مىآيم ، و از حقيقت حال مطّلع نبودم و اكنون توبه مىكنم به سوى خدا از اين كردار . پس به هيچ وجه متوجه گفتار من نشد ، و مشغول نماز بود ، ما را هيبتى عظيم در دل به هم رسيد ، و برگشتيم و معتضد انتظار ما مىكشيد و به دربانان سفارش كرده بود كه هر وقت كه برگرديم ما را به نزد او ببرند .\r\nدر ميان شب رسيديم و داخل شديم ، و تمام قصّه را حكايت كرديم ، پرسيد كه پيش از من با ديگرى ملاقات كرديد و با كسى حرفى گفتيد ؟ گفتيم : نه .\r\nپس سوگندهاى عظيم ياد كرد كه اگر بشنوم كه يك كلمه از اين واقعه به ديگرى نقل كرده‌ايد هر آينه همه را گردن بزنم ، و ما اين حكايت را نقل نتوانستيم كرد مگر بعد از مردن او « 31 » .\r\nو محمد بن يعقوب كلينى روايت كرده است از يكى از لشگريان خليفهء عباسى كه گفت : من همراه بودم كه سيما ، غلام خليفه بسرّمن رأى آمد ، و در خانهء حضرت امام حسن عسكرى - عليه السلام را شكست بعد از فوت آن حضرت .\r\nپس حضرت صاحب الامر - صلوات اللّه و سلامه عليه - از خانه بيرون آمد و تبرزين در\r\n\r\n\r\n","description":"","footnote":"\r\n( 30 ) . در نسخه آستانه : مىطلبم .\r\n( 31 ) . بحار الانوار 52 / 51 - 52 از كتاب غيبت نعمانى .\r\n","page_name":" 81 ","page_number":81},
  {"content":"\r\n\r\nدست داشت و به سيما گفت : كه چه مىكنى در خانهء من ؟ سيما بر خود بلرزيد و گفت : جعفر كذاب مىگفت كه از پدرت فرزندى نمانده است اگر خانه از تو است ما بر مىگرديم ، پس از خانه بيرون آمد .\r\nعلى بن قيس راوى حديث گويد كه يكى از خادمان خانهء حضرت بيرون آمد ، من پرسيدم از حكايتى كه آن شخص نقل كرد آيا راست است ؟ گفت : كه تو را خبر داد ؟ گفتم : يكى از لشگريان خليفه ، گفت : هيچ خبر در عالم مخفى نمىماند « 32 » .\r\n\r\nحديث هشتم [ وقايع بعد از ظهور حضرت حجت عليه السلام 
  ]\r\nشيخ معتمد ، حسن بن سلميان در كتاب منتخب البصائر روايت كرده است به سند معتبر از مفضل بن عمر كه گفت : سؤال كردم از حضرت امام جعفر صادق - عليه السلام - كه آيا آن امامى كه مردم انتظار ظهور آن مىكشند و اميدوار فرج او هستند - يعنى : مهدى صاحب الزمان - عليه السلام - وقت معلوم معيّنى براى خروج آن حضرت هست ؟ فرمود كه حق تعالى ابا نموده از اين كه براى ظهور آن حضرت وقتى تعيين فرمايد كه شيعيان بدانند . پس فرمود : كه آياتى كه حق سبحانه و تعالى در أمر قيام ساعت در قرآن مجيد فرموده است همگى در باب قيام آن حضرت نازل شده است ، و هر كس براى ظهور مهدى ما وقتى معيّن قرار دهد خود را با خدا در علم غيب شريك گردانيده است ، و دعوى اطلاع بر اسرار الهى كرده است .\r\nمفضل گفت : اى مولاى من چگونه خواهد بود ابتداى ظهور آن حضرت ؟\r\nفرمود : كه بى خبر ظاهر گردد ، و نامش بلند شود ، و امرش هويدا گردد ، و از آسمان منادى به اسم و كنيه و نسبش ندا كند ، تا آن كه حجّت شناخت او بر خلق تمام شود ، با آن حجتى كه ما بر خلق لازم ساخته‌ايم و قصّه ها و احوالش را بيان كرده‌ايم ، و نام و نسب و كنيتش را براى تمام مردم ظاهر كرده ايم كه نام و كنيتش مثل نام و كنيه جدّ\r\n\r\n\r\n","description":"","footnote":"\r\n( 32 ) . بحار الانوار 52 / 13 از غيبت شيخ طوسى ، و مراجعه شود به اصول كافى 1 / 331 .\r\n","page_name":" 82 ","page_number":82},
  {"content":"\r\n\r\nاوست ، تا آن كه مردم نگويند كه ما نام و نسب او را نمىدانستيم . پس خدا او را بر همه دينها غالب گرداند ، چنانچه حق تعالى به پيغمبرش وعده داده است كه  « لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ »  « 33 » يعنى : حق تعالى فرستاد پيغمبرش را با هدايت و دين حق ، تا او را غالب گرداند بر همهء دينها ، و هر چند كراهت داشته باشند آنها كه به خدا شرك مىآورند . و در آيه ديگر فرموده است كه  « وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ »  « 34 » يعنى : قتال كنيد با كافران تا آن كه در زمين فتنه و كفر نباشد و بوده باشد دينها همه از براى خدا . پس فرمود : كه و الله اى مفضل بر دارد از جميع ملتّها و دينها اختلاف را و همهء دين به يك دين حق برگردد ، و از هيچ كس به غير دين حق قبول نكند ، چنانچه حق تعالى فرموده است كه  « وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ »  « 35 » يعنى : هر كه طلب نمايد غير دين اسلام را پس هرگز از او قبول نكنند ، و او در آخرت از زيان‌كاران باشد .\r\nمفضّل پرسيد كه آيا در ايام غيبت ، آن حضرت با كى مخاطبه خواهد فرمود ؟ و كى با او سخن خواهد گفت ؟ فرمود كه ملائكه و مؤمنان از جن ، و امر و نهيش بيرون خواهد آمد به سوى معتمدان و نايبان آن حضرت كه به شيعيانش برسانند . و الله اى مفضل ، گويا مىبينم آن حضرت را كه داخل مكّه شود ، و بُرد حضرت رسالت پناه - صلى اللّه عليه و آله - را در بر ، و عمّامه زردى بر سر داشته باشد ، و در پاهايش دو نعلين حضرت رسول - صلى الله عليه و آله - ، و در دستش عصاى آن حضرت بوده باشد ، و بزى چند در پيش افكنده باشد تا كسى او را نشناسد ، و به اين هيئت بيايد به نزد خانهء كعبه ، تنها و بى رفيق . پس چون شب در آيد و ديده‌ها به خواب رود جبرئيل و ميكائيل و صفّ صفّ از ملائكه بر او نازل شوند .\r\nپس جبرئيل گويد كه اى آقاى من سخن تو مقبول است ، و امر تو جارى است ، پس حضرت صاحب الامر - عليه السلام - دست بر روى مبارك كشد و گويد :\r\n\r\n\r\n","description":"","footnote":"\r\n( 33 ) . سورهء توبة : 33 .\r\n( 34 ) . سورهء أنفال : 39 .\r\n( 35 ) . سورهء آل عمران : 85 .\r\n","page_name":" 83 ","page_number":83},
  {"content":"\r\n\r\nحمد و سپاس خداوندى را سزاست كه وعدهء ما را راست گردانيد ، و زمين بهشت را به ما ميراث داد كه هر جا كه خواهيم قرار بگيريم ، پس نيكو مزدى است مزد كاركنان براى خدا . پس بايستد ميان ركن حجرالاسود و مقام ابراهيم ، و به صداى بلند آواز كند كه اى گروه بزرگواران و مخصوصان من ، و آنها كه حق تعالى ايشان را براى يارى من ذخيره كرده است پيش از ظاهر شدن من بر روى زمين بيائيد به سوى من .\r\nپس حق تعالى صداى آن حضرت را برساند به ايشان ، در هر جاى عالم كه باشند از مشرق و مغرب عالم ، و بر هر حالى كه بوده باشند ، پس بشنوند همه به يك آواز ، پس همگى متوجه به خدمت آن حضرت شوند ، و به يك چشم زدن همه حاضر شوند نزد آن حضرت در ما بين ركن و مقام . پس عمودى از نور بلند شود از زمين به سوى آسمان كه هر مؤمنى كه بر روى زمين باشد از آن روشنى يابند ، و آن نور در ميان خانه‌هاى مؤمنان در آيد و جانهاى ايشان به او فرح يابد ، اما ندانند كه قائم آل محمد - عليه السلام ظاهر گرديده است .\r\nپس چون صبح شود سيصد و سيزده تن كه به طىّ الارض از اطراف عالم به خدمت آن حضرت ظاهر شده‌اند همه در خدمتش ايستاده باشند ، پس پشت به كعبه دهد ، و دست خود را بگشايد مانند دست موسى - عليه السلام از نور عالم را روشن كند ، پس گويد كه هر كه با اين دست بيعت كند چنان است كه با خدا بيعت كرده است .\r\nپس اول كسى كه دستش را ببوسد و با او بيعت كند جبرئيل باشد ، پس ساير ملائكه بيعت نمايند ، پس نجيبان جن به شرف بيعت برسند ، پس سيصد و سيزده تن نقبا به مبايعت سرافراز گردند . آنگاه مردم مكّه فرياد بر آورند كه كيست اين شخص كه در جانب كعبه ظاهر شده است ؟ و چه جماعت‌اند اينها كه با اويند ؟ پس بعضى گويند كه همان صاحب بزهاست كه داخل مكّه شد . گويند كه هيچ يك از اصحابش را مىشناسيد ؟ گويند كه نمىشناسيم هيچ يك را مگر چهار كس از اهل مكّه ، و چهار كس از اهل مدينه كه اينها را به نام و نسب مىشناسيم ، و اين بيعت در اوّل طلوع آفتاب باشد ، پس چون آفتاب بلند شود از پيش قرص آفتاب منادى به آواز بلند ندا كند كه اهل\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nآسمانها و زمينها ، بشنوند كه‌اى گروه خلايق اين مهدى آل محمد است و به نام و كنيه جدش او را ياد كند و نسبت دهد او را به امام حسن پدرش امام يازدهم ، و ديگر پدران بزرگوارش را بشمارد تا حسين بن على - عليهم السّلام - ، با او بيعت نماييد تا هدايت يابيد ، و مخالفت امر او منماييد كه گمراه مىشويد پس اول كسىكه آن ندا را لبيك مىگويد و اجابت مىكند ملائكه‌اند ، پس مؤمنان جن ، پس سيصد و سيزده نفر نقبا مىگويند شنيديم و اطاعت كرديم ، و هيچ صاحب گوشى از خلايق نمىماند مگر آن كه آن صدا را مىشنود ، و متوجه مىشوند خلايق از شهرها و صحراها و درياها و بيابانها .\r\nپس چون نزديك غروب آفتاب شود از مغرب آفتاب طلوع كند شيطان ندا كند كه پروردگار شما در وادى الياس ظاهر شده است ، و او عثمان بن عنبسه است از فرزندان يزيد بن معاويه ، با او بيعت نماييد تا هدايت يابيد ، و مخالفت مكنيد كه گمراه شويد ، پس ملائكه و جن و نقبا ، همه او را تكذيب كنند و دانند كه او شيطان است .\r\nگويند كه شنيديم اما باور نكرديم ، پس هر صاحب شكى و منافقى و كافرى كه باشد به نداى آخر از راه برود ، و در تمام آن روز حضرت صاحب - عليه السلام - پشت به كعبه داده گويد كه هر كه خواهد كه نظر كند به آدم و شيث و نوح و سام و ابراهيم و اسماعيل و موسى و يوشع و عيسى و شمعون ، پس نظركند به من كه علم و كمال همه ، با من است ، و هر كه خواهد كه نظركند به محمد و على و حسن و حسين و أئمه از ذريّهء حسين - عليهم السلام - پس نظر كند به من ، و آنچه خواهد از من سؤال كند كه علم همه ، نزد من است ، و آنچه آنها مصلحت ندانسته و خبر نداده اند من خبر مىدهم ، و هر كه كتب آسمانى و صحف پيغمبران مىخواهد بيايد و از من بشنود .\r\nپس ابتدا كند و صحف آدم و شيث را بخواند ، امت آدم و شيث گويند اين است و اللّه صحف آدم و شيث كه در آن هيچ تغيير راه نيافته است ، و خواندند بر ما از آن صحف آنچه نمىدانستيم . پس بخواند صحف نوح و صحف ابراهيم و تورات موسى و انجيل عيسى و زبور داوود - عليهم السلام - را ، پس علماى آن ملّتها همه شهادت دهند كه اين است آن كتابها به نحوى كه از آسمان نازل شده و تغيير نيافته ، و آنچه از\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nما فوت شده بود و به ما نرسيده بود همه را بر ما خواند ، پس بخواند قرآن را به نحوى كه حق تعالى بر حضرت رسول - صلى الله عليه و آله - نازل ساخته بى آن كه تغيير و تبديل شده باشد ، چنانچه در قرآنهاى ديگر شده .\r\nپس در اين حال شخصى بيايد به خدمت آن حضرت كه رويش به جانب پشت برگشته باشد و بگويد كه اى سيّد منم بشير ، امر كرد مرا ملكى از ملائكه كه به خدمت تو بيايم و تو را بشارت دهم به هلاك شدن لشگر سفيانى . پس حضرت فرمايد كه قصّهء خود و برادرت را از براى مردم نقل كن .\r\nبشير گويد : كه من و برادرم در ميان لشگر سفيانى بوديم ، مدينه را خراب كرديم و منبر را در هم شكستيم و استرهاى ما ، در ميان مسجد مدينه سرگين انداختند ، پس بيرون آمديم و مجموع لشگر ما سيصد هزار كس بودند متوجه شديم كه كعبه را خراب كنيم ، و اهلش را به قتل رسانيم . چون به صحراى بيدا رسيديم كه در حوالى مدينهء طيبه است ، آخر شب فرود آمديم ، پس صدايى از آسمان آمد كه بيدا هلاك گردان اين گروه ستمكاران را ، پس زمين شكافته شد و تمام لشگر را با چهار پايان و اموال و اسباب فرو برد ، و كسى و چيزى بر روى زمين نماند به غير از من و برادرم . ناگاه ملكى به نزد ما آمد و روهاى ما را به پشت برگردانيد چنانچه مىبينى . پس با برادرم گفت كه اى نذير برو به سوى سفيانى ملعون در دمشق ، و او را بترسان به ظاهر شدن مهدى آل محمد - عليه السلام - ، و خبر ده او را كه لشگر تو را حق تعالى در بيدا هلاك گردانيد ، و با من گفت كه برو اى بشير و ملحق شو به حضرت مهدى - عليه السلام - كه در مكّه است و او را بشارت ده به هلاك شدن ظالمان و توبه كن ، پس حضرت دست برروى بشير بمالد و به حالت اوّل برگردد ، و با حضرت بيعت كند ، و در لشگر آن سرور بماند .\r\nمفضّل پرسيد كه اى سيّد من ملائكه و جن در آن زمان بر مردم ظاهر خواهند شد ؟\r\nفرمود كه بلى و الله أى مفضّل و با ايشان گفتگو خواهند كرد ، چنان كه مردى با اهل و ياران خود صحبت دارد .\r\nمفضّل پرسيد كه ملائكه و جن با او خواهند بود ؟\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nفرمود : كه بلى و اللّه اى مفضّل ، و آن حضرت با آن گروه فرود خواهند آمد در زمين هجرت ، ما بين نجف و كوفه ، و عدد اصحابش در آن وقت چهل و شش هزار از ملائكه خواهد بود و شش هزار از جن ، و به روايت ديگر چهل و شش هزار از جن ، و خدا با اين لشگر او را بر عالم ظفر خواهد داد .\r\nمفضّل پرسيد : كه آن حضرت با اهل مكّه چه خواهد كرد ؟ فرمود كه اوّل ايشان را به حكمت و موعظه نيكو به حق دعوت نمايد ، پس اطاعتش نمايند ، و شخصى از اهل بيت خود را خليفه گرداند بر ايشان و بيرون آيد و متوجه مدينه طيّبه شود .\r\nمفضّل پرسيد كه خانهء كعبه را چه خواهد كرد ؟\r\nفرمود : كه خراب مىكند و از بنايى كه حضرت ابراهيم و اسماعيل - عليهما السلام - گذاشته بودند بنا مىكند و از نو مىسازد و بناهاى ظالمان را در مكه و مدينه و عراق و ساير اقاليم خراب مىكند ، و مسجد كوفه را خراب مىكند و از اساس اوّلش بنا مىكند ، و قصر كوفه را خراب مىكند كه هر كه آن را بنا نهاده ، ملعون است .\r\nمفضّل پرسيد كه در مكّه معظمه اقامت خواهد نمود ؟\r\nفرمود كه نه اى مفضّل ، بلكه شخصى را از اهل بيت خود در آن جا جانشين خواهد كرد ، و چون از مكّه بيرون آيد اهل مكّه خليفهء آن حضرت را به قتل رسانند ، پس حضرت باز به سوى ايشان معاودت نمايد . پس بيايند به خدمت آن حضرت ، سر در زير افكنده و گريان تضرع كنند و گويند كه اى مهدى آل محمد توبه مىكنيم ، توبه ما را قبول فرما ، پس ايشان را پند دهد و از عقوبات دنيا و آخرت ترساند ، و از اهل مكّه شخصى را بر ايشان و الى كند و بيرون آيد ، باز آن و الى را بكشند . آنگاه ياوران خود را از جن و نقبا به سوى ايشان برگرداند كه به ايشان بگويند كه برگردند به حق ، هر كه ايمان بياورد او را ببخشيد ، و هر كه ايمان نياورد به قتل رسانيد ، پس چون عسكر فيروز اثر به سوى مكّه باز گردند از صد كس يك كس ايمان نياورد ، بلكه از هزار كس يك كس ايمان نياورد .\r\nمفضّل پرسيد كه اى مولاى من خانهء حضرت مهدى و محلّ اجتماع مؤمنان كجا خواهد بود ؟ فرمود : كه پايتخت آن حضرت شهر كوفه خواهد بود ، و مجلس ديوان و\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nحكمش مسجد كوفه خواهد بود ، و محلّ جمع بيت المال و قسمت غنيمتها مسجد سهله خواهد بود ، و موضع خلوتش نجف أشرف خواهد بود .\r\nمفضّل پرسيد كه جميع مؤمنان در كوفه خواهند بود ؟ فرمود : بلى و اللّه هيچ مؤمنى نباشد مگر آن كه در كوفه يا در حوالى كوفه باشد ، يا دلش مايل به سوى كوفه باشد ، و در آن زمان جاى خوابيدن يك گوسفند در كوفه دو هزار درهم باشد ، و در آن زمان شهر كوفه وسعتش به قدر پنجاه و چهار ميل يعنى هيجده فرسخ باشد ، و قصرهاى كوفه به كربلاى معلى متّصل گردد ، و حق تعالى كربلا را پناهى و جايگاهى گرداند كه پيوسته محلّ آمد و شد ملائكه و مؤمنان باشد ، و حق تعالى آن زمين مقدّس را بسيار بلند مرتبه گرداند ، و چندان از بركات و رحمتها در آن قرار دهد كه اگر مؤمنى بايستد و بخواند خداى را هر آينه به يك دعا ، مثل هزار مرتبه ملك دنيا به او عطا كند .\r\nپس حضرت صادق - عليه السلام - آهى كشيدند و فرمودند كه اى مفضّل به درستى كه بقعه‌هاى زمين با يكديگر تفاخر كردند ، پس كعبهء معظمه بر كربلاى معلّى فخر كرد ، حق تعالى وحى فرمود كه ساكت شو و فخر مكن بر كربلا به درستى كه آن بقعهء مباركه‌اى است كه در آن جا نداى  « إِنِّي أَنَا اللَّهُ »  از شجرهء مباركه به موسى رسيد ، و آن همان مكان بلندى است كه مريم و عيسى را در آن جاى دادم ، و در موضعى كه سر مبارك حضرت امام حسين - عليه السلام - را بعد از شهادت شستند . در همان موضع حضرت عيسى روح الله ، بعد از ولادت غسل دادند و خود در آن جا غسل كرد ، و آن بهترين بقعه‌اى است كه حضرت رسول - صلى الله عليه و آله - از آن جا عروج نمود ، و خير و رحمت بى پايان براى شيعيان ما در آن جا مهيّا است تا ظاهر شدن حضرت قائم - عليه السلام - .\r\nمفضّل پرسيد كه اى سيّد ، پس مهدى ديگر به كجا متوجّه خواهد شد ؟ فرمود :\r\nكه به سوى مدينهء جدّم رسول خدا - صلى اللّه عليه و آله - ، و چون وارد مدينه شود امر عجيب از او به ظهور آيد كه موجب شادى مؤمنان و خوارى كافران شود . پس از آن جا حضرت مهدى - عليه السلام - متوجه كوفه شود ، و در ما بين كوفه و نجف فرود آيد با چهل و شش هزار از جن ، و سيصد و سيزده تن از نقبا .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمفضّل پرسيد كه زورا كه بغداد باشد در آن وقت چگونه خواهد بود ؟ فرمود كه محلّ لعنت و غضب الهى خواهد بود ، واى بر كسى كه در آن جا ساكن باشد ، از علمهاى زرد و علمهاى مغرب ، و از علمهايى كه از نزديك و دور متوجّه آن مىگردد ، و اللّه كه بر آن شهر نازل شود اصناف عذابها كه بر امتهاى گذشته نازل شده است ، و عذابى چند بر آن نازل شود كه چشمها نديده و گوشها نشنيده باشد ، و طوفانى كه بر اهلش نازل خواهد شد طوفان شمشير خواهد بود . و اللّه كه يك وقتى چنان آباد شود بغداد كه گويند دنيا همين است ، و گويند كه خانه‌ها و قصرهايش بهشت است ، و دخترانش حور العين است ، و پسرانش ولدان بهشتند ، و گمان كنند كه خدا روزى بندگان را قسمت نكرده است مگر در آن شهر ، و ظاهر شود در آن شهر از افترا بر خدا و رسول ، و حكم به ناحق ، و گواهى ناحق ، و شراب خوردن ، و زنا كردن ، و مال حرام خوردن ، و خون ناحق ريختن آن قدر كه در تمام دنيا آن قدر نباشد ، پس خدا خراب كند آن را به اين فتنه‌ها و لشگرها به مرتبه‌اى كه اگر كسى گذرد نشان دهد كه اين جا ، زمين آن شهر است .\r\nپس خروج كند جوان خوشرويى حسينى « 36 » به جانب ديلم و قزوين ، و به آواز فصيح ندا كند كه به فرياد رسيد اين آل محمّد مضطرّ بيچاره را كه از شما يارى مىطلبد ، پس اجابت نمايند او را گنجهاى خدا از طالقان ، چه گنجها ؟ نه از نقره و نه از طلا ، بلكه مردى چند مانند پاره‌هاى آهن در شجاعت و عزم و صلابت بر يابوهاى اشهب سوار ، همه مكمّل و مسلّح ، و پيوسته بكشند ظالمان را تا به كوفه در آيد در وقتى كه اكثر زمين را از كافران پاك كرده باشد . پس در كوفه ساكن مىشود و به او خبر مىرسد كه حضرت مهدى - عليه السلام - و اصحابش به نزديك كوفه رسيده‌اند ، به اصحاب خود مىگويد كه بياييم برويم و ببينيم كه اين مرد كيست ؟ و چه مىخواهد ؟\r\nو اللّه كه خود مىداند كه مهدى آل محمّد است ، اما مطلبش آن است كه به اصحابش ظاهر سازد حقيقت آن حضرت را .\r\n\r\n\r\n","description":"","footnote":"\r\n( 36 ) . در بحار : حسنى .\r\n","page_name":" 89 ","page_number":89},
  {"content":"\r\n\r\nپس حسينى در برابر حضرت مهدى - عليه السلام - مىايستد و مىگويد كه اگر راست مىگويى كه تويى مهدى آل محمّد ، كجاست عصاى جدّت رسول خدا - صلى الله عليه و آله - و انگشتر او و بُرد و زره او كه فاضل مىناميدند ، و عمّامه اش كه سحاب مىگفتند ، و اسبش كه يربوع نام داشت ، و ناقه‌اش كه غضبا مىگفتند ، و استرش كه دلدل مىگفتند ، و حمارش كه يعفور مىناميدند و براق ، و كو مصحف امير المؤمنين - عليه السلام - كه بى تغيير و تبديل جمع كرد ؟\r\nپس همه را حضرت مهدى - عليه السلام حاضر گرداند حتى عصاى آدم و نوح ، و تركهء هود و صالح ، و مجموعهء ابراهيم ، و صاع يوسف ، و كيل و ترازوى شعيب ، و عصاى موسى ، و تابوت موسى ، و زره داوود ، و انگشتر سليمان و تاج او ، و اسباب عيسى ، و ميراث جميع پيغمبران . پس حضرت مهدى - عليه السلام - عصاى حضرت رسول - صلى الله عليه و آله - را بر سنگ صلبى نصب كند ، در ساعت درخت بزرگى شود كه جميع لشكر در زير سايه او باشند .\r\nپس حسينى گويد : كه الله اكبر دست خود را دراز كن كه با تو بيعت كنم اى فرزند رسول خدا ، پس حضرت مهدى - عليه السلام - دست دراز كند كه سيد حسينى و جميع لشكرش بيعت نمايند ، به غير از چهل هزار نفر از زيديّه ، كه با لشكر او باشند و مصحف‌ها در گردن حمايل كرده باشند آنها گويند كه اينها سحر بزرگ بود ، پس حضرت مهدى - عليه السلام هر چند ايشان را پند دهد و معجزات نمايد سودى نبخشد تا سه روز ، پس فرمايد كه همه را به قتل رسانند .\r\nمفضّل پرسيد كه ديگر چه كار خواهد كرد ؟ فرمود كه لشكرها بر سفيانى خواهد فرستاد ، تا آن كه او را بگيرند ، و در دمشق بر روى صخرهء بيت المقدس ذبح نمايند .\r\nپس حضرت امام حسين - عليه السلام - ظاهر شود با دوازده هزار صديق و هفتاد و دو نفر كه با آن حضرت شهيد شدند در كربلا ، و هيچ رجعتى از اين خوش‌تر نيست . پس بيرون آيد صدّيق اكبر امير المؤمنين على بن ابى طالب - عليه السلام - و براى او قبّهء در نجف اشرف نصب كنند كه يك ركنش در نجف اشرف باشد و يك\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nركنش در بحرين و يك ركنش در صنعاى يمن و چهارم در مدينهء طيّبه ، و گويا مىبينم قنديلها و چراغهايش را كه آسمان و زمين را روشنى مىدهد زياده از آفتاب و ماه . پس بيرون مىآيد سيّد اكبر محمّد رسول اللّه - صلى الله عليه و آله - با هر كه ايمان آورده است به آن حضرت از مهاجران و انصار و غير ايشان ، و هر كه در جنگهاى آن حضرت شهيد شده باشد . پس زنده مىكنند جمعى را كه تكذيب آن حضرت كرده بودند و شك مىكردند در حقيقت او يا رد گفتهء او مىنمودند و مىگفتند ساحر است و كاهن است و ديوانه است و به خواهش خود سخن مىگويد ، و هر كه با او جنگ كرده باشد و نزاع كرده باشد ، و همه را به جزاى خود مىرساند . و همچنين بر مىگردانند يك يك از أئمه را تا صاحب الامر - عليه السلام - و هر كه يارى ايشان كرده تا خوشحال شوند ، و هر كه آزار ايشان كرده تا آن كه پيش از آخرت به عذاب و خوارى دنيا مبتلا گردند ، و در آن وقت ظاهر مىشود تأويل آن آيهء كريمه كه ترجمه‌اش گذشت كه  « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ »  تا آخر آيه .\r\nمفضّل پرسيد كه مراد از فرعون و هامان در اين آيه چيست ؟ حضرت فرمود كه مراد أول و دوّمى است .\r\nمفضّل پرسيد كه حضرت رسول - صلى الله عليه و آله - و امير المؤمنين - عليه السلام - با حضرت صاحب الامر - عليه السلام - خواهند بود ؟ فرمود : كه بلى ناچار است كه ايشان جميع روى زمين را بگردند حتى پشت كوه قاف را ، و آنچه در ظلمات است و جميع درياها ، تا آن كه هيچ موضعى از زمين نماند مگر ايشان طى نمايند و دين خدا را در آن جا بر پا دارند . پس فرمود كه گويا مىبينم اى مفضّل آن روز را ، كه ما گروه امامان نزد جدّ خود رسول خدا - صلى الله عليه و آله - ايستاده باشيم و به آن حضرت شكايت نماييم آنچه بر ما واقع شد از اين امت جفا كار بعد از وفات آن حضرت ، و آنچه به ما رسانيدند از تكذيب و ردّ گفته‌ها و دشنام دادن و لعن كردن ما ، و ترسانيدن ما را به كشتن و به در بردن خلفاى جور ما را از حرم خدا و رسول به شهرهاى ملك خود و شهيد كردن ما به زهر ، و محبوس گردانيدن ما .\r\nپس حضرت رسالت پناه - صلى اللّه عليه و آله - گريان شود و فرمايد كه اى\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nفرزندان ، نازل شده است به شما آنچه به جدّ شما بيش از شما واقع شده .\r\nپس ابتدا كند حضرت فاطمه - عليها السلام - و شكايت كند از ابو بكر و عمر كه فدك را از من گرفتند و چندان كه حجتها برايشان اقامه كردم سود نداد ، و نامهء كه تو براى من نوشته بودى براى فدك ، عمر گرفت در حضور مهاجر و انصار ، و آب دهان خود را بر آن انداخت و پاره كرد ، و من به سوى قبر تو آمدم اى پدر و شكايت ايشان به تو كردم ، و ابو بكر و عمر به سقيفه بنى ساعده رفتند و با منافقان ديگر اتفاق كردند ، خلافت را از شوهر من امير المؤمنين - عليه السلام - غصب كردند . پس آمدند كه او را به بيعت ببرند ، او ابا كرد ، هيزم بر در خانه ما جمع كردند كه اهل بيت رسالت را بسوزانند . من صدا زدم كه اى عمر ، اين چه جرأتست كه بر خدا و رسول مىنمايى ، مىخواهى كه نسل پيغمبر را از زمين بر اندازى ؟ عمر گفت : كه بس كن اى فاطمه كه محمّد - صلى الله عليه و آله حاضر نيست كه ملائكه بيايند و امر و نهى از آسمان بياورند . على را بگو كه بيايد و بيعت كند ، و اگر نه آتش مىاندازيم در خانه و همه را مىسوزانيم .\r\nپس من گفتم : خداوندا به تو شكايت مى كنم اين كه پيغمبر تو از ميان رفته ، و امتش همه كافر شده‌اند و حق ما را غصب مىكنند ، پس عمر صدا زد كه حرفهاى احمقانه زنان را بگذار ، خدا ، پيغمبرى و امامت هر دو را به شما نداده است ، پس عمر تازيانه زد و دست مرا شكست و در ، بر شكم من زد و فرزند محسن نام شش ماهه ، از من سقط شد و من فرياد مىكردم كه وا ابتاه ، وا رسول الله ، دختر تو فاطمه را دروغگو مىنامند و تازيانه بر او مىزنند و فرزندش را شهيد مىكنند ، و خواستم كه گيسو بگشايم امير المؤمنين - عليه السلام - دويد و مرا به سينه خود چسبانيد و گفت : اى دختر رسول خدا ، پدرت رحمت عالميان بود ، به خدا قسم مىدهم تو را كه مقنعه از سر نگشايى و سر به آسمان بلند نكنى ، و اللّه كه اگر بكنى خدا يك جنبنده بر زمين و يك پرنده در هوا زنده نگذارد ، پس برگشتم و از آن درد و آزار شهيد شدم .\r\nپس حضرت امير المؤمنين - عليه السلام - شكايت كند كه چندين شب با حسنين به خانهء مهاجر و انصار رفتم از آنهايى كه مكرّر تو بيعت خلافت مرا از ايشان\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nگرفته بودى ، و از ايشان طلب يارى كردم ، همه وعدهء يارى كردند ، و چون صبح شد هيچ يك به نصرت من نيامدند ، بسى محنتها از ايشان كشيدم و قصّهء من مثل قصّهء هارون بود در ميان بنى اسرائيل كه با موسى گفت : كه به درستى كه قوم تو مرا ضعيف گردانيدند و نزديك بود كه مرا بكشند ، پس صبر كردم از براى خدا ، و آزارى چند كشيدم كه هيچ وصى پيغمبرى از امت آن پيغمبر مثل آن نكشيده ، تا آن كه مرا شهيد كردند به ضربت عبد الرحمن بن ملجم .\r\nپس حضرت امام حسن - عليه السلام - برخيزد و شكايت كند كه اى جدّ بزرگوار چون خبر شهادت پدرم به معاويه رسيد ، زياد ولد الزنا را با صد و پنجاه هزار كس به جانب كوفه فرستاد كه من و برادرم حسين و ساير برادران و اهالى را بگيرند تا بيعت كنيم با معاويه ، و هر كه قبول نكند گردنش را بزنند و سرش را براى معاويه بفرستد .\r\nپس به مسجد رفتم و خطبه خواندم و مردم را نصيحت كردم ، و ايشان را به جنگ معاويه خواندم به غير از بيست كس كسى جواب نگفت ، پس رو به آسمان كردم و گفتم :\r\nخداوندا تو گواه باش كه ايشان را دعوت كردم و از عذاب تو ترسانيدم و امر و نهى كردم و ايشان مرا يارى نكردند و در فرمانبردارى من مقصّر شدند ، خداوندا ، تو بفرست بر ايشان بلا و عذاب خود را ، پس از منبر فرود آمدم ، و ايشان را گذاشتم و به جانب مدينه روان شدم . پس آمدند به نزد من و گفتند : اينك معاويه لشكرها را به انبار و كوفه فرستاده و مسلمانان را غارت كرده‌اند و زنان و اطفال بى گناه را كشته‌اند ، بيا تا با ايشان جهاد كنيم . پس گفتم به ايشان ، كه شما را وفايى نيست ، و جمعى با ايشان فرستادم و گفتم : كه به نزد معاويه خواهيد رفت و بيعت مرا خواهيد شكست و مرا مضطر خواهيد كرد كه با معاويه صلح كنم ، آخر نشد به غير آنچه من ايشان را خبر داده بودم .\r\nپس برخيزد امام معصوم مظلوم شهيد حسين بن على - عليهما السلام - با خون خود خضاب كرده با جميع شهدايى كه با او شهيد شدند ، پس چون حضرت رسول - صلى الله عليه و آله - نظرش بر او افتد بگريد و جميع اهل آسمانها و زمينها به گريه آن حضرت گريان شوند ، و حضرت فاطمه نعره‌اى بزند كه زمين بلرزد ، و حضرت امير المؤمنين - عليه السلام - و امام حسن - عليه السلام از جانب راست حضرت\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nرسول بايستند و حضرت فاطمه - عليها السّلام از جانب چپ آن حضرت . پس حضرت امام شهيد نزديك آيد ، حضرت رسول او را به سينهء خود بچسباند و بگويد فداى تو شوم اى حسين ، ديدهء تو روشن باد و ديدهء من دربارهء تو روشن باد ، و از جانب راست امام حسين - عليه السلام - حمزهء سيد الشهداء باشد ، و از جانب چپ او جعفر طيّار ، و محسن را حضرت خديجه و فاطمهء بنت اسد ، مادر امير المؤمنين - عليه السلام - برداشته بياورند فرياد كنان و حضرت فاطمه - عليها السلام - آيهء تلاوت كند كه ترجمهء ظاهر لفظش اين است كه آن روز كه به شما وعده مىدادند ، امروز مىيابد هر نفسى آنچه كرده است از كار خير حاضر گردانيده شده ، و هر آنچه كرده است از كار بد ، آرزو مىكند كه كاش ميان او و آن كار زشت فاصله دورى باشد .\r\nپس حضرت صادق - عليه السلام بسيار گريست و فرمود : كه روشن مباد ديده‌اى كه نزد ذكر اين قصه گريان نگردد . مفضل گريست و گفت اى مولاى من چه ثواب دارد گريستن بر ايشان ؟ فرمود كه ثواب غير متناهى اگر شيعهء ما باشند .\r\nمفضّل پرسيد كه ديگر چه خواهد شد ؟ فرمود كه حضرت فاطمه - عليها السلام - برخيزد و بگويد كه خداوندا ، وفا كن به وعده‌اى كه با من كرده‌اى در باب آنها كه بر من ظلم كردند ، و حق مرا غصب كردند ، و مرا زدند و به جزع آوردند به ستمهايى كه بر جميع فرزندان من كردند . پس بگريند بر او ملائكه آسمانهاى هفتگانه و حاملان عرش الهى ، و هر كه در دنيا است و هر كه در تحت الثرى است همگى خروش برآورند ، پس نماند احدى از كشندگان و ستمكاران بر ما ، و آنها كه راضى بودند به ستمهاى ما مگر آن كه هزار مرتبه آن روز كشته شوند .\r\nمفضّل گويد گفتم اى مولاى من جمعى از شيعيان شما هستند كه قائل نيستند كه شما و دوستان شما در آن روز زنده خواهيد شد . فرمود كه مگر نشنيده‌اند سخن جدّ ما رسول الله را و سخن ما أهل بيت را كه مكرّر خبر داده‌ايم از رجعت ، مگر نشنيده‌اند اين آيه را  « وَ لَنُذِيقَنَّهُمْ مِنَ الْعَذابِ الْأَدْنى دُونَ الْعَذابِ الْأَكْبَرِ »  « 37 » يعنى البته بچشانيم\r\n\r\n\r\n","description":"","footnote":"\r\n( 37 ) . سورهء سجده : 21 .\r\n","page_name":" 94 ","page_number":94},
  {"content":"\r\n\r\nبه ايشان از عذاب پست‌تر بيش از عذاب بزرگ‌تر . و فرمود كه عذاب پست‌تر عذاب رجعت است و عذاب بزرگ‌تر عذاب قيامت است .\r\nپس حضرت فرمود كه جمعى از شيعيان كه در شناخت ما تقصير كرده اند مىگويند كه معنى رجعت آن است كه پادشاهى به ما برگردد و مهدى ما پادشاه شود ، واى بر ايشان كى پادشاهى دين و دنيا را از ما گرفته است تا به ما برگردد . پادشاهى نبوت و امامت و وصايت هميشه با ما است . اى مفضّل اگر تدبر نمايند شيعيان ما در قرآن ، هر آينه در فضيلت ما شك نكنند ، مگر نشنيده‌اند اين آيهء كريمه را كه  « وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ »  « 38 » تا آخر كه ترجمه‌اش گذشت ، و الله كه تنزيل اين آيه در بنى اسرائيل است ، و تأويلش در رجعت ما اهل بيت است ، و فرعون و هامان اوّل و دوّمى است .\r\nپس فرمود كه بعد از آن برخيزد جدّم على بن الحسين عليهما السلام و پدرم امام محمّد باقر - عليه السلام - پس شكايت كنند به جدّ خود رسول خدا - صلى الله عليه و آله - آنچه از ستمكاران بر ايشان واقع شده است .\r\nپس برخيزم من و شكايت كنم آنچه از منصور دوانقى به من رسيده است .\r\nپس برخيزد فرزندم امام موسى - عليه السلام - و شكايت كند به جدّش از هارون الرشيد .\r\nپس برخيزد على بن موسى الرضا عليهما السلام - و شكايت كند از مأمون .\r\nپس برخيزد امام محمد تقى - عليه السلام و شكايت كند از مأمون و غير او .\r\nپس برخيزد امام على النقى - عليه السلام - و شكايت كند از متوكّل .\r\nپس برخيزد امام حسن عسكرى - عليه السلام - و شكايت كند از معتزل .\r\nپس برخيزد مهدى آخر الزمان ، همنام جدّش حضرت رسول - صلى الله عليه و آله - با جامهء خون آلود حضرت رسالت پناه ، در روزى كه پيشانى نورانيش در جنگ احد مجروح كردند و دندان مباركش را شكستند ، و ملائكه در دور و كنار او باشند تا\r\n\r\n\r\n","description":"","footnote":"\r\n( 38 ) . سورهء قصص : 5 .\r\n","page_name":" 95 ","page_number":95},
  {"content":"\r\n\r\nبايستند نزد جدّ امجدش و بگويد كه مرا وصف كردى براى مردم و دلالت فرمودى ، و نام و نسب و كنيهء مرا از براى ايشان بيان كردى ، پس امت انكار حق من كردند و اطاعت من نكردند ، و گفتند كه متولّد نشده است و نيست و نخواهد بود ، يا گفتند كه مرده است و اگر مىبود اين قدر غايب نمىماند ، پس صبر كردم از براى خدا تا حال كه حق تعالى مرا رخصت فرمود كه ظاهر شوم .\r\nپس حضرت رسول - صلى الله عليه و آله - فرمايد كه «  الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ  » « 39 » و گويد كه آمد يارى و فتح الهى و ظاهر شد گفتهء حق سبحانه و تعالى  « هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ وَ لَوْ كَرِهَ الْمُشْرِكُونَ »  « 40 » پس بخواند .     « إِنَّا فَتَحْنا لَكَ فَتْحاً مُبِيناً لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ وَ ما تَأَخَّرَ وَ يُتِمَّ نِعْمَتَهُ عَلَيْكَ وَ يَهْدِيَكَ صِراطاً مُسْتَقِيماً وَ يَنْصُرَكَ اللَّهُ نَصْراً عَزِيزاً »     « 41 » .\r\nمفضّل پرسيد : كه چه گناه داشت حضرت رسول - صلى الله عليه و آله - كه حق تعالى مىفرمايد كه تا بيامرزد از براى تو الله - تعالى - آنچه گذشته است از گناهان تو و آنچه مانده است ، و بعد از اين چه خواهد شد ؟\r\nحضرت صادق - عليه السلام - فرمود كه اى مفضّل رسول خدا دعا كرد كه خداوندا گناهان شيعيان برادر من ، على بن ابى طالب و شيعيان فرزندان من كه اوصياى من‌اند ، گناهان گذشته و آيندهء ايشان را تا روز قيامت بر من بار كن و مرا در ميان پيغمبران به سبب گناه شيعيان رسوا مكن ، پس حق تعالى گناه جميع شيعيان را بر آن حضرت بار كرد ، و همه را از براى آن حضرت آمرزيد .\r\nپس مفضّل بسيار گريست و گفت : اى سيّد من اينها فضل خدا است بر ما به بركت شما امامان ما حضرت فرمود : كه اى مفضّل اين مخصوص تو و أمثال تو است از شيعيان\r\n\r\n\r\n","description":"","footnote":"\r\n( 39 ) . سورهء الزمر : 74 .\r\n( 40 ) . سورهء توبة : 33 .\r\n( 41 ) . سورهء فتح : 1 .\r\n","page_name":" 96 ","page_number":96},
  {"content":"\r\n\r\nخالص ، و اين حديث را نقل مكن براى جماعتى كه در معصيت خدا رخصت مىطلبند و بهانه مىجويند ، پس اعتماد بر اين فضيلت مىكنند و ترك عبادت مىكنند ، پس ما هيچ فايدهء به حال ايشان نمىتوانيم رسانيد ، زيرا كه حق تعالى مىفرمايد كه شفاعت نمىكنند مگر از براى كسى كه پسنديده باشد و شفيعان از خشيت الهى ترسانند .\r\nمفضّل پرسيد كه آن آيه كه حضرت رسول - صلى الله عليه و آله - خواهند خواند كه  « لِيُظْهِرَهُ عَلَى الدِّينِ كُلِّهِ »  مگر آن حضرت بر همهء دينها هنوز غالب نشده‌اند ؟\r\nفرمود كه اى مفضّل اگر بر همه غالب شده بودند مذهب يهود و نصارى و مجوس و صابيان و غير ايشان از دينهاى باطل در زمين نمىماند ، بلكه اين در زمان مهدى - عليه السلام - و رجعت حضرت رسول - صلى الله عليه و آله - خواهد بود ، و آن آيه نيز در آن زمان به عمل خواهدآمد كه  « وَ قاتِلُوهُمْ حَتَّى لا تَكُونَ فِتْنَةٌ وَ يَكُونَ الدِّينُ كُلُّهُ لِلَّهِ »  « 42 » .\r\nپس حضرت صادق - عليه السلام - فرمود كه پس برگردد حضرت مهدى - عليه السلام - به سوى كوفه و حق تعالى از آسمان به شكل ملخ از طلا بر ايشان بباراند ، چنانچه بر حضرت ايوب باريد ، و قسمت نمايد بر اصحابش گنجهاى زمين را از طلا و نقره و جواهر .\r\nمفضّل پرسيد كه اگر يكى از شيعيان شما بميرد و قرضى از برادران مؤمن بر ذمّهء او باشد چگونه خواهد شد ؟\r\nحضرت فرمود : كه اوّل مرتبه حضرت مهدى - عليه السلام - ندا كند در تمام عالم كه هر كه قرضى به يكى از شيعيان ما داشته باشد بيايد و بگويد ، پس همه را ادا فرمايد حتى يك كلّه سير و يك دانه خردل . « 43 »\r\n\r\n\r\n","description":"","footnote":"\r\n( 42 ) . سورهء أنفال : 39 .\r\n( 43 ) . مختصر بصائر الدرجات ص 179 - 192 . بحار الانوار 53 / 1 - 35 .\r\n","page_name":" 97 ","page_number":97},
  {"content":"\r\n\r\n\r\nحديث نهم [ خبر دادن پيغمبر اكرم به ظهور ائمهء معصومين و دعاى آنها 
  ]\r\nشيخ بزرگوار محمد بن بابويه قمى به سند معتبر روايت كرده است از حضرت امام محمد تقى - عليه السلام - كه آن حضرت روايت نمود از آباء طاهرين خود از حضرت امام حسين - صلوات الله عليهم اجمعين - كه آن حضرت فرمود كه روزى رفتم به خدمت جدّم سيد انبياء - صلى اللّه عليه و آله و ابى بن كعب در خدمت آن حضرت بود ، چون داخل شدم فرمود كه مرحبا به تو اى زينت آسمانها و زمينها .\r\nابى گفت كه : چگونه غير از تو يا رسول الله زينت آسمانها و زمينها تواند بود ؟\r\nحضرت فرمود كه : اى ابى ، به حق آن خداوندى كه مرا به راستى به خلق فرستاده است كه رتبهء حسين - عليه السلام - در آسمان بزرگتر است از زمين ، و در جانب راست عرش نوشته است كه او چراغ راه هدايت است ، و كشتى نجات امّت است ، و پيشواى خلق است ، و در او سستى و ضعف نيست ، فخر است ، و علم است ، و ذخيرهء نجات عالميان است .\r\nو به درستى كه حق سبحانه و تعالى در صلب او نطفه‌اى طيّب و مبارك پاكيزه تركيب داده ، و او را دعايى تلقين فرموده است ، كه هيچ مخلوقى خدا را به آن دعاها نخواند مگر آن كه الله - تعالى - او را در قيامت با آن حضرت محشور گرداند ، و در آخرت شفاعت خواه او باشد ، و حق تعالى غمهاى او را زايل گرداند ، و راه دين و دنيا را بر او واضح گرداند ، و قرضش را ادا كند ، و كارش را آسان كند ، و او را بر دشمن غالب گرداند ، و پرده عيبهاى او را ندرد .\r\nابى گفت كه آن دعا كدام است يا رسول الله ؟\r\nفرمود : كه مىگويى هرگاه كه از نماز فارغ شوى در حالتى كه نشسته باشى « اللّهمّ انّى أسألك بكلماتك و معاقد عرشك و سكّان سماواتك و أرضك و أنبيائك و رسلك أن تستجيب لى فقد رهقنى من أمرى عسر فأسألك أن تصلّى على محمّد و آل محمّد و أن تجعل لى من عسرى يسرا » .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nچون اين دعا را بخوانى خدا كارهاى تو را آسان گرداند ، و سينهء تو را به علم و معرفت بگشايد ، و تو را شهادت لا إله الا الله در وقت مردن تلقين كند .\r\nأبى گفت : يا رسول الله آن چه نطفه است ؟\r\nفرمود : كه آن نطفه‌اى است كه در صلب حبيب من حسين است . فرمود كه مثل آن نطفه ، مثل ماه است كه به آن نطفه علوم و معارف الهى ظاهر گردد ، و هر كه تابع او شود به صلاح آيد ، و هر كه او را گم كند و پيروى او ننمايد در كوى ضلالت فرو رود .\r\nپرسيد كه اسمش چيست ؟ و دعايش كدام است ؟ فرمود : كه نامش على است ، و دعايش اينست « يا دائم يا ديموم يا حىّ يا قيّوم يا كاشف الغمّ و يا فارج الهمّ و يا باعث الرّسل و يا صادق الوعد » هركه اين دعا بخواند حق تعالى او را با حضرت على بن الحسين عليهما السلام - محشور گرداند ، و آن حضرت قائد او باشد به سوى بهشت .\r\nابى پرسيد كه يا رسول الله آيا او را خلفى و وصيى هست ؟ فرمود : كه بلى از براى او است ميراثهاى آسمانها و زمين . پرسيد كه چه معنى دارد ميراثهاى آسمانها و زمين ؟\r\nفرمود : كه حكم به حق كردن در ميان مردم ، و تأويل و تفسير احكام الهى ، و بيان آنچه خواهد شد بعد از او تا روز قيامت . ابى پرسيد كه چه نام دارد ؟ فرمود كه نامش محمّد است ، و به درستى كه ملائكه انس مىيابند به او در آسمانها ، و در دعاهاى خود مىگويد كه « اللّهمّ ان كان لى عندك رضوان و ودّ فاغفر لى و لمن تبعنى من اخوانى و شيعتى - و اگر ديگرى بخواند به جاى شيعتى و شيعة آل محمد بخواند - و طيّب ما فى صلبى » پس حق تعالى مرتب ساخته است در صلب او نطفه مبارك پاكى از جميع بديها ، و خبر داد مرا جبرئيل كه خداى عزّ و جلّ اين نطفه را طيب و نيكو گردانيده و نزد خود او را جعفر ناميده و او را هدايت كننده و هدايت يافته ، و راضى به قضاى الهى و پسنديده جناب خود گردانيده و خدا را به اين دعا مىخواند .\r\n« يا ديّان غير مُتوان يا أرحم الرّاحمين اجعل لشيعتى - اگر ديگر بخواند بجاى لشيعتى لشيعة على بن ابى طالب عليه السلام بخواند - من النّار وقاءا و لهم عندك رضا ، و اغفر ذنوبهم ، و يسّر أمورهم ، و اقض ديونهم ، و استر عوراتهم ، و هب لهم الكبائر الّتى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nبينك و بينهم يا من لا يخاف الضّيم و لا تأخذه سنة و لا نوم اجعل لى من كلّ غمّ فرجا » .\r\nهر كه اين دعا را بخواند خداى عزّ و جل او را حشر كند در قيامت رو سفيد با جعفر بن محمد عليهما السلام - به سوى بهشت ، اى ابى به درستى كه خدا به وجود آورده است از او نطفهء پاك و مبارك نيكويى كه حق تعالى رحمت خود را بر او نازل ساخته ، و او را نزد خود موسى نام كرده .\r\nابى گفت يا رسول الله گويا كه ايشان همه يكديگر را وصف مىكنند و هر يك از ديگرى متولد مىشوند ، و ميراث علم از يكديگر مىبرند ، و هر يك فضيلت ديگرى را بيان مىكنند ، فرمود كه وصف كرده است ايشان را براى من جبرئيل از جانب پروردگار عالميان . ابى پرسيد كه او را دعايى هست به غير از دعاى پدرانش ؟ فرمود كه بلى مىگويد در دعايش « يا خالق الخلق ، و يا باسط الرّزق ، و يا فالق الحبّ و النّوى و بارئ النّسم و محيى الموتى و مميت الاحياء و دائم الثبات افعل بى ما أنت أهله » هر كه اين دعا را بخواند خدا حاجاتش را برآورد ، و در قيامت او را با موسى بن جعفر - عليهما السلام - محشور گرداند .\r\nو به درستى كه حق تعالى در صلب او تركيب كرده است نطفهء مبارك پاكيزه و پسنديده ، و نزد خود او را على نام كرده ، و پسنديدهء خدا است در علم او و حكم او ، و او را حجتى براى شيعيانش گردانيده كه در قيامت به او حجّت خود را تمام كند و در دعايش اينست :\r\n« اللّهمّ أعطنى الهدى و ثبّتنى عليه و احشرنى عليه آمنا أمن من لا خوف عليه و لا حزن و لا جزع انّك أهل التّقوى و أهل المغفرة » .\r\nو به درستى كه خداى عز و جل در صلب او تركيب داده است نطفهء مبارك طيب پاكيزه پسنديده ، و نام كرده او را محمد بن على ، و او شفاعت كننده شيعيان است ، و وارث علم جلال الهى است ، و علامت بيّنه راه هدايت است ، و حجت ظاهرهء پروردگار است ، و در حين ولادت خواهد گفت « لا إله الّا الله محمّد رسول الله » و مىگويد در دعاى خود « يا من لا شبيه له و لا مثال أنت الله لا إله الّا أنت و لا خالق الّا أنت تفنى المخلوقين و تبقى أنت حلمت عمّن عصاك و فى المغفرة رضاك » هر كه اين دعا را\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nبخواند حضرت امام محمد تقى - عليه السلام - شفاعت او كند در روز قيامت .\r\nو الله - تعالى - در صلب او نطفهء قرار داده است كه ظلم كننده و فساد كننده نيست ، و نيكوكار و مبارك و طيّب و طاهر است ، و او را نزد خود على بن محمد نام كرده است ، و خلعت سكينه و وقار بر او پوشانيده ، و علوم خود را به او سپرده ، و هر راز پنهانى را بر او آشكار گردانيده ، و هر كه او را ملاقات كند و رازى در سينه‌اش باشد از آن راز خبر مىدهد و دشمنش را به او مىشناساند و در دعايش مىگويد : « يا نور يا برهان يا منير يا مبين يا ربّ اكفنى شرّ الشّرور و آفات الدّهور ، و أسألك النّجاة يوم ينفخ فى الصّور » هر كه اين دعا را بخواند حضرت امام على النقى - عليه السلام در قيامت شفيع و كشاننده او باشد به سوى بهشت .\r\nو به تحقيق كه حق تعالى در پشت او نطفه‌اى قرار داده و او را نزد خود حسن نام كرده ، و او را نورى گردانيده در شهرها ، و جانشين خود گردانيده در زمين و موجب عزّت گردانيده براى امت جدّش ، و راهنمايى گردانيده براى شيعيانش ، و شفاعت خواهى گردانيده براى ايشان نزد پروردگارش ، و عذابى گردانيده براى هر كه مخالفت او كند ، و حجتى گردانيده براى هر كه ولايت و محبّتش را به جان قبول كند ، و برهانى گردانيده براى هر كس كه او را امام خود داند و در دعاى خود مىگويد : « يا عزيز العزّ فى عزّه يا عزيز أعزّنى بعزّك ، و أيّدنى بنصرك و ابعد عنّى همزات الشّياطين و ادفع عنّى بدفعك ، و اجعلنى من خيار خلقك ، يا واحد يا أحد يا فرد يا صمد » هر كه اين دعا را بخواند خدا او را با آن حضرت محشور گرداند ، و از آتش جهنم او را نجات دهد هر چند مستحق جهنم شده باشد .\r\nو اللّه - تعالى - در پشت او قرار داده است نطفهء پاكيزهء طيّب طاهر مطهّرى كه راضى باشد به او هر مؤمنى كه خدا در روز ألست پيمان ولايت آن حضرت را از او گرفته است ، و كافر شود به او هر منكرى كه در آن روز قبول پيمان نكرده ، پس او است امام پرهيزكار و پاكيزه كردار ، خوشنود كنندهء ابرار و پسنديدهء پروردگار ، و هدايت كننده و هدايت يافته ، حكم مىفرمايد به عدالت ، و أمر مىنمايد به حق ، و خدا را تصديق مىنمايد و خدا تصديق او مىنمايد در هر چه گويد .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nو خروج - مىكند از مكّه در وقتى كه دلالتها و علامتهاى او ظاهر شده باشد ، او را گنجها هست نه از طلا و نه از نقره ، بلكه اسبان نفيس فربه ، و مردان شجاع صاحب علامت ، كه خدا بگرد آورد ايشان را از براى او از شهرهاى دور به عدد اهل بدر سيصد و سيزده كس ، و با او صحيفه‌اى به مهرى سر بسته ، كه در آن صحيفه عدد اصحابش و نامهاى ايشان ، و نسبهاى ايشان ، و شهرهاى ايشان ، و طبيعتهاى ايشان ، و صفتهاى ايشان و كنيتهاى ايشان نوشته است ، ايشان جمعى باشند كه چه بسيار حدّ و اهتمام در طاعت آن حضرت داشته باشند .\r\nابى پرسيد كه دلالتها و علامتهاى آن حضرت كدام است يا رسول الله ؟\r\nفرمود كه او را علمى هست كه چون هنگام خروج آن حضرت شود آن علم بى سبب گشوده شود و بلند گردد ، و خدا آن علم را گويا گرداند ، پس ندا كند آن حضرت را كه بيرون بيا اى دوست خدا ، پس بكش دشمنان خدا را ، و او را دو رايت و علامت هست ، و او را شمشيرى هست در غلاف كه چون وقت خروجش مىشود شمشير خود ، از غلاف كنده مىشود و ندا مىكند آن حضرت را كه بيرون بيا اى ولى خدا ، پس جايز نيست تو را كه بنشينى از جهاد دشمنان خدا . پس خروج كند و بكشد دشمنان خدا را هر جا كه بيابد ايشان را ، و حدود الهى را بر پا دارد و به حكم خدا حكم كند . و چون بيرون آيد ، جبرئيل از جانب راست او باشد و ميكائيل از جانب چپ او باشد ، و در روزى بر شما ظاهر شود آنچه من خبر داده‌ام اگر چه بعد از مدتى باشد و امور خود را به خدا مىگذارم .\r\nيا ابى خوشا حال كسى كه او را ملاقات نمايد ، و بهشت از براى كسى است كه او را دوست دارد ، و سعادتمند كسى كه به امامت او قائل باشد ، و خدا شيعيان را از هلاكت نجات بخشد ، و به اقرار به خدا و رسول و جميع أئمه - عليهم السلام - خدا درهاى بهشت از براى ايشان بگشايد . صفت اين امامان در زمين مانند صفت مشگى است كه بوى خوشش هميشه ساطع باشد و هرگز متغير نشود ، و مثل ايشان در آسمان مثل ماه نور بخشنده‌اى است كه هرگز نورش زايل نگردد .\r\nابى گفت يا رسول الله چگونه است حال وصف كردن ايشان از جانب خدا ؟\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nفرمود كه حق سبحانه و تعالى دوازده صحيفهء مهر كرده از آسمان فرستاد ، و نام هر امامى بر مهرش نقش است و وصفش و احكامش در صحيفه‌اش نوشته است . « 44 »\r\n\r\nحديث دهم [ علائم ظهور آن حضرت 
  ]\r\nمحمد بن بابويه و شيخ طوسى - رحمة الله عليهما - به سندهاى معتبر از على ابن موسى الرضا - عليهما السلام - روايت كرده‌اند كه آن حضرت فرمود كه ناچار است شيعيان را از فتنه عظيمى كه در آن فتنه بسيارى از شيعيان خاص از دين بدر روند ، و آن در وقتى است كه سومين از فرزندان من وفات يابد ، و بعد از او امام ايشان غايب باشد ، و اهل آسمان و زمين بر او بگريند ، و چه بسيار از مؤمنان بر او دل سوخته و محزون باشند ، و چشمهء زلال امامت منبعش از ايشان مخفى باشد و چون نزديك ظهور او شود در ماه رجب ، سه آواز از آسمان به ايشان برسد كه نزديك و دور بشنوند ، يك صدا آن كه «  أَلا لَعْنَةُ اللَّهِ عَلَى الظَّالِمِينَ  » يعنى : البته لعنت الهى ثابت است بر ستمكاران .\r\nصداى دوم «  أَزِفَتِ الْآزِفَةُ  » يعنى : نزديك شد آن امرى كه به نزديكى وصف مىكردند يا نزديك شدنى بود . صداى سوم بدنى ظاهر شود در پيش قرص آفتاب و صدا رسد كه « هذا أمير المؤمنين قد كرّ فى هلاك الظّالمين » يعنى اين امير المؤمنين است كه برگشته است به دنيا كه هلاك كند ظالمان را پس در آن وقت فرج مؤمنان برسد ، و مرده ها آرزو كنند كه كاش زنده مىبوديم ، و خدا سينه‌هاى مؤمنان را از كينه‌هاى منافقان و غمهاى ايشان نجات دهد . « 45 » و در روايات معتبره بسيار وارد شده است كه در روز خروج حضرت قائم آل محمد - عليه السلام - در اوّل روز ملكى ندا كند كه بدرستى كه حق با على بن ابى طالب و شيعيان او است ، و در آخر روز شيطان ندا كند كه حق با فلان و شيعهء او است .\r\nپس آنها كه صاحب يقين نباشند و دلهايشان به مرض شك و شبهه مبتلى باشد به\r\n\r\n\r\n","description":"","footnote":"\r\n( 44 ) . بحار الانوار 36 / 204 - 209 از اكمال الدين و عيون اخبار الرضا صدوق .\r\n( 45 ) . بحار الانوار 52 / 289 - 290 از كتاب . غيبت شيخ و امالى شيخ صدوق .\r\n","page_name":" 103 ","page_number":103},
  {"content":"\r\n\r\nصداى دوّم گمراه شوند ، و آنها كه صاحب يقين باشند و احاديث اهل بيت - عليهم السلام - را شنيده باشند كه نداى دوّم از شيطان است و اعتقاد به گفتهء ايشان داشته باشند بر ايمان ثابت بمانند « 46 » .\r\nو در احاديث معتبره وارد شده است كه آن حضرت در روز شنبه ، عاشوراى محرم ظاهر شود و پشت بر حجرالاسود اندازد ، و اوّل كسى كه با او بيعت كند جبرئيل باشد كه به صورت مرغى سفيد نازل شود و بيعت كند ، پس جبرئيل يك پاى خود را بر كعبه گذارد و پاى ديگر بر بيت المقدس و به آواز فصيح ندايى كند كه همهء خلايق بشنوند و بگويد «   أَتى أَمْرُ اللَّهِ فَلا تَسْتَعْجِلُوهُ   » يعنى : آمد امر الهى پس طلب زود آمدن آن مكنيد « 47 » .\r\nو به روايت ديگر آن كه بنام و نسب حضرت قائم - عليه السلام - ندا كند جبرئيل ندايى كه هر كه خواب باشد بيدار شود و هر كه نشسته باشد برخيزد و هر كه ايستاده است از دهشت بنشيند « 48 » .\r\nو از جمله علامات آن حضرت آن است كه به صورت جوانان ظاهر شود كه هر ببيند گمان كند كه چهل سال از عمر مباركش گذشته باشد يا كمتر ، و هميشه بر يك قرار باشد تا هنگام وفات و پيرى بر آن حضرت ظاهر نشود .\r\nو در احاديث بسيار وارد شده است كه پنج علامت پيش از خروج مهدى - عليه السلام - هست : صداى آسمانى ، و خروج سفيانى ، و فرو رفتن لشكر او بر زمين ، و كشتن نفس زكيّه از سادات حسينى در پيش كعبه يا در پشت كوفه ، و خروج كردن يمانى از جانب يمن . و در ساعتى كه خروج نمايد سيصد و سيزده كس از نيكان شيعيان از شهرهاى مختلف از اطراف عالم نزد آن حضرت حاضرباشند ، بعضى شب از ميان رختخواب خود ناپيدا شوند و صبح در مكّه حاضر باشند ، و بعضى علانيه برابر سوار شوند و در همان صبح نزد آن حضرت حاضر شوند ، و حضرت سيصد و سيزده شمشير آسمانى\r\n\r\n\r\n","description":"","footnote":"\r\n( 46 ) . بحار الانوار 52 / 292 از كتاب غيبت نعمانى .\r\n( 47 ) . بحار الانوار 52 / 290 از كتاب غيبت شيخ و ص 285 از كمال الدين شيخ صدوق .\r\n( 48 ) . بحار الانوار 52 / 290 از كتاب غيبت شيخ .\r\n","page_name":" 104 ","page_number":104},
  {"content":"\r\n\r\nبر ايشان قسمت نمايد كه بر هر شمشيرى نام آن شخص و نام پدرش و كنيه و نسبش نوشته باشد .\r\nو از جمله علامات ظهور آن حضرت كه از اخبار معتبره ظاهر مىشود گرفتن آفتاب است در نيمهء ماه مبارك رمضان ، و گرفتن ماه در آخرش ، هر دو بر خلاف عادت و قواعد منجمين ، و فرو رفتن مردم بر زمين در بيدا چنانچه گذشت ، و يكى در مغرب و يكى در مشرق ، و ايستادن آفتاب در ميان آسمان از اوّل روز تا اواسط وقت عصر ، و طلوع كردن آفتاب از مغرب ، و ظاهر شدن ستاره دم دارد در طرف مشرق كه روشنى دهد مانند ماه ، پس خم شود به حدى كه نزديك باشدكه هر دو طرفش به يكديگر برسد ، و سرخى كه در آسمان ظاهر شود و به اطراف آسمان منتشر گردد ، و آتش طولانى كه در طرف مشرق ظاهر شود سه روز يا هفت روز بماند ، و عربان بر شهرهايى مستولى شوند ، و اهل مصر پادشاه خود را بكشند ، و شام خراب شود ، و سه علم خلافت و پادشاهى در شام بلند شود ، و علمهاى بنى قيس و عرب داخل مصر شوند ، و علمهاى قبيله كنده از عرب متوجه خراسان شوند ، و شصت دروغگو به هم رسند ، و باد سياهى در بغداد در اوّل روز بلند شود ، و زلزله شود كه اكثر شهر بر زمين فرو رود ، و خوف و قتل و طاعون و كمى اموال و زراعات و ميوه‌ها بر عراق مستولى شود ، و ملخى در وقتش و غير وقتش نازل شود ، و دو طايفه از عجم با هم جنگ كنند و خون بسيار در ميان ايشان ريخته شود ، و جماعتى از اهل بدعت به صورت ميمون و خوك مسخ شوند .\r\nو علامات بسيار است كه در كتاب بحار الانوار استيفاى ذكر آنها كرديم « 49 » .\r\n\r\nحديث يازدهم [ وقايع بعد از ظهور 
  ]\r\nشيخ محمد بن بابويه و جعفر بن قولويه و محمد بن ابراهيم نعمانى - رضى الله عنهم - روايت كرده‌اند از حضرت ابى عبد الله جعفر بن محمد الصّادق - عليه السلام -\r\n\r\n\r\n","description":"","footnote":"\r\n( 49 ) . بحار الانوار 52 / 181 - 308 .\r\n","page_name":" 105 ","page_number":105},
  {"content":"\r\n\r\nكه آن حضرت فرمود كه گويا مىبينم حضرت قائم - عليه السلام - را در نجف كوفه كه زره حضرت رسول - صلى اللّه عليه و آله - را بپوشد ، و بر اسب سياهى سوار شود كه ميان پيشانى آن اسب سفيد باشد ، پس اسب را به حركت در آورد ، به نحوى كه به اعجاز آن حضرت مردم هر شهر چنان بينند كه حضرت با ايشان و در ميان شهر ايشان است .\r\nپس علم رسول خدا را بگشايد و بر پا كند ، چوبش از عمود عرش باشد ، و بر ساير اجزايش تمام نصرت و يارى حق تعالى نوشته باشد آن علم را به سوى هيچ جماعت متوجه نسازد مگر آن كه خدا ايشان را هلاك گرداند ، پس چون آن علم را حركت دهد هيچ مؤمنى نماند مگر آن كه دلش در شجاعت مانند قطعهء آهن شود ، و به هر مؤمن ، خدا قوّت چهل مرد را كرامت فرمايد ، و هيچ مؤمنى در قبرها نماند مگر آن كه حق تعالى اين فرج را در قبر او بر او داخل گرداند ، و مؤمنان در قبرها به زيارت يكديگر روند و يكديگر را به ظهور قائم آل محمد - عليه السلام - بشارت دهند . پس بر آن حضرت نازل شوند سيزده هزار و سيصد و سيزده ملك از آن ملكى چند كه با حضرت نوح - عليه السلام - در كشتى بودند ، و از آنها كه با حضرت ابراهيم - عليه السلام - بودند در هنگامى كه نمرود او را به آتش انداخت ، و آنها كه با حضرت موسى - عليه السلام - بودند در وقتى كه دريا براى او شكافته شد ، و آنها كه با حضرت عيسى - عليه السلام - بودند در وقتى كه خدا او را به آسمان برد ، و چهار هزار ملك علامت دار و هزار ملك ديگر كه به رديف يكديگر نازل شدند و سيصد و سيزده ملك كه در جنگ بدر و غير آن بر حضرت رسالت پناه - صلى الله عليه و آله - نازل شدند ، و چهار هزار ملك كه به يارى حضرت امام حسين - عليه السلام - نازل شدند .\r\nپس حضرت رخصت نفرمودند كه ايشان قتال كنند و الحال ژوليده مو و گرد آلوده نزد قبر آن حضرت‌اند و گريه مىكنند بر آن حضرت تا روز قيامت ، و سر كرده ايشان ملكى است كه او را منصور مىگويند هر كه به زيارت آن حضرت مىرود آن ملائكه او را استقبال مىكنند ، و هر كه وداع مىكند او را مشايعت مىنمايد ، و هر كه بيمار مىشود از زائران ، او را عيادت مىكنند ، و هر كه مىميرد از ايشان ، بر جنازه‌اش نماز مىكنند و براى او استغفار مىكنند ، و اينها همه در زمين‌اند و انتظار مىكشند كه حضرت\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nقائم آل محمد - عليه السلام - خروج كند و او را يارى كنند « 50 » .\r\nاما آنچه از روايات معتبرهء بسيار كه به طرق متعدّده ، مشايخ عظام روايت نموده‌اند كه معلوم مىشود از سيرت و اوصاف آن حضرت - عليه السلام - بعضى را بر سبيل اختصار به حذف اسناد در اين رساله مختصر ايراد مىنماييم .\r\nبه اسانيد بسيار منقول است كه حق تعالى ذوالقرنين را مخير گردانيد ميان ابر ذلول ، يعنى بى صوت و صدا ، و ابر صعب يعنى با صاعقه و رعد و برق ، ذوالقرنين ابر ذلول را اختيار نمود ، و ابر با رعد و برق و صاعقه را براى قائم آل محمد - عليه السلام - ذخيره كرد ، و حضرت بر آن ابرها سوار خواهد شد و به هفت آسمان و هفت زمين خواهند گرديد ، و انواع بادها مسخر او خواهند بود ، و در سن پيران و هيئت پيران و هيئت جوانان ظاهر خواهد شد ، و قوّت بدنش به مرتبهء باشد كه اگر دست بيندازد به بزرگترين درختان زمين ، از ريشه بر كند ، و اگر در ميان كوهها صدايى بزند همه سنگها از هم بريزد ، و به مشرق و مغرب عالم بگردد ، و هيچ كوه و صحرا و دريا نماند مگر آن كه آن حضرت از آنجا عبور نمايد و دين حق را در آن جا بر پا دارد ، و گنجها و معدنهاى زمين همه براى او ظاهر گردد ، و به هر طرف كه متوجّه شود يك ماهه راه رعب و ترسش در دلها بيفتد ، و هر كه را بيند به صورت بشناسد كه مؤمن است يا منافق ، نيكوكار است يا بد كردار ، و به طريق حكم حضرت داوود و سليمان - عليهما السلام - به علم واقع در ميان مردم حكم كند و گواه از مردم نطلبد ، و به هر جا كه رود ابرى بر سر آن حضرت سايه كند و صدايى از ابر آيد كه به زبان فصيح كه همه خلق بشنوند كه اين مهدى آل محمد است ، زمين را پر از عدل مىكند بعد از آن كه پر از جور شده باشد . و زمين در زير پاى او و لشكر او پيچيده مىشود كه مسافتهاى بسيار به اندك زمانى طى نمايند ، و آن حضرت را سايه نباشد ، و چون از مكّه بيرون آيند منادى از جانب حضرت ندا كند كه هيچ كس آب و توشه با خود بر ندارد ، و سنگ حضرت موسى را كه بار يك شتر است با خود داشته باشد ، و به هر منزل كه فرود آيند آن سنگ را نصب كند ، دوازده چشمه از\r\n\r\n\r\n","description":"","footnote":"\r\n( 50 ) . بحار الانوار 52 / 328 - 329 از كامل الزيارة و غيبة نعمانى .\r\n","page_name":" 107 ","page_number":107},
  {"content":"\r\n\r\nآن جارى شود كه هر تشنه اى كه از آن بخورد سيراب شود و هر گرسنه كه بخورد سير شود ، و چون به نجف اشرف برسند و در آنجا ساكن شوند ، پيوسته آب و شير از آن جا جارى باشد و هر گرسنه از آن بخورد سير شود و هر تشنه سيراب گردد .\r\nو در روايت ديگر آن است كه آب و طعام و علف از سنگ بيرون آيد كه خود و چهار پايان ايشان بخورند ، و عصاى حضرت موسى - عليه السلام - با آن حضرت باشد كه هر وقت كه بيندازد به شكل اژدهايى شود كه چون دهان بگشايد ، از كام بالا تا كام پايين او ، چهل ذراع باشد و هر چه را فرمايد فرو برد ، و پيراهنى كه جبرئيل براى حضرت ابراهيم از بهشت آورد در وقتى كه او را به آتش انداختند و چون پوشيد آن را آتش در او تأثير نكرد ، و همان پيراهن بود كه حضرت يوسف - عليه السلام - در مصر كه آن را گشود حضرت يعقوب - عليه السلام - در شام بويش را شنيد ، و چون بر رويش انداختند ديده‌هايش روشن شد ، وقتى كه حضرت صاحب الامر - عليه السلام - ظاهر شود آن را پوشيده باشد ، و انگشتر سليمان را در دست داشته باشد ، و تابوت بنى اسرائيل را با جميع اسباب و آثار و انبياء همراه داشته باشد ، و هيچ كافرى را بر روى زمين نگذارد ، و اگر پناه به درختى يا سنگى ببرد و پنهان شود آن درخت و سنگ بگويد كه كافر نزد ما است بيا و او را بكش ، و چون ظاهر شود دست مبارك بر سر مؤمنان بكشد پس عقلهاى ايشان كامل گردد .\r\nو در آن زمان هر شيعه را قوت چهل مرد باشد ، و دلهاشان از آهن محكم‌تر باشد ، و اگر همت بندند كوههاى آهن را از جا بركنند و همه چيز اطاعت ايشان كنند حتى درندگان زمين و پرندگان هوا . و اگر يكى از اصحاب آن حضرت بر زمين پا بگذارد آن زمين فخر كند بر زمينهاى ديگر كه يكى از اصحاب قائم آل محمد - عليه السلام - بر روى من پا گذاشته است ، و حق تعالى ترس و بيم را از دلهاى ايشان بردارد و در دلهاى دشمنان ايشان اندازد ، و هر يك از ايشان از نيزه گذاراتر و از شير با جرأت‌تر باشند ، و دشمن را در زير پا بمالند و خرد كنند ، و خدا گوشها و ديده‌هاى ايشان را نورى دهد كه در هر جا كه باشند به جمال شريف آن حضرت نظر كنند و با او سخن گويند و جواب شنوند و جميع دردها و بلاها و ضعف و سستى به\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nبركت آن حضرت از ايشان بر طرف شود ، و بركات آسمان و زمين زياد شود و باران آسمانى كه از روزى كه غصب خلافت امير المؤمنين - عليه السلام - كردند قطع شد ، نازل گردد . و كينه ها از دلهاى مردم بر طرف شود ، و درندگان و حيوانات با يكديگر آشتى كنند و ضرر به يكديگر نرسانند حتى آن كه يك زن تنها از عراق به شام برود و همه جا پا بر سبزه و گياه گذارد و زينتهاى او بر سرش باشد ، و هيچ دزدى و درنده‌اى او را ضرر نرساند .\r\nو اوّل كه آن حضرت ظاهر شود بفرمايد كه دستهاى بنى شيبه كه كليد داران كعبه‌اند ببرند و بر كعبه بياويزد ، و ندا كنند كه ايشان دزدان خانهء خدايند ، و فرزندان قاتلان امام حسين - عليه السلام - را بكشد براى آن كه به كردهء پدران خود راضى بوده‌اند ، و هر كه به كار زشتى راضى باشد چنان است كه آن كار را خود كرده است ، و . . . . را زنده گرداند و انتقام فاطمهء زهرا - سلام الله عليها - و ماريه مادر ابراهيم را از او بكشد ، و كسى كه زكات ندهد او را گردن بزند ، و زمين به نور آن حضرت روشن گردد و تاريكى بر طرف شود ، و مردم را احتياج به آفتاب و ماه نباشد ، و هر يك از شيعيان آنقدر عمر كنند كه هزار پسر از هر يك به وجود آيد ، و در پشت كوفه مسجدى بنا كند كه هزار در داشته باشد ، و از پشت قبر حضرت امام حسين - عليه السلام - نهرى به سوى نجف اشرف جارى سازد كه آبش در درياى نجف ريزد و در ميانش پلها و آسياها بسته شود .\r\nو حضرت امام محمد باقر - عليه السلام - فرمود كه گويا مىبينم پير زالى زنبيلى از گندم در سر دارد و مىبرد به نهر كربلا كه آسيا كند بى آن كه كرايه بدهد .\r\nو آن حضرت و عيال آن حضرت در مسجد سهله قرار گيرند ، و عمارتهاى مسجدها را خراب كند ، و چوب بستى راست كند مانند چوب بستى كه در زمان حضرت موسى - عليه السلام - بود ، و كنگره هاى مسجدها را خراب كند ، و منارها را خراب كند ، و شاهراه مسلمانان را شصت ذراع گرداند ، و هر مسجدى كه در ميان راه ساخته باشند بر طرف ، و هر پنجره و روزنه و ناودان بيت الخلا ، كه بر شارع گشاده باشند خراب كند ، و فلك را خدا امر فرمايد كه حركت كند كه هر روز برابر ده روز\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nباشد ، و خانهء كعبه را خراب كند و بر اساس حضرت ابراهيم - عليه السلام - بنا كند ، و مسجد الحرام و مسجد رسول را خراب كند و به طريقى كه در زمان حضرت رسول - صلى الله عليه و آله - بوده بنا كند ، و مقام حضرت ابراهيم - عليه السلام - را به آن جايى كه حضرت گذاشته بود و عمر به تعصّب جاهليت تغيير داد برگرداند و جميع بدعتها را زايل گرداند و جميع سنّتها را بر پا دارد . و شيعيان در آن زمان چندان مستغنى شوند كه هر چند گردند فقيرى بيابند براى زكات و تصدّق نيابند ، و جزيه از اهل كتاب قبول نفرمايد ، و از هيچ كس به غير از اسلام راضى نشود .\r\nو بسا باشد كه شخصى بر بالاى سر آن حضرت ايستاده و او امر و نهى فرمايد ، ناگاه بفرمايد كه بگردانيدش و پيش آوريد ، پس بفرمايد كه او را گردن بزنند به سبب امرى كه در ضمير او بر آن حضرت ظاهر شود . و قرآنى كه حضرت امير المؤمنين - عليه السلام - جمع فرمود و آن اشقيا قبول نكردند ظاهر سازد .\r\nو حضرت امير المؤمنين - عليه السلام فرمود كه گويا مىبينم كه شيعيان ما در ميان مسجد كوفه خيمه‌ها بر پا كرده‌اند و مردم را تعليم قرآن تازه مىنمايند . و چون حضرت و الى و حاكمى به شهرى از شهرها فرستد مىفرمايد كه كتاب تو كف دست تو است هر امرى كه تو را روى دهد و بر تو مشتبه شود و حكم الهى را در آن ندانى نظر كن بر كف دست خود كه در آن جا به قدرت الهى آنچه خواهى ، نوشته است .\r\nو حضرت لشكرى به استانبول فرستد ، پس چون به خليج استانبول برسند چيزى بر قدمهاى خود بنويسند و بر روى آبراه روند ، چون مردم روم آن حال را مشاهده نمايند گويند كه هرگاه لشكرش بر روى آب راه روند خودش چون خواهد بود ، پس دوازده شهر را بگشايند و ايشان داخل شوند ، و آنچه حضرت امر فرموده باشد به عمل آورند . و چون مردم به خدمت حضرت روند چنين سلام كنند كه « السّلام عليك يا بقيّة الله » .\r\nو در زمان آن حضرت در مسجد كوفه چشمه‌اى از روغن و چشمه‌اى از شير و چشمه‌اى از آب طهور و چشمه‌اى از آب خوردن جارى باشد . و چون قائم - عليه السلام - در كوفه قرار گيرد لشكرى به جانب شام فرستد كه بنى اميه را بكشند ، ايشان بگريزند به جانب فرنگ ، اهل فرنگ به ايشان گويند كه ما شما را به شهر خود\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنمى گذاريم تا نصرانى نشويد و به دين ما در نياييد ، ايشان به دين نصارى در آيند و چليپاها به گردن اندازند و داخل شهر فرنگ شوند ، چون لشكر قائم آل محمد - عليه السلام - وارد فرنگ شود ، نصارى طلب امان و صلح كنند و اصحاب قائم آل محمد - عليه السلام - فرمايند كه شما را امان ندهيم تا گريخته‌هاى ما را ندهيد ، پس بنى اميه را بگيرند و همه را گردن بزنند .\r\nو چنانچه حضرت رسول - صلى الله عليه و آله - بعد از نبوّت آنچه مردم در جاهليت كرده بودند عفو فرمود و كسى را بر امور گذشته عقاب ننمود و احكام تازه بر ايشان جارى ساخت ، حضرت صاحب الامر - عليه السلام نيز چنين خواهد كرد و آنچه پيش از ظهور آن حضرت واقع شده است متعرّض نخواهد شد .\r\nاين مختصرى بود از احوال خير مآل آن معدن رفعت و جلال ، و هر كه بسط اين كلام را در اين باب خواهد رجوع نمايد به كتاب بحار الانوار « 51 » .\r\n\r\nحديث دوازدهم [ رجعت پيغمبر اكرم و أئمهء معصومين - عليهم السلام - 
  ]\r\nشيخ قطب الدين راوندى و غير او از حضرت امام محمد باقر - عليه السلام - روايت كرده‌اند كه حضرت امام حسين - عليه السلام - پيش از شهادت ، اصحاب خود را خطبه فرمودند كه جدّم رسول خدا - صلى الله عليه و آله - روزى به من گفت كه اى فرزند زود باشد كه تو را ببرند بسوى عراق به زمينى كه پيغمبران و اوصياى ايشان در آن جا ملاقات كرده‌اند و آن را عمورا مىنامند ، و تو در آن زمين شهيد شوى ، و جماعتى از اصحاب تو ، با تو شهيد شوند كه درد آهن به ايشان نرسد ، پس حضرت اين آيه را خواندند كه «  قُلْنا يا نارُ كُونِي بَرْداً وَ سَلاماً عَلى إِبْراهِيمَ  » « 52 » و فرمودند كه : چنان كه آتش به امر الهى بر ابراهيم سرد شد آتش جنگ بر تو و اصحاب تو سرد شود .\r\nپس حضرت امام حسين - عليه السلام - فرمود كه بشارت باد شما را ، و الله كه\r\n\r\n\r\n","description":"","footnote":"\r\n( 51 ) . تمام فقرات أحاديث اين باب مراجعه شود به بحار الانوار 52 / 309 - 391 .\r\n( 52 ) . سورهء انبياء : 69 .\r\n","page_name":" 111 ","page_number":111},
  {"content":"\r\n\r\nاگر ايشان ما را بكشند به نزد پيغمبر خود مىرويم ، پس مىمانم در آن عالم آنچه خدا خواهد ، پس اوّل كسى كه زمين شكافته شود و او بيرون آيد پيش از قيامت من باشم ، بيرون آيم بيرون آمدنى كه موافق افتد با بيرون آمدن حضرت امير المؤمنين - عليه السلام - و ظاهر شدن قائم أهل البيت - عليه السلام - . پس فرود آيند بر من گروهى از آسمان از جانب خداوند عالميان كه هرگز به زمين نيامده باشند پيش از آن ، و نازل شوند بر من جبرئيل و ميكائيل و اسرافيل - عليهم السلام و لشكرى چند از ملائكه ، و نازل شوند محمّد و على و من و برادرم - عليهم السّلام - و جميع آنها كه خدا به امامت بر ايشان منّت گذاشته است سوار شده بر اسبان ابلق از نور كه هيچ مخلوقى پيش از ما بر آنها سوار نشده است .\r\nپس حضرت رسالت پناه - صلى الله عليه و آله - علم خود را بجنباند و با شمشير خود به دست قائم آل محمد - عليه السلام - بدهد ، پس ما بعد از آن در زمين آنقدر بمانيم كه خدا خواهد ، پس حق تعالى بيرون آورد از مسجد كوفه چشمه‌اى از روغن و چشمه‌اى از شير . پس حضرت امير المؤمنين - عليه السلام - به من دهد شمشير حضرت پيغمبر - صلى الله عليه و آله - را ، و بفرستد مرا به مشرق و مغرب عالم ، و به هيچ دشمنى از دشمنان خدا نرسم مگر آن كه به امر الهى خون او را بريزم ، و هر بتى كه بر روى زمين باشد بسوزانم تا برسم به هند ، و جميع شهرهاى هند را فتح كنم . و حضرت دانيال و حضرت يوشع - عليهما السلام - هر دو زنده شوند و به نزد حضرت امير المؤمنين - عليه السلام - بيايند و بگويند كه راست گفتند خدا و رسول در آنچه به شما وعده دادند پس حضرت امير - عليه السلام - هفتاد كس با ايشان همراه كند و به سوى بصره فرستد كه لشكريان بصره را بكشند ، پس لشكرى به جانب شهرهاى فرنگ بفرستد كه همه را فتح كنند ، پس بكشم من هر جانور حرام گوشتى را تا آن كه بر روى زمين به غير از طيب و حلال گوشتى نباشد ، و بر يهود و نصارى و ساير ملتها عرض كنم اسلام را ، و مخير گردانم ايشان را ميان مسلمان شدن و كشته شدن ، هر كه مسلمان شود بر او منت گذارم و ببخشم ، و هر كه از اسلام كراهت داشته باشد به حكم خدا خونش را\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nبريزم ، و هيچ يك از ايشان نباشد مگر آن كه حق تعالى ملكى بر او نازل گرداند كه دست بر رويش بمالد و غبار از رويش پاك كند و زنان و منزلش را در بهشت به او بنمايد ، و بر روى زمين هيچ كورى و زمين‌گيرى و مبتلايى نماند مگر آن كه خداى تعالى دردهاشان را به بركت ما اهل بيت زايل گرداند ، و خداى عزّ و جل بركت خود را از آسمان به زمين فرستد تا آن كه هر درختى آنقدر بار بردارد كه شاخهايش بشكند ، و شما شيعيان ميوهء زمستان در تابستان و ميوهء تابستان در زمستان بخوريد ، چنانچه حق تعالى مىفرمايد كه  « وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ »  « 53 » يعنى : اگر اهل شهرها ايمان بياورند و پرهيزكار شوند هر آينه بگشاييم برايشان بركتها از آسمان و زمين ، و لكن تكذيب پيغمبران كردند ، پس ايشان را گرفتيم و عذاب كرديم به كرده‌هاى بد ايشان .\r\nپس فرمود : كه بدرستى كه اللّه - تعالى - ببخشد در آن زمان به شيعيان كرامتى كه بر ايشان در زمين هيچ چيز مخفى نماند تا آن كه هر شخصى خبر دهد اهل خانه خود را به هر چه از ايشان صادر شود « 54 » .\r\nو در احاديث معتبره وارد شده است كه اوّل كسى كه در رجعت زنده شود و برگردد حضرت امام حسين - عليه السلام - باشد ، و آنقدر در زمين پادشاهى كند كه موى ابروهايش بر روى چشم مباركش بيفتد « 55 » .\r\nو در روايات ديگر وارد شده است در تفسير اين آيه كريمه  « ثُمَّ رَدَدْنا لَكُمُ الْكَرَّةَ عَلَيْهِمْ »  « 56 » كه حضرت امام حسين - عليه السلام - بيرون آيد با هفتاد كس از اصحابش كه با او شهيد شده‌اند و همگى خودهاى طلاكار بر سر داشته باشند « 57 » .\r\nو در روايات ديگر هفتاد پيغمبر با او بيرون آيند ، چنانچه با حضرت موسى - عليه السلام - بودند و همهء ايشان به مردم برسانند كه اين حسين بن على\r\n\r\n\r\n","description":"","footnote":"\r\n( 53 ) . سورهء اعراف : 96 .\r\n( 54 ) . بحار الانوار 53 / 61 - 63 از كتاب خرايج راوندى .\r\n( 55 ) . بحار الانوار 53 / 46 از كتاب اختصاص .\r\n( 56 ) . سورهء اسراء : 6 .\r\n( 57 ) . بحار الانوار 53 / 89 از تفسير عياشى .\r\n","page_name":" 113 ","page_number":113},
  {"content":"\r\n\r\n- عليهما السّلام - است كه خروج كرده است تا آن كه مردم به او شك نياورند و بدانند كه دجّال و شيطان نيست ، و در آن وقت حضرت صاحب الامر - عليه السلام - در ميان ايشان باشد . پس چون معرفت حضرت امام حسين - عليه السلام در دلهاى مؤمنان قرار گيرد حضرت قائم - عليه السلام از دنيا رحلت نمايد و حضرت امام حسين - عليه السلام - او را غسل دهد و كفن كند و حنوط نمايد و نماز كند و در لحد گذارد ، زيرا كه امام را به غير از امام ديگرى غسل نمىدهد و نماز نمىكند بر او « 58 » .\r\nو به روايت ديگر وارد شده است كه حضرت امام حسين - عليه السلام - بعد از حضرت صاحب الامر - عليه السلام - سيصد و نه سال پادشاهى جميع روى زمين خواهد كرد ، پس چون مدّت آن حضرت تمام شود حضرت امير المؤمنين - عليه السلام - ظاهر شود و نوبت پادشاهى آن حضرت باشد .\r\nو در اخبار بسيار از حضرت ابى عبد الله جعفر بن محمد الصادق - عليهما السلام - منقول است كه بريد عجلى از آن حضرت پرسيد كه اسماعيل كه خدا در قرآن مجيد او را به صادق الوعد وصف نموده ، آيا اسماعيل پسر ابراهيم است ؟\r\nحضرت فرمود كه نه ، بلكه اسماعيل فرزند حزقيل است . حق تعالى او را بر جماعتى مبعوث گردانيد ، پس او را تكذيب كردند پوست سر و رويش را كندند ، آنگاه خدا بر ايشان غضب كرد و سطاطائيل ملك عذاب را فرستاد تا به نزد آن پيغمبر عالى مقدار آمد و گفت خدا مرا فرستاده است كه اگرخواهى قوم تو را عذاب كنم به انواع عذابها .\r\nاسماعيل گفت كه مرا به عذاب ايشان حاجت نيست . خدا وحى كرد به او كه چه حاجت دارى ؟ حاجت خود را عرض كن . حضرت اسماعيل گفت پروردگارا ، تو پيمان از ما پيغمبران گرفتى براى خود به پروردگارى و براى محمّد - صلى اللّه عليه و آله - به پيغمبرى و براى اوصياى او به ولايت و امامت ، و خبر دادى خلقت را به آنچه ستمكاران آن امت با حسين بن على - عليهما السّلام جگر گوشه آن پيغمبر - صلى الله عليه و آله - بعد از او خواهند كرد و وعده داده‌اى حسين - عليه السلام - را كه او را به\r\n\r\n\r\n","description":"","footnote":"\r\n( 58 ) . بحار الانوار 53 / 94 از اصول كافى .\r\n","page_name":" 114 ","page_number":114},
  {"content":"\r\n\r\nدنيا برگردانى تا خود انتقام كشد از هر كه بر او ستم كرده و او را شهيد كرده ، پس حاجت من در درگاه تو آن است كه اى پروردگار من ، مرا برگردانى به دنيا تا خود انتقام از قوم خود بكشم ، پس خدا حاجت او را برآورد و حضرت اسماعيل با حضرت امام حسين - عليه السلام در رجعت به دنيا برخواهد گشت « 59 » .\r\nو در روايت ديگر وارد شده است كه حضرت امام حسين - عليه السلام - با هفتاد و پنج هزار كس از مردگان در رجعت برخواهد گشت « 60 » .\r\n\r\nحديث سيزدهم [ رجعت تمام انبياء و اوصياء و خوبان و بدان 
  ]\r\nشيخ حسن بن محمد بن جمهور عمى در كتاب واحدة روايت كرده‌اند از عاصم بن حميد كه حضرت امام محمد باقر - عليه السلام - فرمود كه حضرت امير المؤمنين - عليه السلام - روزى در خطبه خود فرمود كه بدرستى كه حق تعالى يگانه و فرد و بىهمتا است ، و در يگانگى خود منفرد است ، و در اوّل آفرينش به كلمه‌اى تكلم نمود ، پس آن كلمه نورى شد و از آن نور جناب مقدس نبوى - صلى اللّه عليه و آله - و ذرّيّهء مرا خلق فرمود . پس تكلم به كلمه‌اى ديگر نمود و او را روحى گردانيد ، و در آن نور ساكن كرد ، و آن نور را با آن روح در بدنهاى ما اهل بيت جا داد ، پس ماييم روح برگزيدهء خدا و ماييم كلمات تامّات الهى ، و خدا به ما حجّت خود را بر خلق تمام كرده است . پس ما هميشه در نور سبزى بوديم در وقتى كه نه آفتاب بود و نه ماه و نه شب و نه روز و هيچ صاحب حياتى در عالم نبود ، ما خدا را عبادت مىكرديم و تقديس او مىگفتيم ، و اين حال پيش از آن بود كه خدا خلايق را بيافريند . پس خدا عهد و پيمان گرفت از ارواح جميع پيغمبران كه ايمان به ما بياورند و ما را يارى كنند ، و اين است معنى آيهء كريمه .\r\n « وَ إِذْ أَخَذَ اللَّهُ مِيثاقَ النَّبِيِّينَ لَما آتَيْتُكُمْ مِنْ كِتابٍ وَ حِكْمَةٍ ثُمَّ جاءَكُمْ رَسُولٌ \r\n\r\n\r\n","description":"","footnote":"\r\n( 59 ) . بحار الانوار 53 / 105 .\r\n( 60 ) . بحار الانوار 53 / 106 .\r\n","page_name":" 115 ","page_number":115},
  {"content":"\r\n\r\n مُصَدِّقٌ لِما مَعَكُمْ لَتُؤْمِنُنَّ بِهِ وَ لَتَنْصُرُنَّهُ »  « 61 » و مفاد ظاهر لفظش آن است كه يادآور آن وقتى را كه گرفت خدا عهد و پيمان از پيغمبرانش كه هرگاه به شما بدهم از كتاب و حكمت ، پس بيايد به سوى شما پيغمبرى كه تصديق نمايد آنچه را با شما است از دين و كتاب ، هر آينه همه ايمان آوريد به او ، و هر آينه البته او را يارى كنيد .\r\nحضرت فرمود كه يعنى ايمان به محمّد - صلى الله عليه و آله - بياوريد و وصى او را يارى كنيد ، و زود باشد كه همگى وصى پيغمبر را يارى نمايند ، و بدرستى كه خدا پيمان مرا با پيمان پيغمبر گرفت كه يكديگر را يارى كنيم ، و به تحقيق كه من يارى آن حضرت كردم و در برابرش جهاد كردم و دشمنانش را كشتم و وفا كردم به عهدى كه خدا از من گرفته بود به يارى پيغمبرش ، و احدى از پيغمبران و رسولان خدا هنوز مرا يارى نكرده‌اند ، زيرا كه پيش از امامت من از دنيا رفته بودند و بعد از اين مرا يارى و نصرت خواهند داد ، و در آن وقت ما بين مشرق تا مغرب عالم همه از من خواهد بود ، و خدا همهء پيغمبران را از آدم تا محمّد - صلوات اللّه و سلامه عليهم اجمعين - زنده خواهد كرد ، و در پيش روى من جهاد خواهند كرد ، و شمشير بر سر كافران زنده و كافران مرده كه خدا ايشان را زنده گردانيده خواهند زد در برابر من .\r\nزهى عجب و چگونه تعجب نكنم از مرده هايى كه خدا ايشان را زنده و همه صدا به تلبيه بلند كرده باشند ، و فوج فوج آيند و گويند : لبّيك لبّيك يا داعى اللّه .\r\nيعنى اجابت كرديم و به خدمت تو ايستاده‌ايم اى خوانندهء مردم از جانب خدا ، و در ميان كوچه‌ها و بازارهاى كوفه در آيند و شمشيرها بر دوش گذارند و بزنند بر سر كافران و ظالمان اوّلين و آخرين تا خدا به عمل آورد آن وعده‌اى را كه به اهل بيت رسالت داده در اين آيهء كريمه كه  « وَعَدَ اللَّهُ الَّذِينَ آمَنُوا مِنْكُمْ وَ عَمِلُوا الصَّالِحاتِ لَيَسْتَخْلِفَنَّهُمْ فِي الْأَرْضِ كَمَا اسْتَخْلَفَ الَّذِينَ مِنْ قَبْلِهِمْ وَ لَيُمَكِّنَنَّ لَهُمْ دِينَهُمُ الَّذِي ارْتَضى لَهُمْ وَ لَيُبَدِّلَنَّهُمْ مِنْ بَعْدِ خَوْفِهِمْ أَمْناً يَعْبُدُونَنِي لا يُشْرِكُونَ بِي شَيْئاً »  « 62 » يعنى : وعده داده است\r\n\r\n\r\n","description":"","footnote":"\r\n( 61 ) . سورهء آل عمران : 81 .\r\n( 62 ) . سورهء نور : 55 .\r\n","page_name":" 116 ","page_number":116},
  {"content":"\r\n\r\nخدا آن جماعتى را كه ايمان آورده‌اند از شما و اعمال شايسته كرده‌اند كه البته ايشان را خليفه و جانشين خود گرداند در زمين ، چنانچه خليفه كرد جمعى از نيكان را كه پيش از ايشان بودند ، و ممكن و ثابت گرداند براى ايشان دين ايشان را كه پسنديده است براى ايشان ، و خوف و ترس ايشان را بدل كند به ايمنى كه عبادت من بكنند و هيچ گونه شرك به من نياورند .\r\nحضرت فرمود كه يعنى عبادت من كنند با ايمنى ، و از احدى از بندگان من نترسند و تقيه نزد ايشان نباشد ، بدرستى كه مرا است برگشتنى بعد از برگشتن و زنده شدنى بعد از زنده شدن ، و من صاحب رجعتها و برگشتنيهاى بسيارم و صاحب صولتها و انتقامهاى بىشمارم و صاحب دولتهاى عجيبم . منم حصار آهن ، منم بندهء خدا و برادر رسول خدا ، منم امين خدا و خزينه دار علم خدا و صندوق سرّ خدا و حجاب خدا و صراط خدا و ميزان خدا ، منم كلمهء خدا ، و منم اسماء حسناى الهى ، و منم امثال عليا ، و منم آيات كبرى ، و منم صاحب بهشت و دوزخ كه اهل بهشت را در بهشت ساكن گردانم و اهل جهنم را به جهنم رسانم ، با من است تزويج اهل بهشت ، به سوى من است بازگشت خلق در قيامت و حساب ايشان با من است ، و منم مؤذن در اعراف ، و منم كه در پيش چشمهء آفتاب ظاهر شوم در آخر الزمان ، و دابة الارض كه خدا در قرآن فرموده منم و در آخر الزمان ظاهر شوم ، و عصاى موسى و انگشتر سليمان نزد من است ، و انگشتر سليمان بر پيشانى مؤمن و كافر گذارم كه نقش بندد مؤمن حقا و كافر حقا ، منم پادشاه مؤمنان و پيشواى متقيان و زبان سخن گويان و خاتم اوصياى پيغمبران و وارث ايشان و خليفهء پروردگار ، و منم آن كسى كه خدا به او داده است علم مرگهاى مردم و بلاهاى ايشان را و علم حكم ميان خلايق را ، و منم آن كه خدا مسخر من گردانيده است ابر و رعد و برق و تاريكى و روشنايى بادها و كوهها و درياها و آفتاب و ماه و ستارگان را ، اى گروه مردم بپرسيد از من از آنچه خواهيد « 63 » .\r\nو به روايت ديگر از حضرت امام جعفر صادق - عليه السلام - منقول است كه\r\n\r\n\r\n","description":"","footnote":"\r\n( 63 ) . بحار الانوار 53 / 46 - 49 از كتاب اختصاص شيخ مفيد .\r\n","page_name":" 117 ","page_number":117},
  {"content":"\r\n\r\nچون شيطان گفت كه مرا مهلت ده تا روزى كه مردم مبعوث شوند حق تعالى اجابت او ننمود و فرمود كه تو از مهلت دادگانى تا روز وقت معلوم ، و چون آن روز شود شيطان ظاهر شود با جميع لشكرش و متابعانش از آن روز كه خدا آدم را خلق كرده است تا روز وقت معلوم ، و اين آخر رجعتهاى حضرت امير المؤمنين - عليه السلام - است .\r\nراوى گفت كه مگر آن حضرت را چندين رجعت هست ؟\r\nفرمود كه بلى آن حضرت را برگشتنهاست و هر امامى كه در هر قرنى و زمانى بوده است بر مىگردد و با او بر مىگردند نيكوكاران و بدكارانى كه در زمان او بوده است تا خدا مؤمنان را بر كافران استيلا دهد كه انتقام خود بكشند ، و چون روز وقت معلوم شود حضرت امير المؤمنين - عليه السلام - بر مىگردد با اصحابش و شيطان بيايد با اصحابش و با يكديگر ملاقات كنند در كنار شط فرات در محلى كه آن را روحا مىگويند نزديك به كوفه ، پس جنگى بكنند كه هرگز چنين جنگى نشده باشد از اوّل تا آخر دنيا . و گويا مىبينم اصحاب امير المؤمنين - عليه السلام - را كه شكست خورند و صد قدم از پس پشت برگردند ، و گويا مىبينم كه پاهاى بعضى داخل فرات شود ، پس در آن حال ، خداوند جبار ابرى بفرستد كه ميان او پر از ملائكه باشد و حضرت رسالت پناه محمّد - صلى الله عليه و آله در پيش ابر آيد و حربه‌اى از نور در دست داشته باشد ، و چون شيطان نظرش بر آن حضرت افتد از عقب برگردد ، پس اصحابش به او گويند كه كجا مىروى الحال كه ظفر بر ايشان يافته‌اى ؟ شيطان گويد كه من چيزى مىبينم كه شما نمىبينيد من مىترسم از عقاب الهى . پس حضرت رسول - صلى الله عليه و آله در رسد و نيزه در ميان دو كتفش بزند كه او و جميع اصحابش همه به آن يك ضربت هلاك شوند . پس بعد از آن عبادت خالص در زمين كرده شود ، و شرك و كفر از زمين بر طرف شود ، و حضرت امير المؤمنين - عليه السلام - چهل و چهار هزار سال در زمين پادشاهى كند ، و از هر شيعه هزار پسر از صلب او به هم رسد و هر سال يك پسر ، و در آن وقت باغ سبزى كه خدا در سورهء رحمن فرموده است كه  « مُدْهامَّتانِ »  نزد مسجد كوفه و حوالى كوفه به هم رسد ، و چندان وسعت داشته باشند كه\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nخدا خواهد « 64 » .\r\nو احاديث معتبره بسيار وارد شده است در تفسير آيه كريمه  « يَوْمَ نَحْشُرُ مِنْ كُلِّ أُمَّةٍ فَوْجاً مِمَّنْ يُكَذِّبُ بِآياتِنا »  « 65 » يعنى روزى كه محشور گردانيم از هر امّتى گروهى از آنها كه تكذيب مىكنند به آيات ما ، كه اين آيه در باب رجعت است زيرا كه در قيامت همه را محشور مىگردانند ، چنان كه در جاى ديگر فرموده محشور مىگردانيم ايشان را و احدى از ايشان را ترك نمىكنيم « 66 » .\r\nو در حديث ديگر منقول است در تفسير آيه كريمه «  فَإِنَّ لَهُ مَعِيشَةً ضَنْكاً  » « 67 » كه حضرت صادق - عليه السلام - فرمود كه اين آيه در باب ناصبيان است كه در رجعت ، فضلهء بنى آدم خوراك ايشان خواهد بود « 68 » .\r\nو احاديث در باب آن كه دابة الارض حضرت امير المؤمنين - عليه السلام - است كه نزديك به قيام قيامت ظاهر خواهد شد از طرف عامه و خاصّه مستفيض است .\r\nو در بعضى احاديث معراج منقول است كه خداوند عالميان به حضرت رسول - صلى الله عليه و آله - خطاب فرمود كه يا محمّد ! على آخر كسى است كه قبض روح او خواهم كرد از امامان ، و اوست دابة الارض كه با مردم سخن خواهد گفت « 69 » .\r\nو در بعضى اخبار معتبره وارد شده است كه هر كه در رجعت زنده شود عمرش دو برابر عمرى خواهد بود كه پيش از رجعت زندگانى كرده است .\r\nو در حديث ديگر از حضرت امام جعفر صادق - عليه السلام - مروى است كه حضرت امير المؤمنين - عليه السلام - با حضرت امام حسين - عليه السلام - رجعت خواهد كرد ، و از جميع بنى اميّه و معاويه و آل معاويه و هر كه با او جنگ كرده انتقام خواهد كشيد . پس خدا زنده كند سى هزار كس را از ياوران او از اهل كوفه ، و از ساير\r\n\r\n\r\n","description":"","footnote":"\r\n( 64 ) . بحار الانوار 53 / 42 - 43 از كتاب اختصاص .\r\n( 65 ) . سوره نمل : 83 .\r\n( 66 ) . بحار الانوار 53 / 51 ، از تفسير قمى .\r\n( 67 ) . سوره طه : 124 .\r\n( 68 ) . بحار الانوار 53 / 51 از تفسير قمى .\r\n( 69 ) . راجع به احاديث دابة الارض مراجعه شود بحار الانوار 53 / 52 و 68 و 100 و 117 .\r\n","page_name":" 119 ","page_number":119},
  {"content":"\r\n\r\nمردم هفتاد هزار كس و در صفّين با معاويه و اصحابش كه زنده شده‌اند ملاقات كنند در همان موضعى كه در اوّل ملاقات واقع شده بود و معاويه و اصحابش را همگى به قتل رساند ، پس ديگر زنده شوند و ايشان را با فرعون و آل فرعون به بدترين عذابها معذّب گرداند .\r\nپس بار ديگر حضرت امير المؤمنين - عليه السلام - با حضرت پيغمبر - صلى الله عليه و آله - برگردد و جميع پيغمبران ظاهر شوند و حضرت رسول - صلى اللّه عليه و آله - علم خود را به آن حضرت بدهد و انبياء همه در زير علم او باشند و او را خليفه گرداند در زمين ، و ساير امامان عاملان و نايبان آن حضرت باشند در اطراف عالم .\r\nو خدا را مردم در زمين بدون تقيّه و علانيه عبادت كنند ، و حق تعالى به پيغمبرش عطا فرمايد چند برابر پادشاهى جميع اهل دنيا از اوّل دنيا تا آخر دنيا تا آن كه به عمل آيد آن وعده‌اى كه در قرآن مجيد به آن حضرت فرموده كه او را بر جميع آنها غالب گرداند « 70 » .\r\nو در روايت ديگر منقول است كه چون نزديك قيام قائم آل محمد - عليه السلام - بشود در ماه جمادى الآخر و ده روز از ماه رجب بارانى ببارد كه خلايق مثل آن نديده باشند ، پس به آن باران گوشتهاى مؤمنان و بدنهاى ايشان در قبرهاشان برويد ، و گويا مىبينم ايشان را كه از جانب جهينه آيند و خاك از سرهايشان ريزد « 71 » .\r\nو در حديث ديگر مروى است كه چون حضرت قائم - عليه السلام - بيرون آيد از پشت كوفه با او بيست و هفت كس از مردگان كه زنده شده باشند همراه باشند ، پانزده نفر از قوم موسى - عليه السلام - كه مردم را هدايت به حق مىكردند و به حق عدالت مىكردند ، و هفت نفر از اصحاب كهف و يوشع بن نون وصى موسى و سلمان فارسى و ابو دجانه انصارى و مقداد و مالك اشتر ، پس ايشان ياوران و حاكمان او باشند در شهرها « 72 » .\r\n\r\n\r\n","description":"","footnote":"\r\n( 70 ) . بحار الانوار 53 / 74 - 75 از كتاب اختصاص .\r\n( 71 ) . بحار الانوار 53 / 90 از كتاب ارشاد .\r\n( 72 ) . بحار الانوار 53 / 90 - 91 از كتاب اعلام الورى و ارشاد .\r\n","page_name":" 120 ","page_number":120},
  {"content":"\r\n\r\nو ايضا منقول است كه چون آن حضرت ظاهر شود به قبر هر مؤمنى ، ملكى بيايد و بگويد كه امام تو ظاهر شده است اگر مىخواهى تو را زنده گردانيم كه به او ملحق شوى ، و اگر خواهى در نعيم پروردگار خود بمان تا روز قيامت « 73 » .\r\nو از حضرت امام جعفر صادق - عليه السلام - منقول است كه چون حضرت رسول - صلى الله عليه و آله - رجعت نمايد پنجاه هزار سال در رجعت پادشاهى كند ، و حضرت امير المؤمنين - عليه السلام - چهل و چهار هزار سال « 74 » .\r\nو در احاديث معتبره وارد شده است كه سؤال كردند از آن حضرت از تفسير اين آيه  « إِنَّ الَّذِي فَرَضَ عَلَيْكَ الْقُرْآنَ لَرادُّكَ إِلى مَعادٍ »  يعنى آن كسى كه قرآن را بر تو واجب كرده است تو را بر مىگرداند به محل بازگشت . حضرت فرمود كه و الله كه دنيا منقضى نشود تا آن كه حضرت رسول و امير المؤمنين - عليهما السلام - هر دو به دنيا برگردند و در نجف اشرف يكديگر را ملاقات كنند و در همان جا مسجدى بنا كنند كه دوازده هزار در داشته باشند « 75 » .\r\nو ابن طاووس - عليه الرحمة - از بعضى كتب معتبره روايت كرده است كه عمر دنيا صد هزار سال است ، بيست هزار سال از ساير مردم است و هشتاد هزار سال مدت ملك آل محمد - عليهم السلام - است و پادشاهى ايشان « 76 » .\r\nو از حضرت امام جعفر صادق - عليه السلام - منقول است كه فرمود كه گويا مىبينم كه تختى از نور گذاشته باشند و قبّهء از ياقوت سرخ بر آن زده باشند مزيّن به انواع جواهر ديگر و حضرت امام حسين - عليه السّلام - بر آن نشسته باشد و در دور و كنار آن نود هزار قبّهء سبز باشد و مؤمنان فوج فوج به ديدن آن حضرت آيند و سلام كنند و ندا از جانب حق تعالى به ايشان رسد كه اى دوستان من هر چه خواهيد از من سؤال كنيد كه بسيار آزار كشيديد و خوارى ديديد و مظلوم شديد ، امروز روزى است كه هيچ حاجت از\r\n\r\n\r\n","description":"","footnote":"\r\n( 73 ) . بحار الانوار 53 / 91 از كتاب غيبت شيخ طوسى .\r\n( 74 ) . بحار الانوار 53 / 104 .\r\n( 75 ) . بحار الانوار 53 / 113 - 114 .\r\n( 76 ) . بحار الانوار 53 / 116 .\r\n","page_name":" 121 ","page_number":121},
  {"content":"\r\n\r\nحاجات دنيا و آخرت سؤال نكنيد مگر آن كه برآورم و طعام و آب ايشان از بهشت براى ايشان آيد « 77 » .\r\nبدان كه از جمله اجماعيات شيعه است كه پيش از قيامت در زمان حضرت قائم - عليه السلام - جمعى از نيكان بسيار نيك و بدان بسيار بد ، به دنيا بر مىگردند ، نيكان براى آن كه به ديدار ائمهء خود ، ديده‌هاى ايشان روشن شود و بعضى از جزاى نيكيهاى ايشان در دنيا به ايشان برسد ، و بدان از براى آن كه آزار بكشند و آن دولتى كه نمىخواستند به اهل بيت رسالت برسد اضعاف آن را در دست ايشان ببينند و نيكان از ايشان انتقام بكشند .\r\nو اما ساير مردم در قبرها مىمانند تا روز قيامت كه محشور گردند ، زيرا كه احاديث بسيار وارد شده است كه رجوع نمىكند در رجعت مگر كسى كه محض ايمان داشته باشد يا محض كفر . و اما ساير خلق پس ايشان را به حال خود مىگذارند ، و آيهء كريمه نيز دلالت به رجعت دارد چنانچه دانستى . و اكثر علماى ما دعوى اجماع بر حقيّت رجعت كرده‌اند ، مثل ابن بابويه در رسالهء اعتقادات و شيخ مفيد و سيّد مرتضى و شيخ طبرسى و غير ايشان از اكابر علماى اماميه ، و هميشه ميان شيعه و مخالفين در اين مسأله نزاع بوده است ، و سنّيان در اين باب بر ايشان طعن مىزده‌اند و ايشان جوابهاى شافى مىگفته‌اند ، و كتابهاى بسيار در اين باب تصنيف كرده‌اند .\r\nو شيخ نجاشى - عليه الرحمة - در كتاب رجال نقل كرده است كه ابو حنيفه به نزد مؤمن الطاق كه از اكابر محدثين شيعه است آمد و بر سبيل سخريه گفت كه تو چون به رجعت اعتقاد دارى پانصد درهم به من قرض بده تا در رجعت به تو پس دهم ، او در جواب گفت كه تو ضامنى بده كه به صورت آدم بر خواهى گشت بلكه به صورت ميمون يا خوك بر گردى .\r\nو شيخ ابن بابويه در كتاب من لا يحضره الفقيه روايت كرده است از حضرت صادق - عليه السلام - كه از ما نيست كسى كه ايمان به رجعت ما نداشته باشد و\r\n\r\n\r\n","description":"","footnote":"\r\n( 77 ) . بحار الانوار 53 / 116 .\r\n","page_name":" 122 ","page_number":122},
  {"content":"\r\n\r\nمتعه را حلال نداند « 78 » .\r\nو اين حقير در كتاب بحار الانوار « 79 » قريب به دويست حديث از زياده از چهل نفر از مصنّفين علماى اماميه كه در پنجاه اصل معتبره ايراد نموده‌اند بيرون نوشته‌ام هر كه را شكى باشد به آن كتاب رجوع نمايد .\r\nو احاديث در باب رجعت امير المؤمنين - عليه السلام - و حضرت امام حسين - عليه السلام - به اعتقاد فقير متواتر است ، و در باب ساير أئمه نزديك به تواتر ، و آنچه در اين رساله ايراد نموديم براى مصنف كافى است ، و الله يهدى من يشاء الى صراط مستقيم .\r\n\r\nحديث چهاردهم [ وظيفهء مردم در زمان غيبت 
  ]\r\nشيخ صدوق محمد بن بابويه به سند معتبر از حضرت ابى عبد الله جعفر بن محمّد الصّادق - عليه الصّلاة و السلام - روايت كرده است كه بر مردم زمانى خواهد آمد كه غايب گردد از ايشان امام ايشان ، پس خوشا حال جمعى كه در آن زمان بر اعتقاد حق ولايت اهل بيت - عليهم السلام - باقى بمانند . بدرستى كه كمتر ثوابى كه ايشان را باشد آن است كه خداوند عالم ايشان را ندا كند كه اى بندگان من كه ايمان آورديد به راز پنهان من و تصديق نموديد به غيب من . پس بشارت باد شما را به ثواب نيكو از جانب من ، بدرستى كه شما بندگان و كنيزان منيد به حق و راستى ، از شما عبادت قبول مىنمايم و بس ، و از شما عفو مى كنم و بس ، و شما را مىآمرزم و بس ، و به سبب شما باران مىفرستم بر بندگان و دفع مىكنم بلاها را از ايشان ، و اگر نه شما مىبوديد ، هر آينه عذاب خود را بر ايشان مىفرستادم .\r\nراوى گويد كه عرض كردم كه يا بن رسول الله ، كدام عمل است كه در آن زمان بهترين اعمال است ؟ فرمود : زبان را نگاه داشتن و ملازم خانه‌ها بودن « 80 » .\r\n\r\n\r\n","description":"","footnote":"\r\n( 78 ) . من لا يحضره الفقيه 2 / 148 . و بحار الانوار 53 / 92 از كتاب مزبور .\r\n( 79 ) . بحار الانوار 53 / 39 - 144 .\r\n( 80 ) . بحار الانوار 52 / 145 از كمال الدين شيخ صدوق .\r\n","page_name":" 123 ","page_number":123},
  {"content":"\r\n\r\nو به روايت ديگر نقل كرده است از زرارة بن اعين كه گفت : شنيدم از حضرت امام جعفر صادق - عليه السلام - كه بدرستى كه قائم آل محمد - عليه السلام - را غيبتى خواهد بود پيش از قيام به امر قتال و جهاد .\r\nگفتم : چرا ؟ فرمود از ترس كشتن ، پس فرمود : اى زراره او است كه مؤمنان انتظار ظهور او مىكشند و او است كه مردم شك در ولادت او خواهند كرد . بعضى خواهند گفت كه هنوز در شكم مادر است و متولد نشده است ، و بعضى گويند كه او غايب است و بعضى گويند كه پيش از وفات پدرش به دو سال متولد شده است . و حق تعالى به غيبت آن حضرت شيعيان را امتحان فرموده است ، و در آن وقت شك خواهند كرد اصحاب بطالت و ضلالت .\r\nزراره گفت كه فداى تو شوم اگر آن زمان را دريابم در آن زمان چه كار بكنم ؟\r\nفرمود كه اگر آن زمان را دريابى بر اين دعا مداومت نما :\r\n« اللّهمّ عرّفنى نفسك فانّك ان لم تعرّفنى نفسك لم أعرف نبيّك ، اللّهمّ عرّفنى رسولك فانّك ان لم تعرّفنى رسولك لم أعرف حجّتك اللّهمّ عرّفنى حجّتك فانّك ان لم تعرّفنى حجّتك ضللت عن دينى » « 81 » .\r\nو در حديث معتبر ديگر از على بن الحسين - عليهما السّلام - منقول است كه آن حضرت فرمود ممتد و دراز خواهد شد غيبت امام دوازدهم از اوصياى رسول خدا - صلى اللّه عليه و آله - به درستى كه اهل زمان غيبت آن حضرت كه قائل به امامت او باشند و انتظار ظهور او كشند بهترين اهل هر زمانى خواهند بود ، زيرا كه حق تعالى به ايشان عطا فرموده است از عقول و افهام و معرفت و شناسايى آن قدر كه غيبت نزد ايشان به منزلهء مشاهده گرديده است و ايشان را در آن زمان ثواب جماعتى باشد كه در زمان رسول خدا - صلى اللّه عليه و آله در پيش روى آن حضرت با دشمنان او جهاد مىكردند به شمشير ، و ايشانند صاحبان اخلاص به حقيقت ، و ايشانند شيعيان ما براستى ، و ايشانند خوانندگان مردم به دين خدا در پنهان و آشكارا ، و فرمود انتظار فرج كشيدن بهترين فرجها\r\n\r\n\r\n","description":"","footnote":"\r\n( 81 ) . بحار الانوار 52 / 146 - 147 .\r\n","page_name":" 124 ","page_number":124},
  {"content":"\r\n\r\nاست « 82 » .\r\nو در احاديث معتبره وارد شده است كه هر كه اعتقاد به امامت صاحب الامر - عليه السلام - داشته باشد و انتظار فرج آن حضرت كشد به منزلهء كسى است كه در زير علم آن حضرت باشد ، بلكه به منزله كسى است كه در خون خود دست و پا زند در جهاد فى سبيل الله « 83 » .\r\nو در روايت معتبر از حضرت صادق - عليه السلام - منقول است كه زود باشد كه شما را شبهه پيش آيد و امام شما غايب شود ، و نجات نيابد در آن زمان مگر كسى كه دعاى غريق را بخواند و آن دعا اينست « يا الله يا رحمن يا رحيم يا مقلّب القلوب ثبّت قلبى على دينك » .\r\nو سيّد بزرگوار على بن طاووس در كتاب مصباح الزائر روايت كرده است از حضرت صادق - عليه السلام - كه هر كه اين دعا را چهل صباح بخواند از ياوران و انصار قائم آل محمّد - عليهم السّلام - باشد ، و اگر پيش از ظهور آن حضرت بميرد خدا او را در زمان آن حضرت زنده گرداند و از قبر بيرون آورد كه يارى آن حضرت بكند ، و حق تعالى به عدد هر كلمه از اين دعا هزار حسنه به او عطا فرمايد و هزار گناه از نامهء عمل او محو نمايد و دعا اين است :\r\n« اللّهمّ ربّ النّور العظيم و ربّ الكرسى الرّفيع و ربّ البحر المسجور و منزل التوراة و الانجيل و الزّبور و ربّ الظلّ و الحرور و منزل الفرقان [ القرآن - خ‌ل 
  ] العظيم و ربّ الملائّكة المقرّبين و الانبياء و المرسلين .\r\nاللّهمّ انّى اسألك بوجهك الكريم و بنور وجهك المنير و ملكك القديم يا حىّ يا قيّوم أسألك باسمك الّذى أشرقت به السّماوات و الارضون و باسمك الّذى يصلح به الاوّلون و الآخرون ، يا حى قبل كلّ حىّ و يا حىّ بعد كلّ حىّ يا محيى الموتى و مميت الاحياء و يا حىّ لا إله الّا أنت .\r\nاللّهمّ بلّغ مولانا الامام الهادىّ المهدىّ القائم بأمرك صلوات الله عليه و على آبائه\r\n\r\n\r\n","description":"","footnote":"\r\n( 82 ) . بحار الانوار 52 / 122 از كتاب احتجاج .\r\n( 83 ) . بحار الانوار 52 / 126 .\r\n","page_name":" 125 ","page_number":125},
  {"content":"\r\n\r\nالطّاهرين عن جميع المؤمنين و المؤمنات فى مشارق الارض و مغاربها و سهلها و جبلها و برّها و بحرها و عنّى و عن و الدىّ من الصّلوات زنة عرش الله و مداد كلماته و ما أحصاه علمه و أحاط به كتابه .\r\nاللّهمّ انّى أجدّد له فى صبيحة يومى هذا و ما عشت من أيّامى عهدا و عقدا و بيعة له فى عنقى لا أحول عنها و لا أزول أبدا .\r\nاللّهمّ اجعلنى من أنصاره و أعوانه و الذّابّين عنه و المسارعين اليه فى قضاء حوائجه و المتمثّلين لاوامره و المحامين عنا و السّابقين الى ارادته و المستشهدين بين يديه .\r\nاللّهمّ ان حال بينى و بينه الموت الذى جعلته على عبادك حتما ، فاخرجنى من قبرى مؤتزرا كفنى شاهرا سيفى مجرّدا قناتى ملّبيا دعوة الدّاعى فى الحاضر و البادى .\r\nاللّهمّ ارنى الطّلعة الرّشيدة ، و الغرّة الحميدة و اكحل ناظرى بنظرة منّى اليه و عجّل فرجه و سهّل مخرجه و أوسع منهجه و اسلك بى محجّته و انفذ أمره و اشدد أزره .\r\nو اعمر اللّهمّ به بلادك وأحى به عبادك ، فانّك قلت و قولك الحقّ ظهر الفساد فى البرّ و البحر بما كسبت أيدى النّاس ، فأظهر اللّهمّ لنا وليّك و ابن بنت نبيّك المسمّى باسم رسولك حتّى لا يظفر بشىء من الباطل الا مزّقه و يحقّ الحقّ و يحقّقه .\r\nو اجعله اللّهمّ مفزعا لمظلوم عبادك و ناصرا لمن لا يجد له ناصرا غيرك و مجدّدا لما عطّل من أحكام كتابك و مشيّدا لما ورد من أعلام دينك و سنن نبيّك ، و اجعله اللّهمّ ممّن حصّنته من بأس المعتدين .\r\nاللّهمّ و سرّ نبيّك محمّدا صلى الله عليه و آله برؤيته و من تبعه على دعوته و ارحم استكانتنا بعده ، اللّهمّ اكشف هذه الغمّة عن الامّة بحضوره و عجّل لنا ظهوره انّهم يرونه بعيدا و نراه قريبا برحمتك يا أرحم الرّاحمين » .\r\nپس دست راست را بر ران راست خود سه مرتبه مىزنى و سه مرتبه مىگويى :\r\n« العجل العجل يا مولاى يا صاحب الزّمان » « 84 » .\r\n\r\n\r\n","description":"","footnote":"\r\n( 84 ) . بحار الانوار 53 / 95 - 97 .\r\n","page_name":" 126 ","page_number":126},
  {"content":"\r\n\r\n\r\nرسالهء بهشت و دوزخ\r\nتأليف علّامه مجلسى تحقيق سيّد مهدى رجائى\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبسم اللّه الرحمن الرحيم الحمد للّه الذى أعدّ لاوليائه جنّات النّعيم ، و لاعدائه نزلا من حميم و تصلية جحيم ، و الصّلاة على النبىّ الرؤوف الرّحيم ، و أهل بيته الاكرمين الّذين بشفاعتهم ترجى النّجاة من العذاب الاليم .\r\nأما بعد : خامهء تقصير آثار مجرم خطاكار محمّد باقر بن محمّد تقى حشرهما الله مع الائمة الابرار ، بر الواح عاليهء ضماير صافيهء برادران ايمانى و خلّان روحانى مىنگارد كه چون توسن سركش نفس انسانى به شهوات نفسانى و وساوس شيطانى ، پيوسته از صراط مستقيم طاعت جناب يزدانى منحرف مى گردد ، و بدون بشارت به نعيم و تازيانهء وعيد به عذاب جحيم ، عود او به طريق مستقيم شرع قويم ميسّر نمىشود ، لا جرم قرآن و حديث از اين دو نوع مشحون ، و آيات متضافره و اخبار متواتره در اين دو باب از حدّ عدّ و احصاء بيرون است .\r\nو چون ايراد جميع آنها در اين رساله ، عجالة مقدور نيست ، به ايراد ترجمهء چند حديث در وصف هر يك از جنّت و نار كه در كتب معتبره از حضرت رسالت پناه و ائمهء اطهار - صلوات الله عليه و عليهم اجمعين - منقول گرديده ، و براى تنبيه غافلان كافى و امراض مزمنهء دواطلبان دارالشّفاى علوم ربّانى را شافى است اكتفا مىنمايد ، و اين رساله را مرتب گردانيده بر مقدّمه و دو فصل :\r\n\r\nامّا مقدّمه\r\n: بدان كه اعتقاد به معاد جسمانى از ضروريّات دين اسلام است ، و\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمنكر آن كافر است و مخلّد در جهنّم . و حشر جسمانى آن است كه حق تعالى اجزاى بدنهاى مكلّفين را بعد از مردن در قيامت جمع مىكند و ارواح ايشان را به آن بدنها بر مىگرداند و ايشان را بار ديگر حيات مىبخشد و روحهاى ايشان بعد از مفارقت از بدنها باقى مىماند و در قيامت ايشان را به جزاى عقايد و اعمال نيك و بد ايشان مىرساند و اكثر آيات كريمهء قرآن صريح‌اند در اين معانى و قابل تأويل نيستند . و آنچه در آيات و اخبار متواتره از احوال قيامت ، مثل حساب و ميزان و صراط و حوض كوثر و شفاعت ، و دادن نامه‌هاى اعمال به دست راست و چپ ، و بر طرف شدن نور كواكب و ريختن آنها از آسمانها ، و شق شدن و پيچيدن سماوات به همهء اينها اعتقاد بايد كرد ، چنان كه در عين الحيات و حق اليقين بيان آنها كرده‌ام .\r\nو أيضا اعتقاد به بهشت و دوزخ جسمانى واجب است و از ضروريّات دين اسلام است و انكار آنها يا تأويل كردن به بهشت و دوزخ روحانى كفر است و كسى از فرق مسلمانان انكار اين امور نكرده است مگر قليلى از ملاحدهء فلاسفه و حكما كه ايشان حشر جسمانى را انكار كرده‌اند و بهشت را تأويل كرده‌اند به التذاذ روح از عقايد و اخلاق حسنه و معلوماتى كه در دنيا تحصيل كرده است ، و جهنّم را به تكرّر از جهالتها و ضلالتها و صفات ذميمه‌اى كه در نشأهء دنيا به آنها ملوّث و مبتلا بوده است ، و كفر ايشان از جهت انكار عود بدنها است در قيامت ، و انكار دخول جنّت جسمانى است كه موافق آيات متكاثره و اخبار متواتره مشتمل است بر ثمار و اشجار و انهار و حور و قصور و امثال آنها و انكار دخول جهنّم جسمانى است كه به دلالت صريح آيات و اخبار مشتمل است بر زقوم و ضريع و حميم و غسلين و عقارب و حيّات و ساير عقوبات ، و اگر اينها را انكار نكنند مضايقه نداريم از آن كه بعضى از مؤمنان را با لذّات جسمانى ، لذّات روحانى بوده باشد كه از آن اعظم باشد ، و بعضى از كافران را با عقابهاى جسمانى عقوبات روحانى باشد كه از آنها اشد باشد .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nو أيضا بايد اعتقاد كرد كه بهشت و دوزخ در اين وقت موجودند ، و اگر چه نادرى از مسلمانان قائل شده‌اند به آن كه الحال موجود نيستند و در قيامت موجود خواهند شد ، امّا قولى است بسيار ضعيف ، و آيات و اخبار بسيار بر خلاف آن دلالت كرده است .\r\nو مشهور ميان علماى خاصه و عامّه آن است كه بهشت در بالاى آسمان هفتم و در زير عرش است ، و جهنّم در طبقهء هفتم زمين است ، و بعضى از آيات و اخبار بر اين دلالت كرده است امّا به حدّ ضرورت نرسيده است ، كه البته بايد به آن اعتقاد كرد .\r\nو تفصل عقايد حقّه در كتاب حق‌اليقين بيان نموده‌ام ، و الله يهدى من يشاء الى صراط مستقيم .\r\n\r\nفصل اوّل در بيان اوصاف بهشت است رزقنا اللّه و ساير المؤمنين الوصول اليها\r\nدر حديث معتبر از حضرت رسول - صلى اللّه عليه و آله - منقول است كه به أبو ذر غفارى - رضى اللّه عنه - فرمود : كه اى ابو ذر اگر زنى از زنان اهل بهشت از آسمان مشرف شود و در دنيا نظر كند در شب تارى ، هر آينه زمين از نور جمال او روشن شود بهتر از آن كه روشن مىشود از ماه شب چهارده ، و هر آينه بوى خوش او برسد به مشام جميع أهل زمين . و اگر جامه‌اى از جامه‌هاى أهل بهشت را امروز در دنيا بگشايند هر آينه هر كه به سوى آن نظر نمايد مدهوش شود و ديدهء او تاب ديدن آن نياورد .\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nو به سند صحيح از ابو بصير منقول است كه به حضرت صادق - عليه السلام - عرض نمود كه يا بن رسول الله چيزى چند از اوصاف بهشت بفرما كه مرا مشتاق‌تر گردانى .\r\nفرمود : كه اى ابو محمّد به درستى كه بوى بهشت را از هزار ساله راه مىشنوند ، و پست‌ترين اهل بهشت را آن قدر مىدهند كه اگر جميع انس و جن در منزل او وارد شوند و از طعام و شراب او بخورند همه را كافى باشد و از او چيزى كم نشود ، و سهل‌ترين أهل بهشت چون داخل بهشت مىشود سه باغ به نظر او مىآيد ، چون داخل باغ پست‌تر مىشود در آن مشاهده مىنمايد از زنان و خدمتكاران و نهرها و ميوه‌ها آن قدر كه خدا خواهد ، پس چون حمد و شكر الهى به جا مىآورد مىگويند به او : كه به جانب بالا نظر كن ، چون نظر مىكند در آنجا نعمت و كرامتى چند مشاهده مىنمايد كه در باغ اوّل نديده است . پس گويد : كه پروردگارا اين را نيز به من كرامت فرما ، خطاب رسد كه اگر بدهيم شايد كه باز ديگرى را بطلبى ، او گويد كه نه همين مرا كافى است و از اين بهتر نمىباشد .\r\nپس چون به آن حديقه در آيد و مسرّت و شادى او عظيم شود سپاس و شكر الهى به جا آورد ، پس خطاب رسد كه در جنّت الخلد را بر روى او بگشاييد ، چون در را بگشايند اضعاف آنچه در بهشت دوّم ديده بود در آن جا مشاهده نمايد و فرح و سرورش مضاعف گردد ، و بگويد : پروردگارا ، مر تو راست حمدى كه احصاى آن نتوان كرد كه منّت نهادى بر من به بهشتها و نجات بخشيدى مرا از آتش .\r\nأبو بصير گفت : كه چون اين بشارتها شنيدم گريستم و گفتم : فداى تو شوم بفرما و شوق مرا زياده گردان .\r\nفرمود : كه اى ابو محمّد در بهشت نهرى هست كه در دو طرف آن كنيزان از زمين روييده است ، چون مؤمن به يكى از آن كنيزان بگذرد و او را خوش آيد او را از\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nزمين مىكند ، و حق تعالى به جاى او ديگرى مىروياند .\r\nابو بصير گفت : فداى تو گردم ديگر بفرما .\r\nفرمود : كه مؤمن را در بهشت هشتصد دختر باكره و چهار هزار زن ثيّبه و دو زن از حور العين كرامت مىفرمايند .\r\nأبو بصير گفت : فداى تو گردم هشتصد دختر باكره به او مىدهند ؟\r\nفرمود : كه بلى ، هرگاه كه با هر يك از آنها مقاربت مىنمايد باكره‌اند .\r\nگفت : فداى تو گردم حور العين را از چه چيز خلق كرده‌اند ؟\r\nفرمود : كه از تربت نورانى بهشت مخلوق شده‌اند ، كه مغز ساقهاى ايشان از زير هفتاد حلّه نمايان است ، و جگر مؤمن آينهء حور العين است ، و جگر حور العين آينهء مؤمن است ، كه از غايت لطافت و صفا خود را در آن مشاهده مىنمايد .\r\nگفت : فداى تو گردم آيا حور العين را سخنى هست كه به آن تكلّم نمايند ؟\r\nفرمود : كه بلى سخنى مى گويد كه هرگز خلائق به آن خوشى سخنى نشنيده‌اند .\r\nگفت : سخن ايشان چيست ؟\r\nگفت : مىگويند كه ماييم خالدات كه پيوسته خواهيم بود و مردن ما را نمىشايد ، و ماييم تنعّم كنندگان و شادمانان ، كه هرگز ما را اندوه و بد حالى نمىباشد ، و ماييم كه در سراى خلد پيوسته راضى و خوشنوديم و در هيچ حال به غضب و خشم نمىآييم ، خوشا حال كسىكه از براى او ما خلق شده‌ايم ، ماييم آنان كه اگر يك تار زلف ما را در ميان آسمان بياويزند نور آن ديده‌ها را خيره كند « 1 » .\r\nو به سند معتبر از حضرت أمير المؤمنين - عليه السلام - منقول است كه فرمود\r\n\r\n\r\n","description":"","footnote":"\r\n( 1 ) . بحار الانوار 8 / 120 ، ح 11 .\r\n","page_name":" 132 ","page_number":132},
  {"content":"\r\n\r\nبهشت را هشت در است ، از يك در پيغمبران و صدّيقان داخل مىشوند ، و از در ديگر شهيدان و صالحان داخل مىشوند ، و از پنج در ، شيعيان و دوستان ما داخل مىشوند ، و من مىايستم بر صراط و دعا مىكنم و مىگويم كه خداوندا به سلامت بگذران شيعيان و دوستان مرا ، و هر كه مرا يارى كرده و به امامت من اعتقاد داشته است در دار دنيا . در آن حال ندا از منتهاى عرش الهى در رسد كه دعاى تو را مستجاب كرديم و تو را اذن شفاعت داديم براى شيعيان تو .\r\nپس هر يك از شيعيان و دوستان من و آنان كه ياورى من كرده‌اند و با دشمنان من جهاد كرده‌اند به كردار يا به گفتار ، شفاعت كنند هفتاد هزار كس از همسايگان و خويشان و دوستان خود را ، و از در هشتم ، ساير مسلمانان داخل مىشوند از آن جماعتى كه اقرار به شهادتين داشته باشند ، و در دل ايشان به قدر ذرّهء از بغض ما أهل بيت نباشد « 2 » .\r\nو به سند صحيح از حضرت صادق - عليه السلام - منقول است كه فرمود كه به درستى كه حق سبحانه و تعالى ، در بهشت براى بندگان مؤمن خود در هر جمعه كرامتى مقرّر فرموده ، پس چون روز جمعه مىشود حق تعالى ، ملكى را نزد بندهء مؤمن مىفرستد با دو حلّه ، چون آن ملك به در بهشت آن مؤمن مىرسد ، به دربان مىگويد كه از مؤمن رخصت بگيريد تا من نزد او آيم ، پس دربانان به نزد مؤمن مىآيند و مىگويند كه فرستادهء پروردگارت بر در ايستاده و رخصت مىطلبد ، پس او به زنان خود مىگويد كه مرا چه بايد كرد ؟ ايشان مىگويند كه اى سيد و بزرگ ما ، به حق آن خداوندى كه بهشت را به تصرّف تو داده كرامتى براى تو از اين بهتر نيست كه پروردگار تو پيك و رسول به نزد تو فرستاده .\r\n\r\n\r\n","description":"","footnote":"\r\n( 2 ) . بحار الانوار 8 / 121 - 122 ، ح 12 .\r\n","page_name":" 133 ","page_number":133},
  {"content":"\r\n\r\nپس ملك در آيد و آن دو حلّه را بياورد ، مؤمن يكى را بر كمر بندد و يكى را بر دوش افكند ، و با پيك حق تعالى روان شود ، و بر هر چيز كه گذرد از نور او روشن شود و بيايد تا وعده‌گاه رحمت و كرامت .\r\nپس چون در آنجا مؤمنان همگى مجتمع گردند حق تعالى نورى از انوار جلال و معرفت خود بر ايشان تجلّى فرمايد ، پس ايشان به سجده در آيند خطاب رسد كه اى بندگان من سر برداريد كه امروز روز سجده و عبادت نيست مشقّت و كلفت طاعت و تكليف از شما برداشته‌ام .\r\nپس ايشان گويند كه اى پروردگار من چه چيز از اين بهتر مىباشد كه به ما كرامت كرده‌اى ، بهشت را به ما عطا فرموده‌اى .\r\nجواب فرمايد كه به شما عطا كردم هفتاد برابر آنچه اكنون داريد از جميع نعمتها و كرامتها ، پس در هر جمعه مؤمن بر مىگردد با هفتاد برابر آنچه داشته است پيش از آن جمعه ، و اين است كه حق تعالى مىفرمايد كه نزد ما زيادتيهاى رحمت و كرامت هست ، و روز مزيد روز جمعه است ، و شبش بسيار سفيد و پر نور است ، و روزش بسيار نورانى است .\r\nپس بسيار خدا را در اين شب و روز تنزيه كنيد مانند گفتن « سبحان الله » و به بزرگى ياد كنيد به مثل گفتن « اللّه اكبر و لا إله الّا الله » ، و حمد و ثناى الهى بسيار بكنيد به گفتن « الحمد لله » و غير آن از ثناهاى خدا ، و صلوات بر محمّد و آل محمّد بسيار بفرستيد .\r\nپس چون بندهء مؤمن از وعده‌گاه بر مىگردد به هر چيز كه مىگذرد آن را از نور خود روشن مىكند ، تا آن كه به نزد زنان خود مىآيد ، زنانش مىگويند كه به حق آن خداوندى كه بهشت را بر ما مباح گردانيده است ، اى سيّد ما هرگز تو را به حسن امروز نديده‌ايم . او در جواب گويد كه از تجلّى نور جلال پروردگار خود نور و بها و حسن يافته‌ام .\r\nبعد از آن حضرت فرمود كه زنان بهشت رشك نمىدارند و حائض نمىشوند و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nبدخويى نمىدارند .\r\nراوى گفت كه فداى تو گردم مىخواهم از چيزى سؤال كنم و شرم مىكنم از آن ؛ آيا در بهشت غنا مىباشد ؟\r\nحضرت فرمود كه به درستى كه در بهشت درختى هست كه حق تعالى امر مىفرمايد بادها كه بر آن درخت مىوزند و آن را به حركت مىآورند و از آن نغمهء چند صادر مىشود كه خلايق هرگز به خوبى آن نشنيده‌اند . حضرت فرمود كه آن جزاى كسى است كه در دنيا ترك شنيدن غنا از ترس الهى كرده باشد .\r\nراوى مىگويد كه گفتم فداى تو گردم ديگر بفرما از أوصاف بهشت .\r\nفرمود كه حق تعالى بهشتى به يد قدرت خود خلق فرموده است كه هيچ چشمى آن را نديده و مخلوقى بر آن مطّلع نگرديده ، پروردگار عالم هر صبح آن را مىگشايد و مىفرمايد كه شميم و بوى خوش خود را بر اهل بهشت زياده بفرست ، اين است كه حق تعالى مىفرمايد كه پس نمىداند نفسى آنچه مخفى شده است براى ايشان از چيزهايى كه موجب روشنى چشم و سرور ايشان است به جزاى كارهاى چيزى ( خيرى ) كه در دنيا مىكردند « 3 » .\r\nو از حضرت أمير المؤمنين - عليه السلام - منقول است كه طوبى درختى است در بهشت كه اصلش در خانهء پيغمبر است ، و هيچ مؤمنى در بهشت نيست مگر آن كه در خانهء او شاخى از آن درخت هست كه خواهش هر چيز كه در خاطرش آيد آن شاخ براى او حاضر مىسازد ، و اگر سوار تند روى ، در سايهء آن درخت صد سال بتازد ، بدر نمىتواند رفت ، و اگر كلاغى از أصل آن درخت پرواز كند آن قدر كه پير شود و از پيرى بيفتد به بالاى آن درخت نرسد پس سعى نماييد در تحصيل چنين كرامتى « 4 » .\r\nو به سند معتبر ديگر از آن حضرت منقول است كه در بهشت درختى هست كه بالايش حلّه‌ها مىرويد و از پايينش اسبان ابلق زين و لجام كرده بيرون مىآيد كه بالها دارند و سرگين و بول ندارند ، پس دوستان خدا بر آن اسبان سوار مىشوند و آنها پرواز مىكنند به هر\r\n\r\n\r\n","description":"","footnote":"\r\n( 3 ) . بحار الانوار 8 / 126 - 127 ، ح 27 .\r\n( 4 ) . بحار الانوار 8 / 131 ، ح 33 .\r\n","page_name":" 135 ","page_number":135},
  {"content":"\r\n\r\nجايى كه ايشان خواهند .\r\nپس مىگويند جماعتى كه در مرتبه از ايشان پست‌ترند كه پروردگارا ، چه عمل اين بندگان تو را به چنين كرامتى رسانيده است ؟ خداوند جليل فرمايد كه ايشان شبها به عبادت بر مىخاستند و خواب بسيار نمىكردند ، و روز را روزه مىداشتند ، و چيزى نمىخوردند ، و با دشمنان من جهاد مىكردند و نمىترسيدند ، و تصدّق مىنمودند و بخل نمىورزيدند .\r\nو به سند صحيح از حضرت صادق - عليه السلام - منقول است كه طوبى درختى است در بهشت در خانهء حضرت امير المؤمنين - عليه السلام - و در خانهء هر شيعه شاخى از آن درخت هست و يك برگ آن يك امّت را سايه مىافكند « 5 » .\r\nو در حديث ديگر فرمود كه حضرت رسول - صلى اللّه عليه و آله - حضرت فاطمه صلوات الله عليها را بسيار مىبوسيدند و اين امر بر طبع عايشه گران بود . روزى در اين باب اعتراض كرد ، حضرت فرمودند كه اى عايشه ، شبى كه مرا به معراج بردند داخل بهشت شدم و جبرئيل مرا نزديك درخت طوبى برد و ميوه اى از آن درخت به من داد و تناول نمودم ، پس حق تعالى آن ميوه را نطفه‌اى كرد در صلب من و چون به زمين آمدم با خديجه مقاربت نمودم و او به فاطمه حامله شد ، پس هر مرتبه كه فاطمه را مىبوسم بوى درخت طوبى از او مىشنوم « 6 » .\r\nو در حديث ديگر فرمود كه فاطمه حورى طينت ، انسى صورت است و هرگاه كه مشتاق بوى بهشت مىشوم فاطمه را مى بويم كه از او بوى بهشت بشنوم .\r\nو از عبد الله بن عبّاس منقول است كه حضرت رسول - صلى اللّه عليه و آله - فرمود كه حلقهء در بهشت از ياقوت سرخ است و بر روى صحيفهء طلا آويخته ، پس هرگاه كه آن حلقه را بر صحيفه مىكوبند صدا مىكند كه يا على « 7 » - عليه السلام - .\r\nو به سند معتبر از حضرت صادق - عليه السلام - منقول است كه حضرت رسول - صلى\r\n\r\n\r\n","description":"","footnote":"\r\n( 5 ) . بحار الانوار 8 / 120 ، ح 9 .\r\n( 6 ) . بحار الانوار 8 / 120 ، ح 10 .\r\n( 7 ) . بحار الانوار 8 / 122 ، ح 13 .\r\n","page_name":" 136 ","page_number":136},
  {"content":"\r\n\r\nاللّه عليه و آله فرمود كه بر در بهشت نوشته است كه « لا إله الّا اللّه محمّد رسول اللّه على اخو رسول اللّه » يعنى على برادر رسول خداست ، و اين را بر در بهشت نوشته‌اند پيش از آن كه آسمان و زمين را بيافرينند به دو هزار سال .\r\nو از حضرت صادق - عليه السلام - منقول است كه حضرت رسول - صلى الله عليه و آله - فرمود كه حق تعالى در بهشت عمودى از ياقوت سرخ خلق فرموده و بر سر آن هفتاد هزار قصر است و در هر قصرى هفتاد هزار غرفه است ، آن را براى جمعى خلق كرده است كه در دنيا از براى خدا با يكديگر دوستى كنند و به زيارت يكديگر روند « 8 » و به سند معتبر از حضرت امام محمد باقر - عليه السلام - منقول است كه حضرت أمير المؤمنين - عليه السلام - از حضرت رسالت پناه - صلى الله عليه و آله - سؤال نمود از تفسير اين آيهء كريمه كه حق تعالى مىفرمايد كه «  لكِنِ الَّذِينَ اتَّقَوْا رَبَّهُمْ لَهُمْ غُرَفٌ مِنْ فَوْقِها غُرَفٌ مَبْنِيَّةٌ تَجْرِي مِنْ تَحْتِهَا الْأَنْهارُ وَعْدَ اللَّهِ لا يُخْلِفُ اللَّهُ الْمِيعادَ  » « 9 » كه ترجمهء ظاهرش اين است كه ليكن آنان كه بپرهيزند از مناهى پروردگار خود و از عذاب او حذر نمايند ، براى ايشان مهيّا شده است در بهشت غرفه‌ها كه از بالاى آن غرفه‌ها منزلها و غرفه هايى از آنها رفيع‌تر هست كه بر غايت استحكام بنا شده ، جارى مىشود از زير آن غرفه‌ها نهرهاى بهشت ، حق تعالى اين منازل و درجات را به متّقيان وعده فرموده و خلاف نمىكند خدا وعدهء خود را .\r\nو سؤال نمود كه براى كى اين غرفه‌ها را بنا كرده‌اند يا به چه چيز بنا كرده‌اند ؟\r\nرسول - صلى الله عليه و آله فرمود كه يا على اين غرفه‌ها را حق تعالى بنا كرده است براى دوستانش به مرواريد و ياقوت و زبرجد ، و سقفهاى آنها از طلا است و به نقره منقّش و مزيّن ساخته‌اند و هر غرفه هزار در دارد و بر هر درى ملكى دربان است و در آن غرفه‌ها فرشهاى عالى بر روى يكديگر گسترده‌اند كه بسيار بلند شده است از حرير و ديبا به رنگهاى مختلف ، و در ميان آن فرشها مشك و عنبر و كافور بهشت پر كرده‌اند .\r\n\r\n\r\n","description":"","footnote":"\r\n( 8 ) . بحار الانوار 8 / 132 ، ح 35 .\r\n( 9 ) . سوره الزمر : 20 .\r\n","page_name":" 137 ","page_number":137},
  {"content":"\r\n\r\nپس چون مؤمن را در بهشت به اين منازل در آورند تاج پادشاهى و كرامت بر سرش گذارند و حلّه‌ها مطرّز از طلا و نقره در او پوشانند ، و در زير تاج اكليل مكلّل به ياقوت و مرواريد بيفكنند ، و هفتاد حلّه به رنگهاى مختلف مطرّز به طلا و نقره و مكلّل به مرواريد و ياقوت سرخ در او پوشانند ، پس چون مؤمن بر تخت خود بنشيند تخت از شادى به حركت آيد و بر خود ببالد . پس چون مؤمن در منازل خود قرار گيرد رخصت طلبد ملكى كه موكّل است به باغهاى او كه در آيد و او را تهنيت گويد به كرامتهاى الهى .\r\nپس گويند به آن ملك خدمتكاران مؤمن از كنيزان و غلامان كه در اين جا زمانى باش كه دوست خدا بر تخت خود تكيه فرموده و زوجهء حور العين او مهيّاى ملاقات او شده ، صبر كن تا دوست خدا از شغل خود فارغ شود .\r\nپس حوريّهء كه براى او در اين منزل مهيّا كرده‌اند از خيمهء خود بيرون آيد و روى به تخت مؤمن بخرامد و كنيزانش بر دور او احاطه كرده باشند و هفتاد حلّه پوشيده باشد بافته به ياقوت و مرواريد و زبرجد ، و حلّه‌هايش را به مشك و عنبر رنگين كرده باشند و بر سرش تاج كرامت نهاده و نعلين طلا مكلّل به ياقوت و مرواريد در پا كشيده و بند نعلين از ياقوت سرخ آراسته .\r\nپس چون به نزديك دوست خدا رسد و اراده نمايد كه از شوق براى او برخيزد گويد كه اى دوست خدا ، امروز روز تعب و مشقت تو نيست بر مخيز كه من از براى توام و تو از براى منى .\r\nو چون به نزد او آيد با يكديگر معانقه نمايند پانصد سال از سالهاى دنيا كه هيچ يك را ملال حاصل نشود ، پس نظر به گردن حوريّه افكند در گردنش طوقى مشاهده نمايد از ياقوت سرخ و در وسطش لوحى باشد كه بر آن لوح نوشته باشد كه تو اى دوست خدا ، محبوب من و من محبوب توام ، شوق من براى تو به نهايت رسيده ، و شوق تو براى من به نهايت رسيده .\r\nپس حق تعالى هزار ملك بفرستد كه او را تهنيت بگويند و حوريّه را به تزويج او در آورند ، پس چون به در اوّل از درهاى بهشت آن مؤمن رسند گويند به ملكى كه به\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nآن در موكّل است كه برو و از آن دوست خدا رخصت طلب نما كه خداوند عالميان ما را فرستاده است كه او را تهنيت و مبارك باد بهشت بگوييم . آن ملك گويد كه باشيد كه تا من به حاجب بگويم تا به مؤمن عرض كند كه شما آمده‌ايد .\r\nپس آن ملك بيايد به نزد حاجب و ميان او و حاجب سه باغ فاصله باشد و بگويد كه بر در سرا ، هزار ملك ايستاده‌اند كه پروردگار عالميان ايشان را تهنيب دوست خدا فرستاده و ايشان رخصت دخول مىطلبند .\r\nحاجب گويد كه بر من بسيار دشوار است كه در اين حال رخصت دخول كسى بر دوست خدا بطلبم و او با زوجهء حوريّه خود خلوت كرده است ، و ميان حاجب و مؤمن دو باغ فاصله است .\r\nپس حاجب آيد به نزد قيّم و گويد كه بر در سرا هزار ملك ايستاده‌اند كه جناب ربّ العزّة ايشان را براى تهنيت فرستاده ، به ولى خدا عرض كنيد رخصت فرمايند كه داخل شوند .\r\nپس ايشان بيايند به نزد غرفه ، و آن غرفه را هزار در باشد ، و بر هر درى ملكى موكّل باشد ، پس چون آن ملك را رخصت دخول غرفه بدهد هر ملكى آن درى را كه به آن موكّل است بگشايد .\r\nپس قيّم هر ملكى را از درى از درهاى ، به غرفه در آورد ، و هر يك از ايشان رسالت پروردگار خود را برسانند ، و اشاره به اين حالت است آنچه حق تعالى مىفرمايد كه   « وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ * سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »   « 10 » اين است كه ملائكه داخل شوند بر ايشان از هر درى از درهاى منازل ايشان و گويند كه سلام الهى بر شما باد به سبب آنچه بر مشقّتهاى طاعات و ترك معاصى و بلاها و محنتها صبر كردند در دار دنيا ، پس چه نيكو است عاقبت اين سراى شما .\r\nو اشارت به اين كرامت است آنچه حق تعالى در سوره هل أتى فرموده است كه :  « وَ إِذا رَأَيْتَ ثَمَّ رَأَيْتَ نَعِيماً وَ مُلْكاً كَبِيراً »  « 11 » و چون نظر نمايى در بهشت خواهى ديد نعمتهاى\r\n\r\n\r\n","description":"","footnote":"\r\n( 10 ) . سوره الرعد : 23 - 24 .\r\n( 11 ) . سوره الانسان : 20 .\r\n","page_name":" 139 ","page_number":139},
  {"content":"\r\n\r\nعظيم كه در وصف نگنجد و ملكى بزرگ و متّسع با پادشاهى عظيم .\r\nحضرت فرمود : كه مراد اين نعيم و پادشاهى است كه حق تعالى به دوست خود كرامت مىفرمايد كه ملائكه از جانب حق تعالى شأنه به رسالت به نزد او مىآيند و با رخصت بر او داخل مىشوند . پس فرمود : كه نهرها از زير مساكن ايشان جارى است ، چنانچه حق تعالى مىفرمايد كه  « تَجْرِي مِنْ تَحْتِهِمُ الْأَنْهارُ »  « 12 » و ميوه‌ها به ايشان نزديك است به حيثيتى كه هر ميوه را كه مؤمن طبعش به آن مايل شود به دهان خود آن را مىتواند گرفت ، چنانچه تكيه كرده است بى آن كه حركت كند ، و به درستى كه انواع ميوه‌ها به سخن مىآيند و به دوست خدا مىگويند هر يك از ايشان كه اوّل مرا تناول نما پيش از آن كه ديگرى را تناول نمايى .\r\nو فرمود : كه هيچ مؤمنى در بهشت نيست مگر آن كه او را باغهاى بسيار هست ، بعضى دار بست كرده ، و بعضى درختانش بر زمين خوابيده ، و نهرها به او كرامت كرده‌اند از شراب و نهرها از آب و نهرها از شير و نهرها از عسل .\r\nو چون دوست خدا غذايى را ميل نمايد بى آن كه بگويد آنچه خواهش كرده نزد او مىآورند ، و گاهى با برادران مؤمن خود مىخورند و صحبت مىدارند ، و گاهى به ديدن هم ديگر مىروند و در باغهاى خود تنعّم مى كنند و سير مىنمايند ، و هواى بهشت پيوسته مانند هواى ما بين طلوع صبح است تا طلوع آفتاب و از آن بسيار نيكوتر و خوشاينده‌تر است .\r\nو هر مؤمنى را هفتاد زوجه از حوران مىدهند و چهار زن از آدميان و ساعتى با حوريّه صحبت مىدارد و ساعتى با زن دنيا و ساعتى خلوت مىكند با خود و بر كرسيها تكيه زده‌اند و با يكديگر صحبت مىدارند ، و گاه هست كه مؤمنى بر تخت خود تكيه داده ، ناگاه شعاع نورى او را فرا مى گيرد در آن حال به خدمتكاران خود مىگويد : كه اين شعاع تابان از كجا بود ، ايشان مىگويند : كه اين نور حوريّه ايست كه هنوز تو او را ملاقات نكرده‌اى از خيمهء خود سر بيرون كرد و به تو نظر كرد ، از شوق لقاى تو و خواهان\r\n\r\n\r\n","description":"","footnote":"\r\n( 12 ) . سورهء كهف : 31 .\r\n","page_name":" 140 ","page_number":140},
  {"content":"\r\n\r\nتو شده است ، و محبّت تو بر او غالب گرديده ، و چون تو را ديد كه بر تخت تكيه داده‌اى از كثرت شوق و فرح متبسّم شد ، و آن شعاعى كه مشاهده نمودى و نورى كه تو را گرفت از سفيدى و صفا و پاكيزگى و نزاكت دندانهاى او بود .\r\nپس دوست خدا گويد : كه او را رخصت دهيد كه از منزل خود فرود آيد و به نزد من آيد ، چون دوست خدا اين را فرمايد هزار ملازم و هزار كنيز مبادرت نمايند و اين بشارت را به حوريّه رسانند ، و او از خيمهء خود فرود آيد و هفتاد حلّه مطرّز به طلا و نقره و مزيّن به مرواريد و ياقوت و زبرجد ، و ملوّن به مشك و عنبر به رنگهاى مختلف در بر داشته باشد ، و از لطايف به حدّى باشد كه مغز استخوان ساقش از زير هفتاد حلّه نمايد و قامتش هفتاد ذراع باشد ، و عرض كتفهايش ده ذراع باشد ، و چون نزديك دوست خدا رسد خادمان ظرفهاى طلا و نقره پر از ياقوت و مرواريد و زبرجد بياورند و نثار او كنند ، و دست در گردن يكديگر در آورند مدّتها و ايشان را ملال حاصل نشود .\r\nبعد از نقل اين حديث حضرت امام محمد باقر - عليه السلام - فرمود كه بهشتهايى كه حق تعالى در قرآن ياد فرموده جنّت عدن است ، و جنّت الفردوس ، و جنّت نعيم ، و جنّت المأوى ، و در ميان اين بهشتها خدا را بهشتهاى ديگر هست و به مؤمن از جنّتها و باغستانها مىدهند آنقدر كه خواهد و در آنها تنعّم مىكند به هر روش كه خواهد و هر چيز كه مؤمن در بهشت خواهد طلب كردنش همين است كه بگويد  « سُبْحانَكَ اللَّهُمَّ »  همين كه اين را گفت خادمان مبادرت مىنمايند و آنچه خواهد بدون طلب نزد او حاضر مىسازند ، چنانچه حق تعالى مىفرمايد  « دَعْواهُمْ فِيها سُبْحانَكَ اللَّهُمَّ وَ تَحِيَّتُهُمْ فِيها سَلامٌ »  « 13 » يعنى : خواندن ايشان در بهشت خدا را يا چيزى را كه خواهد .\r\nچنانچه از اين حديث ظاهر مىشود به اين وجه باشد كه  « سُبْحانَكَ اللَّهُمَّ »  يعنى : به پاكى ياد مىكنم تو را از هر چه لايق كبرياى تو نيست ، و تحيّت و درود ايشان در بهشت بر يكديگر سلام است  « وَ آخِرُ دَعْواهُمْ أَنِ الْحَمْدُ لِلَّهِ رَبِّ الْعالَمِينَ »  و آخر دعاهاى ايشان آن است كه بگويند :  الْحَمْدُ لِلَّهِ رَبِّ الْعالَمِينَ  .\r\n\r\n\r\n","description":"","footnote":"\r\n( 13 ) . سورهء يونس : 10 .\r\n","page_name":" 141 ","page_number":141},
  {"content":"\r\n\r\nحضرت فرمود : كه مراد آن است كه آنچه را طلب نمودند و براى ايشان حاصل شد و از آن لذت خود را يافتند از جماع و خوردن و آشاميدن بعد از آن كه فارغ شدند حمد الهى به جا مىآورند « 14 » .\r\nو به سند صحيح از حضرت امام جعفر صادق عليه السلام - منقول است كه از آن حضرت پرسيدند از تفسير اين آيه كه  « فِيهِنَّ خَيْراتٌ حِسانٌ »  « 15 » فرمود : كه ايشان زنان مؤمن عارف شيعه‌اند كه داخل بهشت مىشوند و ايشان را به مؤمنان تزويج مىنمايند و آنجا كه فرموده است «  حُورٌ مَقْصُوراتٌ فِي الْخِيامِ  « 16 » » مراد حوريان بهشت‌اند كه در نهايت سفيدىاند و كمرهاى ايشان باريك است و در ميان خيمه‌هاى درّ و ياقوت و مرجان نشسته‌اند و هر خيمه چهار در دارد و بر هر درى هفتاد دختر باكرهء رسيده ايستاده‌اند كه دربان ايشانند ، و هر روز ازخدا كرامتى براى ايشان مىرسد و ايشان را براى اين بيشتر خلق فرموده كه مؤمنان را به ايشان بشارت فرمايد « 17 » .\r\nو به سند معتبر از حضرت امام محمّد باقر - عليه السلام - منقول است كه فرمود كه گمان نيك به خداوند خود داشته باشيد به درستى كه بهشت را هشت در است ، و عرض هر درى چهل ساله راه است « 18 » .\r\nو از حضرت رسول - صلى الله عليه و آله - منقول است كه هيچ درختى در بهشت نيست مگر آن كه ساق آن از طلا است ، و فرمود : كه أهل بهشت را بول و غايط نمىباشد بلكه به عرق از ايشان رفع مىشود از مشك خوشبوتر .\r\nو فرمود كه أهل بهشت را هر روز حسن و جمال و صفا و طراوت زيادتر مىشود ، چنانچه أهل دنيا را هر روز پيرى و قباحت منظر زياده مىگردد .\r\nو فرمود كه پست‌ترين أهل بهشت را هشتاد هزار خادم مىدهند و نود و دو مرتبه\r\n\r\n\r\n","description":"","footnote":"\r\n( 14 ) . بحار الانوار 8 / 157 - 161 ، ح 98 .\r\n( 15 ) . سورهء رحمن : 70 .\r\n( 16 ) . سورهء رحمن : 72 .\r\n( 17 ) . بحار الانوار 8 / 161 - 162 ، ح 100 .\r\n( 18 ) . بحار الانوار 8 / 131 ، ح 32 .\r\n","page_name":" 142 ","page_number":142},
  {"content":"\r\n\r\nاز مراتب عاليهء بهشت براى او مقرّر مىسازند .\r\nبه سند معتبر منقول است كه ملحدى به خدمت حضرت صادق - عليه السلام - آمد و سؤال بسيارى نمود ، و بعد از جواب شنيدن مسلمان شد ، از جمله سؤالهاى او اين بود كه چگونه است كه اهل بهشت هر ميوه كه از درختان بهشت تناول مىنمايند باز آن ميوه به همان هيأت بر مىگردد ؟\r\nفرمود كه بلى از بابت چراغ است كه هر چند از آن چراغ بر افروزند نور آن چيزى كم ( نشود ) اگر چه عالم از آن پر از چراغ شود .\r\nپرسيد كه چون مىشود كه أهل بهشت مىخورند و مىآشامند و ايشان را فضله نمىباشد ؟ فرمود كه زيرا كه غذاى ايشان نازك و لطيف است ثقل نمىباشد ، بلكه از بدن ايشان به عرق خوشبو دفع مىشود .\r\nپرسيد كه چون است كه هر چند حورى را وطى مىكنند باز باكره مىيابند او را ؟\r\nفرمود كه از طيّب و پاكيزه مخلوق شده است و به او آفتى و جراحتى نمىرسد و در سوراخ او چيزى داخل نمىشود و حيض و كثافات از او دفع نمىشود ، پس پيوسته رحم به يكديگر چسبيده اند و به غير هنگام مقاربت ديگر گشوده نمىشود لهذا چنين است .\r\nپرسيد كه چون مىشود كه مغز ساقش از زير هفتاد حلّه نمايان باشد ؟ فرمود كه درهمى را كه در ميان آب صافى بيندازى كه يك نيزه عمق آن باشد به سبب لطافت مىنمايد « 19 » .\r\nو به سند معتبر از عبد الله بن على منقول است كه به خدمت بلال مؤذّن حضرت رسول - صلى الله عليه و آله - رسيد و از وصف بهشت از او سؤال نمود . بلال گفت كه از حضرت رسول - صلّى اللّه عليه و آله - شنيدم كه حصار بهشت يك خشت از طلا و يك خشت از نقره و يك خشت از ياقوت است و به جاى گل در ميان آن مشك خوشبو كار كرده‌اند و كنگره هاى آن حصار از ياقوت سرخ و سبز و زرد است .\r\n\r\n\r\n","description":"","footnote":"\r\n( 19 ) . بحار الانوار 8 / 136 ، ح 48 .\r\n","page_name":" 143 ","page_number":143},
  {"content":"\r\n\r\nپرسيد كه درهاى بهشت از چه چيز است ؟ بلال گفت كه درهاى مختلف است : باب الرّحمة از ياقوت سرخ است ، و باب الصّبر در كوچكى است يك لنگ از ياقوت سرخ و حلقه ندارد ، و باب الشّكر از ياقوت سفيد است و دو لنگ دارد و وسعت آن در پانصد سال راه است ، و آن در را صدايى و نالهء هست مىگويد كه خداوند أهل من را به من رسان ، و باب البلاء كه جمعى در دنيا به بلاها مبتلا گرديده‌اند ، مانند مصيبتها و دردها و مرضها و خوره و غير آن از آن در داخل مىشوند از ياقوت زرد است و يك لنگ است و بسيار كم است كسى كه از اين در داخل شود ، زيرا كه أجر بلاها را به جزع ضايع مىكنند . گفت ديگر بفرما .\r\nگفت أما در بزرگ ، پس بندگان شايستهء خدا كه ترك دنيا كرده‌اند و از محارم الهى ورع داشته‌اند و پيوسته به سوى خدا رغبت داشته‌اند و خدا را أنيس خود ساخته‌اند از آن در داخل مىشوند .\r\nپرسيد كه چون داخل بهشت مى شوند چه كار مىكنند ؟ گفت به كشتيها مىنشينند و در دو نهر عظيم بهشت سير مىكنند ، و كشتى از ياقوت است ، و آنچه كشتى را به آن مىرانند از مرواريد است ، و در آن كشتيها ملائكه از نور هستند و جامه‌هاى سبز بسيار سبز در بر دارند .\r\nپرسيد كه اسم آن نهر چيست ؟ گفت جنّت المأوى .\r\nپرسيد كه آيا در ميان آن بهشت بهشت ديگر هست ؟ گفت جنّت عدن در وسط آن واقع است و حصارش از ياقوت سرخ است ، و سنگ ريزه‌اش از مرواريد است .\r\nپرسيد كه آيا ديگر بهشتى هست ؟ گفت : جنّت الفردوس هست .\r\nپرسيد كه حصارش از چه چيز است ؟ گفت ديوارش و غرفه‌هايش همه از نورى است كه حق تعالى خلق فرموده . « 20 » .\r\nو شيخ أجلّ أكمل مفيد محمّد بن محمّد بن النّعمان در كتاب اختصاص روايت كرده است از أحمد بن محمّد بن عيسى قمّى از سعيد بن جناح از عوف بن\r\n\r\n\r\n","description":"","footnote":"\r\n( 20 ) . بحار الانوار 8 / 116 - 117 ، ح 1 .\r\n","page_name":" 144 ","page_number":144},
  {"content":"\r\n\r\nعبد اللّه أزدى از بعضى از أصحاب حضرت مبيّن الحقايق امام المغارب و المشارق جعفر بن محمّد الصادق - عليه السلام - چون حق تعالى اراده نمايد كه روح بندهء مؤمن را قبض كند با ملك موت خطاب كند كه برو با ياوران خود به سوى بندهء من كه در دار دنيا تعب بسيار كشيد در عبادت من و روح او را به نزد من بياور تا راحت بخشم او را در جوار رحمت خود .\r\nپس ملك موت آيد به نزد او خوش روى و خوش بوى با جامه‌اى پاكيزهء نيكو و بر در سرا ايستد بى آن كه از دربان رخصتى طلبد ، يا پرده بر دارد يا درى بشكند ، و پانصد ملك از أعوان با خود آورد كه با خود آورند بسته‌هاى ريحان و حرير سفيد و مشك ناب ، پس ندا كنند او را كه سلام خدا بر تو باد أى دوست خدا بشارت باد تو را كه پروردگار سلامت مىرساند و از تو راضى و خشنود است و بر تو خشمناك نيست ، و بشارت باد تو را به روح و ريحان و بهشت جاودان ، پس روح راحت يافتن از تعبها و بلاهاى دنيا است ، و ريحان جميع خوشبوهاى بهشت است ، آنها بر ذقن او مىگذارند كه شميم آنها به مشام جانش مىرسد ، و به اين سبب پيوسته در راحت و لذّت است تا روح از بدنش مفارقت مىنمايد .\r\nپس رضوان ، خازن جنان به نزد او مىآيد و شربتى از بهشت به كام او مىرساند كه هرگز در قبر و در قيامت تشنه نگردد تا آن كه سيراب داخل بهشت شود .\r\nپس مؤمن گويد كه اى ملك موت بر گردان روح مرا تا ثنا گويد بر بدن من و بدن من ثنا گويد بر روح من . پس ملك موت گويد اى روح لطيف و اى بدن شريف هر يك بر بدن من ثنا گوييد و يكديگر را وداع كنيد .\r\nپس روح گويد خدا تو را جزا دهد اى بدن ، نيكوترين جزاها ، به تحقيق كه به طاعت الهى مسارعت مىنمودى و از معاصى خدا گريزان بودى ، پس بر تو باد سلام خدا تا روز جزا . پس باز بدن با روح چنين خطاب كند .\r\nپس صدا زند ملك موت كه اى روح پاكيزهء خوشبوى بيرون رو از دنيا با ايمان و رحمت يافته و خوشحال ، پس ملائكه او را بالا برند و حال آن كه جميع شدايد از او زايل گرديده باشد و جميع موارد بر او آسان شده باشد و مهيّاى زندگانى جاويد گرديده باشد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nپس حضرت فرمود كه حق تعالى گروهى از ملائكه مىفرستد به غير قابضان ارواح كه در صف مىايستند از خانهء او تا قبر او و طلب آمرزش و شفاعت براى او مىكنند و ملك موت او را دلدارى مىنمايد و مشغول مىگرداند ، و از جانب خداوند كريم او را بشارت به نيكى و كرامت مىفرمايد ، مانند كسى كه كودكى را بازى دهد و مشغول گرداند و به انواع ملاطفت او را تسكين مىفرمايد تا به آسانى روح مطهّر او را قبض نمايد .\r\nو چون جان به گلوى او رسد دو ملك كه با او مىبودند و عملهاى نيك و بد او را مىنوشتند گويند با ملك موت كه مدارا كن به صاحب ما و ترحّم نما بر او كه نيكو برادرى بود براى ما و نيكو همنشينى بود ما را ، هرگز از او ننوشتيم سخنى كه موجب غضب حق تعالى گردد .\r\nو چون روح او از بدن مفارقت كند در ميان مشك سفيد و رياحين بهشت در حرير سفيد پيچند و ملائكهء قابضان ارواح او را به سوى آسمان اوّل بالا برند ، پس درهاى آسمان براى او گشوده شود و ملائكهء كه بر در موكّل‌اند گويند خدا تحيّت فرستد بر بدنى كه اين روح در آن ساكن بود ، پيوسته عمل شايستهء او بر ما مىگذشت و مىشنيديم حلاوت صداى او را به تلاوت قرآن .\r\nپس درهاى آسمان و دربانان همه بر فوت او بگريند و بگويند پروردگارا اين بندهء تو عملهاى شايستهء او بر ما مىگذشت و صداى لذيذ او را به تلاوت قرآن مىشنيديم خداوندا برانگيز به جاى او بندهء كه بشنواند به ما آنچه مىشنوانيد ، پس روح او را بالا برند ، و جميع ملائكهء آسمانها او را مرحبا گويند ، و براى او شفاعت و طلب مغفرت نمايند .\r\nپس خداوند كريم رحيم فرمايد كه رحمت من براى اين روح باد ، و ارواح مؤمنان گذشته به استقبال او شتابند ، مانند غائبى كه از سفر آيد ، و آشنايان به استقبال او روند . پس بعضى از ايشان با بعضى گويند كه بگذاريد اين روح را ساعتى تا به حال آيد ، كه از كربها و شدّتهاى عظيم بيرون آمده است ، چون استراحت يابد احوال آشنايان و خويشان و دوستان خود را از او پرسند و گويند فلان چه شد ؟ اگر گويد كه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمرد بر او بگريند و بگويند  « إِنَّا لِلَّهِ وَ إِنَّا إِلَيْهِ راجِعُونَ »  رفت به سوى مادرش هاويه يعنى جهنم ، و اگر گويد كه زنده است امّيدوار گردند كه شايد با سعادت بميرد و به سوى ما آيد .\r\nپس حق تعالى ندا كند كه برگردانيد اين روح را به زمين سوى بدن خود به درستى كه ايشان را از زمين خلق كرده‌ام و به سوى زمين بر مىگردانم ايشان را بعد از مردن و باز از زمين بيرون مىآورم ايشان را و زنده مىگردانم مرتبهء ديگر در قيامت .\r\nپس چون بدن او را در تابوت گذارند ملائكه نعش او را بردارند و به سرعت تمام برند ، و شياطين از دو طرف او صف كشيده باشند و از دور به حسرت نظر كنند و جرأت ننمايند كه به نزديك او آيند .\r\nپس چون او را به نزديك قبر رسانند بقعه‌هاى آن زمين همه گويند خداوندا او را در شكم من ساكن گردان تا آن كه او را گودالى كه حق تعالى مقدّر فرموده است دفن كنند .\r\nپس چون او را در لحد گذارند براى او ممثّل گردانند صورت پدر و مادر و زن و فرزندان و برادران او را و به حسرت به سوى ايشان نظر كند و يابد كه از ايشان يارى به او نمىرسد ، پس صورت بسيار نيكى به نظر او در آيد از او پرسد كه تو كيستى ؟ گويد منم عمل شايستهء تو كه امروز قلعه و حصار و سپر و سلاح توام كه از تو دفع نمايم هر رزىّ « 21 » را .\r\nپس مؤمن گويد به خدا سوگند كه اگر مىدانستم كه تو در چنين محلّى به كار من خواهى آمد هر آينه زياده از آنچه سعى كرده‌ام در تحصيل تو سعى مىكردم و فريب از مال و فرزندان نمىخوردم .\r\nعمل صالح گويد كه اى دوست خدا بشارت باد تو را به نيكيها ، و به خدا سوگند كه چون قبر را پر كنند و برگردند مؤمن صداى نعلهاى ايشان را مىشنود در برگرديدن ، و صداى دستهاى ايشان را احساس مىنمايد كه بر هم مىزنند و خاك از دست\r\n\r\n\r\n","description":"","footnote":"\r\n( 21 ) . رزى از ماده رزيه و رزيئه است به معنى مصيبت عظيم ، آسيب و بلا ، جمع آن رزايا .\r\n","page_name":" 147 ","page_number":147},
  {"content":"\r\n\r\nمىافشانند ، زيرا كه در آن وقت روح او به سوى بدن او بر مىگردد و ايشان نمىدانند .\r\nپس در آن وقت زمين او را ندا مىكند كه مرحبا خوش آمدى اى دوست خدا ، سوگند ياد مىكنم به خدا كه در وقتى كه در پشت من راه مىرفتى تو را دوست مىداشتم ، اكنون كه به شكم من در آمدى تو را بيشتر مىخواهم ، به عزّت پروردگارم سوگند كه با تو نيكو مجاورت نمايم ، و خوابگاه تو را سرد و با راحت گردانم و بر تو تنگ نگردم ، و براى تو باغى باشم از باغستانهاى بهشت .\r\nپس ملكى در قبر او داخل شود و بالهاى خود را از جانب راست و چپ و پيش روى و پشت سر بزند كه از هر طرف چهل فرسخ گشاده شود ، و در هر طرف چهل مشعل از نور براى او برافروزد كه جميع أطراف قبر او را روشنى فرو گيرد .\r\nپس در آن وقت دو ملك بر او داخل شوند كه نام ايشان منكر و نكير است ، به نيشهاى خود قبر را شكافند و موهاى ايشان آويخته باشد كه در ميان موى خود راه روند و حدقه‌هاى مانند دو ديگ سرخ باشد ، و صداى ايشان مانند رعد غرّان ، و ديدهاى ايشان مانند برق تابان ، پس صدا زنند بر او و گويند كيست پروردگار تو ؟ و كيست پيغمبر تو ؟ و چيست دين تو ؟ و چيست كتاب تو ؟ و كيست امام تو ؟\r\nپس مؤمن به توفيق خدا از روى جرأت و توكّل بر حق تعالى گويد كه پروردگار من و پروردگار شما و پروردگار همه چيز خداوند يگانهء بى همتا است ، و پيغمبر من و پيغمبر شما محمّد است كه آخر پيغمبران است ، و دين من دين اسلام است كه خدا دينى به غير آن قبول نمىكند ، و كتاب من قرآن است كه شاهد و تصديق كنندهء جميع كتابهاى خدا است ، پس امامهاى خود را يك يك مىشمارد .\r\nپس آن دو ملك مىگويند راست گفتى و توفيق يافتى و خدا تو را هدايت كرده است به سوى دين حق ، پس گويند : نظر كن به جانب پاهاى خود ، چون نظر كند درى بيند كه به سوى جهنّم گشوده شده گويد :  « إِنَّا لِلَّهِ وَ إِنَّا إِلَيْهِ راجِعُونَ »  من اين گمان به پروردگار عالميان نداشتم .\r\nآن دو ملك به او گويند : اندوهناك مشو ، و مترس اى دوست خدا و شاد و خوشحال باش كه جهنّم براى تو نيست و تو از جهنّم بيزارى ، حق تعالى خواست به تو\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nبنمايد كه از چگونه عذابى تو را نجات بخشيده است تا لذّت عفو و آمرزش خداوند كريم را بيابى ، اين در بر روى تو بسته مىشود و هرگز داخل آتش نخواهى شد .\r\nپس نظر كن به جانب سر خود ، چون نظر كند درى به سوى بهشت گشوده و قصرها و منازل و حوريان كه براى او در بهشت مهيّا كرده‌اند مشاهده نمايد ، چون نظرش بر حوريان افتد اراده نمايد كه بر جهد و ايشان را معانقه نمايد .\r\nپس دو ملك به او گويند كه اى دوست خدا تو را برادران و خواهران هست در دار دنيا تا همه به سراى عقبا نيايند قيامت قائم نگردد ، و تا قيامت بر پا نشود داخل بهشت خلد نتوان شد ، بخواب بشادى و فيروزى ، مانند دامادى كه در حجله راحت تكيه دهد .\r\nپس فرشى از بهشت بياورند و در لحد او بگسترانند و او را به نحوى بخوابانند كه هيچ كودكى در مهد راحت به دست پدر و مادر مهربان به آن استراحت نخوابد ، و از خانهء او در بهشت نود و نه در به سوى قبر او بگشايند كه از آن درها شميم و نسيم و بوهاى خوش و روشنى از بهشت در قبر او داخل گردد تا روز قيامت ، و پيوسته مشتاق لقاى ثواب الهى بوده باشد و گويد : پروردگارا به زودى قيامت را بر پا دار تا به سوى اهل و مال خود برگردم در بهشت جاويد .\r\nو چون روز قيامت شود آتش جهنم گردنى بكشد كه همه كس را فرا گيرد ، چون به او احاطه كند اگر مداومت مىكرده باشد بر سورهء الم ، سجده و سورهء تبارك الّذى بيده الملك ، تبارك نزد او بايستد و مانع شود ، و الم گويد كه باش كه من مىروم و شفاعت پروردگارم را براى تو مىآورم ، پس زبانه از آتش به جانب راست او ميل كند نماز آيد و حايل شود و گويد دور شو از دوست خدا كه او نماز گذارنده بود و تو را از اين جانب بر او راهى نيست . پس چون از جانب چپ به سوى او ميل كنند زكات مانع شود و گويد دور شو از ولى خدا كه او زكات مال خود را مىداد و تو از اين جانب به او نمىتوانى رسيد ، پس صبر از ناحيهء صدا زند و گويد كه شما آتش را از او دور كرديد در اين وقت من خود را براى او مهيّا كرده‌ام كه او را يارى كنم نزد ميزان و نزد صراط و نزد عرض أعمال او بر خدا .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو از حضرت أمير المؤمنين - عليه السلام - روايت نموده كه چون صباح روز قيامت مىشود مؤمن از قبر خود بيرون مىآيد با عورت پوشيده ، و ترس و بيم از او دور گرديده با امن و امان ، و بشارت يافته به خوشنودى خداوند منّان و راحت و ريحان و حوريان نيكو رويان . پس استقبال نمايند او را ملائكه كه در دنيا با او بوده‌اند ، و خاك از سر و روى او افشانند ، و از او در هيچ حال جدا نشوند ، و پيوسته او را بشارت دهند و امّيدوار گردانند ، و به هر هول از اهوال قيامت كه برسد به او گويند اى ولى خدا امروز بر تو بيمى و اندوهى نيست ، ماييم كه عملهاى تو را در دنيا مىنوشتيم و امروز دوست و ياوران توايم ، نظر كن اين است بهشتى كه پروردگار عالم به ميراث داده است به شما به پاداش كرده‌هاى شما .\r\nپس او را در جانب راست عرش باز دارند و نداى مرحبا از جانب حق تعالى به او برسد ، چون اين نداى فرح افزا به او رسد رويش سفيد و نورانى و دلش شاد و خرّم گردد ، و طول قامتش هفتاد ذراع گردد ، و رويش مانند ماه شب چهارده منوّر گردد ، پس قامتش مانند قامت حضرت آدم - عليه السلام - گردد ، و صورتش شبيه حضرت يوسف - عليه السّلام - در حسن و جمال ، و زبانش شبيه زبان حضرت سيّد انبياء - صلى الله عليه و آله در فصاحت و بلاغت ، و دلش مانند دل ايّوب - عليه السلام . - .\r\nپس كريم غفّار يك يك از گناهان او را بر او شمارد و آمرزد ، و هر گناه او كه آمرزيده شود يك سجدهء شكر به جا آورد ، پس خداوند جبّار فرمايد كه نامهء اعمال او را به دستش دهند ، چون در نامهء خود نظر كند از بيم اعمال ناپسنديدهء خود بدنش به لرزه در آيد . پس پروردگار قهّار او را ندا كند كه اى بنده آيا در اين نامه گناهى نوشته‌ايم كه نكرده باشى ، و از حسنات تو چيزى كم كرده‌ايم كه ننوشته باشيم ، بنده گويد : اى سيّد و آقاى من تويى خداوند عادل و بهترين حكم كنندگان پس ندا به او رسد كه اى بندهء من آيا از من شرم نكردى و از عقوبت من نترسيدى كه مرتكب معصيت من گرديدى ، بنده با نهايت خجلت و شرمسارى گويد : اى مولاى من بد كرده‌ام و راه خطا پوييده‌ام و تويى خداوند كريم مرا در ميان خلق رسوا مكن در اين وقت كه همه خلق به سوى من نظر مى كنند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nپس خداوند ستّار عيب پوش فرمايد : كه اى بندهء گناهكار امروز تو را رسوا نمىكنم ، پس به لطف پروردگار كريم گناهان او مستور و پوشيده ، و حسنات او بر خلايق ظاهر و هويدا گردد ، و هر گناهى را كه حق تعالى بر او شمارد او گويد : اى سيّد من آتش جهنّم بر من گواراتر است از اين خجلت و شرمسارى .\r\nپس ندا رسد از جانب حق تعالى كه به خاطر دارى كه در فلان روز گرسنه را طعام دادى ، و عريانى را جامه دادى ، و احسان با برادران مؤمن كردى ، و در بيابان مكّه محرم گرديدى و صداى لبّيك در درگاه من بلند كردى ، روزى از ترس عذاب من جوى آب از ديده‌هاى خود روان كردى ، شبها از ترس من به بيدارى و عبادت به سر آوردى و ديدهء خود را از خوف من از نظر به سوى حرام پوشيدى ، پس به اين جهات گناهان تو را بخشيدم و حساب تو را ثوابهاى بسيار عطا كردم . پس در آن حال روى او سفيد گردد و دلش شاد شود و تاج پادشاهى بر سر او گذارند و او را به حلّه‌ها و زيورهاى بهشت محلّى گردانند . پس حق تعالى جبرئيل - عليه السلام - را امر فرمايد كه ببر بندهء مرا و كرامت مرا به او بنما .\r\nچون روانه شود نامهء خود را كه در دست راست گرفته بگشايد و به مؤمنان و مؤمنات بنمايد و از روى افتخار و استبشار ندا كند   « هاؤُمُ اقْرَؤُا كِتابِيَهْ * إِنِّي ظَنَنْتُ أَنِّي مُلاقٍ حِسابِيَهْ »   « 22 » اينك بخوانيد نامهء مرا من گمان مىكردم كه خدا مرا به مقام محاسبه باز خواهد داشت ، يا يقين به جزا و حساب داشتم ، پس او در عيشى باشد پسنديده و نيكو .\r\nپس چون به در بهشت رسد ملائكه گويند نامهء گذشتن خود را بده ، پس نامه بر آورد كه در آن نوشته باشد : بسم اللّه الرحمن الرحيم اين نامه و فرمان گذشتن است از خداوند عزيز حكيم براى فلان ، پسر فلان از پروردگار عالميان ، پس ندا كننده ندا كند به صدايى كه جميع اهل محشر بشنوند كه فلان مؤمن سعادتى يافت كه بعد از آن هرگز به شقاوت مبدّل نمىگردد و تعب و مشقّت او را در نمىيابد .\r\n\r\n\r\n","description":"","footnote":"\r\n( 22 ) . سوره الحاقة : 19 - 20 .\r\n","page_name":" 151 ","page_number":151},
  {"content":"\r\n\r\nچون داخل بهشت شود به درختى برسد صاحب ظلّ ممدود و آبهاى ريزنده و ميوه‌هاى آويخته ، و از ساق آن درخت دو چشمه جارى باشد ، پس در يكى از آن چشمه‌ها غسل كند كه حسن و نضارت نعيم بهشت بر او ظاهر گردد ، و چنانچه حق تعالى مىفرمايد  « تَعْرِفُ فِي وُجُوهِهِمْ نَضْرَةَ النَّعِيمِ »  « 23 » و از چشمهء ديگرجرعهء بياشامد كه او را از جميع دردها و بلاها كه در دنيا مىباشد امان دهد ، و از تمام كثافتها و كدورتها پاك گرداند ، چنانچه حق جلّ و علا فرموده است  « وَ سَقاهُمْ رَبُّهُمْ شَراباً طَهُوراً »  « 24 » .\r\nپس ملائكهء بهشت او را استقبال نمايند و گويند خوش آمدى داخل شو در بهشت با آنها كه هميشه در جنّت ابدى خواهند بود . پس بخرامد در خيابانى كه از دو جانب آن درختان صف كشيده باشند كه شاخهاى بزرگ آنها از مرواريد باشد ، و فروع آنها حلّه‌ها و زيورها باشد ، و ميوهء آنها مانند پستان دختران باكره باشد .\r\nملائكه با اسبان و ناقه‌ها و حلى و حلل بهشت به استقبال او آيند و گويند اى دوست خدا بر هر يك مركبها كه خواهى سوار شو و هر حلّه و زيور كه خواهى بپوش و به هر سوى كه خواهى بتاز .\r\nپس بر هر مركب كه اختيار نمايد سوار شود و هر جامه و زيور كه بپسندد بپوشد و ناقه‌ها و اسبان و جامه‌ها و زيورها همه از نور باشد و در سراى نور بخرامد ، و از هر جانب نور غلامان و كنيزان از نور بوده باشد ، و نور او در بهشت چندان ساطع گردد كه ملائكه متحيّر گردند و به يكديگر گويند كه آمدند مهمانان خداوند بردبار آمرزگار .\r\nپس چون به قصر اوّل از قصرهاى خود رسد كه از نقره باشد ، و لنگرهاى آن از مرواريد و ياقوت باشد ، زبان آواز حوريان از آن قصر مشرف گردند و گويند مرحبا خوش آمدى ، چون اراده نمايد كه در آن قصر نزول نمايد ملايكه گويند : سير نما كه به غير اين قصر قصرهاى ديگر نيز براى تو مهيّا كرده‌اند اى دوست خدا .\r\nپس از آن قصر بگذرد و سير نمايد تا به قصر ديگر برسد كه از طلا باشد و به\r\n\r\n\r\n","description":"","footnote":"\r\n( 23 ) . سوره المطففين : 24 .\r\n( 24 ) . سوره الانسان : 21 .\r\n","page_name":" 152 ","page_number":152},
  {"content":"\r\n\r\nمرواريد مكلّل و مزيّن كرده باشند ، پس زنان او از غرفه هاى قصر جلوه نمايند و او را مرحبا گويند و تكليف نزول نمايند ، چون ارادهء نزول نمايد ملائكه گويند اى ولى خدا سير نما كه ديگر قصرها براى تو مهيّا گرديده ، پس بگذرد تا به قصرى رسد كه اصلش از ياقوت سرخ باشد ، و به مرواريد و الوان ياقوت مكلّل كرده باشند ، و چون ارادهء نزول اجلال نمايد ملائكه او را از آن قصر تجاوز فرمايند تا بر هزار قصر بگذرد كه از صفا و لطافت اندرون آنها از بيرون نمايان باشد ، و بر جميع قصرها به يك چشم زدن مرور نمايد .\r\nو چون به آخر قصرها رسد سر به زير افكند ملائكه گويند چه مىشود تو را ؟\r\nگويد از وفور انوار حور و قصور مىترسم كه در ديده‌ام قصورى عارض شود ، ملائكه گويند اى ولى خدا در بهشت كورى و كرى نمىباشد ، پس به قصرى برسد كه از اندرون آن بيرونش نمايان و از بيرون اندرانش نمايان باشد و به خشتى از طلا و خشتى از نقره و خشتى از مرواريد و خشتى از ياقوت بنا كرده باشند ، و در ميان خشتها مشك پر كرده باشند ، و كنگره هاى آن از نور درخشان باشد و به هر جانب كه نظر كند عكس خود را در ديوار مشاهده نمايد .\r\nپس حضرت فرمود كه روزى حضرت رسول - صلى اللّه عليه و آله - حسن و جمال و طراوت و لطافت و كمال حورعين را بيان مىفرمود امّ سلمه رضى الله عنها گفت : پدر و مادرم فداى تو باد يا رسول الله آيا ما كه زنان دنياييم فضيلت و زيادتى بر حوريان بهشت خواهيم داشت ؟\r\nحضرت فرمود كه بلى شما نيكوتر خواهيد بود به سبب انوار نماز و روزه و عبادات كه بر شما ظاهر خواهد شد ، مانند فضيلتى كه ابرهء جامه را بر آستر مىباشد . و حضرت فرمود كه حق تعالى حوريان را با درختان بهشت آفريده و ايشان را براى شوهران ايشان كه در دنيا آفريده در قصرها و خيمه‌هاى ايشان ساكن گردانيده ، چنانچه فرموده است  « حُورٌ مَقْصُوراتٌ فِي الْخِيامِ »  « 25 » و هر يك هفتاد حلّه پوشيده‌اند و سفيدى ساق ايشان از زير هفتاد حلّه مىنمايد ، مانند شراب سرخ كه در ميان آبگينه سفيد\r\n\r\n\r\n","description":"","footnote":"\r\n( 25 ) . سوره الرحمن : 72 .\r\n","page_name":" 153 ","page_number":153},
  {"content":"\r\n\r\nنمايد ، يا رشتهء سفيد كه از ميان ياقوت سرخ ظاهرباشد ، و از جماع هر يك لذّت صد مرد در يابد كه هر يك چهل سال خواهش مجامعت داشته باشند و ميسّر نشده باشد ايشان را ، و ايشان هميشه جوانند و همسنّان اند ، و هميشه باكره‌اند ، و بعد از مجامعت بكارت ايشان عود نمايد ، و چنانند كه خدا در قرآن مجيد ايشان را وصف نموده كه  « فِيهِنَّ خَيْراتٌ حِسانٌ »  « 26 » يعنى نيكو اخلاق و نيكو روىاند  « لَمْ يَطْمِثْهُنَّ إِنْسٌ قَبْلَهُمْ وَ لا جَانٌّ »  « 27 » يعنى پيش‌تر با ايشان نزديكى نكرده است نه آدمى و نه جنّى  « كَأَنَّهُنَّ الْياقُوتُ وَ الْمَرْجانُ »  « 28 » يعنى ايشان در صفا مانند ياقوت‌اند و در سفيدى مانند مرواريد ، و به درستى كه در بهشت نهرى هست كه در دو طرفش كنيزان بسيار ايستاده‌اند .\r\nپس پروردگار مهربان امر فرمايد ايشان را كه بشنوانيد به بندگان من تمجيد و تسبيح و تحميد مرا ، پس ايشان صدا بلند كنند به سرود و الحان و نغمات و ترجيعات كه خلايق هرگز مانند آنها نشنيده باشند ، پس به طرب آيند اهل بهشت از استماع آن نغمه‌ها .\r\nو به درستى كه ولى خدا در هنگامى كه با زنان خويش صحبت دارد و به انواع نعمتهاى بهشت متنعّم باشد . زنى از حوريان كه در حجاب عزّت محتجب باشد و مؤمن او را نديده باشد و نداند كه از زنان او است نقاب حجاب از چهرهء چون آفتاب برافكند و از غرفهء خود بر ولى خدا مشرف گردد ، و پرتو خورشيد جمال او جميع قصور و منازل ولى خدا را مملو از نور گرداند ، مؤمن از آن حالت متعجب گردد ، و چون به جانب بالا نظر افكند نظرش بر زنى افتد كه مانند او نديده باشد ، و از شعاع جمال او ديده‌اش خيره گردد .\r\nپس حورى او را ندا كند كه آيا وقت آن نشد كه سايهء دولت بر سر ما افكنى ، ولىّ خدا گويد : كه تو كيستى ؟ گويد من آنم كه حق تعالى مرا در قرآن مجيد ياد كرده است در آنجا كه  « لَهُمْ ما يَشاؤُنَ فِيها وَ لَدَيْنا مَزِيدٌ »  « 29 » يعنى براى ايشان حاصل است\r\n\r\n\r\n","description":"","footnote":"\r\n( 26 ) . سوره الرحمن : 70 .\r\n( 27 ) . سوره الرحمن : 74 .\r\n( 28 ) . سوره الرحمن : 58 .\r\n( 29 ) . سوره ق : 35 .\r\n","page_name":" 154 ","page_number":154},
  {"content":"\r\n\r\nدر بهشت آنچه خواهند ، و نزد ما براى ايشان زيادتى نعمتها هست كه به خاطر ايشان خطور نكرده است ، پس با او جماع كند در قوّت صد جوان ، و يك معانقه با او در مدّت هفتاد سال بوده باشد ، و متحيّر باشد كه نظر به كدام عضو او افكند بر روى او يا بر پشت او يا بر ساق او ، و بر هر عضو او كه بنگرد از شدّت نور و صفا روى خود را در آن مشاهده نمايد .\r\nپس در اين حال زن ديگر بر او مشرّف گردد ، و خوشروىتر و خوشبوىتر از اوّل ، و او را ندا كند كه اى ولىّ خدا هنگام آن نشده است كه نظر لطف افكنى بسوى ما ، مؤمن گويد : تو كيستى ؟ گويد من آنم كه خداى رحيم در قرآن كريم مرا ياد كرده است كه  « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ جَزاءً بِما كانُوا يَعْمَلُونَ »  « 30 » يعنى نداند هيچ نفسى پنهان مقرّر گردانيده خداوند رحمان براى ايشان آنچه موجب روشنى ديده و شادى ايشان گردد به پاداش آنچه كرده‌اند در دار دنيا .\r\nپس حضرت فرمود كه هيچ مؤمن داخل بهشت نمىشود مگر آن كه خداوند غنى پانصد حورى به او عطا مى فرمايد كه با هر حورى هفتاد غلام و هفتاد كنيز بوده باشد ، كه هر يك مانند لؤلؤ منثور و لؤلؤ مكنون بوده باشند .\r\nچنانچه در قرآن مجيد به اين دو چيز ايشان را تشبيه نموده ، يعنى مرواريد پراكنده شده از بسيارى و نيكى ايشان ، و مرواريد مكنون يعنى در ميان صدف پنهان كه دستى به او نرسيده و ديده او را در نيافته ، و هر يك را هفت قصر بخشد كه در هر قصرى هفتاد خانه باشد ، و در هر خانه هفتاد تخت باشد و بر هر تختى هفتاد فرش گسترده باشد و بر روى آنها حوريه نشسته باشد از سفيد پوستان سياه چشمان يا گشاده چشمان ، و در زير قصرها و خانه‌هاى ايشان انواع نهرها جارى باشد از آنها كه خداوند حميد در قرآن مجيد ياد فرموده است  « أَنْهارٌ مِنْ ماءٍ غَيْرِ آسِنٍ »  « 31 » يعنى نهرها از آب صافى كه هرگز رنگ و مزه و بوى آنها متغيّر نگردد و گل‌آلود نشود  « وَ أَنْهارٌ مِنْ لَبَنٍ لَمْ يَتَغَيَّرْ طَعْمُهُ »  و نهرها از شير كه از پستان حيوانات به در نيامده باشند كه مزهء آنها متغيّر\r\n\r\n\r\n","description":"","footnote":"\r\n( 30 ) . سوره السجدة : 17 .\r\n( 31 ) . سورهء محمّد : 15 .\r\n","page_name":" 155 ","page_number":155},
  {"content":"\r\n\r\nگردد به مرور زمان  « وَ أَنْهارٌ مِنْ عَسَلٍ مُصَفًّى »  و نهرها از عسل صاف كرده شده از موم و كثافات ، حضرت فرمود كه يعنى از شكم مسكن بيرون نيامده كه محتاج به صاف كردن باشد  « وَ أَنْهارٌ مِنْ خَمْرٍ لَذَّةٍ لِلشَّارِبِينَ »  و نهرها از شراب ناب كه لذّت بخشد آشامندگان را و در آن تلخى و بد بويى و عائله مستى و خمار نباشد ، حضرت فرمود كه يعنى شرابها كه مردم به دست و پاى خود نفشرده باشند .\r\nپس فرمود كه چون خواهش طعام نمايند مرغان سفيد از هوا به زير آيند و بريان شوند كه ايشان به قدر خواهش خود تناول نمايند ، پس در هوا پرواز كنند ، و اگرخواهند نشسته بخورند ، و اگر خواهند تكيه زده و خوابيده و اگر چنانچه خواهش ميوه نمايند درختان سر به زير آورند كه از هر ميوه تناول نمايند و باز شاخه‌ها به جاى خود برگردند .\r\nو ملائكه بر ايشان داخل شوند از هر در از درهاى قصرهاى ايشان و گويند  « سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ »  « 32 » يعنى سلامتى از جميع اهوال و مكاره براى شما حاصل است در اين خانه جاويد به سبب آنچه صبر كرديد در دنيا بر مشقّت فعل طاعات و ترك معاصى و آزارها كه از دشمنان كشيديد ، پس نيكو عاقبت خانه ايست اين دار نعيم ابدى براى شما .\r\nپس در اثناى اين احوال صدايى از زير عرش اعلا بشنوند كه اى اهل بهشت چگونه مىبينيد محلّ بازگشت خود را ؟ گويند پروردگارا محلّ بازگشت ما نيكو محلّ بازگشتنى است و ثواب ما بهترين ثوابهايى است ، و ليكن ما را وعدهء وصال و رضا و خشنودى خود داده بودى و تو خلف وعده نمىنمايى .\r\nپس حق تعالى امر نمايد هفتاد هزار نفر از ملائكهء حاجب را كه ناقه‌ها و اسبها براى دوستان خدا حاضر سازيد ، و مؤمنان با حلّى و حلل بسيار بر آن ناقه‌ها و اسبها سوار شوند ، و در سايهء درختان سير كنند تا منتهى شوند بدار السّلام كه حلّهء رضا و خشنودى حق تعالى است ، و خانهء نور و بها و دار سرور و كرامت بى انتها است . پس سخن جناب اقدس اعلا را شنوند ، و انوار جلال و عظمت بر ايشان جلوه نمايد بى آن كه\r\n\r\n\r\n","description":"","footnote":"\r\n( 32 ) . سوره الرعد : 24 .\r\n","page_name":" 156 ","page_number":156},
  {"content":"\r\n\r\nخدا را مكانى باشد به ديده در آيد .\r\nپس از مشاهدهء انوار عظمت پروردگار بى اختيار به سجده در آيند و گويند اى خداوند بزرگوار منزّه مىدانيم تو را از آن كه عبادت ما لايق درگاه تو باشد .\r\nپس خطاب ربّ الارباب رسد كه اى بندگان من سر از سجود برداريد كه اين خانهء عمل نيست ، اين خانهء كرامت و نعيم و لذّت است ، تعبها و مشقّتها را از شما برداشته‌ام ، چون سر از سجده بردارند نور رويهاى ايشان هفتاد برابر مضاعف شده باشد .\r\nپس از حضرت اعلا ندا رسد كه اى ملائكه من ايشان را طعام دهيد ، پس الوان طعامها براى ايشان حاضر سازند كه هرگز در بهشت مثل آنها نديده باشند به شيرينى عسل و سفيدى برف و نرمى مسكه ، چون از آن طعامها تناول نمايند به يكديگر گويند كه آن طعامها كه در بهشت تناول مىكرديم در جنّت اين طعامها مانند خواب پريشان است .\r\nپس باز ندا رسد كه ايشان را خشنود گردانيد ، پس شميمى از زير عرش الهى ساطع گردد در نهايت سردى و خوشبويى و آن را مثيره نامند ، و چون معطّر گردند ندا رسد به ايشان كه برگرديد به سوى زنان خود ، گويند پروردگارا وعده براى ادراك اين درجهء رفيعه مقرّر فرما ، ندا رسد كه در هر جمعه شما را به اين كرامت سرافراز مىگردانم ، و چون هر روز آخرت برابر هزار سال دنيا است تا جمعه ديگر هفت هزار سال است و چون بر مىگردند به هر يك انار سبزى مىدهند كه در ميان آن هفتاد حلّه باشد كه نظر كنندگان مانند آنها نديده باشند . پس چون روانه مىشود ولىّ خدا يكى از غلامان مبادرت مىنمايند كه بشارت او را به زنان او برساند ، پس او به استقبال آيد و بر در قصر ايستد ، چون به او نظر كند از تضاعف حسن و جمال او را نشناسد ، چون بشناسد گويد :\r\nاى حبيب من از نزد من كه رفتى اين حسن و جمال نداشتى ، گويد : كه از مشاهدهء انوار جلال اين حسن و جمال مرا عارض شد . پس چون مؤمن نظر كند به حوريّه گويد :\r\nكه اى محبوبهء من حسن تو چرا فزون شد ؟ گويد : براى آن كه انوار تو در من جلوه‌گر شد حسن من نيز هفتاد برابر مضاعف شد .\r\nپس در ، درِ خيمه يكديگر را در بر گيرند و به صداى بلند خداوند خود را شكر كنند و\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nگويند  « الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ »  « 33 » يعنى حمد و سپاس خداوندى را سزا است كه برداشت از ما غم و الم و اندوه را بدرستى كه پروردگار آمرزندهء گناهان است و جزا دهندهء مطيعان است .\r\nو چون كريم ذوالجلال پيغمبران را به دار وصال طلبد بينند شخصى با گروهى عظيم از ملائكه مىرود و نور او در پيش روى او ساطع است ، اهل بهشت گردنها بلند كنند و گويند : كيست اين بندهء برگزيدهء خدا ؟ ملائكه گويند : اين است كه خدا به دست قدرت خود او را آفريده و از روح برگزيدهء خود در او دميده و او را معلّم ملائكه گردانيده است . حضرت آدم - عليه السلام - كه به بارگاه عزّت و جلال مىرود . پس ديگرى با شكوه عظيم و فوج بسيار از ملائكه و انوار بى حد و احصا پيدا شود ، اهل بهشت پرسند كه اين كيست ؟ ملائكه گويند اين نوح پيغمبر است . پس ديگرى با كبكبهء عظيم پيدا شود و افواج ملائكه بر دور او احاطه كرده باشند بالها گسترده و نور او در پيش رويش رود ، پس اهل بهشت سر از غرفه ها بيرون كنند و پرسند كه اين كيست ؟ گويند اين ابراهيم خليل است .\r\nپس شخص ديگر بگذرد با سواران بسيار از ملائكه و انوار بسيار در پيش ايشان رود ، پرسند كه اين كيست ؟ ملائكه گويند كه اين است برگزيده به وحى خدا ، اين است امين بر رسالات حق تعالى اين است بهترين فرزندان آدم محمّد مصطفى - صلى الله عليه و آله - كه او را خداوند ذوالجلال به مجلس قرب و وصال طلبيده ، و او را رخصت دخول خلوتخانهء خاصّ خود داده .\r\nپس مرد ديگر پيدا شود با همان شوكت و عزّت و انوار و همان عدد آن ملائكه ابرار ، اهل بهشت پرسند كه اين كيست ؟ گويند اين است برادر رسول خدا در دنيا و عقبى او خليفهء خدا على بن أبىطالب - عليه السلام - و همچنين يك يك از ائمه - عليهم السّلام - تا آخر ايشان و ، جميع پيغمبران و صدّيقان و اوصياى پيغمبران و شهدا بگذرند ، تا آن كه همه در فردوس اعلا و مجلس خاصّ قرب حق تعالى حاضر شوند .\r\n\r\n\r\n","description":"","footnote":"\r\n( 33 ) . سورهء فاطر : 24 .\r\n","page_name":" 158 ","page_number":158},
  {"content":"\r\n\r\nپس براى پيغمبران ملائكه منبرها از نور ، و براى صدّيقان كرسيها از نور بگذارند ، و براى شهيدان نيز كرسيهاى نور بگذارند .\r\nپس حق تعالى خطاب كند ايشان را از غايت لطف و مرحمت كه مرحبا خوش آمديد مهمانان من و زيارت كنندگان من و همسايگان من و مقرّبان درگاه من ، اى ملائكه من ايشان را طعام دهيد كه بسيار زمانها مردم طعام خوردند و ايشان به گرسنگى گذرانيدند ، و مردم سيراب بودند و ايشان تشنه ، و مردم خواب بودند و ايشان به عبادت من بر پا ايستاده ، و مردم ايمن بودند و ايشان . از دشمنان خائف و ترسان .\r\nپس مائده‌هاى نعمتهاى الهى نزد ايشان حاضر گردانند كه مانند آنها كسى نديده باشد ، از عسل شيرين‌تر و از مسكه نرمتر و از برف سفيدتر . پس ندا رسد كه ميوه براى ايشان بياوريد و الوان ميوه‌ها بياورند كه به خاطرى خطور نكرده باشد . و حضرت رسالت صلى الله عليه و آله فرمود كه يك دانه انار بهشت اگر در دنيا ميان دو كس بيفتد يكديگر را نبينند ، پس خطاب رسد به ملائكه كه ايشان را خلعت كرامت بپوشانيد ، پس حلّه‌ها از درختى از بهشت براى ايشان برآورند كه از انوار خداوند رحمان صيقل زده باشند بر ايشان پوشانند . پس خطاب رسد كه ايشان را خوشبوى گردانيد ، پس شميمى از زير عرش برايشان بوزد كه نور جمال ايشان را زياده گرداند .\r\nپس انوار جلال الهى بر ايشان متجلّى شود و صدا بلند كنند كه « سبحانك ما عبدناك حقّ عبادتك يا عظيم » پس خطاب ربّ الارباب به ايشان رسد كه شما را هر روز جمعه رخصت دخول مجلس خاصّ خود دادم « 34 » .\r\nو از حضرت امام محمّد باقر - عليه السلام - روايت كرده است كه حضرت رسالت - صلى اللّه عليه و آله - فرمود كه بهشت حرام است بر پيغمبران تا من و اهل بيت من داخل شويم ، و حرام است بر امّتها تا شيعيان اهل بيت من داخل شوند ، و فرمود كه ربّ اعلا جلّ و علا در قيامت ندا كند مؤمنان را كه داخل بهشت شويد به رحمت من و نجات يابيد از آتش جهنّم به عفو من ، و قسمتهاى خود را از بهشت تصرّف\r\n\r\n\r\n","description":"","footnote":"\r\n( 34 ) . بحار الانوار 8 / 207 - 217 ، ح 205 از كتاب اختصاص .\r\n","page_name":" 159 ","page_number":159},
  {"content":"\r\n\r\nنماييد به عملهاى نيك خود ، به عرت خود سوگند ياد مىكنم كه شما را داخل گردانم در دار خلود و دار كرامت خود ، يعنى بهشت عنبر سرشت ، چون داخل بهشت گردند قامت ايشان شصت ذراع گردد مانند طول حضرت آدم - عليه السلام - و هيأت ايشان در جوانى مانند حضرت عيسى - عليه السلام - سى و سه ساله نمايند ، و لسان ايشان به لسان حضرت سيّد انبياء - صلى الله عليه و آله - به لغت عرب باشد و به عربى سخن گويند ، و در حسن و جمال مانند حضرت يوسف - عليه السلام - باشند كه پيوسته نور از روى ايشان ساطع باشد ، و دل ايشان مانند دل ايّوب - عليه السلام - از حسد و كينه و صفات ذميمه پاك گردد « 35 » .\r\nو باز از حضرت امام محمد باقر - عليه السلام - روايت كرده است كه بهشتها چهارند ، دو بهشت مخصوص مقرّبان است ، چنانچه حق تعالى فرموده است  « وَ لِمَنْ خافَ مَقامَ رَبِّهِ جَنَّتانِ »  « 36 » يعنى براى كسى كه ترسد از عذاب و حساب پروردگار خود دو بهشت هست ، حضرت فرمود كه مراد كسى است كه هر شهوت از شهوات دنيا كه او را روى دهد چون عذاب حق تعالى را به خاطر آورد ترك كند و پيرامون هيچ معصيت نگردد و خوف الهى بر او غالب باشد ، پس اين دو بهشت براى سابقان و صدّيقان و مقرّبان است و دو بهشت ديگر براى ساير مؤمنان است ، چنان كه فرموده است  « وَ مِنْ دُونِهِما جَنَّتانِ »  « 37 » يعنى و پايين‌تر از اين دو بهشت دو بهشت ديگر هست ، حضرت فرمود پست‌تر به حسب فضيلت مراد است نه به حسب مكان ، يعنى در خوبى به آن دو بهشت نمىرسند ، و اين دو بهشت براى اصحاب اليمين است ، يعنى شيعيان امير المؤمنين و ائمّهء طاهرين - عليهم السلام - كه در قيامت ، نامهء ايشان را به دست راست ايشان مىدهند ، و ايشان را در جانب راست عرش باز مىدارند ، و نام يكى از اين دو بهشت جنّت النّعيم است ، و نام ديگرى جنّت المأوى . و در اين چهار بهشت انواع ميوه‌ها بعدد برگ درختان و ستاره‌هاى آسمان است و حصارى بر دور آنها كشيده شده\r\n\r\n\r\n","description":"","footnote":"\r\n( 35 ) . بحار الانوار 8 / 217 - 218 ، ح 206 و 207 .\r\n( 36 ) . سوره الرحمن : 46 .\r\n( 37 ) . سوره الرحمن : 62 .\r\n","page_name":" 160 ","page_number":160},
  {"content":"\r\n\r\nكه طولش پانصد سال راه است ، و يك خشت آن از طلا و ديگرى از نقره است ، و ديگرى از مرواريد ، و ديگرى از ياقوت است ، و به عوض گل در ميان خشتها مشك و زعفران به كار رفته ، و كنگره هاى آن از نور است كه مىدرخشد ، و در ديوارش از نهايت جلا و صفا عكس روى مىنمايد ، و بر آن حصار هشت دروازه هست كه هر دروازه دو در دارد ، و مسافت ما بين درها يك سال راه است به دويدن اسب دوندهء خوش راه ، و زمين بهشت به جاى سنگ ، نقرهء صاف است و خاكش ورس و زعفران است ، و ورس علفى است خوشبو مانند زعفران ، و خاك روبه‌اش مشك است ، و سنگ ريزه‌اش مرواريد و ياقوت است ، و تختهاى آن از مرواريد و ياقوت است ، چنانچه حق تعالى فرموده است  « عَلى سُرُرٍ مَوْضُونَةٍ »  « 38 » بر كرسيها تكيه كرده‌اند كه در ميان آنها را بافته‌اند .\r\nحضرت فرمود كه يعنى ميان آن كرسيها را از تركهاى مرواريد و ياقوت بافته‌اند و بر آنها حجله‌ها از مرواريد و ياقوت نصب كرده‌اند كه از پر سبكتر و از حرير نرمتر است ، و بر روى آن حجله‌ها فرشها بر روى يكديگر افكنده‌اند كه ارتفاعش به قدر شصت غرفه از غرفه‌هاى دنيا است ، چنانچه حق تعالى فرموده است  « وَ فُرُشٍ مَرْفُوعَةٍ »  « 39 » .\r\nو فرموده است كه  « عَلَى الْأَرائِكِ يَنْظُرُونَ »  « 40 » . حضرت فرمود : كه مراد به ارائك آن كرسيها و تختها است كه حجله‌ها بر آنها ترتيب داده‌اند و مؤمنان بر آنها تكيه زده‌اند ، و به سوى بساتين بهشت و نعمتهاى آن نظر مىكنند . پس از حضرت رسول - صلى الله عليه و آله - روايت كرد كه نهرهاى بهشت بر روى زمين جارى مىشوند بى آن كه نهرى حفركرده باشند ، و از برف سفيدتر ، و از عسل شيرين‌تر ، و از مسكه نرم‌ترند ، و گل نهر از مشك ناب است ، و سنگ ريزه‌اش از مرواريد و ياقوت ، و به هر جانب كه دوست خدا اراده مىنمايد نهرها جارى مىگردند ، و اگر جميع اهل دنيا را از جنّيان و آدميان در يك روز ضيافت كند و خلعت ببخشد آن مقدار از خوردنى و\r\n\r\n\r\n","description":"","footnote":"\r\n( 38 ) . سوره الواقعة : 15 .\r\n( 39 ) . سوره الواقعة : 34 .\r\n( 40 ) . سوره المطففين : 23 .\r\n","page_name":" 161 ","page_number":161},
  {"content":"\r\n\r\nآشاميدنى و حلل و زيور نزد او حاضر است كه همه را كافى باشد و هيچ از نعمتهاى او كم نمىشود و فرمود كه نخلهاى بهشت ساقش از طلاى سرخ است ، و پوست ساق از زبرجد سبز است ، و شاخهايش از مرواريد سفيد و برگهايش از حلّه‌هاى سبز و رطبش از نقره سفيدتر و از عسل شيرين‌تر و از مسكه نرم‌تر است و دانه نمىدارد و طول هر خوشه دوازده ذرع است و از بالا تا پايين بر روى هم بافته شده و هر قدر كه از او مىبرند در ساعت مىرويد و كم نمىشود چنانچه حق تعالى فرموده است  « لا مَقْطُوعَةٍ وَ لا مَمْنُوعَةٍ »  « 41 » يعنى در بهشت فاكهه بسيار هست كه نه قطع مىشود و نه ايشان را منع مىنمايند از تناول آنها . پس حضرت فرمود كه رطب بهشت به مقدار ميوه هاى بزرگ است و مويز و انارش به قدر دلوهاى بزرگ ، و شاخهاى ايشان از طلا است و مجمرهاى ايشان از درّ و مرواريد ، حق تعالى مىفرمايد  « طُوبى لَهُمْ وَ حُسْنُ مَآبٍ »  « 42 » طوبى براى ايشان است و نيكى مآب و مرجع .\r\nحضرت رسول - صلى الله عليه و آله - فرمود كه طوبى نام درختى است در بهشت كه اصلش در خانه محمّد - صلى الله عليه و آله - است ، و اگر مرغى از اصلش و ساقش پرواز كند پيش از آن كه به شاخه‌هايش برسد از پيرى بميرد ، و بر هر برگى از برگهاى آن ملكى نشسته است كه ذكر خدا مىكند ، و در بهشت هيچ خانه نيست كه از آن درخت شاخى در آن نباشد ، و شاخه‌هاى آن از بيرون حصار بهشت مىنمايد ، و آنچه خواهند اهل بهشت از حلى و حلل و ميوه از آن درخت حاصل مىشود ، و آنچه از آنها بگيرند حق تعالى همان را بر مىگرداند به سبب آن كه در دنيا مال از حلال كسب كردند و در راه حق صرف كردند ، و زيادتى مال خود را براى خود پيش فرستادند ، پس رستگارى و فيروزى يافتند « 43 » .\r\n\r\n\r\n","description":"","footnote":"\r\n( 41 ) . سوره الواقعة : 33 .\r\n( 42 ) . سوره الرعد : 29 .\r\n( 43 ) . بحار الانوار 8 / 218 - 219 ، ح 208 - 213 .\r\n","page_name":" 162 ","page_number":162},
  {"content":"\r\n\r\n\r\nفصل دوّم در أوصاف جهنّم است أعاذنا الله و سائر المؤمنين\r\nدر حديث معتبر از حضرت رسول - صلى الله عليه و آله - منقول است كه به ابو ذر غفارى فرمود : كه اى ابو ذر به درستى كه حق تعالى را ملكى چند هست كه پيوسته ايستاده‌اند از خوف الهى و سر بالا نمىكنند تا روزى كه در صور بدمند دميدن آخر ، كه همگى خلق به آن زنده مىشوند . پس جميع ملائكه در آن حال مىگويند كه خداوندا تو را منزه مىدانيم از جميع نقايص و عيبها و از اين كه عبادت ما قابل درگاه تو باشد ، و تو را بر جميع نعمتها شكر مىكنيم ، و عبادت تو نكرده‌ايم چنانچه سزاوار است كه تو را عبادت كنند ، و اگر شخصى عمل هفتاد پيغمبر داشته باشد هر آينه عمل خود را سهل خواهد شمرد از شدّت اهوالى كه در آن روز مشاهده مىنمايد و اگر دلوى از غسلين جهنّم كه چرك و ريم اهل جهنّم است كه قرنها در ديگهاى جهنّم جوشيده است در مشرق آفتاب بريزند هر آينه از حدّت و حرارت آن به جوش آيد مغز سر آن جماعتى كه در مغرب آفتابند و چون جهنّم در صحراى محشر بخروشد و به صدا آيد نماند احدى نه ملك مقرّبى و نه پيغمبر مرسلى ، مگر آن كه به زانو در افتند و هر يك استغاثه كنند كه پروردگارا نفس مرا رحم كن و مرا نجات بخش و همه در انديشهء خود باشند ، حتى ابراهيم ، خليل خدا ، اسحاق فرزند خود را فراموش كند و به حال خود مشغول باشد و گويد كه اى پروردگار ، من خليل توام ابراهيم ، مرا در اين روز از رحمت خود فراموش مكن و لطف خود را از من باز مگير .\r\nبدان كه از جملهء عقايدى كه اقرار به آنها واجب است و از ضروريّات مذهب است و انكار آنها كفر است اقرار كردن به بهشت و دوزخ است بايد اعتقاد داشت كه بهشت و دوزخ الحال موجود است .\r\nچنانچه به سند معتبر منقول است كه ابو الصّلت هروى از حضرت على بن\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nموسى الرضا - عليه السلام - سؤال نمود كه بهشت و دوزخ آيا اكنون موجود هستند ؟\r\nفرمود كه بلى و به درستى كه حضرت رسول - صلى اللّه عليه و آله - داخل بهشت شدند و جهنّم را مشاهده فرمودند در شب معراج .\r\nابو الصلت عرض نمود كه جمعى مىگويند كه حق تعالى مقدّر فرموده است كه موجود سازد بهشت و دوزخ را و هنوز خلق نفرموده است .\r\nحضرت فرمود كه جمعى كه اين سخن را مىگويند از ما نيستند و ما از ايشان نيستيم و كسى كه انكار خلق بهشت و دوزخ كند تكذيب پيغمبر كرده است و تكذيب ما كرده است ، و هيچ بهره از ولايت ما ندارد و هميشه در آتش جهنّم خواهد بود . و بعد از آن حضرت استدلال به آيات و احاديث فرمودند كه دلالت بر خلق آنها مىكند « 44 » .\r\nو به سند معتبر از محمّد بن مسلم منقول است كه حضرت امام محمد باقر - عليه السّلام - فرمود كه و الله كه بهشت خالى نيست از ارواح مؤمنان از روزى كه خدا آن را خلق فرموده است « 45 » .\r\nآيات و اخبارى كه دلالت بر اين مطلب كند بسيار است ، و بايد كه اعتقاد داشت كه كفّار مخلّدند در عذاب جهنّم ، و عذاب از ايشان هرگز بر طرف نمىشود . و نواصب و غير ايشان از فرقهاى باطل كه مخالف شيعه اثنا عشرىاند هر يك كه در مذهب خود متعصّب و راسخ‌اند و عقل ايشان كامل است و حجّت بر ايشان تمام شده است ايشان نيز در جهنّم مخلّد خواهند بود و اگر عقل ايشان ضعيف باشد و در مذهب باطل خود راسخ نباشند و محبّت اهل بيت - عليهم السلام - داشته باشند ، مثل زنان و جمعى كه ضعيف العقل‌اند و چندان تميز ميان حق و باطل نمىتوانند كرد حال ايشان موقوف است به امر الهى ، و ممكن است كه حق تعالى به فضل خود ايشان را از جهنّم نجات دهد و فسّاق و صاحبان گناهان كبيره از شيعيان اثنا عشرى ايشان مستحق رحمت و شفاعت هستند ، و ممكن است كه حق تعالى به فضل كامل خود ايشان را بيامرزد و جهنّم نبرد ، و اگر به جهنّم روند البته مخلّد نخواهند بود و نجات مىيابند و\r\n\r\n\r\n","description":"","footnote":"\r\n( 44 ) . بحار الانوار 8 / 119 ، ح 6 و 283 ح 8 .\r\n( 45 ) . بحار الانوار 8 / 284 ، ح 10 .\r\n","page_name":" 164 ","page_number":164},
  {"content":"\r\n\r\nداخل بهشت مىشوند .\r\nو كسى كه منكر ضرورى از ضروريّات دين باشد ، مثل وجوب نماز و روزه و حج و زكات و بهشت و دوزخ و معاد جسمانى و غير اينها از امورى كه ضرورى دين شده است و هر كه صاحبان دين آن را شنيده است ، او كافر است و مرتدّ است و مخلّد در آتش جهنّم هر چند به حسب ظاهر اظهار اسلام كند . و تفصيل اين كلام را اين مقام گنجايش ندارد .\r\nو به سند صحيح از ابو بصير منقول است كه به خدمت حضرت امام جعفر صادق - عليه السلام - عرض نمودم كه اى فرزند رسول خدا مرا بترسان از عذاب الهى كه دلم بسيار قساوت به هم رسانيده است . فرمود كه اى ابو محمّد مستعدّ باش براى زندگانى دور و دراز كه زندگانى آخرت است كه آن را نهايت نيست و فكر آن زندگانى را بكن و تهيّه آن را درست كن ، و به درستى كه جبرئيل روزى به نزد حضرت رسول - صلى الله عليه و آله - آمد روى ترش كرده ، و آثار اندوه از چهره اش ظاهر بود ، و پيش از آن هرگاه مىآمد متبسّم و خندان و خوشحال مىآمد . پس حضرت فرمود كه اى جبرئيل چرا امروز چنين غضبناك و محزون آمدهء ؟ جبرئيل گفت كه امروز دمهايى را كه بر آتش جهنّم مىدميدند از دست گذاشتند . فرمود كه دمهاى آتش جهنّم چيست اى جبرئيل ؟ گفت اى محمّد حق تعالى امر فرمود كه هزار سال بر آتش جهنّم دميدند تا سفيد شد ، پس هزار سال ديگر دميدند تا سياه شد ، و اكنون سياه است و تاريك ، و اگر قطرهء از ضريع كه عرق اهل جهنّم و چرك و ريم فرجهاى زناكاران است كه در ديگهاى جهنّم جوشيده و به عوض آب به اهل جهنّم مىخورانند در آبهاى اهل دنيا بريزد هر آينه جميع اهل دنيا از گندش بميرند ، و اگر يك حلقه از زنجيرى كه هفتاد ذرع است و بر گردن اهل جهنّم مىگذارند به دنيا بگذارند از گرمى آن تمام دنيا بگدازد ، و اگر پيراهنى از پيراهنهاى اهل آتش را در ميان زمين و آسمان بياويزند اهل دنيا از بوى بد آن هلاك شوند .\r\nچون جبرئيل اينها را بيان فرمودند حضرت رسول و جبرئيل هر دو به گريه در آمدند ، پس حق تعالى ملكى فرستاد به سوى ايشان كه پروردگار شما سلام مىرساند\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nشما را و مىفرمايد كه من شما را ايمن گردانيدم از اين كه گناهى كنيد كه مستوجب عذاب من شويد . پس بعد از آن هرگاه كه جبرئيل به خدمت آن حضرت مىآمد متبسّم و خندان بود .\r\nپس حضرت صادق - عليه السلام - فرمود كه در آن روز اهل آتش ، عظمت جهنّم و عذاب الهى را مىدانند و اهل بهشت عظمت بهشت و نعيم آن را مىدانند تا خود را به بالاى جهنّم مىرسانند پس چون به كنار جهنّم رسيدند ملائكه گرزهاى آهن بر كلّهء ايشان مىكوبند تا به قعر جهنّم بر مىگردند ، پس پوستهاى ايشان را تغيير مىدهند و پوست تازه بر بدن ايشان مىپوشانند كه عذاب در ايشان بيشتر تأثير كند . پس حضرت به ابو بصير گفت كه آنچه گفتم تو را كافى است ؟ گفت بس است مرا و كافى است « 46 » .\r\nو به سند معتبر از عمرو بن ثابت منقول است كه حضرت امام محمّد باقر - عليه السلام - فرمود كه اهل جهنّم در آتش فرياد مىكنند مانند سگان و گرگان ، كه فرياد كنند از شدّت آنچه به ايشان مىرسد از الم عذاب الهى ، چه گمان دارى اى عمرو به گروهى كه ايشان را مرگ نمىباشد كه از عذاب نجات يابند ، و عذاب ايشان هرگز سبك نمىشود ، و در ميان ايشان تشنه و گرسنه باشد و كران و گنگان و كوران باشند ، و رويهاى ايشان سياه شده باشد محروم و نادم و پشيمان ، و غضب كردهء پروردگار خود و رحم بر ايشان نكنند ، و عذاب ايشان را تخفيف ندهند ، آتش بر ايشان افزايند ، و از حميم گرم جهنّم به عوض آب آشامند ، و از زقوم جهنّم به عوض طعام خورند و به قلّابهاى آتش بدنهاى ايشان را درند ، و گرزهاى آهن بر سر ايشان كوبند ، و ملائكه بسيار غليظ بسيار شديد ايشان را در شكنجه دارند و بر ايشان رحم نمىكنند ، و بر روى ايشان را در آتش مىكشند ، و با شياطين ايشان را در زنجير مىكشند ، و در غلها و بندها ايشان را مقيّد مىسازند ، اگر دعا كنند دعاى ايشان مستجاب نمىشود ، و اگر حاجتى طلبند برآورده نمىشود ، اين است حال جمعى كه به جهنّم مىروند « 47 » .\r\nو منقول است در تفسير اين آيه كه حق تعالى مىفرمايد كه جبّار معاند را بعد از\r\n\r\n\r\n","description":"","footnote":"\r\n( 46 ) . بحار الانوار 8 / 280 ، ح 1 .\r\n( 47 ) . بحار الانوار 8 / 281 - 282 ، ح 3 .\r\n","page_name":" 166 ","page_number":166},
  {"content":"\r\n\r\nزندگانى دنيا به جهنّم مىبرند ، و به خورد او مىدهند از آبى كه روان شود از پوست و گوشت اهل جهنّم از چرك و ريم و زردابه كه از تن دوزخيان چكد ، و به تكلّف و رنج تمام جرعه جرعه مىخورد آن را و به گلويش فرو نمىرود از غايت تلخى و كندگى ، و از همه طرف مرگ به او مىرسد و به حال مرگ مىباشد و آرزوى مرگ مىكند و ليكن او را مرگ نمىباشد و نمى ميرد ، و بعد از هر عذابى عذابى سخت تر براى او هست .\r\nفرمود كه آن صديد جهنّم را چون نزديك او مىآورند رويش بريان مىشود ، و پوست و گوشت رويش در آن مىريزد ، پس چون مىخورد جميع امعاء و احشايش پاره پاره مىشود و به زيرش مىريزد ، و از هر يك از ايشان مانند رودخانه از چرك و ريم روان مىشود ، و آن قدر مىگريند كه از آب ديدهء ايشان نهرها جارى مىشود و در رويهاى ايشان جويها به هم مىرسد ، و بعد از آن اشك منقطع مىشود و خون به جاى اشك مىبارند به حدّى كه كشتيها در آب ديده ايشان جارى مىتوان كرد .\r\nو از حضرت امام جعفر صادق - عليه السلام - منقول است كه جهنّم را هفت در است ، از يك در فرعون و هامان و قارون داخل مىشوند ، و از يك در مشركان و كافران داخل مىشوند از آن جماعتى كه هرگز به خدا ايمان نياورده‌اند ، و از يك در بنى اميّه داخل مىشوند كه مخصوص ايشان است و كسى با ايشان در آن در شريك نيست ، و يك در ديگر باب لظى است ، و يك در ديگر باب سقر است ، و يك در ديگر باب هاويه است كه هر كه از آن در داخل شد هفتاد سال در جهنّم فرو مىروند پس جهنّم جوشى مىزند و ايشان را به طبقهء بالاى جهنّم مىافكند ، پس باز هفتاد سال ديگر فرو مىروند ، و ابد الآباد در جهنّم حال ايشان اين است . و يك در درى است كه از آن دشمنان ما و هر كه با ما جنگ كرده و هر كه يارى ما نكرده داخل جهنّم مىشوند ، و اين در بزرگترين درها است و گرمى و شدّتش از همه بيشتر است « 48 » .\r\nو منقول است از ابن عبّاس كه دو يهودى به خدمت حضرت امير المؤمنين - عليه السلام - آمدند و پرسيدند كه بهشت و دوزخ در كجايند ؟ حضرت فرمود كه\r\n\r\n\r\n","description":"","footnote":"\r\n( 48 ) . بحار الانوار 8 / 285 ، ح 11 .\r\n","page_name":" 167 ","page_number":167},
  {"content":"\r\n\r\nبهشت در آسمان است و دوزخ در زمين است « 49 » .\r\nو به سند معتبر منقول است كه از حضرت صادق - عليه السلام - پرسيدند از معنى فلق ، فرمود كه ذرّه ايست در جهنّم كه در آن هفتاد هزار خانه است و در هر خانه هفتاد هزار يورت است ، و هر يورتى هفتاد هزار مار سياه است ، و در شكم هر مارى هفتاد هزار سبوى زهر است ، و جميع اهل جهنّم را بر اين درّه گذار مى افتد « 50 » .\r\nو در حديث ديگر فرموده كه اين آتش شما كه در دنيا هست يك جزء است از هفتاد از آتش جهنّم كه هفتاد آن را به آب خاموش كرده‌اند و باز افروخته شده است ، و اگر چنين نمىكردند هيچ كس طاقت نزديك شدن آن نداشت و به درستى كه جهنّم را در روز قيامت به صحراى محشر خواهند آورد كه صراط را بر روى او بگذارند ، پس جهنّم فريادى در محشر برآورد كه جميع ملائكه مقرّبين و انبياء مرسلين از بيم آن به زانوى استغاثه در آيند « 51 » .\r\nو در حديث ديگر منقول است كه غسّاق وادى است در جهنّم كه در آن سيصد و سى قصر است ، و در هر قصرى سيصد خانه است ، و در هر خانه چهل زاويه است ، و در هر زاويه مارى است ، و در شكم هر مارى سيصد و سى عقرب است ، و در نيش هر عقربى سيصد و سى سبوى زهر است ، و اگر يكى از آن عقربها زهر خود را بر جميع اهل جهنّم بريزد از براى هلاك همه كافى است « 52 » .\r\nو در حديث ديگر منقول است كه دركات جهنّم هفت است : مرتبهء اوّل جحيم است كه اهل آن مرتبه را بر سنگهاى تافته مىدارند كه دماغ ايشان مانند ديگ به جوش مىآيد .\r\nو مرتبه دوّم لظى است كه حق تعالى در وصف آن مىفرمايد كه بسيار كشنده است دست و پاى مشركان را يا پوست سر ايشان را ، به جانب خود مىكشد كسى را كه\r\n\r\n\r\n","description":"","footnote":"\r\n( 49 ) . بحار الانوار 8 / 286 ، ح 13 .\r\n( 50 ) . بحار الانوار 8 / 287 ، ح 17 .\r\n( 51 ) . بحار الانوار 8 / 288 ، ح 21 .\r\n( 52 ) . بحار الانوار 8 / 314 ، ح 89 .\r\n","page_name":" 168 ","page_number":168},
  {"content":"\r\n\r\nپشت كرده بر حق و روى گردانيده از معبود مطلق ، و جمع كرده است مالهاى دنيا را و حفظ كرده و حقوق الهى را از آن ادا نكرده .\r\nمرتبه سوّم سقر است كه حق تعالى در وصف آن مىفرمايد كه سقر آتشى است كه باقى نمىگذارد پوست و گوشت و عروق و اعصاب و عظام را ، بلكه همه را مىسوزاند و باز حق تعالى آن اجزاء را باز مىگرداند ، و آتش دست بر نمىدارد و باز مىسوزاند ، و آتشى است بسيار سياه كننده پوست كافران را يا ظاهر و هويدا است براى ايشان ، و بر آن موكّل‌اند نوزده ملك يا نوزده نوع از ملائكه .\r\nو مرتبه چهارم حطمه است كه از آن شرارها جدا مىشود مانند كوشك عظيم كه گويا شتران زردند كه بر هوا مىروند ، و هر كه را در آن افكنند او را درهم مىشكند و مىكوبد مانند سرمه و روح از ايشان مفارقت نمىنمايد ، و چون مانند سرمه ريزه شدند حق تعالى ايشان را به حالت اوّل بر مىگرداند .\r\nو طبقه پنجم هاويه است كه در آنجا گروهى هستند كه فرياد مىكنند كه اى مالك به فرياد ما برس ، چون مالك به فرياد ايشان مىرسد ظرفى از آتش بر مىگيرد كه مملوّ است از چرك و خون و عرقى كه از بدنهاى ايشان جارى شده مانند مس گداخته و به ايشان مىخوراند ، پس چون به نزديك روى ايشان مىآورد پوست و گوشت رويشان در آن مىريزد از شدّت حرارت آن ، چنانچه حق تعالى مىفرمايد كه براى ستمكاران آماده كرده‌ايم آتشى را كه احاطه كند به ايشان سراپرده‌هاى آن ، و اگر استغاثه نمايند از تشنگى به فرياد ايشان مى رسند آبى كه مانند مس گداخته باشد كه چون پيش دهان ايشان برند بريان كند روهاى ايشان را بد شرابى است مهل از براى ايشان ، و بد تكيه گاهى است آتش از براى ايشان ، هر كه را در هاويه اندازند هفتاد سال در آتش فرو رود هر چند كه پوستش به سوزد حق تعالى بدل آن پوست ديگر بر بدنش بروياند .\r\nو طبقهء ششم سعير است كه در آن سيصد سراپرده از آتش هست و در هر سراپرده سيصد قصر است از آتش ، و در هر قصرى سيصد خانه از آتش هست ، و در هر خانه سيصد نوع از عذاب مقرّر است ، و در آنجا مارها و عقربها از آتش هست ، و كُنده‌ها و زنجيرها و غلها از آتش براى اهل آن طبقه مهيّا كرده‌اند ، چنانچه حق سبحانه\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nو تعالى مىفرمايد كه ما مهيّا كرده‌ايم براى كافران زنجيرها و غلها و آتش افروخته .\r\nو طبقهء هفتم جهنّم است كه فلق در آنجا است ، و آن چاهى است در جهنم كه چون در آن را مىگشايند جهنم مشتعل مىشود ، و اين طبقه بدترين طبقات دوزخ است . و صعودا كوهى است از مس در ميان جهنّم ، و آثاماً رودخانه ايست از مس گداخته كه بر دور آن كوه جارى است ، و اين موضع بدترين جاهاى اين طبقه است « 53 » .\r\nو از حضرت امام موسى كاظم - عليه السلام - منقول است كه در جهنّم وادى هست كه آن را سقر مىنامند كه از آن روز كه خدا آن را خلق كرده است نفس نكشيده است ، و اگر خدا آن را رخصت فرمايد كه به قدر سوراخ سوزنى نفس بكشد هر آينه جميع آنچه در روى زمين است بسوزاند ، و اهل جهنّم به خدا پناه مىگيرند از حرارت و گند و بدى و كثافت آن وادى ، و آنچه خدا در آنجا براى اهلش مهيّا فرموده از عذاب خود ، و در آن وادى كوهى است كه جميع اهل آن وادى پناه مىگيرند به خدا از گرمى و تعفّن و كثافت آن كوه ، و عذابهايى كه خدا در آنجا براى اهلش مقرّر فرموده و در آن كوه درّهء هست كه اهل آن كوه به خدا استعاذه مىنمايند از گرمى و گند و كثافت آن درّه و عذابهاى آن . و در آن درّه چاهى هست كه اهل آن درّه از گرمى و تعفن و قذارت و عذاب شديد آن چاه به خدا پناه مىبرند و در آن چاه مارى هست كه جميع اهل آن چاه از خباثت و تعفّن و كثافت آن مار و آنچه خدا در نيشهاى آن از زهر مقرّر فرموده به خدا استعاذه مىنمايند و در شكم آن مار هفت صندوق است كه آنها جاى پنج كس از امّتهاى گذشته است و دو كس از اين امّت . امّا آن پنج كس قابيل است كه برادر خود هابيل را كشت ، و نمرود كه با ابراهيم منازعه كرد و گفت من مىميرانم و زنده مىگردانم ، و فرعون است كه دعوى خدايى كرد ، و يهودا است كه يهود را گمراه كرد ، و بولس است كه نصارى را گمراه كرد ، و از اين امّت دو اعرابى اند كه ايمان به خدا نياوردند « 54 » .\r\nو به سند صحيح از حضرت صادق - عليه السلام - منقول است كه حضرت\r\n\r\n\r\n","description":"","footnote":"\r\n( 53 ) . بحار الانوار 8 / 289 - 290 ، ح 27 .\r\n( 54 ) . بحار الانوار 8 / 310 - 311 ، ح 77 .\r\n","page_name":" 170 ","page_number":170},
  {"content":"\r\n\r\nرسول - صلى الله عليه و آله - فرمودند كه شبى كه به معراج مىرفتم در عرض راه صداى مهيبى شنيدم كه از آن خائف شدم ، جبرئيل گفت كه شنيدى يا محمّد ؟ گفتم : بلى .\r\nگفت : اين سنگى بود كه هفتاد سال قبل از اين از كنار جهنّم انداخته بودم اكنون به قعرش رسيده است . فرمود كه بعد از آن ، آن حضرت را خندان نديدند تا از دنيا مفارقت فرمود ، پس حضرت رسول فرمود كه چون داخل آسمان اوّل شدم هر ملكى كه مرا ديد خندان و خوشحال شد ، تا آن كه رسيدم به ملكى از ملائكه كه از آن عظيم‌تر ملكى نديدم با هيأتى بسيار منكر و غضب از جبينش ظاهر ، پس آنچه ملائكهء ديگر از تحيّت و دعا نسبت به من به جا آوردند او به جا آورد ، و ليكن نخنديد و خوشحالى كه ديگران داشتند او نداشت ، از جبرئيل پرسيدم كه اين كيست كه من از ديدن او بسيار ترسان شدم ؟ گفت : جا دارد كه از او بترسى و ما همه از او ترسانيم اين مالك خازن جهنّم است و هرگز نخنديده است ، و از روزى كه حق تعالى او را و الى جهنّم گردانيده است تا حال هر روز خشم و غضبش بر دشمنان خدا و اهل معصيت زياده مىگردد ، و خدا اين ملك را خواهد فرمود كه انتقام از ايشان بكشد ، و اگر با كسى به خنده ملاقات كرده بود يا بعد از اين مىكرد البتّه بر روى تو مىخنديد و از ديدن تو اظهار فرح مىنمود ، پس من بر او سلام كردم و رد سلام به من نمود و مرا بشارت بهشت داد .\r\nپس من به جبرئيل گفتم چون جميع اهل سماوات او را اطاعت مىنمودند بفرما كه آتش دوزخ را به من بنمايد ، جبرئيل گفت : كه اى مالك به محمّد بنما آتش جهنّم را ، پس پرده را بر گرفت و درى از درهاى جهنّم را گشود ، ناگاه از آن زبانه به آسمان بلند شد و ساطع گرديد و بخروش آمد كه من در بيم شدم ، پس گفتم اى جبرئيل بگو كه پرده را بيندازد ، فى الحال مالك امر فرمود آن زبانه را كه به جاى خود برگرد پس برگشت « 55 » .\r\nو در حديث ديگر وارد شده است در تفسير اين آيه كه حق تعالى مىفرمايد كه بريده شده است براى كافران جامه‌ها از آتش كه اين آيه براى بنى اميّه نازل شده است\r\n\r\n\r\n","description":"","footnote":"\r\n( 55 ) . بحار الانوار 8 / 291 ، ح 30 .\r\n","page_name":" 171 ","page_number":171},
  {"content":"\r\n\r\nكه آتش ايشان را فرا گيرد ، چنانچه جامه آدمى را فرا مىگيرد ، پس لب زيرين ايشان چنان بياويزد كه به ناف ايشان برسد ، و لب بالاى ايشان به ميان سر ايشان برسد ، و بعد از اين آيه حق تعالى مىفرمايد كه بريزند از بالاى سر ايشان آبى جوشان كه بگدازد از غايت حرارت آنچه در شكم ايشان است از احشا و امعا و پوستهاى ايشان را ، و براى ايشان گرزها از آهن آماده كرده‌اند كه هرگاه خواهند كه بيرون آيند از آتش از كثرت شدّت و الم برگردانند ايشان را به آن گرزها در آتش و گويند به ايشان كه بچشيد آتش عذاب سوزان را « 56 » .\r\nو در حديثى وارد شده است كه اگر گرزى از آن گرزها را در زمين گذارند و جميع جن و انس جمع شوند و خواهند كه آن را بر دارند نتوانند برداشت .\r\nو از حضرت امير المؤمنين - عليه السلام - منقول است كه فرمود كه براى اهل معصيت نقبها در ميان آتش زده‌اند ، و پاهاى ايشان را در زنجير كرده‌اند ، و دستهاى ايشان را در گردن غل كرده‌اند ، و بر بدنهاى ايشان پيراهنها از مس گداخته پوشانيده‌اند ، و جبّه‌ها از آتش براى ايشان بريده بر ايشان بسته‌اند ، و در ميان عذابى گرفتارند كه گرميش به نهايت رسيده ، و درهاى جهنم را بر روى ايشان بسته‌اند ، پس هرگز آن درها را نمىگشايند و هرگز نسيمى بر ايشان داخل نمىشود ، و هرگز غمى از ايشان بر طرف نمىشود ، و عذاب ايشان پيوسته شديد است و عقاب ايشان هميشه تازه است ، نه خانهء ايشان فانى مىشود و نه عمر ايشان به سر مىآيد ، به مالك استغاثه مىكنند كه از پروردگار خود بطلب كه ما را بميراند و او در جواب مىگويد كه هميشه در عذاب خواهيد بود « 57 » .\r\nو به سند معتبر از حضرت صادق - عليه السلام - منقول است كه در جهنّم جايى هست كه اهل جهنّم از آن استغاثه مىنمايند ، و آن جاى هر متكبّر جبّار معاند است و هر شيطان متمرّد ، و هر متكبّرى كه ايمان به روز قيامت نداشته باشد و هر كه عداوت آل محمّد - عليهم السّلام - داشته باشد . و فرمود كه كسى كه در جهنّم عذابش از\r\n\r\n\r\n","description":"","footnote":"\r\n( 56 ) . بحار الانوار 8 / 292 ، ح 32 .\r\n( 57 ) . بحار الانوار 8 / 292 ، ح 34 .\r\n","page_name":" 172 ","page_number":172},
  {"content":"\r\n\r\nديگران سبك‌تر باشد كسى است كه در دريايى از آتش باشد و دو نعل از آتش در پاى او باشد و بند نعلينش از آتش باشد كه از شدّت حرارت مغز دماغش مانند ديگ در جوش باشد ، و گمان كند كه از جميع اهل جهنّم عذابش سخت‌تر است و حال آن كه عذاب او از همه سهل‌تر باشد « 58 » .\r\nو در حديث ديگر فرمود كه فلق چاهى است در جهنّم كه اهل جهنّم از شدّت حرارت آن استعاذه مىنمايند ، و از خدا طلب نمود كه نفسى بكشد ، چون نفس كشيد جميع جهنّم را سوزانيد ، و در آن چاه صندوقى است از آتش كه اهل آن چاه از گرمى و حرارت آن صندوق استعاذه مىنمايند ، و آن تابوتى است كه در آن تابوت شش كس از پيشينيان و شش كس از پسينيان جاى دارند .\r\nاما شش كس اوّل قابيل است كه برادر خود را كشت ، و نمرود كه ابراهيم را در آتش انداخت ، و فرعون و سامرى كه گوساله پرستى را دين خود كرد ، و آن كسى كه يهودى را بعد از پيغمبر ايشان گمراه كرد ، و آن كسى كه نصارى را بعد از پيغمبرشان گمراه كرد . و اما شش كس آخر . . . و سر كردهء خوارج نهروان و ابن ملجم « 59 » .\r\nو از حضرت رسول - صلى الله عليه و آله - منقول است كه فرمود كه اگر در اين مسجد صد هزار نفر يا زياده باشد و يكى از اهل جهنّم نفس بكشند هر آينه مسجد و هر كه در آن است بسوزد . و فرمود كه در جهنّم مارها هست به گندگى گردن شتران كه يكى از ايشان كه مىگزد كسى را چهل قرن يا چهل سال درد آن مىماند ، و عقربها هست به درشتى استر كه اثر گزيدن آنها نيز اين قدر از مدت مىماند .\r\nو از عبد الله بن عباس منقول است كه جهنّم را هفت در است ، و بر هر درى هزار كوه است ، و در هر كوهى هفتاد هزار درّه است ، و در هر درّه هفتاد هزار وادى است ، و در هر وادى هفتاد هزار شكاف است ، و در هر شكافى هفتاد هزار خانه است ، و در هر خانه هفتاد هزار مار كه طول هر مارى سه روز راه است ، و نيشهاى آن مارها به مثابه نخلهاى طولانى است ، مىآيد به نزديك فرزند آدم و مىگيرد پلك چشمان و لبهاى\r\n\r\n\r\n","description":"","footnote":"\r\n( 58 ) . بحار الانوار 8 / 295 ، ح 44 .\r\n( 59 ) . بحار الانوار 8 / 296 ، ح 46 .\r\n","page_name":" 173 ","page_number":173},
  {"content":"\r\n\r\nاو را و جميع گوشت و پوست او را از استخوانهايش مىكشد ، پس چون مىگريزد از آن مار در نهرى از نهرهاى جهنّم مىافتد كه چهل سال يا چهل قرن در آن نهر فرو مىرود .\r\nو به سند معتبر از حضرت صادق - عليه السلام - منقول است كه حق تعالى هچ كسى را خلق نفرموده است مگر آن كه منزلى در بهشت و منزلى در جهنّم براى او مقرّر فرموده ، پس چون اهل بهشت در بهشت قرار مىگيرند و اهل جهنّم در جهنّم ساكن مىشوند منادى ندا مىكند اهل بهشت را كه نظر كنيد بسوى اهل جهنّم پس مشرف مىشوند و نظر مىكنند بسوى جهنّم و منزلهاى ايشان را در جهنّم به ايشان مىنمايند كه اين منازلى است كه اگر معصيت الهى مىكرديد داخل اين منازل مىشديد ، پس چندان ايشان را فرح و شادى روى دهد كه اگر مرگ در بهشت باشد بميرند از شادى آن كه از چنين عذابى نجات يافته‌اند . پس منادى ندا كند اهل جهنّم را كه به جانب بالا نظر كنيد ، چون نظر كنند منازل ايشان را در بهشت و نعمتهايى كه در آنجا مقرّر شده به ايشان بنمايند و بگويند به ايشان كه اگر اطاعت الهى مىكرديد اين منازل را متصرّف مىشديد ، پس ايشان را حالى روى دهد از اندوه كه اگر مرگ باشد بميرند ، پس منازل اهل جهنّم را در بهشت به نيكوكاران دهند ، و منازل اهل بهشت را در جهنّم به بدكاران ، و اين است تفسير اين آيه كه حق تعالى در شأن اهل بهشت مىفرمايد كه ايشانند وارثان كه به ميراث مىبرند بهشت را و در آن مخلّد و پايدار خواهند بود « 60 » .\r\nو به سند معتبر از حضرت صادق - عليه السلام - منقول است كه چون اهل بهشت داخل بهشت شوند و اهل جهنّم به جهنّم در آيند منادى از جانب ربّ العزّه ندا كند كه اى اهل بهشت و اهل جهنّم اگر مرگ به صورتى از صورتها در آيد خواهيد شناخت او را ؟ گويند نه ، پس بياورند مرگ را به صورت گوسفند سياه سفيدى و در ميان بهشت و دوزخ بدارند ، و به ايشان گويند كه ببينيد كه اين مرگ است . پس حق تعالى امر فرمايد كه آن را ذبح نماييد و فرمايد : كه اى اهل بهشت هميشه در بهشت خواهيد بود و شما را مرگ نيست ، و اى اهل جهنّم در جهنّم خواهيد بود و شما را مرگ\r\n\r\n\r\n","description":"","footnote":"\r\n( 60 ) . بحار الانوار 8 / 287 ، ح 19 .\r\n","page_name":" 174 ","page_number":174},
  {"content":"\r\n\r\nنخواهد بود ، و اين روز است كه خداوند عالميان فرموده است : كه بترسان ايشان را از روز حسرت و روزى كه كار هر كس منقضى شده باشد و به پايان رسيده باشد و ايشان از آن روز غافلند . حضرت فرمود كه مراد اين روز است كه حق تعالى اهل بهشت و جهنّم را فرمان دهد كه هميشه در جاى خود باشند و مرگ ايشان را نباشد كه در آن روز اهل جهنّم حسرت برند و سودى ندهد و اميد ايشان منقطع گردد « 61 » .\r\nشيخ سعيد مفيد رضى اللّه در كتاب اختصاص به سند سابق از جابر جعفى از پيشواى ابرار و مقتداى اخيار منبع مناقب و مفاخر امام محمّد باقر - عليه السلام - روايت كرده است كه چون حق تعالى اراده نمايد كه روح كافر را قبض نمايد ملك موت را امر فرمايد كه برويد با ياوران خود به سوى دشمن من ، به درستى كه من انعام كردم بر او در دنيا به انواع نعمتها و او را دعوت نمودم به سوى دار السّلام كه بهشت است و او ابا ورزيد و به من ناسزا گفت و كافر شد به من و به نعمتهاى من ، پس روح پليدش را قبض كن و بسوى جهنّم انداز . پس ملك موت به سوى او آيد با روى ترش و ناخوش ، ديده‌هايش مانند برق رباينده ، و صدايش مثل رعد درهم شكننده ، و رنگش مانند شب تار ، و نفسش مانند زبانيهء نار ، سرش در آسمان اوّل و يك پايش در مشرق و پاى ديگر در مغرب و پاهايش بر روى هوا ، و سيخى در دست داشته باشد كه شعبه‌هاى بسيار در آن باشد ، و پانصد نفر از اعوان او با او فرود آيد ، و تازيانه‌ها در دست داشته باشند كه از ميان جهنّم برداشته باشند آتش جهنّم از آنها مشتعل باشد ، و پلاسى سياه و اخكرى از جهنّم با خود بياورند ، پس ملكى از خازنان جهنّم كه او را سقحطائيل گويند بر او داخل شود و شربتى از جهنّم در كام او ريزد كه پيوسته از آن شربت تشنه باشد تا داخل جهنّم شود . چون نظر آن بى سعادت بر ملك موت افتد ديده‌اش باز ماند و عقلش پرواز كند و خطاب نمايد به ملك موت و استغاثه نمايد كه مرا به دنيا برگردانيد ، ملك در جواب گويد  « كَلَّا إِنَّها كَلِمَةٌ هُوَ قائِلُها »  « 62 » نخواهد شد اين و اين سخنى است كه در هنگام دهشت و اضطراب مىگويند\r\n\r\n\r\n","description":"","footnote":"\r\n( 61 ) . بحار الانوار 8 / 346 ، ح 4 .\r\n( 62 ) . سوره المؤمنون : 100 .\r\n","page_name":" 175 ","page_number":175},
  {"content":"\r\n\r\nو فايده نمىبخشد . پس گويد اى ملك موت به كى گذارم اهل و فرزندان و عشيرهء خود را و آنچه داشته‌ام در دنيا ، ملك گويد آنها را به ديگران بگذار و خود برو به سوى آتش جهنّم . پس آن سيخ را بر او بزند كه شعبه هاى آن در جميع رگها و مفصلهاى او بند شود ، پس بكشد آن سيخ را و روحش را به آن جذب كند از جانب پاهاى او . پس چون روح به زانوهاى او رسد كه حركت نتواند كرد امر كند اعوان خود را كه آن تازيانه‌هاى آتش بار را بر او فرود آورند ، پس سكرات مرگ را به او بچشاند و شدّتهاى مردن را به او برساند ، چنانچه گويا هزار شمشير بر او مىزنند ، و چنان به سختى روح او را كشد مانند سيخ پر شعبه كه از نمد ترى بيرون كشند . پس آن سيخ را در بدن او بگرداند كه از آن شعبه‌ها جان او را از جميع رگها و اعضاء و بندهاى بدن او بكشد ، و چون جان به حلقوم او رسد ملائكه تازيانه زنند بر روى او و بر دبر او ، چنانچه حق تعالى مىفرمايد  « وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ وَ ذُوقُوا عَذابَ الْحَرِيقِ »  « 63 » يعنى :\r\nاگر ببينى وقتى را كه ملائكه قبض روح كافران مىكنند مىزنند روهاى ايشان را و دبرهاى ايشان را يا پشت سرهاى ايشان را و مىگويند بچشيد آتش عذاب سوزنده را و ملائكه گويند به ايشان از روى غضب و شدّت كه بيرون كن جان خود را .\r\nچنانچه حق تعالى فرمود است  « وَ لَوْ تَرى إِذِ الظَّالِمُونَ فِي غَمَراتِ الْمَوْتِ وَ الْمَلائِكَةُ باسِطُوا أَيْدِيهِمْ أَخْرِجُوا أَنْفُسَكُمُ الْيَوْمَ تُجْزَوْنَ عَذابَ الْهُونِ بِما كُنْتُمْ تَقُولُونَ عَلَى اللَّهِ غَيْرَ الْحَقِّ وَ كُنْتُمْ عَنْ آياتِهِ تَسْتَكْبِرُونَ »  « 64 » يعنى : اگر ببينى وقتى كه ظالمان و ستمكاران در سكرات و شدّتهاى مرگ باشند و ملائكه دستها گشاده باشند به قبض روح ايشان و گويند بيرون كنيد جانهاى خود را از بدنهاى خود امروز جزا داده مىشويد عذابى را كه مورث خواريها و مذلّتها است براى شما به سبب آن كه گفتيد بر خدا آنچه حق نبوده و بوديد تكبّر كننده از قبول آيات خدا .\r\nو اشاره به اين است آن كه حق تعالى فرموده است  « يَوْمَ يَرَوْنَ الْمَلائِكَةَ لا بُشْرى يَوْمَئِذٍ لِلْمُجْرِمِينَ وَ يَقُولُونَ حِجْراً مَحْجُوراً »  « 65 » يعنى : روزى كه ببينيد ملائكهء مرگ را\r\n\r\n\r\n","description":"","footnote":"\r\n( 63 ) . سوره الانفال : 50 .\r\n( 64 ) . سوره الانعام : 93 .\r\n( 65 ) . سوره الفرقان : 22 .\r\n","page_name":" 176 ","page_number":176},
  {"content":"\r\n\r\nبشارتى و خير و نيكى نخواهد بود براى گناهكاران و كافران و گويند ملائكه به ايشان كه حرام است بر شما بهشت و ممنوعيد از داخل شدن آن . و فرمود كه چون روحش به در آورد بدن او را ميان مطرقه و سندان گذارد و همه را درهم شكند از اطراف انگشتان او تا ديده‌هاى او ، پس گند بدى از او ساطع گردد كه جميع اهل آسمانها از آن متأذّى گردند و گويند لعنت خدا بر اين روح كافر بد بوى كه از دنيا بيرون رفت ، پس لعنت كنند او را خدا و جميع لعنت كنندگان .\r\nپس چون روح او را به سوى آسمان اوّل بالا برند درهاى آسمان را بر روى او ببندند ، چنانچه خداى عزّ و جل در قرآن فرموده  « لا تُفَتَّحُ لَهُمْ أَبْوابُ السَّماءِ وَ لا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ »  « 66 » يعنى گشوده نمىشود براى ايشان درهاى آسمان و داخل بهشت نمىشوند تا داخل شود شتر درسوراخ سوزن ، يعنى چنانچه اين محال است آن نيز محال است .\r\nپس ندا از ملأ اعلى رسد كه بر گردانيد اين روح پليد را بر خودش كه از زمين ايشان را آفريده‌ام و در زمين ايشان را بر مىگردانم و از زمين ايشان را بيرون مىآورم مرتبهء ديگر پس چون او را در تابوت گذارند شياطين جنّيان او را بر دارند ، و چون به نزديك قبر رسانند بقعه‌هاى زمين به فرياد آيند و همه گويند خداوندا او را در ميان ما جاى مده تا بگذارند او را در آن گودالى كه براى او مقدّر شده است . و چون جسد او را در لحد گذارند زمين او را خطاب كند لا مرحبا بك خوش نيامدى اى دشمن خدا ، تو چون بر پشت من راه مىرفتى تو را دشمن مىداشتم ، و امروز كه در شكم من در آمدى دشمنى من نسبت به تو زياده شد به عزّت پروردگارم سوگند كه بد مجاورتى كنم تو را و بر تو تنگ گردانم جاى تو را و وحشت دهم مكان تو را و بر خلاف طمعهاى تو به عمل آورم ، و براى تو گودالى باشم از گودالهاى جهنّم .\r\nپس منكر و نكير در قبر او در آيند با رويهاى سياه و چشمهاى كبود ، قبر را به نيشهاى خود بشكافند و در ميان موهاى خود راه روند ، و حدقه‌هاى ايشان مانند ديگ مس\r\n\r\n\r\n","description":"","footnote":"\r\n( 66 ) . سوره الاعراف : 40 .\r\n","page_name":" 177 ","page_number":177},
  {"content":"\r\n\r\nسرخ باشد ، و سخن ايشان مانند رعد بلند آواز باشد ، و ديده‌هاى ايشان مثل برق لامع باشد ، پس بانگى بر او زنند كه جانش به حنجره‌اش آيد و پرسند كه كيست پروردگار تو ؟ و چيست دين تو ؟ و كيست پيغمبر تو ؟ و چيست كتاب تو و كيست امام تو ؟ او در جواب گويد كه نمىدانم . گويند در دنيا شك داشتى و در اينجا نيز شك دارى هرگز ندانى و هدايت نيابى ، پس گرزى بر او زنند كه صدايى از او ظاهر گردد كه هر كه در مشرق و مغرب عالم است بشنوند به غير جن و انس كه مصلحت در شنيدن ايشان نيست و از شدّت آن صدا ماهيان بگريزند و وحشيان صحرا رم كنند و ليكن شما از آن خبردار نمىشويد ، پس خدا بر او مسلّط گرداند دو مار سياه أزرق را كه در روزى پنج ساعت و در شبى شش ساعت او را عذاب كند به سبب آنكه كارهاى بد را از مردم پنهان مىكرد و از خدا پروا نمىكرد ، پس دورند از رحمت خدا آنها كه ايمان به خدا ندارند ، پس خدا دو ملك كور و كر بر او مسلّط مىگرداند كه دو گرز از آهن در دست دارند و پيوسته بر او مىزنند تا روز قيامت ، چون صباح روز قيامت شود آتش در قبر او مشتعل گردد ، پس گويد واى بر من كه قبرم پر از آتش شد ، و در آن حال منادى او را ندا كند كه ويل و عذاب و خوارى تو نزديك شده است برخيز از آتش قبر و برو به سوى آتشى كه هرگز خاموش نخواهد شد ، پس بيرون آيد از قبر با روى سياه و ديده هاى كبود و بينى در آن سر به زير افكند با خاطر غمگين ، و از زير چشم دو ديده از جانب راست و چب نظر كند از ترس و هراس . پس عمل خبيث او با صورت زشتى بيايد و بگويد به خدا سوگند كه تو به سوى طاعت خدا دشوار مىرفتى ، و به سوى معصيت حق تعالى مبادرت مىنمودى ، در دنيا تو بر من سوار بودى و مرا مرتكب مىشدى ، امروز مىخواهم من بر تو سوار شوم و بكشم تو را به سوى آتش جهنّم ، پس بر دوشهاى او سوار شود و پا بر او زند تا او را به كنار جهنّم رساند .\r\nچون نظر كند بسوى ملائكه كه براى او مستعد گرديده‌اند با زنجيرها و غلها ، و لبهاى خود را به دندان مىگزند از خشم و غضب بر او گويد اى واى بر من كاش نامهء مرا به من نداده بودند و نمىدانستم حساب من چيست ، كاش مىمردم و هرگز زنده نمىشدم ، هيچ فايده نبخشيد به من آنچه داشتم از مال و اولاد و اتباع سلطنت و\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاستيلاى من هلاك و ضايع شد .\r\nپس خداوند جليل جبّار ندا كند كه بياوريد او را به سوى آتش ، پس زمين در زيرش آتش سوزان گردد ، و آفتاب در بالاى سرش آتش گردد و آتشى بيايد و به پاى او احاطه كند ، او فرياد برآورد كه وا عقباه آتش به سخن آيد و در جوب او بگويد كه خدا دور كند پاشنه‌هاى تو را كه پيوسته از طاعت الهى دور بود ، پس ملكى بيايد و سينهء او را سوراخ كند تا پشتش و دست چپ او را از آن سوراخ بيرون برد به پشت سرش . پس نامهء عملش پرواز كند از پشت سرش و به دست چپ او آيد ، پس گويند بخوان نامهء خود را ، گويد چگونه بخوانم كه نامه در پشت سر من است و جهنّم در پيش روى من ، پس ندا رسد از خداوند جبّار كه گردن و پشتش را درهم شكن و پاهايش به موى پيشانى او ببند ، پس فرمايد كه  « خُذُوهُ فَغُلُّوهُ »  « 67 » بگيريد او را پس غل كنيد او را پس در آتش عظيم جحيم او را بيندازيد . چون اين ندا برسد هفتاد هزار ملك در نهايت غلظت و شدّت مبادرت نمايند به سوى او براى تعظيم امر خداوند قهّار ، پس بعضى گوشتش را كنند و بعضى ريشش را و بعضى استخوانهايش را . پس كافر گويد آيا مرا رحم نمىكنيد ؟\r\nگويند اى شقى چگونه تو را رحم كنيم و حال آن كه بدبختى تو به مرتبه ايست كه رحم كننده‌ترين رحم كنندگان خداوند عالميان تو را رحم نمىكند ، اى شقى از اين آزارها به فرياد آمدهء ، پس چگونه خواهد بود حال تو در هنگامى كه تو را در ميان جهنّم افكنيم .\r\nپس ملك دستى بر سينهء او زند و او را در ميان آتش افكند ، پس هفتاد سال در دركات فرو رود ، و پيوسته گويد اى كاش اطاعت خدا و رسول كرده بودم ، پس سنگى از كبريت در جانب چپ او بندند كه در روى او شعله‌ور گردد ، و شيطانى از جانب راست او با او قرين گردانند ، و حق تعالى هفتاد پوست در بدن او خلق نمايد كه گندگى هر پوستى چهل ذراع باشد به ذراع ملكى كه او را عذاب كند ، و ما بين هر دو پوست چهل ذراع باشد ، و ميان آنها پر باشد از مارهاى آتش و عقربهاى آتش و كرمها از آتش ، و سرش مانند كوه عظيمى باشد ، و رانهايش مانند كوه ورقان باشد كه كوهى است در\r\n\r\n\r\n","description":"","footnote":"\r\n( 67 ) . سوره الحاقه : 30 .\r\n","page_name":" 179 ","page_number":179},
  {"content":"\r\n\r\nمدينه ، و لبهايش از لبهاى فيل درازتر شود كه در ميان آتش كشد ، و گوشهايش مثل دو چاه عميق گردد ، و در ميان آنها سراپرده‌ها از آتش باشد ، و آتش را از زيرش به سوى دهانش از ميان شكمش مشتعل باشد و به هر درك از دركات جهنّم كه برسد او را به هفتاد زنجير ببندند ، كه هر زنجيرى هفتاد ذراع باشد ، و در ميان هر ذراع حلقه‌ها بعدد قطرات باران باشد ، و اگر يك حلقه از آنها را بر روى كوههاى زمين گذارند همه را بگدازد ، اين است كه حق تعالى فرموده است  « ثُمَّ فِي سِلْسِلَةٍ ذَرْعُها سَبْعُونَ ذِراعاً فَاسْلُكُوهُ »  « 68 » يعنى : پس در زنجيرى كه ذرعش هفتاد ذراع است او را در آوريد .\r\nو حضرت فرمود : كه پس بر او هفتاد پيراهن بپوشانند از قطران جهنّم ، و قطران روغنى است بسيار بد بو و غليظ چسبنده و سوزنده كه بر بدن شتر گر ، مىمالند و روهاى ايشان را آتش فرو گيرد ، چنانچه خدا در قرآن ياد كرده است  « سَرابِيلُهُمْ مِنْ قَطِرانٍ وَ تَغْشى وُجُوهَهُمُ النَّارُ »  « 69 » و در بدنش به قدر انگشتى نباشد ، مگر آن كه در آن حليه از آتش بوده باشد و در پاهايش زنجيرهاى آتش و بر سرش تاجى شصت ذراع از آتش ، و در سرش سيصد و شصت سوراخ بوده باشد كه مانند گلخن از آنها دود بيرون آيد از هر جانب ، و مغز سرش به جوش آيد و بر دوشهايش جارى گردد ، و سيصد و شصت نهر از چرك و ريم و قيح و صديد از بدن پليدش جارى گردد .\r\nو با اين حال جايش بر او چندان تنگ باشد مانند سرنيزه در ميان آهن پس از تنگى منزلها بر ايشان و بوى بد و سياهى و تاريكى و زبانها و صداها و فرياد ، روهاى ايشان تيره گردد و كرمهاى بدنهاى ايشان بزرگ شوند و چنگالها مانند چنگال گربه و عقارب به هم رسانند كه گوشت و استخوان ايشان را گزند و خورند و خون ايشان را آشامند و خوردنى و آشاميدنى به غير اينها نداشته باشند ، پس ملكى دستى بر سينهء او زند و او را سرنگون در درك ديگر افكند ، پس هفتاد هزار سال ديگر از سر برود تا به حطمه برسد او را و شيطانش را درهم شكنند و او با شيطان ديگر در يك زنجير باشند هرگاه\r\n\r\n\r\n","description":"","footnote":"\r\n( 68 ) . سوره الحاقه : 32 .\r\n( 69 ) . سوره ابراهيم : 50 .\r\n","page_name":" 180 ","page_number":180},
  {"content":"\r\n\r\nشيطان نظر بر روى قبيح او كند روى ترش كند .\r\nپس كافر با شيطان گويد :  « يا لَيْتَ بَيْنِي وَ بَيْنَكَ بُعْدَ الْمَشْرِقَيْنِ فَبِئْسَ الْقَرِينُ »  « 70 » اى كاش مىبود ميان من و تو دورى مشرق از مغرب پس بد قرين و همنشين مىباشى تو مرا ، پس گويد : واى بر تو مرا گمراه كردى قدرى از عذاب مرا تو بردار ، شيطان گويد : اى شقى چگونه من از تو چيزى از عذاب خدا بردارم و من و تو امروز هر دو در عذاب شريكيم .\r\nپس باز ملك عذاب گرزى بر سر او زند كه هفتاد هزار سال ديگر در دركات جهنّم فرو رود تا به چشمهء برسد كه آن را آنيه نامند ، چنانچه حق تعالى فرموده  « تُسْقى مِنْ عَيْنٍ آنِيَةٍ »  « 71 » حضرت فرمود كه آن چشمه ايست كه گرمى و پختن آن به نهايت رسيده است و بر آن آتش افروخته‌اند از روزى كه خدا جهنّم را آفريده است همه چشمه‌هاى جهنّم ساكن مىشوند ، و اين چشمه هرگز ساكن نمىگردد و هميشه در جوش است از شدّت حرارتش .\r\nپس ملائكه گويند : اى گروه اشقيا نزديك بياييد و از اين چشمه بنوشيد ، چون روى بگردانند و امتناع نمايند ملائكه گرزها بر ايشان زنند و گويند  « ذُوقُوا عَذابَ الْحَرِيقِ »  « 72 » يعنى : بچشيد عذاب آتش سوزنده را اين عذابها به سبب آن عملها است كه به دستهاى خود كرده‌ايد و پيش فرستاده‌ايد ، و نيست پروردگار تو ستم كننده نسبت به بندگان ، پس كاسهء از آهن بياورند مملو از آنيه ، چون به نزديك روى ايشان بياورند لبهاى ايشان بالا جهد و گوشتهاى روى ايشان فرو ريزد ، و چون جرعهء از آن در شكم ايشان داخل شود آنچه در شكم ايشان است از احشا و امعاء گداخته شود و از زير ايشان به در رود و پوستهاى ايشان بگدازد . پس گرز ديگر بر سر او زنند كه هفتاد هزار سال ديگر در دركات جحيم فرو رود تا به سعير رسد در آنجا آتش جهنّم بر روى ايشان مشتعل گردد ، و از زبانهء آتش ديده‌هاى ايشان كور شود ، پس گرزى بر سر او زنند كه هفتاد هزار سال\r\n\r\n\r\n","description":"","footnote":"\r\n( 70 ) . سوره الزخرف : 38 .\r\n( 71 ) . سوره الغاشية : 5 .\r\n( 72 ) . سورهء آل‌عمران : 181 .\r\n","page_name":" 181 ","page_number":181},
  {"content":"\r\n\r\nديگر فرو رود تا به درخت زقوم برسد ، و آن درختى است كه از اصل جحيم و بيخ مىرويد و ميوهء آن در قبح منظر و هايل « 73 » بودن گويا سرهاى ديوان است ، و بر آن درخت هفتاد شاخ از آتش هست ، و در هر شاخى هفتاد هزار ميوه هست كه هر يك در قباحت منظر و بد بويى به سر شيطان مىماند و آن درخت بر روى سنگ بسيار نرم لغزنده روييده باشد مانند آيينه ، و از اصل آن سنگ تا بيخ درخت هفتاد هزار سال راه باشد ، و شاخهاى آن درخت از آتش آب خورند و برگها و ميوه‌هاى آن از آتش باشد . پس ملائكه به او گويند و جبر نمايند كه بالا رو و هر چند بالا رود پايش لغزد و به زير آيد ، پس هفتاد هزار سال در اين عذاب و شدّت و تعب باشد تا به اصل زقّوم رسد ، چون ميوه از آن به دهان گذارد از صبر تلخ تر و از مردار گنديده تر و از آهن سخت‌تر باشد ، و چون در شكمش داخل شود به جوش آيد مانند آب جوشان كه غليان نمايد ، پس به ياد آورند و حسرت برند بر طعامهاى نيكو و ميوه هاى لذيذ كه در دنيا مىخوردند و كفران نعمتها مىنمودند ، و در اثناى اين حال ملائكه ايشان را فرو كشند ، پس سالها در ظلمت و تاريكيهاى جهنّم فرو روند ، و چون بر آتش قرار گيرند صدايى از ايشان ظاهر شود مانند صداى ماهى كه در ميان تابه بريان كنند ، پس ايشان را از درخت زقوم بيندازند به سوى رودى چند كه از مس گداخته جارى باشند و از آتش جهنّم بسيار گرم تر باشد ، و آن رودخانه جوشد و ايشان در آنها غوطه خورند تا آن كه بعد از سالها ايشان را به ساحلها افكنند كه در كنار آن رودها است .\r\nپس در آن ساحلها جانوران آتش جهنّم بر ايشان حمله نمايند از مارها مانند شتران مست و كژدمها مانند استرهاى سياه ، و هر عقربى شصت بند در پشت داشته باشند ، و در هر بندى سبويى از زهر بوده باشد ، پس به هر كافرى هفتاد هزار مار سياه كبود چشم هفتاد هزار كژدم بچسبند ، و هفتاد هزار سال بر ايشان زهر ريزند كه سوختن آتش را فراموش كنند ، پس پناه برند به درخت زقّوم و به هر شاخى از آن هفتاد هزار كس بچسبند و خود را بياويزند كه آن شاخ نشكند و خم نشود ، پس آتش از دبر ايشان داخل\r\n\r\n\r\n","description":"","footnote":"\r\n( 73 ) . هايل : ترساننده ، ترس‌آور ، هولناك .\r\n","page_name":" 182 ","page_number":182},
  {"content":"\r\n\r\nشود و از دهان ايشان زبانه كشد لبهايشان بريان شود و دلهاشان پرواز كند و گوشهاى ايشان بريان شود و پيه ايشان بگدازد ، پس غضب خداوند حىّ قيّوم بر ايشان شديد گردد و فرمايد كه اى مالك بگو به ايشان كه بچشيد كه زياد نمىكنم شما را مگر عذاب ، اى مالك برافروز آتش را بر ايشان كه شديد است غضب من بر كسى كه مرا ناسزا گفته بر عرش عظمت و جلال من و سبك شمرده است حق مرا و منم خداوند جبّار ، پس ندا كند مالك كه اى اهل ضلال و گمراهى و استكبار و صاحبان نعمت بسيار در دنيا چگونه مىيابيد عذاب آتش سقر را ؟ ايشان گويند دلهاى ما را بريان كرد و گوشتهاى ما را خورد و استخوانهاى ما را درهم شكست و ما را فريادرس و ياورى نيست .\r\nپس مالك گويد به عزّت پروردگارم كه زياد نمىكنم براى شما مگر عذاب ، ايشان گويند اگر عذاب كند ما را پروردگار ما بر ما هيچ ستم نكرده است ، پس مالك گويد  « فَاعْتَرَفُوا بِذَنْبِهِمْ فَسُحْقاً لِأَصْحابِ السَّعِيرِ »  « 74 » پس اعتراف كردند به گناهان خود ، پس دورى از رحمت باد اصحاب سعير را .\r\nپس خداوند جبّار باز غضب فرمايد و گويد اى مالك ديگر برافروز آتش را بر ايشان ، پس غضب مىنمايد مالك و ابر سياهى بر مىانگيزد بر سر ايشان كه همه را فراگيرد ، پس ندا مىكند ايشان را كه اوّل و آخر و افضل و ادناى ايشان همه بشنوند و مىگويد چه مىخواهيد كه بر شما بياورم ؟ ايشان فرياد برآورند كه آب سرد وا عطشاه زهى تشنگى و طول مذلّت و خوارى كه ما را فرو گرفته است ، پس به عوض آب سرد ببارد بر ايشان سنگها و قلابها و چرك و ريم و كرمهاى آتش كه رويهاى ايشان را بار ديگر بسوزاند ، و ديده‌هاى ايشان را كور كند ، و استخوانهاى ايشان را بشكند ، پس در آن هنگام فرياد و نالهء وا ثبوراه برآورند ، و چون استخوانها بى گوشت بماند بار ديگر به امر خداوند قهار مالك آتش برافروزد بر ايشان كه استخوانهاى ايشان مانند هيزم بسوزد .\r\nپس بار ديگر ايشان را برگرداند و هفتاد خريف كه هر خريف هزار سال است يا زياده در آتش بسوزند ، پس درهاى جهنّم را بر روى ايشان ببندند ، و از هر درى تا درى پانصد سال راه است ، پس هر يك از ايشان را در ميان سه تابوت از آتش جهنّم بگذارند هر\r\n\r\n\r\n","description":"","footnote":"\r\n( 74 ) . سوره الملك : 11 .\r\n","page_name":" 183 ","page_number":183},
  {"content":"\r\n\r\nيك بر روى ديگرى كه سخن ايشان را كسى نشنود مگر آن كه فريادى كنند مانند نالهء استر و فرياد خر و صداى سگ و كران و لالان و كوران باشند ، و به غير نالهء ايشان سخنى شنيده نشود ، پس درهاى جهنّم را بر ايشان ببندند و عمودها را بر ايشان بشكنند ، و چنانچه حق تعالى فرموده است   « إِنَّها عَلَيْهِمْ مُؤْصَدَةٌ فِي عَمَدٍ مُمَدَّدَةٍ »   « 75 » پس هرگز نسيمى بر ايشان داخل نمىشود ، و هرگز غمى از ايشان بيرون نمىرود ، نه شفاعت كننده دارند از ملائكه ، و نه دوستى و يارى از اهل بهشت ، و حق تعالى ياد ايشان را از خاطره‌هاى بندگان محو مىكند كه هرگز ايشان را ياد نكنند « 76 » .\r\nتمام شد حديث اى عزيز ، آن است احوال نيكوكاران كه شنيدى ، و اين است احوال اشقيا و كافران كه شمّهء مذكور شد ، اگر به قيامت و حشر اعتقاد دارى و فرمودهء خدا و رسول و ائمّهء هدى باور مى كنى تا عمر باقى است و تا كلامى بر زبان جارى است و درگاه توبه مفتوح است ، فكر خود بكن و به تدارك ما فات و محو سيئات به سيلاب عبرات و افشاى ذخاير طاعات كه مادهء سعادات و وسيله قربات است مشغول شو و عمر شريف را كه سرمايهء تحصيل سعادت ابدى و نقد تجارت ارباح اخروى است به باطل ضايع مكن ، و به لهو و لعب صرف منما كه زود باشد كه يك ساعت او را آرزو كنى و ميسّر نشود ، و استدعاى بازگشت دنيا كنى و به دست نيايد .\r\nاميد كه حق تعالى به فضل كامل و لطف شامل خود اين غريق بحر خطا را با ساير برادران ايمانى به ساحل نجات رساند و از عقوبات ابدى نجات بخشيده به درجات عاليهء باقيهء بهشت جاويد فايز گرداند به محمّد و آله الطّاهرين .\r\nو الحمد للّه أولا و آخرا ، و صلى اللّه على سيّد المرسلين محمّد و عترته الاكرمين ، و لعنة اللّه على أعدائهم أجمعين .\r\nو تمام شد استنساخ اين شش رساله با تحقيق و تصحيح و تعليق در روز عيد غدير سنه 1408 هجرى قمرى به دست اين حقير ناچيز سيّد مهدى رجايى در شهر مقدس قم حرم اهل بيت عليهم السلام .\r\n\r\n\r\n","description":"","footnote":"\r\n( 75 ) . سوره الهمزة : 9 .\r\n( 76 ) . بحار الانوار 8 / 317 - 323 از كتاب اختصاص .\r\n","page_name":" 184 ","page_number":184},
  {"content":"\r\n\r\n\r\nرسالهء حكمت و فلسفه شهادت امام حسين عليه السلام\r\nتأليف علّامه مجلسى تحقيق سيّد مهدى رجائى\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nبسم اللّه الرّحمن الرّحيم\r\nالحمد للّه الذى خصّ البلاء بالانبياء ثمّ الاوصياء ثمّ الامثل فالامثل من الاولياء ، و الصّلاة و السّلام على سيّد أصحاب البلاء محمّد و عترته النجباء المختارين للشهادة شوقا الى اللقاء .\r\nو بعد ، چنين گويد احقر عباد الله محمد باقر بن محمد تقى - عفى الله عنهما - كه اين رساله‌اى است كه در بيان حكمت شهادت سيّد شهداء و قرّة العين سيّد أنبياء و جگر گوشهء على مرتضى امام حسين بن على ، شهيد كربلا - صلوات الله عليهم ، و لعنة اللّه على أعدائهم ما بقيت الارض و السّماء - و رفع بعضى از شبهات كه در اين باب به خاطر اكثر شيعيان مىرسد .\r\nابن بابويه به سند معتبر از عبد اللّه بن فضل روايت كرده است كه گفت به خدمت حضرت صادق - عليه السلام - عرض كردم كه يا بن رسول الله ، به چه علّت روز عاشورا روز اندوه و جزع و مصيبت و گريه است ، و روزى كه حضرت رسالت - صلى اللّه عليه و آله - به عالم بقا رحلت فرمود ، و روزى كه حضرت فاطمه - صلوات اللّه عليها دار فانى را وداع نمود ، و روزى كه حضرت امير المؤمنين - صلوات اللّه عليه - شهيد شد ، و روزى كه حضرت امام حسن - عليه السلام - مسموم گرديد ، در جزع و مصيبت مثل آن روز نيست ؟ حضرت فرمود كه روز شهادت حسين - عليه السلام - مصيبت آن از جميع روزها عظيم‌تر است ، زيرا كه اصحاب كسا و آل عبا گرامىترين خلق بودند نزد حق تعالى ، و مردم ايشان را با يكديگر مشاهده مىكردند ، و آيات و كرامت فضل ايشان با يكديگر نازل مىشد . پس چون حضرت\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nرسالت - صلى اللّه عليه و آله از دنيا رفت حضرت امير المؤمنين و فاطمه و حسن و حسين - عليهم السلام - در ميان مردم بودند ، و خود را به ديدن ايشان تسلّى مىدادند ، پس چون حضرت فاطمه - عليها السلام از دنيا رفت مردم خود را به ملاقات امير المؤمنين و حسن و حسين - عليهم السلام - تسلّى مىدادند ، و چون حضرت امير المؤمنين صلوات اللّه عليه شهيد شد ديدن حسن و حسين - عليهما السلام - موجب تسلّى مردم مىگرديد ، و چون حضرت امام حسن - عليه السلام - شهيد شد مردم به ملاقات وافر البركات حضرت امام حسين - عليه السلام - درد مصيبت و مفارقت و اندوه آن بزرگواران را مداوا مىكردند و ديدهء خود را به لقاى او روشن مىگردانيدند .\r\nو چون حضرت امام حسين - صلوات اللّه عليه - شهيد شدند كسى از آل عبا نماند كه مردم خود را به ديدن او تسلّى دهند ، پس رفتن آن حضرت مثل رفتن همهء ايشان بود ، و به اين سبب روز مصيبت آن حضرت ، بدترين روزهاست .\r\nراوى گفت : يا بن رسول اللّه آيا ديدن على بن الحسين - عليه السلام - موجب تسلّى مردم نمىگرديد ؟\r\nفرمود : بلى على بن الحسين سيّد عابدان و پيشواى مردمان و حجّت خداوند عالميان بود بعد از پدر بزرگوار خود ، و ليكن حضرت رسالت - صلى اللّه عليه و آله - را ملاقات نكرده بود ، و از او حديث نشنيده بود ، و علمش به ميراث از پدر و جد به او رسيده بود ، و مردم حضرت امير المؤمنين و فاطمه و حسن و حسين - عليهم السلام - را پيوسته با حضرت رسالت - صلى اللّه عليه و آله - ديده بودند و در مجالس و مشاهد متعدده ، ايشان را با يكديگر ملاقات كرده بودند و از آن حضرت فضايل و مناقب ايشان را شنيده بودند و هر يك از ايشان را كه مىديدند همه را به خاطر مىآوردند و متذكّر آن احوال و اقوال مىگرديدند .\r\nچون حضرت امام حسين - صلوات الله عليه - رفت هيچ كس نماند كه به ديدن او متذكّر آن مشاهد و مواقف شوند و آن فضائل و مناقب را به ياد آورند ، پس گويا در آن روز همهء ايشان رفتند و به اين سبب مصيبت آن حضرت عظيم‌ترين مصيبت‌هاست .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nراوى گفت : يا بن رسول اللّه پس چگونه سنّيان روز عاشورا را روز بركت مىشمارند ؟\r\nحضرت گريست و فرمود : چون جدّم حسين - عليه السلام - شهيد شد مردم در شام تقرّب جستند به سوى يزيد پليد - عليه اللعنة و العذاب الشّديد - و احاديث از براى او وضع كردند و اموال و جوائز گرفتند و از جملهء احاديثى كه از براى او وضع كردند احاديث فضيلت و بركت اين روز بود تا آن كه مردم عدول نمايند از جزع و گريه و مصيبت و اندوه به سوى فرح و شادى و تبرك و تهيّه كردن امور و مهيّا كردن آذوقه‌ها ، خدا حكم كند ميان ما و ايشان .\r\nپس حضرت فرمود : اى پسر عمّ ضرر اين احاديث بر اسلام و اهل اسلام كمتر است از آنچه وصف مىكنند جماعتى كه محبّت ما را بر خود بسته‌اند و دعوى مىكنند كه اعتقاد به امامت ما دارند و مع ذلك دعوى مىكنند كه حسين - عليه السّلام - كشته نشد و در نظر مردم چنين نمود كه او كشته شده است ، چنانچه عيسى بن مريم - عليه السّلام در نظر مردم نمود كه كشته شد و در واقع كشته نشد ، پس بنا بر گفتهء اين جماعت بايد كه عقابى و عتابى و ملامتى بر بنى اميه نباشد .\r\nاى پسر عمّ هر كه دعوى كند كه حسين - عليه السلام - كشته نشد پس تكذيب رسول خدا كرده است و ائمّهء هدى را به دروغ نسبت داده است در خبرهايى كه ايشان به قتل آن حضرت داده‌اند ، و هر كه ايشان را تكذيب كند كافر است به خداوند عظيم و خونش مباح است براى هر كه بشنود اين سخن را از او .\r\nپس راوى گفت : يا بن رسول الله چه مىفرمايى در باب جماعتى از شيعيان شما كه اين اعتقاد دارند ؟\r\nحضرت فرمود كه آنها از شيعيان من نيستند و من از ايشان بيزارم . پس حضرت فرمود : خدا لعنت كند غاليان را كه در حق اهل بيت غلو مىكنند و از حد به در مى روند و مفوضه را كه مىگويند حق تعالى خلق عالم را به ايشان گذاشته است ، زيرا كه ايشان صغير شمرده‌اند معصيت خدا را ، و كافر شده‌اند به خدا و شريك براى خدا قرار داده‌اند و گمراه شده‌اند و مردم را گمراه كرده‌اند ، براى آن كه اقامهء فرائض خدا\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nنكنند ، و حقوق خدا و خلق را ادا ننمايند « 1 » .\r\nو شيخ طبرسى و كلينى به سند معتبر روايت كرده‌اند كه فرمانى به خط حضرت صاحب الامر - عليه السلام - بيرون آمد كه قول آنها كه دعوى مى نمايند كه امام حسين - عليه السلام - كشته نشده كفر است ، و تكذيب رسول و ائمه است ، و ضلالت و گمراهى است « 2 » .\r\nو ابن بابويه به سند معتبر روايت كرده است كه ابو الصلت هروى به خدمت حضرت امام رضا - عليه السلام - عرض كرد كه گروهى در كوفه هستند كه دعوى مىكنند كه حسين بن على - عليهما السلام - كشته نشد و حق تعالى شباهت او را بر حنظلة بن أسعد شامى افكند و آن حضرت را به آسمان بالا برد چنانچه عيسى را به آسمان بالا برد ، و اين آيه را حجت مىسازند  « وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا »  « 3 » يعنى قرار نداده است خدا از براى كافران بر مؤمنان راهى و تسلطى .\r\nحضرت فرمود : دروغ مىگويند ، بر ايشان باد غضب و لعنت خدا ، و كافر شده‌اند ايشان به تكذيب كردن پيغمبر خدا - صلّى اللّه عليه و آله - كه خبر داد كه آن حضرت كشته خواهد شد ، به خدا سوگند كه كشته شد حسين و كشته شد كسى كه بهتر بود از حسين يعنى امير المؤمنين و امام حسن - عليهما السلام - و هيچيك از اهل بيت رسالت نيست مگر آن كه كشته مىشويم و مرا به زهر شهيد خواهند كرد به مكر و حيله ، [ و اين 
  ] خبر رسيده است به من از رسول خدا - صلى اللّه عليه و آله و خبر داده است آن حضرت را جبرئيل از جانب خداوند عالميان .\r\nو مراد حق تعالى در آن آيه ، آن است كه كافر را حجتى بر مؤمن نيست و چگونه اين معنى تواند مراد بود ؟ و حال آن كه حق تعالى در قرآن خبر داده است كه كافران بسيارى از پيغمبران را به ناحق كشته‌اند ، و ليكن با وجود كشتن ايشان ، حجّت\r\n\r\n\r\n","description":"","footnote":"\r\n( 1 ) . علل الشرايع شيخ صدوق ص 225 - 227 ، بحار ج 44 / 269 - 271 .\r\n( 2 ) . احتجاج شيخ طبرسى ج 2 / 283 ، بحار الانوار ج 44 / 271 ح 3 .\r\n( 3 ) . سورهء نساء : 141 .\r\n","page_name":" 189 ","page_number":189},
  {"content":"\r\n\r\nپيغمبران بر ايشان غالب بود و حقيّت ايشان ظاهر بود « 4 » .\r\nو ابن بابويه و صاحب كتاب احتجاج روايت كرده‌اند كه محمّد بن ابراهيم طالقانى گفت كه روزى من نزد شيخ ابو القاسم حسين بن روح كه از نواب حضرت صاحب الامر - عليه السلام - است بودم با جماعتى كه على بن عيسى قصرى در ميان ايشان بود ، پس مردى برخاست و گفت : مىخواهم مسأله‌اى از تو سؤال كنم ، شيخ ابو القاسم گفت : بپرس از هر چه خواهى ؟ گفت : مرا خبرده كه حسين بن على - عليهما السلام - آيا ولىّ خدا بود ؟ گفت : بلى . گفت : آيا قاتل او - لعنة اللّه عليه - دشمن خدا بود ؟ گفت : بلى . آن مرد گفت : آيا جايز است كه خدا دشمن خود را بر دوست خود مسلط گرداند ؟\r\nشيخ گفت : آنچه مىگويم بفهم و بدان كه مردم حق تعالى را نمىتوانند ديد ، و همه كس كلام الهى را بى واسطه نمىتوانند شنيد ، و ليكن جناب مقدّس ايزدى رسولى از جنس و صنف ايشان براى ايشان مى فرستد كه مثل ايشان باشد ، زيرا كه اگر رسول ايشان به صورت ايشان نمىبود و از غير صنف ايشان بود ، هر آينه از ايشان نفرت مىكردند ، و قبول قول ايشان نمىكردند ، و چون از جنس ايشان بودند و طعام مىخوردند و در بازارها راه مىرفتند گفتند : نيستيد شما مگر مثل ما ، پس قبول نمىكنيم از شما تا بياوريد چيزى كه ما از اتيان به مثل آن عاجز باشيم و بدانيم كه به آن سبب خدا شما را مخصوص گردانيده است به رسالت و خلافت خود .\r\nپس حق تعالى براى ايشان معجزه‌اى چند مقرّر كرد كه ساير خلق عاجز بودند از اتيان به مثل آنها ، پس بعضى از ايشان بعد از انذار و تخويف ، طوفان آورد و متمرّدان قوم خود را غرق كرد ، و بعضى را در آتش انداختند و حق تعالى آتش را بر او سرد و سلامت گردانيد ، و بعضى از سنگ سخت ناقه بيرون آورد كه از پستانش شير جارى بود ، و بعضى از ايشان دريا را شكافت و از سنگ خشك چشمه‌ها جارى گردانيد و عصا را اژدها كرد ، و بعضى از ايشان كور و پيس « 5 » را شفا داد و مرده را به اذن خدا زنده\r\n\r\n\r\n","description":"","footnote":"\r\n( 4 ) . عيون اخبار الرضا شيخ صدوق ج 2 / 203 ح 5 ، بحار الانوار ج 44 / 271 ح 4 .\r\n( 5 ) . پيس : بيمارى پوستى كه در اثر آن لكه‌هاى سفيد بر روى پوست بدن پيدا مىشود .\r\n","page_name":" 190 ","page_number":190},
  {"content":"\r\n\r\nكرد ، و خبر داد ايشان را به آنچه مىخوردند و در خانه ها ذخيره مىكردند . و بعضى از ايشان ماه براى او شكافته شد ، و حيوانات با او سخن گفتند .\r\nچون اين معجزات را آوردند و امّتهاى ايشان عاجز شدند از اتيان به مثل آنها ، پس حق تعالى به مقتضاى لطف خود نسبت به بندگان و حكمت كاملهء خود ، پيغمبران خود را با اين معجزات گاهى غالب گردانيد و گاهى مغلوب ، و در حالتى قاهر گردانيد و در حالت ديگر مقهور ، زيرا كه با اين معجزات و خوارق عادات در جميع احوال غالب و قاهر بودند و به بلاها و مصائب ممتحن نمىشدند ، هر آينه مردم ايشان را خدايان مىدانستند ، و هر آينه نمىدانستند فضيلت صبر ايشان را بر بلاها ، و ليكن حق تعالى در اين امور احوال ايشان را مثل احوال ديگران گردانيد ، تا آن كه در حال بلا و محنت صابر باشند ، و در حالت رخا و عافيت شاكر باشند ، و در جميع احوال خود در مقام تواضع و فروتنى باشند ، و تكبّر و تجبّر ننمايند ، و مردم بدانند كه ايشان را خدايى هست كه او خالق و مدبّر ايشان است ، پس آن خداوند را عبادت و اطاعت كنند ، و حجّت خدا تمام باشد بر كسى كه در حق ايشان از حد به در رود و دعوى پروردگار از براى ايشان كند ، يا معانده و مخالفت و عصيان ايشان نمايد ، و آنچه ايشان آورده‌اند از جانب خدا انكار كند ، تا آن كه هر كه هلاك شود بعد از اتمام حجّت هلاك شود ، و هر كه نجات يابد به دليل و برهان نجات يابد . پس شيخ ابو القاسم - رضى اللّه عنه اظهار نمود آنچه گفتم از پيش خود نگفتم ، و از حضرت صاحب - عليه السلام - شنيدم « 6 » .\r\nو ابن بابويه و حميرى به سند صحيح و موثّق روايت كرده‌اند كه از حضرت صادق - عليه السلام - پرسيدند كه حق تعالى در قرآن مىفرمايد : آنچه به شما مىرسد از مصيبتى ، پس به سبب آن چيزى است كه كسب كرده است آن را دستهاى شما و عفو مىكند خدا از گناه بسيار « 7 » . پس چه مىفرماييد در آنچه رسيد به امير المؤمنين - عليه السلام - و اهل بيتش ، آيا به كرده‌هاى ايشان بود ؟ و حال آن كه ايشان اهل\r\n\r\n\r\n","description":"","footnote":"\r\n( 6 ) . كمال الدين شيخ صدوق ص 507 ، علل الشرايع شيخ صدوق ص 242 ، احتجاج شيخ طبرسى ج 2 / 287 ، بحار الانوار ج 44 / 273 - 274 .\r\n( 7 ) . سورهء شورى : 30 .\r\n","page_name":" 191 ","page_number":191},
  {"content":"\r\n\r\nبيت عصمت و طهارت بودند ، و خود را به لوث گناهى نيالوده بودند .\r\nحضرت فرمود : اين آيه در حق ايشان نيست ، و ليكن حق تعالى مخصوص مىگرداند دوستان خود را به مصيبتها براى آن كه مزد دهد ايشان را به ثوابها ، و درجات ايشان را مضاعف گرداند بى آن كه گناهى كرده باشند ، چنانچه حضرت رسالت - صلى الله عليه و آله - بى آن كه گناهى كرده باشد روزى هفتاد مرتبه استغفار مىكرد « 8 » .\r\nو صفار به سند معتبر روايت كرده است كه روزى گروهى از اصحاب حضرت امام محمد باقر - عليه السلام در خدمت آن حضرت نشسته بودند ، فرمود : عجب دارم از گروهى كه ولايت ما را اختيار كرده‌اند و ما را امام مىدانند و اطاعت ما را بر خود واجب مىشمارند مانند طاعت خدا ، و به ضعف عقلهاى خود مرتبهء ما را پست مىكنند ، و عيب مىكنند بر جماعتى كه ما را مىشناسند و رتبهء ما را مىدانند و كمالات ما را بيان مىفرمايند ، و ايشان را نسبت به غلو مىدهند ، آيا گمان داريد كه خداوند عالميان اطاعت دوستان خود را بر خلق واجب گرداند ، و از ايشان مخفى دارد اخبار آسمانها و زمين را ، و بر ايشان نرساند آنچه بر ايشان و ديگران واقع مىشود .\r\nحمران گفت : فداى تو شوم ، مرا خبر ده كه چگونه بود امر على بن أبى طالب و حسن و حسين صلوات الله عليهم ، كه خروج كردند و به دين خدا قيام نمودند و اهل طغيان و جور بر ايشان غالب شدند و ظفر يافتند ؟\r\nحضرت فرمود : اى حمران در علم الهى چنين گذشته بود و چنين مقرر شده بود ، و به فرمودهء رسول خدا - صلى الله عليه و آله - خروج كرد هر كه خروج كرد از ما ، و از روى علم و دانايى ساكت شد هر كه ساكت شد از ما . اى حمران اگر وقتى كه بلا نازل مىشد و اهل جور بر ايشان غالب مىشدند از خدا سؤال مىكردند كه ملك و پادشاهى آن طاغيان را بر طرف مىكرد زودتر از آن كه كسى رشته را بگسلد و دانه‌هاى آن از هم بريزد ، و ليكن ايشان در مقام رضا و تسليم بودند ، و آنچه حق تعالى صلاح ايشان را در آن مىدانست غير آن نمىخواستند . اى حمران آنچه به ايشان رسيد براى\r\n\r\n\r\n","description":"","footnote":"\r\n( 8 ) . قرب الاسناد ص 103 ، بحار الانوار ج 44 / 275 ، ح 2 .\r\n","page_name":" 192 ","page_number":192},
  {"content":"\r\n\r\nگناهى نبود كه مرتكب شده باشند ، و عقوبت معصيتى نبود كه مخالفت خدا در آن كرده باشند ، و ليكن براى آن بود كه خدا مىخواست كه به آن درجات عاليه در بهشت برسند ، پس چيزهاى بد در حق ايشان به خاطر خود مرسان « 9 » .\r\nو ابن بابويه به سند معتبر روايت كرده است كه مردى از حضرت صادق - عليه السلام - پرسيد ، كه يا بن رسول اللّه چه سبب داشت كه اصحاب حضرت امام حسين - عليه السلام - با آن كه مىدانستند كه كشته مىشوند اقدام بر جهاد مىنمودند و بىباكانه خود را در درياى جنگ مىافكندند .\r\nحضرت فرمود : پرده از پيش ديدهء ايشان برداشته بودند ، و منزلهاى خود را در بهشت ديده بودند ، پس مبادرت مىكردند كه كشته شوند و به منزلهاى خود برسند ، و حوريان خود را در بر گيرند « 10 » .\r\nو قطب راوندى به سند صحيح از ابو حمزهء ثمالى روايت كرده است كه حضرت على بن الحسين - صلوات الله عليهما - فرمود : من با پدرم بودم در شبى كه صبحش شهيد شد ، در آن شب به اصحاب خود گفت ؛ اينك شب در آمد و راه گريختن بر شما گشوده شد ، پس اين شب را غنيمت شماريد و بگريزيد كه اين گروه جفا كار مرا مىطلبند و با ديگرى كار ندارند ، و اگر مرا بكشند از پى شما نخواهند آمد ، و من بيعت خود را از گردن شما گشودم ، ايشان گفتند به خدا سوگند كه اين هرگز نخواهد شد .\r\nحضرت فرمود كه فردا كشته خواهيد شد و يكى از شما به در نخواهد رفت ، ايشان گفتند ؛ حمد مىكنيم خداوندى را كه ما را مشرف كرده است به اين كرامت كه با تو شهيد شويم ، پس ايشان دل بر شهادت گذاشتند ، و حضرت دعا كرد ايشان را و فرمود كه سر بالا كنيد و نظر كنيد . چون نظر كردند درجات و منازل خود را در بهشت ديدند ، پس حضرت منزل هر يك را به او نشان داد ، تا آن كه همه منازل خود را شناختند ، و حور و قصور و نعمتهاى موفور خود را ديدند ، و به اين سبب در آن صحرا روى به نيزه و\r\n\r\n\r\n","description":"","footnote":"\r\n( 9 ) . بحار الانوار ج 44 / 276 - 277 از بصاير الدرجات شيخ صفار .\r\n( 10 ) . علل الشرايع شيخ صدوق ص 229 ، بحار الانوار ج 44 / 297 ح 1 .\r\n","page_name":" 193 ","page_number":193},
  {"content":"\r\n\r\nشمشير مىرفتند ، كه زودتر به منزل خود برسند و به نعيم ابدى متنعم گردند « 11 » .\r\nو ابن بابويه به سند معتبر از حضرت امام محمد تقى - عليه السلام - روايت كرده است كه حضرت على بن الحسين - عليهما السلام - مىفرمود چون كار بر پدرم تنگ شد ، و آن كافران از هر سو آن حضرت و اصحابش را در ميان گرفتند اهل آن معركه احوال آن حضرت را بر خلاف احوال خود ديدند ، زيرا كه دلهاى ايشان ترسان شده بود و رنگهاى ايشان متغيّر گرديده بود ، و مفاصل بدن ايشان مىلرزيد ، و آن حضرت با مخصوصان اهل بيت او روىهاى ايشان شگفته بود ، و رنگ ايشان افروخته بود ، و سكون قلب و اطمينان جوارح ايشان بيشتر شده بود .\r\nپس بعضى از اصحاب آن حضرت گفتند نظر كنيد بسوى اين شير بيشهء شجاعت كه پروا از مردن ندارد و آرزومند شهادت است .\r\nحضرت چون سخن ايشان را شنيد فرمود : صبر كنيد اى فرزندان بزرگواران كه نيست مرگ از براى شما مگر به منزلهء پلى كه از آن در گذريد ، و از شدت و بد حالى منتقل شويد بسوى نعيم ابدى و بهشت جاودانى ، پس كيست از شما كه نخواهد از زندانى به قصرى منتقل شود ، و نيست مرگ براى دشمنان شما مثل كسى كه از قصر و قباب بسوى زندان و عذاب رود . بدرستى كه پدرم مرا خبر داد كه رسول خدا - صلى الله عليه و آله - فرمود كه دنيا زندان مؤمن است و بهشت كافر است ، و مرگ جسر مؤمنان است بسوى بهشتهاى ايشان و جسر كافران است بسوى عذابهاى ايشان ، و من هرگز دروغ نگفته‌ام و از پدران خود دروغ نشنيده‌ام « 12 » .\r\nو أيضا به سند معتبر از ابو حمزهء ثمالى روايت كرده است كه روزى حضرت على بن الحسين - علهيما السلام نظر كرد بسوى عبيدالله پسر عباس بن على بن ابى طالب و آب از ديدهء مباركش روان شد و فرمود : هيچ روزى بر حضرت رسول - صلى الله عليه و آله سخت‌تر نبود از روز احد كه عمّ او شير خدا و رسول حمزة بن عبد المطّلب در آن روز شهيد شد ، و بعد از آن ، روز موته بود كه پسر عمّ او جعفر بن ابى\r\n\r\n\r\n","description":"","footnote":"\r\n( 11 ) . بحار الانوار ج 44 / 298 ح 3 از خرايج شيخ قطب الدين .\r\n( 12 ) . معانى الاخبار شيخ صدوق ص 288 - 289 ، بحار الانوار ج 44 / 297 ح 2 .\r\n","page_name":" 194 ","page_number":194},
  {"content":"\r\n\r\nطالب شهيد شد .\r\nپس حضرت فرمود كه روزى به روز حسين - عليه السلام - نمىرسد كه سى هزار نامرد كه دعوى مىكردند كه از اين امّت‌اند ، آن امام مظلوم را در ميان گرفتند و هر يك تقرّب مىجستند بسوى خدا به ريختن خون او را ، و ايشان را موعظه مىكرد و خدا را به ياد ايشان مىآورد ، و پند پذير نشدند و دست از او بر نداشتند ، تا آن كه او را به جور و ستم و عدوان شهيد كردند .\r\nپس فرمود كه خدا رحمت كند عباس را كه جان فشانى كرد و مردانگى كرد و جان خود را فداى برادر خود گردانيد ، تا آن كه دستهايش را بريدند ، پس حق تعالى به عوض دستهاى او دو بال به او كرامت كرد كه به آن بالها با ملائكه در بهشت پرواز مىكند ، چنانچه جعفر بن ابىطالب را دو بال داده . و بدرستى كه عباس را نزد خداوند عالميان منزلتى هست كه جميع شهدا در روز قيامت آرزوى منزلت او مىكنند « 13 » .\r\nو ابن قولويه به سند معتبر از حضرت صادق - عليه السلام - روايت كرده است كه هيچ شهيدى نيست مگر آن كه آرزو مىكند كه كاش با حسين - عليه السلام - شهيد شده بودم و با او داخل بهشت مىشدم « 14 » . اى شيعيان و مؤمنان بدانيد كه واقعه‌اى از اين شنيع‌تر و مصيبتى از اين فظيع‌تر از ابتداى عالم تا انقضاى بنى آدم واقع نشده و نخواهد شد ، و بايد كه وقوع اين امر باعث مزيد اعتقاد شيعيان و محبّان اهل بيت - عليهم السّلام - گردد ، زيرا كه هر كه در اين دنيا مرتبه‌اش نزد حق تعالى عظيم‌تر است بلاى او سخت‌تر و ابتلاى او بيشتر است ، و دوستان خدا آرزومند اين بلاها و شدّتها مىباشند ، و پيوسته از حق تعالى به دعا و تضرّع ، مرتبهء شهادت و شدّت مصيبت را مىطلبند ، و آنها كه دوست و معبود خود را شناخته‌اند سر باختن در راه او را اعظم سعادتها مىدانند ، و تعبهاى ايشان راحت است ، و رضاى محبوب ايشان در هر چه باشد منتهاى لذّت ايشان است ، و بسيارى از پيغمبران را پوست سر كندند ، و به بدترين سياستها كشتند .\r\n\r\n\r\n","description":"","footnote":"\r\n( 13 ) . امالى شيخ صدوق ص 414 ، بحار الانوار ج 44 / 298 ح 4 .\r\n( 14 ) . كامل الزياره شيخ ابن قولويه ص 111 ، بحار الانوار ج 44 / 298 - 299 .\r\n","page_name":" 195 ","page_number":195},
  {"content":"\r\n\r\nو در احاديث معتبره وارد شده است كه اكثر پيغمبران از قوم خود مذلّتها و آزارهاى عظيم كشيدند ، و حق تعالى براى كرامت پيغمبر آخر الزمان آن آزارها را بر اهل بيت آن حضرت مقرّر گردانيد كه موجب رفع درجات او و ايشان گردد ، و اكثر ايشان در هنگام نزول بلا از روى حتم دعا مىكردند ، و حق تعالى دعاى ايشان را رد نمىكرد ، و اگر دعا مىكردند كه آسمان به زمين آيد يا زمين سرنگون شود البته مىشد ، و ليكن به قضاى خدا راضى بودند و خواهان سعادت شهادت بودند .\r\nو هر چند افواج ملائكه و جن به يارى آن حضرت مىآمدند قبول نمىكرد ، براى آن كه مىدانست كه حق تعالى مىخواهد كه او به درجهء رفيعهء شهادت برسد ، و حجّت خدا را بر خلق تمام كند ، و مىدانست كه اگر خدا خواهد بدون يارى ملائكه و جنّيان او را نصرت مىتواند داد لهذا قبول نكرد ، و دانست كه فرستادن ايشان براى اظهار عزّت و كرامت او است نزد حق تعالى . چنانچه منقول است كه از حضرت لقمان - عليه السلام - پرسيدند كه چرا پيغمبرى را قبول نكردى ؟ گفت : كه اگر خدا مىخواست كه البته من پيغمبر شوم به اختيار من نمىگذاشت .\r\nو جميع پيغمبران و اوصيا آرزوى منزلت آن حضرت مىكردند ، و آن حضرت در دل شاد بود به رفتن و در راه دوست كشته شدن ، و آن سخنان كه به ظاهر مىفرمود براى اتمام حجّت بر آن كافران بود ، چنانچه از اخبار پيش ظاهر شد .\r\nو آن جمعى كه در خدمت آن حضرت بودند و رشحه‌اى از درياى معرفت آن لجهء علم ربّانى به ايشان رسيده بود از روى شوق خود را به كشتن مىدادند و از الم تير و نيزه و شمشير پروا نداشتند .\r\nو از حضرت امام محمد باقر - عليه السلام - منقول است كه حق تعالى مؤمن را به هر بلا مبتلا مىگرداند ، و نيست بلا مگر از براى مؤمن ، و ليكن او را از كورى و شقاوت آخرت نجات مىدهد . پس فرمود كه حضرت امام حسين - عليه السلام - در صحراى كربلا كشتگان خود را بر روى يك ديگر مىگذاشت و مىگفت : كشتگان با كشتگان پيغمبران و اولاد پيغمبرانند .\r\nو در حديث معتبر ديگر فرمود كه حضرت امام حسين - عليه السلام - در روز\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nشهادت به اصحاب خود گفت كه حضرت رسول - صلى الله عليه و آله - به من مىگفت كه اى فرزند گرامى زود باشد كه تو را ببرند بسوى عراق به زمينى كه در آن جا ملاقات مىنمايند پيغمبران و اوصياى ايشان ، و آن زمين را عمورا مىنامند ، و تو در آن صحرا شهيد خواهى شد با گروهى از اصحاب كه الم حرارت آهن نخواهند يافت ، پس اين آيه را خواند  « يا نارُ كُونِي بَرْداً وَ سَلاماً عَلى إِبْراهِيمَ »  « 51 » پس آتش حرب بر تو و بر ايشان ، برد و سلام خواهد بود .\r\nپس حضرت امام حسين - عليه السلام فرمود كه بشارت باد شما را كه به نزد پيغمبر خود مىرويم و نزد آن حضرت خواهيم ماند آنچه خدا خواهد . پس اوّل كسى كه در رجعت بر خواهد گشت و از قبر بيرون خواهد آمد من خواهم بود ، و بيرون آمدن من موافق بيرون آمدن حضرت امير المؤمنين - عليه السلام - خواهد بود در هنگامى كه قائم آل محمد - عليه السلام - ظاهر شود .\r\nپس بر من نازل خواهد شد گروهى از آسمان كه بيش از اين نازل نشده باشند ، و فرود آيند جبرئيل و ميكائيل و اسرافيل و لشكرهاى ملائكه و محمّد و على و برادرم با جميع ائمه - عليهم السّلام - كه همه بر اسبان ابلق از نور سوار باشند ، و مخلوقى پيش از ايشان بر آنها سوار نشده باشد .\r\nپس حضرت رسول - صلى اللّه عليه و آله - لواى خود را حركت دهد و به دست قائم ما دهند با شمشير خود ، و بر اين حال مدتها در زمين بمانيم ، و حق تعالى از مسجد كوفه چشمه‌اى از روغن و چشمه اى از آب و چشمه‌اى از شير جارى گرداند .\r\nپس حضرت امير المؤمنين - عليه السلام - شمشير حضرت رسالت را به من دهد و بسوى مشرق و مغرب زمين فرستد كه هر كه دشمن خدا باشد خونش را بريزم ، و جميع بتها را بسوزانم ، تا آن كه جميع بلاد هند را فتح كنم .\r\nو حضرت دانيال و يوشع زنده مىشوند و به نزد حضرت امير المؤمنين - عليه السلام - مىآيند و مىگويند : راست گفتند خدا و رسول . پس حضرت با ايشان\r\n\r\n\r\n","description":"","footnote":"\r\n( 51 ) . سورهء انبياء آيه 69 .\r\n","page_name":" 197 ","page_number":197},
  {"content":"\r\n\r\nهفتاد نفر را بسوى بصره مىفرستد كه مخالفان بصره را به قتل مىرسانند ، و لشكرى به جانب بلاد روم خواهد فرستاد كه جميع آن بلاد را فتح نمايد .\r\nپس من خواهم كشت هر حيوان حرام گوشت را تا آن كه بر روى زمين نماند مگر طيب و نيكو ، و بر يهود و نصارى و ساير ملل ، اسلام را عرض خواهم كرد ، و ايشان را ميان اسلام و كشته شدن مخير خواهم گردانيد ، و هر كه قبول اسلام كند بر او منّت خواهم گذاشت ، و هر كه قبول نكند خونش را خواهم ريخت ، و هر كه از شيعيان ما در زمين باشد خدا ملكى بسوى او خواهد فرستاد كه خاك از روى او پاك كند و زنان و منزلت او را در بهشت به او بنمايد ، و بر روى زمين كورى و زمينگيرى و مبتلايى نماند مگر آن كه به بركت ما اهل بيت شفا يابد ، و بركتهاى خدا از آسمان بسوى زمين فرود آيد به مرتبه‌اى كه درختان آن قدر بار دهد كه شاخه‌هايشان بشكند ، و ميوهء زمستان را در تابستان بخوريد ، چنانچه حق تعالى مىفرمايد  « وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ »  « 16 » يعنى اگر اهل شهرها ايمان بياورند و پرهيزگارى نمايند ، هر آينه خواهيم گشود بر ايشان بركتها از آسمان و زمين ، و ليكن تكذيب كردند پس گرفتيم ايشان را به آنچه كسب كرده بودند .\r\nپس حضرت فرمود كه خدا خواهد بخشيد به شيعيان ما كرامتى چند كه مخفى نماند بر ايشان چيزى در زمين ، تا آن كه اگر كسى خواهد كه خبر خانهء خود را بداند زمين او را خبر دهد به احوال ايشان - تمام شد حديث « 17 » .\r\nو بايد دانست كه اين مذلّتهاى دنيا موجب مزيد عزّت ايشان است ، و دوست خدا به اينها ذليل نمىگردد ، آنها كه مىخواستند كه ايشان را ذليل گردانند اكنون نام ايشان به غير لعن و نفرين در زمين مذكور نمىشود ، و نسلهاى ايشان منقرض شدند ، و نشانى از قبرهاى ايشان ظاهر نيست ، و حق تعالى نام آن بزرگواران را بلند گردانيده ، و علوم و كمالات ايشان عالم را فرا گرفته ، و دوست و دشمن بر ايشان در نماز و غير نماز\r\n\r\n\r\n","description":"","footnote":"\r\n( 16 ) . سورهء اعراف آيه 96 .\r\n( 17 ) . بحار الانو رج 44 / 80 وج 53 / 61 ح 52 از خرائج قطب راوندى و اختصاص شيخ مفيد .\r\n","page_name":" 198 ","page_number":198},
  {"content":"\r\n\r\nصلوات مىفرستند ، و به شفاعت ايشان در درگاه خدا حاجت مىطلبند ، و رؤوس منابر و مناير را و وجوه دنانير و دراهم را به نام نامى ايشان مزيّن مىگردانند ، و پادشاهان زمين و سلاطين با تمكين به طوع و رغبت از روى اخلاص روى بر خاك آستان ايشان مىمالند ، و هر روز چندين هزار كس به بركت زيارت ايشان مغفور مىگردند ، و چندين هزار كس به بركت لعنت بر دشمنان ايشان مستحق بهشت مىگردند ، و چندين هزار كس از بركت گريستن بر ايشان و محزون گرديدن از مصاب ايشان صحيفهء سيئات خود را از لوث گناه مىشويند ، و چندين هزار كس به بركت روايت اخبار و نشر آثار ايشان به سعادات ابدى فائز مىگردند ، و چندين هزار كس به بركت احاديث ايشان به درجهء معرفت و يقين مىرسند ، و چندين هزار كس به متابعت آثار ايشان و اقتداى به سنّت ايشان به مكارم اخلاق و محاسن آداب محلّى مىگردند ، و چندين هزار كور ظاهر و باطن در روضات مقدّسات ايشان شفا مىيابند ، و آلاف الوف از مبتلاى به بلاهاى جسمانى و روحانى از دار الشفاى بيوت رفيعه و علوم منيعهء ايشان صحّت مىيابند .\r\nو آنها كه اندك بصيرتى دارند از مشاهدهء جلال آن بزرگواران مدهوش مىگردند ، و از قربت معنوى آن مقربان خداوند رحمان در هر ساعت بهره‌ها و فيضها مىيابند . و حق تعالى بزرگى و جلالت و عظمت و شوكت ايشان را در رجعت و در قيامت بر عالميان ظاهر خواهد ساخت ، پس كدام جلالت از اين عظيم‌تر ؟ و كدام بزرگى از اين بيشتر مىتواند بود ؟ و كدام اذيت و اذلال رفع اين عظمت و جلالت مىتواند نمود .\r\nو اما شبهه‌اى كه در خاطر عوام مى باشد ، كه آن حضرت با وجود آن كه مىدانست كه شهيد خواهد شد چرا به صحراى كربلا مىرفت و اهل بيت خود را مىبرد ؟ اين شبهه چندين جواب دارد :\r\nو جواب مجملش آن است كه احوال پيشوايان دين را به احوال خود قياس نبايد كرد ، و تكليف ايشان تكليف ديگر است . و اگر جمعى كه بر اسرار قضا و قدر حق تعالى مطّلع‌اند تكليف ايشان در اين باب مانند تكاليف ما باشد و توانند رفع آن قضاها كه بر آنها مطّلع گرديده‌اند از خود بكنند ، بايد كه هيچ قضا در ايشان جارى\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nنگردد ، و به هيچ بلا مبتلا نشوند ، و جميع امور موافق خواهش بدنى ايشان واقع شود ، و اين خلاف مصلحت عليم قدير است .\r\nو بايد كه ايشان به علم واقع مكلّف نباشند ، و در تكاليف ظاهره با ساير ناس شريك باشند ، چنانچه ايشان در باب طهارت و نجاست اشياء و ايمان و كفر عباد به ظاهر مكلف بودند ، و اگر به علم واقع مكلف مىبودند بايست كه با هيچ كس معاشرت نكنند ، و همه چيز را نجس دانند ، و حكم به كفر اكثر عالم بكنند ، و اگر چنين مىبود حضرت رسول - صلى الله عليه و آله - دختر به عثمان نمىداد ، و عايشه و حفصه را به حبالهء خود در نمىآورد .\r\nپس حضرت امام حسين - عليه السلام - به حسب ظاهر مكلّف بود كه با وجود اعوان و انصار با منافقان و كفار جهاد كند ، و با وجود بيعت زياده از بيست هزار كس و وصول زياده از دوازده هزار نامه از كوفيان بى وفا ، اگر حضرت تقاعد مىورزيد و اجابت ايشان نمىنمود ايشان را به ظاهر بر حضرت حجّت بود ، و حجّت الهى بر ايشان تمام نمىشد .\r\nو جواب ديگر : آن كه در وقتى نرفتن فايده مىكرد كه آن حضرت در نرفتن سالم بماند و چنين نبود ، زيرا كه يزيد جمعى را فرستاده بود كه آن حضرت را در مكّه بگيرند و به نزد او برند يا به قتل آورند ، چنانچه مكرّر خود مىفرمود كه چون خواستند مرا بكشند گريختم ، در وقتى كه محمّد بن حنفيه التماس ترك آن سفر مىكرد ، حضرت فرمود كه اى برادر ، اگر من در سوراخ جانورى از جانوران زمين پنهان شوم البته بنى اميّه مرا به در مىآورند و به قتل مىرسانند .\r\nو در بعضى از كتب معتبره مذكور است كه يزيد پليد لشكر عظيمى به عمر بن سعد بن العاص داد و او را به امارت حاج مقرر كرد و فرستاد كه به هرحيله كه ممكن باشد حضرت را بگيرد يا به قتل آورد ، سى نفر از اكابر بنى اميه ملاعين را براى اين كار در آن سال فرستاد ، و به اين سبب آن حضرت احرام حج را به عمره عدول نمود ، و پيش از اتمام حج روانهء عراق شد ، و لهذا در زمان معاويه كه براى مصلحت دنياى خود ظاهر را رعايت مىكرد و مبادرت به قتل و اذلال ظاهرا نمىنمود حضرت اجابت دعوت\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nكوفيان نفرمود و صبر كرد ، پس هرگاه حضرت داند كه به هر حال كشته مىشود ، و كشته شدن در ضمن جهاد را بر كشته شدن با اسيرى و مذلّت اختيار نمايد محل اعتراض نخواهد بود .\r\nجواب ديگر آن كه وقتى كه حق تعالى مصلحت در اعلاى دين خود داند ، پيغمبران و اوصياى ايشان را تكليف تعرض مخاطرات عظيمه مىنمايد ، چنانچه حضرت نوح - عليه السلام - را به تنِ تنها بر چندين هزار كس مبعوث گردانيد ، و موسى و هارون به دعوت فرستاد ، و حضرت رسول - صلى الله عليه و آله - را به تبليغ رسالت در مكّه نمود ، و اگر ايشان را براى مصلحت از شر اعادى حفظ نمود بسيارى از پيغمبران را براى اتمام حجّت گذاشت كه به انواع سياستها شهيد گردند .\r\nو در حقيقت اگر نظر كنى آن امام مظلوم جان شريف خود را فداى دين جدّ بزرگوار خود كرد ، و اگر با يزيد صلح مىكرد و انكار افعال قبيحهء او نمىنمود در اندك وقتى شرايع دين و اصول و فروع ملّت سيّد المرسلين مندرس و مخفى مىشد ، و معاويه چندان سعى در اخفاى آثار آن حضرت كرده بود كه قليلى باقى مانده بود ، و آن قليل نيز به اندك زمانى بر طرف مىشد ، و قبايح اعمال و افعال آن ملاعين در نظر مردم مستحسن مىشد ، و كفر عالم را مىگرفت .\r\nشهادت آن حضرت باعث آن شد كه مردم قدرى از خواب غفلت بيدار شدند و قبايح عقايد و اعمال ايشان را فهميدند و صاحب خروجها مانند مختار و غير او به هم رسيدند ، و در اركان دولت بنى اميّه تزلزل انداختند ، و همان باعث انقراض و استيصال ايشان شد ، و در اواخر دولت بنى اميّه و اوايل سلطنت بنى عبّاس كه مخالفان چندان قوّتى نداشتند ائمّهء اهل بيت - صلوات الله عليهم اجمعين - علوم الهى را در ميان خلق منتشر كردند ، و بدع ارباب ظلم و عدوان را ظاهر ساختند ، و با مشاهدهء علوم و معجزات ايشان شيعيان در اطراف عالم بسيار شدند ، و دين حق اماميّه ظاهر شد ، و حجّت بر عالميان تمام شد . .\r\nو تا حال به حمد الله در جميع بلاد شيعيان هستند ، و كتب ايشان و شرايع مذهب ايشان از جميع مذاهب مضبوطتر است ، و علماى ايشان از علماى جميع مذاهب بيشتر و\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nداناترند ، و اگر نيك تأمّل نمايى همهء اينها از بركات خروج سيّد شهدا است ، فداى او باد جان من و جان جميع شيعيان .\r\nجواب مجمل ديگر آن كه بعد از ثبوت عصمت و امامت ايشان در امور ، بر ايشان اعتراض كردند در هر چه از ايشان صادر شود ؛ از محض جهل و خطا است ، و در حقيقت اعتراض بر ايشان اعتراض بر خدا است ، و ايشان آنچه مىكرده اند به فرمودهء خدا مىكرده اند .\r\nچنانچه كلينى به سند معتبر روايت كرده است كه حريز به خدمت حضرت صادق - عليه السلام - عرض كرد كه فداى تو شوم چه بسيار كم است بقاى شما اهل بيت ، و اجلهاى شما به يكديگر نزديك است ، با آن كه احتياج مردم به شما بسيار است .\r\nحضرت فرمود : هر يك از ما صحيفه اى دارد كه آنچه بايد در مدّت حيات خود به عمل مىآورد در آن صحيفه هست ، و چون آن صحيفه تمام مىشود مىداند كه وقت ارتحال او است به سراى باقى ، پس در آن وقت حضرت رسالت - صلى الله عليه و آله - به نزد او مىآيد و او را خبر مىدهد كه وقت وفات تو رسيده است ، و منزلت او را نزد خدا به او مىنمايد .\r\nو چون حضرت امام حسين به صحيفهء خود عملكرد هنوز آنها تمام نشده بود كه حضرت رسالت خبر شهادت را به او داد ، و او را مأمور به جهاد گردانيد ، و چون مشغول جهاد شد ملائكه استدعاى نصرت آن حضرت كردند ، چون به زمين رسيدند آن حضرت شهيد شده بود ، حق تعالى به ايشان وحى كرد كه نزد قبر شريف او باشيد و بر مصيبت او بگرييد تا او به دنيا برگردد در رجعت ، و شما يارى او بكنيد و او طلب خون خود بكند ، اين بود آنچه در آن صحيفه نوشته شده بود و هنوز به عمل نيامده است « 18 » .\r\nو به روايت معتبر ديگر جبرئيل در هنگام وفات رسول جليل وصيتنامه - آورد و دوازده مهر از طلاى بهشت بر آن زد كه هر امامى مهر خود را بر دارد و به آنچه در تحت\r\n\r\n\r\n","description":"","footnote":"\r\n( 18 ) . اصول كافى ج 1 / 283 ، بحار الانوار ج 45 / 225 ح 18 .\r\n","page_name":" 202 ","page_number":202},
  {"content":"\r\n\r\nآن مهر نوشته شده در ايام حيات خود عمل نمايد « 19 » .\r\nو أيضا اين مسأله در حقيقت از فروع مسألهء قضا و قدر است ، و نهى از تفكّر در اين مسأله در احاديث بسيار وارد شده است ، پس در اين باب تفكّر نكردن أحوط و أولى است .\r\nو بايد دانست مجملا كه آنچه ايشان به عمل مىآورند از فعل و ترك موافق فرمودهء خداوند عالميان است ، و بر كرده هاى خدا اعتراض روا نيست ، و عقول ضعيفهء خلق قاصر است از فهميدن اسرار حكم الهى . چنانچه گاه است از پادشاهان جليل الشأن امرى چند صادر مىگردد كه بر طبع اكثر خلق ناگوار و دشوار مىآيد ، بلكه اكثر ايشان حكم به خطا مىكنند ، و كسى كه بر قدرى از اسرار و رموز سلطنت اطّلاع دارد مىداند كه آنچه واقع شده عين مصلحت ملك و دولت است ، و نزد پادشاهان ذى شأن هر كه در مقام تسليم و انقياد باشد و بر ايشان اعتراض ننمايد هر چند عقلش قاصر از فهم و حكمت آن باشد مرتبه‌اش عظيم‌تر است ، و او را به اخلاص و رسوخ اختصاص منسوب مىگردانند .\r\nهمچنين بلا تشبيه در درگاه پادشاه پادشاهان هر كه انقياد و تسليمش بيشتر است و به قضاهاى او راضيتر است درجهء او بلندتر است ، پس كار بنده آن است كه در مقام اصلاح كار خود باشد و در كارهاى جناب مقدس الهى و تقديرات او و كارهاى دوستان او تصرف ننمايد و راه اعتراض نگشايد ، و به ضعف عقل خود قائل شود تا به درجهء رفيعهء ارباب تسليم كه اعلاى مراتب مقربان است فائز گردد ، و دينش از عروض شكّ و شبهه سالم ماند ، و شيطان لعين راه وسوسه بر او نگشايد ، زيرا كه اين امور خطير است و محلّ لغزش مقرّبان است .\r\nو ابن قولويه رحمه الله به سندهاى معتبر از زائدة بن قدامه روايت كرده است كه گفت : روزى به خدمت حضرت امام زين العابدين - عليه السلام - رفتم فرمود : اى زائده شنيده‌ام كه تو به زيارت قبر حضرت امام حسين - عليه السلام - مىروى .\r\n\r\n\r\n","description":"","footnote":"\r\n( 19 ) . اصول كافى ج 1 / 280 .\r\n","page_name":" 203 ","page_number":203},
  {"content":"\r\n\r\nزائده گفت : بلى چنين است كه به شما خبر رسيده است .\r\nحضرت فرمود : چرا چنين مىكنى و حال آن كه تو را قرب و منزلتى نزد خليفه هست ، و او راضى نيست كه كسى ما را دوست دارد ، و ما را بر ديگران زيادتى دهد ، و فضائل ما را ياد كند ، و حق ما را بر اين امّت ذكر كند .\r\nزائده گفت : به خدا سوگند كه نمىكنم اين را مگر از براى خدا و رسول او ، و پروا ندارم از خشم هر كه به خشم آيد بر من ، و بر من عظيم و گران نيست آزارى كه به من برسد به اين سبب .\r\nپس حضرت سه مرتبه فرمود كه و اللّه كه چنين است . پس فرمود كه بشارت باد تو را ، پس بشارت باد ، پس بشارت باد ، به درستى كه خبر مىدهم تو را به چيزى كه از خبرهاى منتخب و مخزون است نزد من .\r\nبدرستى كه چون در صحراى كربلا رسيد به ما آنچه رسيد ، و پدرم شهيد شد و با او شهيد شدند از فرزندان و برادران و خويشان و ياران او آنچه شنيده‌اى ، و حرم او و زنان او را بر شتران سوار كردند و به جانب كوفه مىبردند ، و چون به جنگگاه رسيديم و نظر من بر كشتگان افتاد و ايشان را در ميان خاك و خون ديدم كه مدفون نكرده بودند ايشان را ، قلق عظيم در دل من به هم رسيد ، و اندوه بزرگى در سينهء من حادث شد ، و نزديك شد كه جانم از بدنم مفارقت كند .\r\nدر آن وقت عمهء من زينب كبرى دختر على مرتضى آن حالت را در من مشاهده نمود مضطرب شد و گفت : اين چه حالت است كه در تو مشاهده مىكنم و نزديك است كه خود را هلاك كنى ، اى بقيّه و يادگار جدّ و پدر و برادران من .\r\nگفتم : چگونه جزع نكنم و اضطراب ننمايم و حال آن كه سيّد و بزرگ و پدر خود را و برادران و عموها و فرزندان عموها و ياران خود را مىبينم كه عريان در ميان خاك و خون افتاده‌اند ، و ايشان را كفن و دفن نكرده‌اند ، و هيچ كس متوجه ايشان نمىشود و نزديك ايشان نمىآيد ، گويا ايشان كافران ديلم و ترك‌اند .\r\nزينب گفت : جزع مكن اى فرزند برادر ، كه اين واقعه را خبر داد رسول خدا - صلى الله عليه و آله - به جدّ و پدر و عمّ تو ، و خبر داد كه حق تعالى گرفته است پيمان\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nگروهى از اين امّت را كه فراعنهء اين زمان . ايشان را نمىشناسند ، و در ميان اهل آسمانها معروف‌اند ، ايشان خواهند آمد و اين اعضاى پاره پاره را جمع خواهند كرد با اين بدنهاى مجروح دفن خواهند كرد ، كه به مرور ليالى و ايام اثر آن قبر محو نشود و نشانش بر طرف نشود ، و سعى بسيار خواهند كرد پيشوايان كفر و اتباع ضلالت در محو نمودن و بر طرف كردن آن اثر ، و هر چند ايشان زياده سعى كنند ظهور و علوّ آن بيشتر خواهد شد .\r\nپس گفت : خبر داد مرا ام أيمن كه روزى حضرت رسول - صلى اللّه عليه و آله - به ديدن حضرت فاطمه - عليها السّلام - آمد ، پس حضرت فاطمه براى آن حضرت حريره ساخت و به نزد حضرت حاضر كرد ، و حضرت امير المؤمنين - عليه السلام - خرمايى آورد ، ام ايمن گفت : من كاسه‌اى آوردم كه در آن شير و مسكه بود ، پس حضرت رسول - صلى الله عليه و آله - و حضرت امير المؤمنين و فاطمه و حسن و حسين - صلوات الله عليهم - از آن حريره تناول نمودند ، و از آن شير آشاميدند ، و از آن خرما با مسكه ميل فرمودند ، پس حضرت امير المؤمنين - عليه السلام - ابريقى و طشتى آورد و آب بر دست حضرت رسالت - صلى اللّه عليه و آله - ريخت .\r\nو چون حضرت دستهاى خود را شست دست بر روى مبارك كشيد ، پس نظر كرد به سوى على و فاطمه و حسن و حسين - عليهم السلام - نظرى كه آثار سرور و شادى در روى مباركش مشاهده كرديم ، آنگاه مدتى بسوى آسمان نظر كرد ، پس روى مبارك خود را به جانب قبله گردانيد و دستهاى خود را بسوى آسمان گشود ، پس دعا كرد ، پس به سجده رفت و در سجده صداى گريه‌اش بلند شد و آب ديده‌اش بر زمين جارى شد ، پس سر از سجده برداشت و ساعتى سر در زير افكند و مانند باران تند آب از ديدهء مباركش مىريخت ، چون اهل بيت رسالت اين حالت را در او مشاهده كردند همه اندوهناك شدند ، و من نيز از حزن ايشان محزون گرديدم و جرأت نمىكردم كه از سبب اين گريه از آن حضرت سؤال كنم .\r\nو چون اين حالت بسيار به طول انجاميد ، على و فاطمه - صلوات الله عليهما - گفتند : سبب گريهء تو چيست يا رسول الله ؟ خدا هرگز ديده‌هاى تو را گريان نگرداند ، بدرستى كه اين حالت كه در تو مشاهده كرديم دلهاى ما را مجروح كرد .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nپس حضرت رسول روى به حضرت امير المؤمنين آورد و گفت : اى برادر و حبيب من چون شماها را نزد خود مجتمع ديدم از مشاهدهء شما مرا سرورى حاصل شد كه هرگز چنين شادى در خود نيافته بودم ، و من در شما نظر مىكردم و خدا را شكر مىكردم كه چنين نعمتها به من كرامت كرده ، كه ناگاه جبرئيل - عليه السلام - بر من نازل شد و گفت : يا محمد بدرستى كه حق تعالى مطّلع شد بر آنچه در نفس تو حادث گرديد ، و دانست شادى كه تو را عارض شد به ديدن برادر و دختر و دو فرزند زادهء خود ، پس تمام كرد براى تو اين عطيّه را به آن كه گردانيد ايشان را و فرزندان ايشان را و دوستان و شيعيان ايشان را با تو در بهشت ، و جدايى نخواهد افكند ميان تو و ايشان ، و چنانچه به تو عطا مىكند در آن روز به ايشان عطا خواهد كرد .\r\nو چنانچه به تو بخشش مىنمايد به ايشان خواهد بخشيد تا تو خشنود گردى ، و زياده از مرتبهء خشنودى تو به ايشان كرامت خواهد كرد ، با بليّه بسيارى كه به ايشان خواهد رسيد در دنيا ، و مكروه بسيارى كه ايشان را در خواهد يافت بر دستهاى گروهى از منافقان كه ملّت تو را بر خود بندند و دعوى كنند كه از امت تواند ، و حال آن كه برى اند از خدا و از تو ، و ايشان را به شمشير آب دار و به انواع زجرها و ستمها و كشتنها بكشند ، و هر يك را در ناحيه اى از زمين به قتل رسانند ، و قبرهاى ايشان از يكديگر دور باشد ، و حق تعالى اين حالت را براى تو و ايشان پسنديده است ، و ايشان را اهل اين سعادت گردانيده است ، پس حمد كن خدا را بر آنچه از براى شما پسنديده است و راضى شو به قضاى الهى ، پس حمد كردم و راضى شدم به قضاى او و به آنچه از براى شما اختيار نموده است .\r\nپس جبرئيل گفت : يا محمد بدرستى كه برادر تو على مقهور و مظلوم خواهد شد بعد از تو و منافقان امّت تو بر او غالب خواهند شد ، و غصب خلافت او خواهند كرد و از دشمنان تو تعبها به او خواهد رسيد ، و در آخر كشته خواهد شد به دست بدترين خلايق و بد بخت‌ترين اوّلين و آخرين ، و نظير پى كنندهء ناقهء صالح در شهرى كه بسوى آن شهر هجرت خواهد نمود ، و آن شهر محلّ شيعيان و فرزندان او خواهد بود ، و به سبب اين حال بلاى اهل بيت رسالت بسيار خواهد شد ، و مصيبت ايشان عظيمتر خواهد شد .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nو اين فرزند زادهء تو و اشاره كرد بسوى حسين - عليهم السّلام - شهيد خواهد شد با گروهى از اهل بيت و ذريّت تو و نيكان امّت تو در كنار نهر فرات در زمينى كه آن را كربلا گويند ، و به سبب آن كرب و بلا بر دشمنان تو و دشمنان ذريّت تو بسيار خواهد شد در روزى كه كرب آن روز منقضى نشود و حسرت آن روز به آخر نرسد ، و آن بهترين بقعه‌هاى زمين است ، و حرمت آن از همه زمينها عظيم‌تر است ، و آن قطعه ايست از بهشت .\r\nپس روزى كه فرزند تو و اهل او در آن زمين شهيد شوند ، و احاطه كنند به ايشان لشكرهاى اهل كفر و لعنت ، جميع اقطار زمين به لرزه در آيد و كوهها به طپيدن آيد ، و موج درياها بلند شود ، و آسمانها بلرزند و به حركت و اضطراب در آيند براى غضب كردن از براى تو يا محمد و از براى ذريّت تو به سبب عظيم شمردن هتك حرمت تو كه ايشان كنند ، و براى مكافات بدى كه احسانهاى تو را در حق تو و ذريّت تو به عمل آورند ، و هر يك از آنها از حق تعالى دستورى طلبند در يارى كردن اهل بيت تو كه مردم ايشان را ضعيف گردانيده‌اند و مظلوم ساخته‌اند ، و ايشان حجّت خدايند بر خلق بعد از تو .\r\nپس حق تعالى وحى كند بسوى آسمان و زمين و كوهها و درياها و هر كه در اينها است كه منم خداوند پادشاه قهّار قادر كه فرار كرده‌اى از دست من به در نمىرود ، و امتناع كننده‌اى مرا عاجز نمىگرداند ، و هر وقت كه خواهم و مصلحت دانم قدرت بر انتقام دارم ، به عزّت و جلال خود سوگند ياد مىكنم كه عذاب كنم كسى را كه دل پيغمبر و برگزيدهء مرا به درد آورده است و هتك حرمت او نموده است ، و عترت او را به قتل آورده است ، و عهد و پيمان او را شكسته است ، و ستم بر اهل بيت او روا داشته است عذابى كه احدى از عالميان را چنان عذابى نكرده باشم .\r\nپس در آن وقت جميع اهل آسمانها و زمين صدا بلند كنند و لعنت كنند كسى را كه ستم بر عترت تو كرده باشد و هتك حرمت تو نموده باشد ، پس حق تعالى به دست قدرت خود قبض روح آن شهيدان بزرگوار بكند و ملائكهء بسيار از آسمان هفتم نازل شوند با ظرفهاى ياقوت و زمرّد كه پر باشد آن ظرفها از آب حيات بهشت و با خود\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nبياورند از حلّه‌هاى بهشت و بوهاى خوش بهشت ، و بدنهاى شهيدان را به آن آبها غسل دهند ، و آن حلّه‌ها را بر ايشان بپوشانند ، و به آن بوهاى خوش ايشان را حنوط كنند ، و ملائكه صف صف بر ايشان نماز كنند .\r\nپس برانگيزد حق تعالى گروهى از امّت تو را كه آن قاتلان ، ايشان را نشناسند و در آن خونها شريك نشده باشند ، نه بگفتار و نه بكردار و نه به نيّت و عزم ، پس بدنهاى ايشان را دفن كنند ، و رسمى و علامتى براى قبر سيّد شهداء در اين صحراء بر پا كنند ، و علمى و نشانه باشد براى اهل حق ، و سببى باشد براى رستگارى مؤمنان و فائز گرديدن ايشان به ثوابهاى خداوند عالميان .\r\nو هر روز و هر شب از هر آسمان صد هزار ملك بر دور قبر شريف او حاضر شوند و بر آن حضرت صلوات فرستند ، و تسبيح حق تعالى گويند ، و طلب آمرزش كنند از خدا براى زيارت كنندگان آن حضرت و بنويسند نامهاى آنها را كه به زيارت آن قبر مىآيند از امّت تو ، و به آن زيارت تقرب مىجويند بسوى خدا و بسوى تو و نامهاى پدران و خويشان و شهرهاى ايشان را و روهاى ايشان را مهر كنند به مهرى از نور عرش الهى كه در آن مهر نوشته باشد كه اى زيارت كنندهء قبر بهترين شهداء و فرزند بهترين انبياء .\r\nچون روز قيامت شود از روهاى ايشان از جاى آن مهرى كه بر روى ايشان زده‌اند نورى ساطع گردد كه در ديده‌هاى اهل محشر معروف باشند ، و گويا مىبينم تو را اى محمّد در صحراى محشر در آيى و من و ميكائيل بر دو جانب تو باشيم و على در پيش روى ما باشد ، و با ما از ملائكهء خدا آن قدر باشد كه عدد ايشان را احصا نتوان كرد ، و ما بگرديم در ميان اهل محشر و نظر كنيم بر روى خلايق و بر روى هر كه اثر آن مهر را مشاهده كنيم او را از اهوال و شدايد آن روز نجات دهيم .\r\nو اين است حكم خدا و عطاى خدا از براى هر كه زيارت كند قبر تو را اى محمّد يا قبر برادر تو على را يا قبر دو فرزند زادهء تو حسن و حسين را و نيّت او از براى خدا خالص باشد ، و زود باشد كه سعى كنند و اهتمام نمايند گروهى از آنها كه بر ايشان از جانب خدا لعنت و غضب واجب گرديده است كه بر طرف كنند رسم و نشانهء آن قبر را و محو نمايند اثر آن را ، و خدا نگذارد ايشان را كه چنين كنند .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nپس حضرت رسول - صلى الله عليه و آله - فرمود كه سبب گريهء من اين بود .\r\nپس زينب گفت كه چون ابن ملجم - عليه اللعنه - پدرم را ضربت زد و اثر مرگ در او مشاهده كردم گفتم : اى پدر بزرگوار ام ايمن چنين حديثى به من روايت كرده است . حضرت فرمود : گويا مىبينم كه تو را و زنان ديگر از اهل بيت مرا در اين شهر اسير كرده باشند و به مذلّت و خوارى شما را برند ، و از دشمنان خود خائف و ترسان باشيد ، پس در آن وقت صبر كنيد و شكيبايى نماييد به حق آن خداوندى كه حبّه‌ها را شكافته است و خلايق را آفريده است در آن وقت بر روى زمين خدا دوستى به غير از شما و دوستان و شيعيان شما نباشد .\r\nو چون حضرت رسول - صلى الله عليه و آله - اين حديث را نقل كرد از براى ما فرمود : در آن روز شيطان از روى شادى پرواز خواهد كرد بر روى زمين با فرزندان و برادران خود جولان خواهد نمود و خواهد گفت : اى گروه شياطين آنچه مطلب ما بود از فرزندان آدم به آن رسيديم ، و در هلاك كردن ايشان منتهاى آرزوى خود را يافتيم و همه را مستحق جهنم گردانيديم ، مگر جماعت قليلى كه چنگ در دامان اهل بيت رسالت زده‌اند ، پس تا توانيد سعى كنيد كه مردم را به شك اندازيد در حق ايشان ، و بداريد مردم را بر عداوت ايشان ، و تحريص كنيد مردم را بر ضرر رسانيدن به ايشان و دوستان ايشان تا كفر و ضلالت خلق مستحكم شود ، و از ايشان هيچ كس نجات نيابد ، و آن ملعون گمان خود را در اكثر مردم راست كرد ، زيرا كه با عداوت شما هيچ عمل صالح فايده نمىبخشد ، و با محبّت و موالات شما هيچ گناهى به غير از كباير ضرر نمىرساند .\r\nزائده گفت : چون حضرت امام زين العابدين - عليه السلام - اين حديث را به من روايت كرد فرمود : اين حديث را ضبط كن و غنيمت شمار كه اگر در طلب اين حديث بر شتران سوار مىشدى و يك سال در زمين از شهر به شهر مىتاختى هر آينه كم بود .\r\nو در روايات معتبرهء بسيار وارد شده كه چون حكام يزيد پليد - عليه اللعنة و العذاب - در مدينه كار را بر حضرت سيد شهداء - صلوات الله عليه - تنگ كردند و\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nخواستند از آن حضرت بيعت از براى آن ملعون بگيرند ، و اگر ابا نمايد او را به قتل آورند ، حضرت ارادهء هجرت بسوى مكهء معظمه نمود ، و شب به نزد قبر جد بزرگوار خود سيد انبياء آمد كه آن حضرت را وداع كند ، نورى از قبر مقدس ساطع گرديد و به استقبال آن حضرت آمد .\r\nپس به نزديك ضريح مقدّس آمد و نماز بسيار كرد ، و بعد از نماز گفت :\r\nپروردگارا اين قبر پيغمبر تو است و من فرزند پيغمبر توام ، و مرا امرى عارض شده كه تو بهتر مىدانى ، و مىخواهم مردم را امر كنم به نيكيها و نهى كنم از بديها ، و كفر و ضلالت بنى اميّه را از ميان خلق بر طرف كنم ، خداوندا آنچه خير من در آن است و به رضاى تو و خشنودى پيغمبر تو مقرون است به پيش من آور .\r\nو در آن حالت آن حضرت را خواب ربود و ديد كه حضرت رسالت - صلى الله عليه و آله - با گروهى عظيم از ملائكه كه در پيش روى و جانب چپ آن حضرت بودند آمدند و جگر گوشهء خود را در بر گرفت و ميان دو ديده‌اش را بوسيد و فرمود كه اى حبيب من گويا مىبينم كه در اين زودى تو را ذبح كنند و در خون خود بگردى در زمين كرب و بلا در ميان گروهى از امّت من ، و تو تشنه باشى و تو را آب ندهند ، و با لب تشنه و بدن خسته تو را شهيد كنند ، و با آن حال امّيد به شفاعت من داشته باشند ، هرگز شفاعت من به ايشان نرسد در قيامت .\r\nاى حبيب دل من حسين ، برادر و پدر و مادر تو آمده‌اند و مشتاق لقاى جانفزاى تواند ، و تو را در بهشت درجه‌اى چند هست كه به آن درجه‌ها نمىرسى مگر به شهادت .\r\nپس سيّد شهداء گفت : يا جدّاه نمىخواهم به دنيا برگردم و از جور اهل شقاق به تنگ آمده‌ام ، مرا با خود به قبر شريف خود ببر .\r\nحضرت رسول فرمود : البته بايد به دنيا برگردى تا به سعادت شهادت فائز گردى و ثوابهاى غير متناهى در يا بى ، و حجّت خدا بر خلق تمام كنى ، و تو و پدر تو و عمّ تو و عمّ پدر تو در قيامت با يكديگر محشور خواهيد شد بسوى اعلا درجات بهشت « 20 » .\r\n\r\n\r\n","description":"","footnote":"\r\n( 20 ) . بحار الانوار ج 44 / 312 - 313 .\r\n","page_name":" 210 ","page_number":210},
  {"content":"\r\n\r\nو از حضرت صادق - عليه السلام - منقول است كه چون حضرت امام حسين عليه السلام از مدينه بيرون آمد افواج ملائكه حربه‌ها در دست و بر اسبان بهشت سوار آمدند به نزد آن حضرت و سلام كردند و گفتند : السلام عليك اى حجّت خدا بر خلق بعد از جد و پدر و برادر خود ، خدا ما را در مواطن بسيار به يارى تو فرستاد ، و اكنون به يارى تو آمده‌ايم .\r\nحضرت فرمود : كه وعده‌گاه ما و شما زمين كربلا ، كه در آنجا شهيد خواهم شد و محلّ دفن من آن جا است ، گفتند : الحال هر امرى كه مىخواهى در باب دشمنان خود بفرما تا به عمل آوريم ، فرمود كه به من دستى ندارند تا برسم به آن جا كه محلّ دفن من است .\r\nپس گروهى از جنيان به خدمت آن حضرت آمدند و گفتند : اى سيّد و آقاى ما ، ما شيعيان توايم و ياوران توايم ، اگرحكم فرمايى كه دشمنان تو را هلاك كنيم در همين ساعت همه را به دار بوار مىفرستيم و تو را از شر ايشان نجات مىدهيم ، حضرت ايشان را دعا كرد و فرمود : مگر نخوانده‌ايد قرآن را كه خدا بر جدّ من فرستاده كه در آن مىفرمايد  « أَيْنَما تَكُونُوا يُدْرِكْكُمُ الْمَوْتُ وَ لَوْ كُنْتُمْ فِي بُرُوجٍ مُشَيَّدَةٍ »  « 21 » يعنى هر جا كه باشيد در مىيابد شما را مرگ هر چند در قصرهاى محكم متحصّن شويد .\r\nاگر من در اين مكان بمانم و حركت نكنم ، پس به كى امتحان كرده خواهند شد اين خلق تباه گمراه ، و حجّت خدا چگونه بر ايشان تمام خواهد شد ، و كى ساكن قبر من خواهد شد در زمينى كه خدا براى من اختيار كرده است در روزى كه زمين را پهن كرده است ، و آن زمين را حق تعالى پناه شيعيان من گردانيده است ، و سبب ايمنى ايشان در دنيا و عقبى ساخته است ، و در روز دهم محرم من شهيد خواهم شد با فرزندان و برادران و خويشان خود و سرهاى ما را به نزد يزيد پليد خواهد برد .\r\nجنيان گفتند : به خدا سوگند اى دوست خدا و فرزند دوست خدا اگر نه اين بود كه اطاعت تو بر ما واجب است هر آينه جميع دشمنان تو را مىكشتيم پيش از آن كه به\r\n\r\n\r\n","description":"","footnote":"\r\n( 21 ) . سورهء نساء آيه 78 .\r\n","page_name":" 211 ","page_number":211},
  {"content":"\r\n\r\nتو برسند .\r\nحضرت فرمود : به خدا سوگند كه قدرت ما بر دفع ايشان زياده از قدرت شما است ، و ليكن مىخواهم كه حجّت خدا را بر ايشان تمام كنم « 22 » .\r\nو اخبار بسيار در اين باب در كتاب جلاء العيون « 23 » ذكر كرده‌ايم ، و هر كه در آن كتاب رجوع نمايد او را در هيچ باب شبهه‌اى نمىماند . و الله الموفق للخير و الصواب .\r\nو الحمد للّه أوّلا و آخرا ، و الصّلاة على سيّد المرسلين محمّد و عترته الاطهرين ، و لعنة اللّه على أعدائهم أجمعين أبد الابدين .\r\nتمام شد استنساخ اين رساله با تصحيح و تعليق بر آن در روز پانزدهم رجب سنهء هزار و چهار صد و نه هجرى قمرى بر دست اين حقير فقير سيّد مهدى رجائى در شهر مقدس قم حرم اهل بيت عليهم السلام .\r\n\r\n\r\n\r\n","description":"","footnote":"\r\n( 22 ) . مجموع اين روايات با تفصيل كامل آن را مؤلف در كتاب شريف خويش بحار الانوار جلدهاى چهل و چهار - چهل و پنج آورده است .\r\n( 23 ) . باب پنجم جلاء العيون راجع به تاريخ امام حسين - عليه السّلام - است مراجعه گردد .\r\n","page_name":" 212 ","page_number":212}
  ]