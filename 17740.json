[
  {"content":"\r\n\r\nبسم الله الرحمن الرحيم\r\nمرورى بر تاريخ و مبانى طب\r\nسنتى اسلام و ايران\r\nنويسندگان :\r\nمحمدرضا شمس اردكانى\r\nبهزاد ذوالفقارى / مهدى روزبهانى\r\nمهدى تركى / اكبر روزبهانى\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nعنوان ونام پديدآور : مرورى بر تاريخ و مبانى طب سنتى اسلام وايران / نويسندگان محمدرضا شمس اردكانى . . . [ و ديگران 
  ]\r\nمشخصات نشر : تهران : صهباى دانش ، 1389 .\r\nمشخصات ظاهرى : و ، 280 ص . : مصور ، جدول .\r\nشابك : 3 - 27 - 5692 - 600 - 978\r\nوضعيت فهرست نويسى : فيپا\r\nيادداشت : نويسندگان محمدرضا شمس اردكانى ، بهزاد ذوالفقارى ، مهدى روزبهانى ، مهدى تركى ، اكبر روزبهانى .\r\nيادداشت : كتابنامه : ص . 255 - 262 .\r\nيادداشت : نمايه .\r\nموضوع : پزشكى سنتى\r\nموضوع : گياهان دارويى\r\nموضوع : پزشكى جايگزين\r\nموضوع : پزشكى سنتى - - تحقيق\r\nشناسه افزوده : شمس اردكانى ، محمدرضا ، 1339 - ، مترجم\r\nرده بندى كنگره : r 135 / م 4 1389 الف\r\nرده بندى ديويى : 610\r\nشماره كتابشناسى ملى : 3328921\r\nنام كتاب : مرورى بر تاريخ و مبانى طب سنتى اسلام وايران\r\nنويسندگان : محمدرضا اردكانى ، بهزاد ذوالفقارى ، مهدى روزبهانى ، مهدى تركى ، اكبر روزبهانى\r\nناشر : صهباى دانش\r\nتيراژ : 500 جلد\r\nنوبت چاپ : اول / 1389\r\nقيمت : 98000 ريال\r\nشابك : 3 - 27 - 5692 - 600 - 978\r\nتلفن : 66406477 - 09123591443\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\n\r\n[ تقديم 
  ]\r\nنگاهداشت و نكوداشت نام دانشمندان و بزرگان وظيفه هر جوينده علم است . اين اثر به استاد فرهيخته و دانشمند برجسته جناب آقاى دكتر ابو تراب نفيسى كه عمر خود را صرف آموختن و آموزش علم پزشكى به ويژه طب سنتى ايران صرف نموده‌اند ، تقديم مىگردد .\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n . \r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\n\r\nديباچه\r\nبىشك ملت ايران ميراث‌دار گنج عظيم و كهنى است كه ريشه در تمدن چند هزار ساله‌ى آن دارد و هرچند دسترسى به بخش اعظم آن بر اثر دست تطاول بيگانگان به صورت مدون ميسر نيست ، اما به يقين گنجينه‌ى معنوى آن نسل به نسل در اعصار مختلف انتقال يافته است . در هر عصرى كه ايرانيان مجال يافته و آرامشى داشته‌اند ، توانسته‌اند با هوش و استعداد سرشارشان و با توجه به ميراث تاريخى خود بنيانگذار يا پيشتاز عرصه‌هاى علمى باشند . ادبيات ، فلسفه ، عرفان ، موسيقى ، رياضى ، معمارى ، نجوم ، جغرافى ، شيمى ، داروسازى و پزشكى از جمله علومى هستند كه وام‌دار تلاش خستگىناپذير ايرانيان‌اند به‌ويژه در قرون متمادى نام دانشمندان بزرگ ايران‌زمين بر تارك علوم « طب و داروسازى » درخشيده است و چه افسوسى از آن بالاتر كه دست بيگانه سعى در انقطاع فرهنگى و تاريخى انسان حاضر با هويت ملى و فرهنگى خويش دارد .\r\nكتاب حاضر در پى آن است تا با ارايه‌ى مجموعه‌ى مختصرى از تاريخ علم طب و با توجه به نقش ارزنده‌ى دانشمندان ايرانى در اين عرصه ، به معرفى مجدد مبانى علم طب سنتى بپردازد و زمينه‌ى لازم را براى پژوهش‌هاى جديد فراهم آورد . اميد است رهاورد تلاش مورد استفاده‌ى دانشجويان و دانش‌پژوهشان رشته‌هاى مختلف به‌ويژه دانشجويان گروه پزشكى ، قرار گيرد . بديهى است اين مختصر خالى از عيب نيست و نويسندگان از همه‌ى خوانندگان محترم درخواست ارشاد و راهنمايى دارند .\r\nدر پايان لازم است مراتب سپاس و امتنان قلبى خود را از استاد فرزانه جناب آقاى دكتر اديب كه با دقت فراوان اقدام به بازبينى كتاب نمودند ؛ همچنين استادان محترم آقايان دكتر ابو القاسم سلطانى ، دكتر ولى ا . . . محرابى ، دكتر محسن ناصرى ، دكتر فريبرز معطر و دكتر محمود مصدق كه با راهنمايىهاى ارزنده و ارزشمند خود روشنىبخش راهمان بوده‌اند و نيز دوستان عزيزمان در دانشكده‌ى پزشكى اصفهان ، خانم‌ها الهام تاكى ، الهام شيخ ابو مسعودى ، سحر شيخ بهايى ، مريم علوى ، نسيم نيكنام ، شيرين وفايى ، مهرناز تركى ، گلناز تركى و آقايان دكتر رضا روزبهانى و مسعود منصورى كه يارىكننده‌ى ما در تهيه اين مجموعه بوده‌اند ، اعلام داريم .\r\nنويسندگان\r\n\r\n","description":"","footnote":"","page_name":" ديباچه و فهرست 1 ","page_number":5},
  {"content":"\r\n\r\n\r\nفهرست\r\nفصل اول : تاريخ طب 1\r\n1 - 1 - طب در دنياى قديم 2\r\n2 - 1 - وضعيت طب در تمدن‌هاى بزرگ 3\r\n1 - 2 - 1 - طب در مصر باستان 4\r\n2 - 2 - 1 - طب در منطقه‌ى بين النهرين 5\r\n3 - 2 - 1 - طب بابليها 5\r\n4 - 2 - 1 - طب آشوريها 7\r\n5 - 2 - 1 - طب در هندوستان 7\r\n6 - 2 - 1 - طب در چين باستان 8\r\n7 - 2 - 1 - طب در يونان باستان 8\r\n8 - 2 - 1 - تاريخ طب ايران 11\r\n1 - 8 - 2 - 1 - دوره قبل از اسلام 11\r\n2 - 8 - 2 - 1 - طب آرياييها 11\r\n3 - 8 - 2 - 1 - دوره‌ى هخامنشيان 12\r\n4 - 8 - 2 - 1 - دوره‌ى سلوكيان 14\r\n5 - 8 - 2 - 1 - دوره‌ى اشكانيان 14\r\n6 - 8 - 2 - 1 - دوره‌ى ساسانيان 15\r\n7 - 8 - 2 - 1 - دوره‌ى پس از اسلام ( دوره اسلامى ) 16\r\n3 - 1 - پزشكان نامى طب سنّتى 22\r\n1 - 3 - 1 - ابن ربن طبرى 24\r\n2 - 3 - 1 - رازى 24\r\n3 - 3 - 1 - ابو بكر اخوينى 28\r\n4 - 3 - 1 - ابن سينا 29\r\n5 - 3 - 1 - زهراوى 32\r\n6 - 3 - 1 - اهوازى 33\r\n7 - 3 - 1 - ابو ريحان بيرونى 34\r\n8 - 3 - 1 - جرجانى 35\r\n9 - 3 - 1 - حكيم مؤمن 38\r\n4 - 1 - بيمارستانهاى مهم ايران 38\r\n1 - 4 - 1 - بيمارستان و دانشگاه جندى شاپور 38\r\n2 - 4 - 1 - بيمارستان بغداد 40\r\n\r\n","description":"","footnote":"","page_name":" ديباچه و فهرست 2 ","page_number":6},
  {"content":"\r\n\r\n3 - 4 - 1 - بيمارستان رى 41\r\n4 - 4 - 1 - بيمارستان زرند 41\r\n5 - 4 - 1 - بيمارستان اصفهان 42\r\n6 - 4 - 1 - بيمارستان نيشابور 42\r\n7 - 4 - 1 - بيمارستان مرو 42\r\n8 - 4 - 1 - بيمارستانهاى شيراز 42\r\nفصل دوم : وضعيت بدن از نظر طب سنّتى 45\r\n1 - 2 - مقدّمه 46\r\n2 - 2 - اركان ( عناصر ) 48\r\n3 - 2 - مزاج 50\r\n4 - 2 - اخلاط 53\r\n5 - 2 - اعضا ( اندامها ) 56\r\n6 - 2 - قوا 56\r\n7 - 2 - ارواح 57\r\n8 - 2 - مقايسه‌اى بين اصول و تعاريف طب سنّتى با اصول و تعاريف پزشكى نوين 58\r\nفصل سوم : حفظ و ارتقاء سلامت در طب سنتى 63\r\n1 - 3 - سلامت ، بيمارى و بهداشت در طب سنّتى 64\r\n2 - 1 - 3 - نگرش پزشكى نوين به مقوله‌ى سلامت ، بيمارى و بهداشت 65\r\n3 - 1 - 3 - نگرش طب سنّتى به مقوله‌ى سلامت ، بيمارى و بهداشت 67\r\n2 - 3 - آموزه‌هاى بهداشتى طب سنّتى 74\r\n1 - 2 - 3 - قدم‌به‌قدم با طب سنّتى ، از نوزادى تا كهنسالى 77\r\n1 - 1 - 2 - 3 - شير دادن و جنباندن طفل 78\r\n2 - 2 - 2 - 3 - نوزادان 79\r\n3 - 2 - 2 - 3 - خردسالان 80\r\n4 - 2 - 2 - 3 - سالخوردگان و پيران 82\r\n2 - 2 - 3 - ورزش 83\r\n3 - 2 - 3 - خوردنيها و آشاميدنيها 87\r\n1 - 3 - 2 - 3 - غذا 88\r\n2 - 3 - 2 - 3 - آب 91\r\n4 - 2 - 3 - خواب 93\r\n5 - 2 - 3 - بيدارى 95\r\n6 - 2 - 3 - استحمام 95\r\n\r\n","description":"","footnote":"","page_name":" ديباچه و فهرست 3 ","page_number":7},
  {"content":"\r\n\r\nفصل چهارم : روشهاى تشخيصى و درمانى طب سنتى 99\r\n1 - 4 - مقدمه 100\r\n2 - 4 - نبض 101\r\n3 - 4 - آزمايش ادرار 113\r\n4 - 4 - آزمايش مدفوع 121\r\n5 - 4 - حجامت 123\r\nفصل پنجم : طب سنتى و شناخت بيماريها 131\r\n1 - 5 - مقدمه 132\r\n2 - 5 - صرع 134\r\n3 - 5 - سرطان 138\r\n4 - 5 - نازايى 142\r\n5 - 5 - فتق 150\r\n6 - 5 - رينيت آلرژيك فصلى ( تب يونجه ) 155\r\nفصل ششم : گياهان شفابخش طب سنّتى 161\r\n1 - 6 - مقدمه 162\r\n2 - 6 - سابقهء تاريخى و جايگاه امروزى 163\r\n3 - 6 - آثار و مكانيسم گياهان دارويى 166\r\n4 - 6 - منابع گياه‌درمانى 171\r\n5 - 6 - راهنمايىهاى كلى گياه‌درمانى 175\r\n6 - 6 - برخى از گياهان دارويى مهم 176\r\n1 - 6 - 6 - آويشن 176\r\n2 - 6 - 6 - اسطوخودوس 178\r\n3 - 6 - 6 - اسفرزه 179\r\n4 - 6 - 6 - بابونه 181\r\n5 - 6 - 6 - بادرنجبويه 182\r\n6 - 6 - 6 - بارهنگ 184\r\n7 - 6 - 6 - برگ بو 185\r\n8 - 6 - 6 - بنفشه سه‌رنگ 186\r\n9 - 6 - 6 - بومادران 188\r\n10 - 6 - 6 - بهارنارنج 189\r\n11 - 6 - 6 - بيد 191\r\n12 - 6 - 6 - به‌دانه 193\r\n\r\n","description":"","footnote":"","page_name":" ديباچه و فهرست 4 ","page_number":8},
  {"content":"\r\n\r\n13 - 6 - 6 - پرسياوشان 194\r\n14 - 6 - 6 - پنيرك 195\r\n15 - 6 - 6 - تاتوره 197\r\n16 - 6 - 6 - ترنجبين 198\r\n17 - 6 - 6 - جعفرى 199\r\n18 - 6 - 6 - حنا 200\r\n19 - 6 - 6 - خارخاسك 202\r\n20 - 6 - 6 - خاكشى 203\r\n21 - 6 - 6 - دارچين 204\r\n22 - 6 - 6 - رازيانه 205\r\n23 - 6 - 6 - رزمارى 207\r\n24 - 6 - 6 - ريحان 208\r\n25 - 6 - 6 - زردچوبه 209\r\n26 - 6 - 6 - زرشك 210\r\n27 - 6 - 6 - زعفران 211\r\n28 - 6 - 6 - زيتون 212\r\n29 - 6 - 6 - زيره سبز 213\r\n30 - 6 - 6 - زيره سياه 214\r\n31 - 6 - 6 - سدر 216\r\n32 - 6 - 6 - سنا 217\r\n33 - 6 - 6 - سنبل الطيب 218\r\n34 - 6 - 6 - سياه‌دانه 220\r\n35 - 6 - 6 - سير 221\r\n36 - 6 - 6 - شنبليله 222\r\n37 - 6 - 6 - شويد 223\r\n38 - 6 - 6 - فلفل سياه 225\r\n39 - 6 - 6 - كدو 226\r\n40 - 6 - 6 - كتيرا 227\r\n41 - 6 - 6 - كرفس 228\r\n42 - 6 - 6 - كنجد 229\r\n43 - 6 - 6 - گشنيز 230\r\n44 - 6 - 6 - كندر 231\r\n45 - 6 - 6 - ليمو عمانى 232\r\n46 - 6 - 6 - نعنا 233\r\n\r\n","description":"","footnote":"","page_name":" ديباچه و فهرست 5 ","page_number":9},
  {"content":"\r\n","description":"","footnote":"","page_name":" ديباچه و فهرست 5 ","page_number":10},
  {"content":"\r\n\r\nفصل هفتم : آشنايى با طب مكمل 235\r\n1 - 7 - مقدّمه 236\r\n2 - 7 - طب هندى 238\r\n3 - 7 - هوميوپاتى ( مشابه‌درمانى ) 241\r\n4 - 7 - آروماتراپى 245\r\n5 - 7 - طب سوزنى 246\r\n6 - 7 - طب فشارى 249\r\n7 - 7 - كايروپراكتيك 250\r\n8 - 7 - انرژىدرمانى 251\r\nمنابع فارسى 255\r\nمنابع انگليسى 262\r\nنمايه 263\r\n\r\n","description":"","footnote":"","page_name":" ديباچه و فهرست 6 ","page_number":11},
  {"content":"\r\n . \r\n","description":"","footnote":"","page_name":" ديباچه و فهرست 7 ","page_number":12},
  {"content":"\r\n\r\n\r\nفصل اول : تاريخ طب\r\n\r\n","description":"","footnote":"","page_name":" 1 ","page_number":13},
  {"content":"\r\n\r\n\r\n1 - 1 - طب در دنياى قديم\r\nانسان اوليه از زمان غارنشينى برحسب غريزه دريافته بود كه چگونه مىتواند زخم‌هاى خود را كه بر اثر افتادن ، برخورد با اشياء برنده يا حمله موجودات درنده به وجود مىآمد ، درمان كند . بشر اوليه كه توانسته بود از تجارب و مشاهدات خود براى رفع نيازهايش استفاده كند ، كم‌كم به فكر افتاد كه از دانش خود به منظور بهبود زندگى خانواده و قبيله‌اش استفاده كند ؛ زيرا دريافت كه اين عمل براى حفظ بقا و صيانت نفس لازم است . مرد يا زن دانشمند قبيله كه از طريق تجربه يا از اجدادش معلوماتى در مورد گياهان شفابخش كسب كرده بود ، به بالين بيماران و مجروحان فراخوانده مىشد و ضمن مراقبت از آنان ، داروى لازم را براى بيمار تهيه مىكرد . گمان مىرود كه استفاده از دارو و درمان تا اين مرحله ، در حدود 400 قرن پيش در ميان غارنشينان معمول بوده است .\r\nبراى بشر اوليه درك علت بيمارى و مرگ ، غير ممكن بود و به ناچار دليل آن را وجود ارواح خبيثه و شيطانى مىدانست . وى چنين مىپنداشت كه ارواح خبيثه به سبب گناهان فرد وارد بدن مىشوند و گناهكار را دچار خاموشى مىكنند و بدين دليل براى مقابله با ارواح موذى به سلاح سحر و جادو متوسل مىشد . در چنين شرايطى \" ساحر طبيبان \" قدم به عرصه‌ى وجود گذاشتند . آنها براى راندن ارواح خبيثه به طلسم ، دعا ، رقص و . . . متوسل مىشدند . اين اعمال غالبا موجب تقويت روحيه ، اميدوارى و درنتيجه ، بهبود حال بيمار مىشد .\r\nچنانچه معالجه با شكست مواجه مىشد ، ساحر طبيب براى تبرئه‌ى خود ، بيمارىزا به عوامل بسيار قوى منسوب مىكرد كه مبارزه با آنها خارج از قدرت\r\n\r\n","description":"","footnote":"","page_name":" 2 ","page_number":14},
  {"content":"\r\n\r\nاو بوده است . از نظر بشر اوليه ساحر طبيب علاوه بر رفع بيمارى ، اين قدرت را داشت كه با استفاده از سحر و جادو ، باعث حلول ارواح خبيثه در بدن افراد گردد . بدين سبب ، مردم از روى ترس و احتياج براى ساحر طبيب اهميّت فوق العاده‌اى قايل بودند .\r\nساحر طبيبان گاهى با جرأت تمام و آگاهى ، جراحىهاى فوق العاده خطرناك انجام مىدادند ؛ به‌طورى كه در اكتشافات باستان‌شناسى جمجمه‌هايى از دوران پيش از تاريخ به دست آمده است كه عمل جراحى را بر روى كاسه سر نشان مىدهد . در ضمن ، بشر اوليه شكسته‌بندى كرده و استخوان‌ها را جا مىانداخته است .\r\nاز مطالب يادشده چنين برمىآيد كه پزشكى پيش از تاريخ به صورت توأمان از جادو و تجربه بهره مىگرفته است و روش‌هايى از قبيل خواندن اوراد ، انجام دادن برخى تشريفات مذهبى ، رقص و آواز همراه با تجويز گياهان دارويى همگى از ابزار درمان به‌شمار مىآمده‌اند .\r\nدر ادامه‌ى اين مبحث ، وضعيت طب و درمان را در ميان تمدن‌هاى بزرگ بيان خواهيم كرد .\r\n\r\n2 - 1 - وضعيت طب در تمدن‌هاى بزرگ\r\nپايان عصر يخبندان - كه بشر را مجبور به زندگى غارنشينى كرده بود و آغاز زندگى يكجانشينى و كشاورزى موجب تحولى عظيم در جامعه بشرى شد و آن تبديل زندگى غارنشينى و چادرنشينى به زندگى شهرى بود . مسئله حياتى آب براى كشاورزى ، توجه اين قبايل را به دره‌هاى اطراف رودهاى پرآبى مثل\r\n\r\n","description":"","footnote":"","page_name":" 3 ","page_number":15},
  {"content":"\r\n\r\nدجله ، فرات ، نيل ، گنگ ، سند و . . . جلب كرد و زمينه‌ساز ايجاد دو تمدن بزرگ در كنار رودخانه‌هاى نيل و بين النهرين شد .\r\n\r\n1 - 2 - 1 - طب در مصر باستان\r\nاطلاعات ما درباره مصرىها در مقايسه با ساير اقوام كهن بيشتر است و دليل آن هم وجود كتيبه‌ها ، بناها و به‌خصوص الواح و اوراق پاپيروس است .\r\nدر پاپيروس‌هاى كشف‌شده درباره بيمارىهاى روحى ، چشمى ، داخلى ، پوستى ، امراض زنان ، بيمارىهاى مربوط به اندام‌ها ، جراحىها و نيز امور آرايشى بحث شده است . در ضمن در اين پاپيروس‌ها از حدود 700 داروى مفرد كه منشأ آلى و كانى دارند ، نام برده شده است . اين داروها شامل قرقره‌ها ، انفيه‌ها ، داروهاى استنشاقى ، شياف‌ها ، بخورها ، اماله‌ها ، ضمادها ، جوشانده‌ها ، حب‌ها ، قرص‌ها ، داروهاى شستشو و مرهم‌هاى روغنى هستند كه نشان مىدهد مصرىها امر داروسازى را با مهارت انجام مىدادند .\r\nمصرىها تجربه‌هاى خود را در زمينه‌ى طب و داروسازى براى اطلاع نسل‌هاى بعدى مكتوب مىكردند . مصرىها به عناصر اربعه ( خاك ، آب ، باد ، آتش ) اعتقاد داشتند و تنفس را مهم‌ترين عمل بدن مىدانستند و باور آنها بر اين بود كه علت بيمارى ، جذب مواد خطرناك از راه روده است كه سبب گنديدگى خون و تشكيل چرك مىشود . آنها تومورها و پوليپ‌ها را جراحى مىكردند ؛ همچنين ، دندانپزشكانى بودند كه آبسه‌هاى دندانى را خارج يا دندان‌ها را با طلا پر مىكردند و روكش طلا مىگذاشتند . ختنه كردن در 4000 سال قبل از ميلاد مسيح در مصر رواج داشته است .\r\n\r\n","description":"","footnote":"","page_name":" 4 ","page_number":16},
  {"content":"\r\n\r\nدرمان زخم‌ها ، بخيه زدن ، گچ گرفتن ، آتل‌بندى با استخوان گاو ، تشخيص باردارى و جنس جنين از ديگر كارهايى است كه مصرىها انجام مىدادند « 1 » .\r\nآنها حمام‌هاى عمومى و مجارى فاضلاب زيرزمينى داشته‌اند كه به حق در دوران كنونى هم مىتواند موجب رشك باشد .\r\nچنين به نظر مىرسد كه حرفه پزشكى در مصر قديم از اعتبار زيادى برخوردار بوده و تا حدود 1600 سال قبل از ميلاد به كمال عظمت خود رسيده است ، امّا در زمان‌هاى بعدى تا حد زيادى افول نموده و با عقايد خرافى نظير سحر و جادو درهم آميخته است .\r\n\r\n2 - 2 - 1 - طب در منطقه‌ى بين النهرين\r\nساكنان منطقه‌ى بين النهرين كه به‌عنوان مهد تمدن اوليه شناخته مىشود ، به ترتيب زمانى سومرىها ، اكدىها ، بابلىها ، آشورىها و كلدانىها تشكيل داده‌اند .\r\nآثار به‌جامانده از پزشكى سومرىها و اكدىها كه پيش از هزاره‌ى سوم قبل از ميلاد مىزيسته‌اند ، به چند چاقوى مسى كه اسباب جراحى بوده‌اند و چند لوحه با خطّ ميخى محدود مىشود .\r\n\r\n3 - 2 - 1 - طب بابلىها\r\nمهم‌ترين اطلاعات در خصوص طب بابلىها از طريق لوحه‌هاى گلى به جاى مانده بدست آمده است . به نظر مىرسد كه پزشكى بابلىها به كشورهاى\r\n\r\n\r\n","description":"","footnote":"\r\n( 1 ) - مصرىها دريافته بودند كه ادرار زن باردارى كه دختر به دنيا خواهد آورد دانه جو را زودتر از گندم بارور مىكند . درحالىكه در مورد پسر ، جو ديرتر نمو مىكند .\r\n","page_name":" 5 ","page_number":17},
  {"content":"\r\n\r\nهم‌جوار آنها كه در مسير جاده‌هاى كاروان‌رو بين بابل ، هندوستان ، عربستان و مصر قرار داشتند نفوذ نموده و گسترش يافته است .\r\nبابلىها از خواص درمانى گياهان مطلع بوده‌اند ، اما آن را با دنياى اسرار آميز ارواح مربوط مىدانسته‌اند . برخى از روش‌هاى درمانى آنها عجيب و جالب توجه مىباشد :\r\nفرد معالج به نيابت از طرف بيمار ، اورادى را در پيشگاه خدايان مىخواند تا خشم آنها فروكش كند . سپس به دستيارش كه در كنار او بود ، دستوراتى را جهت تركيب اجزاى دارو مىداد و داروى آماده‌شده را به بيمار مىخوراند .\r\nگوسفندى را نيز در كنار بيمار قرار مىدادند . اگر ارواح ايجادكننده‌ى بيمارى ، با خواندن اوراد از بدن بيمار خارج و به سمت حيوان رانده مىشدند ، درمان موفقيت‌آميز بود و فرد بهبود مىيافت ، آنگاه حيوان را قربانى كرده و جگر او را مورد مطالعه قرار مىدادند . ممكن بود كه برخى از پزشكان به ورد و افسون اعتقاد نداشته باشند ولى جهت خوشايند مردم و تقويت روحى آنها چنين عملى را انجام مىدادند . به‌هرحال \" جگربينى \" از امورى است كه بابلىها در ساير ملل كهن رواج داده‌اند .\r\nدر بابل فن پزشكى از پدر به پسر و از استاد به شاگرد منتقل مىشده است . بر خلاف پاپيروس‌هاى مصرى كه به منزله‌ى كتب درسى بودند ، لوحه‌هاى بابلىها جهت تعليم نبوده ، بلكه براى به خاطر آوردن معلومات نوشته مىشدند .\r\nآنها در آثار خود از بيمارىهاى چشم ، گوش ، دستگاه تنفس ، دستگاه گوارش ، عضلات ، بيمارىهاى واگيردار و صرع نام برده‌اند . در معالجات گياهى از گياهانى از قبيل كاسنى ، زيره ، زعفران و موادى مثل عسل ، خشخاش ، آهن ،\r\n\r\n","description":"","footnote":"","page_name":" 6 ","page_number":18},
  {"content":"\r\n\r\nمس ، زاج و . . . استفاده مىكردند . بابلىها خون را مايع اصلى زندگى ، قلب را مركز فهم ، شعور و روح و جگر را اندام اصلى حيات و عضو توليدكننده‌ى خون و مركز زندگى محسوب مىكردند و براى آن اهميت زيادى قايل بودند .\r\n\r\n4 - 2 - 1 - طب آشورىها\r\nآشورىها به بهداشت اهميت زيادى مىدادند و سلامتى را از جانب خدايان مىدانستند . آنها سه الهه‌ى اصلى بيمارى داشتند : الهه‌ى مولد سل ، الهه‌ى مولد سقط جنين و مرگ كودكان و الهه‌ى مولد بيمارىهاى كبدى ( داخلى ) . با چنين طرز تفكرى بديهى است كه براى رهايى از بيمارىها به دعا و افسون متوسل مىشدند . البته پيشرفت‌هايى در زمينه طب داشته‌اند ؛ به‌عنوان مثال ماساژ ، بستن زخم‌ها و كمپرس امرى عادى بوده و آب مرواريد را با سوزن‌هايى از جنس برنز عمل مىكردند .\r\n\r\n5 - 2 - 1 - طب در هندوستان\r\nطب در هند ابتدا جنبه‌ى مذهبى داشته ولى از سال 800 ق . م كه برهمن‌ها حكومت را در دست گرفتند ، طبيبان يك صنف غير روحانى را تشكيل دادند .\r\nهندىها در جراحى ، به‌خصوص جراحى پلاستيك تبحر خاصى داشتند به طورى كه در كتب طبى آنها از 120 نوع اسباب جراحى نام برده شده است « 1 » . به عنوان مثال معروف است كه بينى بريده‌ها براى ترميم بينى خود به هند مراجعه\r\n\r\n\r\n","description":"","footnote":"\r\n( 1 ) - بر خلاف اكثر تمدن‌هاى ذكرشده تشريح اجساد در بين پزشكان هندى رايج بوده و دليل اصلى مهارت هندىها در جراحى نيز همين موضوع بوده است .\r\n","page_name":" 7 ","page_number":19},
  {"content":"\r\n\r\nمىكردند . آنها مالاريا را مىشناخته و از تأثير پشه در بوجود آوردن آن آگاه بودند ، همچنين در درمان بيماران از گياهان بهره زيادى مىبرده‌اند .\r\n\r\n6 - 2 - 1 - طب در چين باستان\r\nطب چين از همان ابتدا تا به حال تندرستى و بيمارى را به‌واسطه تعادل دو عامل متضاد حياتى مىداند كه در زندگى حيوان و انسان به‌طور يكنواخت عمل مىكنند و باهم به تعادل رسيده‌اند . اين دو نيرو بين  ( yin )  و يانگ  ( yang )  هستند .\r\nطب سنتى چين شامل شاخه‌هاى متعددى است از جمله طب سوزنى و گياه‌درمانى سنتى كه همگى قدمت زيادى دارند « 1 » . استعمال املاح آهن در كم خونىها ، تلقيح ضد آبله و انجام برخى اعمال جراحى و شناخت بيش از 51 نوع نبض از جمله اقدامات مفيدى بوده كه چينيان انجام داده‌اند . مانند ساير ملل كهن ، عقيده به سحر و جادو در طب چينى نيز ديده مىشود .\r\nاگر چه امروزه روش‌هاى نوين درمانى در چين ديده مىشود ، ولى اين امر به هيچ عنوان از توجه و احترام جمعيت ميلياردى چين نسبت به طب سنتى خود نكاسته است ، به‌طورى كه يك نوع همزيستى بين دو طب قديم و جديد در چين ديده مىشود .\r\n\r\n7 - 2 - 1 - طب در يونان باستان\r\nسرزمين يونان به جهت موقعيت جغرافيايى خود توانسته است با تمام\r\n\r\n\r\n","description":"","footnote":"\r\n( 1 ) - جهت توضيحات بيشتر در اين زمينه به قسمت طب مكمل مراجعه كنيد .\r\n","page_name":" 8 ","page_number":20},
  {"content":"\r\n\r\nآسيا ارتباط داشته باشد و علوم را از منطقه بين النهرين ، ايران و هند دريافت كند .\r\nپزشكان در يونان به 4 طبقه تقسيم مىشدند :\r\n- پزشكان عمومى : غالبا توسط خانواده‌هاى متموّل استخدام مىشدند .\r\n- پزشكان سيّار : يكى از تخصص‌هاى اصلى آنها خارج كردن سنگ مثانه بود .\r\n- ژيمناست‌ها : كار اصلى آنها ماساژ دادن بود .\r\n- ريزوتوميست‌ها : گياهان را جمع‌آورى مىنمودند و بيماران را با گياه درمانى معالجه مىنمودند . اين گروه بعدها صنف داروساز را بوجود آوردند .\r\nيونانيان دانشمندان و پزشكان نامدار زيادى را به عالم طب معرفى كرده‌اند كه از جمله‌ى آنها مىتوان به بقراط ، افلاطون ، ارسطو ، تئوفراستوس و . . . اشاره كرد .\r\nبقراط : كه پدر علم طب لقب گرفته است ، در سال 370 قبل از ميلاد در خانواده‌اى پزشك به دنيا آمد و علم طب را نزد پدربزرگش فراگرفت . تحولى كه وى در طب يونان به وجود آورده است داراى چنان اهميتى است كه شايد بتوان دوره پزشكى را به دو دوره‌ى پيش و پس از بقراط تقسيم نمود . وى كارهاى زيادى در زمينه طب انجام داده است از جمله :\r\n- تعميم دادن طب : وى سنّت موروثى بودن طب را كه مربوط به برخى خانواده‌ها بود از بين برد .\r\n- جمع‌آورى و نوشتن گزارش‌هاى بالينى : وى اولين كسى است كه شرح حال و چگونگى سير بيمارى را ثبت و مكتوب كرد و پس از او ، اين كار تا\r\n\r\n","description":"","footnote":"","page_name":" 9 ","page_number":21},
  {"content":"\r\n\r\nزمان زكرياى رازى تقريبا متوقّف شده بود ، ولى رازى مجددا آن را احيا نمود .\r\n- تلاش در جهت پاك كردن طب از اوهام و خرافات قبلى : وى نظريه ارواح خبيثه را در مورد علت پيدايش بيمارى مطرود مىدانست و اعتقاد داشت كه مريض را بايد كاملا تحت معاينه قرار داد . لذا تب ، درد و سرفه را عكس العمل‌هاى بدن در برابر بيمارى مىدانست و عقيده داشت كه به بدن بايد كمك نمود تا بيمارى رفع گردد .\r\n- تعليمات اخلاقى : همان سوگندنامه بقراط است كه تا به امروز به‌جا مانده است .\r\nافلاطون : در آتن مدرسه‌اى به نام \" آكادمى \" تأسيس كرد كه افرادى نظير ارسطو و تئوفراستوس از آن فارغ التحصيل شدند .\r\nوى بيمارىها را به 3 دسته تقسيم كرده است :\r\n- بيمارىهايى كه از تغيير چهار عنصر به وجود مىآيند .\r\n- بيمارىهايى كه از فساد اخلاق به وجود مىآيند .\r\n- بيمارىهايى كه از صفرا و بلغم به وجود مىآيند .\r\nارسطو : در سال 384 ق . م متولد گرديد و در 20 سالگى در آكادمى افلاطون تدريس مىكرد . او از مقربين اسكندر مقدونى بود و در لشكركشىها به مشرق‌زمين همراه وى بوده و بدين‌طريق از علوم خاورى اطلاع پيدا كرده است . ارسطو در زيست‌شناسى و جنين‌شناسى شهرت زيادى داشته است . وى نبض را مىشناخت و آن را در شريان‌ها جستجو مىكرد . همچنين ترشح ادرار را از كليه و خون را متشكل از دو قسمت مايع و فيبرين مىدانست .\r\n\r\n","description":"","footnote":"","page_name":" 10 ","page_number":22},
  {"content":"\r\n\r\n\r\n8 - 2 - 1 - تاريخ طب ايران\r\nاگر چه طب را بايد از جمله كهن‌ترين و ريشه‌دارترين علوم و فنون در مجموعه‌ى تمدن بزرگ ايران به‌شمار آورد ، اما گسترش دين مبين اسلام در ايران و تحوّلات عظيم ناشى از آن چنين ايجاب مىكند كه تاريخ طب ايران طى دو مقطع جداگانه امّا پيوسته‌ى پيش از اسلام و پس از اسلام مورد بحث و بررسى قرار گيرد :\r\n\r\n1 - 8 - 2 - 1 - دوره قبل از اسلام\r\n\r\n2 - 8 - 2 - 1 - طب آريايىها\r\nمهم‌ترين اطلاعات از طب اين دوران را مىتوان از كتاب اوستا استخراج كرد . آريايىها در ابتدا بيمارى را به قواى ما فوق طبيعه منسوب مىدانستند ، اما بعدها عفونت ، گرما ، سرما ، گرسنگى ، تشنگى ، اضطراب ، خون و . . . را علت پيدايش و انتشار بيمارىها دانستند . در ايران قبل از دوران هخامنشيان دو مكتب عمده‌ى پزشكى وجود داشته است :\r\nمكتب مزديسنا : اين مكتب در آذربايجان پا به عرصه وجود گذاشته و در حقيقت با مكتب زرتشت يكسان است . بر مبناى تعاليم اين مكتب كه بانى آن زرتشت پيامبر ايران باستان است ، درمان به عهده طبيب واگذار شده است .\r\n\" مهر \" يا \" ميتره \" رب النوع پزشكى در اين مكتب است و به گفته زرتشت براى درمان بيماران ، بايد از گياه‌درمانى استفاده كرد . اين مكتب خيلى پيش از مكاتب طب يونانى به وجود آمده است .\r\nمكتب اكباتان : اين مكتب در حدود يك قرن پس از زرتشت توسط\r\n\r\n","description":"","footnote":"","page_name":" 11 ","page_number":23},
  {"content":"\r\n\r\n\" سئناپوراهوم ستوت \" « 1 » تأسيس گرديده است و در حدود 100 شاگرد در آن به تحصيل علوم حكمت ، طب و نجوم مشغول بوده‌اند .\r\nدر اين مكاتب آموزش به صورت رابطه مريد و مراد يا استاد و شاگرد بوده است و شاگرد ، سال‌ها نزد استاد كار مىكرده تا مهارت كافى را كسب كند .\r\nذكر اين مطلب ضرورى به نظر مىرسد كه زرتشت پيش از آنكه به جنبه درمانى توجه داشته باشد ، به طب بهداشتى و پيشگيرى توجه داشته و براى پيشگيرى و جلوگيرى از اشاعه‌ى بيمارىها ، مقرّراتى وضع نموده است . برخى از اين مقرّرات و توصيه‌ها عبارتند از : آلودگى آب ، گناه كبيره است ؛ ظروف آبخورى هر شخص بايد مجزا باشد ؛ مگس و حشرات موذى منشا سرايت بيمارىها هستند و بايد كشته شوند ؛ لمس و شستشوى ميت بايد با دستكش مخصوص انجام گردد . . .\r\n\r\n3 - 8 - 2 - 1 - دوره‌ى هخامنشيان\r\nدر اين دوره تربيت پزشكان در سه مركز بزرگ ايران يعنى همدان ، پرسپوليس و رى انجام مىگرفته و دروس پزشكى شامل علوم تجربى و نظرى بوده است . در اين مراكز دانشجويان در سه رشته فارغ التحصيل مىشدند « 2 » :\r\n- شفادهندگان روحانى : اساس كار درمانى آنها بر پايه روان‌درمانى بوده و عموما بيماران را با خواندن دعا و قطعات اوستا درمان مىكردند . اين افراد را \"\r\n\r\n\r\n","description":"","footnote":"\r\n( 1 ) -  Saena paure Ahumustate \r\n( 2 ) - اين طبقه‌بندى با طبقه‌بندى امروزى روانپزشك ، متخصص داخلى و متخصص جراحى تطابق كامل دارد .\r\n","page_name":" 12 ","page_number":24},
  {"content":"\r\n\r\nمنتر پزشك \" مىناميدند . فقط پيشوايان روحانى مىتوانستند منتر پزشك باشند .\r\n- ارور پزشك : پزشكانى بودند كه به وسيله عصاره‌ى گياهان و داروهاى گياهى بيماران خويش را درمان مىكردند . پزشكان ديگر رشته‌ها نيز هنگام مداواى بيماران خود ، با آنها مشورت مىكردند و اين همكارى جزء لاينفك نظام پزشكى در ايران باستان و در ميان پزشكان گروه‌هاى مختلف بوده است .\r\n- جراحان : آنها بايد امتحانات سخت زيادى را پشت سر مىگذاشتند .\r\nجراحان اعمالى از قبيل شكسته‌بندى ، خارج كردن غده ، رستمينه « 1 » و . . . را انجام مىدادند و براى بيهوش كردن بيماران از گرد بنگ مخلوط با شراب بهره مىبردند . به اين افراد \" كارد پزشك \" مىگفتند . هخامنشيان از عوامل فيزيكى ( حرارت آفتاب ، آتش ، سرما ) و شيميايى ( گياهان و ادويه‌ها با اسانس قوى از جمله اسفند ، آويشن ، كندر ، عود ) براى ضدعفونى كردن بهره مىبردند .\r\nداريوش هخامنشى به طب و طبابت اهميت زيادى مىداده است . در اين دوران كتاب اصلى پزشكان ، كتاب زرتشت بوده و برخى از پزشكان دربار يونانى و مصرى بوده‌اند « 2 » . در زمان كوروش ، ديگر پادشاه هخامنشى ، وضع دارو و درمان سروسامان خوبى يافت . كوروش تمامى پزشكان مجرب را در يك مكان جمع كرد و مردم جهت معالجه به آنجا مراجعه مىكردند . لازم به ذكر\r\n\r\n\r\n","description":"","footnote":"\r\n( 1 ) - سزارين\r\n( 2 ) - هخامنشيان با وجود سيستم نسبتا پيشرفته پزشكى در ايران ، مشاوران پزشكى از ساير نقاط دنيا نيز داشته‌اند . از جمله اين افراد مىتوان به دموكدس  ( Democedes )  اشاره كرد كه ابتدا از اسراى يونانى بود و توانسته بود مشكل قوزك پاى داريوش را درمان كند . پزشك ديگر كتزياس  ( Ktezias )  بود كه او نيز از اسراى جنگى بود و در دربار داريوش دوم و اردشير دوم خدمت مىكرد .\r\n","page_name":" 13 ","page_number":25},
  {"content":"\r\n\r\nاست كه كليه خدمات پزشكى و دارويى در زمان كوروش رايگان بوده است .\r\nاردشير دوم سازمان منظمى براى پزشكان و جراحان تشكيل داد و دستمزد پزشكان براساس مقام و منزلت اجتماعى فرد مورد معالجه تعيين مىشد ، بدين صورت كه دستمزد پزشكان جهت معالجه‌ى روحانيون ، كسبه و كشاورزان با هم متفاوت بود .\r\nدر مجموع در دوره‌ى هخامنشيان ، به علت توّجه پادشاهان به علم ، بستر مناسبى جهت پيشرفت و ارتقاى علم پزشكى فراهم شده بود و طبابت تحت قانون‌هاى خاصى انجام مىگرفت .\r\n\r\n4 - 8 - 2 - 1 - دوره‌ى سلوكيان\r\nپس از حمله اسكندر مقدونى به ايران سلوكوس اول ، سلسله‌ى سلوكيان را در سال 330 قبل از ميلاد تأسيس كرد . اسكندر پس از شكست دادن داريوش سوم ، آخرين پادشاه هخامنشى ، به بررسى كتاب‌ها و نوشته‌هاى ايرانيان پرداخت و برخى از آنها را به زبان يونانى و قبطى ترجمه كرد و اصل آنها را سوزاند و بدين‌طريق قسمتى از دانش ايرانيان در زمينه‌هاى طب ، نجوم ، كشاورزى و به يونان وارد گرديد . مىتوان گفت قسمتى از علومى كه در اين دوره به يونان منتقل گرديد ، در دوره‌هاى بعدى به‌عنوان دانش يونانى به ايران بازگشت .\r\n\r\n5 - 8 - 2 - 1 - دوره‌ى اشكانيان\r\nدر واقع وضعيت پزشكى در اين دوره ، مشابه پزشكى دوره هخامنشيان بود ؛ با اين تفاوت كه با دانش و فرهنگ يونانى آميخته شد . در دوره اشكانيان در شهر بلخ و چند شهر ديگر مراكز علمى زيادى به وجود آمد كه اين مراكز\r\n\r\n","description":"","footnote":"","page_name":" 14 ","page_number":26},
  {"content":"\r\n\r\nدر پيشرفت‌هاى علمى دوره ساسانيان ، به‌ويژه تشكيل دانشگاه جندىشاپور بىتأثير نبوده است .\r\n\r\n6 - 8 - 2 - 1 - دوره‌ى ساسانيان\r\nدر اين دوره رشد مراكز علمى و دانشگاهى چه از نظر كيفى و چه از نظر كمّى به مراتب بيشتر از دوره‌هاى قبل بوده است . در آن زمان ، پزشكى با همّت متخصصين طب زرتشتى ، يونانى و هندى سروسامان يافت از آنجا كه پادشاهان ، مشوّق پزشكان و دانشمندان بودند ، علوم مختلف در جهت رشد و گسترش گام نهادند . مهم‌ترين اتفاق براى علم پزشكى در دوره‌ى ساسانيان ، تأسيس دانشگاه و بيمارستان جندىشاپور بود . اين دانشگاه يكى از مهم‌ترين مراكز علمى و مركز مبادله‌ى علوم مختلف بين ايران و ساير كشورهاى جهان بوده است . جندىشاپور در واقع شهرى بود كه توسط شاپور اول در اواسط قرن 3 ميلادى براى اسرا و مهاجرين يونانى و رومى ساخته شد . در زمان شاپور دوم در اواسط قرن 4 ميلادى ، اين شهر داراى يك دانشگاه و نيز مدرسه طب و بيمارستان ، تحت نظر كليساى نسطورى و مهاجرين يونانى و سريانى گرديد « 1 » .\r\nدر زمان حكومت خسرو انوشيروان ( 578 - 531 ميلادى ) در سايه راهنمايىهاى وزير حكيم و فرزانه‌اى همچون بزرگمهر ، اين دانشگاه توسعه فراوان يافت .\r\nدر زمان سلطنت انوشيروان كتاب‌هاى زيادى ، از جمله كتاب‌هاى افلاطون و ارسطو به فارسى ترجمه شد . انوشيروان در سال 550 ميلادى انجمنى به منظور بحث و مطالعات پزشكى در جندىشاپور تأسيس كرد و نتايج بحث و\r\n\r\n\r\n","description":"","footnote":"\r\n( 1 ) - اطلاعات بيشتر در مورد جندىشاپور در قسمت تاريخ بيمارستان‌ها ارايه شده است .\r\n","page_name":" 15 ","page_number":27},
  {"content":"\r\n\r\nمطالعات اين انجمن در كتابى ثبت گرديد . همچنين در اين دوران اطلاعاتى از گياهان دارويى توسط برزويه طبيب از هندوستان وارد ايران شد . در اين دوره مقامات دولتى بر كار پزشكان نظارت داشته‌اند .\r\n\r\n7 - 8 - 2 - 1 - دوره‌ى پس از اسلام ( دوره اسلامى )\r\nهمان‌طور كه اشاره شد طب ايرانى را مىتوان ادامه و آميزه‌اى از طب سه مركز مهم طب پيش از اسلام يعنى حوزه‌ى ايرانى ( جندىشاپور ) ، حوزه هندى و حوزه‌ى يونانى دانست كه در اين ميان بيشترين تأثير مستقيم بر طب اسلامى را حوزه طبى جندىشاپور بر جاى گذاشته است .\r\nبا حمله اعراب به ايران و سقوط سلسله‌ى ساسانيان ، ايران هم به قلمرو بزرگ كشورهاى اسلامى افزوده شد . در سراسر اين قلمرو ، ايرانيان حرف اوّل را در زمينه‌ى بسيارى از علوم از جمله طب مىزدند . لذا مطالعه‌ى تاريخ طب ايران در اين مقطع زمانى مىتواند ما را قدم‌به‌قدم با تاريخ تحوّل طب اسلامى همراه كند و در واقع مطالعه‌ى هريك از اين دو ، بدون ديگرى امكان‌پذير نخواهد بود .\r\nبا ظهور اسلام و با توجه به تأكيدات فراوان پيشوايان دينى در جهت رعايت بهداشت فردى و جمعى و نيز با توجه به توصيه‌هاى آنان در جهت تشويق و ترغيب مسلمين به فراگيرى دانش ، زمينه و انگيزه‌هاى قوى و جديدى در جامعه آن روزگار جهت گسترش آموزه‌هاى بهداشتى - درمانى بوجود آمد .\r\nهمچنين با آغاز فتوحات اعراب مسلمان و تصرف شهرهاى دانشگاهى جندىشاپور ، اسكندريه و حرّان و نيز با سقوط نظام‌هاى طبقاتى موجود ، امكان\r\n\r\n","description":"","footnote":"","page_name":" 16 ","page_number":28},
  {"content":"\r\n\r\nآموزش همگانى علوم فراهم شد . بدين‌سان دوره‌ى اول تمدن و طب ايرانى - اسلامى ، به نام \" عصر ترجمه \" آغاز شد و براى نخستين‌بار در اواخر سده‌ى اوّل هجرى ، ماسرجيس « 1 » يك كتاب طبى را از زبان سريانى به عربى ترجمه كرد .\r\nبا انقراض حكومت نژادگراى اموى و تأسيس بغداد در اواسط قرن دوم هجرى ، حكومت نيز با نهضت ترجمه همراه شد و با دعوت از جرجيس بن بختيشوع ، رييس بيمارستان جندىشاپور به بغداد ، اولين ارتباط رسمى با دانشگاه جندىشاپور صورت گرفت . جرجيس آثار طبى چندى را به عربى ترجمه كرد و به همراه پدرش ، يكى از بنيانگذاران انتقال علوم يونانى به زبان عربى شد . در زمان هارون دو بيمارستان بزرگ در بغداد تأسيس شد و پزشكان از جندىشاپور و ساير نقاط و حتّى هند به اين مركز دعوت شدند و به ترجمه آثار يونانى ، سريانى ، هندى و پهلوى به عربى مشغول شدند . عصر ترجمه در دوره خلافت مأمون ( 218 - 198 هجرى قمرى ) به اوج خود رسيد . مأمون كليه‌ى آثار و متون علمى يونان را از امپراتور روم درخواست كرد . همچنين عدّه‌اى را براى جمع‌آورى كتب علمى به آسياى صغير ، قبرس و صقليه ( سيسيل ) فرستاد . وى پس از فراهم نمودن آن كتب در سال 215 هجرى قمرى ( 830 ميلادى ) ، مؤسسه‌ى \" بيت الحكمه \" را بنيان نهاد و بدين‌وسيله جمع زيادى از مترجمان و نويسندگان را گرد هم آورد . در اثر اين تحوّلات ، كم‌كم بغداد به‌عنوان يك مركز مهم علمى و طبى ، جايگزين دانشگاه و بيمارستان جندىشاپور گرديد .\r\n\r\n\r\n","description":"","footnote":"\r\n( 1 ) - طبيب سريانىنژاد قرن اوّل هجرى\r\n","page_name":" 17 ","page_number":29},
  {"content":"\r\n\r\nاز سوى ديگر تدريجا تعدادى از پزشكان شروع به تأليف كتاب‌هايى نمودند كه مشتمل بر انتقادها و اقتباس‌هاى ايشان از كتب ترجمه شده بود . اين حركت در واقع طليعه‌ى تحوّلى بزرگ و دوره‌اى جديد در تاريخ طب ايرانى - اسلامى بود كه در آن پزشكان مسلمان به تأليف كتب طبى و نوآورى در طب پرداختند . اين دوره از اواسط قرن سوم هجرى قمرى آغاز مىشود و به \" عصر تصانيف \" معروف است . همزمان با اين دوره ، مراكز طبى و بيمارستانى در سراسر قلمرو جهان اسلام به شيوه‌ى بيمارستان جندىشاپور و بيمارستان بغداد تأسيس شد ، كه در آنها بيماران به رايگان درمان مىشدند . به نظر مىرسد كه برخى از اين بيمارستان‌ها فقط مراكز درمانى بوده‌اند و در برخى ديگر برنامه‌هاى درمانى و آموزشى به صورت توأم وجود داشته است . در كنار اين بيمارستان‌ها كه مراكز آموزش طب بالينى بود ، طب نظرى هم در ديگر مكان‌ها مثل مكتب‌خانه‌ها ، مساجد و محافل خصوصى تدريس مىشد .\r\nسده‌هاى چهارم تا ششم هجرى را مىتوان دوران طلايى طب ايرانى ناميد ؛ زيرا از يك‌سو پزشكان بزرگى از جمله على بن ربن طبرى ، محمّد بن زكرياى رازى ، على بن عباس مجوسى اهوازى و ابن سينا با نوشته‌هاى خود باعث رونق بيش از پيش عصر تصانيف شدند و از سوى ديگر تأسيس بيمارستان‌هاى متعددى در شهرهاى بغداد ، اصفهان ، رى ، نيشابور و شيراز ، رشد چشمگيرى در سطح بهداشتى و درمانى جوامع اسلامى ايجاد كرد . در اين دوره ايرانيان شمار زيادى از داروهاى گياهى و شيميايى را تهيه كردند و درحالىكه در داروسازى پيشاهنگ بودند ، هنر نسخه‌نويسى را كه هم‌اكنون جزء ذاتى داروسازى نوين است ، ابداع كردند .\r\n\r\n","description":"","footnote":"","page_name":" 18 ","page_number":30},
  {"content":"\r\n\r\nدر اين ميان تغييرات و دگرگونىهاى سياسى جديد ، زمينه‌ساز تحوّلاتى ديگر در عرصه طب اسلامى بود . بغداد كه به علت مركزيت سياسى ، عمده‌ترين مركز طبى جهان اسلام به‌شمار مىرفت و همواره بهترين پزشكان را از مناطق دور و نزديك به خود جلب مىكرد ، به تدريج اقتدار سياسى خود را از دست داد . ضعف روزافزون و نيز تقسيم دستگاه خلافت در كنار قدرت يافتن اميران و حاكمان محلّى كه سعى در فاصله گرفتن از حكومت مركزى داشتند ، همگى دست‌به‌دست مىداد تا بغداد به تدريج اعتبار و جذابيّت گذشته خويش را نزد دانشمندان و پزشكان از دست بدهد . در اين شرايط حكمرانان محلى با جلب پزشكان ، دانشمندان و اديبان به دربار خود به فرهنگ و زبان بومى و ملى خود نيز دلبستگى نشان مىدادند .\r\nتا اواخر قرن چهارم ( ه . ق ) طب اسلامى شاهد ظهور سه تن از بزرگترين پزشكان و پديدآورندگان كتب طبى بود . اين افراد كه هر سه ايرانى بودند ربن طبرى ، رازى و اهوازى نام داشتند . هر سه بخشى از دوره تحصيل يا تدريس خود را در مركز خلافت گذارنده و تمامى كتب آنها به مانند غالب كتب طبى آن زمان به عربى نگارش يافته بود . در اين شرايط پزشك ايرانى ، ابو منصور هروى با نگارش كتاب \" الابنيه عن الحقايق الادويه \" به‌عنوان نخستين كتاب داروشناسى به زبان فارسى و نيز با فاصله‌ى اندك ، پزشكى ديگر به نام ابو بكر اخوينى با نگارش كتاب \" هدايه المتعلمين فى الطب \" به‌عنوان اولين كتاب طب به زبان فارسى پايه‌گذار تحوّلى مهم در طب اين مرزوبوم شدند . تحولى كه سال‌ها بعد توسط جرجانى به اوج خود رسيد . مورّخان از اين دوران به‌عنوان \" عصر تحوّل \" يا تجدّد طب ايرانى ياد مىكنند .\r\n\r\n","description":"","footnote":"","page_name":" 19 ","page_number":31},
  {"content":"\r\n\r\nحكومت مغول‌ها و تيموريان : در اوايل قرن 7 ( ه . ق ) مغول‌ها به ايران حمله كردند ، كتابخانه‌ها را سوزاندند و مراكز علمى را نابود ساختند . جانشينان چنگيز خان مغول ، تحت تأثير فرهنگ و تمدن ايرانى ، صاحبان فرهنگ و هنر را به وزارت خود منصوب كردند . بااين‌حال پزشكى در اين دوران پيشرفت چندانى نداشت و بيشتر توجه پزشكان در اين دوران به كتاب \" قانون \" ابن سينا بود و شرح‌هاى نيز درباره‌ى آن نوشته شد .\r\nحكومت صفويان : صفويان بين قرون 10 تا 12 هجرى بر ايران حكومت مىكردند . آنها حكومت مركزى قوىاى را بوجود آوردند و مذهب تشيّع را مذهب رسمى كشور اعلام كردند . در آن زمان الزام به تحصيل علوم دينى قبل از تحصيل ساير علوم ، به صورت يك امر مسلّم درآمده بود . مشتاقان طب مىبايست ابتدا در علوم دينى و فقهى به درجاتى مىرسيدند و پس از آن اگر نيازهاى دنيوى ، آنها را از ادامه‌ى تحصيل بازنمىداشت ، مىتوانستند به مطالعه در علوم طبى مشغول شوند كه عملا از توان ذهنى و جسمى بسيارى از آنها خارج بود . لذا نشر علوم پزشكى در زمان صفويه دوباره به الگوى ايرانيان باستان رجعت نمود و معلومات اين حرفه به صورت سينه به سينه و از پدر به پسر يا استاد به شاگرد منتقل مىشد .\r\nالبته در اين دوران داروشناسى پيشرفت خوبى داشت و كتاب‌هاى نفيسى نيز در زمينه‌ى طب و داروشناسى تحرير شد . از جمله اين كتب مىتوان به \" تحفه \" حكيم مؤمن ، \" مخزن الادويه \" سيد حسين خان شيرازى ، \" خلاصه التجارب \" محمد حسين نوربخش بهاء الدوله ، معاصر شاه سلطان حسين صفوى كه خلاصه‌اى از آزمايشات بالينى و يكى از مهم‌ترين كتب طبى عصر خود بوده\r\n\r\n","description":"","footnote":"","page_name":" 20 ","page_number":32},
  {"content":"\r\n\r\nاست و \" طب شفايى \" به قلم مظفّر الدين محمّد حسين شفايى ، پزشك و داروساز مشهور زمان شاه عباس اشاره كرد .\r\nحكومت افشاريه و زنديه : در اين دوران ( سده‌هاى 12 و 13 ه . ق ) پزشكى و درمانگرى پيشرفت قابل توجهى نداشت و در ضمن با ورود پزشكان انگليسى ، نفوذ طب اروپايى به ايران آغاز گرديد .\r\nحكومت قاجار : در زمان حكومت قاجار ارتباط ايران با كشورهاى اروپايى توسعه پيدا كرد و علاوه بر ورود پزشكان خارجى و طبابت آنها در تهران ، تعدادى دانشجو از ايران به كشورهاى اروپايى اعزام شدند تا در زمينه‌هاى مختلف از جمله پزشكى تحصيل كنند .\r\nمهم‌ترين اتّفاق در زمان ناصر الدين شاه و به همّت اميركبير رخ داد و آن تأسيس مدرسه دار الفنون بود . دار الفنون در سال 1230 ه . ش ( 1851 م ) با 30 نفر شاگرد رسما گشايش يافت و به صورت مجموعه‌اى از مدرسه طب ، داروسازى و رشته‌هاى ديگر مثل رياضيات ، مهندسى معدن ، موزيك ، ادبيات و . . . اداره مىشد . مدّت تحصيل در مدرسه طب 7 سال بود كه بعدا به 5 سال تقليل يافت . ورود به آن ، شرايط خاصى داشت و تنها فرزندان اشراف و شاهزادگان مىتوانستند در آن تحصيل كنند . اكثر استادان اين مدرسه اتريشى بودند . در سال 1290 ه . ش در كنار مدرسه ، بيمارستانى به نام \" بيمارستان دولتى \" گشايش يافت . با اينكه معلّمين دار الفنون اتريشى و ايتاليايى بودند ، زبان تدريس فرانسوى بود . آغاز سال تحصيلى پس از ماه صفر و مدت تحصيل در هر سال كمى بيش از 6 ماه بود ( تابستان ، ماه رمضان ، اعياد و روز عاشورا مدرسه تعطيل بود ) . ساعت كار آن از 8 صبح تا 3 بعد از ظهر بود . در دار الفنون\r\n\r\n","description":"","footnote":"","page_name":" 21 ","page_number":33},
  {"content":"\r\n\r\nسالى 3 بار از شاگردان امتحان مىگرفتند و هر فرد پس از موفقيت در آزمون سوم به كلاس بالاتر ارتقاء مىيافت . در مدرسه‌ى دار الفنون طب قديم و جديد پابه‌پاى يكديگر تدريس مىشدند . دو تن از اطبا ايرانى كه در دار الفنون طب سنّتى تدريس مىكردند ، \" ميرزا احمد حبيب كاشانى \" و \" ميرزا ابو القاسم سلطان الحكماى نايينى \" بودند . پس از مرگ ميرزا ابو القاسم نايينى چون كسى صلاحيت تدريس اين درس را نداشت ، تدريس طب سنتى در حدود 16 سال تعطيل گرديد .\r\nدر سال 1337 ه . ق رشته پزشكى كه يكى از شعب دار الفنون بود استقلال يافت و به نام \" مدرسه طب \" ناميده شد . در آن موقع \" صحّت الدوله \" چند سالى طب سنتى را در مدرسه طب تدريس مىنموده است .\r\n\r\n3 - 1 - پزشكان نامى طب سنّتى\r\nتاريخ طب مملو از افرادى است كه هريك سهمى هرچند كوچك در چرخاندن چرخ‌هاى بزرگ اين علم داشته‌اند . سهم هيچ‌يك از اين پزشكان و طبيبان را نمىتوان ناديده گرفت ، امّا سهم برخى بسيار بيشتر از سايرين است .\r\nاين افراد پايه‌گذاران علم طب هستند كه از فرهنگ‌ها و ملل مختلف ، با خلاقيت‌ها ، نوآورىها و پشتكار خود كوشيده‌اند تا علم طب را هرچه بيشتر به هدف اصلى آن يعنى افزايش سطح سلامت مردم و رهايى آنها از رنج بيمارىها نزديك كنند .\r\nدر اين ميان نقش پزشكان مسلمان قابل توجه است و در ميان مسلمانان ، ايرانيان در قرون گذشته ، نقش بسزايى را در اين زمينه ايفا كرده‌اند .\r\n\r\n","description":"","footnote":"","page_name":" 22 ","page_number":34},
  {"content":"\r\n\r\nافرادى همچون ابن سينا با تشخيص و درمان‌هاى منحصر به فرد خود ، رازى به‌عنوان پايه‌گذار آموزش بالينى طب و جرجانى يكى از نويسندگان بزرگ كتب طبى به زبان فارسى از نام‌هاى ماندگار تاريخ طب ايران و جهان هستند . ايرانيان با مطالعه‌ى كتب طبى استادان يونانى ( از جمله بقراط و جالينوس ) نه تنها توانستند علم طب را بياموزند ، بلكه بر اثر اعتماد به نفس و استقلال فكرى ، در موارد عديده‌اى مطالب گذشته را مورد انتقاد و ايراد قرار دادند و خود دست به تأليف زدند . طبيبان ايرانى ( بخصوص رازى و ابن سينا ) بسيارى از داروهاى جديد را وارد علم طب كردند و به تشخيص و توضيح بيمارىهايى پرداختند كه تا آن زمان ناشناخته مانده بودند . آنها تجربه و آموزش را بسيار مهم مىدانستند و با اين كار خود ، طب را از حالت نظرى خارج كردند و طب عملى را جايگزين كردند و بدين‌طريق توانستند دوره نوينى در طب پديد آورند كه مدت‌ها طب ايرانى - اسلامى را مبناى طب اروپايى قرار داد .\r\nلازم به ذكر است كه اكثريت قريب به اتفاق كتب آن دوران به زبان عربى نوشته مىشد . فرهنگ كهن ايرانى با پذيرش دين اسلام ، رنگ اسلامى به خود گرفت و دانشمندان ايرانى از طرفى براى انتشار دادن تأليفات خود در سراسر قلمرو پهناور اسلامى و از طرف ديگر به‌واسطه‌ى استيلاى اعراب مجبور بودند كه تأليفات خود را به زبان عربى تحرير كنند و به همين خاطر ، اكثر دانشمندان ايرانى در زمره‌ى دانشمندان عرب شناخته مىشوند « 1 » .\r\n\r\n\r\n","description":"","footnote":"\r\n( 1 ) - به‌عنوان مثال امروزه در اكثر كتب و نيز بسيارى از سايت‌هاى اينترنتى ، رازى و ابن سينا را در زمره‌ى پزشكان عرب طبقه‌بندى مىكنند .\r\n","page_name":" 23 ","page_number":35},
  {"content":"\r\n\r\nدر اين قسمت برآنيم تا شما را با گوشه‌هايى از زندگى برخى پزشكان نامى ايران آشنا كنيم .\r\n\r\n1 - 3 - 1 - ابن ربن طبرى\r\nابو الحسن على بن سهل بن ربن الطبرى ، اهل طبرستان بوده است . نخست در خدمت مازيار ، شاهزاده ايرانى بوده و پس از مرگ وى ، در خدمت خليفه متوكّل درآمده است . مهم‌ترين اثر وى كتاب \" فردوس الحكمه \" مىباشد كه اكثر مطالب آن در باب پزشكى است ولى در مورد زيست‌شناسى ، جنين‌شناسى ، روانشناسى ، فلسفه و . . . نيز مطالبى در آن وجود دارد . همچنين در اين كتاب راجع به تكوين چهار عنصر و طبائع چهارگانه و نيز درباره‌ى مواد دارويى و زهرشناسى مفصلا بحث شده است . اين كتاب قديمىترين اثر به زبان عربى است كه درباره‌ى طب ، از يك پزشك ايرانى به‌طور كامل برجا مانده است .\r\n\r\n2 - 3 - 1 - رازى\r\nابو بكر محمّد بن زكرياى رازى در سال 251 ه . ق در شهر رى ديده به جهان گشود . ابتدا به علوم شيمى و موسيقى پرداخت ولى با گذشت زمان به پزشكى علاقه‌مند شد . استادان رازى در علوم طبيعى و ساير علوم مشخص نيستند . او در طب استاد خاصى نداشته و طب را با نبوغ كم‌نظير خود از طريق مطالعه‌ى كتب و تجارب بالينى و بيمارستانى آموخته است . از مشخصات بارز وى دقت و توجه فراوان در شرح‌حال‌گيرى از بيماران و توجه به مسايل بالينى است . وى در اين شرح‌حال‌ها وضعيت بيمار ، طرز درمان و علايم حياتى را ثبت مىكرده و بسيارى از كتب مهم خود را به كمك همين نوشته‌ها ( در زمان\r\n\r\n","description":"","footnote":"","page_name":" 24 ","page_number":36},
  {"content":"\r\n\r\nرياست بيمارستان بغداد ) به رشته تحرير درآورده است . رازى در علوم مختلف 273 كتاب دارد كه حدود 100 عدد از اين كتاب‌ها در زمينه‌ى پزشكى است .\r\nبرخى از كتاب‌هاى او در زمينه‌ى طب عبارتند از :\r\nالحاوى : مهم‌ترين اثر رازى است كه شامل يك دوره كامل طب از دوران قبل از رازى تا دوران خود اوست . وى اين كتاب را با استفاده از مشاهدات بالينى و تجربيات شخصى و شرح‌حال بيماران نوشته است . رازى در كتاب الحاوى ، طب و طبابت قبل از خود را منتقدانه بررسى كرده و در مواردى اشكالاتى به طبابت گذشتگان وارد كرده است و بدين‌طريق راه انتقاد سازنده به نوشته‌هاى قدما را براى پزشكان پس از خود هموار كرده است .\r\nطب المنصورى : اين كتاب در شناسايى مزاج‌ها ، نيروهاى مواد خوراكى و دارويى ، تشريح و . . . است .\r\nالمرشد : موارد زيادى از جمله مزاج‌ها ، آب‌وهوا ، بيمارىها و علل آن‌ها ، بيمارىهاى داخلى ، روزهاى بحرانى و بخصوص تب‌ها در اين كتاب توضيح داده شده‌اند .\r\nمن لا يحضر الطبيب : موضوع اين كتاب بيمارىشناسى و درمان است و همان‌طور كه از نام آن برمىآيد ، براى عموم مردم در زمانى كه به پزشك دسترسى ندارند قابل استفاده است .\r\nالجدرى و الحصبه : معتبرترين اثر رازى در بين اروپاييان است كه در آن براى اوّلين بار به تشخيص افتراقى بين آبله و سرخك اشاره شده و توضيحاتى در مورد آبله‌مرغان آمده است . اين كتاب به صورت كامل از تجارب خود رازى نگاشته شده و اولين كتابى است كه در آن به‌طور مفصّل در مورد\r\n\r\n","description":"","footnote":"","page_name":" 25 ","page_number":37},
  {"content":"\r\n\r\nبيمارىهاى عفونى بحث شده است .\r\nفى التحفظ من النزله : كتابى بسيار كوچك است كه رازى براى اولين بار در آن ، نزله را يك مورد حساسيتى و آلرژيك دانسته است .\r\nطب النفوس : در مورد درمان بيمارىهاى روحى و روانى و حالات روحى انسان است . البته همان‌طور كه ذكر شد ، رازى آثار بسيار ديگرى هم دارد كه در اين مجال كوتاه فرصت اشاره به آنها نيست . يكى از موارد جالب توجّه كه اخيرا به نام رازى ثبت گرديده است ، تشخيص و توضيح بيمارى رينيت آلرژيك ( تب يونجه ) مىباشد . وى 900 سال قبل از  John Bostock  « 1 » اين بيمارى را توضيح داده و حتى درمان دارويى براى آن پيشنهاد كرده است .\r\nرازى به طبقه‌بندى و سيستماتيزه كردن پزشكى علاقه‌ى زيادى نداشت ، بلكه به موارد ويژه‌ى پزشكى و درمان آنها علاقه‌مند بود . مهم‌ترين روش وى در توضيح و آموزش بيمارى ، شرح‌حال بالينى بود و به همين دليل بسيارى از مورّخين تاريخ پزشكى وى را بزرگترين بالينگر « 2 » جهان اسلام مىدانند . وى در اين زمينه داراى صبر و حوصله زيادى بوده و با دقّت و موشكافى به شرح حال‌گيرى از بيماران مىپرداخته است و در اين‌باره گفته است : \" شايسته است طبيب تمام احتمالات داخلى يا خارجى را كه ممكن است موجب بيمارى شود از مريض مورد سؤال قرار دهد و سپس به آنچه قوىتر مىنمايد حكم كند \" .\r\n\r\n\r\n","description":"","footnote":"\r\n( 1 ) - تا سال 1996 تصور بر اين بود كه  John Bostock  اوّلين كسى است كه بيمارى تب يونجه را توضيح داده ، ولى پس از كشف يك نسخه دست‌نويس از آثار رازى ، اين موضوع رد شد .\r\n( 2 ) -  Clinician \r\n","page_name":" 26 ","page_number":38},
  {"content":"\r\n\r\nرازى در همين جمله كوتاه به زيبايى اصول اوّليه‌ى شرح حال‌گيرى ، رويكرد « 1 » و تهيه ليست مشكلات « 2 » بيمار را مطرح كرده است . روش تدريس رازى نيز بر همين ويژگىها مبتنى بوده است : \" رازى در صدر مجلس مىنشسته و شاگردانش برحسب رتبه‌ى علمى ، زيردست او مىنشستند . وقتى مريض وارد مىشده ، در آغاز شاگردان تازه‌كار اظهارنظر مىكردند و به تشخيص بيمارى مىپرداختند و چنانچه آنان درمىماندند ، شاگردان بالاتر اظهار عقيده مىكردند تا سرانجام استاد خود ، بيمار را معاينه مىكرده و بيمارى بيمار را براى شاگردانش تشريح مىكرده است \" .\r\nاستقلال و آزادانديشى رازى از تقليد و تبعيت بىچون‌وچراى علمى و عدم قبول نظرات پيشينيان ، بدون بررسى و آزمون دقيق آن نظريات ، موجب تمايز رازى از بسيارى از اطبا هم‌عصر وى شده است . خودش در اين‌باره گفته :\r\n\" ادعاها از نظر من موقوف است به اينكه تجارب آن را تأييد كند \" و يا \" هيچ مطلبى نزد ما مورد اطمينان نخواهد بود مگر پس از آزمون و تجربه \" . البته اهتمام و عنايت رازى به جنبه‌هاى عملى و تجربى به‌معناى فرو گذاردن جنبه‌هاى علمى و نظرى نبوده است ، چرا كه به لزوم مطالعه تأكيد داشته است :\r\n\" هرگاه طبيب بر تجارب بسنده كند و به قياس و مطالعه دست نيازد ، توفيق نيابد \" .\r\nرازى به امانت‌دارى علمى مشهور شده و در اكثر تأليفات خود به مأخذ مطالبى كه مورد استفاده قرار داده ، به‌طور كامل اشاره كرده است و مشاهدات\r\n\r\n\r\n","description":"","footnote":"\r\n( 1 ) -  Approach \r\n( 2 ) -  Problem list \r\n","page_name":" 27 ","page_number":39},
  {"content":"\r\n\r\nشخصى و تجربيات علمى و تحقيقاتى خود را با افزودن عبارت \" لى \" ( نظر من ) مشخص ساخته است .\r\nدرمان‌ها و روش‌هاى طبى رازى داراى نكات منحصربه‌فرد فراوانى است . رازى يكى از اوّلين كسانى است كه روش‌هاى روان‌شناسى را براى درمان بيمارىهاى بدنى پيشنهاد كرده است . همچنين رازى به حساسيت در برابر بوى برخى گياهان اشاره كرده ، شاخه‌هاى عصب حنجره‌اى را توضيح داده و بيمارىزايى كرم گينه را به خوبى مىشناخته است . وى از نخستين پزشكانى است كه متوجه واكنش مردمك در برابر نور شد و براى اوّلين بار كتابى در زمينه طب كودكان تحرير كرد .\r\nيكى از ابداعات داروسازان ايرانى ساختن داروهاى شيميايى بوده است .\r\nرازى پس از تجربه‌ى جيوه بر روى ميمون‌ها ، آن را به‌عنوان مسهل تجويز مىكرده است . البته بعدها هم عماد الدين شيرازى ، پزشك بنام ايرانى ، با الهام از نظريات رازى از جيوه براى درمان سيفليس بهره مىبرده است . رازى بر روى تركيبات سرب هم آزمايشاتى انجام داده و براساس آنها ، برخى تركيبات سرب را براى درمان بيمارىهاى چشمى تجويز مىكرده است .\r\nمحمّد بن زكرياى رازى ، كاشف الكل ، در سن 62 سالگى در شهر رى دار فانى را وداع گفت .\r\n\r\n3 - 3 - 1 - ابو بكر اخوينى\r\nوى در قرن چهارم ه . ق در بخارا متولد شده و شاگرد رازى بوده است .\r\nاخوينى از جمله اوّلين افرادى است كه در رشته‌ى طب ، تأليفى به زبان فارسى\r\n\r\n","description":"","footnote":"","page_name":" 28 ","page_number":40},
  {"content":"\r\n\r\nدارد .\r\nكتاب وى ، \" هدايه المتعلمين \" در رديف قديمىترين آثار منثور زبان فارسى است و براى مبتديان نوشته شده است . در اين كتاب اخوينى نظرات صحيح و غلط را ذكر كرده و اگر در موردى از معالجه عاجز بوده ، با نهايت صداقت ، بيان داشته است .\r\n\r\n4 - 3 - 1 - ابن سينا\r\nدر هريك از شاخه‌هاى دانش ، نوابغى درخشيده‌اند كه آن‌چنان مظهر كاملى از كارهاى بزرگ و مهم دوران خود مىباشند كه به صورت سمبل آن عصر جلوه‌گر مىشوند . در بين اين نوابغ ، نوادرى نيز وجود دارند كه درك انديشه‌ها و نظريات علمى آنها احتياج به گذشت سال‌هاى متمادى دارد و شايد بتوان گفت كه چندين قرن زودتر پا به عرصه وجود گذارده‌اند . يكى از اين افراد سلطان مطلق قلمرو طب از قرن 11 تا 18 ميلادى ، ابن سينا است .\r\nشيخ الرييس ، ابو على سينا ، حسين بن عبد اللّه معروف به \" ابن سينا \" در سال 370 ه . ق در روستاى افشنه در بخارا چشم به جهان گشود . شركت در جلسات بحث اسماعيليان در دوران كودكى به‌واسطه پدر - كه خود از پيروان آنها بود - بو على را خيلى زود با مباحث و دانش‌هاى مختلف آشنا كرد . در روزگار جوانى حكمران بخارا ، نوح بن منصور ، به علت بيمارى ابن سينا را نزد خود خواند . بدين‌ترتيب وى به كتابخانه‌ى عظيم دربار سامانى راه يافت . ابن سينا در شرح‌حال خود در مورد منابع آن كتابخانه مىگويد : \" هرچه از آنها را كه بدان نياز داشتم ، خواستم و كتاب‌هايى يافتم كه نام آنها به بسيارى از مردم\r\n\r\n","description":"","footnote":"","page_name":" 29 ","page_number":41},
  {"content":"\r\n\r\nنرسيده بود و من هم پيش از آن نديده بودم و پس از آن هم نديدم . پس اين كتاب‌ها را خواندم و از آنها سود برداشتم و اندازه‌ى هر مردى را در دانش يافتم و چون به هجده سالگى رسيدم ، از همه‌ى اين دانش‌ها فارغ آمدم \" ؛ و بدين ترتيب بود كه وى در طب ، منطق ، فلسفه ، هندسه و رياضيات تسلط پيدا كرد .\r\nابن سينا با وجود پرداختن به كار سياست در دربار منصور پادشاه سامانى و دستيابى به مقام وزارت ابو طاهر شمس الدوله ديلمى و درگير شدن با مشكلات ناشى از كشمكش امرا ( كه سفرهاى متعدد و حبس‌هاى چند ماهه را براى وى در پى داشت ) بيش از صدها جلد كتاب و رساله به رشته تحرير درآورده است . وقتى در دربار اميرى بود و آسايش كافى داشت و كتابخانه در اختيارش بود ، به نوشتن كتاب \" قانون در پزشكى \" و يا دايره المعارف بزرگ فلسفى خود ، كتاب \" شفا \" دست مىزد ؛ اما در هنگام سفر فقط يادداشت‌ها و رساله‌هاى كوچك مىنگاشت .\r\nطبابت ابن سينا داراى نكات منحصربه‌فرد فراوانى است . او در حدود 40 نوع نبض را از هم تفكيك كرده و تعدادى از بيمارىها را با همين روش تشخيص داده است . در درمان بيمارىها به ارتباط بين بيمارىهاى روحى و جسمى معتقد بوده است . همچنين در درمان برخى بيمارىها از روان‌درمانى بهره مىبرده است . ابن سينا از بنيانگذاران طب اطفال است و براى بسيارى از لغات و اصطلاحات پزشكى ، معادل فارسى وضع كرده است .\r\nبيشتر تأليفات او كه متجاوز از 200 جلد مىباشد ، به زبان علمى آن دوران يعنى عربى است . مهم‌ترين اثر طبى او ، كتاب قانون حاوى 5 / 1 ميليون كلمه و مشتمل بر 5 كتاب ( جلد ) است . در كتاب اوّل در مورد اصول كلى مثل مزاج‌ها ،\r\n\r\n","description":"","footnote":"","page_name":" 30 ","page_number":42},
  {"content":"\r\n\r\nاخلاط ، قوا و علم تشريح صحبت كرده است . كتاب دوم مربوط به داروهاى ساده است . در كتاب سوم بيمارىهاى اعضاى بدن را شرح مىدهد . كتاب چهارم به بيمارىهاى موضعى اشاره دارد و بالاخره در كتاب پنجم به تركيب داروها اشاره مىكند . اين كتاب در قرن 12 ميلادى به لاتين ترجمه شده و تا قرن 17 در بسيارى از دانشگاه‌هاى اروپا يكى از منابع علمى دانشجويان بوده است .\r\nدر بيان وجوه تمايز ابن سينا و رازى مىتوان گفت كه رازى يك موسيقىدان و فردى با قوه‌ى تخيل زياد بوده است ، اما ابن سينا يك متفكّر منطقى . رازى يك بالينگر بود ، درحالىكه ابن سينا يك كلاسه‌كننده و طبقه‌بندىكننده‌ى علوم پزشكى بود . ابن سينا در كنار جنبه‌هاى عملى به جنبه - هاى نظرى پرشكى توجه خاصى داشت ، ولى رازى به جنبه‌هاى تجربى و عملى پزشكى متكّى بود . با قلم ابن سينا دانش پزشكى به بناى عظيم و يكپارچه‌اى بدل شد كه پزشكى ايران و يونان را در بر مىگرفت . ابن سينا سعى كرد تا پزشكى را به رشته‌اى منطقى و منسجم تبديل كند ، به‌طورى كه بتوان آن را به آسانى فراگرفت و به كار برد . چنين سيستمى مورد توجه همگان قرار گرفت ؛ زيرا فراگرفتنش آسان و به كار بردنش راحت مىنمود . اين همان علّتى است كه موجب شد كتاب قانون ابن سينا قرن‌ها در اروپا و آسيا بر افكار پزشكان سلطه پيدا كند .\r\nابن سينا در سال 429 ه . ق احتمالا بر اثر ابتلا به نوعى بيمارى دستگاه گوارش ، در حالى رخت از جهان بربست كه با اداى دين خود به دانش بشرى ، نامى به صلابت تمدّن ايران از خود بر جاى گذاشت .\r\n\r\n","description":"","footnote":"","page_name":" 31 ","page_number":43},
  {"content":"\r\n\r\n\r\n5 - 3 - 1 - زهراوى « 1 »\r\nابو القاسم خلاف بن عباس زهراوى ، بين سالهاى 325 تا 329 ه . ق در شهر \" الزهرا \" در آندلس به دنيا آمد . كتاب ارزشمند او ، \" التصريف \" كه حاصل يك عمر تلاش و زحمت اوست ، دانشنامه‌ى جامع پزشكى شامل سى فصل ، از جمله داروسازى و كاربرد داروها ، شيمى ، تغذيه ، جراحى و تجارب بالينى است . تا قبل از زهراوى جراحى در بين پزشكان مسلمان زياد مورد توجه نبوده است ولى پس از وى ، جراحى به‌عنوان يك جنبه مهم علم پزشكى ، مورد توجه ساير پزشكان قرار گرفت .\r\nحدود بيست درصد از كتاب التصريف مربوط به فصل جراحى است . در اين فصل از كتاب ، زهراوى طريقه‌ى انجام برخى از اعمال جراحى را به دقّت توضيح داده و براى اوّلين بار لوازم جراحى را به تصوير كشيده و در مورد كاربرد هركدام توضيحاتى داده است . تنوع اعمال جراحى ذكرشده در اين كتاب واقعا جالب توجه است . وى اعمالى از قبيل انتقال ادرار به ركتوم ، ماموپلاستى در پستان‌هاى بزرگ ، خارج كردن آب مرواريد ، جراحى لوزه‌ها ، برش ناى ، جراحىهاى كاسه سر ، خارج كردن سنگ مثانه ، تيروييدكتومى ( براى اولين بار ) و . . . را انجام مىداده است .\r\nاختراعات و نوآورىهاى شگفت‌آور او در زمينه‌ى ساخت وسايل پزشكى از موارد قابل توجه پزشكى زهراوى است . ساخت وسيله‌اى براى خرد كردن\r\n\r\n\r\n","description":"","footnote":"\r\n( 1 ) - اين پزشك نام‌آور مسلمان ، ايرانى نمىباشد ، ولى به جهت اهميت و تأثير بسزايى كه بر طب اسلامى ، بخصوص در رشته جراحى داشته است ، در اين قسمت از او ياد مىشود .\r\n","page_name":" 32 ","page_number":44},
  {"content":"\r\n\r\nسنگ مثانه ، ساخت سرنگى براى شستشوى مثانه ، استفاده از آتل‌هاى كروى براى شكستگى استخوان كوچك دست‌وپا ، استفاده از سيم براى دندان‌هاى لق و شل ( نوعى ارتودنسى ) و ساخت وسايل زيادى در ارتوپدى از جمله اين موارد است .\r\nزهراوى پزشكى بااخلاق و مردم‌دار بوده و روزانه نيمى از وقت خود را به صورت رايگان به معالجه‌ى بيماران مىپرداخته است . وى در معاينه دقّت فراوانى به خرج مىداده و هميشه به رابطه‌ى خوب بين پزشك و بيمار تأكيد داشته است . سرانجام اين پزشك بزرگ ، دو سال پس از ترك زادگاهش در سال 402 ه . ق دار فانى را وداع گفت .\r\n\r\n6 - 3 - 1 - اهوازى\r\n\" على بن عباس مجوسى « 1 » اهوازى ارجانى \" در نيمه‌ى اول قرن چهارم ه . ق در اهواز يا ارجان ( بهبهان ) چشم به جهان گشود و طب را نزد \" ابو ماهر موسى بن يوسف بن شيرازى \" آموخت . متأسفانه شرح‌حال و زندگينامه‌ى دقيقى از وى در دسترس نيست و زندگى وى در پرده ابهام قرار دارد .\r\nاثر مشهور اهوازى ، \" كامل الصناعه الطبيه الملكى \" يا كتاب \" ملكى \" شامل 2 قسمت است . در قسمت اوّل علّت و سبب و علايم امراض را توضيح داده و همچنين اندرزها و وصايايى را از گفته‌هاى بقراط و اطبا و علما ديگر ذكر كرده است . قسمت دوم مربوط به معالجه و مداوا و طب عملى است . هر قسمت از اين كتاب شامل ده مقاله است . مقاله نهم از كتاب دوم شامل يك دوره‌ى كامل\r\n\r\n\r\n","description":"","footnote":"\r\n( 1 ) - پدر و پدربزرگ وى زرتشتى بودند . به همين خاطر به پسر مجوسى معروف شد .\r\n","page_name":" 33 ","page_number":45},
  {"content":"\r\n\r\nجراحى تا زمان اهوازى است كه توجه بسيارى از محقّقان را به خود جلب كرده است .\r\nملكى كتابى بسيار جامع و منظم است كه مطالب آن با وضوح كامل بيان شده است . اهوازى در اين كتاب نه تنها به بيان عقايد پزشكان قبلى پرداخته بلكه با اعتماد به نفس و علم كافى ، به نقد برخى از سخنان آنها پرداخته است .\r\nاين كتاب يكى از معتبرترين و در دسترس‌ترين كتب طبى بوده و در كنار ديگر كتاب‌ها ، يكى از منابع علمى طبيبان بوده است .\r\nاهوازى در سال 384 ه ق در بغداد يا شيراز دار فانى را وداع گفت .\r\n\r\n7 - 3 - 1 - ابو ريحان بيرونى\r\nمحمد بن احمد خوارزمى بيرونى ، معروف به ابو ريحان بيرونى در سال 362 ه . ق در خوارزم چشم به جهان گشود . وى از بزرگان علم رياضى ، تاريخ و نجوم است ، اما كتاب \" الصيدنه \" وى در داروسازى يكى از شاهكارهاى اوست . ابو ريحان هم‌عصر ابن سينا بوده و با وى مباحثاتى داشته ، همچنين كتاب‌هايى در مورد زندگى و آثار رازى تحرير كرده است .\r\nكتاب الصيدنه شامل فهرستى از گياهان دارويى به ترتيب حروف الفباست كه به زبان عربى تحرير شده است . در اين كتاب نام هر گياه به زبان‌هاى مختلف گفته شده است . در تدوين اين كتاب ، \" شيخ احمد بيهقى \" ابو ريحان را يارى مىداده و نام داروها را جمع‌آورى مىكرده سپس ابو ريحان در حاشيه در مورد هركدام توضيح مىداده است .\r\nابو ريحان در تحرير اين كتاب از كلّيه‌ى كتب داروشناسى در شرق ايران ،\r\n\r\n","description":"","footnote":"","page_name":" 34 ","page_number":46},
  {"content":"\r\n\r\nكتاب‌هايى به زبان‌هاى يونانى ، سريانى و هندى ، كتاب‌هاى پزشكان اسلامى و كتب پزشكان جندىشاپور بهره برده است . اين كتاب در قرن هفتم توسط \" ابو بكر على بن عثمان \" به فارسى ترجمه شد .\r\nابو ريحان در سال 440 ه . ق در غزنه دار فانى را وداع گفت .\r\n\r\n8 - 3 - 1 - جرجانى\r\nسيد اسماعيل فرزند حسين ( يا حسن ) مشهور به جرجانى ، در سال 434 ه ق در جرجان از توابع خوارزم متولّد شد . وى شاگرد طبيب حاذق ، ابو القاسم عبد الرحمن بن على نيشابورى ، ملقب به بقراط ثانى ( كه خود يكى از بهترين شاگردان ابن سينا بوده است ) بوده و طب را نزد وى آموخته است .\r\nجرجانى در مورد كتاب‌هاى جالينوس مطالعات زيادى نموده ، و تفاسير او در مورد آثار جالينوس بسيار محكم و رسا است . وى به جز پزشكى و داروسازى ، در علوم دينى ، فلسفه و اخلاق هم تبحّر داشته است . امّا ارزش و منزلت جرجانى در بين پزشكان ايرانى با توجه به كتب ارزشمند وى مشخص مىگردد . جرجانى اكثر كتاب‌هاى خود را با انشايى كم‌نظير به زبان فارسى نوشته است . برخى كتب تحريرشده توسط جرجانى عبارتند از :\r\nذخيره‌ى خوارزمشاهى : جرجانى پس از عزيمت به شهر خوارزم در سال 504 ه . ق ، اين كتاب را به نام \" قطب الدين محمد خوارزمشاه \" تأليف كرد .\r\nذخيره‌ى خوارزمشاهى با بيش از 450 هزار كلمه از مشروح‌ترين و طويل‌ترين كتب فارسى است . جرجانى سعى كرده است تا حد ممكن ، در متن اين كتاب از لغات عربى كمتر استفاده كند . اين اثر شامل يك دوره كامل طب در ده كتاب\r\n\r\n","description":"","footnote":"","page_name":" 35 ","page_number":47},
  {"content":"\r\n\r\nاست كه به اعتقاد نويسنده‌ى آن ، مىتواند تمام نيازهاى طبيبان را يك جا بر طرف كند . اين كتاب از جهاتى داراى اهميت فراوان مىباشد :\r\n1 - كتاب ذخيره ، نخستين كتاب مرجع در پزشكى بود كه پس از گذشت تقريبا يك قرن پس از تأليف مرجعى به نام \" قانون \" ابن سينا نگارش يافت .\r\n2 - هرچند كتاب ذخيره بر پايه و اساس كتاب قانون ابن سينا نگاشته شده بود ، ولى به جهت ذكر نظرات و روش‌هاى رازى ، اهوازى و دانسته‌هاى خود جرجانى ، اثرى جامع‌تر و كامل‌تر نسبت به قانون بود .\r\n3 - نگارش اين كتاب نه تنها گامى بزرگ در جهت احيا و حفظ كلمات و اصطلاحات زبان فارسى بود ، بلكه منبعى سرشار از اصطلاحات و اطلاعات پزشكى به زبان فارسى براى تأليفات پس از خود گرديد . با نگارش اين كتاب نه تنها استقلال علمى طب ايرانى را از مراكز مهم پزشكى بغداد ( كه توسط ابن سينا آغاز شده بود ) تكميل كرد ، بلكه آن را با استقلال فرهنگى نيز همراه نمود و زبان فارسى را جايگزين زبان عربى نمود .\r\nبه همين دلايل اين كتاب در مدت كوتاهى پس از تحرير و حتى در زمان خود جرجانى از مشهورترين و پرخواننده‌ترين كتب در بين پزشكان بوده است .\r\nخفّى ( خف « 1 » ) علايى : اين كتاب بنا به خواهش \" ايراسفهار ارسلان \" وليعهد \" ابو مظفر آستز خوارزمشاهى \" نوشته شده و در اصل ، خلاصه‌اى از كتاب ذخيره‌ى خوارزمشاهى است كه در آن به طب عملى ، درمان‌هاى فورى و سفرى\r\n\r\n\r\n","description":"","footnote":"\r\n( 1 ) - خف : چكمه . خفّى علايى يعنى كتابى كه پادشاهان بتوانند آن را در چكمه خود جاى دهند و در هر شرايط ( مثلا جنگ و سفر ) از آن استفاده كنند .\r\n","page_name":" 36 ","page_number":48},
  {"content":"\r\n\r\nپرداخته شده است .\r\nالاغراض الطبيه و المباحث العلائيه ( كتاب الاغراض ) : اين كتاب به خواهش \" مجد الدين ابو محمد البخارى \" ، وزير علاء الدين اتسز خوارزمشاه در فاصله سالهاى 522 تا 531 هجرى نوشته شده است . اين كتاب را هم مىتوان به نوعى ، خلاصه‌اى از ذخيره‌ى خوارزمشاهى دانست .\r\nيادگار ( طب يادگار ) : اين كتاب در سال 530 ه . ق در پنج بخش تحرير شده و حتّى در زمان حيات جرجانى هم مورد استفاده‌ى دانشجويان و طالبان علم طب بوده است .\r\nفى حفظ الصحّه : كتابى است درباره‌ى حفظ سلامت و بهداشت عمومى كه در سال 495 ه . ق تحرير شده است .\r\nكتاب در علم تشريح : در اين كتاب ، جرجانى اطلاعات عميقى در علم كالبد شكافى از استاد خود \" ابن ابى صادق \" كه در اين زمينه تبحّر بالايى داشته ، آورده است .\r\nزبده الطب : كتابى است به زبان عربى كه در آن در مورد مسايل پزشكى و داروشناسى بحث شده است . هدف جرجانى بيان كليه مطالب طب نظرى در يك كتاب كوچك و كم‌حجم بوده است . در اين كتاب داروها به انواع معدنى ، گياهى و جانورى تقسيم‌بندى شده‌اند .\r\nسرانجام جرجانى ، نامى كه هميشه بر تارك پزشكى اين سرزمين مىدرخشد ، در سال 531 هجرى قمرى در مرو بدرود حيات گفت .\r\n\r\n","description":"","footnote":"","page_name":" 37 ","page_number":49},
  {"content":"\r\n\r\n\r\n9 - 3 - 1 - حكيم مؤمن\r\nحكيم محمّد مؤمن ديلمى تنكابنى ، طبيب شاه سليمان صفوى و مؤلف كتاب \" تحفه المؤمنين \" است . وى در تحرير اين كتاب از تمام كتاب‌هاى طبى قديمى از جمله ذخيره خوارزمشاهى جرجانى استفاده كرده و تجربيات خود را نيز به آنها افزوده است . اين كتاب شامل طب قديم ، فرهنگ دارويى ، شرح بيمارىها و روش درمان آنهاست . بنا بر عقيده مورخان و محققان ، \" تحفه المؤمنين \" يكى از بزرگ‌ترين كتب طبى تمدن ايرانى اسلامى است و از آنجايى كه به زبان فارسى تحرير شده است ، در نوع خود كم‌نظير است .\r\n\r\n4 - 1 - بيمارستان‌هاى مهم ايران\r\n\r\n1 - 4 - 1 - بيمارستان و دانشگاه جندىشاپور « 1 »\r\nشهر جنتاشاپيرتا ( به معنى باغ‌هاى زيبا ) در زمان آريايىها بنيانگذارى شد .\r\nدر سال 260 ميلادى ، شاپور اوّل پادشاه ساسانى پس از شكست دادن رومىها و تصرف انطاكيه ، عدّه‌اى از اسراى رومى را موظّف ساخت تا در محل جنتاشاپيرتا شهر جديدى بسازند . وى هنرمندان و دانشمندان انطاكيه را به اين شهر منتقل كرد و بدين‌وسيله پايه‌ى تأسيس يك مركز علمى بزرگ ريخته شد .\r\nدر يك اعلام همگانى ، شاپور بيان كرد كه هركس شور دانش در سر دارد به جندىشاپور بيايد و در همان 5 سال اوّل ، از بسيارى از كشورها افرادى به جندىشاپور آمدند .\r\nوى در انتخاب استادان دقّت و موشكافى زيادى به خرج مىداد و قبل از\r\n\r\n\r\n","description":"","footnote":"\r\n( 1 ) - موقعيت فعلى در 18 كيلومترى جنوب شرقى دزفول و 50 كيلومترى شمال غربى شوشتر\r\n","page_name":" 38 ","page_number":50},
  {"content":"\r\n\r\nانتخاب استادان براى تدريس ، هر استاد جديد بايد در مجلسى با دانشمندان و استادان ديگر به مناظره مىنشست . خود شاپور هم تا جايى كه توانايى داشت در مناظرات شركت مىكرد و اگر فردى سربلند از اين مناظره بيرون مىآمد ، لباس مخصوص استادى بر تن او استوار مىگشت .\r\nدر جندىشاپور طب ، فلسفه ، رياضيات ، نجوم ، الهيات و مقدمات هريك از علوم مذكور تدريس مىشد . بنا بر شواهد تاريخى ، كتابخانه‌ى اين دانشگاه داراى 295 اتاق بزرگ بود كه 500 هزار جلد كتاب ايرانى ، سريانى ، هندى ، پهلوى و يونانى در مكان‌هاى خاص در آن نگهدارى مىشد .\r\nدر دانشگاه طب جندىشاپور براى نخستين بار طب بقراطى به صورت علنى تدريس مىشده و اكثر مدرسين طب در اين دانشگاه در ابتدا يونانى بوده‌اند . اوج فعاليت بيمارستان و دانشگاه ، در زمان انوشيروان ساسانى بوده است . در اين زمان كتاب‌هاى زيادى از زبان‌هاى مختلف ، به زبان رسمى آن دوران ( پهلوى ) ترجمه شد و در اختيار اساتيد و دانشجويان قرار گرفت و بدين ترتيب در جندىشاپور مكتب پزشكى نوينى ايجاد گرديد كه آميخته‌اى از طب ايرانى ، يونانى و هندى بود .\r\nپزشكان جندىشاپور روش‌هاى درمانى خود را با روش‌هاى درمانى سايرين مقايسه ، تكميل و اصلاح مىكردند و اصول و تجاربى را كه از اين طريق بدست مىآوردند ، ثبت و ضبط مىكردند . به دليل اهميت دانشگاه و بيمارستان جندىشاپور ، دانشجويان طب از ساير كشورها به ايران مىآمدند و بدين‌طريق مبادله‌ى اطلاعات پزشكى و گياهان دارويى بين ايران و ساير كشورهاى جهان افزايش يافت . پزشكان زيادى در جندىشاپور خدمت\r\n\r\n","description":"","footnote":"","page_name":" 39 ","page_number":51},
  {"content":"\r\n\r\nمىكردند كه از مهم‌ترين آنها مىتوان از خاندان بختيشوع ، خاندان ابن ماسويه و خاندان حنين نام برد .\r\nپس از حمله اعراب به ايران و سپس تأسيس بيمارستان بغداد و انتقال پزشكان مجرب ايرانى توسط خلفا به بغداد ، روز به روز از اهميت بيمارستان جندىشاپور كاسته شد ، تا جايى كه در زمان خلفاى عباسى بدون كمك مالى حكومت ، توسط تعدادى از پزشكان ايرانى اداره مىشده است . اين بيمارستان نقش بسزايى در پيشرفت علوم پزشكى آن زمان داشت به‌طورىكه تمامى بيمارستان‌هايى كه در شرق ايران و در ممالك اسلامى ديگر به دست ايرانيان ساخته شد ، به تقليد از اين بيمارستان بزرگ بوده است .\r\n\r\n2 - 4 - 1 - بيمارستان بغداد\r\nهمان گونه كه قبلا اشاره شد ، در قرن دوم هجرى ، بغداد مركز حكومت اسلامى - با جذابيت‌ها و امكانات زيادى كه در آن وجود داشت - پزشكان جديد را به سوى خود جذب مىكرد . همچنين با توجه به اينكه خلفاى عباسى برخى پزشكان جندىشاپور را به بغداد فراخوانده بودند ، به تقليد از بيمارستان جندىشاپور ، بيمارستان‌هايى در شهر بغداد ساخته شد كه روند آموزش و درمان در آنها مشابه بيمارستان جندىشاپور بود . قديمىترين آنها بيمارستانى بود كه به امر منصور ، دومين خليفه عباسى ساخته شد .\r\nالبته بغداد در دوره‌هاى بعدى هم داراى بيمارستان‌هايى بوده است . يكى از معروف‌ترين آنها بيمارستانى بود كه عضد الدوله ديلمى در سال 982 ميلادى در بغداد بنا كرد . رياست اين بيمارستان برعهده جبرئيل ، پزشك معروف\r\n\r\n","description":"","footnote":"","page_name":" 40 ","page_number":52},
  {"content":"\r\n\r\nشيرازى بود . اين بيمارستان داراى تجهيزات كامل و داروخانه بود كه داروهاى آن از سراسر دنيا جمع‌آورى شده بود و داروسازان ايرانى در آنجا مشغول به ساخت داروهاى تركيبى بودند . مانند امروز ، معالجه‌ى بيماران به دو شكل سرپايى و بسترى انجام مىشد . تخصّص در ميان پزشكان تشويق مىشد و كارورزى متداول بود . دفترى هم براى صدقات و وجوه بريه وجود داشت .\r\nنوعى از خدمات پرستارى هم در اين بيمارستان وجود داشته است .\r\n\r\n3 - 4 - 1 - بيمارستان رى\r\nاين بيمارستان در قرن 3 و 4 هجرى در ايران داير بوده است و زكرياى رازى مدتى رياست آن را برعهده داشته است « 1 » . متأسفانه از جزييات و قسمت‌هاى مختلف آن اطلاعات زيادى در دست نيست .\r\n\r\n4 - 4 - 1 - بيمارستان زرند\r\nمؤسس اين بيمارستان \" عمرو بن ليث صفارى \" است . چون دوران حكومت وى كوتاه بوده ، نمىتوان گفت كه اين بيمارستان چند سال دوام داشته است . ولى به نظر مىرسد كه بيمارستان‌هاى رى و زرند قديمىترين بيمارستان‌هاى ايران پس از ظهور اسلام باشند .\r\n\r\n\r\n","description":"","footnote":"\r\n( 1 ) - زكرياى رازى قبل از رياست بيمارستان رى ، مدتى رياست بيمارستان بغداد را برعهده داشته است .\r\n","page_name":" 41 ","page_number":53},
  {"content":"\r\n\r\n\r\n5 - 4 - 1 - بيمارستان اصفهان\r\nاين بيمارستان در قرن 4 هجرى قمرى داير بوده و به احتمال زياد در زمان آل بويه پايه‌گذارى شده است . \" ابن مندويه اصفهانى \" از پزشكان بزرگ ايران ، كتابى را تأليف كرده و در اين بيمارستان به تدريس آن به دانشجويان پزشكى مىپرداخته است .\r\n\r\n6 - 4 - 1 - بيمارستان نيشابور\r\nمؤسس آن \" محمّد بن ابراهيم نيشابورى \" ، ابتدا در مكّه فقه مىخوانده ولى پس از بازگشت به موطن خود به تأسيس اين بيمارستان اقدام كرد . پس از او \" خواجه نظام الملك \" بيمارستان بزرگى در نيشابور تأسيس كرد كه پس از حمله مغول‌ها اين بيمارستان نابود گرديد و اثرى از آن به‌جا نماند .\r\n\r\n7 - 4 - 1 - بيمارستان مرو\r\nاز جزئيات اين بيمارستان اطلاعات زيادى در دست نيست . \" عيسى بن ماسه \" پزشك حاذق قرن دوم هجرى در اين بيمارستان خدمت مىكرده است .\r\n\r\n8 - 4 - 1 - بيمارستان‌هاى شيراز\r\nچنان كه اسناد تاريخى نشان مىدهند ، اوّلين بيمارستان شيراز در دوره عضد الدوله ديلمى در قرن چهارم ( ه . ق ) ساخته شد . عضد الدوله در بغداد نيز بيمارستان بزرگى ساخت . اين بيمارستان در وسط شهر شيراز بنا شده بود و در آن از كلّيه‌ى ابزار پزشكى و انواع داروها استفاده مىشد . پزشكان اين بيمارستان در منطقه‌ى خاصى كه به دستور عضد الدوله دور از هياهوى شهر ساخته شده بود ، در رفاه و آسايش زندگى مىكردند و هر ماه ، حقوق معينى دريافت\r\n\r\n","description":"","footnote":"","page_name":" 42 ","page_number":54},
  {"content":"\r\n\r\nمىكردند . از پزشكان بزرگ اين بيمارستان مىتوان از ابو العلا شيرازى ( طبيب ارتش عضد الدوله ) ، ابن عجيم و ابو ماهر شيرازى ( استاد على بن عباس مجوسى اهوازى ) نام برد . خود اهوازى نيز در اين بيمارستان به طبابت پرداخته است .\r\nبيمارستان عضدى شيراز در دوره‌هاى بعد نيز به كار خود ادامه داد ، امّا در دوره‌ى سلجوقيان به سبب بلاياى طبيعى رو به ويرانى نهاد .\r\nاز ديگر بيمارستان‌هاى بزرگ شيراز كه در دوره‌ى اتابكان ساخته شد ( 686 - 543 ه . ق ) ، مىتوان از بيمارستان مظفرى نام برد . اين بيمارستان در دوره‌هاى بعدى توسط \" خواجه رشيد الدين فضل اللّه همدانى \" وزير دانش دوست ايلخانيان بازسازى شد .\r\nشيراز در دوره‌هاى بعدى نيز داراى بيمارستانهايى بوده است .\r\n\r\n","description":"","footnote":"","page_name":" 43 ","page_number":55},
  {"content":"\r\n . \r\n","description":"","footnote":"","page_name":" 44 ","page_number":56},
  {"content":"\r\n\r\n\r\nفصل دوم : وضعيت بدن از نظر طب سنتى\r\n\r\n","description":"","footnote":"","page_name":" 45 ","page_number":57},
  {"content":"\r\n\r\n\r\n1 - 2 - مقدّمه\r\nدر اين فصل به بيان برخى اصطلاحات طب سنّتى از جمله اركان ، مزاج ، اخلاط ، اعضا و قوا و ارواح مىپردازيم . در پايان نيز برخى مبانى طب سنّتى به صورت مقايسه‌اى با طب جديد ، مورد بحث و بررسى قرار خواهند گرفت . در ابتدا جهت روشن شدن و درك بهتر مطالب ، لازم است تا مقدّماتى در مورد اصول و پيش‌فرض‌هايى كه دنياى قديم طب بر پايه آنها استوار بوده ، به صورت اجمال ارايه گردد . به‌طور كلى اين پيش‌فرض‌ها در اكثر نقاط دنيا به همين صورت يا با كمى اختلاف ، در بين مردم و پزشكان مورد قبول بوده است .\r\nبديهى است مبانى طب سنّتى ايران هم بر پايه همين اصول و عقايد اوّليه استوار مىباشد .\r\nيكى از اوّلين مطالبى كه توجه گذشتگان ما را به خود جلب كرد ، ظاهر ( خواص فيزيكى ) اجسام اطراف آنها بود . آنها مواد و نيروهاى اطراف خود را از لحاظ شباهت‌هاى ظاهرى و فيزيكى به طريق زير دسته‌بندى كردند :\r\n- جامدات ، كه نماينده‌ى آنها خاك ( داراى صفت سردى و خشكى ) بود .\r\n- مايعات ، كه نماينده‌ى آنها آب ( داراى صفت سردى و ترى ) بود .\r\n- گازها ( بخارات ) ، كه نماينده‌ى آنها هوا ( داراى صفت گرمى و ترى ) بود .\r\n- نيروها ، كه نماينده‌ى آنها آتش ( داراى صفت گرمى و خشكى ) بود .\r\nپيشينيان ما با دقت در محيط اطراف خود چنين نتيجه گرفته بودند كه صفات دوبه‌دو متضاد \" حرارت و برودت \" و \" رطوبت و خشكى \" اساس ساختمان جهان را تشكيل مىدهند . همه اجسام به نوعى اين صفات چهارگانه را در وجود خود دارند ولى در هر جسم يك يا چند صفت يا عنصر ، غالب و نمايان است . در ادامه انسان را مركّب از مادّه و صورت تعريف كردند . \" مادّه \"\r\n\r\n","description":"","footnote":"","page_name":" 46 ","page_number":58},
  {"content":"\r\n\r\nاز چهار عنصر ( ركن ) خاك ، باد ، آتش و هوا تشكيل شده و \" صورت \" مجموعه‌اى است كه مىكوشد تا عناصر را در كنار هم نگه دارد و پيوندهاى بين آنها را حفظ كند . از آنجايى كه اين عناصر به صورت بالطبع باهم ناسازگار هستند ، صورت جهت در كنار هم نگه داشتن آنها بايد انرژى صرف كرده و تلاش و كوشش نمايد . در اين ميان وظيفه‌ى طبيب اين است كه در هنگام لزوم ، \" صورت \" را يارى دهد تا با قدرت و تلاش بيشترى در جهت حفظ عناصر ( اركان ) در كنار هم بكوشد .\r\nدر مرحله‌ى بعد اخلاط تعريف شدند . بدين صورت كه در بدن هر فرد ، مواد غذايى مصرف‌شده پس از طى مراحلى ، تبديل به مواد سيّالى به نام \" خلط \" مىشوند . اخلاط چهارگانه عبارتند از : خون « 1 » ، بلغم « 2 » ، صفرا « 3 » و سودا « 4 » .\r\nاعتقاد بر اين بوده كه اساس ساختمان بدن انسان را خون ( بهترين نوع خلط ) تشكيل مىدهد و هرگونه وقفه در گردش خون مىتواند حيات انسان را به خطر بيندازد . اما از آنجايى كه تمام اخلاط مىتوانند بر همديگر اثر متقابل بگذارند ، در بدن هر فرد نه تنها بايد خون در حالت متعادل و به دور از مواد زايد باشد ، بلكه سه خلط ديگر هم بايد در حالت تعادل و سلامت باشند تا فرد سالم بماند .\r\nدر ادامه‌ى اين فصل شما را با نظر طبيبان بزرگ ايرانى از جمله شيخ الرييس ابو على سينا در مورد مطالب فوق الذكر آشنا خواهيم كرد . در انتها نيز مقايسه‌اى بين برخى از مبانى طب قديم با يافته‌ها و نظرات جديد خواهيم داشت .\r\n\r\n\r\n","description":"","footnote":"\r\n( 1 ) -  Blood \r\n( 2 ) -  Phlegm \r\n( 3 ) -  Yellow bile \r\n( 4 ) -  Black bile \r\n","page_name":" 47 ","page_number":59},
  {"content":"\r\n\r\n\r\n2 - 2 - اركان ( عناصر ) « 1 »\r\nاجسام ساده‌اى هستند كه اجزاى اوليه بدن انسان و ديگر موجودات را تشكيل مىدهند و نمىتوان آنها را به اجزايى كه از لحاظ شكل ظاهرى متفاوت هستند ، تقسيم كرد . بر اثر اختلاط عناصر با يكديگر ، انواع موجودات - كه از نظر صورت گوناگون هستند - بوجود مىآيند . عناصر چهار عدد هستند « 2 » كه در دو گروه سبك ( آتش و هوا ) و سنگين ( آب و خاك ) قرار مىگيرند .\r\nخاك : جسمى است ساده كه داراى سنگينى مطلق است . مزاج آن سرد و خشك است . يعنى اگر تحت تأثير علت خارجى نباشد ، سردى و خشكى ايجاد مىكند . وجود خاك در موجودات ، موجب بهم پيوستگى و پايدارى اجزاى آنها است .\r\nآب : جسمى است ساده و داراى سنگينى زياد . مزاج آب سرد و تر است و سردى و ترى جزيى از خوى سرشتى آن است . آب به شكل‌گيرى و نرمى اشكال موجودات كمك مىكند . آب براى آفرينش ، شكل دادن آميزه‌ها و تجمّع و تفرّق اجزاى اجسام ضرورى است .\r\nترى ( نم ) اگر چه به آسانى هيئت‌هاى شكلى را از دست مىدهد ، امّا\r\n\r\n\r\n","description":"","footnote":"\r\n( 1 ) - چنين به نظر مىرسد كه منظور از عناصر اربعه ، عناصر مادّى نبوده ، بلكه مجرّداتى را شامل مىشده است كه نشانه و نمايانگر دو كيفيت مادّه و انرژى بوده‌اند . بايد بين اين مجردات و خاك و آب و آتش و هوا فرقى قايل شد . در هريك از عناصر اربعه ، سه عنصر ديگر وجود دارد كه به تناسب غلبه‌ى يك عنصر بر سه عنصر ديگر ، نام عنصر غالب بر آن نهاده شده است .\r\n( 2 ) - در فلسفه چينى ، هندى و بودايى اركان شامل پنج عنصر هستند . به‌عنوان مثال ارسطو آسمان را به‌عنوان عنصر پنجم محسوب كرده است .\r\n","page_name":" 48 ","page_number":60},
  {"content":"\r\n\r\nمجددا آنها را به سهولت مىپذيرد . خشكى برعكس ترى ، هيئت‌هاى شكلى را به دشوارى مىپذيرد و به دشوارى نيز از آن دست برمىدارد .\r\nهوا : جسمى است ساده و داراى سبكى زياد . مزاج آن گرم و تر است و جهت نفوذ ، نرم كردن و سبك كردن در نهاد موجودات قرار داده شده است .\r\nآتش : جسمى است با سبكى مطلق كه مزاج گرم و خشك دارد . آتش براى پختن و نرم كردن به كار مىرود . در ضمن باعث تعديل سردى دو عنصر سرد و سنگين ( آب و خاك ) مىشود . موضع طبيعى آتش بالاتر از تمام عناصر ديگر است .\r\nشكل 1 - 2 : عناصر اربعه\r\n\r\n","description":"","footnote":"","page_name":" 49 ","page_number":61},
  {"content":"\r\n\r\n\r\n3 - 2 - مزاج « 1 »\r\nمزاج عبارت است از تأثير متقابل اثر متضاد عناصر ( اركان ) چهارگانه . به عبارت ساده‌تر هرگاه اركان در مقادير مختلف و نسبت‌هاى نابرابر باهم تركيب شوند ، كيفيات جديدى ايجاد مىكنند كه همان مزاج‌ها هستند . عناصر جهت ايجاد بيشترين تماس با يكديگر ، به ذرّات بسيار ريزى تقسيم مىشوند . هنگامى كه اين ذرّات برهم اثر كنند ، كيفيتى تازه بوجود مىآيد كه سراسر ذرّات عناصر را در بر مىگيرد . از آنجايى كه عناصر داراى چهار كيفيت هستند ( گرمى ، سردى ، خشكى و ترى ) ، پس مزاج جسم تازه تشكيل‌شده يا تجزيه‌شده نيز ما حصل اين چهار كيفيت است .\r\nمزاج‌ها دو نوعند :\r\n1 - مزاج معتدل : مزاجى است كه در آن كيفيّات متضاد با نسبت‌ها و مقادير برابر تركيب شده باشند .\r\n2 - مزاج نامعتدل : به دو صورت تعريف مىشود :\r\nالف - مزاج نامعتدل ساده : مزاج به يكى از كيفيات متضاد گرايش بيشترى دارد . انواع اين نوع مزاج عبارتند از مزاج گرم ، سرد ، خشك و تر . در اين حالت نمىتوان تخمين زد كه اين حالات چهارگانه تا چه مدّتى پايدار هستند ، زيرا به‌عنوان مثال حالت گرم‌تر از حدّ لزوم ، بدن را خشك‌تر از حد لازم مىكند يا حالت سردتر از حدّ لزوم ، رطوبت بدن را بيشتر از حالت عادى بالا مىبرد .\r\n\r\n\r\n","description":"","footnote":"\r\n( 1 ) -  Diathesis  ، از مصدر مزج به‌معناى تركيب كردن و درهم ريختن\r\n","page_name":" 50 ","page_number":62},
  {"content":"\r\n\r\nب - مزاج نامعتدل مركّب : مزاج به دو تا از كيفيات متضاد گرايش بيشترى پيدا مىكند . انواع اين مزاج عبارتند از : مزاج گرم و خشك ، مزاج گرم و تر ، مزاج سرد و خشك و مزاج سرد و تر . پس در كل نه نوع مزاج وجود دارد :\r\nهشت نوع مزاج نامعتدل و يك نوع مزاج معتدل .\r\nدر اين قسمت ذكر چند نكته ضرورى به نظر مىرسد :\r\nمزاج معتدل به‌معناى واقعى و به‌گونه‌اى كه در تعريف مزاج معتدل آمده است ، وجود خارجى ندارد « 1 » . در طب سنتى مزاج معتدل را مزاجى مىدانند كه در آن اركان ، از لحاظ نوع و مقدار به صورتى در بدن يا اندام تقسيم شده باشند كه فرد به آن نيازمند است و او را در وضعيت سلامت قرار مىدهد و آن را \" مزاج معتدل فرضى \" مىنامند . به عبارت ديگر مزاج معتدل را مزاجى مىدانند كه در محدوده‌اى بين افراط و تفريط قرار داشته باشد . به همين خاطر اندام‌ها داراى اعتدال مزاج ويژه خود مىباشند .\r\nاين نوع مزاج با توان و تحمّل آن اندام سازگار و با عملكردش متناسب است . براى مثال ، مزاج استخوان وقتى معتدل است كه خشكى آن بيشتر باشد ، يا مغز در حالتى اعتدال دارد كه رطوبت بيشترى داشته باشد . به همين ترتيب اعتدال قلب در حالتى است كه از حرارت بهره زيادى ببرد و عصب موقعى در حالت اعتدال است كه نصيب زيادى از سردى ببرد . با توجه به نكات فوق اندام‌ها را براساس نوع مزاجشان به صورت زير تقسيم‌بندى كرده‌اند :\r\nاندام‌هاى داراى مزاج گرم به ترتيب اولويت : روان ، خون ، جگر ، گوشت ، ماهيچه ، طحال ، كليه . . .\r\n\r\n\r\n","description":"","footnote":"\r\n( 1 ) - منظور مزاجى با نسبت‌ها و مقادير برابر از كيفيات متضاد است .\r\n","page_name":" 51 ","page_number":63},
  {"content":"\r\n\r\nاندام‌هاى داراى مزاج سرد به ترتيب اولويت : بلغم ، پيه ، چربى ، مو ، استخوان ، غضروف . . .\r\nاندام‌هاى داراى مزاج تر به ترتيب اولويت : بلغم ، خون ، چربى ، پيه ، مغز ، نخاع . . .\r\nاندام‌هاى داراى مزاج خشك به ترتيب اولويت : مو ، استخوان ، غضروف ، زردپى . . .\r\nنكته ديگر اينكه عوامل خارجى زيادى مىتوانند بر حالات مزاجى افراد تأثير بگذارند . برخى از اين عوامل عبارتند از :\r\nسرزمين ( اقليم ) : هر فرد با محيط اطراف خود سازگار مىشود و آن محيط تامين‌كننده‌ى اعتدال مزاج اوست .\r\nسن : به‌طور كلى انسان در هر مرحله از عمر خود مزاج متفاوتى با مرحله قبل دارد . خردسالان ( از روز تولد تا جوانى ) مزاج رطوبى و بلغمى دارند ، جوانان صفراوى مزاج هستند و مزاج خاكى در پيران بيشتر است .\r\nجنس : اعتقاد بر اين بوده كه مزاج جنس مذكر از جنس مؤنث گرم‌تر است .\r\nالبته عوامل ديگرى نيز بر حالات مزاجى تأثيرگذارند ، مثل عادات فردى ، شيوه زندگى و . . .\r\nنكته‌ى آخر اينكه پزشكان طب سنتى براى شناسايى حالات مزاجى افراد ، نكات زير را مدّ نظر قرار مىدادند و از اين طريق حالات مزاجى افراد را تشخيص مىدادند :\r\nلمس كردن ؛ توجه به مقدار ماهيچه و چربى بدن ؛ معاينه موى فرد ؛ رنگ پوست ؛ شكل اندام‌ها ؛ مقدار خواب و بيدارى ؛ كنش‌هاى فرد ( به‌عنوان مثال سرعت رشد ، سرعت رستن موها ، سرعت رويش دندان‌ها ، سرعت در سخن\r\n\r\n","description":"","footnote":"","page_name":" 52 ","page_number":64},
  {"content":"\r\n\r\nگفتن ، پيوستگى كلام و . . . ) ؛ دفع مواد زايد ؛ كنش‌ها و واكنش‌هاى قواى نفسانى ( به‌عنوان مثال توجه به حالاتى از قبيل زرنگى ، بىشرمى ، خيال‌پردازى ، خوش‌بينى ، تنبلى و . . . كه هركدام نماينده‌ى يك يا چند حالت مزاجى مىباشند ) و . . . .\r\n\r\n4 - 2 - اخلاط\r\nخلط ماده‌اى است مرطوب و روان كه از تغييرات غذا در بدن ايجاد مىشود . قسمتى از رطوبت بدن در اثر توليد اخلاط بوجود مىآيد . به‌طور كلى خلطها به دو صورت وجود دارند :\r\nالف - خلط نيك : خلطى است كه مىتواند به تنهايى يا به كمك اخلاط ديگر مواد تحليل رفته‌ى مزاج را جبران كند .\r\nب - خلط بد : خلطى است زايد و بىمصرف كه قدرت تبديل شدن به خلط نيك را ندارد مگر به ندرت . اين خلط بايد از بدن رانده شود و بدن از اين نوع خلط پاك گردد .\r\nخلطهاى رطوبى اعم از نيك يا بد 4 نوع هستند :\r\nخون : بهترين نوع خلط است و مزاجى گرم و مرطوب دارد كه به دو صورت مىتواند در بدن وجود داشته باشد .\r\nالف - خون طبيعى : سرخ‌رنگ و شيرين است و بوى بدى ندارد .\r\nب - خون غير طبيعى : از تغييرات خون طبيعى بوجود مىآيد و دو نوع است : خونى كه مزاجش به صورت خودبه‌خود تغيير پيدا كرده ، مثلا سردتر يا گرم‌تر از حد طبيعى شده و يا خونى كه در اثر پيدايش يك خلط بد در آن دگرگون شده است . اين خلط بد ممكن است از خارج به خون اضافه شود و يا ممكن است در خود خون پديد آمده باشد .\r\n\r\n","description":"","footnote":"","page_name":" 53 ","page_number":65},
  {"content":"\r\n\r\nبلغم : اهميت بلغم در درجه‌ى دوم است و بعد از خون قرار دارد . بلغم به دو صورت طبيعى و غير طبيعى ديده مىشود .\r\nالف - بلغم طبيعى : اين نوع بلغم استعداد آن را دارد كه به خون تبديل شود و در اصل ، بلغم طبيعى خونى است كه هنوز خام و ناپخته است . اين بلغم شيرين است ، به همراه خون به همه‌ى اندام‌ها مىرود و مزاج آن زياد سرد نيست . بلغم در اندام‌ها به خون تبديل مىشود . در ضمن با خون مىآميزد و خون را براى تغذيه‌ى اندام‌هاى بلغمى ( نظير مغز ) آماده مىكند . همچنين بلغم باعث مرطوب شدن مفاصل مىگردد .\r\nب - بلغم غير طبيعى : اين بلغم براساس مزه و شكل به هشت نوع قابل تقسيم است : بلغم خلمى ( آب بينى ) ، بلغم خام ، بلغم بسيار رقيق ، بلغم بسيار غليظ ، بلغم شور ، بلغم صفراوى ، بلغم ترش ، بلغم تلخ گسى و بلغم زجاجى .\r\nصفرا كه بر دو نوع است :\r\nالف - صفراى طبيعى : در اصل همان كف خون است كه به رنگ سرخ ديده\r\n\r\n","description":"","footnote":"","page_name":" 54 ","page_number":66},
  {"content":"\r\n\r\nمىشود . صفرا پس از آنكه در كبد ساخته شد به دو قسمت تقسيم مىشود .\r\nقسمتى همراه خون رفته و موجب لطافت خون و جريان يافتن خون در عروق مىشود ؛ قسمت ديگر به كيسه صفرا مىرود . اين بخش از صفرا موجب دفع مواد زايد ، شستشوى روده‌ها و تحريك ماهيچه مقعد جهت اجابت مزاج مىشود .\r\nب - صفراى غير طبيعى : اين نوع صفرا در اثر تركيب شدن صفراى طبيعى با مواد بيگانه و يا در صورتى كه صفراى طبيعى از حالت طبيعى و اعتدال خود خارج شود ، ايجاد مىشود كه انواع متنوعى دارد .\r\nسودا : كه بر دو نوع طبيعى و غير طبيعى تقسيم مىگردد .\r\nالف - سوداى طبيعى : درد و رسوبات خون است كه در كبد ساخته مىشود و مزه‌ى آن بين شيرين و تلخ گس است . بخشى از آن همراه خون مىرود و خون را غليظ مىكند . همچنين براى تغذيه برخى از اندام‌ها مثل استخوان با خون مخلوط مىشود . بخش ديگر به طحال مىرود و در آنجا باقى مىماند . اين قسمت از سودا در دفع مواد زايد ، تغذيه طحال و تحريك دريچه‌ى معده شركت دارد و از اين طريق گرسنگى را تحريك مىكند .\r\nب - سوداى غير طبيعى : اين نوع ، مثل سوداى طبيعى حالت ته نشست و درد ندارد و در واقع خاكستر و سوخته‌ى خون ، بلغم ، صفرا يا سوداى طبيعى است . امّا نظر متقدّمين در مورد چگونگى تشكيل اخلاط در بدن در نوع خود جالب توجه مىباشد . به اعتقاد آنها جويدن تا اندازه‌اى در هضم غذا دخالت دارد . سپس غذا به معده مىرود و در اثر حرارت معده و اعضاى اطراف آن هضم ادامه پيدا مىكند ( هضم اوّليه ) . در آنجا غذا به ماده‌اى آبكى به نام كيلوس ( قيلوس ) تبديل مىشود . پس از هضم ، قسمت لطيف و رقيق كيلوس از ديواره\r\n\r\n","description":"","footnote":"","page_name":" 55 ","page_number":67},
  {"content":"\r\n\r\nمعده و روده‌ها جذب شده و در نهايت از طريق عروقى به نام ماساريقا ( مزانتر ) به كبد مىرسد . وقتى كيلوس در عروق ريز كبد پخش شد ، در اثر حرارت تغييراتى مىكند و در اصطلاح مىپزد ( هضم دوم ) . در هر پخته شدنى بخش كف‌مانند و دردمانند وجود دارد و اگر زيادتر از حد پخته شود ، حالت سوخته و اگر كمتر پخته شود ، حالت خام دارد . بخش كف مانند ، صفرا ، و بخش درد مانند ، سودا است .\r\nآن قسمت سوخته ، صفرا و سوداى غير طبيعى ايجاد مىكند و آن قسمت خام ، بلغم خام است . آنچه از اين مجموعه پخته و صاف شده ، خون است . آب اضافى هم از خون جدا مىشود و به كليه‌ها مىرود .\r\n\r\n5 - 2 - اعضا ( اندام‌ها )\r\nاندام‌ها از نخستين آميزش اخلاط نيك بوجود مىآيند ( چنانچه قبلا ذكر شد اخلاط هم از اولين آميزش اركان بوجود مىآيند ) . اندام‌ها را به‌طور كلى مىتوان به دو دسته تقسيم كرد :\r\nالف - اندام‌هاى ساده : اندام‌هايى هستند كه هر جزيى از آنها در نام و صفات كلى باهم مشتركند . مثل گوشت ، استخوان ، غضروف ، پى ( عصب ) ، وتر ( تاندون ماهيچه‌ها ) ، زردپى ، شريان ، وريد و شامه ( غشا ) كه آنها را اندام‌هاى \" متشابه الاجزا \" نيز مىنامند .\r\nب - اندام‌هاى مركب : اندام‌هايى كه هيچ جزيى از آنها در نام و صفات كلى مشترك نيستند . مثل دست ، پا و . . . كه آنها را \" اندام‌هاى ابزارى \" نيز مىنامند .\r\n\r\n6 - 2 - قوا\r\nبه‌طور كلى قواى بدن به سه دسته قابل تقسيم هستند . سرچشمه‌ى هر\r\n\r\n","description":"","footnote":"","page_name":" 56 ","page_number":68},
  {"content":"\r\n\r\nيك از اين قوا در يكى از اعضاى ( اندام‌هاى ) بدن است و كنش‌هايى را كه قوا از خود بروز مىدهند ، از آن عضو منشا گرفته است .\r\nالف - قوّه‌ى نفسانى : مركز آن در مغز است و اعمالى از قبيل تفكّر ، تخيّل ، حافظه ، حس و حركت به آن منسوب است .\r\nب - قوّه‌ى طبيعى : جايگاه آن در كبد است و به همراه عروق به تمام نقاط بدن مىرود . انجام اعمالى مثل رشد و نمو ، تغذيه و توليد مثل را برعهده دارد .\r\nقوّه‌ى طبيعى خود به قوّه‌ى كارفرما و فرمانبردار تقسيم مىشود . هريك از اين دو قوّه زيرشاخه‌هاى فراوانى دارند .\r\nج - قوّه‌ى حيوانى ( حياتى ) : مركز آن در قلب است . اين قوّه كنترل اعمال حياتى بدن ، نگهدارى و بقا فرد و انجام اعمال حياتى را برعهده دارد . حالاتى مثل ترس و خشم به اين قوّه منسوب است . اين قوّه نيز داراى زيرشاخه‌هاى زيادى است .\r\n\r\n7 - 2 - ارواح\r\nچنان كه بيان شد متقدّمين بر اين اعتقاد بوده‌اند كه از مادّه متراكم اخلاط - متناسب با مزاج هر فرد - گوهرى متراكم به نام اندام ( عضو ) به وجود مىآيد ؛ در مقابل از مادّه‌ى بخارى شكل و لطيف اخلاط ، گوهرى لطيف و شفاف توليد مىشود كه به اصطلاح \" روح \" ناميده مىشود . روح يك جسم مادّى است كه توسط قلب توليد ، توسط عروق خونى حمل و بوسيله هوا تصفيه و خنك مىشود . سه نوع روح در بدن وجود دارد : روح نفسانى ، روح حياتى و روح طبيعى ( درست مانند قوا ) . وظيفه اين ارواح ، حفظ و حمايت از قواست . قوا در اصل عمل خود را توسط اين ارواح انجام مىدهند . به‌عنوان مثال روح نفسانى در مغز از طريق اعصاب به اندام‌ها مىرود و قوّه‌ى نفسانى را در اندام‌ها ابقا مىكند .\r\n\r\n","description":"","footnote":"","page_name":" 57 ","page_number":69},
  {"content":"\r\n\r\n\r\n8 - 2 - مقايسه‌اى بين اصول و تعاريف طب سنّتى با اصول و تعاريف پزشكى نوين\r\nطب سنّتى يك طب كل‌نگر ( جامع‌نگر ) است . يعنى به يك \" كل \" اعتقاد دارد كه صرفا نمىتوان آن را جمع جبرى خصوصيّات و مشخصات اجزا دانست . به همين دليل انسان را تنها مجموعه‌اى از اعضا كه با يكديگر ارتباط مكانيكى دارند ، نمىداند . در بدن به نوعى مديريت مستقل به نام \" نفس \" اعتقاد دارد و از كيفيّتى به نام \" مزاج \" سخن مىگويد كه در ايجاد و حفظ سلامت نقش اساسى دارد . بدين معنى كه از نظر فيزيولوژيك ، در هنگام بيمارى به جاى آنكه در ابتدا به سراغ تك‌تك اعضا و اجزا بدن برود ، اختلالات و آسيب‌ها را در درجه‌ى اول معلول اختلال مزاج و سلامتى را حاصل تعادل و عملكرد صحيح همين مزاج مىداند . چنان كه مشاهده مىشود ، در پزشكى امروز ، اكثرا مسير رسيدن به درمان برعكس مسير طب سنّتى مىباشد . امروزه سعى بر اين است كه هرچه بيشتر در سطح سلول و مولكول به بررسى اختلالات پرداخته شود ؛ لذا منطقى به نظر مىرسد كه درك ، فهم و توجيه برخى مبانى و معانى طب سنتى برطبق روش‌هاى جديد علمى دشوار يا غير ممكن باشد . در ضمن بايد به اين نكته هم توجه داشت كه اين اصول چندين قرن قبل پايه‌ريزى شده‌اند و ممكن است به دليل عدم وجود امكانات ، آزمايشگاهها و اطلاعاتى كه امروزه به يارى طب آمده‌اند ، با برخى توجيهات نادرست يا مبهم در طب سنتى روبرو شويم . امّا طب سنّتى همچنان ارزش خود را حفظ خواهد كرد . زيرا هدف طب ، حفظ سلامت و رفع بيمارى است و روش طبىاى در اين راه موفّق خواهد بود كه بتواند هرچه بيشتر به اين اهداف اوليه دسترسى پيدا كند .\r\nبه عبارت ديگر ملاك اعتبار يا عدم اعتبار يك روش طبى اين است كه آيا از نظر عملى به آن اهداف دست يافته است يا نه ؟ در مورد طب سنتى نيز همين\r\n\r\n","description":"","footnote":"","page_name":" 58 ","page_number":70},
  {"content":"\r\n\r\nسؤال مطرح است . با توجه به گذشته ، جواب اين پرسش آشكار خواهد گشت .\r\nالبته چنين به نظر مىرسد كه برخى اصول فعلى علم طب همانهايى هستند كه سال‌ها قبل افرادى مثل ابن سينا ، رازى و ديگران به آنها اشاره كرده‌اند و امروزه همان اصول در غالب واژه‌ها و اصطلاحات جديد به كار مىروند . به عنوان مثال مىتوان نكات زير را در نظر داشت :\r\nانسان جهت انجام كار و فعاليت‌هاى خود به انرژى نياز دارد . اين انرژى بالقوّه در اصطلاح طب سنتى \" قوا \" نام دارد . براى توليد اين انرژى بالقوّه بايد مواد حاصل از سوخت‌وساز بدن ، تبديل به موادى با انرژىهاى حرارتى ، شيميايى ، الكتريكى و . . . شوند . اين مواد انرژىزا همان مولكول‌هاى كربن‌دار ، هيدروژن‌دار ، نيتروژن‌دار و اكسيژن‌دار هستند كه شايد بتوان آنها را معادل تقريبى \" ارواح \" دانست . قوا كار خود را توسط ارواح انجام مىدهند . عمل سوخت‌وساز و توليد ارواح و مواد انتهايى حاصل از متابوليسم در \" اعضا \" انجام مىگيرد . اعضا از مواد حاصل از متابوليسم غذاها ايجاد شده‌اند و محل توليد كار و حرارت هم هستند . مواد لازم جهت سوخت‌وساز توسط خوراك‌ها وارد بدن مىشوند . مواد اوليه غذاها از ذرّاتى تشكيل شده كه در طبيعت به صورت تركيبى وجود دارند و همراه با آب و الكتروليت‌ها به بدن وارد مىشوند . اين ذرّات معادل \" عناصر \" يا \" اركان \" هستند . خوراك‌ها پس از تغييراتى وارد كبد شده و در آنجا پس از طى مراحلى به صورت مواد سازنده‌ى بدن درمىآيند و به صورت خون و تركيبات ديگرى به اعضا مىرسند . اين تركيبات معادل \" اخلاط \" هستند و اين كار را در اصطلاح توليد خلط مىنامند . براى اخلاط چهارگانه مىتوان معادل‌هاى تقريبى بدين صورت در نظر گرفت :\r\n\r\n","description":"","footnote":"","page_name":" 59 ","page_number":71},
  {"content":"\r\n\r\n- خون : كه قسمت اعظم آن سرم است .\r\n- بلغم : لنف و موكوس .\r\n- صفرا : صفرا و املاح صفراوى .\r\n- سودا : مواد فيبرينى و گلبول‌هاى قرمز .\r\nيكى از مشخصات هر فرد ، عمل دستگاه \" نوروهومورال \" اوست كه اعمال جسمى و روانى فرد را هدايت مىكند . دستگاه نوروهومورال هر فرد در عين حال كه ممكن است با گروهى از مردم ديگر مشابهت‌هايى داشته باشد ، داراى امتيازاتى است كه به‌طور ارثى ( ژنتيك ) به او رسيده است و واكنش او را در مقابل عوامل بيرونى و درونى تنظيم مىكند . به اين مشخصات در اصطلاح طب سنّتى \" مزاج « 1 » \" مىگويند .\r\nدر مورد انواع مزاج بايد به فعاليت دستگاه نورواندوكرين اشاره كرد .\r\nدستگاه نورواندوكرين دستگاهى متشكل از غدد درون‌ريز و سلسله اعصاب بدن است . اين دو باهم در ارتباط بسيار نزديك هستند و توسط هورمون‌ها و تحريكات خود ، كليه‌ى اعمال حياتى و فعل و انفعالات شيميايى بدن را تحت نظر مستقيم خود كنترل مىكنند . بروز هر عمل حياتى توأم با يك سرى فعل و انفعالات است كه تقريبا همه‌ى اين اعمال در بدن توليد حرارت مىكنند . هر قدر اين فعل و انفعالات شيميايى سريع‌تر و شديدتر انجام گيرد ، مقدار حرارتى كه ايجاد مىشود ، بيشتر است . شدت و كندى اين اعمال و بالطبع شدت و ضعف توليد حرارت در بدن مستقيما مربوط به فعاليت غدد درون‌ريز است كه\r\n\r\n\r\n","description":"","footnote":"\r\n( 1 ) -  Diathesis \r\n","page_name":" 60 ","page_number":72},
  {"content":"\r\n\r\nاندازه‌گيرى آن با تعيين متابوليسم پايه « 1 » صورت مىگيرد . در بين غدد درون‌ريز ، غدّه تيروييد بيش از ديگر غدد در سرعت بخشيدن به فعل و انفعالات شيميايى و توليد حرارت و بالا بردن متابوليسم بدن نقش دارد . به‌طورىكه هرچه فعاليت اين غدّه بالاتر رود ، متابوليسم بازال هم بالاتر مىرود . بدين‌ترتيب در گذشته افرادى كه فعّاليت غدّه‌ى تيروييد آنها در حد اعتدال بود را صاحب مزاج معتدل مىخواندند . افرادى كه متابوليسم بازال بالايى داشتند ( مثلا در اثر فعّاليت بيش از حدّ غده‌ى تيروييد ) گرم‌مزاج و اشخاص با متابوليسم بازال پايين را سردمزاج مىگفتند .\r\nفرضيه‌ى ديگرى بيان مىكند كه حالت‌هاى سردى ، گرمى ، ترى و خشكى مىتواند در ارتباط با چگونگى عملكرد غده‌ى آدرنال و اثرگذارى آن بر فعّاليت سيستم ادرارى باشد . بدين صورت كه در پركارى اين غدّه كه جذب سديم و آب از طريق كليه‌ها افزايش مىيابد ، فرد دچار مزاجى گرم و تر مىشود و در كم‌كارى آن ، كه آب زيادى از بدن دفع مىشود ، فرد مزاجى سرد و خشك پيدا مىكند . همچنين براساس فرضيه‌ى ديگرى ، اثر غذاها بر سيستم سمپاتيك و پاراسمپاتيك مىتواند به نوعى بيان‌كننده سردى و گرمى آنها باشد ، تحريك سيستم سمپاتيك ( آدرنرژيك ) ، با افزايش تحريك‌پذيرى نشان‌دهندهء گرم‌مزاج بودن غذا و تحريك سيستم پاراسمپاتيك با ايجاد سستى و رخوت عمومى عاملى براى سردمزاجى غذا مىباشد .\r\nهمچنين برخى از محققان با ذكر اثر غذاها بر كاهش يا افزايش قند خون\r\n\r\n\r\n","description":"","footnote":"\r\n( 1 ) -  Basal methabolism \r\n","page_name":" 61 ","page_number":73},
  {"content":"\r\n\r\nو يا كاهش يا افزايش فشار خون درصدد توضيح اثر سردى و يا گرمى غذاها بوده‌اند . كه البته تمامى اين استدلالات با سردمزاجى و يا گرم‌مزاجى انسانها نيز گره خورده است . به عبارت ديگر تفاوت انسانها در عملكرد اعضاى بدن مىتواند منشاى سردمزاجى و گرم‌مزاجى آنها باشد و تعامل انسان سردمزاج با غذاى سرد و انسان گرم‌مزاج با غذاى گرم‌مزاج مىتواند شديدتر و سريع‌تر اتفاق افتاده و آثار گرمى و سردى را آشكار سازد .\r\nالبته با هيچ‌يك از فرضيه‌هاى ذكرشده ، اثرگذارى غذاها بر مزاج انسان قابل توجيه نيست . چون هر قدر يك غذا از نظر ميزان كالرى توليدى در سطح پايينى باشد ، باز در اثر متابوليسم در بدن توليد انرژى مىكند و هيچ غذايى باعث كاهش سطح انرژى بدن نمىشود . سردمزاج و يا گرم‌مزاج بودن يك غذا را مىتوان تا حدودى به خاصيت آن غذا در توليد محيط اسيدى ( اسيدوز ) يا بازى ( آلكالوز ) منطبق كرد . براساس نوع تغييرى كه غذا در  PH  محيط داخلى بدن ايجاد مىكند به سردمزاج يا گرم‌مزاج تقسيم شود و با توجه به اثرات سريع مواد غذايى در تغيير  PH  خون ، اين فرضيه در مورد مزاج غذاها منطقىتر به نظر مىرسد .\r\nشايان توجه است كه هنوز هيچ‌يك از فرضيه‌هاى مطرح‌شده به اثبات نرسيده است و در اين خصوص مطالعه و پژوهش بيشترى مورد نياز است .\r\n\r\n","description":"","footnote":"","page_name":" 62 ","page_number":74},
  {"content":"\r\n\r\n\r\nفصل سوم : حفظ و ارتقاء سلامت در طب سنتى\r\n\r\n","description":"","footnote":"","page_name":" 63 ","page_number":75},
  {"content":"\r\n\r\n\r\n1 - 3 - سلامت ، بيمارى و بهداشت در طب سنّتى\r\nسلامت ، موضوع مشتركى در بسيارى از فرهنگ‌ها است . در واقع هر جامعه‌اى به‌عنوان بخشى از فرهنگ خود ، مفهوم خاصى از سلامتى دارد .\r\nاحتمالا قديمىترين تعريف سلامتى همان \" بيمار نبودن \" است .\r\nاكثر انسان‌هاى اوّليه ، پاكيزگى و بهداشت فردى را بيشتر به دلايل اعتقادى و ظاهرا به دليل اينكه در چشم خدايان خود پاك جلوه كنند ، رعايت مىكردند .\r\nهزاران سال بيمارىهاى همه‌گير ( اپيدمىها ) به‌عنوان مكافات تبهكارىهاى بشر تلقى مىشدند و اين عقيده كه بيمارىها ، ناشى از عوامل طبيعى مانند آب و هوا و محيط فيزيكى است ، بعدها و به مرور زمان به وجود آمد « 1 » .\r\nدر ايران باستان هم وضع به همين منوال بود و اعتقاد به ارواح خبيثه تا حدودى به دوران ساسانيان نيز رخنه كرده بود ، امّا فرضيه‌ى كاملى براى بيان بيمارىها به نظر نمىرسيد . با ظهور زرتشت و ايجاد مكاتب پزشكى ، پيشرفت قابل ملاحظه‌اى در نگرش نسبت به علل بيمارىها و وضع بهداشت مردم ايجاد شد . تعليمات دينى كه درباره‌ى پاكيزگى مطرح بود و اصولى كه پيشگيرى از بيمارىها را موجب مىشد ، چنان آميزشى داشت كه جدا ساختن آنها از يكديگر امكان‌پذير نبود . بدين جهت طب زرتشتى در زمينه‌ى بهداشت عمومى به عالىترين حدّ دوران خود رسيده بود و پس از آن نيز همان‌طور كه خواهيد\r\n\r\n\r\n","description":"","footnote":"\r\n( 1 ) - اگر چه علل چنين ارتباطى مبهم بود ، امّا كتاب \" هواها ، آبها ، مكان‌ها \" كه تصور مىشود 5 - 4 قرن قبل از ميلاد توسط بقراط نگارش يافته ، اوّلين تلاش عمده براى بيان ارتباط بين بيمارىهاى انسان با محيط زندگى وى است .\r\n","page_name":" 64 ","page_number":76},
  {"content":"\r\n\r\nديد ، اين راه توسط پزشكان طب سنّتى ادامه يافت .\r\n\r\n2 - 1 - 3 - نگرش پزشكى نوين به مقوله‌ى سلامت ، بيمارى و بهداشت\r\nطبق آخرين تعريف سازمان بهداشت جهانى ، سلامت عبارت است از \" رفاه كامل جسمى ، روانى و اجتماعى ؛ داشتن يك زندگى از نظر اقتصادى و اجتماعى مثمر ثمر و نه تنها بيمار يا معلول نبودن \" . در مفهوم بوم‌شناختى « 1 » سلامت \" نشانه‌ى نبودن درد و ناراحتى و تطابق و تنظيم مستمر با محيط زيست به منظور اطمينان از بهترين عملكرد \" است .\r\nامروزه سلامت را موضوعى چندبعدى مىدانند ؛ ابعاد جسمى ، روانى ، اجتماعى ، روحى ، عاطفى ، شغلى ، سياسى ، تغذيه‌اى ، تشخيصى ، درمانى ، محيط زيست و . . . با آنكه اين ابعاد به هم مربوطند ، ولى هريك ويژگى خود را دارند .\r\nسلامتى و عوامل مؤثر بر آن ، هم در درون شخص و هم در جامعه‌اى كه او در آن زندگى مىكند ، وجود دارد . از تعامل اين عوامل ، سلامتى ارتقاء يا كاهش مىيابد . اين عوامل عبارتند از : وراثت ، محيط زيست ، شيوه زندگى ، وضعيت اقتصادى - اجتماعى ، خدمات بهداشتى و . . .\r\nدر تعاريف جديد ، بهداشت \" فرآيندى است كه افراد را قادر مىسازد تا بر سلامت خود نظارت كنند و آن را بهبود بخشند \" . با انجام برخى مداخلات از قبيل آموزش بهداشت ، ايجاد تغيير در محيط زيست ، مداخله‌هاى تغذيه‌اى ، تغيير شيوه‌ى رفتار و زندگى مردم و امثال آن مىتوان سطح بهداشت جامعه را ارتقا داد .\r\n\r\n\r\n","description":"","footnote":"\r\n( 1 ) -  Ecologic \r\n","page_name":" 65 ","page_number":77},
  {"content":"\r\n\r\nسازمان بهداشت جهانى  ( WHO )  تعريفى براى بيمارى ارايه نداده است ، زيرا بيمارى شامل اشكال متعدد با دامنه‌اى از حالات بدون نشانه‌ى بالينى تا تظاهرات سخت است . ولى به نظر مىرسد ساده‌ترين تعريف بيمارى اين است كه \" بيمارى ، نقطه‌ى مقابل سلامتى است \" . در تعاريف ديگر \" بيمارى حالتى است كه سلامت بدن كاهش يافته و از وضعيت سالم دور شده باشد و تغيير وضعيت بدن موجب قطع عملكرد و اعمال حياتى شود \" . بيمارى را \" تنظيم بد عملكرد اندام‌هاى انسانى در رابطه با محيط زيست \" هم تعريف كرده‌اند .\r\nسلامت و بيمارى به دنبال هم قرار دارند و مرز مشخص و قاطعى بين آنها وجود ندارد . در طيف سلامت ، پايين‌ترين نقطه ، \" مرگ \" و بالاترين نقطه ، \" سلامت مثبت \" است « 1 » .\r\nنمودار 1 - طيف سلامت و بيمارى\r\n\r\n\r\n","description":"","footnote":"\r\n( 1 ) - \" سلامت مثبت \" يعنى عمل كردن كامل بدن و مغز كه عملا چنين چيزى به صورت بالفعل امكان ندارد . اين همان موردى است كه طب سنتى با عنوان \" مزاج معتدل واقعى \" از آن ياد مىكند . در مرحله‌ى بعد \" سلامتى خوب \" قرار دارد كه در طب سنّتى با \" مزاج معتدل فرضى \" مشخص مىشود .\r\n","page_name":" 66 ","page_number":78},
  {"content":"\r\n\r\n\r\n3 - 1 - 3 - نگرش طب سنّتى به مقوله‌ى سلامت ، بيمارى و بهداشت\r\nچنانچه در ادامه خواهيد ديد ، نگرش طب سنّتى به علم طب ، در درجه‌ى اوّل نگرش پيشگيرانه و سپس درمانى است . طب سنّتى با تقسيم‌بندى طب عملى به دو شاخه‌ى \" حفظ الصّحه \" و \" علم العلاج \" ، جايگاه بهداشت را مقدّم بر درمان دانسته و با توجه به همين نگرش ، با دقّت و توجه بسيار ، تك تك مسايل مربوط به سلامت و بيمارى را زير ذرّه‌بين خود قرار داده و در حدّ بضاعت خود ، به توضيح هريك پرداخته است . تعاريف برخى از پزشكان نامى طب سنتى در مورد سلامت و بيمارى از اين قرار است :\r\nابن سينا : سلامت سرشت يا حالتى است كه در آن اعمال بدن به درستى سرمىزند . . . و نقطه‌ى مقابل آن بيمارى است . . . دستور حفظ الصّحه ( بهداشت ) يعنى اينكه چگونه بدن را نگهداريم و نگذاريم خللى در تندرستى ايجاد شود . . . دستورات بهداشتى كارى نيست كه بدن را در برابر مرگ بيمه كند يا آن را از گزند بيرونى رهايى دهد يا طول عمر را چنان تأمين كند كه آدمى آرزو دارد . بهداشت ، پاسبان و نگهبان تن مىشود و مانع راه يافتن فساد به بدن مىگردد . . . پس بهداشت براى آن است كه تن انسان را تا مرگ طبيعى برساند و هنجارىهاى زندگى را نگهدارى كند .\r\nچغمينى « 1 » : صحّت بدن حالتى است كه اعمال ، سير طبيعى خود را دارا باشد و مرض ، حالتى است كه اعمال در مسير طبيعى نبوده و بىواسطه ضرر به افعال رسد .\r\n\r\n\r\n","description":"","footnote":"\r\n( 1 ) - از پزشكان نامى طب سنّتى و نويسنده‌ى كتاب طبّى \" قانونچه \" متوفى به سال 745 ه . ق .\r\n","page_name":" 67 ","page_number":79},
  {"content":"\r\n\r\nسيّد اسماعيل جرجانى : تندرستى مطلق آن است كه مزاج هر اندامى از اندام‌ها يكسان معتدل باشد ، اعتدال خاصه كه هريك را هست . . . و تركيب اندام‌هاى مركب همه درست باشد و اندام بدان عدد و آن اندازه و آن شكل باشد كه بايد .\r\nدر ادامه ، متون طب سنّتى در زمينه سلامت ، بيمارى و بهداشت مورد بررسى قرار مىگيرد . خوانندگان محترم با مطالعه‌ى دقيق اين قسمت متوجّه خواهند شد كه چه ميزان مطالبى كه امروزه در قالب طبّ نوين ارايه مىشود ، وام گرفته از طب سنّتى گذشته است .\r\n* « 1 » روند دانش طب بر اين است كه هر حالتى از حالات تن و پايدارى و دگرگونى آن حتما داراى علّتى است . بيمارى ، حالتى است غير طبيعى كه در تن آدمى جاى مىگيرد و بدون شك ، واكنش آسيبى است كه از كنش اوّليه‌ى غير طبيعى سرچشمه مىگيرد . اين كنش غير طبيعى يا از مزاجى غير - طبيعى است يا از تركيبى غير طبيعى . پس عرض ( روىآورد « 2 » ) نيز چيزى است غير طبيعى ؛ چه روىآورد مخالف حالت طبيعى باشد ، مانند احساس درد از بيمارى قولنج و يا مناسب حالت طبيعى باشد ، مثل سرخى گونه‌ى انسان در شخصى كه به ذات الريه مبتلا شده است .\r\nعرض را راهنما ( دليل ) نيز مىگويند ، زيرا طبيب با مشاهده‌ى آن دليل ، متوجّه علّت بيمارى مىشود . در برخى حالات ، عرض خودبه‌خود مرض\r\n\r\n\r\n","description":"","footnote":"\r\n( 1 ) - مطالبى كه با اين علامت مشخص شده‌اند ، عينا از منابع طب سنّتى استخراج شده‌اند .\r\n( 2 ) - منظور از عرض يا روىآورد يا دليل ،  sign  و  Symptom  هاى بيمارى هستند .\r\n","page_name":" 68 ","page_number":80},
  {"content":"\r\n\r\nمىگردد . مانند سردردى كه به خاطر تب باشد و اگر مدّت زيادى ادامه داشته و بيمار را رها نكند ، خود به بيمارى تبديل مىشود .\r\n* براى بدن سه حالت وجود دارد كه عبارتند از تندرستى ، بيمارى و حالت حدّ وسط يعنى حالتى بين تندرستى و بيمارى . تندرستى حالتى است كه بدن انسان از حيث مزاج و تركيب در چنان حالتى باشد كه همه‌ى كنش‌هاى آن طبيعى باشد . بيمارى ، نقطه‌ى مقابل و مخالف حالت تندرستى است . حالت واسط تندرستى و بيمارى آن است كه در آن نه تندرستى كامل و نه بيمارى كامل براى تن وجود دارد ، مثل تن سالخوردگان ، تازه‌شفايافتگان و نوزادان ؛ يا اينكه بهبودى و بيمارى در يك زمان باهم هستند ، چنان كه اندامى سالم و اندام ديگر بيمار مىباشد ؛ يا سلامتى و بيمارى در يك اندام بوده ، ولى نوع بيمارى با هم متفاوت مىباشند . مثلا اندام در شكل و هيئت سالم و در اندازه و وضع ناسالم باشد . . .\r\n* بيمارى بر دو نوع است : ساده و مركّب . انواع ساده آن اختلال مزاج و تركيب بدن است . نوع مركّب در اثر اختلاط دو يا چند نابهنجارى است كه باعث يك بيمارى واحد مىشود :\r\nالف - بيمارىهاى ساده كه خود شامل سه دسته هستند :\r\n1 - بيمارى اندام‌هاى متشابه الاجزا كه عبارتند از بيمارى سوء مزاج .\r\n2 - بيمارى اندام‌هاى ابزارى ( مثل استخوان و غضروف ) .\r\n3 - بيمارىهايى كه به اندام‌هاى متشابه الاجزا و اندام‌هاى ابزارى آسيب مىرساند ، ليكن عارضه‌اى كه از آنها بر اندام ابزارى رخ مىدهد با عارضه‌اى كه در اندام متشابه الاجزا به وجود مىآيد متفاوت است . مثلا دررفتگى يك مفصل ،\r\n\r\n","description":"","footnote":"","page_name":" 69 ","page_number":81},
  {"content":"\r\n\r\nعدم پيوستگى و اتّصال در آن مفصل است ، بدون اينكه به هيچ‌يك از اجزاى سازنده‌ى آن مفصل صدمه‌اى وارد كند .\r\nب - بيماريهاى مركّب چهار نوع است :\r\nبيمارى سرشتى ( مادرزادى ) : كه شامل چهار دسته هستند :\r\nبيمارىهاى شكلى : در اين نوع ، شكل از حالت طبيعى خود خارج مىشود . مثلا كاسه‌ى سرپهن شده يا اينكه معده در منتهاى درجه‌ى خود مدوّر شود يا سفيدى كره چشم از بين برود .\r\nبيمارى در مجارى : كه شامل فراخى ، تنگى و يا بند آمدن يك مجراست .\r\nبيمارى آوند و تجويف : مثل گشاد شدن كيسه بيضه يا تنگ شدن معده .\r\nبيمارى سطح اندام‌ها : مثل از دست دادن زبرى طبيعى در صاف شدن لايه‌ى مخاطى معده و روده يا از دست دادن صافى طبيعى .\r\nبيمارى اندازه : اندازه از حدّ طبيعى خود بزرگ‌تر باشد مثل پاغر ( داء الفيل ) « 1 » . اندازه از حدّ طبيعى خود كوچك‌تر باشد مثل كم‌گوشتى زبان و كره چشم .\r\nبيمارى عددى : پيدايش دوباره‌ى عضو : مثل انگشت زيادى يا برآمدن غده ميان گوشت و پوست .\r\nنبود عضو يا برخى اعضا ، مانند بىانگشتى .\r\nبيمارى وضعى : جدايى اندام از مفصل .\r\nدررفتگى عضو بدون اينكه كنده شده باشد ، مانند فتق امعائى .\r\n\r\n\r\n","description":"","footnote":"\r\n( 1 ) -  Elephantiasis \r\n","page_name":" 70 ","page_number":82},
  {"content":"\r\n\r\nحركت غير ارادى عضو ، مانند لرزش .\r\nعدم تحرك عضو ، مانند از كار افتادن مفاصل بر اثر بيمارى نقرس يا بيمارى افتادگى پلك .\r\nحالت‌هاى شبيه بيمارى : در اندام آدمى عوارضى به وجود مىآيد كه به معنى كامل ، بيمارى نيستند . اين عوارض با بيمارى همراهند و آنها را نوعى بيمارى مىشمارند . اين حالات ، به زيبايى جسم و شكل ظاهرى آن مربوط مىشوند ، مانند :\r\nبيمارىهاى مو : پراكندگى ، ريزش ، كندى رشد ، شكستگى نوك ، باريكى بيش از حد ، سپيد شدن . . .\r\nبيمارىهاى رنگ : در اثر سوء مزاج ، در اثر تابش خورشيد و سرما و باد ، به وجود آمدن عوارضى مانند لكه‌هاى سياه ، خال يا كك‌مك ، و يا آثارى كه پس از شفا يافتن بيمارىهايى مانند آبله به‌جا مىماند .\r\nبوى نامطبوع بدن\r\nتغيير چهره : چاق شدن و لاغر شدن بيش از حد\r\n* مراحل بيمارى : هر بيمارى چهار مرحله دارد : شروع بيمارى ، افزايش بيمارى ، افزايش زياد ( بيش از اندازه ) و پايان بيمارى .\r\nسلامتى ، جدا از اين مراحل چهارگانه است . به اين صورت كه پيش از پديدار شدن بيمارى و بعد از مرحله‌ى نهايى آن ، حالت بيمارى پايدار نيست . هر بيمارى شروع و پايانى دارد . ابتداى بيمارى زمانى است كه بيمارى شروع شده و بدون اينكه زياد شود ، به‌طور يكنواخت ادامه دارد . زمان زياد شدن بيمارى هنگامى است كه شدّت بيمارى پىدرپى رو به افزايش است . زمان نهايى وقتى\r\n\r\n","description":"","footnote":"","page_name":" 71 ","page_number":83},
  {"content":"\r\n\r\nاست كه همه‌ى اجزاى بيمارى در يك حالت مانده و بيمارى پيشرفت نمىكند ( بيشتر نمىشود ) . كاهش بيمارى زمانى است كه بيمارى رو به كاهش است و هر قدر بيشتر كم شود ، پايين آمدن بيشتر معلوم مىشود . به اين چهار مرحله كه مدت بيمارى را نشان مىدهد ، \" اوقات كلى \" و هريك از اين مراحل جداگانه را \" اوقات جزئى \" گويند .\r\n* نامگذارى بيمارىها : هر بيمارى با عضوى كه به آن مبتلا است .\r\nنامگذارى مىشود :\r\n- برخى بيمارىها كه مربوط به اندام خاصى هستند ، با نام اندام ذكر مىشود ، مثل : ذات الريه ، ذات الجنب .\r\n- برخى بر اثر تأثيراتى كه دارند نامگذارى مىشوند مانند : بيمارى صرع .\r\n- گاه نام بيمارى متناسب با علت بيمارى است مانند : بيمارى سودايى .\r\n- دسته‌ى ديگر نيز به دليل شباهت بيمارى نامگذارى مىشود مثل : جذام ( داء الاسد ) و پاغر ( داء الفيل ) .\r\n- بيمارىهايى نيز وجود دارند كه نام آنها از نام اوّلين كسى كه به آن مبتلا شده گرفته مىشود مانند : قرحه‌ى طيلانى كه به شخصى به اسم طيلانس منسوب شده است .\r\n- نام برخى از بيمارىها به شهرى كه آن بيمارى در آنجا بسيار اتفاق مىافتد منسوب مىشود ؛ مثل قرحه‌ى بلخى .\r\n- گاهى بيمارى به نام مشهورترين شخصى كه آن را به خوبى معالجه كرده است ، نسبت داده مىشود ؛ مثل قرحه سيروتى .\r\n* حالات بدن از حيث سلامت و عدم سلامت در شش مرحله است .\r\n\r\n","description":"","footnote":"","page_name":" 72 ","page_number":84},
  {"content":"\r\n\r\nحالات مختلف بدن از سلامت كامل تا نهايت بيمارى عبارتند از :\r\n1 - سلامت كامل بدن .\r\n2 - بدن سالم است ولى نه بطور كامل .\r\n3 - بدن در حالتى است كه نه سالم است و نه بيمار .\r\n4 - آمادگى بدن براى سلامت .\r\n5 - عدم بيمارى كامل بدن .\r\n6 - نهايت بيمارى .\r\n* هر نوع از بيمارىها دو درجه دارد :\r\nبيمارى رام ( مسلم ) است يعنى در معالجه‌ى آن مانعى وجود ندارد .\r\nبيمارى سركش ( غير مسلم ) است يعنى مانعى براى رفع بيمارى است .\r\nبدان هر بيمارىاى كه با مزاج و سن شخص و فصل هماهنگ باشد ، خطرش كمتر از آن بيمارى است كه با مزاج و فصل و سن شخص مناسب نيست . اين را هم بدان كه بيمارىهاى موسمى كه ويژه فصلى از فصول سال هستند ، انتظار مىرود كه در اوايل فصل ظاهر شوند .\r\nبا نگاه به گذشته و مرورى بر منابع طب سنّتى به نكات ارزنده‌اى دست خواهيم يافت ؛ از جمله اينكه طب سنّتى مراحل پيشگيرى اوّليه ( ارتقاء بهداشت ) ، ثانويه ( تشخيص و درمان بيمارىها ) و ثالثيه ( بازتوانى ) را در سير بيمارىها به خوبى مىشناخته و به كار مىبرده است ؛ گروه‌هاى آسيب‌پذير جامعه را مشخص كرده است ؛ با توجه به ساختمان سنى جامعه نيازهاى هريك از گروه‌هاى سنى را تعيين مىكند ؛ با توجه به ساختمان جنسى جامعه نيازهاى اختصاصى زنان و مردان را برشمرده است ؛ با توجّه به وضعيّت جغرافيايى و\r\n\r\n","description":"","footnote":"","page_name":" 73 ","page_number":85},
  {"content":"\r\n\r\nمحل سكونت افراد به توضيح نيازهاى هر منطقه مىپردازد ؛ طيف سلامت را در شش مرحله تقسيم‌بندى كرده و عوامل مؤثر بر سلامت و نقش هريك را بر سلامت تعيين كرده است ؛ علل ايجاد بيمارى و نحوه اثر هركدام را روى افراد توضيح داده و با انجام برنامه‌هاى متعدّد سعى كرده تا با تأكيد بر روش پيشگيرى ، به فرد اجازه ندهد تا به مرحله بيمارى برسد . چنانچه فرد به بيمارى دچار شد ، ابزارهاى لازم جهت تشخيص بيمارىها را در اختيار طبيب قرار مىدهد ، مراحل بيمارى و انواع بيمارىها را از جهات مختلف تقسيم‌بندى مىكند و روش درمان هر بيمارى را ذكر مىكند .\r\nبه‌طور كلى در طب سنّتى سعى بر اين است تا با ارتقا سطح آگاهى مردم در زمينه بهداشت و سلامت و ارايه‌ى الگوهاى عملكردى مناسب ( ارايه‌ى الگوى تغذيه صحيح ، استحمام ، خواب و بيدارى . . . ) ، نگرش جامعه به سمت و سوى مناسبى سوق داده شود تا با بهبود عملكرد مردم از اين طريق ، هرچه بيشتر به هدف نهايى نزديك شويم « 1 » .\r\n\r\n2 - 3 - آموزه‌هاى بهداشتى طب سنّتى\r\nابن سينا در كتاب قانون پس از ذكر مقدّمه ، اوّلين جمله‌ى خود را بدين صورت آغاز مىكند :\r\n\" گويم ، طب دانشى است كه بوسيله‌ى آن مىتوان بر كيفيات تن آدمى آگاهى يافت . هدف آن حفظ تندرستى در موقع سلامت و اعاده‌ى آن به هنگام\r\n\r\n\r\n","description":"","footnote":"\r\n( 1 ) - اين همان موردى است كه امروزه در برنامه‌ريزىهاى بهداشتى با عنوان  KAP ( Knowledge - Attitude - Practice )  شناخته مىشود .\r\n","page_name":" 74 ","page_number":86},
  {"content":"\r\n\r\nبيمارى است \" . از همين ابتدا معلوم مىشود كه طب سنّتى پيش از آنكه به درمان بيمارىها بپردازد ، بيش از همه بر طب پيشگيرى تأكيد دارد ، بنابراين لازم است تا براى رسيدن به اين اهداف ، ابزارهاى لازم را در اختيار طبيبان و مردم قرار دهد .\r\nدر طب سنّتى ايران ، علم طب به دو شاخه‌ى نظرى و عملى تقسيم مىشود . در طب نظرى ، طبيب با مواردى از جمله مزاج‌ها ، خلطها ، نيروهاى بدن ، بيمارىها و عوارض آنها آشنا مىشود . در طب عملى چگونگى به كار بستن دستورالعمل‌ها و اطّلاعات طبّى آموخته مىشود كه اين مورد خود ، دو حوزه را شامل مىشود و دو هدف را دنبال مىكند :\r\n1 - \" دستور حفظ الصّحه \" يعنى اينكه چگونه بدن را در حالت سلامت نگه داريم و اجازه ندهيم خللى در سلامت و تندرستى فرد ايجاد شود .\r\n2 - \" دستور چاره‌سازى \" ، يعنى درمان و علاج بيمارىها .\r\nطب سنّتى تمام نيروى خود را براى رسيدن به اين دو هدف صرف مىكند تا بتواند به بهترين نحو ممكن - البتّه با توجّه به امكانات خود - فرد را تندرست و سلامت نگهدارد و اگر از اين تعادل خارج شد ، وى را درمان كند .\r\nاز جمله تلاش‌هايى كه براى دسترسى به هدف اوّل صورت مىگيرد ، بيان دستورات و توصيه‌هايى است كه جامعه با عمل به آنها مىتواند خود را در سطح سلامت مطلوب قرار دهد . يكى از اين موارد \" ستّه‌ى ضروريه \" يا شش اصل ضرورى براى حفظ سلامت است كه خود از مباحث بسيار ارزشمند طب قديم مىباشد . رعايت ستّه‌ى ضروريه موجب حفظ سلامت ( حفظ الصّحه ) است و تنظيم و تعديل اين شش مورد خود روشى در درمان بيمارىها بوده\r\n\r\n","description":"","footnote":"","page_name":" 75 ","page_number":87},
  {"content":"\r\n\r\nاست . اين موارد كه مورد تأكيد همه‌ى پزشكان طب سنّتى بوده شامل نكات مهمّى در مورد آب و هوا ، غذاها ، حركت و سكون ( فعاليت بدنى متناسب و متعادل ) ، خواب و بيدارى ، احتباس ، استفراغ و اعراض نفسانى ( بهداشت روانى ) است . البته علماى طب سنّتى فقط به اين موارد بسنده نكرده‌اند و با ديدى وسيع جوانب ديگر را نيز تحت پوشش قرار داده‌اند . از ديگر مورد ذكرشده در طب سنّتى مىتوان از بحث محيط زيست ، برنامه مدوّن و جداگانه‌اى براى هر يك از گروه‌هاى سنى ( نوزادان ، خردسالان ، جوانان ، ميان‌سالان ، كهنسالان ) ، لاغرى و چاقى ، استحمام ، اصول باردارى و شيردهى و . . . نام برد ، كه در كتب طب سنّتى به تفصيل در خصوص هركدام از آنها صحبت شده است . تمامى اين موارد نشانگر ديد وسيع و هوشمندانه حكماى طب سنّتى به افق‌هاى گسترده‌ى سلامت و بيمارى است .\r\nدر مورد دستيابى به هدف دوم كه همان درمان و علاج بيمارىهاست ، طبيبان سنّتى سعى مىكردند تا در درجه‌ى اوّل با تعديل و تصحيح همان مواردى كه سلامتى را تحت الشعاع قرار مىدادند ( يعنى همان ستّه‌ى ضروريه و ساير موارد ذكرشده ) اقدام به درمان نمايند . در مراحل بعد ، اقدامات درمانى شامل درمان‌هاى دارويى ( گياه‌درمانى ، درمان با داروهاى حيوانى و شيميايى ) ، جراحىها و برخى روش‌هاى درمانى ديگر مثل فصد ، حجامت و . . . انجام مىگرفته است . در تشخيص بيمارىها نيز ، توجه به معيارهاى ساده و قابل\r\n\r\n","description":"","footnote":"","page_name":" 76 ","page_number":88},
  {"content":"\r\n\r\nدسترسى از جمله معاينات بالينى « 1 » ، توجه به حالات نبض بيمار ، ادرار و مدفوع بيمار و از همه مهم‌تر توجه به شرح‌حال بيمار از اين دسته هستند .\r\nدر اين فصل با برخى از جنبه‌هاى فوق الذكر هرچند به صورت مختصر آشنا مىشويم . همچنين سعى شده است كه اكثر مطالب اين قسمت به همان صورت كه در كتب طب سنّتى بيان‌شده ( با همان جمله‌بندىها و اصطلاحات ) ، ذكر شود تا خواننده را هرچه بيشتر با فضاى طب قديم آشنا كند .\r\n\r\n1 - 2 - 3 - قدم‌به‌قدم با طب سنّتى ، از نوزادى تا كهنسالى\r\nدر برنامه پيشنهادى طبى سنّتى از شيرخوارگى تا كهنسالى ، نكات و ظرايف زيادى به چشم مىخورد . يكى از اين نكات برجسته توجّه به حالات روحى و روانى افراد در تمام مراحل عمر مىباشد . به‌عنوان مثال در مبحث برنامه كودكان متوجّه مىشويم كه ابن سينا تا چه حد به مسايل عاطفى و روحى كودك تأكيد داشته است . مورد ديگر اشاره به ارتباط بين بيمارىهاى جسمى با حالات روحى يا همان بيمارىهاى روان تنى « 2 » است كه نشان مىدهد طبيبان\r\n\r\n\r\n","description":"","footnote":"\r\n( 1 ) - به‌عنوان مثال ابن سينا در كتاب قانون جهت افتراق بين سه نوع بيمارى استسقا ( آسيت ) ، از عمل دق  ( Percussion )  ياد كرده و آشكارا بيان مىكند كه اگر در هنگام كوبيدن دست بر شكم ، صداى طبل به گوش رسد استسقا از نوع طبلى است . اگر صداى آب به گوش برسد و با حركت دادن شكم بيمار ، صداى حركت آب در مشك شنيده شود  ( Splash sign )  ، استسقا از نوع خيكى است كه بر وجود مايع در شكم دلالت دارد و اگرنه صداى آب و نه صداى طبل به گوش برسد و تمام بدن با فشار انگشت فرورفتگى پيدا كند ،  ( Pitting edema )  استسقا از نوع لحمى است .\r\n( 2 ) -  Psychosomatic \r\n","page_name":" 77 ","page_number":89},
  {"content":"\r\n\r\nطب سنّتى از اين موضوع آگاهى داشته‌اند . توجّه و وسواس زياد در مبحث شير مادر و انتخاب دايه براى نوزاد ، نشان‌دهنده‌ى حساسيت زياد طب قديم به تغذيه نوزاد است . مشابه اين موارد را مىتوان به وفور در جاىجاى كتب طب سنّتى يافت . براى آشنايى بيشتر ، اين مطالب را به صورت مشروح‌تر ، از كتاب قانون شيخ الرييس ابو على سينا بيان مىكنيم .\r\n\r\n1 - 1 - 2 - 3 - شير دادن و جنباندن طفل\r\nشير مادر براى نوزاد از هر شير ديگرى بهتر است ، زيرا بيشتر از هر غذاى ديگرى ، به گوهر غذايى كه زندگى جنين بدان نيازمند است ، شباهت دارد . حتّى به تجربه ثابت شده كه در دهان گرفتن پستان مادر در دفع آزار شيرخوار بسيار سودمند است . نبايد از روز اوّل به نوزاد شير زياد داد .\r\nبهتر آن است كه در نخستين مرحله تا موقعى كه مادر اعتدال مزاج خود را بازيابد ، شير يك زن ديگر به جز مادر نوزاد ، به او برسد . اگر بخواهند در آغاز روز به بچه شير دهند ، بايد پستان را قبلا دو يا سه بار بدوشند و آنگاه در دهان نوزاد بگذارند .\r\nفوايد جنبش و لالايى : جهت اعتدال مزاج و پرورش صحيح و سالم نوزاد ، علاوه بر شير ، مراعات دو نكته بسيار مهم ديگر ضرورى است . يكى از آن دو نكته جنباندن نوزاد به آهستگى و ملايمت و ديگرى موسيقى و آوازى است كه عادتا براى خوابانيدن نوزاد مىخوانند . نوزاد به هر نسبتى كه براى جنبانيدن و گوش دادن به موسيقى آمادگى بيشترى پيدا كند ، تن و روانش براى ورزش‌هاى بدنى و روانى آمادگى بيشترى مىيابد .\r\n\r\n","description":"","footnote":"","page_name":" 78 ","page_number":90},
  {"content":"\r\n\r\nجايگزين شير مادر : در مواردى كه شير مادر ناتوان و يا تباه مىشود و يا در مواردى كه نوزاد بر اثر خوردن شير مادر لاغرتر مىشود ، چه كسى بايد به نوزاد شير بدهد ؟ براى اين كار بايد زن شيردهى را براى شيرخوار برگزيد كه داراى شرايط زير باشد :\r\n- عمر زن شيرده بايد بين 25 تا 35 سال باشد .\r\n- هيئت و شكل زن شيرده بايد داراى رنگ زيبا ، گردن ستبر ، سينه پهن و داراى تناسب اندام باشد .\r\n- زن شيرده هم‌چنين بايد خوش‌خلق ، خوش‌خو و خوش‌رو باشد .\r\n- شير را به وسيله ناخن مىتوان آزمود . يعنى قطره‌اى از آن را بر روى ناخن مىچكانيم ، چنانچه جارى بود معلوم مىشود كه آبكى و رقيق است و اگر از روى ناخن نريخت ، غليظ است . اگر شير دايه غليظ و بدبو باشد ، بايد آن را دوشيد و در مقابل هوا گذاشت و بعد به طفل داد . فاصله‌ى زمانى كه دايه زايمان كرده تا روزى كه به بچّه شير مىدهد ، نبايد بسيار نزديك و يا بسيار دور باشد . بچه دايه بايد پسر باشد و مدت باردارى دايه بايد طبيعى باشد و بچه سقط نكرده باشد و به ورزش معتدل بپردازد .\r\nشير را نبايد به يكباره به بچه داد . بهتر آن است كه طفل را كم‌كم و با فواصل پياپى ، از شير سير كرد . از شير بازداشتن بچه نيز بايد به صورت تدريجى ( و نه آنى ) صورت گيرد .\r\n\r\n2 - 2 - 2 - 3 - نوزادان\r\nوقتى نوزاد به دنيا آمد ، قبل از هر چيز بايد ناف او را به فاصله چهار\r\n\r\n","description":"","footnote":"","page_name":" 79 ","page_number":91},
  {"content":"\r\n\r\nانگشت بريد و بخش بريده‌شده را با پشمى پاكيزه كه به نرمى تاب داده شده است ، بست تا طفل آزارى نبيند و بعد پارچه‌اى كه به روغن زيتون اندوده است ، بر آن نهاد . سوراخ بينى نوزاد را هميشه بايد با ناخن پاك كرد ، كمى زيت در چشمانش چكاند و با انگشت خنصر ( انگشت كوچك ) مقعد او را تحريك كرد تا باز شود .\r\nمحل خواب نوزاد بايد خانه‌اى باشد با هواى معتدل ، نه گرم و نه سرد و در سايه قرار داشته باشد ؛ به‌طورىكه نور قوى بر آن نتابد . محل سر نوزاد در بسترش بايد بلندتر از ساير قسمت‌ها باشد و نبايد اجازه داد گردن ، پهلو و پشت نوزاد به سبب ناهموارى بستر كج شود . بهترين موقع براى شستشوى نوزاد ، پس از يك خواب طولانى مىباشد .\r\nبچه را تا وقتى كه خود به‌طور طبيعى ياراى نشستن و راه رفتن ندارد ، نبايد به زور به اين كار وادار كرد ، زيرا ممكن است به ساق‌هايش آسيبى برسد .\r\nدر نخستين مراحلى كه طفل شروع به نشستن و خزيدن روى زمين مىكند ، بايد زيراندازش نرم باشد ، در ضمن بايد هر چيز آسيب‌رسان را از سر راهش دور كرد .\r\n\r\n3 - 2 - 2 - 3 - خردسالان\r\nبايد بسيار مراقب بود كه در اوان انتقال كودك به مرحله‌ى خردسالى ، اخلاق و رفتار وى پسنديده و معتدل گردد . براى اين منظور نبايد كارى كرد كه كودك خشم زياد ، ترس زياد ، اندوه و شب‌بيدارى داشته باشد و يا دچار اين حالت‌ها شود . هرچه طفل درخواست كرد ، بايد در اختيارش قرار گيرد و هر\r\n\r\n","description":"","footnote":"","page_name":" 80 ","page_number":92},
  {"content":"\r\n\r\nچيز را كه از آن نفرت داشت از وى دور گردد . در اين دستور دو نفع وجود دارد : اوّل نفع نفسانى است ؛ زيرا بچه از همان طفوليت به اخلاق و رفتار نيكو خوى مىگيرد و نيكى در او سرشتى مىشود و از او جدا نمىشود . دوم آنكه اين كار براى سلامت جسمى او لازم است ، زيرا همان‌طور كه از سوء مزاج ، بدخلقى و بدرفتارى سرمىزند ، از عادات بدخويى نيز سوء مزاج پيدا مىشود .\r\nمثلا خشم ، مزاج را بيشتر از حالت اعتدال گرم مىكند ؛ اندوه خشكى مزاج ، پژمردگى و كم‌ارادگى به بار مىآورد ، نيروى روانى را سستى مىبخشد و مزاج را به سوى بلغمى بودن گرايش مىدهد .\r\nوقتى كودك از خواب بيدار شد ، بهتر آن است كه استحمام شود و بعد مدتى با اسباب‌بازىهايش و يا به منظور بازى كردن تنها گذاشته شود . سپس كمى غذا بخورد و پس از آن دوباره به بازى بپردازد . تا حدّ امكان نبايد اجازه داد تا كودك در وقت غذا آب بنوشد .\r\nوقتى كودك به شش سالگى رسيد بايد او را به معلّم و شخص ادب‌آموز سپرد و به تدريج به كسب تحصيل واداشت . نبايد او را به زور وادار كرد كه يك دفعه كتاب را در دست بگيرد و از خود دور نسازد .\r\nدستورات فوق تا چهارده‌سالگى ادامه مىيابد . در اين مدّت بايد همواره مواظب حال و مزاج كودك بود . ورزش در بين سنين خردسالى و نوجوانى بايد به صورت معتدل ( نه كم و نه زياد ) انجام گيرد . در كاهش دادن ورزش نيز بايد به تدريج عمل كرد . پس از چهارده سالگى برنامه تغيير مىكند .\r\n\r\n","description":"","footnote":"","page_name":" 81 ","page_number":93},
  {"content":"\r\n\r\n\r\n4 - 2 - 2 - 3 - سالخوردگان و پيران\r\nبرنامه بهداشت سالخوردگان شامل اين دستورات است : به كار بردن هر چيزى كه گرم‌كننده و رطوبت‌دهنده است ، مانند خواب زياد و بيشتر در بستر ماندن و يا نياز به غذا و شستشو بيشتر از جوانان ، سعى دايم در ادرار كردن ، مالش معتدل با اندودن تن به روغن ، سواركارى و اگر ممكن نشد پياده‌روى ، استعمال عطر براى بدن ، بويژه عطرهاى گرم و معتدل .\r\nدستور غذايى پيران : تغذيه سالخوردگان بايد به فواصل كم انجام گيرد و هر وعده‌ى غذايى در دو يا سه بار به حسب هضم و نيرو و يا ناتوانى دستگاه گوارش انجام شود . شير براى سالخوردگان مفيد است به شرطى كه از خوردنش لذت ببرند ، زيرا شير هم غذا است و هم رطوبت‌بخش . اگر در وعده‌هاى غذا \" سير \" بخورند و به آن عادت كرده باشند ، سودمند است . غذاى پيران بايد رطوبت‌بخش باشد . ميوه‌هايى كه با مزاج پيران موافق است و شكم آنها را نرم مىكنند ، عبارتند از انجير و آلو در تابستان و انجير خشك پخته‌شده در آب انگبين در فصل زمستان .\r\nمالش دادن سالخوردگان : مالش بايد از حيث كمّى و كيفى به اعتدال انجام گيرد . اندام‌هاى ناتوان و آبدان ( مثانه ) را هرگز نبايد مالش دهند . شستشو به همراه مالش دادن براى پيران سودمند است .\r\nورزش پيران : در پيران اگر يكى از اندام‌ها در بهترين وضع اعتدال نيست ، بايد در هنگام ورزش مراعات آن اندام بشود و دستور ويژه‌ى هر اندام درباره‌ى آن اجرا گردد . مثلا اگر پيران سرگيجه يا صرع دارند نبايد سرشان را خم كنند يا فرو نهند . ورزش چنين كسانى پياده‌روى ، سواركارى و آن نوع از ورزش‌هايى\r\n\r\n","description":"","footnote":"","page_name":" 82 ","page_number":94},
  {"content":"\r\n\r\nاست كه به نيمه‌ى پايينى تن مربوط مىشود . در بيمارىهاى قفسه سينه نيز ورزش بايد در نيمه‌ى پايينى تن صورت گيرد .\r\nاگر اندام‌هاى ادرارى و تناسلى آسيب ديده باشند ، بهتر است ورزش در اندام‌هاى فوقانى صورت گيرد . از پاىافتادگان ( خانه‌نشينان ) بايد اندام‌هاى ناتوان را به تدريج با ورزشى كه مناسب آنهاست ، آشنا كنند .\r\n\r\n2 - 2 - 3 - ورزش\r\nدر طب قديم ، ورزش تمام اعمالى را كه در حين انجام آنها بدن به تكاپو و فعاليّت فيزيكى دچار مىشود را شامل مىشده است . حال چه اين عمل به قصد انجام ورزش كردن باشد و چه در روند فعاليّت و كارهاى روزانه و يا شغل فرد باشد . به‌عنوان مثال يك كارگر مزرعه در حين انجام شغلش به انجام ورزش مشغول است . حركات نرمشى نيز جزو ورزش‌ها بوده‌اند و يا نگاه‌كردن به اجسام ريز و انتقال ديد به صورت تدريجى به اجسام بزرگ را ورزش چشم مىدانستند .\r\nمبحث ورزش از كتاب ذخيره خوارزمشاهى اثر حكيم جرجانى و كتاب قانون اثر ابن سينا در ادامه آورده مىشود :\r\n* اساس تندرستى به ترتيب اهميّت ، بر ورزش ، غذا و خواب قرار دارد .\r\nهرگاه اندام‌هاى بدن به حركت درآيد و در اثر اين حركت ، حرارت غريزى برافروخته گردد ، چنين حركتى را رياضت يا ورزش مىنامند . در ورزش تنفس بزرگ در پى مىآيد . افرادى كه با اسلوب صحيح و متناسب با اعتدال مزاجشان و در وقت مناسب ورزش مىكنند ، از چاره‌جويى ( پيشگيرى ) و مداواى\r\n\r\n","description":"","footnote":"","page_name":" 83 ","page_number":95},
  {"content":"\r\n\r\nبيمارىهاى مادّى و بيمارىهاى مزاجى كه در دنباله‌ى آن مىآيد ، بىنياز مىگردند . اين بهره‌ورى از ورزش هنگامى ميسر است كه دستورات ديگر بهداشتى را به كلى مراعات كنند .\r\n* ما مجبور به غذا خوردن هستيم و تندرستى ما با غذايى كه مناسب مزاج ما باشد ، ارتباط مستقيم دارد ( غذايى كه در كيفيت و كميّت معتدل است ) .\r\nتمام قسمت‌هاى غذايى كه مىخوريم بدون استثنا كنش غذايى ندارد ، بلكه در هر مرحله از هضم بخشى از آن به صورت مادّه‌ى زايد درمىآيد و طبيعت مىكوشد آن را از بدن دفع كند . ليكن ورزش چيزى است كه ما را از استعمال دارو بىنياز مىسازد و بهترين بازدارنده حالت امتلا است .\r\nعلاوه بر آن ورزش فوايد ديگرى نيز دارد :\r\n- ورزش حرارت ملايم پديد مىآورد و به دفع مواد زايد كمك مىكند .\r\n- ورزش توليد حرارت مىكند و حرارت غريزى را فزونى مىدهد . بر اثر ورزش مفاصل سخت نيرومند مىشوند ، پىها ( اعصاب ) نيرو مىگيرند ، در كنش‌هايشان قوى مىگردند و از تأثيرپذيرى در امان مىمانند .\r\n- اندام‌ها در اثر ورزش براى پذيرش غذا آمادگى بيشتر مىيابند ، زيرا مواد دفعى از آنها دست برداشته‌اند .\r\n- در اثر ورزش با دفع مواد زايد ، جذب مواد غذايى به وسيله نسوج افزايش مىيابد .\r\n* ورزش بر دو نوع است : اوّل ورزشى كه خودبه‌خود بر اثر كار كردن انجام مىگيرد ( ورزش غير ارادى ) و دوم ورزش ويژه‌اى است كه براى انجام آن حركاتى صورت مىگيرد ( ورزش ارادى ) و مراد از آن ، فوايدى است كه از\r\n\r\n","description":"","footnote":"","page_name":" 84 ","page_number":96},
  {"content":"\r\n\r\nحركات مزبور بدست مىآيد . اين نوع ورزش ( ورزش ارادى ) بر چند قسم است : ورزش كم ، ورزش زياد ، ورزش سفت ، نرمش ، ورزش سريع ، ورزش آهسته و ورزش معتدل . از ورزش‌هاى نرم و لطيف مىتوان از تاب‌بازى يا حركت در ننو و قايقرانى يا راندن كشتى كوچك نام برد . از ورزش‌هايى كه از تمام ورزش‌ها قوىترند مىتوان از اسب‌سوارى ، شترسوارى ، پرش ، بازى با توپ‌هاى كوچك و بزرگ ، چوگان ، كشتى و وزنه‌بردارى نام برد . بين ورزش‌هاى سخت و سريع بايد استراحت وجود داشته باشد و يا ورزش سبكى در ميان باشد . در ضمن ورزشكار بايد با انواع ورزش‌ها آشنا باشد و به يك نوع ورزش اكتفا نكند .\r\n* هر انسانى ورزش متناسب حال خود را دارد . مثلا كسى كه بر اثر تب لاغر شده است و از حركت بازمانده است يا كسى كه گردنش سخت شده است و خوب نمىچرخد يا كسى كه از بستر بيمارى برخاسته ، حركت در ننو برايش مفيد است ؛ اين ورزش‌ها بادها را از بين مىبرد ، اشتها را برمىانگيزد و غريزه را بيدار مىكند .\r\n* بر ورزشكار است كه بگذارد گرمى ورزش بر اندام‌هاى ناتوانش برسد . مثلا كسى كه واريس دارد نبايد پا را زياد حركت دهد . بر اوست كه جنبش پا را كم كند و ورزش را به اندام‌هاى بالاتر از پا واگذار كند . غذايى كه قبل از ورزش خورده شده بايد هضم شده باشد و هنگام وعده‌ى غذاى دوم نزديك باشد\r\n* كسى كه مىخواهد ورزش كند ، ابتدا بايد مواد دفعى روده و مثانه را دفع كند و بعد به ورزش بپردازد و قبل از حركات بدنى تن خود را مالش دهد .\r\n\r\n","description":"","footnote":"","page_name":" 85 ","page_number":97},
  {"content":"\r\n\r\nمالش تن بايد با چيز زبرى انجام گيرد . بايد تن را با روغن آبكى بيالايد و اندودن تن هم به تدريج انجام گيرد . مالش بايد تمام جاهاى بدن را فراگيرد و به صورت متنوع باشد .\r\n* بهترين موقع ورزش در فصل بهار ، نزديك نيمروز و در محلّى با هواى معتدل است . در تابستان وقت ورزش زودتر از آن است . به‌طور قطع ورزش بايد در محلّ گرم صورت گيرد و هنگام آن بايد زمانى باشد كه غذا به طور كامل هضم‌شده و روده‌ها تخليه شده باشند .\r\n* توصيه شده است كه در انجام ورزش به دو نكته توجه شود :\r\n- ورزش بايد تا موقعى كه رنگ و رو به زيبايى ( بهترى ) مىگرايد انجام شود .\r\n- ورزش بايد تا موقعى كه حركات به آسانى انجام مىپذيرد ادامه يابد .\r\nالبته ورزشكار در همان روز اوّل به اندازه‌ى ورزش و مقدار غذاى لازم پى مىبرد و مىفهمد كه تا چه حد متناسب اوست .\r\n* انواع خستگى پس از ورزش :\r\n1 - خستگى قرحه‌اى : در سطح پوست دردى احساس مىشود كه شبيه موقع دست زدن به زخم است و اگر در زير پوست احساس شود ، شديدتر است .\r\n2 - خستگى ورمى : در اين خستگى تن بيشتر از حالت طبيعى گرم مىشود و حالتى شبيه به بادكردگى پيدا مىكند و رنگ عضو نيز مثل اعضاى ورم‌كرده مىشود .\r\n3 - خستگى كشيدگى ( تمدّدى ) : شخص احساس مىكند كه تنش كوفته\r\n\r\n","description":"","footnote":"","page_name":" 86 ","page_number":98},
  {"content":"\r\n\r\nشده است .\r\n4 - خستگى نوع خشك : بيمار احساس مىكند كه تنش خشكيده است .\r\nاين حالت مىتواند بر اثر ورزش تند و سخت عارض شود .\r\nدر ادامه ابن سينا خستگى ناشى از ورزش را سالم‌ترين نوع خستگى دانسته و براى هريك از انواع اين خستگىها روش‌هاى درمانى خاصى ارايه مىدهد :\r\n- كاهش ورزش ( براى خستگى قرحه‌اى )\r\n- ماساژ و اندودن روغنى كه بوسيله آفتاب گرم شده است ، شستشو با آب ولرم و ماندن زياد در آب ، اندودن تن پس از هر شستشو بوسيله روغن ( در خستگى تمدّدى ) .\r\n- نرم كردن اندامى كه كشيده شده و سرد كردن بخشى كه گرم شده و تخليه مواد زايد كه بوسيله روغن نيم‌گرم ، مالش دادن آرام و نرم ، ماندن زياد در آب كمى گرم و آسودن صورت مىگيرد ( در درمان خستگى ورمى ) .\r\n\r\n3 - 2 - 3 - خوردنىها و آشاميدنىها\r\nمسأله آب و غذا از مواردى است كه فرد در تمام طول عمر خود بيشترين سروكار را با آن دارد ، لذا شكل‌گيرى يك عادت غذايى صحيح مىتواند به مقدار زيادى در ارتقا سطح بهداشت فردى و پيشگيرى از ابتلا به بيمارىهاى مربوط به اين حوزه كمك‌كننده باشد . لذا يكى از موارد مهمّى كه در مباحث بهداشتى طب سنّتى تأكيد زيادى در مورد آن شده است ، مسأله‌ى تغذيه ( آب و غذاها ) مىباشد و حكيمان طب سنّتى به صورت مشروح به بهداشت تغذيه ،\r\n\r\n","description":"","footnote":"","page_name":" 87 ","page_number":99},
  {"content":"\r\n\r\nآموزش عادات صحيح غذا خوردن ، شناخت آب سالم و روش‌هاى تصفيه آن پرداخته‌اند ، آنان بر اين باور بوده‌اند كه هر انسانى در هر دوره از زندگى و با توجه به ويژگيهاى سن ، مزاج ، سلامت و بيمارى نياز به نوع خاصى از تغذيه دارد ، امرى كه در عادات غذايى خانواده‌ها كمتر به آن توجه مىگردد .\r\n\r\n1 - 3 - 2 - 3 - غذا\r\n* اثرات خوراك و نوشيدنىها در بدن انسان در سه نوع خلاصه مىشود :\r\nهيئت ( كيفيت ماده خوردنى و نوشيدنى ) ، عنصر ( عنصر اصلى خوراك يا نوشيدنى ) و گوهر . شايد اگر اين سه وجه را از لحاظ لغوى بررسى كنيم هر سه آنها يك معنى داشته باشند اما هريك از آنها در اين بحث مفهوم ويژه‌اى دارند .\r\nمراد از تأثيرگذارى غذا بوسيله‌ى هيئت آن است كه وقتى خوراك يا نوشيدنى به بدن وارد مىشود گرم يا سرد مىشود . اگر گرم است به بدن گرمى مىدهد و اگر سرد است به آن سردى مىدهد . يعنى قبل از آنكه هم‌مزاج بدن شده است ، بر روى بدن تأثير مىگذارد . ماده تناول‌شده به مرحله‌اى مىرسد كه تغيير مىيابد و صورت جزيى از اندام را مىپذيرد . ليكن باز بخشى از حالات مادّه با مزاج عضوى كه جزء آن گشته سازگار نيست و به زمان نياز دارد تا با مزاج اندام سازگار گردد .\r\nوقتى كه ماده غذايى را گرم يا سرد مىناميم ، منظور اين است كه آن چيز نيروى گرمى يا سردى دارد كه اين نيرو گرم‌تر از گرماى بدن يا سردتر از سرماى بدن است . اين نيرو اثر خود را در برخورد با گرماى غريزى بدن ما\r\n\r\n","description":"","footnote":"","page_name":" 88 ","page_number":100},
  {"content":"\r\n\r\nنشان مىدهد .\r\n* هر چيزى كه وارد بدن شود ، كنش و واكنشى در بدن ايجاد مىكند كه از سه حال خارج نيست : يا بدن آن را تغيير مىدهد و خود از آن تغيير نمىيابد ( مثل غذاها ) ، يا بوسيله‌ى بدن تغيير مىيابد و خود نيز بر بدن اثر مىگذارد ( مثل غذاهاى دارويى يا داروهاى سمّى ) و يا اينكه بدن را تغيير مىدهد و بوسيله‌ى بدن تغييرى بر آن وارد نمىشود ( مثل سم مطلق ) .\r\n* رژيم غذايى : بهترين غذاها براى تندرستان عبارتند از گوشت و به ويژه گوشت بزغاله ، گوساله كوچك ، برّه ، گندم و شيرينى كه با مزاج دمساز باشد . در بين ميوه‌ها آنهايى كه مشابه غذا هستند عبارتند از انجير و انگور به شرطى كه اين ميوه‌ها بىآفت و كاملا رسيده و شيرين باشند و همچنين خرما در سرزمين‌هايى كه به آن عادت دارند .\r\n* موقع و مقدار و نوع غذا : غذا را نبايد بدون اشتها و پيش از تهى شدن معده و روده بالايى ( روده باريك ) از غذاى قبلى خورد . زيان بخش‌ترين نوع غذا خوردن آن است كه قبل از هضم غذاى قبلى ، غذاى ديگرى بر آن وارد شود . بدترين كار انباشتن شكم و پرخورى است ، به‌ويژه اگر غذا از نوع ناپسند باشد . هرگز نبايد آن‌قدر غذا خورد كه جايى در معده نباشد و بايد قبل از سير شدن و باقى ماندن اشتها دست از طعام كشيد . اين باقيمانده اشتها ، بعد از ساعتى خودبه‌خود از بين مىرود .\r\nدر مسئله‌ى خوراك بايد به مقدارى مشخص عادت كرد و پا از آن فراتر ننهاد . كسى كه امروز بيش از اندازه خورده است ، بايد خود را گرسنه نگهدارد ، زياد پياده‌روى كند ، نرم راه برود و كمى هم نوشيدنى خالص بخورد .\r\n\r\n","description":"","footnote":"","page_name":" 89 ","page_number":101},
  {"content":"\r\n\r\nمقدار غذا بر مبناى عادت و نيرومندى غذاخورنده است . شخص تندرست بايد آن‌قدر بخورد كه احساس سنگينى نكند ، اشتهايش بند نيايد و به بىخوابى دچار نشود .\r\nكسى كه نمىتواند غذاى مورد احتياج خود را در يك وعده هضم كند ، بايد دفعات غذا خوردن را افزايش و مقدار غذا را كاهش دهد . اگر بر اثر غذا نبض به درشتى بزند و نفس كوتاه بيرون آيد ، بايد دانست كه غذا از حد اعتدال پا را فراتر نهاده است . زيرا اگر معده بيشتر از حالت لازم انباشته شود ، مزاحم حجاب حاجز « 1 » مىشود و درنتيجه تنفس كوتاه و پىدرپى مىآيد . بر اثر اين بىنظمى تنفس ، نياز قلب به نبض بيشتر مىشود و از آنجا نبض درشت مىزند و نيرو كاهش مىيابد .\r\nخو گرفتن به نوع غذا اهميت دارد . همچنين هر سرزمينى ويژگىهايى از طبائع و مزاج‌ها را دارد كه خارج از دستور مقياس تعيين شده است . شايد غذايى كه به آن عادت شده است و تا اندازه‌اى زيان‌هايى هم در بر دارد ، بيشتر از غذاى ناشناخته مفيد باشد . براى هر جسمى و هر مزاجى غذاى ويژه ، غذاى ملايم است و اگر آن را تغيير دهيم ، فرد دچار زيان مىشود . برخى از خوراك‌هاى خوب و مطلوب براى برخى از مردم مناسب نيستند و بايد از آن دورى جويند . بهترين نوع غذاهاى مطلوب ، غذايى است كه شخص از خوردن آن بسيار لذّت مىبرد . زيرا لذّت‌بخشى خوراك بدين معنى است كه معده آن را به خوبى در بر گرفته است و نيروى گيرنده آن را به خوبى پذيرفته است . ليكن\r\n\r\n\r\n","description":"","footnote":"\r\n( 1 ) -  Diaphragm \r\n","page_name":" 90 ","page_number":102},
  {"content":"\r\n\r\nغذاى لذيذ زمانى خوب است كه اندام‌هاى اصلى همه سالم و نيكومزاج باشند و گرنه لذّت بردن دليل بر خوبى غذا نمىباشد . در ضمن غذايى كه بسيار لذت بخش است ، وقتى به مقدار زياد تناول گردد ، زيان‌بخش خواهد بود .\r\n* در موقع صرف غذا نبايد زياد آب نوشيد . بلكه بهتر آن است كه آب نخورد تا خوراك به معده وارد شود . علامت ورود طعام به معده آن است كه قسمت‌هاى بالايى شكم سبك مىگردد . اگر تشنه بود ، كمى آب سرد بنوشد و از آن تجاوز نكند . به‌طور كلى نوشيدن آب به شرطى كه در وسط غذا نباشد و به اندازه‌اى كه براى خوراك مفيد باشد رواست . نوشيدن آب در موقع غذا خوردن و دنبال كردن غذا با آب زيان‌آورترين كارهاست .\r\n* خوردن چربى زياد تنبلى مىآورد و اشتها را از بين مىبرد . زياده‌روى در خوردن غذاهاى سرد ، سستى ، تنبلى و پژمردگى مىآورد . عادت كردن زياد به غذاهاى تند و شور نامطلوب است . غذاهاى تند به معده زيان مىرسانند و غذاهاى شور براى چشم خوب نيستند .\r\n\r\n2 - 3 - 2 - 3 - آب\r\n* آب يكى از عناصرى است كه وجودش در تمام غذاهاى مصرفى ضرورى است .\r\nآب موجب رانده شدن غذاها مىشود و در بلع و فرودادن كمك مىكند .\r\nدر تمام فعاليت‌هاى بدن به آب نياز است .\r\n* آبها از حيث گوهر يكى هستند ولى به وسيله‌ى آميزه‌هاى خارجى و كيفيّاتى كه بر آنها چيره مىشود ، تغيير حالت مىدهند . بهترين آب ، آب\r\n\r\n","description":"","footnote":"","page_name":" 91 ","page_number":103},
  {"content":"\r\n\r\nچشمه‌هايى است كه از خاك آزاد ( خالص ) مىجوشد . بعد از اين نوع چشمه‌ها ، چشمه‌هايى اهميّت دارند كه از سنگ بيرون مىآيند ( ولى آبى كه از خاك آزاد بيرون مىآيد بهتر از آب سنگ است ) . شرط لازم براى چشمه‌ها اين است كه آب جارى باشد ، نور خورشيد بر آن بتابد و بادها بر آن بوزند .\r\nآب باران يكى از انواع آب‌هاى مطلوب است ولى سريعا متعفن مىشود .\r\nآب چاه و قنات از آب چشمه بدتر است . اما بدترين نوع آب‌ها آبى است كه در لوله‌هاى سربى جريان داشته باشد . سرب از نيروى آب مىكاهد و غالبا موجب قرحه‌ى روده مىشود « 1 » . آب راكد از هر نوع ديگرى براى معده نامساعدتر است .\r\nآبى كه با گوهر معدنى آميخته است و يا بسترش معدنى است و آبى كه در آن زالو وجود دارد ، بسيار نامطلوب است . البته در برخى از اين آب‌ها فوايدى نهفته است . مثلا آبى كه با گوهر معدنى آميخته است و در آن گوهر آهن چيرگى دارد ، احشا را تقويت مىكند و پاره‌اى از بيمارىها از جمله بيمارى ذرب « 2 » را متوقّف مىكند ، عوارض طحال را مىزدايد و غريزه‌ى جنسى را تقويت مىكند . اين آب‌ها اشتها را نيز برمىانگيزند . آب نشادردار چه نوشيده شود ، چه در آن بنشينند و چه در آن توقّف نمايند ، طبيعت را صفا مىبخشد .\r\nآب زاج‌دار براى زياد شدن خون حيض ، جلوگيرى از استفراغ خونى و بواسير همراه خونريزى مفيد است ولى مزاج را براى ابتلا به تب مستعد مىكنند .\r\n\r\n\r\n","description":"","footnote":"\r\n( 1 ) - مسموميت با سرب دردهاى كوليكى و روده‌اى مىدهد .\r\n( 2 ) - اسهال با منشا معدى\r\n","page_name":" 92 ","page_number":104},
  {"content":"\r\n\r\nالبته آب‌هاى كدر و سنگين ، سنگ مثانه و سدد ( بندآمدگى ) ايجاد مىكنند .\r\n* زلال‌ترين آب براى مزاج‌هاى معتدل ، آبى است كه به‌طور طبيعى به حد اعتدال سرد باشد و به وسيله يخ پاكيزه به‌طور غير مستقيم سرد شده باشد .\r\nاين آب براى تندرستان از هر آبى بهتر است ، هرچند براى اعصاب زيان‌آور است . آب سرد ، اشتهاانگيز است و معده را محكم مىكند . آب گرم ، هضم را تباه و اشتها را كور مىكند . آب ولرم حالت تهوع‌آور و اگر گرم‌تر از ولرم باشد و ناشتا نوشيده شود ، معده را شستشو مىدهد .\r\n* روش‌هاى تصفيه آب : استفاده از صافىهاى مختلف ، تراوش آب از جدار ظروف سفالين و جمع‌آورى آب تراوش‌شده ، جوشاندن آب و تقطير آب . براى شناسايى آب سنگين از سبك مىتوان دو خرقه ( پارچه ) يا دو پاره پنبه كه هم‌وزن هستند را با آب تر كرد و در آفتاب قرار داد . پس از خشك شدن ، پاره‌پنبه‌اى كه زودتر خشك شود يا وزنش سبك‌تر باشد ، آب سبكترى دارد « 1 » .\r\n\r\n4 - 2 - 3 - خواب\r\nخواب انواع خستگى را از بين مىبرد و موادى را كه بيش از حد ، ميل به تخليه دارند محبوس مىسازد . تنها مواد زايدى كه نزديك سطح قرار دارند ، به وسيله خواب محبوس نمىشوند و حتّى خواب به دفع آنها كمك مىكند . علّت اين كمك نيز آن است كه خواب حرارت را در داخل نگه مىدارد و غذا را در\r\n\r\n\r\n","description":"","footnote":"\r\n( 1 ) - در ساير كتب طب سنّتى روش‌هاى ديگرى نيز ذكر شده است .\r\n","page_name":" 93 ","page_number":105},
  {"content":"\r\n\r\nدرون بدن توزيع مىكند و بعد از آن قسمتى را كه دفع‌شدنى است و نزديك پوست گرد آمده است را آزاد مىكند .\r\n* خواب در دفع عرق بدن فعّال‌تر از بيدارى است . كسى كه هنگام خواب ، بدون علّت خارجى بسيار عرق مىكند ، نشانه‌ى آن است كه بدن را زياده‌تر از حدّ لازم به وسيله‌ى غذا مالامال كرده است . در خواب گرمى در بدن منتشر مىشود و بدن بوسيله گرمى غريزى در بر گرفته مىشود .\r\n* اگر خواب به اعتدال باشد اعمال نيروى طبيعى به خوبى انجام مىگيرد ، نيروى روانى مىآسايد و بر گوهرش مىافزايد و ناتوانىهايى كه بر اثر انواع تحليل‌رفتگىها به انسان دست داده است ، تلافى مىگردد . اگر خواب معتدل با اعتدال كمّى و كيفى اخلاط برخورد كند ، ترىبخش و گرم‌كننده است و براى پيران بسيار سودمند است . براى كسانى كه خواب از آنها گريزان است ، بهترين علاج اين است كه هر شب يك عدد كاهوى معطّر بخورند . كاهو خواب‌آور است و معطّر كردن آن براى از بين بردن سردمزاجى كاهو است . اين افراد اگر پس از هضم كامل غذا ، استحمام كنند و آب گرم زياد بر سر بريزند ، بهترين كمك را به اين علاج خواهند كرد .\r\n* تندرستان بايد براى خوابشان برنامه داشته باشند . خواب بايد به اعتدال باشد و وقت معيّنى داشته باشد . در خواب نبايد زياده‌روى كنند . از شب بيدارى هم پرهيز كنند ، زيرا بىخوابى زياد براى مغز زيان‌آور است و بر اثر آن تمام نيروها ناتوان مىگردند .\r\n* خواب سنگين خوابى است كه پس از سراريز شدن خوراك از قسمت‌هاى بالايى شكم و آرامش گرفتن آثار بعدى يعنى باد و قرقر شكم\r\n\r\n","description":"","footnote":"","page_name":" 94 ","page_number":106},
  {"content":"\r\n\r\nايجاد مىشود و بهترين نوع خواب است . خواب قبل از پيدايش چنين آرامشى در شكم ، زيانى در پى دارد و خوابى خوش و پيوسته نيست . پس بهتر آن است كه پس از سرازير شدن غذا و آرام گرفتن ، كمى پياده‌روى كنند و بعد بخوابند .\r\n* خواب در هنگام روز بد است . اين خواب تنبلىآور و اشتهابر است .\r\nيكى از علل آسيب‌رسانى خواب روز آن است كه زود از هم مىگسلد و طبيعت از كارى كه دارد ، دست برمىدارد . كسى كه به خواب روزانه خو گرفته است ، نبايد به يكباره از آن دورى جويد و بهتر است بتدريج آن را ترك كند .\r\n* بهتر آن است كه نخست بر پهلوى راست و بعد بر پهلوى چپ بخوابيم كه اين دستور طب و شريعت است .\r\n* خواب بيش از حد نيروى نفسانى را كند و كم‌احساس مىگرداند و به مغز سنگينى روى مىآورد . هنگام خواب گرمى بدن به درون متوجّه مىشود و سردى به سطح مىآيد ، ازاين‌رو هنگام خواب به پوششى نيازمنديم كه تمام بدن را مستور كند .\r\n\r\n5 - 2 - 3 - بيدارى\r\n* بيدارى در تمام كنش‌هاى خود برعكس خواب است . ليكن اگر بيدارى از حد بگذرد ، مزاج مغز به هم مىخورد و ناتوان مىگردد . درنتيجه به نيروى عقل اختلال روى مىآورد و بيمارىهاى شديد بروز مىكنند . بيدارى اشتها را زياد مىكند و چون مواد را تحليل مىبرد ، گرسنگى مىآورد .\r\n\r\n6 - 2 - 3 - استحمام\r\nتأكيد دين مبين اسلام به رعايت نظافت و بهداشت فردى و همچنين\r\n\r\n","description":"","footnote":"","page_name":" 95 ","page_number":107},
  {"content":"\r\n\r\nبرخى اعمال دينى مثل غسل كردن و وضو گرفتن - جدا از جنبه‌ى معنوى اين امور - تأثير زيادى در ارتقا سطح بهداشت مسلمانان داشته است . استحمام و شستشوى بدن نيز از جمله مواردى است كه در طب سنّتى مورد تأكيد زياد قرار گرفته است . طب سنّتى در ادامه‌ى برنامه‌هاى خود در جهت بالا بردن سطح آگاهىهاى جامعه ، سعى كرده تا با بيان فوايد استحمام و ارايه‌ى الگوى صحيح انجام آن به مردم ، قدمى ديگر را در جهت نيل به هدف نهايى خود يعنى افزايش سطح سلامت مردم بردارد . مطالب ارايه‌شده در اين زمينه در طب سنّتى بسيار مفصل مىباشد كه در اينجا به مختصرى بسنده خواهيم كرد :\r\n* ويژگى گرمابه در سه چيز است :\r\n- گرمى هوا كه ( به مزاج ) سردى مىبخشد و نم مىدهد .\r\n- رطوبت آب كه نم‌افزاى است و گرمىزا .\r\n- ساختمان حمام كه كارش گرم كردن و خشكى بخشيدن است .\r\n* حمام رفتن قبل از گرسنه شدن و پس از اوّلين هضم سودبخش است و تن در اين حالت فربهى را به اعتدال مىيابد . بر همه‌ى كسانى كه به حمام مىروند ، لازم است به تدريج داخل گرمابه شوند و در گرم‌خانه‌ى آن چندان بمانند تا بدن آسايش يابد . ولى نبايد چندان دير كنند تا كسل شوند و توقّف در حمام چنان طول نكشد كه به ناتوانى برسند . شستشو را به آرامى و آهستگى و نرمش انجام دهند و به تدريج در آب فرو روند . بدون مقدمه و يكباره خود را به آب نيندازند و به يكباره آب بر چشم نپاشند . مردم در گرمابه بسيار درنگ نكنند و مراقب باشند جايى را كه در آن مىمانند هواى معتدل داشته باشد . زمين گرمابه را آب‌پاشى كنند تا بخار فراوان ايجاد شود و هوا\r\n\r\n","description":"","footnote":"","page_name":" 96 ","page_number":108},
  {"content":"\r\n\r\nنمناك گردد . در بيرون آمدن از گرمابه نبايد به خود زحمت دهند ، بلكه بر تخت روان بنشينند و انتقال يابند . هنگام بيرون آمدن از حمام عطرهاى سرد به خود بزنند ، مدتى در رختكن استراحت كنند تا نفس كشيدن به حالت اعتدال بازآيد و نوشيدنىهاى رطوبت‌بخش بخورند . كسانى كه مدّت زيادى در حمام مىمانند بايد بيم آن داشته باشند كه به غش گرفتار آيند .\r\n* آب برخى گرمابه‌ها خاصيّت دارويى دارد و در شفا دادن بيمار مؤثر است . آب‌هاى مس‌دار براى دهان ، چشم و بيمارىهاى گوش مفيدند . آب‌هاى آهن‌دار براى معده و طحال مفيدند . آب‌هاى زاج‌دار براى خون‌ريزى از دهان ، خون‌ريزى از مقعد ، سقط جنين بدون علت ، عرق كردن زياد از حد و اضطراب‌ها مفيد هستند . آب‌هاى كبريتى ( گوگردى ) درد كشيدگى و ترنجيدگى را آرامش مىدهند . جوش‌ها و دمل‌هاى ديرپا و مزمن سطح بدن را مىزدايند و آثار نامطلوب پوستى را از بين مىبرند . زيان آب‌هاى گوگردى در اين است كه معده را سست مىكند و اشتها را از بين مىبرند .\r\n* حمام رفتن و دور از آب بودن و تن را خيس نكردن و فقط از گرماى آن استفاده كردن براى خشكى بخشيدن به مزاج مناسب و براى كسانى كه بيمارى استسقا « 1 » كسانى كه گوشت سست و شل دارند سودبخش است .\r\n* فوايد حمام رفتن عبارتند از خواب‌آورى ، گشادى منافذ بدن ، پاكى پوست ، تفرّق مواد زايد بدن ، كشاندن مواد غذايى به سطح پوست ، رفع خستگى ، كمك به دفع مواد زايد و . . . زياده‌روى در استحمام و گرمابه‌نشينى\r\n\r\n\r\n","description":"","footnote":"\r\n( 1 ) -  Ascitis \r\n","page_name":" 97 ","page_number":109},
  {"content":"\r\n\r\nقلب را ناتوان مىكند ، انسان را به غش و تهوّع دچار مىسازد و در بدن توليد التهاب مىكند .\r\n\r\n","description":"","footnote":"","page_name":" 98 ","page_number":110},
  {"content":"\r\n\r\n\r\nفصل چهارم : روشهاى تشخيصى و درمانى طب سنتى\r\n\r\n","description":"","footnote":"","page_name":" 99 ","page_number":111},
  {"content":"\r\n\r\n\r\n1 - 4 - مقدمه\r\nدر حوزه‌ى پزشكى در رويكرد « 1 » به يك بيمارى ، به ترتيب به شرح‌حال ، معاينه‌ى بالينى « 2 » ، اقدامات آزمايشگاهى و تصويرنگارى ، تشخيص ، درمان و پيگيرى بيمار پرداخته مىشود . در گذشته نيز وضعيت به همين صورت بوده است ، با اين تفاوت كه امكانات آزمايشگاهى پيشرفته - كه امروزه كمك بسيار زيادى به تشخيص قطعى بيمارىها كرده‌اند - وجود نداشته است . به همين علّت شرح حال و معاينات از اهميّت دوچندانى برخوردار بوده است .\r\nدر طب سنّتى نيز اوضاع به همين منوال بوده و شرح‌حال ( بخصوص پس از زمان محمّد بن زكرياى رازى ) ، معاينات بالينى ( مشاهده ، لمس ، دق . . . ) و توجه دقيق به علايم و نشانه‌هاى بيمار ، تنها امكانات طبيبان جهت تشخيص بيمارىها بوده است .\r\nمردم مشخصه‌ى يك طبيب خوب را همين موارد مىدانستند و طبيبان نيز سعى مىكردند در اين زمينه‌ها مهارت كافى كسب كنند ؛ به‌عنوان مثال با دقت و تمرين ، انواع نبض‌ها را از هم تفكيك مىكردند و در تشخيص بيمارىها از آن بهره مىبردند .\r\nآنها براى تشخيص بيمارىها يا حالات مزاجى افراد از لمس ( گرمى ، سردى ، سختى و زبرى عضو ) ، معاينه پوست و ناخن و مو ( باريكى ، شكنندگى ، سرعت رويش و ريزش ) ، معاينه چشم و زبان ، توجّه به مواد دفع‌شده از بدن ( ادرار و مدفوع ) ، نبض ، دق ، توجه به مسايل روحى و روانى فرد ( تفكّرات ،\r\n\r\n\r\n","description":"","footnote":"\r\n( 1 ) -  Approach \r\n( 2 ) -  Physical examination \r\n","page_name":" 100 ","page_number":112},
  {"content":"\r\n\r\nاعتقادات ، تخيّلات ) و بسيارى از موارد مشابه به خوبى بهره مىبردند .\r\nدر اين ميان نبض‌شناسى و معاينه ادرار و مدفوع از مباحث مهم طب سنّتى است كه به شرح هريك مىپردازيم ، سپس به معرّفى حجامت ، يكى از روش‌هاى درمانى طب سنّتى خواهيم پرداخت .\r\n\r\n2 - 4 - نبض « 1 »\r\nنبض انبساط ريتميك يك شريان است كه در اثر انقباض قلب و افزايش حجم خون شريان ايجاد مىشود . پزشكان ترجيح مىدهند كه در اوّلين مرحله معاينه ، شخصا نبض بيمار را گرفته و مستقيما اطلاعات لازم را بدست آورند .\r\nنبض يكى از علايم حياتى است كه مشخصات آن به‌طور روزمره در پرونده بيمار ثبت‌شده و قبل از بروز بيمارى در بررسى و شناخت آن استفاده مىشود .\r\nهنوز هيچ علامت فيزيكىاى كه اساسىتر و مهم‌تر از نبض شريانى باشد ، در پزشكى وجود ندارد . انگشتان تعليم‌يافته پزشك ، حساس‌ترين وسيله‌ى آزمايش نبض است و هنر باستانى نبض‌گيرى هنوز هم فوايد تشخيصى بسيار مهمّى را در پى دارد .\r\nدر طب سنّتى ايران نيز نبض از جمله مواردى بوده كه در مركز توّجه طبيبان و حكيمان قرار داشته است . سعى آنها بر اين بوده است تا با تمرين و ممارست ، به اين هنر بزرگ دست يابند و چنانچه در ادامه خواهيد ديد ، به حق توانسته‌اند به ظرايف و لطايف قابل تأمل و توجّه بسيارى در اين زمينه دست يابند .\r\nتقريبا در تمام كتب طب سنّتى فصولى در ارتباط با نبض‌شناسى وجود\r\n\r\n\r\n","description":"","footnote":"\r\n( 1 ) -  Pulse \r\n","page_name":" 101 ","page_number":113},
  {"content":"\r\n\r\nدارد . به خاطر اعتبار و جامعيّت دو كتاب قانون ابن سينا و ذخيره‌ى خوارزمشاهى جرجانى در تدوين اين قسمت بيشتر از اين دو منبع استفاده شده و جملات عينا از اين كتب ذكر شده است :\r\n* از جمله چيزهايى كه از تندرستى و بيمارى مردم نشان دهد ، نبض است كه نشان او درست و بىشبهت باشد . از بهر آنكه او از دل خبر دهد و مبدا قوّت حيوانى ( نيروى حياتى ) و حرارت غريزى دل است .\r\n* حركت دل را و حركت شريان را نبض نام كنند . منشا رگ‌هاى ضربان‌دارى كه به نام شريان موسومند ، حفره‌ى طرف چپ قلب مىباشد . تمام شريان‌ها دو لايه‌ى نازك دارند و لايه‌اى كه به مثابه‌ى آستر ديواره‌ى شريان است ( لايه داخلى ) ، سفت‌تر از لايه‌رويى است . بايد دانست كه حركت همه‌ى شريان‌ها با حركت دل برابر باشد و حركت شريان و حركت دل از يكديگر بيشتر نباشد .\r\n* حال‌هاى نبض از شريان‌هاى ساعد « 1 » بهر پنج چيز جويند :\r\n1 - ساعد را زودتر بتوان نمود .\r\n2 - بيرون داشتن آن شرم ندارد و زشت نباشد .\r\n3 - برابر دل و اندر راستاى اوست .\r\n4 - به گوشت اندر نشسته نيست .\r\n5 - از بخارها ممتلى ( پر ) نيست .\r\n* نبض را به چهار انگشت غير از شست بايد جست . دست كسى كه\r\n\r\n\r\n","description":"","footnote":"\r\n( 1 ) -  Radial artery \r\n","page_name":" 102 ","page_number":114},
  {"content":"\r\n\r\nنبض او خواهند جست ، بايد آسوده باشد ، كارى با رنج نكرده باشد و به دست ، چيزى نداشته باشد . نبض قوى را به سر انگشتان بايد جست و آن را بر شريان ، بقوّت بايد نهاد و نبض ضعيف را به رفق ( آرامى ) بايد جست . انگشتان طبيب لطيف بايد و به سر انگشتان كارى نشايد كه پوست انگشتان سفت و درشت كند و انگشت بر شريان وقتى بايد نهاد كه مردم از خشم و شادى و اندوه و مانند آن خالى باشند . پس از رنج و رياضت و گرمابه و خواب به افراط و بىخوابى با افراط و پس از سيرى و گرسنگى حال نبض گرفتن درست نيايد . بهتر آن است كه نبض اشخاص معتدل المزاج را بدست آورد و بقيه را با آنها بسنجد .\r\n* نبض از 10 جنس است و در هنگام گرفتن نبض بايد به همه‌ى آنها توجه كرد :\r\n- حركت و سكون\r\n- سرعت و كندى\r\n- تواتر و تفاوت\r\n- قوّت و ضعف\r\n- نرمى و سختى رگ\r\n- گرمى و سردى پوست\r\n- پرى و خالى بودن\r\n- استوارى و اختلاف ( مرتّب بودن يا نامرتّب بودن نبض )\r\n- نظام حركت‌ها و سكون ( نظم بين حركت‌ها و سكون‌ها )\r\n- وزن زمان حركت و سكون\r\n* اندازه‌ى هر نبض از نظر درازى ( طول ) ، پهنا ( عرض ) و افراشتگى\r\n\r\n","description":"","footnote":"","page_name":" 103 ","page_number":115},
  {"content":"\r\n\r\n( عمق ) بايد مورد بررسى قرار گيرد . به همين سبب نبض ساده ( بسيط ) نه نوع است :\r\n- سه نوع اندر درازى رگ : دراز ( طويل ) ، كوتاه ( قصير ) ، معتدل\r\n- سه نوع اندر پهناى رگ : پهن ( عريض ) ، تنگ ( ضيق ) ، معتدل\r\n- سه نوع اندر افراشتگى : برجسته ( مشرف ) ، پست ( منخفض ) ، معتدل\r\nانواع نبضى كه از تركيب نبض‌هاى ساده بدست مىآيند :\r\nنبضى كه داراى طول و عرض و عمق زياد است ، نبض عظيم ناميده مىشود . نبض صغير نبضى است كه اين سه بعد در آن كم است . حدّ واسط نبض عظيم و صغير ، نبض معتدل قرار دارد .\r\nنبضى كه پهنا و برجستگى زيادى دارد ، نبض ستبر ( غليظ ) ناميده مىشود .\r\nنبضى كه پهنا و برجستگى كمى دارد ، به نبض باريك ( دقيق ) موسوم است كه در حدّ واسط آن دو ، نبض معتدل قرار دارد .\r\nاز نظر تقسيم‌بندى زمانى ، نبض تيز ( سريع ) نبضى است كه در كمترين مدّت انجام مىگيرد . عكس آن نبض درنگى ( بطئى ) است و حدّ واسط آن دو نبض معتدل است .\r\nاز نظر مدّت آرامش ، اگر بين دو ضربان زمان كوتاه احساس شود ، آن نبض را دمادم ( متواتر ) مىنامند . مقابل اين نبض ، نبض متفاوت ( متخلخل ) وجود دارد و حدّ واسط آنها معتدل است .\r\n* نبض در حالت نظم و بىنظمى دو نوع است : مختلف مرتّب « 1 » و\r\n\r\n\r\n","description":"","footnote":"\r\n( 1 ) -  Regular - irregular \r\n","page_name":" 104 ","page_number":116},
  {"content":"\r\n\r\nمختلف نامرتّب « 1 » . نبض مختلف مرتّب نبضى است كه حالت اختلافش بر مدار نظم و ترتيبى مىچرخد كه خود دو نوع است : يا مطلقا منظم است يعنى در تكرار آن فقط يك خلاف موجود است و يا اينكه در تكرار دوران آن بيش از يك خلاف وجود دارد . مثلا دورى انجام مىپذيرد و دور ديگر مخالف اوّلى است ولى سرانجام هر دو دور باهم مىسازند و شبيه يك دور مىشوند . نبض نامنظم برعكس اين حالت را دارد .\r\n* بايد دانست كه نبض ، تناسب و توازن موسيقيايى دارد . كسى كه در موسيقى و نواختن آن سررشته داشته باشد آن را آسان‌تر ياد مىگيرد .\r\n* انواع نبض‌هاى تركيبى عبارتند از :\r\n- نبض آهويى ( غزالى ) « 2 » : اين نبض در يك جزء داراى سه حالت اختلاف است . آهسته مىزند ، قطع مىشود و سپس به سرعت مىزند .\r\n- نبض موجى « 3 » : در ابتداى حركت داراى گستردگى و پيشروى و در انتها واجد اختلاف است . زياد كوچك نيست و تا اندازه‌اى پهن است . ضربان آن مانند امواجى است كه به صورت متوالى مىآيند ، بالا مىروند ، فرومىنشينند ، گاهى سريع هستند و گاهى بطئى .\r\n- نبض كرمى « 4 » : شبيه خزيدن كرم است . كوچك است ولى پىدرپى مىآيد .\r\n- نبض مورچه‌اى ( نملى ) « 5 » : اين نبض بسيار كوچك‌تر از نبض كرمى است و\r\n\r\n\r\n","description":"","footnote":"\r\n( 1 ) -  Irregular - irregular \r\n( 2 ) -  Gazelle Pulse \r\n( 3 ) -  Paradoxial P . - Waving P . - Undulatating P . \r\n( 4 ) -  Vermicularis P . - Wormlike P . \r\n( 5 ) -  Antlike P . - Formicans P . \r\n","page_name":" 105 ","page_number":117},
  {"content":"\r\n\r\nتواتر بيشترى نسبت به آن دارد .\r\n- نبض اره‌ّاى ( منشارى ) « 1 » : شبيه نبض موجى است ولى سخت‌تر از آن است و اجزايش در سختى اختلاف دارند . اين نبض سريع ، متواتر و سخت است و اجزاى آن در انبساط ، سختى و نرمى مختلفند .\r\n- نبض دم‌موشى « 2 » : اين نبض به تدريج از كمى به زيادى تغيير مىكند و باز به تدريج به كمى بازمىگردد . اختلاف در اين نوع نبض ممكن است از حيث درنگ و سرعت يا كندى و آهستگى باشد ولى اختلافش در بزرگ زدن آشكار است .\r\n- نبض جوالدوزى ( مسلى ) : آرام‌آرام از كمى به زيادى تغيير مىيابد و آرام‌آرام درست به حالت اوّلش بازمىگردد . نظير اين است كه دو دم موش ، در دو سر ستبر ، پيوسته‌اند كه در آن دو سر باريك و بخش ميانى ستبر است .\r\n- نبض دوضربانى ( ذو القرعتين ) « 3 » : چنان باشد كه منقطع شود ، اندك مايه بازگردد و سپس بازآيد و انبساط تمام كند و هنوز حركت نخستين تمام نشده باشد كه حركت دوم اندر رسد . حقيقت چنان است كه ميان حركت نخستين و دومين چندان زمان نباشد كه حركت انقباض تواند بود و فرق ميان اين نبض با نبض غزالى آن است كه اندرين نبض حركت دوم ضعيف‌تر از حركت نخستين باشد و اندر نبض غزالى حركت دوم قوىتر باشد .\r\nبراى آگاهى هرچه بيشتر خوانندگان محترم به توضيح بيشتر يكى از اين\r\n\r\n\r\n","description":"","footnote":"\r\n( 1 ) -  Sawlike P . \r\n( 2 ) -  Rat tail P . - Myrus P . - Mouse tail P . \r\n( 3 ) -\r\n Digitalate P . - Coupled P . - Bigeminal P . - Bisferiens P . - Double picked P . \r\n","page_name":" 106 ","page_number":118},
  {"content":"\r\n\r\nنبض‌ها - نبض موجى ( پارادوكس ) - مىپردازيم :\r\nابو بكر ربيع بن احمد الاخوينى النجارى پزشك ايرانى اواخر قرن چهارم ه . ق در كتاب خود \" هدايه المتعلمين \" در اين‌باره آورده است : \" نبض موجى كه در عظم صعر و عرض و امتلا مختلف باشد ، يعنى كوچك و بزرگ باشد و نرم‌تر از نبض منشارى ( ارّه‌اى ) است . . . \" .\r\nمحمود بن عمر چغمينى طبيب قرن هفتم و هشتم ه . ق كه در كتاب خود \" قانونچه \" ، 49 نوع نبض شامل 32 نبض ساده در 10 جنس و 17 نوع نبض مركّب را توصيف كرده است در مورد نبض موجى مىگويد : \" . . . . در آن ستبرى اجزا عروق ، كوچكى ، افراشتگى و پهنا با پرى اختلاف داشته باشد . درست چون موج كه از پى يكديگر برآيد . اين دليل برترى مزاج است و در استسقاء ، ذات الريه ، فلج و سكته ممكن است ديده شود \" .\r\nحكيم جرجانى پزشك قرن 8 نيز در كتاب \" اغراض الطبيه \" خويش در مورد نبض موجى مىنويسد : \" نبض موجى نبضى باشد نرم و پهن و اندر بلندى معتدل . حركت او اندر درازا و پهنا برسان موج باشد و اين از پس گرمابه و شراب خوردن بسيار باشد و اندر استسقاء و فالج ( فلج ) و سكته و ذات الريه . . . \" .\r\nچنان كه از مطالب فوق برمىآيد مشخصات اين نوع نبض به‌طور كامل توسط پزشكان ايرانى مورد توجّه قرار گرفته است . چنان كه مىدانيم در نبض پارادوكس ، كاهش واضح حجم نبض حين دم و افزايش آن در بازدم ، موجب ايجاد شكل موجى منحنى نبض مىگردد ، دقيقا به همان صورتى كه چغمينى در قرن هفتم گفته است : \" درست چون موج كه از پس يكديگر برآيد \" .\r\nپزشكان طب سنتى علل ايجاد اين نبض را استسقاء ( آسيت ) ، ذات الريه\r\n\r\n","description":"","footnote":"","page_name":" 107 ","page_number":119},
  {"content":"\r\n\r\n( پنومونى ) ، سكته ، فلج و پس از گرمابه و شراب خوردن بسيار مىدانسته‌اند .\r\nامروزه نيز تمامى اين موارد در تشخيص‌هاى افتراقى اين نبض قرار مىگيرند :\r\nآسيت با مكانيسم‌هايى مثل پلورال افيوژن ، بالا رفتن ديافراگم و انسداد وريدا جوف تحتانى « 1 » در اثر فشار مايع شكمى ، فشار داخل توراكس را به هم مىزند و مىتواند نبض پارادوكس ايجاد كند .\r\nنبض پارادوكس در بيمارىهاى انسدادى ريه مثل آسم و آمفيزم هم ديده مىشود . اين بيمارىها زمينه‌ساز بسيار خوبى براى پنومونى مىباشند ؛ پس در پنومونىهايى كه بر روى بيمارىهاى انسدادى ريه سوار مىشوند نيز اين نوع نبض را مىتوان مشاهده كرد .\r\nدر بيمارىهاى ميوكارد مثل سكته قلبى نيز اين نوع نبض ديده مىشود .\r\nفلج‌هاى فراگير كه موجب فلج عضلات تنفسى شوند و فرد را دچار ديسترس تنفسى كنند نيز مىتوانند اين نبض را ايجاد كنند .\r\nيكى ديگر از علل ايجاد نبض پارادوكس ، كاهش بازگشت خون وريدى و درنتيجه كاهش ظرفيت پر شدن قلب است . استحمام و مصرف الكل موجب گشادى عروق محيطى و تجمّع خون در آنها مىشوند . در اين حالت خون برگشتى به قلب كاهش مىيابد ، لذا افت فشار سيستول هنگام دم و درنتيجه نبض پارادوكس مشاهده خواهد شد .\r\nچنان كه ملاحظه كرديد ، تمام تشخيص‌هاى افتراقى كه پزشكان طب سنّتى براى نبض پارادوكس بيان كرده‌اند ، از پايه و اساس علمى استوارى برخوردار\r\n\r\n\r\n","description":"","footnote":"\r\n( 1 ) -  Inferior vena cava \r\n","page_name":" 108 ","page_number":120},
  {"content":"\r\n\r\nاست .\r\nاز انواع ديگر نبض كه در منابع طب سنّتى به توضيح آنها پرداخته شده ، مىتوان از نبض لرزنده ( مرتعش ) « 1 » نبض پيچيده ( تاب‌دار ) « 2 » ، نبض متواتر « 3 » ، نبض متخلخل « 4 » ، نبض متشنج « 5 » و دهها نوع نبض ديگر نام برد .\r\n* عوامل مؤثر بر نبض : عواملى وجود دارند كه به‌طور كلى براى قوام نبض ضرورى به نظر مىرسند و در وجود و عدم وجود نبض دخالت دارند .\r\nاين عوامل را عوامل گيرنده ( ماسكه ) مىنامند و عبارتند از :\r\n- نيروى حياتى موجود در قلب كه نبض را به حركت درمىآورد .\r\n- ابزار ( رگ‌ها ) .\r\n- عوامل فرونشاننده‌ى نبض .\r\n* اگر شريان‌ها نرمش‌پذيرى داشته ، نيرو زياد باشد و نياز به خون هم زياد شده باشد ، نبض بزرگ مىزند . اگر نيرو كم باشد ، نبض حتما كوچك است . اگر نيرو كم ، شريان‌ها سخت و نياز اندك باشد ، نبض كوچكتر مىزند .\r\nدو چيز نبض را كوچك مىكند . يكى سختى شريان‌ها و ديگرى كاهش نيرو . با اين تفاوت كه اگر نيرو ناتوان باشد ، نبض علاوه بر كوچكى ، در كوتاهى و پستى نيز افراط خواهد داشت ؛ حال آنكه كوتاهى و پستىاى كه بر اثر سختى شريان‌ها رخ مىدهد ، به اين حد نخواهد بود . اگر نياز بسيار و نيرو زياد باشد و\r\n\r\n\r\n","description":"","footnote":"\r\n( 1 ) -  Vibrating Pulse \r\n( 2 ) -  Twisted P . - cordy P . \r\n( 3 ) -  Frequent P . \r\n( 4 ) -  Gaseous P . \r\n( 5 ) -  Convulsive P . \r\n","page_name":" 109 ","page_number":121},
  {"content":"\r\n\r\nابزار نيز به‌واسطه سختى ، آمادگى پذيرش بزرگى نبض را آن‌طور كه لازم است نداشته باشد ، جهت جبران بزرگ نبودنش ، سريع‌تر مىزند . حال اگر نيرو ناتوان باشد و نتواند نبض را بزرگ و سريع كند ، نبض به ناچار به صورت متواتر مىزند تا با اين تواتر تلافى بزرگى و سرعت از دست‌رفته را بنمايد .\r\n* تفاوت نبض در افراد مختلف : مردها داراى نبض بزرگ‌تر و درشت‌تر از زنان هستند . از آنجا كه نبض درشت نياز مردان را برآورده مىكند ، احتياج به سرعت نبض در آنها كم است ولى در زنان سرعت نبض بيشتر از مردان است .\r\nنبض خردسالان نرم‌تر از نبض بزرگسالان و سريع و پىدرپى مىآيد ، امّا نبض افراد بسيار پير غالبا كوچك ، متفاوت و بطئى است .\r\n* نبض مزاج‌ها : افراد با مزاج گرم به نبض بيشترى نياز دارند ، لذا داراى نبض درشتى هستند . نبض سردمزاجان از هر حيث رو به كمى و كاستى دارد و كوچكى و به‌ويژه درنگ و تفاوتش از ديگران بيشتر است . افراد با مزاج تر ، نبضى نمايان و موجى دارند . اگر نيرو و نياز خشك‌مزاجان زياد باشد ، نبض آنها دو ضربانى ، ترنجيده و لرزان خواهد بود .\r\n* نبض در خواب و بيدارى : برحسب زمان خواب و به حسب كيفيات هضم ، نوع نبض متفاوت است . نبض در آغاز خواب كوچك و ناتوان است و تمام تلاش آن اين است كه نفس را به درون برساند و وادارش كند كه غذا را هضم كند . اگر بيدارى به‌طور طبيعى صورت گيرد ، نبض كم‌كم بزرگ شده و سرعت مىگيرد تا به حال طبيعى درآيد . نبض فردى كه به صورت آنى از\r\n\r\n","description":"","footnote":"","page_name":" 110 ","page_number":122},
  {"content":"\r\n\r\nخواب پريده به صورت نبض فترتى « 1 » خواهد بود . زيرا نيرو به‌طور ناخودآگاه براى دفع عارضه‌اى از جاى جهيده و در اين دفاع به حركات مختلف دست زده و نبض نيز بر اثر اختلاف حركات به لرزه درمىآيد . ليكن اين حالت لرزش زياد ادامه پيدا نمىكند و به سرعت متعادل مىشود ، زيرا عامل لرزه با اينكه قوى بوده مقاومت كمى داشته و احساس در فروكش كردن آن مؤثر است .\r\n* تأثير ورزش بر نبض : اگر ورزش به‌طور متناسب باشد ، حرارت غريزى در آغاز زياد شده و به نبض نيرو داده و درشت مىشود . از آنجا كه هنگام ورزش نياز به نبض زياد است و تحرّك هميشه باعث افزايش نبض مىشود ، سرعت و تواتر نبض نيز زياد مىشود . ورزش مداوم ، ورزشكار را خسته كرده و نبض او به علت ناتوانى و خستگى زياد مورچه‌اى مىشود .\r\n* نبض زنان باردار : زن باردار براى خود و جنينى كه در شكم دارد به هوا نياز دارد . بنابراين بدن به نبض زيادى احتياج داشته و ضربان آن درشت ، سريع و پياپى مىزند .\r\n* نبض در حالات روانى مختلف : از آنجا كه در حالت خشم ، به‌طور ناخودآگاه و آنى نيرو زياد مىشود ، نبض فرد خشمناك بسيار درشت و بلند شده و به سرعت و تواتر مىزند و چون منشا تغيير يكى است ، اختلافى در نبض بوجود نمىآيد ؛ امّا اگر خشم با ترس يا شرم همراه باشد ، اختلاف در نبض رخ مىدهد . نبض از لحاظ سرعت و تواتر در حالت لذّت به حدى\r\n\r\n\r\n","description":"","footnote":"\r\n( 1 ) - در اين نوع نبض ، مهلت ( فترتى ) در وسط دو ضربان ( در نبض دو ضربانى ) واقع مىشود .\r\n","page_name":" 111 ","page_number":123},
  {"content":"\r\n\r\nنمىرسد كه در خشم مىرسيد . لذت ، نبض را آرام و ملايم مىكند . درشتى نبض در حالت لذت نياز را برآورده مىسازد و ازاين‌روى كند و متفاوت مىزند . نبض فرد اندوهگين كوچك ، ناتوان ، متفاوت و كند است .\r\nهمانطور كه ملاحظه شد تعريف نبض ، منشا و مكانيسم ايجاد آن ، آناتومى و فيزيولوژى ايجاد نبض ، علل گرفتن نبض از شريان بازويى ، نحوه‌ى گرفتن نبض ، شاخص‌هاى مورد توجه در نبض‌گيرى و عوامل ارزيابى آن ، انواع نبض و اسامى آنها و به صورت دقيق با آخرين يافته‌هاى علم پزشكى مطابقت دارد .\r\nامّا يكى ديگر از نكات مهم و قابل ذكر ، مراحل مختلف فيزيولوژيك يك نبض مىباشد . در كتاب ذخيره‌ى خوارزمشاهى اثر حكيم جرجانى به زبان شيواى فارسى چنين آمده است : \" نبض ، حركت شريان‌ها را گويند و هر نبضى از دو حركت است و دو سكون . يك حركت ، حركت انبساط است و يك سكون ، سكونى كه پس از انبساط باشد و حركت دوم ، حركت انقباض است و سكون دوم ، سكونى كه از پس حركت انقباض باشد . حركت انبساط ، حركت باز شدن شريان‌ها را گويند و حركت انقباض فراز هم آمدن آن را گويند \" .\r\nاين مطلب در حقيقت بيانگر مراحل فيزيولوژيك منحنى نبض شريانى است . گويى جرجانى نتيجه يك اسفيگموگراف را در برابر ديدگان خواننده قرار مىدهد .\r\nهمانطور كه مىدانيم فشار آئورت به سرعت در ابتداى سيستول بطنى بالا مىرود و شاخه صعودى « 1 » منحنى نبض را تشكيل مىدهد . با جريان يافتن خون\r\n\r\n\r\n","description":"","footnote":"\r\n( 1 ) -  Anacrotic Limb \r\n","page_name":" 112 ","page_number":124},
  {"content":"\r\n\r\nمحيطى و كاهش جهش بطنى ، فشار آئورت كاهش مىيابد و شاخه نزولى « 1 » موج نبض به وجود مىآيد . با استراحت ايزوولميك بطن ، بخشى از خون جارى قبل از بسته شدن دريچه‌ى آئورت به سوى بطن چپ باز برگشته و موجب پيدايش شكافى « 2 » در شاخه نزولى مىشود . با انسداد دريچه‌ى آئورت و برگشت ارتجاعى آئورت و انعكاس امواج شريان‌هاى ديستال ، دومين موج مثبت در منحنى نبض ايجاد مىشود . سپس با جارى شدن خون در عروق محيطى ، در حين دياستول ، كماكان منحنى به سير نزولى ادامه مىدهد .\r\nبا مقايسه مطالب ذكرشده چنين مىتوان نتيجه گرفت كه حركت اوّل و سكون پس از آن ( در طب سنّتى ) معادل مرحله‌ى موج مثبت اوّل و مرحله نزولى پس از آن است و حركت دوم و سكون پس از آن ، معادل مرحله موج دوم مثبت و مرحله نزولى پس از آن است . موج مثبت اوّل ، همراه با افزايش قطر شريان يا مرحله‌ى انبساطى آن ( در طب سنّتى ) است و مرحله‌ى دوم ، همزمان با كاهش قطر رگ و يا مرحله‌ى انقباضى شريان ( در طب سنّتى ) مىباشد . اين مطلب نشان از دقّت و موشكافى پزشكان طب سنّتى در تشخيص دقايق و ظرايف نبض‌شناسى دارد .\r\n\r\n3 - 4 - آزمايش ادرار\r\nبىشك آزمايش ادرار يكى از متداول‌ترين و بااهميت‌ترين آزمايشاتى است كه تقريبا براى اكثر بيماران انجام مىشود . با آزمايش ادرار بسيارى از\r\n\r\n\r\n","description":"","footnote":"\r\n( 1 ) -  Catacrotic Limb \r\n( 2 ) -  Incisura \r\n","page_name":" 113 ","page_number":125},
  {"content":"\r\n\r\nبيمارىهاى سيستميك و دستگاه ادرارى را حتّى در مرحله قبل از ايجاد علايم بالينى مىتوان شناسايى كرد . قدمت انجام اين آزمايش به چندين قرن قبل از ميلاد بازمىگردد ؛ امّا بىشك يكى از افرادى كه تحوّلى در اين زمينه ايجاد كرد و آزمايش ادرار را به سمت علمى شدن پيش برد ، كسى جز ابن سينا نبود .\r\nوى در تعليم سوم از كتاب اوّل قانون به اين موضوع پرداخته است . مطالب زير از كتاب قانون ، مدركى است بر اين ادعا :\r\n* شرايطى كه بايد براى معاينه ادرار در نظر گرفته شوند عبارتند از :\r\n1 - ادرار ، حاوى مواد اضافه نباشد . يعنى در طول شب حاصل شده باشد و مدّت زمان زيادى در مثانه نمانده باشد .\r\n2 - فردى كه ادرارش معاينه مىشود از شب قبل بايد از تناول آب و خوراك خوددارى كند و موادى كه ادرار را رنگى مىكنند ، مصرف نكرده باشد ( مثل زعفران ، انار ، مشروب كه هركدام ادرار را به رنگ خاصى درمىآورند ) .\r\n3 - فرد مورد آزمايش نبايد در شرايط جسمانى و روانىاى باشد كه ادرارش دگرگون شود . عواملى مانند : روزه ، شب‌بيدارى ، خستگى ناشى از كار و يا مواردى مثل اين ( كه باعث تغيير رنگ ادرار به سمت زرد مايل به سرخ مىشود ) .\r\n4 - ادرار مورد معاينه نبايد زياد مانده باشد .\r\n* طرز معاينه ادرار : ادرار بايد در يك شيشه‌ى فراخ ريخته شود . معاينه هنگامى صورت مىگيرد كه ادرار در شيشه كاملا به حالت ساكن درآمده باشد .\r\nشيشه آزمايش نبايد در معرض نور و باد باشد . بايد صبر كرد تا ذرّات آن كاملا ته‌نشين شود . ظرف معاينه بايد قبلا كاملا شسته شود و بقاياى ادرار ديگرى در\r\n\r\n","description":"","footnote":"","page_name":" 114 ","page_number":126},
  {"content":"\r\n\r\nآن نباشد . اگر ادرار را از نزديك نگاه كنيم غليظتر به نظر مىرسد تا اينكه از دور نگاه كنيم . بدين‌ترتيب مىتوان با نگاه از دور يا نزديك عيوب را جداگانه تشخيص داد .\r\n* علايم اوّليه‌ى ادرار ، وضع كبد ، مجراى مواد مائى ( مجارى ادرارى ) و چگونگى رگها را نشان مىدهد و به كمك آن مىتوان بيمارىها را شناخت .\r\nعلايمى كه ادرار نشان مىدهد شامل رنگ ، هيئت يا قوام ( رقّت و غلظت ادرار ) ، ته‌نشين و درد ، حجم ، بو ، روشنى و تيرگى ( شفاف بودن يا كدر بودن مايع ادرار از نظر عبور نور ) و كف مىباشد .\r\n- رنگ ادرار\r\n1 - رنگ زرد در ادرار انواعى دارد كه هركدام نشان‌دهنده‌ى حالت خاصى است . مثلا زرد طلايى يا زرد نارنجى يا زرد زعفرانى كه نشان‌دهنده‌ى گرم‌مزاجى است و درجات گرمى مزاج برحسب نوع رنگ‌ها مشخص مىشود . مواردى مثل حركات سخت ، دردها ، گرسنگى و كمبود آب موجب تغيير رنگ ادرار به زرد مىشوند .\r\n2 - انواع رنگ سرخ ادرار مثل سرخ مايل به سفيد ، گلى ، خونى و سرخ تيره ديده مىشوند . ميزان اين رنگ‌ها دلالت بر چيره شدن خون دارد . رنگ سرخ مايل به زعفرانى غالبا نتيجه‌ى بيمارى كيسه‌ى صفرا است . اگر رنگ سرخ به تيرگى بزند ، نشانه‌ى آن است كه خون بيشتر چيره شده است .\r\n3 - رنگ سبز در ادرار را برحسب درجات رنگ مىتوان به پسته‌اى ، زنگارى و گندنايى ( به رنگ تره ) تقسيم كرد . اگر ادرار به رنگ‌هاى پسته‌اى يا پونه‌اى نزديك شود ، نشانه‌ى سردى است . ادرار آبى آسمانى نشانه‌ى سردى\r\n\r\n","description":"","footnote":"","page_name":" 115 ","page_number":127},
  {"content":"\r\n\r\nشديد در فرد بيمار است .\r\n4 - مشاهده‌ى رنگ سياه در ادرار به‌طور كلى نشانه‌ى سردى شديد ، سوختگى زياد اخلاط يا از بين رفتن حرارت غريزى است و يا نشانه‌ى بحران در بدن است كه مواد زايد سودايى از بدن خارج مىشوند . ادرار سياه ممكن است در بيمارىهاى كليه يا مثانه در مواردى كه تحليل شديد رخ داده است ، به وجود آيد .\r\n5 - در خصوص ادرار سفيدرنگ بايد در ابتدا گفت كه واژه‌ى سفيد در نزد عامه‌ى مردم دو معنى دارد : يكى شفاف مثل شيشه يا بلور و ديگرى رنگ سفيد مثل شير يا كاغذ . اگر ادرار سپيد به معنى شفاف باشد ، نشانه‌ى سردى مزاج است . اما ادرار به رنگ سفيد ، همواره غليظ است و خود انواعى دارد . اگر سپيد به رنگ سپيد عادى باشد نشانه‌ى غلبه بلغم است و خبردهنده‌ى بيمارى مزمن كه در بدن پديد آمده است . اگر سپيدى همراه با كف باشد و همراه آن چرك خارج شود ، نشان‌دهنده‌ى وجود زخم در مجارى ادرارى است .\r\n- رقيق بودن ادرار\r\nاگر ادرار بسيار رقيق و نامتراكم باشد ، نشان‌دهنده‌ى يكى از حالات زير است :\r\n1 - بسته شدن رگ‌هاى خونى ( تنگ شدن عروق خونى كليه )\r\n2 - ناتوانى كليه و مجارى ادرارى\r\n3 - نوشيدن آب زياد\r\n- غلظت ادرار\r\nاگر ادرار بسيار غليظ باشد در اكثر اوقات دليل بر ناپختگى اخلاط است و\r\n\r\n","description":"","footnote":"","page_name":" 116 ","page_number":128},
  {"content":"\r\n\r\nگاهى نيز به دليل دفع خلطهاى غليظ پخته شده است . شايد هم به اين دليل باشد كه ورم‌هايى ( آبسه‌هايى ) تركيده‌اند . ادرار غليظ در بيمارىهاى شديد نشانه‌ى بدى براى بيمار است . اگر بيمار پس از دفع ادرار غليظ احساس راحتى كند ، نشانه طبيعى بودن ادرار است ولى اگر پس از آن ناتوانى او بيشتر شود ، نشانه‌ى خوبى نيست . ادرار غليظ ممكن است بر اثر دفع مواد زايد در اثر بيمارى يا بر اثر تخليه‌ى چرك ناشى از ورم‌هاى ( آبسه‌هاى ) مجارى ادرارى ايجاد شود . به‌طور كلى ادرار غليظ در بيمارىهاى شديد ، نشانه فراوانى خلطها است .\r\n- تيرگى ادرار\r\nادرار تيره غالبا نشانه‌ى از بين رفتن نيرو است و اگر نيرو از بين رفت ، سرما چيره مىشود .\r\n- بوى ادرار\r\nادرارى كه هيچ بويى نداشته باشد ، نشانه‌ى سردمزاجى و نارسايى بيش از اندازه اخلاط است . اگر ادرار بوى گنديدگى بدهد ، ممكن است دليل عفونت يا زخم در مجراى ادرارى باشد . اگر بوى ادرار به شيرينى بزند ، نشانه افزايش خلط خونى است .\r\n- كف ادرار\r\nكف ادرار از نفوذ باد بيگانه در گوهر آن پديد آمده است . در بيماران كليوى ، به‌عنوان مثال چنانچه كف ادرار كم و داراى حباب‌هاى ريز و زودگذر باشد دليل بر وجود بادها و خلطهاى چسبنده است .\r\n\r\n","description":"","footnote":"","page_name":" 117 ","page_number":129},
  {"content":"\r\n\r\n- رسوبات ادرار\r\nرسوب و درد در نزد طبيبان به معنى هر گوهرى است كه غليظتر از آب و قابل جدا شدن از آن باشد . چه ته‌نشين شود يا روى آب بماند . در مورد رسوبات ادرار ، بايد به مواردى از قبيل گوهر رسوب ، كميّت ، كيفيّت ، مكان رسوب و زمان رسوب دقّت كرد .\r\nرسوب طبيعى ، رسوبى است سفيدرنگ و ته‌نشست‌كننده كه دليل بر هضم و پختگى طبيعى اخلاط است . اجزاى اين رسوب شبيه به هم و هم‌اندازه هستند و به شكل صاف ، هموار و لطيف مانند ته‌نشست گلاب مىباشند .\r\nهمان گونه كه چرك سفيد و صاف و متحّد الشكل دلالت بر رسيدن ورم ( آبسه ) دارد ، از روى اين رسوب نيز مىتوان از پختگى مادّه در سراسر بدن اطلاع يافت . ولى فرق بين چرك و رسوب طبيعى در اين است كه رسوب لطيف است ولى چرك غليظ . رسوب و چرك هرچند رنگى نداشته باشند ، باز براى پى بردن به حالت بدن راهنماى خوبى هستند . بيشتر رسوب‌ها همرنگ ادرارند .\r\nرسوبات سفيد ، سرخ و زرد از نوع خوب و طبيعى هستند . ادرار افراد لاغراندام به‌ويژه آنهايى كه كارهاى سخت انجام مىدهند يا ورزشكارند ، در حالت تندرستى رسوب كمترى دارد .\r\nرسوبات غير طبيعى به اشكال مختلف ديده مىشوند . مثلا رسوب خاكسترى غالبا نشانه‌ى بلغم يا چركى است كه ماندگار شده و بر اثر ماندن تغيير شكل مىدهد .\r\nرسوب سرخ‌رنگ در اثر بيمارىهاى خونى و پرخورى ايجاد مىشود .\r\nرسوب زردرنگ ، نشانه‌ى شدّت گرمى مزاج و وخامت بيمارى است . اگر\r\n\r\n","description":"","footnote":"","page_name":" 118 ","page_number":130},
  {"content":"\r\n\r\nرسوب به سرعت از ادرار جدا شود ، نشانه‌ى پختگى اخلاط و اگر رسوب در ته‌نشست درنگ كند يا ته‌نشست نكند ، نشانه‌ى ناپختگى است .\r\n- كميّت ادرار\r\nادرار كم ، نشانه‌ى ناتوانى نيروى حياتى است . ادرارى كه مقدارش از نوشيدنى كمتر باشد ، مىتواند به علّت تعريق زياد يا اسهال ايجاد شود . زيادى مقدار ادرار هم ممكن است در اثر تحليل اندام‌ها باشد .\r\n* بهترين نوع ادرار داراى هيئت معتدل ، رنگ لطيف و مايل به ترنج ( زرد روشن ) است . به خوبى ته‌نشست مىشود و بوى معتدلى دارد ( نه بىبو و نه بوى گنديدگى ) . اگر فردى با بيمارى بسيار سخت چنين ادرارى داشته باشد ، نشانه‌ى آن است كه بيمارى رو به بهبودى است .\r\n* تفاوت ادرار مردان و زنان : ادرار زنان به‌طور كلى از ادرار مردان غليظتر ، سفيدتر و كم‌درخشنده‌تر است . ادرار زن باردار روشن است و در بخش بالايى آن اجزاى ابرمانندى ديده مىشود . اگر در ادرار زن ، رنگ آبى آشكارتر باشد نشانه‌ى آغاز باردارى است و اگر به‌جاى كبودى ، سرخى ديده شود و در اثر تكان دادن تيره شود ، نشانه‌ى مراحل پايانى باردارى است .\r\nچنان كه ملاحظه كرديد ، ابن سينا به صورت تقريبا كاملى به بيان جزئيات كار پرداخته است . سطربه‌سطر اين مطالب حاوى نكات ارزشمندى است كه به‌عنوان نمونه به برخى از آنها اشاره مىگردد :\r\n1 - ابن سينا تمام شرايط اوّليه‌ى لازم براى جمع‌آورى و بررسى يك نمونه ادرارى را - كه امروزه رعايت مىشود - بيان كرده است . مواردى از قبيل جمع‌آورى اوّلين ادرار صبحگاهى ، عدم استفاده از مواد خوراكى رنگى ، تازه\r\n\r\n","description":"","footnote":"","page_name":" 119 ","page_number":131},
  {"content":"\r\n\r\nبودن ادرار هنگام آزمايش ، در معرض نور و باد نبودن ادرار و . . .\r\n2 - ابن سينا بررسى ادرار را فقط براى آگاهى از سيستم ادرارى مفيد نمىدانسته ، بلكه اعتقاد داشته كه بيمارىهاى سيستميك هم بر وضع ادرار اثر مىگذارند : \" علايم اوّليه‌ى ادرار از وضع كبد ، مجراى مواد مائى و چگونگى رگ‌ها خبر مىدهد و به كمك آن مىتوان بيمارىها را شناخت \" .\r\n3 - در قسمت رنگ ادرار به بيان تشخيص افتراقى رنگ‌هاى مختلف ادرار مىپردازد و با بيان جمله‌ى \" رنگ ادرار در بيمارىهاى شديد خونى به رنگ خون درمىآيد درحالىكه هيچ نوع بازشدگى در رگ‌ها روى نداده است \" ، به روشنى به مسئله‌ى هموليز اشاره مىكند . در ضمن با توصيف تغيير رنگ ادرار در انجام \" حركات سخت \" به رابدوميوليز « 1 » اشاره دارد .\r\n4 - وى با بيان عنوان \" ادرار غليظ \" به مسئله‌ى اوليگورى اشاره مىكند .\r\nبراساس دانسته‌ها اوليگورى از علايم بد بيماريهاى كليوى است كه در مراحل انتهايى بيمارى ايجاد مىشود و يكى از نشانه‌هاى  ESRD  « 2 » مىباشد كه ابن سينا در جمله‌ى \" ادرار غليظ در بيمارىهاى شديد نشانه‌ى بدى براى بيمار است \" به آن اشاره مىكند . هم‌چنين شيخ الرييس در جمله‌ى \" اگر در حالت تب شديد ، ادرار غليظ بطور آنى و به مقدار زياد ريخته شود ، دليل بهبودى است \" به بازگشت عملكرد كليه در فاز بهبودى بيمارى اشاره دارد و در ضمن بار ديگر نشان داده كه از ارتباط رنگ و حجم ادرار با وضعيت عمومى بدن آگاه بوده است .\r\n\r\n\r\n","description":"","footnote":"\r\n( 1 ) -  Rhabdomyolysis \r\n( 2 ) -  End stage renal disease \r\n","page_name":" 120 ","page_number":132},
  {"content":"\r\n\r\n5 - در اكثر مواقع كليه‌ى نارسا فقط مىتواند آب دفع كند و از دفع مواد زايد عاجز است . آب نيز بدون بو است ! كه احتمالا ابن سينا اين واقعيت را در قالب جمله‌ى \" ادرار بىبو در حالت بيمارىهاى شديد ، شايد شاهد مرگ نيروى غريزى باشد \" مطرح كرده است .\r\n6 - ابن سينا در جمله‌ى \" تغيير رنگ ادرار به جاهاى مختلف بدن تعلّق دارد . بسيار اتفاق مىافتد كه ادرار از سردرد ، شب‌بيدارى ، كرى و اغتشاش عقل خبر مىدهد . . . اگر قبل از تغيير رنگ ادرار شب‌بيدارى ، كرى ، تشويش عقل و سردرد وجود داشته باشد ، دليل آن است كه خونريزى بينى روى مىدهد و شايد علامت آن باشد كه در كليه سنگ پيدا شود \" به نكته ظريفى اشاره مىكند . زيرا تشويش عقل ، سردرد و تغيير رنگ ادرار در صورتى كه كرى از پيش وجود داشته باشد ، سندرم آلپورت را به ياد مىآورد . سندرم آلپورت يك بيمارى ارثى نسبتا نادر كليوى است كه علايم آن شامل گلومرولونفريت ، هماچورى ، كاهش شنوايى پيش‌رونده و مشكلات چشمى مثل كاتاراكت است و شايد در ميانسالى به علّت مشكلات كليوى باعث مرگ مبتلايان شود .\r\nابن سينا با ديدى هوشمندانه و با تلفيق علايم سيستم ادرارى با ساير علايم بيمار ، توانايى خود را در بيان پيش‌آگهى بيمارى و كشف بيمارىهاى نادر به اثبات مىرساند .\r\n\r\n4 - 4 - آزمايش مدفوع\r\n* در مدفوع بايد به اين نكته توجه كرد كه آيا مقدار آن از مقدار غذاى شخص كمتر ، بيشتر يا برابر با آن است . زياد بودن آن به علّت خلط زياد ، كمى\r\n\r\n","description":"","footnote":"","page_name":" 121 ","page_number":133},
  {"content":"\r\n\r\nآن نشانه‌ى خلط كم و يا احتباس اخلاط در روده است .\r\n* كيفيّت مدفوع : مدفوع آبكى مىتواند در اثر عواملى مثل بند آمدن معابر بدن ، عدم كاركرد صحيح دستگاه گوارش ، سرمازدگى ( نزله ) و تناول برخى موّاد ايجاد شود . اگر مدفوع همراه با رطوبت ، چسبندگى نيز داشته باشد احتمال دارد نشانه‌اى از اين موارد باشد : تحليل بدن كه در اين صورت مدفوع بوى خيلى بد دارد ؛ زيادى خلطهاى بد و چسبنده كه بوى گند آن زياد نيست و يا تناول غذاهاى چسبنده كه مزاج بسيار گرم دارند . اگر مدفوع خشك باشد ، نشانه‌ى خستگى و تحليل ، دفع زياد ادرار ، حرارت آتشين ، خشكى خوراك و يا ماندن زياد آن در روده‌هاست .\r\n* رنگ مدفوع : رنگ طبيعى آن آتشى روشن ( زرد كم‌رنگ ) است . اگر زرد پررنگ باشد ، نشانه‌ى زيادى زهره ( صفرا ) است و اگر روشن‌تر از رنگ طبيعى باشد دليل بر خامى و ناپختگى اخلاط است . اگر مدفوع سفيد باشد ، ممكن است در مجراى زهره بندآمدگى رخ داده باشد و در اين صورت نشانه‌ى يرقان است . مدفوع سفيد به همراه چرك ، نشان‌دهنده‌ى آن است كه خراج يا دملى در درون تركيده است .\r\n* بهترين نوع مدفوع آن است كه در آن اجزا همانند آبكى و خشكى چنان به هم آميزند كه به آسانى به‌طور اندك‌اندك و قطعه‌قطعه دفع شود و آزارى نرساند ، رنگش به زردى بزند و بوى بدش زياد نباشد ، زياد متراكم نباشد و كف در آن وجود نداشته باشد . اين نوع مدفوع به موقع دفع مىشود و مقدارش با مقدار غذاى تناول‌شده برابر است .\r\n\r\n","description":"","footnote":"","page_name":" 122 ","page_number":134},
  {"content":"\r\n\r\n\r\n5 - 4 - حجامت\r\nحجامت يك روش خونگيرى است كه به منظور پيشگيرى و درمان بيمارىها انجام مىشود . اين نامگذارى احتمالا به علّت شيوه‌ى عمل آن مىباشد كه از طريق تحجيم و گشايش و انبساط موضعى عمل مىكند .\r\nبراساس قديمىترين سند معتبر موجود كه مربوط به 3300 سال قبل از ميلاد مسيح مىباشد ، عمل حجامت در مقدونيّه انجام مىگرفته و سپس از مقدونيه به يونان رخنه كرده و در آن زمان شاخص پزشك بودن ، انجام حجامت بوده است . حدود 2600 سال قبل از ميلاد مسيح ، سوزن‌هاى فلزى و شاخ‌هايى كه براى حجامت مورد استفاده قرار مىگرفت ، در چين و ايران وارد اصول درمان گرديد . در قرن 16 ميلادى ، حجامت امرى رايج در كشورهاى اروپايى بود و پزشكان معروفى در اين قرن ، هركدام ابزار خاصى براى آن ابداع كرده بودند . از اوايل قرن بيستم تاكنون نيز حجامت عمدتا از سوى مراكز درمان طبى در آلمان انجام مىشود و بعضى از پزشكان طب نوين هم به اين امر مبادرت مىورزند .\r\nدر ايران نيز حجامت جايگاهى ويژه در فرهنگ مردم داشته و به‌عنوان سنّتى مؤكّد جزء اعتقادات مردم بوده است . بزرگسالان در حمّام حجامت كرده و كودكان خود را ملزم به انجام حجامت مىكرده‌اند . ابن سينا در كتاب قانون با اختصاص بخشى از كتاب به امر حجامت ، آن را از اركان درمان محسوب كرده و براى درمان بيماران خود حجامت و بادكش را تجويز مىكرده است . وى در اين بخش در مورد حجامت و فوايد و مضرّات آن توضيحاتى داده است كه به عنوان مثال مىتوان به نكات زير اشاره كرد :\r\n\r\n","description":"","footnote":"","page_name":" 123 ","page_number":135},
  {"content":"\r\n\r\n\" اندام‌ها بر اثر حجامت تا اندازه‌اى ناتوان مىشوند . حجامت نبايد در آغاز ماه قمرى صورت گيرد ، زيرا در آن موقع خلطها كاهش مىيابند . وقت مناسب براى حجامت ، در اواسط ماه و بهترين ساعات جهت انجام اين كار ، در حدود 2 و 3 بعد از ظهر است . حجامت پشت گردن احتمالا موجب كندذهنى و فراموشكارى مىشود ، زيرا قسمت‌هاى عقبى مغز محل تمركز و حافظه است و بر اثر حجامت ناتوان مىشود .\r\nحجامت بدون تيغ زدن ، مادّه را از مسير خودش مىكشاند و ورم‌هاى عمقى را جهت دسترسى براى معالجه به سطح مىكشاند . گاهى نيز به منظور گرم كردن اندام و كشاندن خون به سوى آن است تا بادهايش از بين برود .\r\nمحل حجامت را بايد چرب كرد . در اوّلين‌بار حجامت بايد سبك باشد ، ولى در دوره‌هاى بعد بايد به تدريج زمان آن افزايش يابد . حجامت براى افراد بالاى 60 سال ممنوع است و اطفال را مىتوان از 2 سالگى حجامت كرد . . . \"\r\nجرجانى نيز در كتاب ذخيره‌ى خوارزمشاهى كه از كتب معتبر طب سنّتى مىباشد فصل مشخصى را به حجامت اختصاص داده و قواعد و زمان‌هاى مناسب انجام آن را مشخص كرده است .\r\n- چگونگى انجام حجامت :\r\nبر خلاف روش رايج امروزى كه خون‌گيرى از طريق وريدها صورت مىگيرد ، خونگيرى در اين روش از مويرگها انجام مىشود . به اين صورت كه در نقاط خاصى از بدن ، بادكش‌هايى را قرار مىدهند تا موضع بادكش قرمز رنگ شود ، سپس با استفاده از تيغ‌هاى بيستورى خراش‌هايى را در حدّ اپيدرم و درم در پوست وارد مىكنند ، سپس دوباره بادكش را در محل موضع قرار\r\n\r\n","description":"","footnote":"","page_name":" 124 ","page_number":136},
  {"content":"\r\n\r\nمىدهند و اين كار را تا 3 بار انجام مىدهند . در طول اين عمل خون‌گيرى جمعا حدود  cc  150 خون به دست مىآيد . اين خون قابليت نگهدارى و استفاده براى فرد ديگرى را ندارد و بايد دور ريخته شود .\r\n- انواع حجامت :\r\nالف - حجامت بين دو كتف : اين حجامت در رأس مثلث بين دو كتف و در خط وسط بر روى مهره‌هاى  T 3 - T 5  انجام مىگيرد و رايج‌ترين نوع حجامت است .\r\nب - حجامت سر : اين حجامت در ناحيه‌ى قدامى سر ، جايى كه درز ساجيتال با درزكرونال برخورد مىكند ، انجام مىگيرد .\r\nج - حجامت كمر : اين حجامت در ناحيه‌ى ساكروم صورت مىگيرد .\r\nد - حجامت ساق : اين حجامت در پشت ساق پا و روى عضلات گاستروكنميوس انجام مىگيرد .\r\nه - حجامت گردن : محل انجام اين نوع حجامت در گودى پشت گردن است .\r\n- زمان انجام حجامت :\r\nحجامت از جمله روش‌هاى درمانى است كه انجام آن در ساعات و روزهاى مشخصى بيشتر تأكيد شده و جالب اينجاست كه در اين روزها و ساعات مشخص ، اثر جاذبه‌ى ماه بر زمين حد اكثر بوده و درياها در حالت مد مىباشند . براساس نظر بو على سينا در زمانى كه اثر ماه و خورشيد بر زمين در حدّ نزديك به بيشينه است ، اين اثر مىتواند بر بدن انسان تأثير گذاشته و مواد زايد خون كه به هر دليلى افزايش يافته‌اند ، در سطحىترين قسمت بدن قرار\r\n\r\n","description":"","footnote":"","page_name":" 125 ","page_number":137},
  {"content":"\r\n\r\nگيرند و با انجام يك عمل فيزيكى ساده مثل حجامت ، اين مواد دفع شوند « 1 » .\r\n\r\n- تأثيرات حجامت :\r\nفرضيه‌هاى متعدّدى براى توجيه اثر حجامت وجود دارد كه البته اثبات هر يك از آنها نياز به مطالعات و تحقيقات بيشترى دارد و هنوز هيچ‌يك از آن‌ها اثبات نشده است . در اين مجال برخى از اين فرضيه‌ها ذكر مىگردد .\r\n\r\n1 - خون‌گيرى و دفع مواد زايد خون از طريق حجامت :\r\nبراساس اين فرضيه تأثير حجامت شبيه خون‌گيرى وريدى است . زيرا در هر دو روش ، با تخليه‌ى مقدارى خون ، باعث اصلاح غلظت آن و تخليه‌ى موّاد زايد مىگردد و روشن است تغييرات غلظت آنكه در حالات مختلف فيزيولوژيك ( مثل حاملگى ) و پاتولوژيك ( مثل پلىسيتمى و لوسمى ) روى مىدهد ، تأثير زيادى بر مقاومت محيطى در برابر جريان خون و درنتيجه ، خونرسانى بافتى دارد . البتّه اخيرا اين فرضيه مورد ترديد قرار گرفته و اثرات حجامت را وسيع‌تر از اثرات خونگيرى وريدى ذكر مىكنند .\r\n\r\n2 - تقويت سيستم ايمنى :\r\nمواضع حجامت ارتباط بسيار نزديك با محل تجمّع غدد سيستم لنفاوى دارند . در ناحيه‌ى بين دو كتف كه معمول‌ترين محل حجامت مىباشد ، از دو طرف ، غدد لنفاوى زير بغل و از بالا غدد گردنى و نزديك‌تر از اين دو ، غدد وسيع مدياستن قرار دارد كه در اثر نفوذ هرگونه آنتىژن ، سلول‌هاى ايمنى به\r\n\r\n\r\n","description":"","footnote":"\r\n( 1 ) - بررسى اثرات ماه و ستارگان بر زمين در علمى به نام بيومئولوژى بررسى مىشود و قطعيّت و صحّت اين فرضيه‌ها هنوز نياز به تحقيقات بيشترى دارد .\r\n","page_name":" 126 ","page_number":138},
  {"content":"\r\n\r\nصورت بسيار قوى با عامل خارجى مبارزه مىكنند . در نزديك كمر كه محل ديگرى براى انجام حجامت است ، غدد لنفاوى اينگوئينال و نيز غدد لنفاوى پاراورتبرال وجود دارد . با توجه به نزديك بودن محل تجمع غدد لنفاوى با مواضع حجامت ، اين فرضيه به وجود مىآيد كه ممكن است در اثر بادكش‌گذارى جهت انجام حجامت ، سلول‌هاى موجود در غدد لنفاوى تحريك شده و سيستم ايمنى فعال‌تر از سابق عمل كند .\r\n\r\n3 - تنظيم ميزان آهن خون :\r\nوجود آهن اضافى در خون موجب شتاب گرفتن ايجاد پلاكت‌ها و مسدود شدن شريان‌ها شده و ضايعاتى را در گردش جريان طبيعى خون پديد مىآورد . از طرف ديگر به نظر مىرسد كه وجود بيش از اندازه‌ى آهن در بدن موجب يكسرى فعل و انفعالات زنجيره‌اى مهلك مىشود كه هنگام بروز يك حمله‌ى ناگهانى قلبى ، تعداد بىشمارى از سلول‌هاى ماهيچه قلب را به سرعت نابود مىكند و لذا افزايش ميزان آهن خون به هر دليلى كه باشد ، احتمال بروز سكته قلبى را تا 2 برابر افزايش مىدهد .\r\nامروزه با افزايش ميزان مصرف گوشت در رژيم غذايى روزانه ، احتمال افزايش آهن پلاسما افزايش يافته و براساس اين فرضيه حجامت مىتواند مقدار آهن اضافى خون را نيز دفع كند و خطر بروز سكته قلبى را كاهش دهد .\r\n\r\n4 - تقويت سيستم ضد انعقادى :\r\nهنگامى كه جدار اندوتليال عروق صدمه ببيند ، سيستم انعقادى فعال شده و با ايجاد لخته جلوى خونريزى را مىگيرد . اما همين لخته ايجادشده مىتواند خطرساز باشد و ايجاد ترومبوز و آمبولى نمايد . لذا در بدن سيستم فيبرينوليتيك\r\n\r\n","description":"","footnote":"","page_name":" 127 ","page_number":139},
  {"content":"\r\n\r\nنيز وجود دارد كه به تدريج لخته ايجادشده را از بين مىبرد . عامل اصلى در اين سيستم ، آنزيم پروتئوليتيك قوى به نام پلاسمينوژن است كه در حالت طبيعى غير فعّال مىباشد ولى در مواقع لزوم فعال مىشود ؛ پس منعقد شدن يا نشدن خون در داخل رگ‌ها بستگى به تعادل موجود بين اين دو سيستم دارد .\r\nدر حالت عادى مواد ضد انعقادى برترى دارند و خون لخته نمىشود . اما زمانى كه رگى آسيب ببيند ، مواد انعقادى در ناحيه‌ى آسيب‌ديده فعال شده و عملكرد مواد ضد انعقادى را تحت الشعاع قرار مىدهد و درنتيجه لخته تشكيل مىشود .\r\nدر حالت عادى فيبرينوژن به دليل اندازه بزرگش به مقدار مختصرى به داخل مايعات بين سلولى نشت مىكند . امّا هنگامى كه به وسيله‌ى بادكش كردن پوست ، ناحيه‌اى از بدن تحت كشش قرار مىگيرد ، مويرگها و آرتريول‌هاى كوچك دچار آسيب مىشود و درنتيجه‌ى افزايش نفوذپذيرى آنها ، فيبرينوژن به داخل مايع بين سلولى نشت مىكند و اجازه مىدهد تا لنف و مايع ميان بافتى به همان روش پلاسما و خون ، لخته شود . در اينجا بدن مكانيسم دفاعى خود را وارد عمل مىكند تا از پيشروى لخته جلوگيرى كند و با فعال نمودن پلاسمينوژن بافتى ، لخته‌هاى ايجادشده را حل كند .\r\nبراساس اين فرضيه اگر گاهى با تشكيل صناعى لخته ، سيستم‌هاى هموستاز خونى در تعادل مثبتى براى برترى مواد ضدّ انعقادى نگه داشته شود ، مىتوان از ايجاد برخى از بيمارىهاى شناخته‌شده مانند آترواسكروز ، آمبولى ، ترومبوز و ساير بيمارىهايى كه عامل آن را انسداد عروق مىدانند ، تا حدودى جلوگيرى نمود .\r\nاهميّت اين نكته در اين است كه بدانيم هميشه در خون ، لخته‌هاى كوچك\r\n\r\n","description":"","footnote":"","page_name":" 128 ","page_number":140},
  {"content":"\r\n\r\nداخل عروقى تشكيل مىشود ولى توسط سيستم ضد انعقادى از بين مىرود .\r\nبنابراين ايجاد ترومبوز و آمبولى به دليل عدم كارآيى صحيح اين سيستم است .\r\n\r\n5 - ايجاد پرخونى در بافت‌هاى آسيب‌ديده :\r\nبادكشى كه در طى حجامت در موضع مورد نظر گذاشته مىشود ، باعث ايجاد پرخونى و افزايش جريان خون در بافت‌هاى آن ناحيه مىشود . اين پرخونى باعث افزايش جريان خون و اكسيژناسيون در موضع مورد نظر شده و سرعت ترميم آن را افزايش مىدهد . با توجه به اين مكانيسم از بادكش‌گذارى در طب قديم ايران و چين براى درمان برخى از بيمارىها و كاهش دردهاى موضعى استفاده مىكردند .\r\n6 - ارتباط حجامت و طب سوزنى :\r\nچنان‌كه ذكر شد محل حجامت بين دو كتف روى مهره‌هاى  T 3  تا  T 5  مىباشد . از ديدگاه مكتب طب سوزنى ، اين ناحيه به علت تراكم كانال‌ها « 1 » و نقاط خاص تحريكى ، نقش ارزنده‌اى در تنظيم تعادل انرژى دارد كه چنين شرايطى در ساير نقاط بدن كمتر ديده مىشود . مثلا يكى از كانال‌هايى كه از محل حجامت بين دو كتف عبور مىكند كانالى به نام  Du - Mai  مىباشد . اين كانال با سيستم عصبى مركزى ارتباط نزديك دارد و تأثير مهمى بر اين سيستم مىگذارد . با توجه به اين تطبيق كانال‌هاى انرژى و مواضع حجامت اين فرضيه مطرح مىشود كه حجامت نيز مانند طب سوزنى ممكن است بتواند بر سيستم عصبى و اندوكرين اثر بگذارد و در هوموستاز بدن مؤثّر باشد .\r\n\r\n\r\n","description":"","footnote":"\r\n( 1 ) -  Meridians \r\n","page_name":" 129 ","page_number":141},
  {"content":"\r\n\r\nالبته امروزه حجامت به‌عنوان يك روش درمانى ، از دستور كار پزشكان حذف شده است و بازگشت به آن به‌عنوان يك روش درمانى ، نياز به تحقيقات فراوانى دارد .\r\n\r\n","description":"","footnote":"","page_name":" 130 ","page_number":142},
  {"content":"\r\n\r\n\r\nفصل پنجم : طب سنتى و شناخت بيماريها\r\n\r\n","description":"","footnote":"","page_name":" 131 ","page_number":143},
  {"content":"\r\n\r\n\r\n1 - 5 - مقدمه\r\nدر هر سه سطح پيشگيرى ( اوّليه ، ثانويه ، ثالثيه ) ، طب سنّتى براى بيماران خود برنامه‌هايى دارد . برنامه‌هاى مربوط به سطح اوّل پيشگيرى ( ارتقا بهداشت و حفاظت اختصاصى ) در بخش \" وضعيت بدن از نظر طب سنّتى \" به صورت مشروح مورد بحث و بررسى قرار گرفت . اما طب سنّتى در سطح دوم پيشگيرى ( شناسايى و درمان سريع بيمارىها ) نيز وظيفه خود را فراموش نمىكند .\r\nهمانند امروز ، در توضيح هر بيمارى ، طب سنّتى ابتدا به سراغ اپيدميولوژى بيمارى مىرود و اگر چه از آمار خبرى نبوده ولى به جنبه‌هاى ديگر اپيدميولوژيك بيمار اشاره مىكند : \" هريك از فصول در هر منطقه از مناطق زمين ، نوعى بيمارى را برمىانگيزد . بر طبيب است كه بيمارى ويژه‌ى سرزمين‌هاى مختلف و توابع فصول مختلف را به خوبى بشناسد ، تا بتواند وسايل پيشگيرى يا چاره‌جويى و معالجه‌ى آنها را تدبير كند « 1 » \" . سپس به اتيولوژى بيمارى مىپردازد و در توصيف علّت بيمارىهاى داخلى با توجه به اعتقاد خود به اخلاط اربعه ، تئورى عدم تعادل اخلاط را مطرح مىكند .\r\nبيشترين انتقادات از طرف طب نوين به طب سنّتى در همين قسمت وارد مىشود . طب نوين اكثر اين توجيهات را اشتباه مىداند و به همين خاطر به نفى طب سنّتى مىپردازد .\r\nدر ادامه‌ى توضيح هر بيمارى ، طب سنّتى به سراغ يافته‌هاى بالينى و\r\n\r\n\r\n","description":"","footnote":"\r\n( 1 ) - \" القانون فى الطب \" - ابن سينا\r\n","page_name":" 132 ","page_number":144},
  {"content":"\r\n\r\nتشخيص‌هاى افتراقى مىرود ، كه اين قسمت يكى از نقاط قوّت طب سنّتى مىباشد .\r\nطبيبان ايرانى با اطلاع مناسب از آناتومى بدن و استفاده از ساده‌ترين و در دسترس‌ترين روش‌ها ، يعنى گرفتن يك شرح بالينى و معاينه‌ى فيزيكى كامل ، بسيارى از بيمارىها را تشخيص مىدادند . توصيف سرخك ، آبله ، تب يونجه و آلرژىهاى فصلى براى اوّلين بار در دنيا توسط رازى و شرح بسيارى از بيمارىهاى ديگر توسط ساير پزشكان طب سنّتى از اين دسته است . پزشكان طب سنّتى سعى مىكردند تا علايم و نشانه‌هاى بيمارى را به صورت اختصار و قابل فهم براى دانشجويان خود مطرح كنند . به‌عنوان نمونه به توصيف علايم كزاز از جرجانى توجه كنيد : \" عضله‌ها و عصب‌ها سخت شود و دندان‌ها برهم نشيند « 1 » و بيمار خندان نمايد و خنده نباشد « 2 » و سبب آن كشيده شدن عضله‌ى رخساره باشد \" .\r\nاستفاده‌ى پزشكان طب سنّتى از آزمايشهاى پاراكلينيكى در نوع خود قابل تأمل است كه براى نمونه مىتوان از آزمايش ادرار نام برد كه در بخش‌هاى قبلى به صورت مفصل به آنها اشاره گرديد .\r\nدر پايان مبحث هر بيمارى ، طب سنّتى به بيان درمان مىپردازد .\r\nدرمان‌هاى طب سنّتى شامل روش‌هايى از قبيل درمان‌هاى روان‌شناسى ، دارودرمانى ( گياهى ، معدنى ، حيوانى ) و جراحى است .\r\nبراى آگاهى خوانندگان محترم از چگونگى توصيف ، نحوه‌ى نگرش و\r\n\r\n\r\n","description":"","footnote":"\r\n( 1 ) -  Terismus \r\n( 2 ) - خنده‌ى شيطانى يا  Risus asardenicus \r\n","page_name":" 133 ","page_number":145},
  {"content":"\r\n\r\nميزان اطّلاعات پزشكان طب سنّتى از بيمارىها ، در اين قسمت به توصيف چند بيمارى از ميان كتب طب سنّتى مىپردازيم . در اين قسمت بيمارىهاى فتق و نازايى از سيد اسماعيل جرجانى ، صرع از ابن سينا ، رينيت آلرژيك از رازى و سرطان از ديدگاه چند تن از پزشكان نامى ايرانى مورد بررسى قرار خواهند گرفت .\r\n\r\n2 - 5 - صرع\r\nدر بين اعضا و سيستم‌هاى بدن ، دستگاه عصبى مركزى « 1 » پيچيده‌ترين عملكرد را دارد ؛ به‌طورى كه شناخته‌هاى ما در برابر ناشناخته‌هاى ما از مغز اندكى بيش نيست .\r\nعلىرغم پيشرفت سريع علم پزشكى ، هنوز هم جزئيات بسيارى از بيمارىهاى مغز و اعصاب ناشناخته مانده‌اند و درمان قطعى براى آنها كشف نشده است . در اين ميان مىتوان از بيمارى صرع نام برد . ايرانيان از قرن‌ها قبل با صرع آشنايى داشتند امّا در اين بين مطالب ابن سينا بيش از سايرين جلب توجه مىكند . وى فصل چهارم از گفتار پنجم در كتاب دوم قانون را به بيمارى صرع اختصاص داده است . در آنجا ابتدا صرع را تعريف كرده ، سپس به بيان اتيولوژى آن پرداخته ، نشانه‌هاى يك بيمار صرعى را ذكر كرده ، محرك‌هاى ايجادكننده‌ى حالات صرعى را برشمرده و در آخر به درمان پرداخته است .\r\nامروزه صرع را تظاهرات بالينى ناشى از ازدياد فعّاليت ناگهانى گروهى\r\n\r\n\r\n","description":"","footnote":"\r\n( 1 ) -  CNS \r\n","page_name":" 134 ","page_number":146},
  {"content":"\r\n\r\nاز نورون‌هاى مغزى مىدانند كه مىتواند باعث ايجاد تغييرات حاد شعور و پديده‌هاى حاد حسى و حركتى شود و واكنش فرد را به محيط تحت تأثير منفى قرار دهد . ابن سينا صرع را اين‌گونه تعريف مىكند : \" گونه‌اى از بيمارى است كه تا اندازه‌اى اندامان حس را از حس و حركت و استقامت باز مىدارد ، ليكن نه بطور كلى . پس مىتوان صرع را سد راه موقّتى به‌شمار آورد . . . بعضى از حالات صرع با غش كردن همراه است كه اطبا آن را خارج از صرع دانسته ولى در حقيقت صرع است \" . نكته‌ى جالب توجّه در تعريف ابن سينا اين است كه تغييرات شعور را در برخى حالات صرع دانسته است نه در تمام حالات آن ، زيرا چنان‌كه مىدانيم در برخى از انواع صرع اين تغييرات وجود ندارد . در ضمن وى به خوبى به موقّتى و ناگهانى بودن اين اختلالات حسى و حركتى اشاره كرده است .\r\nاكثر صرع‌هاى تشنج‌زا از لوب فرونتال مغز سرچشمه مىگيرند و مىتوانند اختلالات حركتى مثل فلج و يا اختلالات حسى ايجاد كنند . ابن سينا نيز به اين نكته اشاره كرده است : \" اكثرا صرع از تشنجى سرچشمه مىگيرد كه بطن جلو مغز را فراگرفته و به‌طور ناقص سدى را در راه نفوذ نيروى حس و حركت بطن جلو مغز بوجود آورده است كه بيمار را از برخاستن و راست ايستادن وامىدارد \" .\r\nهمچنين درباره‌ى علل ايجاد صرع آورده است : \" [ علت آن 
  ] درهم آمدن مغز براى راندن چيزى آزاردهنده [ است 
  ] و اين آزاردهنده به مغز چندين نوع مىباشد : بخار يا حالتى سوزش‌آور يا رطوبتى بدگوهر يا خلطى كه بطور ناقص و نامتكامل راه‌بندانى در بطن مغز و دستگاه عصب‌ها پديد\r\n\r\n","description":"","footnote":"","page_name":" 135 ","page_number":147},
  {"content":"\r\n\r\nمىآورد . اگر سبب صرع از خلط باشد بايد دانست كه در آن تموّجى روى داده ، يا از گرمى زياد به جوش آمده و سبب راه بندان مذكور شده است \" .\r\nامروزه مىدانيم كه هيدروسفالى ( احتمالا همان موردى است كه ابن سينا از آن با عنوان راه‌بندان مغزى نام برده است . ) يكى از علل صرع است .\r\nهيدروم « 1 » كه در اثر افزايش مايع مغزى - نخاعى  ( CSF )  در داخل بطن‌ها و يا در خارج قشر مغز ايجاد مىشود ، يكى ديگر از علل صرع است كه با شرح ابن سينا در مورد \" رطوبت \" هماهنگى دارد . تموّجى را كه ابن سينا ذكر كرده است ، در هنگام بروز صرع در نوار مغزى « 2 » مىتوان مشاهده كرد . تب نيز مىتواند موجب بروز حملات صرعى مربوط به تب « 3 » شود كه از آن به گرمى زياد ياد مىكند . در ادامه شيخ الرييس اشاره مىكند كه \" بسيار اتفاق افتد كه بدون احساس به تشنج ، صرع ظاهر گردد \" و بدين‌ترتيب وى براى اوّلين بار به اشكال بدون تشنج صرع اشاره كرده است .\r\nوى تظاهرات عصبى و روانى صرع را به خوبى بيان كرده است : \" بسيار اتفاق افتاده كه سرانجام صرع به فلج و ماليخوليا كشيده شده است . . . هم‌چنان كه در بعضى حالات سكته تبديل به فلج مىشود ، شايد صرع نيز فالج را در پى داشته باشد . . . كندى و سستى حركت زبان ، ديدن خواب‌هاى پريشان ، فراموشكارى ، ترس ، افسردگى ، خشم و برآشفتن بىمورد از مقدّمات بيمارى صرع است . . . \" . اين علايم همگى ممكن است در صرع ديده شوند و نكته\r\n\r\n\r\n","description":"","footnote":"\r\n( 1 ) -  Hydroma \r\n( 2 ) -  EEG \r\n( 3 ) -  Febril epilepsy \r\n","page_name":" 136 ","page_number":148},
  {"content":"\r\n\r\nديگر اينكه ابن سينا فلج ناشى از سكته و فلج ناشى از صرع را مىشناخته و آنها را از هم تفكيك كرده است . وى ريسك فاكتورهاى ايجادكننده‌ى حمله‌ى صرع را در فرد صرعى به خوبى برشمرده است : \" سوءهاضمه ، شب بيدارى ، غم زياد ، خشم بسيار ، واكنش نيرومند حسى كه از شنيدن صداهاى حسى تند و بلند مانند صداى رعد ، دهل ، نعره شير [ ايجاد مىشوند 
  ] ، تماشاى روشنىهاى بسيار قوى مانند برق آسمان ، نگاه به قرص آفتاب ، داروهايى كه صرع آورند و صرع را آشكار مىكنند ، نوشيدن شراب ، جماع زياد ، روزه . . . \" . نكته مهمّى كه ابن سينا در كنار ساير علل به آن اشاره كرده است \" داروها \" هستند . امروزه در پزشكى شرح‌حال دارويى را از مهم‌ترين بخش‌هاى شرح‌حال بالينى مىدانند كه حتما بايد از هر بيمار در مورد آن سؤال شود ولى اغلب مورد غفلت واقع مىشود . ابن سينا نيز در اكثر بيمارىهايى كه ذكر مىكند بر اين نكته تأكيد و توصيه كرده است كه حتما در مورد داروهاى مصرفى بيمار تحقيق شود .\r\nصرع بيمارى همه سنين است امّا تعداد زيادى از صرع‌هاى كودكى در هنگام بلوغ به صورت خودبه‌خود محو مىشوند . حوادث حول‌وحوش زايمان مثل زايمان‌هاى دشوار ، تولد با پا يا شانه و زايمان‌هاى طولانىمدت مىتوانند موجب توقّف تنفس و عدم اكسيژن‌رسانى كافى به نوزاد در اوّلين دقايق تولد شوند . اين اختلالات مىتوانند باعث ايجاد صرع در نوزادان شوند . ابن سينا از تمامى اين موارد آگاه بوده است و در چند جمله كوتاه به بيان آنها پرداخته است : \" كودكان بسيار به صرع مبتلا شوند . . . و مىتوانند از همان لحظات تولد به صرع دچار آيند . . . صرعى كه كودكان را در بر مىگيرد\r\n\r\n","description":"","footnote":"","page_name":" 137 ","page_number":149},
  {"content":"\r\n\r\nعلاجش معمولا سهل است و در حين بلوغ زايل مىشود \" .\r\nابن سينا به بيمار صرعى توصيه‌هايى كرده است كه قابل تعمق هستند .\r\nرعايت اين توصيه‌ها توسط بيمار مصروع موجب خواهد شد تا فرد كمتر در معرض حملات قرار گيرد : \" شب‌بيدارى و بىخوابى خوب نيست ، پر شدن از شراب بسيار زيان‌آور است ، نخستين چاره صرعى پرهيز از عوامل مؤثر در بروز صرع است ، نبايد در حال سيرى ورزش كرد ، ورزش نبايد او را خسته كند ، هنگام صرع بايد گلوله‌اى از موى نرم در ميان دندان‌هاى بيمار بگذارند تا دهان باز بماند ، از زياده‌روى در خوراك و امتلا ( پرى ) بپرهيزند و از سوء هاضمه حذر كنند . . . \" .\r\n\r\n3 - 5 - سرطان\r\nبىشك سرطان يكى از مهم‌ترين مشكلات طب است . سالانه ميليونها نفر در سراسر دنيا به علّت ابتلا به انواع سرطان‌ها با بسيارى از معضلات روحى و جسمى دست‌وپنجه نرم مىكنند . با توجه به علل بروز سرطان ، مىتوان گفت سرطان از به دو پيدايش بشر به همراه وى بوده است . در دهه‌هاى اخير به علت افزايش مواد كارسينوژن و شناسايى هرچه بيشتر مبتلايان به سرطان ، بر آمار بيماران سرطانى افزوده مىشود .\r\nشناخت سرطان به قرن‌ها قبل بازمىگردد . مصرىها ، چينىها ، هندىها ، يونانىها و ايرانىها نظرهاى زيادى در اين‌باره ابراز كرده‌اند .\r\nمتأسفانه اطلاعات به جا مانده از ايران باستان در مورد سرطان محدود است ؛ اما به‌عنوان مثال در تاريخ آمده است كه آتوسا دختر كوروش هخامنشى به\r\n\r\n","description":"","footnote":"","page_name":" 138 ","page_number":150},
  {"content":"\r\n\r\nسرطان پستان مبتلا بوده است و توسط \" دموكدس \" تحت جراحى قرار گرفته است . پزشكان ايرانى مثل اهوازى ، رازى ، ابن سينا ، جرجانى و . . . نيز در قسمت‌هايى از دائرةالمعارف‌هاى بزرگ پزشكى خود به سرطان پرداخته‌اند كه در ادامه به برخى از نظرات آنها اشاره خواهيم كرد .\r\nاهوازى : وى در كتاب خود \" الملكى \" ، به توضيح سرطان پرداخته است و به پيش‌آگهى بد و روش جراحى سرطان اشاره كرده است : \" اين ورم به ندرت علاج‌پذير است و بايد آن را با چاقو درمان كرد . بايد عضو مبتلا را با تيغ قطع كرد و تمام ريشه‌هاى آن را بريد تا خون جارى گردد .\r\nسرطان غده‌اى ودى ( بدخيم ) است كه اگر بزرگ شود علاجش غير ممكن است . بايد آن را به قسمتى برداشت كه از آن اثر و ريشه‌اى باقى نماند \" .\r\nهمچنين در مورد پيشگيرى و درمان سرطان ، آب ، هوا و مكان مناسب براى زندگى را توصيه مىكند تا در حقيقت بيمار در يك محيط مناسب ، هواى سالم و اكسيژن كافى در اختيار داشته باشد .\r\nجرجانى : وى نيز بر نظر پيشينيان صحّه گذاشته است : \" تشخيص غدد سرطانى در مراحل اوّليه پيدايش كار دشوارى است . زمانى هم كه تشخيص آسان مىگردد ، درمان مشكل مىگردد . هدف درمان ثابت كردن عارضه در همان محلّى است كه ايجاد شده است \" . جرجانى به فاصله‌ى زياد بين شروع بيمارى تا تشخيص اشاره مىكند و هدف درمان را جلوگيرى از تهاجم و متاستاز غده مىداند .\r\nابن سينا : در مورد نظر وى درباره سرطان به‌طور مفصل‌ترى در اين قسمت صحبت خواهيم كرد .\r\n\r\n","description":"","footnote":"","page_name":" 139 ","page_number":151},
  {"content":"\r\n\r\nوى در مورد وجه تسميه‌ى سرطان مىگويد : \" به عقيده‌ى من در اين نامگذارى يكى از دو حالت زير را در نظر داشته‌اند :\r\nورم سرطان به اندام ورم‌زده چنان چنگ اندر زده است كه خرچنگ شكار خود را در بر گرفته و چنگ اندر آن مىزند .\r\nممكن است ازآن‌رو سرطان گذاشته باشند كه ورم به شكل و شمايل خرچنگ بوده ، مستدير ( احاطه‌كننده ) است ، رنگش به رنگ خرچنگ شبيه است و شعبه‌هايى از خود پراكنده است كه به پاهاى خرچنگ كه در پيرامونش قرار دارند ، شباهت دارد . \"\r\nدر مورد درمان سرطان مىگويد : \" اگر ورم سرطان كوچك باشد ، شايد بوسيله قطع كردن ( جراحى ) از بين برود . دستور عمل كردن و بريدن سرطان چنين است : بايد علاوه بر اصل ورم هرآنچه كه از ورم تأثير پذيرفته شده و از آن منشعب گرديده و در پيرامون ورم موجود است و مىدانى كه ممكن است به همه‌ى رگ‌ها چنان چنگ بزند ، همه را به كلى ريشه‌كن كنى و از بيخ برآورى و چيزى از آن باقى نماند كه از ورم آبيارى شود . بگذار خون زياد از اثر جراحى ( محل جراحىشده ) بيرون ريزد \" . شايد اين جملات نشان مىدهد كه ابن سينا از متاستاز خونى سرطان‌ها نيز آگاه بوده است ( بر همه‌ى رگها چنان چنگ بزند . . . ) .\r\nبه‌طور كلى ابن سينا جراحى غده‌ى سرطانى را هنگامى كه هنوز كوچك است توصيه مىكند . همچنين اعتقاد داشته است كه در موقع برداشتن غده‌ى سرطانى ، تمام قسمت‌هاى متورم اطراف و ريشه‌هاى تغذيه‌كننده‌ى سرطان بايد برداشته شوند و در جاى ديگر به وضوح به برداشتن غدد لنفاوى منطقه\r\n\r\n","description":"","footnote":"","page_name":" 140 ","page_number":152},
  {"content":"\r\n\r\nاشاره مىكند .\r\nوى پس از برداشتن غده‌ى سرطانى در صورت امكان محلّ آن را داغ مىگذاشته است ( كوتراسيون ) و براى پيشگيرى از انتشار سلول‌هاى سرطانى به ساير نقاط بدن پس از عمل جراحى داروهايى مثل روغن گل خيرى را به صورت حلقه‌وار اطراف غده سرطانى قرار مىداده است . پس از انجام عمل جراحى رژيم غذايى پرانرژى براى بيمار توصيه مىكرده و اقداماتى را در جهت تقويت عضو مبتلا و دفاع بدن در برابر بيمارىها انجام مىداده است .\r\nدر مورد متاستاز سرطان‌ها در جاى ديگرى مىنويسد : \" يكى از پزشكان پيشينه روايت مىكند كه زمانى طبيبى را ديده كه پستان سرطان‌زده را از بيخ بريده و درنتيجه پستان ديگر به سرطان مبتلا شده است . من در اين‌باره مىگويم يا پستان دومى در راه مبتلا شدن به سرطان بوده و وقتى پستان اوّلى را بريده ، تصادفا در آن وقت سر برآورده و يا مادّه‌ى سرطان‌زا از پستان اوّلى ( قبل از قطع شدن ) يا از جاى ديگر به پستان دوم منتقل شده است ، كه اين احتمال دوم از نظر من موجّه‌تر است \" .\r\nپزشكان طب سنّتى درمان بيمار سرطانى را در مراحل ابتدايى بيمارى ، امكان‌پذير دانسته‌اند و علل شكست درمان و پيشرفت بيمارى را ، عدم تشخيص به موقع و روش غلط درمان دانسته‌اند : \" گاه اتفاق افتاده كه ورم سرطانى چون در سرآغاز پيدايش به علاجش پرداخته‌اند از بين رفته و بيمار شفا يافته است ، امّا اگر ريشه دوانيد و خود را محكم كرد ، علاجش نيست و شفا نمىيابد \" .\r\n\r\n","description":"","footnote":"","page_name":" 141 ","page_number":153},
  {"content":"\r\n\r\nپزشكان طب سنّتى در درمان بيمار سرطانى از چهار روش بهره مىبردند :\r\n- پيشگيرى و مرحله‌ى پيش از درمان .\r\n- غذادرمانى .\r\n- دارودرمانى با داروهاى گياهى ، حيوانى يا معدنى .\r\n- جراحى .\r\nابن سينا چهار هدف كلى براى دارودرمانى بيمار سرطانى ذكر مىكند :\r\n- از بين بردن سرطان به‌طور كلى كه بسيار مشكل است .\r\n- جلوگيرى از پيشرفت بيمارى .\r\n- ممانعت از چركين شدن .\r\n- درمان ورم چركين .\r\nدر مورد ابن سينا دو نكته‌ى قابل توجه ديگر نيز به چشم مىخورد . اولا وى نخستين پزشكى بوده كه به توصيف كامل سرطان معده پرداخته است ، ثانيا به تغييرات دما در پستان مبتلا به سرطان اشاره كرده و به افزايش درجه حرارت عضو سرطان‌زده پى برده است .\r\n\r\n4 - 5 - نازايى\r\nنازايى به‌عنوان يك پديده‌ى خطرناك بشر را در طول تاريخ به دنبال كشف علل و عوامل آن واداشته است و اين در حالى است كه امروزه با تمام پيشرفت‌هاى موجود ، هنوز علت 15 % از موارد نازايى ناشناخته باقى مانده است . در مكتب طب سنّتى ايران نيز توجه خاصى به اين مقوله مبذول\r\n\r\n","description":"","footnote":"","page_name":" 142 ","page_number":154},
  {"content":"\r\n\r\nگرديده ، به‌طورىكه بخشى از تأليفات و آثار به‌جامانده از بزرگان اين مكتب به بررسى علل و درمان نازايى اختصاص يافته است كه البتّه اصول تشخيص و درمانى آن ، از روش‌ها و شيوه‌هاى خاص اين مكتب متابعت مىنمايد .\r\nحكيم سيد اسماعيل جرجانى ( 531 - 435 ه . ق ) در باب دوم از جزء دوم در گفتار بيستم كتاب ذخيره‌ى خوارزمشاهى به مبحث نازايى با عنوان \" بار نگرفتن زنان \" پرداخته است و به شيوه‌ى مرسوم ابتدا اسباب بار نگرفتن كه در واقع همان اتيولوژى بيمارى است را بيان مىكند ( جدول 1 - 5 ) .\r\nدر مقايسه بين اسباب بار نگرفتن كه از سوى جرجانى مطرح شده ( جدول 1 - 5 ) ، با علل نازايى كه در طب جديد مطرح شده است ( جدول 2 - 5 ) چند نكته قابل توجه ديده مىشود :\r\nنخست اينكه در طب جديد ، اتيولوژىها به‌طور عمده به دو دسته عوامل مردانه و عوامل زنانه تقسيم‌بندى مىشوند و در بررسى هر گروه ، به خصوص عوامل زنانه ، هر قسمت از دستگاه زايشى به‌طور مجزا مورد بررسى قرار مىگيرد . جرجانى علل نازايى را به 3 گروه عمده شامل مشكلات مربوط به آلات تناسلى ، مادّه ( مادّه‌ى بارورى يعنى تخمك و اسپرم ) و مبادى ( منشا پيدايش مادّه‌ى بارورى ) تقسيم كرده است و در هر گروه به مشكلات ناشى از زن و مرد به‌طور جداگانه و يا علل مشترك در هر دو اشاره مىنمايد . به عبارتى جرجانى علاوه بر مد نظر قرار دادن فاكتورهاى مردانه و زنانه در تقسيم‌بندى اتيولوژى نابارورى و نازايى ، به‌گونه‌اى اين تقسيمات را به كل بدن ربط داده است و چنان‌كه شيوه‌ى طب سنّتى يعنى \" كل‌نگرى \" اقتضا مىكند ، به شكل جامعى اين پديده را مورد بررسى قرار مىدهد .\r\n\r\n","description":"","footnote":"","page_name":" 143 ","page_number":155},
  {"content":"\r\n\r\nجدول 1 - 5 : علل نازايى از ديدگاه جرجانى\r\n( 1 ) آلت / مرد / كوتاهى قصيب\r\nكجى قصيب\r\nآسيب به عصب و ضعف اوعيه منى به علت سنگ خاريه\r\nزن / رتقا\r\nعقلا\r\nگوشت فزونى رحم\r\nريش كهن\r\nآماس رحم\r\nباد غليظ در رحم\r\nفربهى و بسيارى پيه\r\nرحم از جاى خود به يك سو ميل كرده باشد\r\nانواع سردى مزاج\r\nاختصاصى / مرد / زدن رگ پشت گردن\r\nسوء مزاج\r\nزن / سن زياد و توقف حيض مستحاضه\r\nاشتراكى / عدم بلوغ زن و مرد\r\nبسيارى جماع\r\nمستى\r\nبيمارى\r\nتخمه و ناگواريدن طعام\r\nتشنج\r\nهمزمان نبودن انزال\r\nعدم موافقت مزاج منى مرد با زن\r\n\r\n","description":"","footnote":"","page_name":" 144 ","page_number":156},
  {"content":"\r\n\r\nادامه جدول 1 - 5 :\r\n( 3 ) مبادى / ضعف دماغ ، معده ، دل ، جگر\r\nسردرد\r\nهم‌وغم\r\n( 4 ) متفرقه / رسيدن زخم به زن\r\nدويدن و جهيدن پس از جماع\r\nخوردن مواد ضد باردارى و باطل‌كننده‌ى جماع مثل سداب\r\nدوم اينكه وقتى علل مطرح‌شده در طب جديد ، با عللى كه توسط جرجانى بيان شده است ، به تفكيك عوامل مقايسه مىگردد . ( جداول 3 و 4 ) مشخص مىگردد كه تقريبا عللى كه در طب جديد مورد توجه قرار گرفته قبلا توسط جرجانى شناخته و مطرح شده است .\r\nگروه ديگرى از بيمارىهاى طب جديد ، در طب سنّتى ايران در گروه عمده و گسترده‌اى از بيمارىها با نام \" بيمارىهاى تابع سوء مزاج \" قرار مىگيرند كه البته مزاج ، سوء مزاج و بيمارىهاى آن در بخش‌هاى قبلى اين كتاب مورد بحث و بررسى قرار گرفته‌اند .\r\nذكر اين نكته ضرورى به نظر مىرسد كه اصول معاينه‌ى زنان در هر دو مكتب طبى ( طب نوين و طب سنّتى ) كاملا مشابه است و استفاده از ابزار معاينه نظير اسپكولوم نيز كاملا در طب سنّتى شناخته شده و مرسوم بوده است . در مقايسه ديدگاه‌هاى ابن سينا و طب نوين در مورد علل نازايى نيز\r\n\r\n","description":"","footnote":"","page_name":" 145 ","page_number":157},
  {"content":"\r\n\r\nمشخص مىشود كه ابن سينا بسيارى از علل نازايى را كاملا شناخته و شرح و بسط داده است . نكته جالب در مقايسه بين نظريات ابن سينا ( 429 - 370 ه . ق ) و جرجانى ( 531 - 435 ه . ق ) ، پيشرفت مكتب طب سنّتى در اين فاصله زمانى است . جرجانى در مقايسه با ابن سينا علل بيشترى را براى نابارورى مطرح مىكند و همان‌طور كه اشاره شد ، آنها را در چهار گروه طبقه‌بندى مىنمايد . اين رشد و تكامل در طب سنّتى ادامه داشته ، به‌طورىكه كه \" حكيم محمّد اعظم خان \" نويسنده‌ى كتاب \" اكسير اعظم \" در قرن سيزدهم هجرى قمرى بازهم علل بيشترى براى نازايى مطرح نموده و آن را در 7 گروه عمده دسته‌بندى كرده است .\r\nجدول 2 - 5 : علل عمده‌ى نازايى از ديدگاه طب نوين\r\nفاكتورهاى جنس مذكر / اسپرم‌سازى و تلقيح معيوب\r\nجراحى بيضه\r\nبيضه نزول نكرده\r\nهيپوگناديسم هيپوگنادوتروپيك\r\nتروما به بيضه\r\nهيپوتيروييدى\r\nعفونت‌ها\r\nتماس با  DES  در دوران جنين\r\nمصرف داروها\r\nاستفاده‌ى مفرط از الكل\r\nتب شديد\r\nانزال زودرس\r\nگرماى زياد موضعى\r\nواريكوسل\r\n\r\n","description":"","footnote":"","page_name":" 146 ","page_number":158},
  {"content":"\r\n\r\nفاكتورهاى جنس مذكر / ايمپوتانس\r\nمقاربت مكرر\r\nهيپوسپادياس\r\nاسكار\r\nكوتاهى آلت\r\nشكل غير طبيعى آلت\r\nفاكتورهاى جنس مؤنث / فاكتورهاى لوله‌اى ( انسداد ) / عفونت\r\nمادرزادى\r\nاندومتريوز\r\nاختلالات تخمك‌گذارى / تخمدان پلىكيستيك  ( PCO ) \r\nهيپوتيروييدى\r\nنارسايى فازلوتئال\r\nفاكتورهاى رحم / پوليپ\r\nمالفورماسيون و وضعيت غير عادى رحم\r\nتومور رحم\r\nليوميوم\r\nآترزى مادرزادى\r\nميوم زيرمخاطى\r\nتنگىهاى اياتروژنيك\r\nتماس با  DES  در دوران جنينى دختر\r\nتغيير كيفيت موكوس سرويكس\r\nعلل متفرقه / سن بالاى مادر\r\nسايكولوژى\r\nكمبود شديد تغذيه‌اى\r\nافزايش سطح پرولاكتين سرم\r\nآنتىبادى عليه اسپرم\r\nعلل ناشناخته\r\n\r\n","description":"","footnote":"","page_name":" 147 ","page_number":159},
  {"content":"\r\n\r\nاين موارد نشان‌دهنده پويايى و حركت رو به جلوى طب سنّتى در طى قرون گذشته مىباشد .\r\nجدول 3 - 5 : معادل‌هاى احتمالى فاكتورهاى نابارورى جنس مذكر در طب جديد با ديدگاه نظريات جرجانى\r\nطب مدرن / طب سنّتى\r\nاسپرم‌سازى معيوب / سوء مزاج ( به سبب ماده ) ( ؟ )\r\nبيضه نزول نكرده / با عنوان كيسه بيضه خالى شناخته شده و درمان مىشده است\r\nتروما / شناخته شده و درمان مىشده است\r\nعفونت / سوء مزاج ( ؟ )\r\nجراحى / آسيب به عصب\r\nهايپوگناديسم هايپوگنادوتروپيك / عدم بلوغ زن و مرد - ضعف دماغ\r\nتماس با  DES  در دوران جنينى / در طب قديم وجود نداشته است .\r\nمصرف نيتروفورانتويين / در طب قديم وجود نداشته است .\r\nهايپوتيروييدى / سوء مزاج سرد\r\nتب شديد / سوء مزاج گرم\r\nاستفاده مفرط از الكل / مستى\r\nانزال زودرس / همزمان نبودن انزال\r\nگرماى زياد موضعى / سوء مزاج گرم ساده\r\nواريكوسل / با عنوان \" دوالى بيضه \" شناخته و درمان مىشده است\r\nايمپوتانس / سوء مزاج\r\nمقاربت مكرر / بسيارى جماع\r\nهايپوسپادياس / با عنوان \" ثقبه نابجا \" شناخته شده و درمان مىشده است\r\nاسكار / با عنوان آثار قروح شناخته شده و درمان مىشده است\r\nشكل غير طبيعى / آلت كجى قصيب\r\nكوتاهى آلت / كوتاهى قصيب\r\n\r\n","description":"","footnote":"","page_name":" 148 ","page_number":160},
  {"content":"\r\n\r\nجدول 4 - 5 : معادلهاى احتمالى فاكتورهاى نابارورى جنس مؤنث در طب مدرن با نظريات جرجانى\r\nطب مدرن / طب سنّتى\r\nانسداد لوله‌ها / سده ( ؟ )\r\nتخمدان پلىكيستيك / سوء مزاج ( ؟ )\r\nهايپوتيروييدى / سوء مزاج سرد\r\nنارسايى فازلوتئال / مستحاضه\r\nپوليپ / گوشت فزونى در رحم\r\nليوميوم / گوشت فزونى در رحم\r\nآترزى مادرزادى / رتق\r\nتغيير كيفيت موكوس سرويكس / سوء مزاج ( ؟ )\r\nمالفورماسيون و وضعيت غير عادى رحم / رحم از جاى خود به يك سو ميل كرده\r\nتومور رحم / شناخته شده و درمان مىشده است\r\nبيمارى مضاعف / ضعف دماغ ، معده ، دل ، جگر\r\nسن بالاى مادر / سن زياد\r\nسايكولوژى / هم‌وغم\r\nافزايش سطح پرولاكتين / سوء مزاج ( ؟ )\r\nتماس با  DES  در دوران جنينى / فقط در طب جديد وجود دارد .\r\nتنگى اياتروژنيك ، كوتر ، كرايو / فقط در طب جديد وجود دارد .\r\n\r\n","description":"","footnote":"","page_name":" 149 ","page_number":161},
  {"content":"\r\n\r\n\r\n5 - 5 - فتق\r\nامروزه ترميم فتق‌هاى جداره‌ى شكم رايج‌ترين عمل جراحى بزرگ بدن است . حكيم سيد اسماعيل جرجانى در كتاب ذخيره‌ى خوارزمشاهى ، فتق‌هاى اين ناحيه را - با اصطلاحات و عبارات رايج زمان خود - مورد بحث قرار داده است و نكات تشريحى ، آسيب‌شناسى ، علت‌شناسى و تشخيصى آن را به نحوى مورد بررسى و تفحص قرار داده كه با وجود يك فاصله زمانى در حدود هزار سال هنوز هم پايه‌هاى علمى آن استوار و پابرجا مىباشد . در ادامه‌ى اين قسمت به مقايسه‌ى مطالب كتاب ذخيره‌ى خوارزمشاهى با مطالب كتب جديد خواهيم پرداخت . جهت حفظ جنبه‌هاى فرهنگى كتاب مذكور و برقرارى ارتباط نزديك‌تر با آن ، حتى المقدور سعى شده تا عين عبارات و جملات كتاب ذخيره خوارزمشاهى نقل شود . جملات منقول از كتاب‌هاى جديد بلافاصله در زير عبارات مستخرج از كتاب ذخيره‌ى خوارزمشاهى قرار گرفته‌اند تا مطابقت معانى و درك مفاهيم مطالب با سهولت بيشترى انجام‌پذير باشد . يافته‌هاى جرجانى به صورت ( ج ) و يافته‌هاى پزشكى نوين به صورت ( ن ) مشخص شده‌اند .\r\nج : بايد دانست كه پوشش شكم پوست و عضلها و دو حجاب است .\r\nيكى زندرونست و مماس معده و روده‌هاست و آن را به تازى \" المطيف بالامعاء \" ( دربرگيرنده‌ى روده‌ها ) گويند و ديگرى كه بيرون‌تر است و آن را به لغت يونانى \" باريطون \" ( صفاق ) گويند و به تازى \" ممتد \" گويند و بر حجاب‌ها چربو بود ( حجاب‌ها چربى دارند ) .\r\nن : اطلاع از لايه‌هاى جدار شكم از ضروريات جراحىهاى فتق است .\r\n\r\n","description":"","footnote":"","page_name":" 150 ","page_number":162},
  {"content":"\r\n\r\nاين لايه‌ها عبارتند از : پوست و بافت زيرجلدى ، پرده‌ها و عضلات ، پرده‌ى عرضى و بافت پيش صفاقى . صفاق « 1 » مانند كيسه‌اى است كه لايه‌اى از آن ديواره‌هاى شكم را مىپوشاند و بخش ديگر احشاء شكم را در بر مىگيرد .\r\nلايه‌ى اوّل را صفاق جدارى « 2 » و لايه‌ى دوم را صفاق احشايى « 3 » مىگويند . بين صفاق جدارى و ديواره شكم در نواحى مختلف مقادير متفاوتى از چربى وجود دارد .\r\nج : اين حجاب باريطون را منفعتى است خاصه ، و آنست كه روده‌ها را بر نهاد خويش نگاه مىدارد تا فراز و باز نشوند و به جايگاه خالى فرو نيفتد و اين منفعت او از آنست كه دارنده‌تر و كشنده‌تر است ( نگهدارنده و حمل كننده روده‌ها است ) .\r\nن : بند روده يك چين صفاقى است كه روده كوچك را به جدار خلفى شكم آويزان مىكند .\r\nج : اين باريطون تا تهيگاه و بيغوله‌ى ران بيامدست و از اجزاى او دو منفذ ساخته شده . از هر سو ( از هر طرف شكم ) يكى فرود آمدست تا نزديك هر دو خايه و آنجا گشاده شدست و هريك بار ديگر پيوسته شده و يك خريطه ( كيسه‌ى سربسته ) گشته گردد بر گرد هر خايه .\r\nن : در هنگام نزول بيضه‌ها در دو طرف خط وسط جدار قدامى شكم ، استطاله‌ى لوله‌مانندى از صفاق به حفره‌ى كيسه‌ى بيضه نفوذ مىكند كه آن را\r\n\r\n\r\n","description":"","footnote":"\r\n( 1 ) -  Peritoneum \r\n( 2 ) -  Parietal \r\n( 3 ) -  Visceral \r\n","page_name":" 151 ","page_number":163},
  {"content":"\r\n\r\nزايده‌ى غلافى « 1 » مىنامند . در اثر نفوذ اين زايده ، مجراى مغبنى « 2 » ايجاد مىشود . استطاله‌ى صفاقى مذكور دور تا دور بيضه را گرفته و غلاف پوشاننده‌ى « 3 » بيضه را مىسازد . مجراى زايده‌ى غلافى معمولا يك سال پس از تولد بسته مىشود و ارتباط غلاف پوشاننده بيضه با حفره صفاق قطع مىشود . در جدار قدامى شكم در نزديك بيخ ران حفره‌اى صفاقى به موسوم حفره‌ى مغبنى خارجى « 4 » وجود دارد كه مشخص‌كننده مبدا زايده‌ى غلافى و نزول بيضه‌ها و محل سوراخ عمقى مجراى مغبنى است .\r\nج : هرگاه كه مردم ( انسان ) از جايى بجهد يا او را رنجى سخت رسد يا آواز بلند كند يا بارى گران برگيرد يا مانند اين قوّتى ( زورى ) به دو رسد ، از صعبى قوّت ، اين حجاب باريطون شكافد و سوراخ شود .\r\nن : هر عاملى كه فشار درون شكمى را بالا ببرد ، موجب فتق مىگردد مانند : سرفه‌هاى مزمن ، يبوست ، چاقى مفرط ، ضعف عضلات ، زور زدن‌هاى شديد ، برداشتن وزنه‌هاى سنگين . . .\r\nج : اگر اين سوراخ برابر ناف افتد يا برتر يا فروتر ، روده ( چادرينه بزرگ ) « 5 » ، بدين سوراخ بيرون آيد و از جايگاه بيرون خيزد . آن را به تازى \" فتق مراق البطن \" گويند ، يعنى فتق پوست شكم ( امروزه به آن فتق نافى مىگويند ) .\r\n\r\n\r\n","description":"","footnote":"\r\n( 1 ) -  Vaginal process \r\n( 2 ) -  Inguinal canal \r\n( 3 ) -  Tunica vaginalis \r\n( 4 ) -  Lateral inguinal fossa \r\n( 5 ) -  Greater omentum \r\n","page_name":" 152 ","page_number":164},
  {"content":"\r\n\r\nن : فتق نافى اكتسابى در اطراف ناف ايجاد مىشود و عموما همراه روده ، چادرينه بزرگ هم وارد مىشود . اين نوع فتق در زنان چاق و ميان‌سال پرزاد و ولد بيشتر ديده مىشود .\r\nج : اگر اين منفذ كه از آخر باريطون ساخته شده ( سوراخ عمقى مجراى مغبنى ) شكافته شود ، شرب و روده آنجا فرود آيد و اين شكاف ، كوچك باشد و يا بزرگ باشد . اگر كوچك باشد ، روده از بيغوله‌ى ران فروتر نيايد و آن را به تازى \" فتق الاربيات \" گويند ؛ يعنى فتق بيغوله و اگر بزرگ باشد ، روده با آن حجاب مطيف ( صفاق احشايى ) به كيسه‌ى خايه فرود آيد و آن را به تازى \" قيله الامعاء \" گويند ، يعنى فرود آمدن روده به كيسه خايه .\r\nن : روده در فتق غير مستقيم « 1 » از طريق سوراخ عمقى مجراى مغبنى وارد آن مجرا مىشود و به طرف سوراخ سطحى مىرود ، اگر به سوراخ سطحى نرسيد ، آن را \" فتق ناقص مغبنى \" « 2 » مىگويند و اگر از آن عبور كند \" فتق كامل مغبنى \" ناميده مىشود . روده در مردان به كيسه بيضه وارد مىشود و آن را \" فتق كيسه بيضه \" « 3 » مىگويند .\r\nج : گاه باشد كه سبب فرود آمدن روده به بيغوله‌ى ران و به كيسه‌ى خايه ، شكافتن باريطون نباشد ، ليكن رطوبتى باشد كه آنجا گرد آيد و از اين منفذها ، يكى يا هر دو ( يك‌طرفه يا دوطرفه ) سست و آغشته شوند و به اندك مايه قوتى ( با اندك فشارى ) ، فراخ و باز شوند و [ آن رطوبت 
  ] زود به\r\n\r\n\r\n","description":"","footnote":"\r\n( 1 ) -  Indirect inguinal hernia \r\n( 2 ) -  Incomplete inguinal hernia \r\n( 3 ) -  Scrotal hernia \r\n","page_name":" 153 ","page_number":165},
  {"content":"\r\n\r\nاين منفذها فرو آيد و \" فتق الاربيات \" يا \" قيله الامعاء \" توليد كند .\r\nن : انسداد زايدى غلافى از طرف سوراخ عمقى و از بالاى بيضه شروع شده تا در ميانه راه به يكديگر برسند و مجرا مسدود شود . ممكن است اين انسداد در هر دو طرف انجام نشود و انواع فتق و هيدروسل مادرزادى ايجاد شود . ممكن است فتق ناقص مادرزادى تا دوران بلوغ ظاهر نشود ولى در اثر ازدياد فشار شكمى و زور زدن ناگهانى ، روده وارد مجراى مغبنى شده يا به طرف كيسه بيضه برود .\r\nج : و اين قيله سه گونه بود ، يكى كه ياد كردم ( قيله الامعاء ) ، دوم آنكه باد به خايه فرود آيد و كيسه خايه چون دبه ( كدو ) شود و آن را به تازى \" قيله الريح \" ( فتق بادى ) گويند و سوم آنكه آب فرود آيد كه به تازى \" قيله الماء \" ( فتق آبى ) گويند .\r\nن : درون پوشش غلافى بيضه معمولا چند قطره مايع سروزى بيشتر وجود ندارد . ازدياد بيش از حد آن را \" فتق آبى \" « 1 » مىگويند كه نوع مادرزادى و اكتسابى و انواع مختلف دارد .\r\nج : و امّا \" فتق مراق البطن \" آنست كه هرگاه خداوند علّت ( شخص بيمار ) به پشت بخسپد ، آنچه بيرون آمده باشد به جاى باز شود ( به جاى خود برگردد ) و هرگاه راست بنشيند ، بيرون آيد و هرگاه كه دست ببرد با فشار به جاى باز شود و هرگاه كه دست بردارد ، بيرون آيد و علامت \" فتق الاربيات \" هم اين است كه قراقر در خايه افتد ( كيسه بيضه صداى قرقر مىدهد ) « 2 » و\r\n\r\n\r\n","description":"","footnote":"\r\n( 1 ) -  Hydrocele \r\n( 2 ) -  Gargouillement \r\n","page_name":" 154 ","page_number":166},
  {"content":"\r\n\r\nهرگاه كه طعامى بادانگيز يا بدگوار خورد يا پياده رود ، به خايه فرود آيد ؛ هر گاه كه دست برنهد به جاى باز شود و گاه باشد كه فرود آيد و به جاى باز نشود و خايه سخت شود چون سنگ و رنج بسيار رسد تا به جاى باز شود .\r\nن : فتق مغبنى ، اگر شخص بايستد يا زور بزند بزرگ مىشود و در هنگامى كه بيمار روى تخت دراز بكشد ، ممكن است كم‌وبيش از نظر غايب شود . اگر روى آن فشار آورند از بين مىرود و صداى قرقر شنيده مىشود . در هنگام زور زدن و سرفه كردن به علت افزايش فشار داخل شكم ، حجم آن افزايش يابد ، لذا بهتر است براى آزمايش فتق‌هاى مغبنى ، شخص ايستاده معاينه شود .\r\nچنان كه ديديد مطالب مهمّى همچون لايه‌هاى جداره‌ى قدّامى شكم ، رابطه‌ى صفاق و فتق ، عوامل ايجادكننده‌ى فتق ، فتق نافى ، فتق مستقيم و غير مستقيم مجراى مغبنى ، تشخيص انواع فتق و آسيب‌شناسى فتق كه در كتاب ذخيره‌ى خوارزمشاهى جرجانى مورد بحث قرار گرفته از چنان پايه علمى قوىاى برخوردار است كه بخش اعظم مطالب آن با وجود يك فاصله هزارساله مورد تأييد پزشكى نوين مىباشد .\r\n\r\n6 - 5 - رينيت آلرژيك فصلى ( تب يونجه )\r\nگزارشها و توصيف‌هاى زيادى از آسم و تب يونجه تا قرن 19 ميلادى در دست مىباشد كه كامل‌ترين آن‌ها مربوط به جان بوستوك « 1 » است كه در سال 1819 ميلادى علايم رينيت آلرژيك فصلى خود را توضيح داد . علل\r\n\r\n\r\n","description":"","footnote":"\r\n( 1 ) -  John Bostock \r\n","page_name":" 155 ","page_number":167},
  {"content":"\r\n\r\nاصلى ، پيشگيرى و درمان اين علايم فصلى ، در كتابى به نام تب يونجه كه در سال 1873 ميلادى توسط بلكلى « 1 » نوشته شد ، توضيح داده شد . قبل از آن گزارشها درباره‌ى بيمارى تب يونجه نادر است و به گزارشهاى موردى از علايم سرماخوردگى ، عطسه و خارش در فصول گرم سال به خصوص فصل بهار محدود مىشود .\r\nاوّلين مطالعات در زمينه بيمارى آسم توسط مايمونيدس « 2 » صورت گرفت و در سال 1190 ميلادى درمان‌هايى را براى بيمارى آسم مطرح كرد . او مىگويد : رازى هم براى درمان بيمارى آسم روش‌هايى به كار مىبرده كه مبناى علمى داشته است .\r\nامّا رازى اوّلين كسى بود كه تب يونجه را به‌طور كامل توضيح داده و درمان‌هايى را حدود 900 سال قبل از جان بوستوك ارايه كرده است .\r\nمدرك اين مدعا نسخهء خطى كتابى از \" ابن شرابيون بن ابراهيم \" ( قرن 13 يا 14 ميلادى ) است كه به تازگى كشف شده و شامل خلاصه‌اى از فعّاليت‌هاى طبى رازى ، بو على سينا و ساير بزرگان طب مىباشد . رازى به‌طور مشخص علايم بيمارى را به گل‌ها و زمان‌هاى خاصى از سال نسبت مىدهد و حتّى پيشنهادهايى جهت پيشگيرى و درمان بيمارى تب يونجه به استاد فلسفه خود كه از علايم فصلى اين بيمارى به‌ويژه در فصل بهار رنج مىبرده ، ارايه كرده است .\r\n\r\n\r\n","description":"","footnote":"\r\n( 1 ) -  Blackly \r\n( 2 ) -  Maimonides \r\n","page_name":" 156 ","page_number":168},
  {"content":"\r\n\r\n\r\nروش‌هاى پيشگيرى رازى :\r\n1 - وعده‌هاى غذايى سنگين كه مىتواند حالت سنگينى و چرت زدن ايجاد كند ، نخورد .\r\n2 - بلافاصله بعد از شام نبايد بخوابد ، مخصوصا اگر مقدار زيادى آب خنك خورده باشد .\r\n3 - در مكان‌هاى مرطوب زندگى نكند .\r\n4 - سر را در معرض هواى سرد قرار ندهد ، مخصوصا اگر سرما خورده باشد .\r\n5 - بيش از حد نياز غذا و نوشيدنىها را مصرف نكند و با صحبت كردن و تفكّر زياد ، انرژى خود را كم نكند .\r\n6 - دكمه‌ى بالاى پيراهن كه روى گردن قرار دارد را محكم نبندد .\r\n7 - دوش آب سرد نگيرد و سر خود را در آب سرد فرو نبرد و سعى كند هميشه موهاى سرش كوتاه باشد .\r\n8 - از روغن‌هاى مختلف به خصوص روغن‌هاى قابض و رنگى مثل حنا براى موها استفاده نكند .\r\n9 - موهاى خود را زياد شانه نكند .\r\n10 - عطرهاى شديد را بو نكند مخصوصا اگر از گل‌هاى زيبا و جذّاب تهيه شده باشند .\r\n11 - از بوكردن مواد عطسه‌آور هنگامى كه شكمش پر است بپرهيزد .\r\n\r\n","description":"","footnote":"","page_name":" 157 ","page_number":169},
  {"content":"\r\n\r\n12 - از مصرف موادى مثل زعفران ، مهر گياه و ميعه « 1 » كه مىتوانند خواب‌آور باشند بپرهيزد .\r\n13 - غذاهايى مثل ماهى ، جوجه ، پياز ، سير ، حبوبات ، آويشن ، زنجبيل و شراب مصرف نكند .\r\n14 - در اوايل و اواسط فصل بهار وزن خود را كاهش دهد و از مواد ضد عرق استفاده كند .\r\n15 - به پشت نخوابد و سعى كند از به كار بردن مواد عسطه‌آور مثل پودر گندم در بينى ، موكوس را از ريه خارج كرده و دفع كند .\r\n\r\nروش‌هاى درمانى پيشنهادى رازى :\r\n1 - فرد بيمار بايد به‌طور دايم آبريزش بينى را پاك كند و قبل از خواب با گياهانى مثل بابونه و افسلطين بخور دهد تا مواد موكوسى در هنگام خواب عميق وارد ريه نشود .\r\n2 - اگر فشار در ناحيه بينى خيلى زياد است فرد بايد موهاى سر خود را كوتاه كرده و سر را با خردل بپوشاند . بوييدن مواد گرم مثل پياز و خردل هم كه باعث عطسه مىشود ، مىتواند مفيد باشد . شستشوى دايمى گلو و يا نوشيدن آب سرد به‌طور مرتب باعث تقويت ماهيچه‌هاى گلو مىشود و از پايين رفتن موكوس از حلق به ريه جلوگيرى مىكند .\r\n\r\n\r\n","description":"","footnote":"\r\n( 1 ) -  ftorax  گياهى معطر و وانيلى كه در عطرسازى استفاده مىشود و در نواحى گرم خاور نزديك و مديترانه مىرويد .\r\n","page_name":" 158 ","page_number":170},
  {"content":"\r\n\r\n3 - نوشيدنىهايى مثل شيره‌ى ترياك يا كتيرا و يا صمغ هم نبايد مصرف شود .\r\n4 - ماساژ قفسه سينه با روغن‌هاى مشتق‌شده از كاكتوس يا بابونه و گرم نگه داشتن قفسه سينه و همچنين استفاده از حمام‌هاى بخار نيز در دفع موكوس مؤثر است . براى حل كردن اين مواد موكوسى علاوه بر تقويت فعاليت‌هاى بدنى ، مصرف داروهايى مثل آب جو ، يا جوشانده آب و شكر و عسل ، انجير و كشمش پخته ، شيرين‌بيان ، پرسياوش و شستشوى گلو با آب گرم لازم و مفيد است .\r\n5 - اگر بيمارى به فرم شديدتر است ، مصرف داروهاى مشتق شده از شنبليله ، فلفل و خردل مىتواند مفيد باشد .\r\nهرچند بسيارى از روش‌هاى درمانى و پيشگيرى كه رازى درباره تب يونجه ارايه داده است ، از نظر پزشكى امروز جاى بحث و بررسى دارد ، امّا اين توصيف‌ها نشان‌دهنده شناخت و تشخيص اين بيمارى و آگاهى از علايم و نشانه‌هاى آن مىباشد .\r\n\r\n","description":"","footnote":"","page_name":" 159 ","page_number":171},
  {"content":"\r\n . \r\n","description":"","footnote":"","page_name":" 160 ","page_number":172},
  {"content":"\r\n\r\n\r\nفصل ششم : گياهان شفابخش در طب سنتى\r\n\r\n","description":"","footnote":"","page_name":" 161 ","page_number":173},
  {"content":"\r\n\r\n\r\n1 - 6 - مقدمه\r\nمباحث وابسته به گياهان دارويى و داروهاى گياهى از بحث‌انگيزترين و پرجاذبه‌ترين موضوعات مربوط به علوم پزشكى در دهه‌هاى اخير بوده است . گسترهء عقايد در اين زمينه هر فرد جوينده‌اى را دچار شگفتى مىكند . در سويى افرادى وجود دارند كه درمان هر بيمارى را در داروهاى گياهى يافته و با اين استدلال كه اين داروها منشا \" طبيعى \" داشته ، لذا با بدن \" طبيعى \" انسان هم‌خوانى دارند از مصرف هيچ گياهى دريغ نمىكنند و در طرف ديگر افرادى بر اين باور هستند كه گياهان فاقد اثرند و استدلال آنها فقدان اطلاعات مستند علمى در زمينهء كاربرد اين داروها يا ممتنع بودن اثربخشى يك گياه در بيمارىهاى مختلف و يا فقدان اطلاعات دارويى گياهى در كتب مورد استفاده پزشكان مىباشد . بااين‌حال اين امر مسلم وجود دارد كه پزشكان و حرف وابسته پزشكى بايد اطلاعاتى جامع در زمينهء داروهاى گياهى و گياهان دارويى داشته باشند ، چرا كه حتى اگر خود آنها مايل به تجويز اين داروها نباشند ، بسيارى از بيماران آنها نه تنها به مصرف اين داروها تمايل دارند ، بلكه در بسيارى از موارد خوددرمانى با گياهان دارويى ، دانسته يا ندانسته امرى رايج است .\r\nفرد بيمارى كه به‌طور مرتب گياه دارويى \" سير \" را مصرف مىكند و تحت درمان با ضد انعقادهاست در خطر كاهش شديد سرعت انعقاد قرار دارد و يا در مصرف‌كنندگان \" سنبل الطيب \" خطر بروز عوارض بنزوديازپين‌ها مىتواند شديدتر باشد . در بيماران مصرف‌كننده عصارهء شيرين‌بيان نيز علاوه بر افزايش فشارخون ، فقدان تأثيرگذارى داروهاى\r\n\r\n","description":"","footnote":"","page_name":" 162 ","page_number":174},
  {"content":"\r\n\r\nضد فشارخون مشاهده مىگردد . بنابراين پزشك بايد به خوبى از آنچه كه بيمار مصرف مىكند و حتى گاهى به‌عنوان \" دارو \" هم مصرف نگرديده و جزو رژيم غذايى وى محسوب مىشود و همچنين از آثار و عوارض آن آگاه بود و بيمار خود را براى درمان بهتر راهنمايى نمايد .\r\n\r\n2 - 6 - سابقهء تاريخى و جايگاه امروزى\r\nشايد مصرف گياهان دارويى به قدمت حضور انسان بر روى كره‌ى خاك باشد . تقريبا در تمام اقوام و قبايل ، انسانها از گياهانى كه در طبيعت اطراف آنها مىروييده ، بهره مىگرفته‌اند . سابقه‌ى طولانى مصرف افدرا در چين ، استفاده از گياهان معطر در مصر و استفاده از برگ بو در روم باستان همه گواه اين مدعاست . قديمىترين فارماكوپه‌ى دارويى گياهى به نام \" ماتريكامديكا \" توسط \" ديوسكوريدس \" پزشك شهير يونانى تدوين شد و ساير پزشكان در ادامه‌ى راه او مبناى درمان بيماريها را استفاده از گياهان دارويى قرار دادند .\r\nدر اين ميان نقش بارز پزشكان ايرانى و اسلامى در حفظ و ارتقاى اين مهم غير قابل انكار و بسيار برجسته است كه سرآمد اين بزرگان رازى و ابو على سينا بودند . بخش عمده‌ى كتاب قانون ابن سينا كه مجموعه‌اى از برنامه‌ى آموزش پزشكى است به كاربرد گياهان در درمان بيمارىها ( به صورت مفرده يا مركبه ) اختصاص دارد .\r\nپس از رنسانس و ايجاد پزشكى جديد با \" ارتودوكس \" نوآورى به حدى رسيد كه برخى را به اين اعتقاد رساند كه همه‌ى داشته‌ها گزاف هستند\r\n\r\n","description":"","footnote":"","page_name":" 163 ","page_number":175},
  {"content":"\r\n\r\nو بىمهرى به منابع ارزشمند علمى گذشته آغاز گرديد . اما پيشرفت‌هاى غير قابل انكار پزشكى كه اساس آن را جزيىنگرى تشكيل مىداد ، نتوانست پاسخ همه‌ى مشكلات را در تمامى عرصه‌ها بدهد . درحالىكه مبانى گذشته هنوز قابليت پاسخگويى خود به بسيارى از چالش‌ها را حفظ كرده بود . پزشكى خود را نيازمند بازنگرى مىدانست و انديشه‌ى پزشكى جامع‌نگر و توجه به انسان چندبعدى زمينه‌ى مناسب ديگرى بود تا برخى از دست‌مايه‌هاى گذشته تقويت گردد . پزشكى سنتى اروپايى ، يونانى ، اسلامى - ايرانى ، هندى ، چينى و حتى هوميوپاتى در اين بستر رشد نمودند تا جايى كه امروزه براساس آخرين يافته‌هاى آمارى ، بيش از هشتاد درصد مردم ايالات متحده به نحوى از داروهاى گياهى استفاده مىنمايند . ساليانه ميلياردها دلار در تجارت و فروش اين داروها صرف مىگردد كه نيمى از آن به اروپا اختصاص دارد .\r\nدر كشور ما نيز با توجه به پيشينه‌ى قوى و سابقهء ديرين ، علاوه بر وجود هزاران واحد عطارى ، بيش از ده كارخانه‌ى بزرگ داروسازى مشغول تهيه و توليد داروهاى گياهى بوده به نحوى كه تاكنون بيش از يك‌صد شكل دارويى رسمى به بازار دارويى كشور عرضه شده است .\r\nبااين‌حال يك سؤال همچنان باقى است ، اين داروها چقدر اثربخشى دارند و تا چه حدى از كيفيت و ايمنى برخوردارند ؟ !\r\n\" پزشكى گياهى \" ، \" گياه‌درمانى \" ، \" درمان با گياه \" ، \" فيتوتراپى \" و در كشور ما \" طب سنتى \" واژه‌هايى هستند كه هدف آن القاى استفاده از گياهان دارويى در درمان بيمارى است . البته شايد پس از كاربرد برخى از اين لغات ، حد اقل در ذهن برخى از افراد ، عطارىها و عطاران با انبانى از اسرار و\r\n\r\n","description":"","footnote":"","page_name":" 164 ","page_number":176},
  {"content":"\r\n\r\nداروهاى اعجازآميز با آثارى عجيب تصوير گردند ، اما هدف اين گفتار قضاوت در مورد اين شيوه مرسوم و يا كارآيى طب سنتى و مبانى آن نيست .\r\nبررسى طب سنتى و جايگاه و مبانى آن فراتر از اين مقوله است و در اينجا ارايه تصورى صحيح از نقش و موارد استفاده از گياهان دارويى و داروهاى گياهى در طب رسمى به‌عنوان يك درمان مكمل مد نظر مىباشد .\r\nگياهان توليدكننده‌ى مواد طبيعى بىشمارى هستند كه بخشى از اين مواد داراى آثار فارماكولوژيك بوده و برخى از اين آثار فارماكولوژيك سودمند مىباشند . بنابراين گياهان دارويى آن دسته از گياهانى مىباشند كه با توليد \" مواد مؤثره \" ايجادكننده‌ى آثار فارماكولوژيك مطلوب براى درمان بيمارى يا بهبود علايم آن هستند . بديهى است بسيارى از مواد توليد شده ، آثار فارماكولوژيك ناخواسته‌اى نيز بر جاى مىگذارند . قتل سقراط با شوكران يك واقعه‌ى تاريخى فراموش‌نشدنى است !\r\nمواد مؤثره مورد نظر و مطلوب به دو صورت قابل استفاده هستند . راه اول استخراج و جداسازى مواد مذكور از گياه است كه نمونه‌ى آن وين كريستين ، وين‌بلاستين ، مورفين ، آتروپين ، ديگوكسين ، تاكسول مىباشند .\r\nاستفاده از گياه به صورت خام ، دم‌كرده ، جوشانده ، عرقيات ، قطره ، قرص ، كپسول و غيره كه در حال حاضر موارد زيادى از آن در كشور مصرف مىشود راه دوم مصرف داروهاى گياهى است .\r\nامروزه تمايل بر آن است كه مباحث مربوط به داروهاى دسته‌ى اول را در فارماكولوژى مدرن ذكر نموده و آنها را جزيى از \" پزشكى مرسوم \" قلمداد نمايند ولى در گياه‌درمانى توجه عمده به استفاده از اندام‌هاى مختلف\r\n\r\n","description":"","footnote":"","page_name":" 165 ","page_number":177},
  {"content":"\r\n\r\nگياهى در درمان بيمارىها معطوف گردد .\r\nلازم به ذكر است كه از تركيبات شيميايى گياهان در دو عرصه‌ى ديگر نيز استفاده مىشود . نخست به‌عنوان الگو براى تهيه و توليد تركيبات شيميايى جديد كه نمونه‌ى آن الگوگيرى از تركيبات گياه  Ammi visniga  در سنتز كرومولين مىباشد و دوم استفاده از اين تركيبات به‌عنوان پيشتاز تركيبات شيميايى مورد نظر مانند استفاده از استروييدهاى گياه ديوسكورآ براى سنتز پروژسترون و كورتيكوستروييدها .\r\n\r\n3 - 6 - آثار و مكانيسم گياهان دارويى\r\nآيا گياهان دارويى اثر درمانى دارند ؟ اگر جواب بلى است دامنه‌ى اين اثربخشى چقدر است ؟ با تأمل در آنچه پيشتر اشاره گرديد ، مشخص مىگردد كه گياهان به علت داشتن تركيبات مختلف ، مىتوانند آثار فارماكولوژيك متفاوت داشته باشند ، اما نكته‌ى قابل توجه آن است كه در بسيارى از موارد نمىتوان آثار فارماكولوژيك يك گياه را به يك تركيب خاص نسبت داد و از طرفى مكانيسم عمل بسيارى از مواد مؤثره نيز ناشناخته باقى مانده است . اما اين‌همه ، عاملى در ردّ آنچه در كارآزمايىهاى بالينى متعدد مشاهده مىگردد ، نخواهد بود . در عين حال در مورد بسيارى از گياهان پژوهش‌هاى وسيع توانسته است ، زواياى مختلف عملكرد تركيبات مؤثره گياهى را حتى در ابعاد مولكولى به خوبى روشن سازد .\r\nامروزه به درستى مشخص شده است كه بيسابولول ( ماده‌ى موجود در اسانس فرار گياه بابونه  ( Matricaria chamomilla )  ، التهاب ايجاد شده\r\n\r\n","description":"","footnote":"","page_name":" 166 ","page_number":178},
  {"content":"\r\n\r\nتوسط كاراژينان و ساير مواد التهاب‌زا در حيوانات آزمايشگاهى را مهار مىنمايد و يا آپىژنين ، لوتئولين و كوئرستين ( فلاونوييدهاى بابونه ) با مهار سنتز برخى از پروستاگلاندين‌ها مسوؤل اثر ضد التهابى بابونه مىباشند . آلى سين موجود در گياه سير  ( Allium sativum )  با مهار گروه‌هاى سولفيدريل در آنزيمهاى اصلى برخى ميكروارگانيسم‌ها باعث اعمال اثر ضد ميكروبى سير مىگردد ، اما هنوز مشخص نيست كه كدام تركيب در اكيناسه  ( Echinacea purpurea )  مىتواند سبب افزايش قدرت دفاعى بدن و ايجاد پاسخ ايمنى مطلوب گردد . اين در حالى است كه مطالعات متعدد بالينى اين ويژگى اكيناسه را بوضوح نشان مىدهد .\r\nبا اين توضيحات و ادعاهاى موجود ، اثرات درمانى گياهان را مىتوان به چند دسته تقسيم نمود .\r\nالف - گياهانى كه به خوبى مورد مطالعه قرار گرفته‌اند . مواد مؤثره‌ى آنها شناخته شده و حتى مكانيسم عمل اين مواد در  Invivo , Invitro  و بالين مورد مطالعه و تأييد قرار گرفته است . از نمونهء اين دسته گياهان مىتوان گياهان بابونه و هميشه‌بهار  ( Calendula officinalis )  را نام برد كه در درمان بيمارىهاى اسپاسمى و التهابى دستگاه گوارش ، التهابات دهان و حلق ، پوست و مخاط و بهبود زخم مورد استفاده قرار مىگيرد .\r\nب - گياهانى كه اثرات درمانى شناخته‌شده‌اى دارند و مطالعات آزمايشگاهى و بالينى اثر آنها را نشان داده ، اما اثرات آنها به گروهى از تركيبات ( و نه يك ماده‌ى خالص ) استناد مىيابد و يا اصولا ماده‌ى شناخته شده‌اى را نمىتوان عامل بروز اثر يا اثرات فارماكولوژيك آنها دانست .\r\n\r\n","description":"","footnote":"","page_name":" 167 ","page_number":179},
  {"content":"\r\n\r\nبسيارى از گياهان دارويى در اين دسته قرار دارند . مصرف اكيناسه در سرماخوردگى و نيز به‌عنوان يك تقويت‌كنندهء سيستم ايمنى بدن و يا مصرف گياه خار مريم  ( Silybum Marianum )  در بيماريهاى التهابى و مزمن كبدى مانند سيروز كبدى و هپاتيت از اين جمله است .\r\nج - گياهانى كه مطالعات بالينى خاصى بر آنها صورت نپذيرفته ولى به علت سابقه‌ى مصرف طولانى در برخى از بيمارىها مورد استفاده قرار مىگيرند . استفاده از گل گاو زبان  Echium amoenum  در درمان سرماخوردگى و به‌عنوان آرام‌بخش از آن جمله است .\r\nد - گياهانى كه با آنكه اطلاعات مستدلى راجع به آنها وجود ندارد ، اما ادعاهاى فراوانى در مورد آنها صورت مىپذيرد . برخى از اين گياهان حاوى مواد سمى و خطرناك نيز مىباشند . نام تعدادى از گياهان دارويى و بسيارى از داروهاى گياهى چينى را مىتوان در اين گروه ذكر نمود .\r\nبراى تصميم‌گيرى در زمينه اثربخشى داروهاى گياهى توجه به چند نكته ضرورى است .\r\nبه علت وجود در تركيبات مختلف در گياهان قاعدتا گستره‌ى وسيعى از آثار فارماكولوژيك نيز قابل مشاهده است . يك نمونه‌ى شاخص در اين زمينه ، گياه سير به‌عنوان دارويى با اثرات كاهنده كلسترول و ترىگليسيريد خون ، فيبرينوليتيك ، مهاركننده‌ى فعاليت پلاكتى ، كاهنده‌ى فشارخون ، ضد ميكروبى و . . . مىباشد .\r\nبه علت غلظت كم بيشتر تركيبات در گياهان ، از اغلب آنها آثار شديد و فورى انتظار نمىرود و معمولا آثار آنها به صورت بطئى بروز مىنمايد . به\r\n\r\n","description":"","footnote":"","page_name":" 168 ","page_number":180},
  {"content":"\r\n\r\nعنوان مثال اثرات ضد افسردگى گياه گل راعى  ( Hypericum perforatum )  حد اقل پس از يك ماه بروز مىكند .\r\nدر بسيارى از اوقات به علت تشابه اسمى گياهان و تفاوت ماهيتى آنها از نظر گياه‌شناسى آثار مورد نظر مشاهده نشده و يا در حد مورد انتظار نمىباشد . نمونه‌ى آن گياهان متعددى است كه با عنوان بابونه در بازار دارويى عرضه مىگردد . بنابراين توجه به شناسايى سيستماتيك و دقيق گياه امرى ضرورى است . اين شناسايى علمى در \" نام علمى \" گياه بروز مىيابد .\r\nتوجه به نام علمى كه از سه بخش نام جنس ، گونه و مؤلف تشكيل شده و به صورت ايتاليك نوشته مىشود مىتواند از بروز بسيارى از سوءتعبيرها جلوگيرى نمايد .\r\nفرآورده‌هاى موجود در بازار دارويى كه حتى از يك گونه‌ى خاص گياه هم تهيه مىشود ، ممكن است به علت تفاوت در منطقه كشت ، شرايط كشت و برداشت و نحوه‌ى استخراج و عصاره‌گيرى كيفيت متفاوتى داشته باشند .\r\nبنابراين توجه به كيفيت فرآورده و دقت در شناسايى توليدكنندگان معتبر از اهميت خاصى برخوردار است .\r\nاين داروها مانند هر داروى ديگر ( و شايد به نحو بارزتر به علت اعتقادات مردمى ) داراى آثار دارونمايى « 1 » مىباشند ولى اين امر مانعى بر سر راه مصرف آنها تلقى نمىگردد ، چرا كه اثر دارونمايى نيز اثرى مطلوب و فارماكولوژيك در راستاى بهبود بيمارى است و همچنين بسيارى از داروهاى\r\n\r\n\r\n","description":"","footnote":"\r\n( 1 ) -  Placebo effects \r\n","page_name":" 169 ","page_number":181},
  {"content":"\r\n\r\nشيميايى ( از جمله آتنولول ، سايمتدين و . . . ) داراى اثرات مشخص دارونمايى حتى تا بيش از 60 درصد مىباشند .\r\n\r\nعوارض جانبى و تداخلات دارويى\r\nبرخى از مردم بر اين باورند كه طبيعى بودن گياهان مجوزى براى مصرف بىچون‌وچراى آنهاست . شايد آنها توجه نكرده‌اند كه مهلك‌ترين مواد منشاء طبيعى دارند يا شايد هم فراموش كرده‌اند كه گياهان ، داراى مقادير متنابهى از مواد شيميايى هستند كه قادرند آثار فارماكولوژيك نامطلوبى را ايجاد كنند . به هر ترتيب ، داروهاى گياهى نيز مانند ساير داروها ولى به مراتب كمتر از آنها مىتوانند ايجادكنندهء عوارض ناخواسته‌اى باشند . به دليل تنوع تركيبات در گياه از طرفى و غلظت كم اين تركيبات از سوى ديگر اين آثار در اغلب موارد ، به صورت حاد بروز ننموده و شايد همين امر باعث چنان تصور غلطى گرديده است . در هرحال در مصرف داروهاى گياهى بايد به بروز عوارض جانبى و تداخلات احتمالى توجه نموده و از مصرف خودسرانه يا بيش از حد اين فرآورده‌ها خوددارى كرد . عوارض جانبى ناشى از مصرف برخى از گياهان دارويى در جدول شماره 1 آورده شده است .\r\nعلاوه بر اين بسيارى از فرآورده‌هاى گياهى با داروهاى شيميايى تداخل داشته و يا مصرف توأم آنها با يكديگر منع گرديده است كه برخى از اين تداخل‌ها در جدول شماره 2 ذكر شده است .\r\nغذاى روزمره بسيارى از مردم حاوى مقادير متنابهى سبزيجات ، ميوه و غلات است . مصرف توأم برخى از غذاهاى فوق با داروها بعضا منجر به\r\n\r\n","description":"","footnote":"","page_name":" 170 ","page_number":182},
  {"content":"\r\n\r\nتداخلات دارويى مىگردد . يكى از اين موارد گريپ‌فروت است كه تركيبات فلاونوييدى مهمترين اجزاى متشكله‌ى آن هستند . مصرف گريپ فروت به همراه تعدادى از داروها منجر به افزايش غلظت آن داروها در خون شده كه اين عمل بطور عمده به علت كاهش فعاليت آنزيم  P 450 3 A 415  در ديواره‌ى روده مىباشد . نحوه‌ى عمل به اين ترتيب است كه كاهش در متابوليسم عبور اول كبدى باعث افزايش فراهمى زيستى و غلظت پلاسمايى سوبستراى اين آنزيم مىشود . اثرات اين ميوه بيشتر بر روى داروهايى ديده مىشود كه عبور اول كبدى بالايى دارند و در بيشتر موارد از نظر بالينى مهم است . اين تداخل خصوصا در مورد نيفدپيپن ، وراپاميل ، سيكلوسپورين ، ميدازولام ، تريازولام و ترفنادين قابل توجه بوده و منجر به افزايش پيك غلظت پلاسمايى آنها مىشود .\r\n\r\n4 - 6 - منابع گياه‌درمانى\r\nيكى از معضلات ترويج و تشويق استفاده از گياهان دارويى ، فقدان ارائه آموزشهاى رسمى ، اصولى و علمى مبانى گياه‌درمانى در دانشكده‌هاى پزشكى از طرفى و كمبود منابع معتبر و در دسترس از سوى ديگر مىباشد .\r\nگاهى ديده مىشود برخى بر اين تصورند كه با بازكردن برخى از كتب در دسترس مىتوان مستقيما با استفاده از گياهان دارويى به درمان بيمارىها اقدام نمود . شايد اين افراد به تغيير دسته‌بندى و تعاريف و اسامى بسيارى از بيمارىها و نيز تفاوت‌ها و تغييرات احتمالى در نام گياهان ( استفاده از يك نام براى دو گياه در زمانهاى گذشته و حال ) و ابزارهاى جديد براى بازآزمايى\r\n\r\n","description":"","footnote":"","page_name":" 171 ","page_number":183},
  {"content":"\r\n\r\nدستاوردهاى كهن بىتوجهند .\r\nبررسى بيطرفانه و نگاه عالمانه به كتب دانشمندان گذشته به ما مىآموزد كه نمىتوان همهء آنچه ذكر شده است را به تمامى پذيرفت و شناسايى سره از ناسره در يد قدرت كارشناسان و متخصصين اين رشته است .\r\nجدول 1 - 6 : عوارض جانبى ناشى از برخى فرآورده‌هاى گياهى\r\nفرآوردهء گياهى / عوارض جانبى\r\nژينكو / خونريزى\r\nحنا / درماتيت ، آسم\r\nگل راعى / اختلالات گوارشى ، واكنشهاى حساسيتى ، خستگى حساسيت به نور ، گيجى ، خشكى دهان\r\nسنا / ضعف و بيحالى ، ادرار رنگى ( قرمز قهوه‌اى ) با دوز بالا\r\nافدرا / افزايش فشار خون ، بىخوابى ، آريتمى ، تحريك‌پذيرى ، لرزش ، سردرد ، سنگ كليه ، اختلالات و نارسايى قلبى آسيب كليوى در مصرف طولانى\r\nژونيپر / آسيب كليوى در مصرف طولانى\r\nآريستولوچيا / نفروتوكسيسيتى\r\n\r\n","description":"","footnote":"","page_name":" 172 ","page_number":184},
  {"content":"\r\n\r\nجدول 2 - 6 : برخى از مهمترين تداخلات دارويى فرآورده‌هاى گياهى\r\nفرآوردهء گياهى / دارو / تداخل\r\nجين‌سنگ / وارفارين فنلزين / كاهش  INR \r\nسردرد و رعشه ، مانيا\r\nسير / وارفارين / افزايش  INR \r\nجين‌سنگ سيبرى / ديگوكسين / افزايش غلظت سرمى ديگوكسين\r\nكاپسيكوم / وقفه‌دهنده‌هاى  ACE  تئوفيلين / سرفه\r\nافزايش جذب و زيست دستيابى تئوفيلين\r\nفوفل / پردنيزولون و سالبوتامول / عدم كنترل آستم\r\nشيرين‌بيان / ضد باردارىهاى خوراكى پردنيزولون / افزايش فشارخون ، ادم ، هيپوكالمى كاهش غلظت سرمى پردنيزولون\r\nاسفرزه / ليتيوم / كاهش جذب ليتيوم\r\nگل راعى / سيكلوسپورين تئوفيلين ترازودون / كاهش غلظت سرمى سيكلوسپورين كاهش غلظت سرمى تئوفيلين سندرم سروتونين خفيف\r\nژينكو / وارفارين مدرهاى تيازيدى / خونريزى مغزى افزايش فشارخون\r\nژينكو ، سير / داروهاى بيهوشى / افزايش احتمال خونريزى در عين عمل جراحى\r\nسنا / اكثر داروهاى خوراكى / كاهش جذب داروها\r\n\r\n","description":"","footnote":"","page_name":" 173 ","page_number":185},
  {"content":"\r\n\r\nدر اين راستا در ساليان اخير در سطح جهان توجه گسترده به گياهان دارويى سبب گرديده تا منابع بسيار سودمند و قابل‌اعتمادى در دسترس گروه پزشكى به‌ويژه پزشكان قرار گيرد كه برخى از آنها عبارتند از :\r\nدر كشور ما نيز تلاش‌هاى گسترده‌ى متخصصين به‌ويژه متخصصين فارماكوگنوزى بر آن بوده كه علاوه بر استفاده از منابع غنى و به روز دنياى علم ، با بهره‌گيرى از تجارب گذشتگان منابع معتبر و قابل استفاده‌اى براى علاقه‌مندان تهيه گردد كه آخرين اين تلاش‌ها در تهيه‌ى فارماكوپه‌ى گياهى ايران و كتاب \" راهنماى گياه‌درمانى \" ( از انتشارات فرهنگستان علوم پزشكى جمهورى اسلامى ايران ) به بار نشسته است . اميد است با تلاش‌هاى بيش از پيش متخصصان شاهد دستاوردهاى بهترى در اين عرصه باشيم .\r\n\r\n","description":"","footnote":"","page_name":" 174 ","page_number":186},
  {"content":"\r\n\r\n\r\n5 - 6 - راهنمايىهاى كلى گياه‌درمانى\r\nبه‌طور كلى در درمان بيمارىها با گياهان دارويى و داروهاى گياهى بايد به برخى نكات توجه شود . توجه به اين تذكرات سبب مىگردد كه حد اكثر اثربخشى توأم با حد اقل عوارض ناخواسته ، و در نهايت رضايت بيمار و پزشك حاصل شود . اهم اين نكات به شرح زير است .\r\nالف - تجويز هر فرآورده گياهى يا گياه دارويى بايد براساس مبانى هستند صورت پذيرد . در اين راه استفاده از منابع معتبر علمى و نظرات اساتيد دانشگاهى مىتواند راهگشا باشد . هرگونه استفاده‌ى نابجا از گياهان مىتواند خطرات جبران‌ناپذيرى را براى بيماران در بر داشته باشد . بايد توجه داشت ادعاهاى مختلف ( حتى در برخى از سايت‌هاى اينترنتى ) نبايد سبب گمراه شدن بيمار و پزشك گردد .\r\nب - فرآورده‌هاى مورد استفاده بايد از توليدكنندگان معتبر تهيه شود .\r\nدر كشور ما قوانينى براى تهيه فرآورده‌هاى گياهى تدوين گرديده كه بايد توسط توليدكنندگان رعايت شود . توجه به پروانه توليد از وزارت بهداشت ، درمان و آموزش پزشكى اطمينان‌بخش خواهد بود . بايد توجه كرد گياهانى كه بدون توجه به مبانى علمى جمع‌آورى و عرضه مىگردد . مستعد تقلب ، آلودگى به سموم ، مواد شيميايى ، فضولات حيوانى ، آلودگىهاى ميكروبى و قارچى و در نهايت ناكارآمدى در درمان بيمارى مىباشند .\r\nج - فرآورده‌هاى گياه در دوران حاملگى و شيردهى نبايد تجويز و مصرف گردد ، مگر آنكه كه ايمنى آن قبلا به اثبات رسيده باشد .\r\nد - مصرف فرآورده‌هاى گياهى نبايد بيش از حد مجاز باشد .\r\n\r\n","description":"","footnote":"","page_name":" 175 ","page_number":187},
  {"content":"\r\n\r\nه - مصرف فرآورده‌ها بايد با پايش مداوم بيمار و بيمارى صورت پذيرد .\r\nو - در درمان بيمارىهاى مختلف با الگوهاى طب رسمى نيز بايد به مصرف خودسرانه اين فرآورده‌ها توسط بيماران توجه داشت .\r\nز - فقط فرآورده‌هايى كه به خوبى كارايى و ايمنى آن مورد تاييد قرار گرفته است ، بايد مورد تجويز قرار گيرند .\r\nح - در مصرف فرآورده‌ها بايد از كيفيت فرآورده‌ها اطمينان حاصل شود .\r\nط - از مصرف فرآورده‌هاى گياهى در بيمارىهايى كه در آنها سرعت تشخيص و درمان بيمارى از اهميت خاصى برخوردار است ( نظير بيمارى - هاى بدخيم ) بايد به شدت اجتناب نمود .\r\n\r\n6 - 6 - برخى از گياهان دارويى مهم\r\nدر اين قسمت از كتاب با بهره‌گيرى از \" فارماكوپه گياهان دارويى ايران \" ، اطلاعات علمى مربوط به برخى داروهاى گياهى كه مصرف زيادى در طب سنّتى ما داشته و دارند ، همراه با ساير مشخصات علمى آنها ارايه مىگردد .\r\n\r\n1 - 6 - 6 - آويشن\r\nآويشن ، اندام هوايى خشك‌شده‌ى گياه  Thymus daenensis Celak .  از خانواده نعنا  ( Labiatae )  است كه حدّ اقل حاوى 5 / 0 درصد اسانس ( حجم / وزن ) سفيد متمايل به زردرنگ مىباشد .\r\n\r\n","description":"","footnote":"","page_name":" 176 ","page_number":188},
  {"content":"\r\n\r\nنامهاى گياه\r\nلاتين :  Thymus daenesis subsp . daenensis Celak \r\nفارسى : آويشن\r\nعربى : صعتر ( سعتر )\r\nانگليسى :  Thyme \r\nاندام دارويى : تمام قسمت‌هاى هوايى به خصوص سرشاخه‌هاى گلدار اين‌گونه مورد استفاده‌ى دارويى قرار مىگيرد كه پس از برداشت در سايه خشك مىشود .\r\nمواد موثره : اندام هوايى گياه ، داراى تانن ، ساپونين ، برخى مواد معدنى ( مثل آهن ) و اسانس مىباشد .\r\nموارد استفاده : گونه‌هاى مختلف آويشن به‌عنوان مطبوع‌كننده و طعم دهنده ، همچنين به‌عنوان ضد سرفه ، خلطآور ، ضد نفخ ، ضد ميكروب ، ضد قارچ ، ضد اسپاسم ، دهان‌شويه و فرآورده‌هاى دهانى مورد استفاده دارد و به طور كلى به علت تشابه ميزان تركيبات فنلى  T . daenensis  با  T . vulgaris  به نظر مىرسد بتوان موارد استعمالى مشابه  T . vulgaris  را براى  T . daenensis  انتظار داشت . گفته مىشود اين گياه داراى اثرات مثبت در درمان تينيا و رسىكالر و شب‌ادرارى كودكان مىباشد .\r\nعوارض جانبى : تيمول باعث تحريك غشاى مخاطى و پوست مىشود .\r\nعلايم مسموميت با تيمول شامل سرگيجه ، حالت تهوّع ، درد در دستگاه گوارش ، سردرد ، اغتشاش ذهنى ، اغما و ايست قلبى - تنفسى است . از تيمول يا عصاره‌ى آويشن در فرآورده‌هاى خميردندانى استفاده شده ، ولى گاه التهاب\r\n\r\n","description":"","footnote":"","page_name":" 177 ","page_number":189},
  {"content":"\r\n\r\nلب و زبان به همراه داشته است . گاهى پرخونى و التهاب مزمن در پوست سر را ناشى از صابون و شامپوهاى حاوى تيمول مىدانند .\r\nموارد احتياط و منع مصرف : در مورد مصرف درازمدت آن رعايت احتياط ضرورى است و عصاره‌ى آن نبايد به تنهايى و بدون اينكه رقيق شود ، مصرف گردد . مصرف آن در حاملگى و شيردهى با دوزهاى معمولى اشكالى ندارد . مصرف گونه‌هاى مختلف آويشن براى ايجاد نظم قاعدگى مؤثر است ؛ امّا مقادير زياد آن نبايد مصرف شود .\r\nموارد استفاده در پزشكى گذشته : طبيعت آن گرم است . در طب گذشته از آويشن يا صعتر ( سعتر ) ، به‌عنوان مدر ( ادرارآور ) ، ضد كرم ، ضد نفخ و اشتهاآور استفاده مىكردند و جويدن آن را در تسكين درد دندان مؤثر مىدانسته‌اند .\r\nآثار فارماكولوژيك : نقش اصلى فارماكولوژيك عصاره‌ى آويشن احتمالا به سبب وجود تركيبات فنلى موجود در اسانس آن است . اين تركيبات به عنوان مسدودكننده‌ى كانال‌هاى كلسيم عمل مىكنند و بدين سبب داراى خاصيت كاهنده‌ى فشارخون مىباشند . تيمول و كارواكرول اثرات ضد كرم ، ضد باكتريايى و ضد قارچى از خود نشان داده‌اند . در مطالعات انسانى تأثير مثبت آن در شب‌ادرارى كودكان گزارش شده است .\r\n\r\n2 - 6 - 6 - اسطوخودوس\r\nاسطوخودوس ، گل‌هاى خشك‌شده گياه  Lavandula angustifolia Mill .  از خانواده‌ى نعناعيان  ( Lamiaceae )  است كه حدّ اقل داراى يك درصد اسانس\r\n\r\n","description":"","footnote":"","page_name":" 178 ","page_number":190},
  {"content":"\r\n\r\n( حجم / وزن ) مىباشد .\r\nنامهاى گياه\r\nلاتين :  Lavandula angustifolia Mill \r\nفارسى : اسطوخودوس ، اسطوقودوس\r\nعربى : هنان ، خزمى ، لونده ، اصليه\r\nانگليسى :  Garden lavender , Common lavender \r\nمواد موثره : گياه ، داراى 3 - 1 درصد اسانس ، شامل منوترپن‌ها مىباشد .\r\nموارد استفاده : اسطوخودوس در مصرف خوراكى در درمان سردرد ، ميگرن ، دردهاى معدى ناشى از ناراحتىهاى عصبى و حالات هيجانى ، همچنين به‌عنوان آرام‌بخش و مسكن ، ضد نفخ و صفراآور مورد استفاده قرار مىگيرد . به صورت موضعى نيز در درمان دردهاى روماتيسمى كاربرد دارد .\r\nدر فرآورده‌هاى آرايشى و بهداشتى به‌عنوان معطّركننده استفاده مىشود .\r\nموارد استفاده در پزشكى گذشته : طبيعت آن در درجه‌ى اوّل گرم و در درجه‌ى دوم خشك است . در طب گذشته اسطوخودوس به‌عنوان داروى آرام بخش ، ضد سرفه ، ضد نفخ ، ادرارآور و ضد اسپاسم استفاده مىشد .\r\nآثار فارماكولوژيك : اين گياه به علت درصد بالاى اسانس ، داراى خاصيت بادشكن و آنتىسپتيك است . همچنين به علت مشتقّات كومارينى داراى خاصيت ضد انعقاد خون است .\r\n\r\n3 - 6 - 6 - اسفرزه\r\nاسفرزه ، دانه‌هاى خشك‌شده يا پوست دانه‌هاى گياه ،  Plantago ovata Forsk .  از خانواده بارهنگ  ( plantaginaceae )  كه حدّ اقل حاوى 15 درصد\r\n\r\n","description":"","footnote":"","page_name":" 179 ","page_number":191},
  {"content":"\r\n\r\nموسيلاژ مىباشد .\r\nنامهاى گياه\r\nلاتين :  Plantago ovata Forsk \r\nفارسى : اسفرزه ، اسفرزه رسمى\r\nعربى : بزرقطونا\r\nانگليسى :\r\n Spongel seeds , Pale psyllium seeds , Blonde psyllium , \r\n Indian plantago seeds \r\nاندام دارويى : دانه‌ها و پوست دانه ، اندام دارويى اين گياه را تشكيل مىدهد .\r\nمواد موثره : دانه‌هاى اسفرزه داراى موسيلاژ ، پروتئين ، قند ، روغن ثابت و تانن مىباشد . موسيلاژ حاصل از آن داراى دو بخش است كه يك قسمت در آب سرد و قسمت ديگر در آب گرم محلول است .\r\nموارد استفاده : از دانه اسفرزه ، به‌عنوان ضد سرفه ، ضد التهاب دستگاه گوارش ، مليّن و در درمان سندرم روده‌ى تحريك‌پذير استفاده مىشود . از موسيلاژ آن در فرآورده‌هاى آرايشى ، به‌عنوان امولسيون‌كننده و از پوست دانه‌ها به صورت موضعى در رفع تحريك پوست استفاده مىگردد .\r\nموارد استفاده در پزشكى گذشته : از اسفرزه در طب گذشته به صورت خوراكى به‌عنوان ملين و به صورت موضعى به‌عنوان ضد التهاب استفاده مىشده است .\r\nآثار فارماكولوژيك : موسيلاژ دانه‌ها ، با ايجاد لايه‌ى محافظ بر مخاط روده‌ها عمل تسكين‌دهنده در موارد التهاب را نشان مىدهد . رژيم\r\n\r\n","description":"","footnote":"","page_name":" 180 ","page_number":192},
  {"content":"\r\n\r\nغذايى با پلىساكاريدهاى موجود در موسيلاژ موجب كاهش كلسترول و گلوگز خون مىشود كه اين عمل به علّت تشكيل سد روده‌اى است كه باعث جذب مجدد شده و قسمتى نيز به علّت غير فعال ساختن آنزيم آميلاز است .\r\n\r\n4 - 6 - 6 - بابونه\r\nبابونه ، گل‌هاى خشك‌شده گياه  Matricaria recutita L .  از خانواده كاسنى  ( Asteraceae )  است كه حدّ اقل داراى 4 / 0 درصد ( حجم / وزن ) اسانس آبىرنگ مىباشد .\r\nنامهاى گياه\r\nلاتين :  Matricaria recutita L . \r\nفارسى : بابونه ، بابونه معطر ، بابونج ، بابينه\r\nعربى : بابونج ، قراص\r\nانگليسى :  Chamomille \r\nاندام دارويى : بخش دارويى اين گياه را گلچه‌ها تشكيل مىدهند كه به واسطه‌ى عطر خاص و شديد خود از ساير گونه‌هاى نزديك ، قابل تشخيص است . گلچه‌ها تقريبا تلخ‌مزه است .\r\nمواد موثره : گلهاى بابونه ايرانى حد اقل 4 / 0 درصد اسانس دارد كه قسمت عمده‌ى اسانس را سزكويىترپن‌هاى بيزابولول اكسيد ، فارنسن ، فارنشول ( اسپاتولنول ) و كامازولن تشكيل مىدهد .\r\nموارد استفاده : بابونه داراى اثرات ضد التهاب ، ضد اسپاسم و ضد نفخ است ، كه در پيشگيرى و درمان زخم‌معده مصرف مىشود . همچنين به‌عنوان ضد باكترى ، ضد قارچ ، آرام‌بخش و مليّن استفاده مىشود . بابونه در درمان\r\n\r\n","description":"","footnote":"","page_name":" 181 ","page_number":193},
  {"content":"\r\n\r\nالتهابات پوستى ، سوختگى ادرار اطفال و ترك‌خوردگى نوك پستان مؤثر است .\r\nموارد احتياط : از مصرف اين دارو در ناحيه اطراف و داخل چشم بايد خوددارى شود .\r\nموارد استفاده در پزشكى گذشته : طبيعت آن گرم و خشك است . در طب گذشته بابونه به‌عنوان ضد التهاب ، برطرف‌كننده‌ى زخم‌هاى دهانى و بثور جلدى مصرف شده ، همچنين در درمان علايم سرماخوردگى و رفع سردرد مورد استفاده بوده است .\r\nآثار فارماكولوژيك : گل‌هاى بابونه حاوى گروهى مواد ليپوفيل است كه اثر برجسته ضد التهابى دارند و نيز داراى گروهى مواد هيدروفيل با اثر قوى اسپاسموليتيك است . مواد ليپوفيل شامل سزكويىترپن‌ها ( كامازولن ) و مواد هيدروفيل شامل فلاونوئيدها ( آپىژنين ) و كومارين‌ها مىباشد . فعّاليت ضد التهاب عصاره‌ى بابونه بيشتر به‌واسطه‌ى تركيبات ماتريسين ( پيشتاز كامازولن ) ، بيزابولول و اكسيدهاى آن است كه عمده‌ترين تركيبات موجود در عصاره را تشكيل مىدهد . اين فعّاليت به اثر آنتىاكسيدان آنها نظير آنچه روى مهار پروستاگلاندين‌ها و سنتز لوكوترين‌ها انجام مىگيرد ، نسبت داده شده است .\r\n\r\n5 - 6 - 6 - بادرنجبويه\r\nبادرنجبويه ، برگ‌هاى خشك‌شده‌ى گياه  Melissa officinalis L .  از خانواده  ( Laminaceae )  است ، كه داراى اسانس حاوى سيترال مىباشد .\r\n\r\n","description":"","footnote":"","page_name":" 182 ","page_number":194},
  {"content":"\r\n\r\nنامهاى گياه\r\nلاتين :  Melissa officinalis L . \r\nفارسى : بادرنجبويه ، فرنجمشك ، وارنگ‌بو\r\nعربى : بادرنجبويه ، ترنجان ، حشيشه النحل\r\nانگليسى :\r\n Balm - leaf , Bee - balm , Lemon - balm , Melissa sweel balm \r\nاندام دارويى : برگ‌ها ، اندام دارويى گياه‌اند . برگ‌هاى علفى - غشايى ، با پهناى به طول تا 8 سانتيمتر و عرض تا 5 / 4 سانتيمتر دارد كه برگ‌هاى پايينى داراى قاعده‌ى قلبى شكل و بالايىها داراى قاعده‌ى دندانه‌اى سرتيز گوه‌اى است .\r\nمواد موثره : روغن فرّار از مهم‌ترين گروه تركيبات موجود در برگ بادرنجبويه مىباشد ، كه داراى رنگ زرد و بويى مطبوع شبيه بوى ليمو است .\r\nموارد استفاده : بادرنجبويه داراى اثرات آرام‌بخش ، ضد اسپاسم ، ضد - باكترى و ضد ويروس مىباشد و در درمان اختلالات گوارشى و قلبى با منشأ عصبى و اضطراب مورد استفاده قرار مىگيرد .\r\nموارد استفاده در پزشكى گذشته : طبيعت آن گرم و خشك است . در طب گذشته بادرنجبويه به‌عنوان آرام‌بخش ، خوش‌بوكنندهء دهان ، التيام‌دهنده‌ى زخمها و نيز در درمان سوءهاضمه كاربرد داشته است .\r\nآثار فارماكولوژيك : بادرنجبويه داراى آثار آرام‌بخش ، ضد باكترى و ضد اسپاسم است . عصاره‌ى هيدروالكلى آن در موش داراى اثر آرام‌بخش و فعاليّت ضد درد محيطى است ، همچنين بعد از مصرف پنتوباربيتال باعث تحريك و تقويت خواب در حيوان مىشود . احتمالا عامل افزايش بازده صفرا\r\n\r\n","description":"","footnote":"","page_name":" 183 ","page_number":195},
  {"content":"\r\n\r\nتوسط كبد ، تركيبات پلىفنلى موجود در گياه است . تركيبات مسئول فعّاليت ضد ويروسى به‌ويژه ، فعاليت عليه هرپس ويروس‌ها هنوز مورد بحث مىباشد و به احتمال زياد فعّاليت ضد ويروس آن از واكنش بين پلىفنل‌ها و ويروس ناشى مىشود . بدين‌ترتيب كه تركيبات پلىفنلى گيرنده‌هاى ويروس‌ها را اشغال مىنمايد و درنتيجه باعث جلوگيرى از اتصال ويروس به ديواره‌ى سلولى مىشود . عصاره گياه موجب كاهش فعّاليت غده‌ى تيروييد حيوان از طريق كاهش سطح تيروتروپين مىشود .\r\n\r\n6 - 6 - 6 - بارهنگ\r\nبارهنگ ، دانه‌هاى خشك‌شده گياه  Plantago major L .  از خانواده‌ى بارهنگ  ( Plantaginaceae )  بوده كه حد اقل داراى 9 درصد چربى مىباشد .\r\nنامهاى گياه\r\nلاتين :  Plantago major L . \r\nفارسى : بارهنگ\r\nعربى : لسان الحمل\r\nانگليسى :\r\n General Plantain , Common Plantain , Greater Plantain \r\nاندام دارويى : دانه‌هاى اين گياه تيره‌رنگ ، كوچك و تخم‌مرغى شكل و در ميوه‌اى پوشينه كه به صورت كپسول تخم‌مرغى است و داراى 2 خانه و محتوى 8 - 4 دانه مىباشد ، قرار دارند .\r\nمواد موثره : دانه‌ى بارهنگ داراى چربى ( حد اقل 9 درصد ) ، صمغ ( 5 / 3 درصد ) ، موسيلاژ ( 5 درصد ) تركيبات فنلى و گلوكوزيدى به نام اوكوبين مىباشد .\r\n\r\n","description":"","footnote":"","page_name":" 184 ","page_number":196},
  {"content":"\r\n\r\nموارد استفاده : از بارهنگ در درمان يبوست و به‌عنوان ضد التهاب دستگاه گوارش استفاده مىگردد .\r\nموارد احتياط : دانه‌هاى بارهنگ را بايد با مقدار كافى مايع مصرف نمود تا از تراكم آنها در دستگاه معدى - روده‌اى جلوگيرى به عمل آيد .\r\nموارد استفاده در پزشكى گذشته : در طب گذشته بارهنگ را صفراآور و ادرارآور مىدانسته‌اند .\r\nآثار فارماكولوژيك : موسيلاژ دانه‌ها با ايجاد لايه‌ى محافظ بر مخاط روده عمل تسكين‌دهنده در مورد التهاب را نشان مىدهد .\r\n\r\n7 - 6 - 6 - برگ‌بو\r\nبرگ‌بو ، برگ‌هاى خشك‌شده گياه  Laurus nobilis L .  از خانواده‌ى برگ‌بو  ( Lauraceae )  است كه حد اقل 2 درصد ( حجم / وزن ) روغن فرّار دارد .\r\nنامهاى گياه\r\nلاتين :  Laurus nobilis L . \r\nفارسى : برگ‌بو\r\nعربى : غار ، رند\r\nانگليسى :\r\n Laurel , Roman Laurel , True Laurel , Grecian Laurel , Bay \r\n Tree , Sweet Bay , True Bay \r\nاندام دارويى : برگ و ميوه ، اندام دارويى درخت برگ‌بو را تشكيل مىدهد .\r\nمواد موثره : مادّه‌ى اصلى برگ‌بو را روغن فرّار تشكيل مىدهد كه ميزان\r\n\r\n","description":"","footnote":"","page_name":" 185 ","page_number":197},
  {"content":"\r\n\r\nآن 3 / 0 تا 1 / 3 درصد است .\r\nموارد استفاده : برگ‌بو را به‌عنوان ادويه و معطّركننده در فراورده‌هاى غذايى و آرايشى - بهداشتى به كار مىبرند و از آن به صورت خوراكى به‌عنوان ضد نفخ ، صفراآور و ادرارآور و به صورت موضعى در درمان دردهاى روماتيسمى استفاده مىشود .\r\nموارد احتياط : گزارش‌هايى مبنى بر ايجاد واكنش‌هاى آلرژيك و درماتيت تماسى ، در اثر تماس با برگ‌بو اعلام شده است . ضمنا روغن فرّار برگ‌بو نبايستى مستقيما به صورت خوراكى مصرف شود .\r\nموارد استفاده در پزشكى گذشته : در طب گذشته برگ‌بو را ادرارآور و ضد سم دانسته ؛ همچنين از آن در درمان دردهاى عصبى ، سردرد و ريزش مو استفاده مىنموده‌اند .\r\nآثار فارماكولوژيك : آثار ضد ميكروب ، ضد قارچ ، ضد شوره‌ى سر و فرارىدهنده‌ى حشراتى نظير سوسك حمام در روغن فرّار برگ‌بو تأييد شده است . روغن فرّار گياه سبب كاهش ضربان قلب و فشارخون مىگردد . متيل اوژنول موجود در روغن فرّار گياه نيز داراى خاصيت آرام‌بخش و مخدّر در موش مىباشد .\r\n\r\n8 - 6 - 6 - بنفشه سه‌رنگ\r\nبنفشه سه‌رنگ ، اندام هوايى گل‌دار خشك‌شده‌ى گياه  Viola tricolor L .  از خانواده بنفشه  ( Violaceae )  است كه حاوى حد اقل 4 / 1 درصد فلاونوييد برحسب هايپروزيد مىباشد .\r\n\r\n","description":"","footnote":"","page_name":" 186 ","page_number":198},
  {"content":"\r\n\r\nنامهاى گياه\r\nلاتين :  Viola tricolor L . \r\nفارسى : بنفشه سه‌رنگ\r\nعربى : زهره التالوث البرى\r\nانگليسى :\r\n Heart's ease , Wild Pansy , Blue Violet , Love - inidlenss , \r\n Three coloured violet \r\nاندام دارويى : قسمت‌هاى مورد استفاده‌ى بنفشه سه‌رنگ اندام هوايى گلدار آن مىباشد .\r\nموارد استفاده : بنفشه سه‌رنگ به صورت موضعى در درمان برخى از بيمارىهاى پوستى مانند اگزما و آكنه ، بيمارىهاى سبوره‌اى و شوره‌ى پوست سر نوزادان و به صورت خوراكى به‌عنوان ادرارآور ، ضد التهاب و تسكين‌دهنده‌ى درد به‌ويژه در بيمارىهاى روماتيسمى مورد استفاده قرار مىگيرد .\r\nموارد استفاده در پزشكى گذشته : طبيعت آن سرد و تر است . در گذشته از بنفشه سه‌رنگ ، در درمان التهاب بويژه التهاب گلو ، سرفه و در تسكين سردرد استفاده مىشد .\r\nآثار فارماكولوژيك : اثرات فارماكولوژيك و درمانى گياه در بيمارىهاى مختلف پوستى مخصوصا اگزما ، آكنه و خارش در آزمايشها بر روى حيوان ( رات ) به اثبات رسيده است . وجود اسيد ساليسيليك و مشتقات آن در گياه را مىتوان از عوامل مهم تأثير آن بر روى پوست و بر طرف كردن عوارض جلدى دانست ؛ افزون بر اين ، اثر ضد التهابى و ضد دردى گياه مربوط به اين\r\n\r\n","description":"","footnote":"","page_name":" 187 ","page_number":199},
  {"content":"\r\n\r\nمادّه مىباشد . فلاونوييدهاى موجود در گياه نيز علاوه بر اثر ضد التهاب و ضد دردى از عوامل مهم تأثير ادرارآور و معرّق گياه محسوب مىگردند .\r\n\r\n9 - 6 - 6 - بومادران\r\nبومادران ، اندام هوايى خشك‌شده‌ى گياه  Achillea millefolium L .  از خانواده كاسنى  ( Asteraceae )  است كه حد اقل واجد 25 / 0 درصد اسانس ( حجم / وزن ) به رنگ زرد يا زرد متمايل به آبى مىباشد .\r\nنامهاى گياه\r\nلاتين :  Achillea millefolium L . \r\nفارسى : بومادران\r\nعربى : حزنبل ، ام الف ورقه\r\nانگليسى :\r\n Milfoil , Yarraow , Nosebleed , Sanguinary , Thousand Leaf \r\nاندام دارويى : سرشاخه‌هاى گلدار ، بخش دارويى اين گياه را تشكيل مىدهد كه داراى رنگ سبز روشن ، بويى معطّر ، نافذ و تلخ‌مزه مىباشد .\r\nسرشاخه‌هاى گلدار آن حاوى گل‌هاى سفيد يا سفيد متمايل به زرد و يا سفيد متمايل به ارغوانى و به صورت مجتمع در كپه‌هاى كوچك ، به صورت توده‌اى و متراكم مىباشد .\r\nموارد استفاده : بومادران به صورت خوراكى به‌عنوان ضد التهاب ، ضد اسپاسم ، كاهنده‌ى فشارخون ، كاهنده‌ى تب ، ضدعفونىكننده‌ى مجارى ادرارى و به صورت موضعى به‌عنوان ضد شورى سر و مرطوب‌كننده‌ى پوست مورد استفاده قرار مىگيرد .\r\nعوارض جانبى : در دوز مصرفى ( سرشاخه‌هاى گلدار به صورت\r\n\r\n","description":"","footnote":"","page_name":" 188 ","page_number":200},
  {"content":"\r\n\r\nدم‌كرده ) عوارض جانبى آن نادر بوده است ولى گاهى موجب درماتيت مىگردد .\r\nموارد احتياط : از مصرف اين دارو در ناحيه اطراف و داخل چشم خوددارى شود .\r\nموارد استفاده در پزشكى گذشته : طبيعت آن گرم است . در گذشته بومادران به‌عنوان ضد التهاب ، ادرارآور و قاعده‌آور مورد مصرف قرار مىگرفته است .\r\nآثار فارماكولوژيك : فلاونوييدها ، مهاركننده‌ى تخريب  cAMP  توسط فسفودىاستراز هستند و مىتوانند از چسبيدن ، تجمع و ترشح پلاكت‌ها جلوگيرى نمايند . اين اثر تا حدّى بيان‌كننده‌ى قدرت مهارى فلاونوييدها بر پلاكت‌ها است .\r\nپلاكت‌ها علاوه بر تأثير هموستاز ، بر فرآيند التهاب نيز تأثير دارند ؛ به - طورى كه تعدادى از واسطه‌هاى مؤثر در التهاب مثل ترومبوكسان  ( TXA 2 ) A 2  و فاكتور فعّال‌كننده‌ى پلاكتى  ( PAF )  از پلاكت‌ها مشتق مىشوند . علاوه بر اين داراى فعّاليت قوى عليه پاسخ‌هاى انقباض القاشده در عضلات صاف روده‌ى بزرگ مىشود و مطالعات بر روى چگونگى اثرات آنتىاسپاسموديك آن نشان داده كه اين اثرات مربوط به تأثير مستقيم بر عضلات صاف است و در ارتباط با آثار آنتىكلىنرژيك نمىباشد .\r\n\r\n10 - 6 - 6 - بهارنارنج\r\nبهارنارنج گل‌هاى خشك‌شده‌ى گياه  Citrus bigardia Duh .  از خانواده‌ى نارنج  ( Rutaceae )  است كه حدّ اقل داراى 2 / 0 درصد اسانس ( حجم / وزن ) زرد مايل به سبز مىباشد .\r\n\r\n","description":"","footnote":"","page_name":" 189 ","page_number":201},
  {"content":"\r\n\r\nنامهاى گياه\r\nلاتين :  Citrus aurantium Duh . var . amaral L . \r\nفارسى : نارنج ، نارنگ\r\nعربى : نفاش ، كباد ، نارنج\r\nانگليسى :  Sour , Bitter Orange \r\nاندام دارويى : بهار نارنج داراى گل‌هايى مركّب از گلبرگ‌هاى معطّر ضخيم و آبدار به رنگ سفيد متمايل به زرد است كه بر روى آن‌ها حفره‌هاى ترشحى اسانس را به روشنى مىتوان مشاهده نمود . گل بهارنارنج در حالت تازه داراى بويى معطّر و مطبوع است ، ولى پس از خشك شدن بوى آن ضعيف مىشود .\r\nموارد استفاده : از بهارنارنج به‌عنوان داروى آرام‌بخش استفاده مىشود و همچنين در صنايع غذايى و آرايشى و بهداشتى به‌عنوان ماده‌ى معطّركننده مورد استفاده قرار مىگيرد .\r\nموارد احتياط : بهتر است در اطراف و داخل چشم استفاده نشود .\r\nموارد استفاده در پزشكى گذشته : در گذشته بهارنارنج در تقويت اشتها ، درمان اسپاسم‌هاى شكمى و نيز به‌عنوان آرام‌بخش و درمان تپش قلب مورد استفاده قرار مىگرفته است .\r\nآثار فارماكولوژيك : مطالعات فارماكولوژيك نشان داده كه اسانس بهار نارنج روى يك نوع ماهى  ( Gold Fish )  اثر نموده و سبب بروز اثر آرام‌بخش شده است . اثرات ضد ميكروبى اسانس نيز تاكنون روى 9 سوش باكترى به اثبات رسيده است كه عبارتند از : استافيلوك اورئوس ، باسيلوس سوبتيليس ،\r\n\r\n","description":"","footnote":"","page_name":" 190 ","page_number":202},
  {"content":"\r\n\r\nپسودوموناموس آئروژينوزا ، كلبسيلا پنومونيا ، كانديديا آلبيكنس ، استافيلوكوكوس اپيدرميديس ، اشرشياكولى ، پروتئوس و لگاريس و سالمونلا پاراتيفى  . B  اسانس بهارنارنج بر قارچ كچلى سر و تينه آ ورسىكالر تأثير داشته و اين اثرات مربوط به لينالول موجود در اسانس است . همچنين گفته مىشود كه اسانس بهارنارنج اثر ضد سل دارد .\r\n\r\n11 - 6 - 6 - بيد\r\nبيد ، پوست خشك‌شده‌ى گياه  Salix alba L .  و ساير گونه‌هاى بيد ، مانند  S . fragilis , S . daphnoids , S . Purpurea  از خانواده‌ى بيد  ( Salicaceae )  است كه حد اقل داراى 4 / 0 درصد ساليسين است .\r\nنامهاى گياه\r\nلاتين :  Salix alba L . \r\nفارسى : درخت بيد ، فك\r\nعربى : اسبيدار ، صفصاف ، ابيض ، خلاف\r\nانگليسى :\r\n Silky - willow , Sallow - tree , White willow , European \r\n willow , Willow bark , Salix \r\nاندام دارويى : پوست گياه بيد ، استفاده‌ى درمانى دارد كه به رنگ قهوه‌اى با بوى خفيف ، مزه‌اى قابض و تلخ مىباشد . پوست در قطعات نازك ، شيار دار با پهناى 2 - 1 سانتيمتر و ضخامت 2 - 1 ميليمتر است . سطح خارجى آن برّاق و سطح پوست‌هاى جوان صاف با كمى چروكيدگى و سطح پوست‌هاى پير چين‌دار و فرسوده است . رنگ پوست انواع بيد ، قهوه‌اى خاكسترى تا\r\n\r\n","description":"","footnote":"","page_name":" 191 ","page_number":203},
  {"content":"\r\n\r\nمتمايل به سبز است .\r\nموارد استفاده : از پوست بيد ، در كاهش درد ( از جمله سردردهاى خفيف ) و التهاب ( از جمله در بيمارىهاى روماتيسمى ضعيف و حاد ، آرتريت ، انكيلوزينگ اسپونديليت و ساير بيمارىهاى عمومى بافت همبند توأم با تغييرات التهابى ) و همچنين به عنوان قابض و ضد تعريق استفاده مىگردد .\r\nعوارض جانبى : مشكلات و ناراحتىهاى گوارشى كه ناشى از تانن‌ها است و ناراحتىهاى ناشى از ساليسيلات‌ها مانند كهير غول‌آسا ، رينيت ، آسم ، اسپاسم برونش‌ها ، حسّاسيت مفرط ، وجود خون در مدفوع ، وزوز گوش ، حالت تهوّع و استفراغ و بثور حاد گزارش شده است .\r\nموارد احتياط : تمامى احتياطهاى لازم در مورد فرآورده‌هاى حاوى ساليسيلات‌ها در اينجا هم توصيه مىشود . بنابراين كسانى كه به آسپيرين حساسيت مفرط دارند ، افراد مبتلا به آسم ، زخم معده ، ديابت ، نقرس ، هموفيلى ، بيمارىهاى كبدى و كليوى بايد از خطرات ناشى از مصرف آن آگاه باشند . اثرات ناراحت‌كننده‌ى ساليسيلات‌ها در دستگاه گوارش ممكن است با الكل ، باربيتورات‌ها و آرام‌بخش‌هاى خوراكى افزايش يابد . بايد از مصرف همزمان بيد با ساير تركيبات حاوى ساليسيلات‌ها مانند آسپيرين خوددارى گردد و همچنين مصرف توأم آن با ضد انعقادهاى خوراكى ، متوتروكسات ، متوكلوپراميد ، فنىتويين ، پروبنسيد و اسپيرونولاكتون تداخل دارد .\r\nموارد استفاده در پزشكى گذشته : طبيعت آن سرد و مرطوب است . در طب\r\n\r\n","description":"","footnote":"","page_name":" 192 ","page_number":204},
  {"content":"\r\n\r\nگذشته از پوست بيد به‌عنوان ضد التهاب ، ضد درد ( از جمله در درمان نقرس ) و همچنين به‌عنوان قابض استفاده مىشده است .\r\nآثار فارماكولوژيك : بيد سرشار از تركيبات فنولى مانند فلاونوييدها ، تانن‌ها و ساليسيلات‌هاست . اثر فارماكولوژيك معمول ساليسيلات‌ها براى بيد هم قابل بيان است ؛ گرچه مطالعات اختصاصى در مورد بيد انجام نشده باشد . تركيباتى مانند سالىكورتين و سالىسين به صورت برون‌تنى بر سيستم سيكلواكسيژناز اثر مهارى دارند ، كه اين فعّاليت در مقادير بيش از  250 um  نشان داده شده است .\r\n\r\n12 - 6 - 6 - به‌دانه\r\nبه‌دانه ، دانه‌هاى ميوه‌ى درخت به يا  Cydonia oblonga Miller  از خانواده‌ى گل سرخ  ( Rosaceae )  است كه داراى حدّ اقل 15 درصد موسيلاژ مىباشد .\r\nنامهاى گياه\r\nلاتين :  Cydonia oblonga Miller \r\nفارسى : به ، درخت به ، شال به ، به جنگلى ، آبرود ، آبى و در مناطق مختلف شمالى كشور به اسامى آيوا ، هيوا ، شغال به ، توچ ، سنگه\r\nعربى : سفرجل\r\nانگليسى :  Quince , Quince Tree , Apple Quince \r\nمواد موثره : مادّه‌ى اصلى به‌دانه ، موسيلاژ است كه كمى پس از مجاورت دانه با آب از سلول‌هاى اپيدرم پوشش دانه ترشح مىشود .\r\nموارد استفاده : از به‌دانه در درمان التهاب مخاط دهان و گلو و تسكين\r\n\r\n","description":"","footnote":"","page_name":" 193 ","page_number":205},
  {"content":"\r\n\r\nخشونت و گرفتگى صدا ، سرفه و يبوست خفيف استفاده مىگردد . همچنين در صنايع دارويى به‌عنوان امولسيون‌كننده و سوسپانسيون‌كننده و در صنايع آرايشى - بهداشتى در فرآورده‌هاى پوستى ، مرطوب‌كننده و ضد چين و چروك و فرآورده‌هاى مو ( حالت‌دهنده‌ها و نرم‌كننده‌ها ) مورد استفاده قرار مىگيرد .\r\nموارد احتياط : پوست به‌دانه در صورت مصرف خوراكى و جدا شدن از مغز دانه و در مجاورت با آب ، ايجاد اسيد سيانيدريك مىكند .\r\nموارد استفاده در پزشكى گذشته : طبيعت آن سرد و خشك است . در طب گذشته از به‌دانه در درمان گرفتگى صدا ، سرفه ، خشكى دهان و گلو ، همچنين در درمان سوختگى ناشى از آتش استفاده مىشد .\r\nآثار فارماكولوژيك : تركيبات موسيلاژ گياه ، با داشتن خصوصيات التيام بخش ، محافظت‌كنندگى ، نرم‌كنندگى و كاهش تحريكات مخاط ، آثار دارويى ديگرى نيز دارد .\r\n\r\n13 - 6 - 6 - پرسياوشان\r\nپرسياوشان اندام هوايى خشك‌شده گياه  Adiantum capillus - veneris L .  كه از خانواده سرخس‌ها  ( Adiantaceae )  است .\r\nنامهاى گياه\r\nلاتين :  Adiantum capillus - veneris L . \r\nفارسى : پرسياوشان\r\nعربى : شعر الارض ، ساق الاسود ، شعر الخنزير\r\nانگليسى :  Maidenhair , Venus's Hair , Capilaire \r\n\r\n","description":"","footnote":"","page_name":" 194 ","page_number":206},
  {"content":"\r\n\r\nاندام دارويى : قسمت مورد استفاده درمانى اين گياه ، كليه قسمت‌هاى اندام هوايى آن است كه بوى ضعيف ولى محسوس و طعم گس و ناخوشايند دارد .\r\nمواد موثره : برگ‌هاى پرسياوشان داراى موسيلاژ ، قند ، اسيد كافئيك و مادّه‌ى تلخى به نام كاپيلارين مىباشد . افزون بر اين حاوى قند و اسيد گاليك است .\r\nموارد استفاده : پرسياوشان داراى اثر ادرارآور بوده و در درمان علايم سرماخوردگى و سرفه ( به‌عنوان خلطآور ) مورد استفاده قرار مىگيرد .\r\nموارد استفاده در پزشكى گذشته : طبيعت آن مايل به گرمى و خشكى است .\r\nدر گذشته از پرسياوشان در درمان سرفه و علايم سرماخوردگى و ريزش منطقه‌اى مو استفاده مىشد .\r\nآثار فارماكولوژيك : پرسياوشان با داشتن مواد متشكله متنوع داراى خواص فارماكولوژيك متعددى مىباشد . موسيلاژ موجود در گياه داراى خاصيت نرم‌كنندگى سينه و قسمت‌هاى فوقانى دستگاه تنفسى بوده و موجب آسان شدن خروج خلط مىگردد . فلاونوييدهاى موجود در گياه داراى اثر ضد التهاب ، ضد آلرژى و وقفه‌دهنده‌ى رشد تومور بوده و افزون بر اين داراى اثر حفاظتى عروق ، آنتىترومبوتيك و اثر محافظت‌كننده‌ى دستگاه گوارش مىباشد .\r\n\r\n14 - 6 - 6 - پنيرك\r\nپنيرك ، گل‌هاى خشك‌شده گياه  Malva sylvestris L .  از خانواده‌ى\r\n\r\n","description":"","footnote":"","page_name":" 195 ","page_number":207},
  {"content":"\r\n\r\nپنيرك  ( Malvaceae )  است .\r\nنامهاى گياه\r\nلاتين :  Malva sylvestris L . \r\nفارسى : پنيرك ، اوت‌پر - فوچاكو ، كوكر ، پچكو\r\nعربى : خبّازى - الّدهما\r\nانگليسى :  Common mallow , Marsh mallow \r\nاندام دارويى : گلها بخش دارويى گياه را تشكيل مىدهد . گلها در محور برگها و در دسته‌هاى 15 - 2 تايى قرار دارند . دمگلها معمولا از دمبرگها كوتاه‌تر و معمولا بعد از باز شدن غنچه به حالت مستقيم هستند .\r\nمواد موثره : مهم‌ترين مادّه‌ى موثر گلهاى پنيرك ، موسيلاژ است كه در اثر هيدروليز آن گالاكتوز ، آرابينوز ، گلوگز ، رامنوز و اسيد گالاكتورونيك به وجود مىآيد .\r\nموارد استفاده : در درمان گاستروآنتريت ، علايم سرماخوردگى ، التهاب دهان و گلو و سرفه مورد استفاده قرار مىگيرد .\r\nموارد استفاده در پزشكى گذشته : در طب گذشته از پنيرك به صورت خوراكى به‌عنوان نرم‌كننده در درمان سرفه ، ادرارآور و به صورت موضعى به‌عنوان شستشودهنده در درمان زخم‌ها استفاده مىشده است .\r\nآثار فارماكولوژيك : با توجه به اينكه ميزان موسيلاژ در دوز مصرفى بسيار پايين و غلظت آنتوسيانين به اندازه‌ى كافى مىباشد ، لذا اثرات درمانى ، به آنتوسيانين‌ها نسبت داده مىشود ؛ امّا وجود موسيلاژ در گل پنيرك سبب بروز اثرات ضد التهابى ، و بهبود زخمها ، نرم‌كننده و پوشش‌دهنده مىشود .\r\n\r\n","description":"","footnote":"","page_name":" 196 ","page_number":208},
  {"content":"\r\n\r\n\r\n15 - 6 - 6 - تاتوره\r\nتاتوره ، برگ‌هاى خشك‌شده‌ى گياه  Datura stramonium L .  از خانواده‌ى سيب‌زمينى  ( Solanaceae )  است كه حدّ اقل داراى 25 / 0 درصد آلكالوييد تام برحسب هيوسيامين مىباشد .\r\nنامهاى گياه\r\nلاتين :  Datura stramonium L . \r\nفارسى : تاتوره ، تاتوله ، علف شيطان ، نبات اهريمن\r\nعربى : طاتوره ، جوز الماثل ، نفير\r\nانگليسى :  Torn apple \r\nاندام دارويى : برگها و سرشاخه‌هاى گلدار تاتوره ، بخش دارويى اين گياه را تشكيل مىدهد . برگهاى خشك‌شده گياه به رنگ سبز مايل به خاكسترى بوده و طول برگها 25 - 8 سانتيمتر و عرض آنها 15 - 7 سانتيمتر مىباشد .\r\nبرگ كامل به شكل بيضى و نوك‌تيز بوده ، داراى بريدگيهاى عميق است .\r\nموارد استفاده : تاتوره به صورت خوراكى به‌عنوان ضد اسپاسم و آنتىكلىنرژيك استفاده مىشود . همچنين در درمان آسم ، برگ خشك شده‌ى آن به صورت سيگار مورد استفاده است .\r\nموارد احتياط و منع مصرف : در خصوص مصرف تاتوره ، تمامى مواردى كه براى تركيبات آنتىموسكارينى مشابه آتروپين ذكر شده است ، بايد مد نظر قرار گيرد .\r\nموارد استفاده در پزشكى گذشته : طبيعت آن سرد و خشك است . در گذشته تاتوره را داراى آثار مخدّر و خواب‌آور دانسته ، به اثرات سمّى آن نيز\r\n\r\n","description":"","footnote":"","page_name":" 197 ","page_number":209},
  {"content":"\r\n\r\nآگاه بوده‌اند و جهت رفع مسموميّت آن دستورات لازم را ذكر نموده‌اند .\r\nآثار فارماكولوژيك : آلكالوييدهاى تروپان موجود در گياه از جمله هيوسيامين و هيوسين واجد خصوصيت آنتىكلىنرژيك مىباشد . علاوه بر اين تركيبات مزبور بر روى گيرنده‌هاى موسكارينى موجود در اعضا مجزا شده‌ى واجد اعصاب كلىنرژيك پس‌گانگليونى ، اثر آنتاگونيستى دارند ؛ بنابراين آنها را در گروه عوامل ضد موسكارينى قرار مىدهند .\r\n\r\n16 - 6 - 6 - ترنجبين\r\nترنجبين ، از خانواده‌ى پروانه‌واران  ( Papilionaceae )  است كه حد اقل داراى 80 درصد مواد قندى برحسب قند گلوگز مىباشد .\r\nنامهاى گياه\r\nلاتين :  Alhagi pseudalhagi ( M . B . ) Desv \r\nفارسى : خارشتر ، خارترنجبين ، خارانگبين ، علف ترنجبين\r\nعربى : شوك الجمل ، عاقول\r\nانگليسى :  Camel thorn \r\nاندام دارويى : ترنجبين به‌طور طبيعى و يا بر اثر فعّاليت حشرات بر روى شاخه‌هاى گياه خارشتر توليد مىشود . به صورت گلوله‌هاى ريز و سفيد رنگ يا زرد و يا كمى متمايل به قهوه‌اى است و طعم شيرين دارد .\r\nمواد موثره : ترنجبين حاوى تركيبات قندى مختلفى چون منوساكاريد ( گلوكز و فروكتوز ) ، دى ساكاريد ( سوكروز ) و ترىساكاريد ( ملزيتوز ) است كه به راحتى در آب حل مىشوند .\r\nموارد استفاده : از ترنجبين به‌عنوان ملين ، پايين‌آورنده‌ى تب و خلطآور\r\n\r\n","description":"","footnote":"","page_name":" 198 ","page_number":210},
  {"content":"\r\n\r\nاستفاده مىگردد .\r\nموارد استفاده در پزشكى گذشته : طبيعت آن معتدل و مايل به گرمى است .\r\nدر طب گذشته از ترنجبين در درمان سرفه ( به‌عنوان نرم‌كننده ) ، تب و يبوست استفاده مىشد .\r\n\r\n17 - 6 - 6 - جعفرى\r\nجعفرى ، ميوه‌هاى خشك‌شده‌ى گياه  Petroselinum crispum ( Miller ) A . W . Hill  از خانواده‌ى چتريان  ( Umbelliferae )  است كه حاوى حدّ اقل 2 درصد اسانس مىباشد .\r\nنامهاى گياه\r\nلاتين :  Petroselinum crispum ( Miller ) A . W . Hill \r\nفارسى : جعفرى\r\nعربى : فطراساليون ، كرفس مقدونس\r\nانگليسى :  Parsley , Percile \r\nاندام دارويى : قسمت مورد استفاده اين گياه ميوه‌ى آن مىباشد .\r\nموارد استفاده : از ميوه‌ى جعفرى به عنوان خلطآور ، ضد نفخ ، ضد اسپاسم ، ضد التهاب و ادرارآور استفاده مىشود . علاوه بر آن به‌عنوان يك معطّركننده در صنايع غذايى مورد مصرف قرار مىگيرد .\r\nموارد احتياط : با توجه به گزارشهاى مدلّل در مورد سميّت آن ( به علّت وجود اپيول و ميريستيسين ) ، نبايد به ميزان زياد به مصرف خوراكى برسد .\r\nجعفرى مىتواند باعث فعل و انفعالات فورى شود ؛ به خصوص وقتى در تماس خارجى قرار گيرد . اين دارو مىتواند باعث تشديد بيمارىهاى ادرارى\r\n\r\n","description":"","footnote":"","page_name":" 199 ","page_number":211},
  {"content":"\r\n\r\nشود و در درمان با مهاركننده آنزيم منوآمينواكسيداز  ( MAOI )  اخلال ايجاد كند . گفته مىشود كه جعفرى بر دوره‌ى قاعدگى و رحم نيز تأثير مىگذارد .\r\nافزون بر اين جعفرى در حاملگى تأثير دارد و گزارش شده است كه ميريستيسين از جفت عبور مىكند و مىتواند موجب سقط جنين شود . با توجه به اين نكات نبايد جعفرى را در طول حاملگى و شيردهى بيش از حدّى كه در غذا به كار برده مىشود ، مصرف نمود .\r\nموارد استفاده در پزشكى گذشته : طبيعت آن گرم و خشك است . در طب گذشته ميوه‌ى جعفرى به‌عنوان ادرارآور ، قاعده‌آور ( سقطكننده جنين ) و ضد نفخ استفاده مىشد .\r\nآثار فارماكولوژيك : در مورد عصاره‌ى جعفرى گزارش شده است كه موجب كاهش فشارخون حيوانات تا حد 40 % مىشود و مىتواند حركات تنفسى و فشارخون را در سگ بيهوش پايين آورد . همچنين اثر تقويتى بر روى عضلات اندام گوارشى و رحمى دارد .\r\nعصاره‌ى آبى جعفرى حاوى مواد آنتىتيامينى مىباشد كه در هنگام پخش يا تماس با شيره‌ى گوارشى ، اثر خود را از دست مىدهد . افزون بر اين ميريستيسين و آپيول هر دو ، جزء حشره‌كش‌هاى مؤثر محسوب مىگردند .\r\n\r\n18 - 6 - 6 - حنا\r\nحنا ، برگ‌هاى خشك‌شده گياه  Lawsonia inermis L .  ، از خانواده حنا  ( LYthraceae )  است كه حدّ اقل واجد 3 / 0 درصد لاوسون است .\r\n\r\n","description":"","footnote":"","page_name":" 200 ","page_number":212},
  {"content":"\r\n\r\nنامهاى گياه\r\nلاتين :  Lawsonia inermis L . \r\nفارسى : حنا\r\nعربى : الحنا ، القطب ، ارقان\r\nانگليسى :  Egyption privet , Cumphire , Henna \r\nاندام دارويى : برگ‌هاى گياه ، بخش دارويى آن است .\r\nموارد استفاده : حنا به صورت موضعى در درمان بيماريهاى قارچى پوست ، به‌ويژه در قارچهاى عامل كچلى و تخفيف دردهاى روماتيسمى به كار مىرود و جهت رنگ كردن پوست و مو استفاده مىشود .\r\nعوارض جانبى : پودر حنا مىتواند موجب تحريك پوست و درماتيت تماسى شود . برگ‌هاى حنا در موش‌هاى مادّه باعث نابارورى مىشود .\r\nموارد احتياط : هنگام رنگ كردن ابروها و مژه‌ها ، بايد دقّت كرد كه به چشم آسيبى نرسد .\r\nموارد استفاده در پزشكى گذشته : در گذشته حنا به صورت موضعى در درمان دردهاى مفاصل ، جوش و زخم به كار مىرفته و به‌عنوان عامل رنگ كننده‌ى پوست و مو مصرف مىشده است .\r\nآثار فارماكولوژيك : به علت وجود تانن ، داراى اثرات قابض است . به طور كلى آثار رنگ‌كنندگى و درمانى حنا را ناشى از وجود ماده‌ى لاوسون مىدانند . امّا اين ماده به تنهايى عمل نمىكند و به خصوص خاصيت رنگ - كنندگى آن به ساير مواد نيز بستگى دارد .\r\nلاوسون سميت بسيار كمى دارد و موجب كند شدن زودگذر ضربان\r\n\r\n","description":"","footnote":"","page_name":" 201 ","page_number":213},
  {"content":"\r\n\r\nقلب با افزايش انقباض آن مىشود . اثر ضد اسهالى آن را به علّت كاهش تونوس و حركات دودىشكل روده مىدانند و اثر ضد باكترى و ضد قارچى حنا را نيز را به علت لاوسون مىدانند .\r\n\r\n19 - 6 - 6 - خارخاسك\r\nخارخاسك ميوه‌ى خشك‌شده‌ى گياه  Tribulus terrestris L .  ، از خانواده‌ى اسفند  ( Zygophyllaceae )  است .\r\nنامهاى گياه\r\nلاتين :  Tribulus terrestris L . \r\nفارسى : خارخاسك ، خار مغيلان ، خارسه پهلو ، سه‌كوهك\r\nعربى : حسك ، ضرس العجوز\r\nانگليسى :  Land Caltrop , Caltrops \r\nاندام دارويى : قسمت‌هاى مورد استفاده اين گياه شامل ميوه ، دانه ، برگ ، ريشه و گاهى كليه‌ى اعضا گياه است ولى بيشتر ميوه‌ى آن استفاده مىشود .\r\nرنگ ميوه‌هاى آن سبز مايل به زرد ، بدون بو و با طعم مشخص است .\r\nموارد استفاده : خارخاسك به‌عنوان ادرارآور ، دفع‌كننده‌ى سنگهاى مجارى ادرار و تقويت‌كننده‌ى قواى جنسى به كار مىرود .\r\nموارد استفاده در پزشكى گذشته : در طب گذشته براى خارخاسك خاصيت ادرارآور و دفع‌كننده‌ى سنگ‌هاى مجارى ادرارى و تقويت‌كننده‌ى قواى جنسى قايل بودند و از آن به‌عنوان درمان‌كننده‌ى عفونت و التهاب لثه استفاده مىشده است .\r\nآثار فارماكولوژيك : گياه خارخاسك به علّت وجود مواد مختلف داراى\r\n\r\n","description":"","footnote":"","page_name":" 202 ","page_number":214},
  {"content":"\r\n\r\nخواص فارماكولوژيكى متعددى است . فلاونوييدهاى موجود در گياه داراى اثر ضد التهاب ، ضد آلرژى و وقفه‌دهنده‌ى رشد تومور بوده و افزون بر اين داراى اثر حفاظتى عروق و آنتى ترومبوتيك و اثر محافظت‌كننده‌ى مخاط دستگاه گوارش است . به نظر مىرسد مداخله فلاونوييدها در متابوليسم اسيد آراشيدونيك و نيز تعديل اثر برخى آنزيم‌ها در حضور فلاونوييدها منجر به بروز اين آثار مفيد درمانى مىشود . افزون بر اين ، گروهى از فلاونوييدهاى موجود در گياه سبب وقفه‌ى آنزيم‌هاى فسفوليپاز به‌ويژه فسفوليپاز  C  مىگردد . در ضمن آثار ضد ميكروبى ، ضد قارچى و ضد ويروسى بسيارى از فلاونوييدها در شرايط آزمايشگاهى تأييد شده است .\r\n\r\n20 - 6 - 6 - خاكشى\r\nخاكشى ، دانه‌هاى گياه  Descurainia sophia ( L . ) Webb Berth  ، از خانواده شب‌بو  ( Cruciferae )  است .\r\nنامهاى گياه\r\nلاتين :  Descurainia sophia ( L . ) Webb Beth . \r\nفارسى : خاكشى ، خاكشير\r\nعربى : خبه\r\nانگليسى :  Flix Weld \r\nموارد استفاده : دانه خاكشى به‌طور عمده به‌عنوان ملين و كاهش‌دهنده‌ى دماى بدن و به صورت مخلوط با كمى آب سرد استفاده مىشود .\r\nموارد استفاده در پزشكى گذشته : طبيعت آن گرم است . در گذشته خاكشى به‌عنوان اشتهاآور ، مقوّى معده ، ضد تب و ملين و در درمان سوءهاضمه\r\n\r\n","description":"","footnote":"","page_name":" 203 ","page_number":215},
  {"content":"\r\n\r\nاستفاده مىشده است .\r\nآثار فارماكولوژيك : دانه خاكشى به علّت داشتن گم و موسيلاژ در ديواره‌ى پوشش خود ، در آب متورم مىشود و هيدروژن توليد مىنمايد .\r\nهيدروژن توليدشده به علّت افزايش حجم و خاصيت نرم‌كنندگى ، باعث خروج محتويات روده مىشود . تحقيقات انجام‌شده نشان مىدهد كه با تجويز خوراكى عصاره‌ى اترى دانه خاكشى ، مقادير تيروكسين و ترى - يدوتيرونين خون كاهش مىيابد . به همين علت كاربرد درمانى دانه‌هاى خاكشى در بيماران مبتلا به پركارى تيروييد توصيه مىشود .\r\n\r\n21 - 6 - 6 - دارچين\r\nدارچين ، پوست خشك‌شده‌ى ساقه‌ى گياه  Cinnamomum zeylanicum Blume  ، از خانواده‌ى برگ‌بو  ( Lauraceae )  است كه عارى از بافت پنبه‌اى خارجى و پارانشيم زير آن است و حدّ اقل داراى 2 / 1 درصد ( حجمى / وزنى ) اسانس است .\r\nنامهاى گياه\r\nلاتين :  Cinnamomum zeylanicum Blume \r\nفارسى : دارچين\r\nعربى : دارصينى\r\nانگليسى :\r\n Common cinnamon tree , ceylan cinnamon , True cinnamon \r\nموارد استفاده : از دارچين به‌عنوان ادويه و معطّركننده در فرآورده‌هاى غذايى و دارويى استفاده مىشود ؛ به علاوه دارچين را در درمان بىاشتهايى ، سوءهاضمه ، نفخ ، تهوّع و اسهال كودكان استفاده مىكنند .\r\n\r\n","description":"","footnote":"","page_name":" 204 ","page_number":216},
  {"content":"\r\n\r\nعوارض جانبى و موارد احتياط : افزايش حركات دودى روده ، تحريك تنفسى و تعريق به وسيله مركز وازوموتور و به دنبال آن فاز آرامش مركزى كه علامت آن خواب‌آلودگى و ضعف است ، از عوارض جانبى مصرف اين گياه است . اسانس دارچين محرّك پوست و مخاط بوده و نبايد به صورت خوراكى يا جلدى\r\nمصرف شود .\r\nموارد استفاده در پزشكى گذشته : طبيعت آن گرم و خشك است . در طب گذشته از دارچين در درمان سوءهاضمه ، نفخ و بدبويى دهان استفاده مىشد و آن را ادرارآور نيز مىدانستند .\r\nآثار فارماكولوژيك : آثار ضد ميكروب ، ضد انگل ، بادشكن و ضد اسپاسم دارچين ، احتمالا به دليل اسانس آن است . اسانس دارچين داراى آثار ضد ميكروبى و قارچ‌كشى است ، كه احتمالا اين آثار مربوط به محتواى ارتو - متوكسىسينام آلدئيد آن است . افزون بر اين ، اسانس دارچين داراى آثار ضد ويروسى و لاروكشى است . ثابت شده است كه عصاره‌ى دىاكسيد كربن از پوست دارچين ( به ميزان 1 / 0 درصد ) ، به‌طور كامل رشد ميكروارگانيسم‌هاى مختلفى شامل استافيولوكوك آرئوس ، كانديديا آلبيكانس و اشرشياكلى را مهار مىكند .\r\n\r\n22 - 6 - 6 - رازيانه\r\nرازيانه ، ميوه‌هاى خشك‌شده‌ى گياه  Foeniculum vulgare Miller  ، از خانواده‌ى  ( Apiaceae )  است كه حدّ اقل داراى 4 درصد اسانس ( حجم / وزن ) است .\r\n\r\n","description":"","footnote":"","page_name":" 205 ","page_number":217},
  {"content":"\r\n\r\nنامهاى گياه\r\nلاتين :  Foeniculum vulgare Miller subsp . Vulgare \r\nفارسى : رازيانه ، باديان ، باديان سبز ، راجومه ، رزنه\r\nعربى : رازيانج ، شمره ، شمار ، بسباس ، بارهليا ، برهليا\r\nانگليسى :  Fennel \r\nموارد استفاده : از رازيانه به صورت خوراكى در درمان نفخ ، سوءهاضمه و اسپاسم عضلات ، همچنين به‌عنوان خلطآور ، ادرارآور و افزايش‌دهنده‌ى شير استفاده مىشود و گاه به صورت موضعى به‌عنوان ضد ميكروب در درمان التهاب لثه مورد استفاده قرار مىگيرد .\r\nموارد استفاده در پزشكى گذشته : طبيعت آن گرم و خشك است . در طب گذشته رازيانه به‌عنوان ضد نفخ ، ادرارآور ، دفع‌كننده‌ى سنگهاى مجارى ادرارى و افزايش‌دهنده‌ى شير استفاده مىشد .\r\nآثار فارماكولوژيك : ميوه‌هاى رازيانه داراى نوعى اثر استروژنيك است و سبب افزايش وزن و چاقى مىشود . ميوه و اسانس رازيانه به دليل دارا بودن آنتول ، باعث كاهش يا توقّف اسپاسم‌هاى دستگاه گوارش و تشديد ترشح شيرابه‌هاى گوارشى و درنتيجه بالا رفتن كيفيت هضم مىشود . مجموعه‌ى اين اعمال سبب رفع سوءهاضمه مىشود و به دنبال آن برخى از بيخوابىها كه در اثر اختلالات فيزيكى دستگاه گوارش به وجود مىآيد ، درمان مىشود .\r\nبررسىهاى دقيق‌تر نشان داده‌اند كه اثر آنتى اسپاسموديك اسانس رازيانه از طريق مهار انقباضات ناشى از استيل‌كولين و هيستامين صورت مىگيرد .\r\nعصاره‌ى آبى به دست آمده از برگ‌هاى رازيانه مىتواند فشارخون سرخرگى\r\n\r\n","description":"","footnote":"","page_name":" 206 ","page_number":218},
  {"content":"\r\n\r\nرا بدون آنكه بر تعداد ضربانهاى قلب يا تنفس تأثير داشته باشد ، به طرز چشمگيرى كاهش دهد .\r\n\r\n23 - 6 - 6 - رزمارى\r\nرزمارى ، برگ و سرشاخه‌هاى گلدار خشك‌شده‌ى گياه  Rosmarinus officinalis L .  ، از خانواده‌ى نعناعيان  ( Lamiaceae )  است كه حدّ اقل داراى 1 درصد ( حجم / وزن ) روغن فرار است .\r\nنامهاى گياه\r\nلاتين :  Rosmarinus officinalis L . \r\nفارسى : رزمارى ، رومارن\r\nعربى : اكليل الجبل ، حصالبان ، حصالبان اكسير\r\nانگليسى :  Rosemary , Common Rosemary , Moorwort , Herb of \r\n Memory \r\nموارد استفاده : از رزمارى به صورت خوراكى در درمان اضطراب ، سردرد ، ميگرن ، فشارخون ، نفخ و بىاشتهايى و به صورت موضعى به‌عنوان مسكّنى در درمان دردهاى عضلانى و بيماريهاى روماتيسمى استفاده مىشود .\r\nهمچنين به علت عطر و طعم مناسب در صنايع آرايشى - بهداشتى مورد استفاده قرار مىگيرد .\r\nموارد احتياط : بهتر است رزمارى در دوران باردارى ، شيردهى و در بيماران صرعى مصرف نشود .\r\nموارد استفاده در پزشكى گذشته : در گذشته از رزمارى به صورت خوراكى\r\n\r\n","description":"","footnote":"","page_name":" 207 ","page_number":219},
  {"content":"\r\n\r\nو به‌عنوان ادرارآور ، ضد نفخ و به صورت موضعى به‌عنوان ضد التهاب و ضد درد استفاده مىشده است .\r\nآثار فارماكولوژيك : آثار ضد ميكروبى گياه و روغن فرّار آن عليه بعضى از ميكروب‌ها تأييد شده است . روغن فرّار رزمارى اثر مشخصى بر روى عضله صاف ايلئوم خوكچه هندى دارد . اين اثر مربوط به بورنئول موجود در روغن فرّار است كه در شرايط آزمايشگاهى به‌عنوان يك آنتاگونيست استيل - كولين عمل مىكند . همچنين در مطالعه‌ى ديگرى اثر شل‌كنندگى روغن فرّار رزمارى بر اسفنكتر اودى خوكچه‌ى هندى كه قبلا با مرفين منقبض شده ، ديده مىشود . آثار ضد التهاب ، ضد كمپلمانى ، آنتى اكسيدانى و آنتى گنادوتروپيك نيز ثابت شده است .\r\n\r\n24 - 6 - 6 - ريحان\r\nريحان سرشاخه‌هاى گلدار و برگهاى خشك‌شده گياه  Ocimum basilicum L .  ، از خانواده‌ى نعناعيان  ( Lamiaceae )  است كه حدّ اقل داراى 25 درصد اسانس است .\r\nنامهاى گياه\r\nلاتين :  Ocimum basilicum L . \r\nفارسى : ريحان ، ريحان الملك ، شاهسفرم ، نازبو\r\nعربى : ريحان ، صعتر هندى\r\nانگليسى :  Basil , Sweet basil , Garden basil , Hoary basil \r\nموارد استفاده : از ريحان به‌عنوان ضد اسپاسم ، ضد نفخ ، اشتهاآور ، آرام بخش ، ادرارآور و شيرافزا استفاده مىشود . علاوه بر آن به‌عنوان سبزى و\r\n\r\n","description":"","footnote":"","page_name":" 208 ","page_number":220},
  {"content":"\r\n\r\nادويه مورد مصرف قرار مىگيرد . از اسانس ريحان در صنايع كنسروسازى و آرايشى - بهداشتى نيز استفاده مىشود .\r\nموارد استفاده در پزشكى گذشته : در طب گذشته از ريحان به‌عنوان ضد التهاب ، اشتهاآور و ضد اسهال استفاده مىشده است .\r\nآثار فارماكولوژيك : اثر ضد ميكروبى تعدادى از گونه‌هاى ريحان بر باكترىهاى گرم مثبت و منفى و همين‌طور قارچ‌هاى پاتوژن و غير پاتوژن بررسى شده است و نوعى ريحان فرانسوى ، اثر خوبى روى درماتوفيت‌ها نشان داده است .\r\n\r\n25 - 6 - 6 - زردچوبه\r\nزردچوبه ، ريزوم خشك‌شده‌ى گياه  Curcuma Longa L .  ، از خانواده‌ى زنجبيل  ( Zingiberaceae )  است كه داراى حدّ اقل 2 درصد روغن فرار و حد اقل 5 / 3 درصد تركيبات كوركومينوييدى براساس كوركومين است .\r\nنامهاى گياه\r\nلاتين :  Curcuma longa L . \r\nفارسى : زردچوبه\r\nعربى : بقله الخاطيف ، هرد ، عقيد هندى ، كركيم\r\nانگليسى :  Turmeric , Curcuma \r\nموارد استفاده : زردچوبه به‌عنوان صفراآور ، ضد نفخ و در تسكين دردهاى روماتيسمى و نيز به‌عنوان ادويه به صورت خوراكى مصرف مىشود و به صورت موضعى در درمان برخى التهابات پوستى كاربرد دارد .\r\nموارد استفاده در پزشكى گذشته : در طب گذشته از زردچوبه به\r\n\r\n","description":"","footnote":"","page_name":" 209 ","page_number":221},
  {"content":"\r\n\r\nصورت خوراكى و به‌عنوان صفراآور و درمان يرقان استفاده مىشده و به صورت موضعى در درمان داء الصدف ( پسوريازيس ) به كار برده مىشده است .\r\nآثار فارماكولوژيك : خاصيت صفراآورى آن مربوط به مواد رنگى دىفرولويل متان است . علاوه بر اين ، اسانس فرّار آن نيز خاصيت صفرا آورى دارد . همچنين اسانس فرّار و مواد رنگى آن اثر آنتىسپتيكى دارد . به علّت حلّاليت بسيار خوب اسانس ، در دفع سنگ‌هاى صفرايى نيز استفاده مىشود .\r\n\r\n26 - 6 - 6 - زرشك\r\nزرشك ، پوست ريشه‌هاى خشك‌شده‌ى گياه  Berberis vulgaris L .  ، از خانواده‌ى زرشك  ( Berberidaceae )  است كه حدّ اقل حاوى 5 / 1 درصد بربرين است .\r\nنامهاى گياه\r\nلاتين :  Berberis vulgaris L . \r\nفارسى : زرشك\r\nعربى : عقده ، انبرباريس ، عود الريح\r\nانگليسى :  Barberry , Pipperidage , Berberry \r\nموارد استفاده : از پوست ريشه گونه‌هاى مختلف زرشك در درمان يبوست ، التهاب كبد و التهاب دهان و گلو استفاده مىشود .\r\nموارد احتياط : از مصرف اين دارو در دوران حاملگى بايد اجتناب كرد .\r\nعوارض جانبى : از عوارض جانبى شايع آن مىتوان گيجى ، خونريزى\r\n\r\n","description":"","footnote":"","page_name":" 210 ","page_number":222},
  {"content":"\r\n\r\nبينى ، تهوّع ، اسهال ، استفراغ و تحريك كليوى را نام برد .\r\nموارد استفاده در پزشكى گذشته : طبيعت آن سرد و خشك است . در گذشته از زرشك به‌عنوان اشتهاآور و ضد التهاب استفاده مىشد .\r\nآثار فارماكولوژيك : نمك‌هاى آلكالوييدى زرشك خاصيت باكترىكش دارند . همچنين در تهيه‌ى قطره‌هاى چشمى و محلول‌هاى شستشوى چشم استفاده مىشود . در ضمن اثرات ضد تشنجى ، آرام‌بخش و ادرارآور دارد .\r\n\r\n27 - 6 - 6 - زعفران\r\nزعفران ، كلاله‌ى مادگى خشك‌شده گياه  Crocus sativus L .  ، از خانواده‌ى زنبق  ( Iridaceae )  است كه حدّ اقل حاوى 4 / 0 درصد اسانس ( حجم / وزن ) است .\r\nنامهاى گياه\r\nلاتين :  Crocus Sativus L . \r\nفارسى : زعفران\r\nعربى : الزعفران ، كروكو\r\nانگليسى :  Saffron , True Saffron , Dye Saffron , Crocus \r\nموارد استفاده : از زعفران به عنوان ماده‌ى معطّركننده و طعم‌دهنده استفاده مىشود و نوع تازه آن به‌عنوان داروى آرام‌بخش و ضد اسپاسم مصرف مىشود .\r\nعوارض جانبى : مصرف زياد زعفران باعث خونريزى ، تهوّع ، اسهال و سرگيجه مىشود . همچنين مصرف بيش از اندازه‌ى آن باعث سقط جنين مىشود و مخدّر است .\r\n\r\n","description":"","footnote":"","page_name":" 211 ","page_number":223},
  {"content":"\r\n\r\nموارد استفاده در پزشكى گذشته : طبيعت آن خشك و گرم است . در گذشته براى افزايش شادى ، خواب‌آورى و كاهش اشتها استفاده مىشده است .\r\nو براى آن خواص تسكين‌دهنده و ادرارآور قايل بوده‌اند .\r\n\r\n28 - 6 - 6 - زيتون\r\nزيتون ، برگ‌هاى خشك‌شده‌ى گياه  Olea europaea L .  از خانواده‌ى زيتون  ( Oleaceae )  است .\r\nنامهاى گياه\r\nلاتين :  Olea europaea L . \r\nفارسى : درخت زيتون ، زه‌دار ( در رودبار )\r\nعربى : شجر الزيتون\r\nانگليسى :  Olive Tree \r\nاندام دارويى : قسمت مورد استفاده درخت زيتون برگ آن است .\r\nموارد استفاده : برگ زيتون داراى اثر ادرارآور است و جهت كاهش فشارخون مورد استفاده قرار مىگيرد .\r\nعوارض جانبى : تجويز عصاره‌ى برگ زيتون روى موش‌هاى صحرايى در دوزهاى مختلف و به مدت 60 روز متوالى ، باعث پيدايش عوارضى نظير افزايش وزن ، كاهش فشارخون ، كاهش قند خون و كاهش اسيد اوريك خون در حيوانات تحت درمان شده بود .\r\nموارد استفاده در پزشكى گذشته : طبيعت زيتون كال سرد معتدل است ، امّا طبيعت زيتون رسيده گرم است و روغنش مايل به ترى است . در طب گذشته بيشتر از روغن زيتون به‌عنوان ملين استفاده نموده و آن را به خصوص\r\n\r\n","description":"","footnote":"","page_name":" 212 ","page_number":224},
  {"content":"\r\n\r\nبراى معالجه‌ى دردهاى عصبى توصيه مىكردند ؛ ولى از مصرف برگ زيتون در منابع طب سنّتى گزارشى مشاهده نشده است .\r\nآثار فارماكولوژيك : در آزمايش بر روى حيوانات ، اثر پايين‌آورنده‌ى فشارخون سيستولى و دياستولى و انبساط سطحى عروق توسط زيتون ، ثابت شده است . علاوه بر اين ، زيتون داراى اثر كاهش‌دهنده‌ى قند خون است و تأثير ادرارآور نيز دارد . اثر پايين‌آورنده‌ى فشارخون در حيوانات مختلف كه داراى فشارخون عادى و بالا بودند ، به وسيله‌ى اولئوروپئين موجود در برگ زيتون ثابت شده است . همچنين بر سلسله اعصاب مركزى و جريان خون سطحى نيز مؤثر است و باعث افزايش جريان خون عروق كرونر نيز مىشود . به علاوه داراى اثر ضد اسپاسم روى عضلات صاف و اثر ضد آريتمى نيز مىباشد . عصاره‌ى خشك‌شده‌ى محلول برگ زيتون ( اولئوروپئين ) با دوزهاى پايين ،  CNS  را تحريك مىكند ، امّا در دوزهاى بالا ، باعث تضعيف  CNS  مىشود . زيتون همچنين داراى اثرات ضد التهابى مهم وابسته به دوز است . علاوه بر اين ، اثر حفاظتى واضحى بر روى زخمهاى معده ناشى از مصرف آسپرين دارد . روغن زيتون ترشحات داخلى صفرا را نيز افزايش مىدهد و همچنين داراى آثار ملينى ( با تقويت انقباض ماهيچه‌هاى روده ) و تسكين‌دهندگى بر مخاطها است .\r\n\r\n29 - 6 - 6 - زيره سبز\r\nزيره سبز ميوه‌ى خشك‌شده‌ى گياه  Cuminum cyminum L .  از - خانواده‌ى چتريان  ( Apiaceae )  است كه حدّ اقل 5 / 2 درصد اسانس دارد .\r\n\r\n","description":"","footnote":"","page_name":" 213 ","page_number":225},
  {"content":"\r\n\r\nنامهاى گياه\r\nلاتين :  Cuminum cyminum L . \r\nفارسى : زيره سبز\r\nعربى : كمون ، سنوت\r\nانگليسى :  Cumin \r\nموارد استفاده : از زيره سبز در درمان نفخ و سوءهاضمه استفاده مىشود ؛ علاوه بر آن داراى اثر ادرارآور و افزاينده‌ى شير مىباشد .\r\nموارد استفاده در پزشكى گذشته : در طب گذشته زيره سبز را در درمان نفخ ، سوءهاضمه و زياد شدن شير مؤثر مىدانستند .\r\nآثار فارماكولوژيك : زيره‌ى سبز به علت داشتن مقادير قابل توجه اسانس ( روغن فرّار ) داراى خاصيت كلى اسانس‌هاى فرّار است . با تأثير بر روى عضلات صاف اندام گوارشى ، موجب بروز اثر ضد اسپاسمى و ضد نفخ مىشود . علاوه بر اين خاصيت ضد ميكروبى آن به خوبى روى ميكروارگانيسم‌هاى گرم مثبت ظاهر شده و بر عفونتهاى ميكروبى اندام گوارشى نيز مؤثر است .\r\n\r\n30 - 6 - 6 - زيره سياه\r\nزيره‌ى سياه ميوه‌هاى خشك رسيده‌ى گياه  Carum carvi L .  از خانواده‌ى چتريان  ( Umbelliferae )  است كه 5 / 2 درصد ( حجم / وزن ) اسانس دارد .\r\nنامهاى گياه\r\nلاتين :  Carum carvi L . \r\nفارسى : زيره سياه ، زيره\r\n\r\n","description":"","footnote":"","page_name":" 214 ","page_number":226},
  {"content":"\r\n\r\nعربى : كرويا ، كمون ارمنى\r\nانگليسى :\r\n Caraway Fruit , Caraway seed . Alcaravia , Carum , Carwey \r\nموارد استفاده : زيره‌ى سياه داراى اثرات ضد نفخ ، ضد اسپاسم ، ضد ميكروب و قابض است و همچنين در درمان اختلالات گوارشى بويژه در قولنج نفخى كودكان و همچنين التهاب‌هاى دستگاه تنفسى كاربرد دارد .\r\nمصرف عمده‌ى زير سياه به‌عنوان عطر و طعم‌دهنده در صنايع غذايى است .\r\nعوارض جانبى : مصرف مداوم و بىرويه آن موجب پيدايش ناراحتىهايى در بدن مىشود و براى كليه‌ها و كبد مضر است .\r\nموارد استفاده در پزشكى گذشته : طبيعت آن گرم است . در طب گذشته براى زيره سياه خواص ضد نفخ ، قابض ، هضم‌كننده‌ى غذا و اشتهاآور قايل بودند .\r\nآثار فارماكولوژيك : تأثيرات ضد نفخ و ضد اسپاسم زيره سياه ، به علّت وجود مواد خاص موجود در اسانس به‌ويژه كارون است . مواد موجود در ميوه به دليل دارا بودن خاصيت ليپوفيليك توسط حل شدن در غشا سيتوپلاسمى و تداخل در ساختمان پروتئينى آنزيم ، سبب از بين بردن ميكروارگانيسم مىشود و از طرفى در فسفريلاسيون اكسيداتيو شركت نموده و يا مىتوانند در زنجيره‌ى تنفسى انتقال الكترون اختلال به وجود آورند . به علاوه مىتوانند در فعاليت‌هاى سوكسينات دهيدروژناز و واكنش‌هاى وابسته به  NADH  وقفه ايجاد كنند . همچنين مكانيسم ضد اسپاسم و ضد التهاب آن ممكن است به دليل مهار بيوسنتز پروستاگلاندين و يا جلوگيرى از انتقال كلسيم باشد .\r\n\r\n","description":"","footnote":"","page_name":" 215 ","page_number":227},
  {"content":"\r\n\r\n\r\n31 - 6 - 6 - سدر\r\nسدر ، برگ‌هاى خشك‌شده‌ى گياه  Zizyphus spina - christi ( L . ) Willd .  از خانواده‌ى عناب  ( Rhamnaceae )  است .\r\nنامهاى گياه\r\nلاتين :  Zizyphus spina - christi ( L . ) Willd \r\nفارسى : سدر ، كنار ، منبل داود ، سنجد گرجى ، ضال\r\nعربى : شجر النبق ، السدر\r\nانگليسى :  Christ's thorn . Nabk tree \r\nموارد استفاده : از برگ سدر به‌عنوان شوينده‌ى موى سر و بدن استفاده مىشود . همچنين به‌عنوان ضدعفونىكننده و ضد قارچ مصرف موضعى دارد .\r\nموارد استفاده در پزشكى گذشته : طبيعت آن خشك است . در طب گذشته از سدر جهت بهبود زخمها و شستشوى موى سر و بدن استفاده مىشد .\r\nآثار فارماكولوژيك : برگ سدر علاوه بر داشتن خاصيت شستشودهنده‌ى موى سر و بدن ، داراى خاصيت پايين‌آورنده‌ى قند خون نيز مىباشد ؛ به‌طورىكه در مطالعه‌ى مشخص شد كه مصرف عصاره‌ى بوتانلى سدر ، همچنين ساپونين اصلى موجود در آن يعنى كريستينين  A  به مدت 4 هفته در موش‌هاى صحرايى كه داراى قند خون طبيعى بوده‌اند ، اثر معنى دارى بر قند خون آنها ندارد ، ولى در موش‌هايى كه توسط استرپتوروتوسين ديابتى شدند ، هر دو عامل مذكور به‌طور معنىدار موجب كاهش سطح قند سرم ، همچنين كاهش فعّاليت فسفوريلاز و گلوكز 6 - فسفاتاز و افزايش\r\n\r\n","description":"","footnote":"","page_name":" 216 ","page_number":228},
  {"content":"\r\n\r\nسطح پيرووات و گليكوژن كبدى گرديد و موجب بهبود در مصرف گلوكز شد .\r\n\r\n32 - 6 - 6 - سنا\r\nسنا ، برگچه‌هاى خشك‌شده‌ى گياه  Senna italica Miller .  از خانواده‌ى نخود  Leguminosae ( Caesalpinaceae )  است كه حدّ اقل واجد 5 / 1 درصد گليكوزيدهاى هيدروكسى آنتراسن مىباشد .\r\nنامهاى گياه\r\nلاتين :  Senna italica Miller \r\nفارسى : كسپيند ، سنا ، سناكورى ، ديديوال ، كوسن\r\nعربى : سناء الكلب\r\nانگليسى :  Dog senna , Italian senna , Spanish senna \r\nموارد استفاده : سنا داراى اثرات مسهل و ملين است و از آن در درمان يبوست و به منظور تخليه‌ى روده قبل از اعمال جراحى استفاده مىشود .\r\nعوارض جانبى : سنا ممكن است سبب ناراحتىهاى شكمى خفيفى مثل قولنج يا كرامپ مىشود و مصرف طولانىمدّت يا بيش از تجويز ، مىتواند باعث اسهال همراه با از دست رفتن آب و الكتروليت‌ها ( به‌ويژه پتاسيم ) شود كه با پيشرفت آن ، عارضه‌ى كولون با ضعف همراه مىشود .\r\nموارد منع مصرف : حساسيت به دارو ، تهوّع ، استفراغ و ديگر علايم آپانديسيت ، جراحى حاد شكمى ، انسداد روده‌اى ناشى از مدفوع سفت و ديگر موارد انسدادى و درد غير مشخص شكمى .\r\nمصرف در باردارى و شيردهى : سنا در دسته داروهاى  C  حاملگى قرار\r\n\r\n","description":"","footnote":"","page_name":" 217 ","page_number":229},
  {"content":"\r\n\r\nمىگيرد و مصرف آن تنها زمانى مجاز است كه نياز آن كاملا مشخص شود و فوايد استفاده‌ى آن براى جنين بيشتر از زيان احتمالى آن باشد .\r\nموارد استفاده در پزشكى گذشته : در گذشته از سنا به‌عنوان مسهل استفاده مىشده است .\r\nآثار فارماكولوژيك : برگ سنا جزء دسته ملين‌هاى محرّك است .\r\nگليكوزيدها آنتراكينونى سنا پس از هضم ، هيدروليز شده و آنتراكينون آزاد و فعّال ايجاد مىكند . اين عمل بدين صورت انجام مىشود كه بخشى از گليكوزيدهاى آنتراكينونى سنا از روده كوچك جذب شده ، در كبد هيدروليز مىشود و آنتراكينون فعّال حاصله به داخل كولون ترشح مىشود ( احتمالا بخشى از گليكوزيدهاى آنتراكينون فعّال حاصله به داخل كولون ترشح مىشود ) . احتمالا بخشى از گليكوزيدهاى آنتواكينونى سنا كه در اين مرحله جذب نشده‌اند ، به وسيله‌ى آنزيم‌هاى باكتريايى در كولون هيدروليزشده و آنتراكينونى فعال توليد مىشود . در مجموع اثر ملينى ، عمدتا در كولون اعمال شده و به تحريك شبكه‌ى ميانتريك ( اورباخ ) توسط آنتراكينون فعّال و در نتيجه افزايش حركات دودىشكل روده نسبت داده مىشود .\r\n\r\n33 - 6 - 6 - سنبل الطيب\r\nسنبل الطيب ، ريشه‌ها و ريزوم‌هاى خشك‌شده‌ى گياه  Valeriana Sisymbriifolia Vahi .  و يا گونه‌هاى مشابه از خانواده‌ى سنبل الطيب  ( Valerianaceae )  كه حدّ اقل واجد 5 / 0 درصد اسانس مىباشد .\r\nنامهاى گياه\r\nلاتين :  Valeriana Sisymbriifolia Vahl . \r\n\r\n","description":"","footnote":"","page_name":" 218 ","page_number":230},
  {"content":"\r\n\r\nفارسى : سنبل الطيب ، و الريان كوهستانى ، علف گربه\r\nعربى : حشيشه القطه ، سنبل العصافير\r\nانگليسى :  Valerian , Common valerian \r\nموارد استفاده : سنبل الطيب داراى آثار آرام‌بخش ، خواب‌آور و ضد اسپاسم است و در درمان مواردى چون بىقرارى ، مشكلات عصبى براى خوابيدن ، فشار عصبى و كوليك‌هاى گوارشى مورد استفاده قرار مىگيرد .\r\nموارد احتياط : به علت دارا بودن اثر كاهش فعاليت  CNS  ، ممكن است باعث تقويت اثرات آرام‌بخشى داروهاى آرام‌بخش شود . برعكس بسيارى از داروهاى آرام‌بخش ، اثر كاهش فعاليت  CNS  سنبل الطيب به وسيله‌ى الكل تقويت نمىشود .\r\nمصرف در باردارى و شيردهى : مصرف فرآورده‌هاى اين گياه در حاملگى و شيردهى مطالعه نشده است و نبايد در حاملگى و شيردهى مصرف شود .\r\nموارد استفاده در پزشكى گذشته : در گذشته از سنبل الطيب به‌عنوان آرام‌بخش ، خواب‌آور و جهت رفع تشنج استفاده مىشده است .\r\nآثار فارماكولوژيك : اثر كاهش فعّاليت تركيبات والپوتريات بر روى  CNS  موشها ، پس از تزريق داخل صفاقى مطالعه شده است . اين اثر براى والپوتريات‌ها و تركيبات حاصل از تخريب آنها تأييد شده است ، گرچه اين فعّاليت با مصرف خوراكى تركيبات فوق ، به ميزان قابل توجّهى كم مىشود .\r\nمطالعات انجام‌شده بر روى انسان ، اثرات آرام‌بخش سنبل الطيب را تأييد كرده است و تأثير خواب‌آورى بر روى افراد طبيعى بىخواب و افرادى با خواب غير طبيعى را نشان مىدهد . به علاوه مطالعات نشان مىدهد كه سنبل\r\n\r\n","description":"","footnote":"","page_name":" 219 ","page_number":231},
  {"content":"\r\n\r\nالطيب زمان شروع خواب را كوتاه مىكند . همچنين بىنظمى خواب ، زمان بيدارى بعد از خواب و بيدار شدن مكرّر در طول خواب و كيفيت خواب را بهبود مىبخشد .\r\n\r\n34 - 6 - 6 - سياه‌دانه\r\nسياه‌دانه ، دانه‌هاى خشك‌شده‌ى گياه  Nigella sativa L .  از خانواده‌ى آلاله  ( Ranunculaceae )  است .\r\nنامهاى گياه\r\nلاتين :  Nigella sativa L . \r\nفارسى : سياه‌دانه ، سياه‌تخمه\r\nعربى : شونيز ، حبه البركه ، كمون اسعد ، حبه سوداء ، كمون اكحل ، شانوج\r\nانگليسى :  Black cumin , Black caraway , Coriander of rome , \r\n Garden fennel flower , Nutmeg flower , Roman coriander \r\nموارد استفاده : از سياه‌دانه به‌عنوان ضد نفخ ، ضد سرفه ، ضد آسم ، ضد التهاب ، بىحس‌كننده‌ى موضعى و ضد كرم استفاده شده است .\r\nهمچنين به‌عنوان ادويه در صنايع غذايى و مصارف خانگى مورد مصرف قرار مىگيرد .\r\nموارد استفاده در پزشكى گذشته : طبيعت آن گرم و خشك است . در طب سنّتى ايران ، اين گياه به‌عنوان افزاينده‌ى شير و همچنين به‌عنوان ضد انگل‌هاى روده‌اى ، اسهال و ضد نفخ مصرف مىشده است .\r\n\r\n","description":"","footnote":"","page_name":" 220 ","page_number":232},
  {"content":"\r\n\r\nآثار فارماكولوژيك : اثر ضد باكتريايى عصاره‌ى سياه‌دانه به صورت برون تنى نشان داده شده است . بيشترين اثر عصاره‌ى هگزانى بر استرپتوكوك پيوژن ، استرپتوكوك ويريدانس و استافيلوكوك آرئوس ديده شده است .\r\nديگر اثرات فارماكولوژيك سياه‌دانه عبارتند از : اثرات ضد درد ، بىحس كنندگى ضعيف ، حشره‌كشى ، شل‌كنندگى برنش . علاوه بر اين سياه‌دانه در يك مخلوط گياهى كه براى كنترل ديابت استفاده مىشود وجود دارد .\r\n\r\n35 - 6 - 6 - سير\r\nسير ، پياز تازه‌ى گياه  Allium sativum L .  از خانواده‌ى لاله  ( Liliaceace )  است . پودر پياز سير حاوى حدّ اقل 3 / 0 درصد آليسين است .\r\nنامهاى گياه\r\nلاتين :  Allium sativum L . \r\nفارسى : سير\r\nعربى : ثوم\r\nانگليسى :\r\n Garlic , Poor - man's treacle , Cherlys tryacle , English garlic \r\n Clowns treacle , Pourett Pourett , Country mans treacle , Common garlic . \r\nموارد استفاده : مصرف سير باعث كاهش فشار و چربى خون مىشود و در درمان بيمارىهاى قلبى - عروقى مفيد است . سير داراى اثرات ضد عفونى كننده ، كاهنده‌ى رشد باكترىها ، ضد ويروس ، هضم‌كننده‌ى غذا ، اشتهاآور ، صفراآور ، خلطآور ، پايين‌آورنده‌ى قند خون و افزايش‌دهنده‌ى مقدار گلبول‌هاى سفيد خون است .\r\n\r\n","description":"","footnote":"","page_name":" 221 ","page_number":233},
  {"content":"\r\n\r\nموارد استفاده در پزشكى گذشته : طبيعت آن گرم و خشك است . در گذشته از سير به‌عنوان ادرارآور ، قاعده‌آور ، ضد نفخ و ضد التهاب استفاده مىشده است . همچنين مصرف آن را در درمان تنگى نفس و سرفه‌ى مزمن مفيد مىدانسته‌اند .\r\nآثار فارماكولوژيك : تركيبات گوگردى و ساپونين‌هاى موجود در آن اثر كاهندگى چربى خون دارد . عصاره‌ى سير به‌عنوان يك آنتىبيوتيك قوى ، مؤثر و با طيف وسيع استفاده مىشود . اثر ضد ويروسى سير به دليل تأثير مستقيم عصاره‌ى سير بر ويروس‌ها بوده و ربطى به عمل تحريكى سير بر سيستم ايمنى ندارد . سير با افزايش ترشح انسولين و نيز آزاد كردن هرچه بيشتر انسولين باند شده ، اثر آنتى ديابتى خود را نشان مىدهد .\r\n\r\n36 - 6 - 6 - شنبليله\r\nشنبليله ، دانه‌هاى گياه  Trigonella foenum - graecum L .  از خانواده‌ى نخود  ( Fabaceae )  است .\r\nنامهاى گياه\r\nلاتين :  Trigonella foenum - graecum L . \r\nفارسى : شنبليله ، تخم شنبليله ، شمبليله\r\nعربى : حلبه\r\nانگليسى :  Fenugreek , Foenugreek , Greek Hay \r\nموارد استفاده : دانه‌ى شنبليله ، داراى اثرات كاهنده‌ى قند و كلسترول خون ، ضد التهاب ، مليّن ، خلطآور ، اشتهاآور و افزاينده‌ى ترشح شير دارد و به‌عنوان چاشنى و ادويه نيز به كار مىرود . شنبليله يكى از منابع توليد\r\n\r\n","description":"","footnote":"","page_name":" 222 ","page_number":234},
  {"content":"\r\n\r\nديوسژنين جهت تهيه هورمون‌ها مىباشد .\r\nعوارض جانبى : بوى نامطبوع دانه ، تحريكات پوستى و سردرد ، تهوّع و حالت آشفتگى ، كاهش شديد قند خون به علّت مصرف زياد گياه از عوارض جانبى اين گياه است . شنبليله باعث تحريك رحم مىشود ؛ بنابراين در زمان حاملگى و شيردهى بايد با احتياط بيشترى مصرف شود . مصرف همزمان شنبليله با ديگر داروها به خاطر وجود تركيبات موسيلاژى در دانه ، باعث كاهش تأثير ساير داروها مىشود . بيمارانى كه از داروهاى وقفه‌دهنده‌ى آنزيم منوآمينواكسيد  ( MAOI )  ، داروهاى هورمونى و ضد انعقاد استفاده مىكنند ، بايد با دقّت بيشترى اين گياه را مصرف كنند .\r\nموارد استفاده در پزشكى گذشته : طبيعت آن گرم است . در گذشته ، شنبليله به‌عنوان نرم‌كننده‌ى موضعى ، ضد لك ، ضد التهاب ، تسكين‌دهنده‌ى درد مفاصل ، كاهش سرفه ، اشتهاآور و مليّن استفاده مىشد .\r\nآثار فارماكولوژيك : تركيبات موسيلاژى گياه باعث التيام‌بخشى ، محافظت و نرم‌كنندگى ، كاهش تحريكات مخاط و ساير تأثيرات موضعى است . شنبليله اثر ضد ديابتى دارد و پس از مصرف آن علايم كلينيكى ديابت به‌ويژه گلوكوزورى ، پلىديپسى ، ضعف و بىحالى و كاهش وزن به نحو قابل توجّهى از بين مىرود .\r\n\r\n37 - 6 - 6 - شويد\r\nشويد ، ميوه‌هاى رسيده و خشك‌شده‌ى گياه  Anethum graveolens L .  از خانواده‌ى چتريان  Apiaceae  است كه حدّ اقل 5 / 2 درصد اسانس حجم / وزن ) دارد .\r\n\r\n","description":"","footnote":"","page_name":" 223 ","page_number":235},
  {"content":"\r\n\r\nنامهاى گياه\r\nلاتين :  Anethum graveolens L . \r\nفارسى : شويد ، شبت ، شود\r\nعربى : سذاب البر ، شبت\r\nانگليسى :  Dill , European dill , American dill . \r\nموارد استفاده : شويد در درمان سوءهاضمه ، نفخ ( به‌ويژه در كودكان ) ، اسپاسم ، تحريك ترشح شير و كاهش چربى خون تأثيرگذار است . همچنين به‌عنوان طعم‌دهنده و معطركننده در صنايع غذايى و فرآورده‌هاى آرايشى - بهداشتى مورد استفاده قرار مىگيرد .\r\nعوارض جانبى : گزارش شده كه مصرف زياد برگ شويد باعث بروز لكه‌هاى سياه بر روى پوست مىشود كه به علت تركيبات فورانوكومارينى پيچيده‌ى آن مىباشد . مصرف اسانس شويد در مقادير معمول ( صحيح ) غير سمى است .\r\nموارد استفاده در پزشكى گذشته : طبيعت آن گرم و خشك است . در گذشته از شويد در درمان نفخ ، سوءهاضمه و سكسكه استفاده مىشد .\r\nافزايش شير و تسكين درد ( به‌ويژه درد مفاصل ) را نيز از ساير اثرات شويد دانسته‌اند .\r\nآثار فارماكولوژيك : اثر ضد باكتريايى براى اسانس شويد گزارش شده است . عصاره‌ى اتانولى ميوه‌هاى شويد ، درست مانند اسانس آن در سگ ايجاد ديورز مىكند . بعد از تزريق وريدى امولسيون ( 5 % اسانس شويد ) ، حجم تنفسى بالا مىرود و فشار خون كاهش مىيابد .\r\n\r\n","description":"","footnote":"","page_name":" 224 ","page_number":236},
  {"content":"\r\n\r\nتزريق وريدى دم‌كرده‌ى سرشاخه‌هاى هوايى شويد به حيوانات ، باعث كاهش فشارخون ، گشاد شدن عروق خونى ، تحريك تنفس و كند شدن ضربان قلب مىشود .\r\n\r\n38 - 6 - 6 - فلفل سياه\r\nفلفل سياه ، ميوه‌هاى نارس و خشك‌شده‌ى گياه  Piper nigrum L .  از خانواده‌ى فلفل  ( Piperaceae )  است كه حدّ اقل داراى 2 درصد اسانس ( حجم / وزن ) مىباشد .\r\nنامهاى گياه\r\nلاتين :  Piper nigrum L . \r\nفارسى : فلفل سياه\r\nعربى : فلفل اسود\r\nانگليسى :  Black peper \r\nموارد استفاده : از فلفل سياه به‌عنوان ضد نفخ ، اشتهاآور ، ضد التهاب و مسكّن موضعى استفاده مىشود . همچنين اثرات ضد ميكروبى و ضد عفونى كننده دارد و به‌عنوان يك چاشنى تند مصرف مىشود .\r\nموارد احتياط : توصيه مىشود كه مبتلايان به بيمارىهاى كليوى ، از فلفل سياه استفاده نكنند .\r\nموارد استفاده در پزشكى گذشته : در گذشته از فلفل سياه به‌عنوان درمان سوءهاضمه و سرفه استفاده مىشده ، آرام‌بخش و ضد درد بوده و در استعمال خارجى به‌عنوان محرّك موضعى براى رويش مو كاربرد داشته است .\r\nآثار فارماكولوژيك : فلفل سياه با تحريك جوانه‌هاى چشايى در دهان به\r\n\r\n","description":"","footnote":"","page_name":" 225 ","page_number":237},
  {"content":"\r\n\r\nصورت رفلكسى سبب افزايش ترشحات گوارشى مىشود . فعّاليت ليپوليتيك قوى فلفل مربوط به قسمت خارجى ميوه مىباشد . در صورتى كه تنها 1 / 0 گرم فلفل در دهان نگه داشته شود سبب افزايش فشارخون مىگردد .\r\nخاصيت بىحس‌كنندگى موضعى فلفل ناشى از تركيبات اسيد آميدى است كه جديدا در آن يافت شده است . پىپرين نيز به دليل دارا بودن خاصيت مهار سنتز پروستاگلاندين ، اثر ضد التهاب ظاهر را مىسازد .\r\n\r\n39 - 6 - 6 - كدو\r\nكدو دانه‌هاى خشك‌شده‌ى گياه  Cucurbita Pepo L .  از خانواده‌ى كدو  ( Cucurbitaceae )  است كه حدّ اقل حاوى 8 درصد فيتوسترول مىباشد .\r\nنامهاى گياه\r\nلاتين :  Cucurbita Pepo L . \r\nفارسى : كدو\r\nعربى : قرع رومى ، قرع مغربى\r\nانگليسى :  Pumpkin , Gourd , Summe , Squash \r\nموارد استفاده : امروزه كدو در درمان اختلالات دفع و تكرّر ادرار ناشى از تحريك‌پذيرى مثانه و بزرگى خوش‌خيم پروستات مصرف مىشود .\r\nهمچنين در كاهش چربى خون مؤثر مىباشد .\r\nموارد استفاده در پزشكى گذشته : طبيعت آن سرد و تر است . براى كدو خاصيت مسكن سرفه ، برطرف‌كننده‌ى گرفتگى صدا و اثر ملين قايل بوده‌اند .\r\nافزون بر اين به صورت موضعى ، جهت بر طرف كردن التهاب بافت‌ها استفاده مىشده است .\r\n\r\n","description":"","footnote":"","page_name":" 226 ","page_number":238},
  {"content":"\r\n\r\nآثار فارماكولوژيك : تحقيقات بالينى متعددى حاكى از تأثير دارو و به‌ويژه فيتوسترول‌ها در درمان بزرگى خوش‌خيم پروستات مىباشد . افزايش فيتوسترول‌ها در رژيم غذايى با مكانيسم نامعلومى باعث كاهش سرطان پروستات مىشود . از طرفى بعضى از تركيبات موجود در دانه‌ى كدو مىتوانند به‌عنوان مهاركننده‌ى تريپسين عمل نمايند . عامل ضد كرم ، به‌ويژه ضد كرم تنيا و شيستوزوماى دانه‌هاى كدو ، مربوط به تركيبات آمينواسيد كوكوربيتين است .\r\n\r\n40 - 6 - 6 - كتيرا\r\nكتيرا ، تراوه‌هاى صمغى سخت‌شده به وسيله‌ى هواست كه به‌طور طبيعى يا بوسيله‌ى ايجاد شكاف از تنه و شاخه‌هاى گياه  Astragalus gossypinus Fisch .  و برخى گونه‌هاى جنس  Astragalus  از خانواده نخود  ( Leguminosae )  به دست مىآيد .\r\nنامهاى گياه\r\nلاتين :  Astragalus gossypinus Fisch . \r\nفارسى : گون سفيد ، گون پنبه‌اى\r\nعربى : كثيرا ، قتاد ، كثيراء بيضاء ، مخلب العقاب .\r\nانگليسى :\r\n Locoweed , Milk - Vetch , Astragal , Crow - toE , Feal broom , \r\n Gum - tragacanth plant \r\nموارد استفاده : كتيرا ممكن است به فرآورده‌هاى دارويى كم‌كننده‌ى وزن بدن اضافه شود و يا به‌عنوان ملين‌هاى افزاينده‌ى حجم در فرآورده‌هاى\r\n\r\n","description":"","footnote":"","page_name":" 227 ","page_number":239},
  {"content":"\r\n\r\nدارويى ضد يبوست استفاده شود . همچنين به‌عنوان نرم‌كننده و تسكين دهنده در فرآورده‌هاى آرايشى - بهداشتى و يا به‌عنوان سوسپانسيون‌كننده و به هم چسباننده در صنايع دارويى مورد مصرف قرار مىگيرد .\r\nموارد استفاده در پزشكى گذشته : طبيعت آن سرد مايل به خشكى است . در گذشته كتيرا جهت درمان سرفه و گرفتگى و خشونت صدا توصيه مىشد .\r\nعلاوه بر اين ماليدن آن را بر روى مو مانع شقه شدن آن مىدانسته‌اند .\r\n\r\n41 - 6 - 6 - كرفس\r\nكرفس ، ميوه‌ى رسيده‌ى خشك‌شده گياه  Apium graveolens L .  ، از خانواده‌ى چتريان  ( Apiaceae )  است كه حدّ اقل 2 درصد اسانس دارد .\r\nنامهاى گياه\r\nلاتين :  Apium graveolens L . \r\nفارسى : كرفس\r\nعربى : كرفس نبطى\r\nانگليسى :  Celery , Marsh parsley \r\nموارد استفاده : از كرفس به‌عنوان آرام‌بخش ، ضد عفونت ادرارى و در آرتريت روماتوييد به‌عنوان داروى ضد التهاب استفاده مىشود .\r\nموارد استفاده در پزشكى گذشته : طبيعت آن گرم و خشك است . در گذشته به‌عنوان ادرارآور و ضد نفخ مورد استفاده قرار مىگرفت .\r\nآثار فارماكولوژيك : ميوه‌هاى كرفس به علت درصد بالاى اسانس ، داراى خاصيت ضد اسپاسم و سداتيو است . آپيول موجود در اسانس داراى خاصيت ادرارآور دارد و بعضى از كومارنىهاى موجود در ميوه‌ى گياه داراى\r\n\r\n","description":"","footnote":"","page_name":" 228 ","page_number":240},
  {"content":"\r\n\r\nخاصيت آرام‌بخش است .\r\n\r\n42 - 6 - 6 - كنجد\r\nكنجد ، دانه‌هاى خشك‌شده از كشت گياه  Sesamum indicum L .  ، از خانواده‌ى كنجد  ( Pedaliaceae )  است ، كه حاوى حد اقل 45 درصد روغن ثابت و 4 درصد موسيلاژ است .\r\nنامهاى گياه\r\nلاتين :  Sesamum indicum L . \r\nفارسى : كنجد ، كنجيد ، سمسم\r\nعربى : سمسم ، سنسين\r\nانگليسى :\r\n Sosame , Sesam , Gingelly , Gingili , Oil plant , Oily grain , \r\n Benne or teel oil plant . \r\nموارد استفاده : از روغن كنجد به‌عنوان ملين ، پايين‌آورنده‌ى قند خون ، التيام‌دهنده و نرم‌كننده‌ى پوست استفاده مىشود . همچنين به‌عنوان يك حلال و پايه‌ى روغنى در صنايع دارويى و آرايشى - بهداشتى استفاده مىشود .\r\nموارد استفاده در پزشكى گذشته : طبيعت آن گرم و مرطوب است . در گذشته از كنجد و روغن آن در درمان يبوست و تنگى نفس استفاده شده و اثر التيام‌دهنده ، آرام‌بخش و ادرارآور آن مورد توجّه بوده است .\r\nآثار فارماكولوژيك : دانه‌ى كنجد حاوى تركيب آنتىاكسيدانت  Sesamol  ، با ساختمان دىاكسى بنزن است كه از ايجاد هپاتوتوكسيسيتى\r\n\r\n","description":"","footnote":"","page_name":" 229 ","page_number":241},
  {"content":"\r\n\r\nجلوگيرى مىكند . متابوليت آن به صورت برون‌تنى ، باعث ممانعت از رشد و متابوليسم چربى در ارگانيزم  Mucor cirinelloides  ( با اثر بر عمل آنزيم و محدود كردن ذخيره  NADPH  براى سنتز اسيدهاى چرب و غير اشباع شدن آنها ) مىشود و درنتيجه از رشد قارچها و كپك‌ها جلوگيرى مىكند .\r\n\r\n43 - 6 - 6 - گشنيز\r\nگشنيز ، ميوه‌هاى خشك‌شده و رسيده‌ى گياه  Coriandrum sativum L .  ، از خانواده‌ى جعفرى  ( Umbelliferae )  است كه حدّ اقل داراى 3 / 0 درصد ( حجم / وزن ) روغن فرار است .\r\nنامهاى گياه\r\nلاتين :  Coriandrum sativum L . \r\nفارسى : گشنيز ، تخم گشنيز ، گشنيج ، هيل‌دانه\r\nعربى : كزبره ، كزره\r\nانگليسى :  Coriander \r\nموارد استفاده : گشنيز داراى اثرات ضد اسپاسم و ضد نفخ بوده و از آن در پيشگيرى و كاهش دل‌پيچه استفاده مىشود . همچنين به‌عنوان عطر و طعم دهنده در صنايع غذايى مصرف مىشود و از اسانس آن در عطرسازى استفاده مىگردد .\r\nموارد احتياط : مصرف بيش از حد ميوه‌ى گشنيز يا روغن فرّار آن ، گونه‌اى مستى همراه با خستگى بسيار ايجاد مىكند كه سرانجام آن ، حالاتى نظير سستى و بىحالى است .\r\nموارد استفاده در پزشكى گذشته : در گذشته از گشنيز در رفع ناراحتىهاى\r\n\r\n","description":"","footnote":"","page_name":" 230 ","page_number":242},
  {"content":"\r\n\r\nگوارشى به‌عنوان ضد نفخ ، اشتهاآور ، مقوّى معده و ضد اسهال استفاده مىشد . همچنين در خوشبو كردن دهان و التيام زخم دهان به كار برده شده است .\r\nآثار فارماكولوژيك : به جز آثار ضد اسپاسم ميوه‌ى گشنيز ، اين گياه و روغن فرّار آن ، داراى خاصيت ضد ميكروبى نيز است . آثار ضد ميكروبى و ضد قارچى ميوه‌ى گشنيز عليه ميكروب‌ها يا قارچ‌هاى باسيلوس آنتراسيس ، باسيلوس مزنتريكوس ، پروتئوس ولگاريس ، اشرشياكلى ، استافيلوكوس اورئوس ، استرپتوكوكوس هموليتيكوس ، پسودوموناس آئروژينوزا و كانديدا آلبيكانس مشاهده شده است . روغن فرّار گشنيز در شرايط آزمايشگاهى ، باعث كاهش سطح پروژسترون و پايين آوردن قند خون مىشود .\r\n\r\n44 - 6 - 6 - كندر\r\nكندر فرآورده‌هاى خشك و منعقد شده‌اى است كه پس از ايجاد شكاف بر روى پوست گونه‌هاى مختلف جنس  Boswellia  ، از خانواده‌ى  Burseraceae  بدست مىآيد .\r\nنامهاى گياه\r\nلاتين :  Boswellia papyrifera ( Del . ) Hochst \r\nفارسى : كندر ، كندور\r\nعربى : ليبان ، لبان ذكر ، طوس\r\nانگليسى :  Frankincense , Incense \r\nموارد استفاده : كندر به صورت موضعى به‌عنوان ضد التهاب به كار رفته و به‌عنوان مادّه‌اى معطّر در صنايع آرايشى - بهداشتى و همچنين در مصارف\r\n\r\n","description":"","footnote":"","page_name":" 231 ","page_number":243},
  {"content":"\r\n\r\nخانگى به‌عنوان خوش‌بوكنندهء هوا مورد استفاده قرار مىگيرد .\r\nموارد استفاده در پزشكى گذشته : در گذشته از كندر جهت تقويت حافظه و به‌عنوان ضد التهاب استفاده مىشد .\r\nآثار فارماكولوژيك : اثر ضد التهابى كندر را به دليل وجود اسيدهاى ترىترپنوئيدى آن مىدانند . مطالعات گسترده‌اى كه درباره‌ى نوع مكانيسم اثر ضد التهابى مشتقات مزبور صورت گرفته است ، نشان مىدهد كه اين تركيبات مهاركننده‌هاى اختصاصى آنزيم 5 - ليپواكسيژناز هستند و در نهايت سبب مهار سنتزلكوترين‌ها و به‌ويژه لكوترين  B 4  نيز مىشوند .\r\nيكى ديگر از اثرات مفيد كندر ، فعّاليت چشمگير آن در مهار رشد تومورهاى اوّليه مىباشد . همچنين بررسىهاى انجام‌شده بر روى حيوانات آزمايشگاهى نشان مىدهد ، عصاره‌ى آبى كندر در مقايسه با عصاره‌ى الكلى آن ، تأثير قابل توجهى در سرعت يادگيرى و تقويت حافظه دارد .\r\n\r\n45 - 6 - 6 - ليمو عمانى\r\nليمو عمانى ، ميوه‌هاى رسيده و خشك‌شده‌ى گياه  Citrus aurantifolia ( Christm . ) Swingle  ، از خانواده‌ى مركبّات  ( Rutaceae )  است كه حدّ اقل داراى 4 / 0 درصد ( حجم / وزن ) روغن فرّار است .\r\nنامهاى گياه\r\nلاتين :  Citrus aurantifolia ( Christm . ) Swingle \r\nفارسى : ليمو عمانى ، ليموى عمانى ، ليموترش ، تغن\r\nعربى : ليمون\r\nانگليسى :  Lime , Mexican Lime \r\n\r\n","description":"","footnote":"","page_name":" 232 ","page_number":244},
  {"content":"\r\n\r\nموارد استفاده : ليمو عمانى و روغن فرّار ، به‌عنوان عطر و چاشنى در صنايع مختلف غذايى استفاده مىشود . همچنين روغن فرّار ليمو عمانى در صنايع آرايشى كاربرد وسيعى دارد .\r\nموارد استفاده در پزشكى گذشته : در طب سنّتى ، ليمو عمانى به‌عنوان تقويت‌كننده‌ى معده ، ضد نفخ ، اشتهاآور ، ضدعفونىكننده ، مسكّن سردرد و جهت رفع علايم سرفه و سرماخوردگى به كار برده مىشده است .\r\nآثار فارماكولوژيك : همانند ساير گونه‌هاى جنس سيتروس و به دليل برخى تركيبات كومارينى در ليمو عمانى ، ممكن است آثار فتوتوكسيك در اين گياه وجود داشته باشد . در بررسى آثار حساسيت‌زايى ، تحريك‌زايى و فتوتوكسيك روغن فرّار گياه مشخص شده كه روغن فرّار فاقد آثار مضر در پوست انسان است و تنها باعث ايجاد تحريكاتى در پوست خرگوش مىشود .\r\n\r\n46 - 6 - 6 - نعنا\r\nنعنا ، برگ‌هاى خشك‌شده‌ى گياه  Mentha Longifolia L  ، از خانواده‌ى نعناعيان  ( Lamiaceae )  است كه حد اقل داراى 7 / 0 درصد ( حجم / وزن ) اسانس است .\r\nنامهاى گياه\r\nلاتين :  Mentha Longifolia ( L . ) Hudson \r\nفارسى : نعنا ، نعنا وحشى ، نعنا صحرايى\r\nعربى : حبق ، حبق البحر ، صفيره ، دباب\r\nانگليسى :  Wild mint . Horse mint \r\n\r\n","description":"","footnote":"","page_name":" 233 ","page_number":245},
  {"content":"\r\n\r\nموارد استفاده : نعنا داراى اثرات ضد اسپاسم ، ضد نفخ و ضد ميكروبى است و در درمان ناراحتىهاى گوارشى و همچنين به‌عنوان آرام‌بخش استفاده مىشود .\r\nموارد استفاده در پزشكى گذشته : طبيعت آن گرم و خشك است . در طب گذشته از نعنا به‌عنوان ضد نفخ ، مسكّن و برطرف‌كننده‌ى سوءهاضمه استفاده مىشد .\r\nآثار فارماكولوژيك : اين گياه داراى درصد بالايى از اسانس و داراى خاصيت آنتىسپتيك است . همچنين به علّت داشتن اسانس و خصوصا درصد بالاى كارون ، داراى خاصيت بادشكن است .\r\n\r\n","description":"","footnote":"","page_name":" 234 ","page_number":246},
  {"content":"\r\n\r\n\r\nفصل ، هفتم : آشنايى با طب مكمل\r\n\r\n","description":"","footnote":"","page_name":" 235 ","page_number":247},
  {"content":"\r\n\r\n\r\n1 - 7 - مقدمه\r\nنياز بشر به پيشگيرى ، كنترل و درمان بيمارىها اگر چه در رشد علوم پزشكى مؤثر بوده است ، ولى بشر ناگزير براى پاسخگويى به نيازهاى در حال رشد به تكنولوژى مدرن روى آورد و اين الزام موجب آثار جانبى گوناگونى شد كه حتّى در برخى موارد سلامت بلندمدت و ميان‌مدت آدمى را با خطر جدى مواجه كرده است . طب مدرن به دليل پيشرفت‌ها ، به جداسازى جنبه‌هاى فيزيولوژيك ، روانى و اجتماعى پيشگيرى و درمان بيمارىها ، دامن زده است و تخصّصى شدن روزافزون آن ، مىتواند عامل اين جداسازى باشد . ازاين‌رو امروزه تمايل زيادى جهت بازگشت به روش‌هاى پزشكى سنّتى و مكمّل و يكپارچه ديدن جنبه‌هاى فوق و طرح درمان‌هاى همه‌جانبه‌ى زيستى ، روانى و اجتماعى مشاهده مىشود .\r\nطب سنّتى « 1 » شامل مجموعه‌ى اعمال ، رويكردها ، علوم و باورهاى مختلف بهداشتى است كه با استفاده از داروهاى گياهى ، حيوانى يا معدنى ، در جهت حفظ سلامتى ، پيشگيرى ، تشخيص و درمان بيمارىها به كار مىروند . طب سنّتى واژه‌اى جامع است كه علاوه بر سيستم‌هاى طبى شناخته شده مثل طب چينى ، هندى ( آيورودا ) و يونانى - عربى « 2 » شامل اشكال مختلف بومى آن در هر نقطه از دنيا نيز مىشود . در كشورهايى كه سيستم اصلى طبى آنها بر پايه‌ى طب آلوپاتى « 3 » ( طب رايج ، مدرن ، غربى ) است يا در كشورهايى كه طب سنّتى\r\n\r\n\r\n","description":"","footnote":"\r\n( 1 ) -  Traditional medicine \r\n( 2 ) -  Unani - arabic medicine  ؛ طب سنّتى ايران هم در اين دسته قرار مىگيرد .\r\n( 3 ) -  Allopathic medicine \r\n","page_name":" 236 ","page_number":248},
  {"content":"\r\n\r\nتوسط سيستم بهداشتى آنها پذيرفته نشده است ، طب سنّتى را با واژه‌هايى نظير طب مكمّل « 1 » ، طب جايگزين « 2 » ، طب غير رسمى « 3 » و يا طب موازى « 4 » مىشناسند . به عنوان مثال طب سوزنى يك طب سنّتى چينى است ، امّا در ساير كشورها به عنوان يك طب مكمّل شناخته مىشود ، زيرا طب سوزنى جزيى از اصول مراقبت‌هاى بهداشتى آن كشورها نيست .\r\nهمانطور كه اشاره شد اين شيوه‌ها شامل طيف گسترده‌اى از روش‌هاى درمانى و فلسفى است كه با استفاده از روش‌هاى آشنا تا اسرارآميز و گاهى خطرناك ، از سوى افراد آگاه و حرفه‌اى تا افراد غير متخصص و شياد ارايه مىگردد .\r\nرويكرد كل‌نگر « 5 » به فرد و زندگى ، صحبت از تعادل بين ذهن ، جسم و محيط و تأكيد بر حفظ سلامتى قبل از بيمارى ، نقطه‌ى مشترك اكثر شاخه‌هاى طب سنّتى و مكمّل در سراسر دنيا است . البتّه تحت تأثير عواملى از جمله تاريخ ، فلسفه ، آداب و رسوم ، منطقه‌ى جغرافيايى و . . . عملكرد طب سنّتى از يك كشور به كشور ديگر و از يك منطقه به منطقه‌اى ديگر متفاوت است .\r\nاين نگرش پيچيده و كامل به سلامتى ، طب سنّتى و مكمّل را بسيار جذاب كرده است . عواملى چون انعطاف‌پذيرى و گوناگونى شاخه‌هاى طب مكمّل ، در دسترس بودن ، كم‌هزينه بودن ، عدم نياز به تكنولوژى پيشرفته ، پيشينه‌ى تاريخى ،\r\n\r\n\r\n","description":"","footnote":"\r\n( 1 ) -  Complementary medicine \r\n( 2 ) -  Alternative medicine \r\n( 3 ) -  Nonconventional medicine \r\n( 4 ) -  Parallel medicine \r\n( 5 ) -  Holistic  ، تمركز بر كل فرد بيمار ، نه فقط بر عضو مبتلا به بيمارى .\r\n","page_name":" 237 ","page_number":249},
  {"content":"\r\n\r\nنفوذ فرهنگى در بين مردم و ناتوانى پزشكى نوين در درمان برخى بيمارىهاى مزمن موجب پذيرش زياد اين طب در بين مردم در كشورهاى در حال توسعه و همچنين توسعه يافته است . 80 % مردم آفريقا از خدمات طب سنّتى و مكمّل بهره مىبرند . تنها منبع قابل دسترسى براى 65 % از مردم هند ، طب سنّتى و مكمّل است . مطابق با آمار سازمان جهانى بهداشت  ( WHO )  31 % جمعيت بلژيك ، 42 % جمعيت آمريكا ، 48 % مردم استراليا ، 49 % مردم فرانسه و 70 % كانادايىها حد اقل يك‌بار از خدمات طب مكمّل استفاده كرده‌اند . كشورهايى چون آمريكا ، كانادا و انگلستان سالانه ، به‌طور متوسط به ترتيب 7 / 2 ، 4 / 2 ، 3 / 2 ميليارد دلار در زمينه‌هاى طب سنّتى هزينه مىكنند و اين رقم در جهان سالانه به 60 ميليارد دلار مىرسد .\r\nالبته در راه استفاده از طب مكمّل مشكلات فراوانى وجود دارد . سازمان بهداشت جهانى  ( WHO )  جهت رفع اين موانع برنامه‌ريزىهاى گسترده‌اى براى كشورهاى عضو انجام داده و از دولت‌هاى علاقمند خواسته تا جهت بهينه‌سازى سيستم‌هاى سلامت ملّى خود با سازمان‌دهى مناسب ، توجّه بيشترى به اين رشته نمايند .\r\nدر ادامه‌ى اين فصل با برخى از مهم‌ترين شاخه‌هاى طب مكمّل آشنا مىشويم .\r\n\r\n2 - 7 - طب هندى « 1 »\r\nآيورودا يا طب هندى نوعى سيستم پيچيده‌ى طبى است كه هزاران سال قبل\r\n\r\n\r\n","description":"","footnote":"\r\n( 1 ) -  Ayurveda  از دو واژه‌ى سانسكريت  Ayur  به معنى زندگى و  Veda  به معنى علم و دانش .\r\n","page_name":" 238 ","page_number":250},
  {"content":"\r\n\r\nدر هندوستان ابداع شد و به نظر مىرسد يكى از كهن‌ترين سبك‌هاى درمانى جهان باشد .\r\nپايه و اساس اين طب كتاب مقدس هندوها « 1 » است . اين كتاب كه بيش از 6000 سال پيش نوشته شده ، داراى قسمتهايى شامل توصيه‌هاى بهداشتى و دارويى براى مردم است . اين طب گردش خون را هزاران سال قبل از ويليام هاروى توضيح داده ، دو نوع ديابت را مشخص كرده و لايه‌هاى پوست را تشخيص داده است .\r\nاين سيستم براساس تأثير متقابل جسم ، فكر و روح عمل مىكند . طبق اصول اين طب جهان از پنج عنصر « 2 » به وجود آمده است : هوا ، خاك ، آب ، فضا و آتش . در بدن انسان اين پنج عنصر خود را از طريق سه نوع انرژى يا دوشا « 3 » نشان مىدهند : واتا « 4 » ، پيتا « 5 » و كافا « 6 » .\r\nتا هنگامى كه اين سه در تعادل باشند ، بدن در مرحله‌ى سلامت قرار دارد .\r\nهرگاه اين دوشاها از تعادل خارج شوند ( مثلا در اثر كاهش ، افزايش يا فساد يكى از آنها ) هموستاز بدن به هم مىخورد و بدن دچار اختلال مىشود و در نتيجه بيمارى به وجود مىآيد .\r\nدوشاها عبارتند از :\r\n\r\n\r\n","description":"","footnote":"\r\n( 1 ) -  Vedas \r\n( 2 ) -  Mahabhutas \r\n( 3 ) -  Dosha \r\n( 4 ) -  Vata \r\n( 5 ) -  Pitta \r\n( 6 ) -  Kapha \r\n","page_name":" 239 ","page_number":251},
  {"content":"\r\n\r\nواتا : از تلفيق عناصر هوا و فضا بوجود مىآيد و باعث ايجاد حركت در بدن مىشود . اعمال دستگاه عصبى ، دستگاه گردش خون ، دم و بازدم ، انتقال يون‌ها و تقسيم سلول توسط واتا انجام مىشود .\r\nپيتا : از عناصر آتش و آب به وجود مىآيد و توليد انرژى بدن را از طريق انجام اعمال متابوليسمى برعهده دارد . گوارش ، فعاليت آنزيم‌ها و ترشح صفرا برعهده پيتا است .\r\nكافا : از عناصر آب و خاك به وجود مىآيد و ساختارهاى بدن انسان را مىسازد . كافا مسئول فرآيندهايى مثل رشد و حفاظت بدن است و در اعمال دستگاه لنفى ، ساختار ماتريكس خارج سلولى و سيناپس‌ها شركت دارد .\r\nدر آيورودا هر بيمار درمان مخصوص به خود را دارد . در اوّلين مراجعه ، پزشك شرح‌حال مفصلى از بيمار مىگيرد . در اين شرح‌حال ، وضعيّت زندگى ، نوع تغذيه ، وضعيت روحى و عاطفى و مشكلات جسمى بيمار براى پزشك مشخص مىشود . اين اطّلاعات به پزشك كمك مىكند تا وضعيت دوشاهاى بيمار را بسنجد و براساس نوع دوشاى كه از تعادل خارج شده ، در مورد روش درمان تصميم بگيرد .\r\nدرمان غالبا با استفاده از رژيم‌هاى غذايى خاص ، تغيير شيوه‌ى زندگى افراد ( مثلا حذف عادات بد ) ، يوگا ، آروماتراپى ، موسيقىدرمانى ، استفاده از داروهاى گياهى و معدنى و بالاخره مديتيشن « 1 » و پانچاكارما « 2 » انجام مىگيرد .\r\n\r\n\r\n","description":"","footnote":"\r\n( 1 ) -  Meditation  تكنيكى است كه با تمركز روى يك لغت يا صدا  ( mantra )  يا يك شىء مثل شمع در حال سوختن ، باعث ورود فرد به حالتى شبيه خلسه مىشود .\r\n( 2 ) -  Panchakarma \r\n","page_name":" 240 ","page_number":252},
  {"content":"\r\n\r\nآيورودا بر مسئله‌ى مديتيشن تأكيد زيادى دارد و اين روش را بهترين راه براى پيشگيرى و درمان مىداند . تحقيقات نشان داده است كه در طول مديتيشن ، جريان خون دست و پاها و اندام‌هاى داخلى كاهش مىيابد ، خون بيشترى به مغز مىرسد و امواج مغزى بالا مىروند . در ضمن مديتيشن باعث كاهش كورتيزول خون ( و درنتيجه استرس كمتر ) ، كاهش لاكتات پلاسما و كاهش فشارخون مىشود .\r\nدر طب هندى اگر مواد زايد بدن افزايش يابند ، اعمالى تحت عنوان پانچاكارما جهت پاكسازى بدن صورت مىگيرد . از جمله‌ى اين اعمال مىتوان از تنقيه « 1 » ، اماله ، « 2 » ، حجامت ، فصد و خونريزى بينى نام برد .\r\nامروزه ميليون‌ها نفر در هند ، پاكستان ، سريلانكا و در ساير نقاط دنيا از خدمات آيورودا بهره مىبرند . آيورودا روشى است كه هزاران سال قبل از ابداع پزشكى نوين به درمان بيماريها مىپرداخته است و امروزه نيز در كنار پيشرفت‌هاى زيادى كه در زمينه‌ى پزشكى صورت گرفته ، نه تنها از تعداد بيماران آن كاسته نشده است ، بلكه روز به روز بر تعداد آنها در سراسر دنيا افزوده مىشود و در كنار پزشكى نوين به ارايه‌ى خدمات خود ادامه مىدهد .\r\n\r\n3 - 7 - هوميوپاتى « 3 » ( مشابه‌درمانى )\r\nاصول اوّليه‌ى هوميوپاتى به‌عنوان يك روش درمانى به بقراط نسبت داده\r\n\r\n\r\n","description":"","footnote":"\r\n( 1 ) -  Rgation \r\n( 2 ) -  Enema \r\n( 3 ) -  Homoeopathy  از تركيب دو واژه يونانى  Homosis  به‌معناى \" مشابه \" و  pathos  به‌معناى \" رنج كشيدن از بيمارى \" .\r\n","page_name":" 241 ","page_number":253},
  {"content":"\r\n\r\nمىشود . پس از بقراط ، جالينوس و بسيارى ديگر در مورد مشابه درمانى سخن گفته‌اند .\r\nولى هوميوپاتى به صورتى كه امروز وجود دارد ، توسط يك پزشك آلمانى به نام \" ساموئل هانمن « 1 » \" از طريق كتاب معروف او به نام \" ارگانون « 2 » \" در سال 1810 ميلادى به دنيا عرضه شد .\r\nهانمن هنگام ترجمه‌ى يك كتاب ، به اثرات درمانى كينين ( گنه‌گنه ) در مالاريا پى برد . او خود بدون ابتلا به مالاريا ، شروع به خوردن گنه‌گنه به صورت دارو كرد . پس از مدّتى متوجه شد كه دچار عوارضى مثل تب و لرز ، ضعف ، تعريق متناوب و مشابه آنچه در مالاريا اتفاق مىافتد ، شده است . پس از چند بار تكرار اين كار ، اين فكر به ذهن او خطور كرد كه دارويى مىتواند بيمارى را از بين ببرد كه خود اثراتى مشابه آن بيمارى را ايجاد كند و اگر به شخص سالمى داده شود ، عوارض همان بيمارى در او مشاهده شود . با اين روش او اصل مهم \" مشابه ، مشابه را درمان مىكند \" را در هوميوپاتى بنا نهاد .\r\nهوميوپاتى كلاسيك بر مبناى 4 قانون زير استوار است :\r\nقانون همانندها ( مشابه‌ها ) : طبق اين قانون ، موادى كه مىتوانند نشانه‌هاى يك بيمارى را در يك فرد سالم ايجاد كنند ، در مقادير كم ، قادر به درمان همان بيمارى هستند . از آنجايى كه مادّه مىتواند نشانه‌هايى مشابه عوارض بيمارى مورد نظر ايجاد كند ، پس توانايى تحريك سيستم ايمنى بدن را براى بروز واكنش مناسب خواهد داشت .\r\n\r\n\r\n","description":"","footnote":"\r\n( 1 ) -  Samuel Hahneman \r\n( 2 ) -  Organon \r\n","page_name":" 242 ","page_number":254},
  {"content":"\r\n\r\nقانون داروى منفرد « 1 » : يعنى استفاده از يك دارو براى درمان كه نشانه‌هاى ايجادشده توسط اين دارو بيشترين تشابه را با علايم بيمارى دارد . بنابراين درمان هوميوپاتى كاملا منحصربه‌فرد است و دو نفر كه بيمارى مشابه دارند ، ممكن است داروهاى متفاوتى را دريافت كنند كه اين تفاوت به علت اختلاف علامت‌ها و نشانه‌هاى بيمارى و همچنين اختلافات روحى و شخصيتى آنهاست . شايان توجه است كه هرچه اين دارو با علايم بيمارى فرد هماهنگ‌تر باشد ، درمان سريع‌تر و مؤثرتر خواهد بود .\r\nقانون اثبات « 2 » : براى اثبات اثرات دارويى يك مادّه ، به يك گروه از افراد سالم ، روزانه دوزى از آن مادّه داده مىشود . سپس نشانه‌هاى ظاهرشده در افراد ، به دقّت مطابق با روش‌هاى استاندارد ثبت مىشود . هر مادّه باعث بروز يك سرى نشانه‌هاى جسمى و روانى در افراد مورد آزمايش مىشود كه مخصوص همان مادّه است ( مثلا ممكن است موجب بروز كم‌خوابى ، كم‌حوصلگى ، تارى ديد و ايجاد لكه‌هاى قرمز روى پوست شود ) . در پايان اين نشانه‌ها در مجموعه‌ى اطلاعات دارويى « 3 » در مقابل نام آن ماده ثبت مىشود . در موقع درمان ، پزشك علايم بيمارى فرد را با خصوصيات داروهاى موجود در مجموعه‌ى اطلاعات دارويى مطابقت مىدهد و دارويى را براى بيمار تجويز مىكند كه نشانه‌هايش بيش از بقيه داروها با علايم بيمارى و خصوصيات فردى بيمار همخوانى داشته باشد . قانون حدّ اقل دوز « 4 » : طبق اين قانون ، غلظت داروهاى هوميوپاتى بسيار كم\r\n\r\n\r\n","description":"","footnote":"\r\n( 1 ) -  Single remedy \r\n( 2 ) -  Proving \r\n( 3 ) -  Materia medica \r\n( 4 ) -  Minimal dose \r\n","page_name":" 243 ","page_number":255},
  {"content":"\r\n\r\nمىباشد . مثلا دارويى با غلظت  mg / lit  2 - 1 دارويى سمى محسوب مىشود .\r\nمتوسط غلظت داروهاى هوميوپاتى حدود  g / lit  10 - 10 مىباشد .\r\nداروهاى هوميوپاتى اغلب از گياهان ، مواد معدنى ، عناصر حيوانى ، حساسيت‌زاها ( مثل گرده‌ى گل‌ها ) و برخى داروهاى سنتتيك تهيه مىشوند .\r\nساخت اين داروها شامل مراحل مداوم رقيق‌سازى با آب و الكل و توان‌دار كردن « 1 » مىباشد .\r\nهوميوپاتى در درمان بيماريهاى مزمن و بيماريهايى از قبيل ديابت ، آرتريت ، آسم برونشيال ، صرع ، ميگرن ، بيمارىهاى پوستى ، آلرژىها ، اختلالات روحى و روانى و همچنين درمان اعتياد و پيشگيرى از ابتلا به بيماريها مورد استفاده قرار گرفته است .\r\nامروزه هوميوپاتى در بسيارى از كشورها مثل انگلستان ، آلمان ، فرانسه ، آمريكا و هند به‌عنوان يك روش درمانى در دانشگاهها تدريس مىشود . در فرانسه 32 % از پزشكان خانواده از هوميوپاتى استفاده مىكنند ، 2 % از پزشكان انگلستان بيماران خود را به پزشكان هوميوپات معرفى مىكنند و بيش از يك‌صد هزار پزشك هوميوپات در هند مشغول به كار هستند .\r\n\r\n\r\n","description":"","footnote":"\r\n( 1 ) -  Potentiation  توان‌دار كردن عبارت است از تكان دادن‌هاى شديد دارو در طى مراحل ساخت . اين كار موجب افزايش توان و اثربخشى دارو و همچنين كاهش عوارض جانبى آن مىشود .\r\n","page_name":" 244 ","page_number":256},
  {"content":"\r\n\r\n\r\n4 - 7 - آروماتراپى « 1 »\r\nآروماتراپى يا رايحه‌درمانى به زبان ساده عبارتست از استفاده از \" روغن‌هاى فرّار « 2 » \" در درمان بيمارىهاى جسمى و روحى . استفاده از اين روش به زمان‌هاى بسيار دور بازمىگردد . يونانيان ، روميان و مصريان باستان هريك به نوعى از روغن‌هاى فرّار استفاده مىكردند ؛ اما اصطلاح آروماتراپى از سال 1920 توسط يك پزشك فرانسوى به نام \" رنه‌گاته‌فوس « 3 » \" مطرح شد .\r\nروغن‌هاى فرّار موادى حساس ، خوش‌بو و فرّار هستند كه در طى فتوسنتز در ريشه ، دانه ، گل و ميوه‌ى گياهان توليد مىشوند . اين روغن‌ها عصاره‌هاى گياهى حاوى هورمون ، ويتامين ، آنتىبيوتيك ، مواد ضدعفونىكننده ، مواد ضد قارچ و ضد ميكروب هستند كه خاصيت تحريك سيستم ايمنى را دارند . داروهاى آروماتراپى ، روغن‌هاى فرّار تغليظ شده هستند كه از طريق روشهاى علمى از گياهان استخراج مىشوند و در دوزهاى بسيار كم براى درمان بيماران به كار مىروند .\r\nاين داروها از طريق پوست ( هنگام ماساژ يا حمام كردن يا به صورت كرم ) ، سيستم تنفسى ( بوييدن يا بخور دادن ) و به صورت خوراكى يا پاشويه ، قرقره كردن ، دهان‌شويه‌ها و . . . به كار مىروند . دارو از طريق نفوذ در پوست به گردش خون مىرسد و بر بدن اثر مىگذارد . در ضمن به خاطر بوى خوش روى قسمتهايى از مغز اثر مىگذارد و موجب ايجاد احساس آرامش مىشود .\r\n\r\n\r\n","description":"","footnote":"\r\n( 1 ) -  Aromatherapy \r\n( 2 ) -  Essential oils \r\n( 3 ) -  Gattefosse \r\n","page_name":" 245 ","page_number":257},
  {"content":"\r\n\r\nبا توجه به اثرات متعدد فارماكولوژيك روغن‌هاى فرّار ، جاى تعجب نخواهد بود كه مصرف روغن‌هاى فرار بتواند نقشهاى حفاظتى و تنظيم‌كنندگى خود را در بدن انسان هم به‌طور مؤثر انجام دهند .\r\nاز اين روش مىتوان در مواردى مثل رژيم‌هاى لاغرى ، استرس ، بىخوابى ، سرماخوردگى ، آنفلوانزا ، آرتريت ، ميگرن ، اختلالات حافظه‌اى ، سينوزيت و موارد مشابه استفاده كرد . همچنين اين روش به‌عنوان مكمّل در كنار هوميوپاتى يا ساير روشهاى درمانى به كار مىرود .\r\n\r\n5 - 7 - طب سوزنى « 1 »\r\nطب سوزنى يكى از شاخه‌هاى طب سنتى چين است كه در حدود 3000 سال قبل از ميلاد مسيح براى درمان برخى از بيماريها مورد استفاده قرار مىگرفته است . در آن زمان از سوزنهاى سنگى و بعدها از سوزنهايى از جنس مس ، آهن و نقره استفاده مىشده است ولى امروزه سوزنها از فولاد ضد زنگ ساخته مىشود .\r\nاساس اين روش درمانى از فلسفه‌ى تائوئيسم « 2 » نشئت مىگيرد . چينيان باستان بر اين باور بودند كه موجودات زنده براى ادامه‌ى حيات به نوعى انرژى درونى موسوم به انرژى حياتى « 3 » نياز دارند كه اين انرژى از تقابل دو نيروى متضاد يين « 4 » و يانگ « 5 » ايجاد مىشود .\r\n\r\n\r\n","description":"","footnote":"\r\n( 1 ) -  Acupuncture  : ( سوراخ كردن )  Puncture  + ( سوزن )  Acus \r\n( 2 ) -  Taoism \r\n( 3 ) -  Chi  يا  Qi \r\n( 4 ) -  Yin \r\n( 5 ) -  Yang \r\n","page_name":" 246 ","page_number":258},
  {"content":"\r\n\r\nانرژى حياتى در تمام موجودات زنده جريان دارد و تا زمانى كه اين انرژى در تعادل باشد فرد در سلامت كامل بسر مىبرد اما هرگونه اختلالى در جريان انرژى حياتى هموستاز بدن را برهم مىزند و بدن را آماده ابتلا به بيمارى مىكند ( و زمينه بيمارى در بدن به وجود مىآيد ) .\r\nانرژى حياتى توسط كانال‌هايى « 1 » در تمام بدن جريان مىيابد . اين كانال‌ها شامل دوازده ( يا چهارده ) كانال اصلى هستند كه به‌طور عمقى و طولى قرار گرفته‌اند و هركدام با يكى از احشاى بدن ( كبد ، ريه ، قلب و . . . ) تماس دارند . از هريك از اين كانال‌هاى اصلى تعدادى كانال فرعى جدا مىشود كه به‌طور سطحى و عرضى در سراسر بدن پخش مىشوند و با پوست و جدار بدن در ارتباط مىباشند . طب سوزنى معتقد است با فرو بردن سوزن در نقاطى خاص در طول كانال‌ها مىتوان به تعادل انرژى حياتى كمك كرد و بدين‌طريق سلامتى را به فرد بيمار بازگرداند .\r\nبه همراه فرو بردن سوزن از فشار ، سايش ، مكش يا انرژى الكترومغناطيسى هم استفاده مىشود . مسأله‌اى كه در به كار بردن سوزن اهميت دارد عبارت است از طريقه و متد فرو بردن آن ( سريع يا آرام ، عمود نسبت به پوست يا مايل ، در جهت خط مسير انرژى يا در جهت مخالف آن ) . عمق نيش سوزن هم در نقاط مختلف به نوع بيمارى بستگى دارد . براى تحريك بايد سوزن را آرام و براى تضعيف بايد آن را به صورت عمقى فرو برد .\r\nفرضيه‌هاى زيادى جهت توجيه انرژى حياتى و نيروهاى متضاديين و يانگ\r\n\r\n\r\n","description":"","footnote":"\r\n( 1 ) -  Meridians \r\n","page_name":" 247 ","page_number":259},
  {"content":"\r\n\r\nوجود دارد . براساس يكى از اين فرضيه‌ها مىتوان انرژى حياتى را معادل انرژى الكتريكى دانست كه در اعصاب در حين انتقال پيامهاى عصبى ايجاد مىشود و اين انرژى از اختلاف پتانسيل ايجاد شده توسط يون‌هاى مثبت و منفى دو طرف غشاء پديد مىآيد .\r\nچنانچه يون‌هاى مثبت و منفى ( نيروهاى يين و يانگ ) در تعادل باشند ، انرژى الكتريكى ( انرژى حياتى ) نيز متعادل مىشود و فرد در سلامت كامل بسر مىبرد . اما چنانچه اختلالى در اين انرژى الكتريكى به وجود آيد فرد از حالت سلامت خارج مىشود .\r\nاز طب سوزنى نه تنها براى درمان بيماريها بلكه براى كاهش درد و بىحسىهاى موضعى در اعمال جراحى استفاده مىشود . اثرات ضد درد طب سوزنى از آنجا ناشى مىشود كه فروبردن سوزن در نقاط خاص پوست باعث تحريك رشته‌هاى عصبى كوچك ميلين‌دار در آن ناحيه مىشود و اين تحريكات به نخاع و مغز ميانى منتقل شده و باعث آزاد شدن انكفالين « 1 » و دينوفرين « 2 » مىشود . اين دو مادّه از انتقال درد به مغز جلوگيرى مىكنند ، باعث كاهش احساس درد مىشوند .\r\nبه جرأت مىتوان گفت كه امروزه طب سوزنى پركاربردترين ، پرطرفدارترين و به نوعى مؤثرترين شاخه‌ى طب مكمّل در تمام دنياست . از طب سوزنى بيشتر براى درمان بيماريهاى مزمن استفاده مىشود . همچنين اين روش مىتواند در درمان بيمارىهايى مثل برونشيت ، بيماريهاى قلبى ، افتادگى ركتوم ،\r\n\r\n\r\n","description":"","footnote":"\r\n( 1 ) -  Enkephalin \r\n( 2 ) -  Dynophrin \r\n","page_name":" 248 ","page_number":260},
  {"content":"\r\n\r\nكرامپ‌هاى قاعدگى ، پوليوميليت ، سينوزيت مزمن ، ميگرن ، چاقى و . . . مؤثر باشد .\r\n\r\n6 - 7 - طب فشارى « 1 »\r\nطب فشارى يكى از شاخه‌هاى طب سنّتى چين است و شامل اعمال فشار و ماساژ در نقاط مربوط به طب سوزنى مىباشد . اين سيستم براساس نظريه چهارده كانال اصلى طب چينى بنا شده است . اين كانال‌ها ، مجراهايى از انرژى حياتى هستند كه به ارگانهاى اصلى و مهم بدن متصل مىشوند .\r\nطب فشارى از هيچ دارو و يا وسيله‌ى ديگرى استفاده نمىكند و فشار مورد نظر را از طريق انگشت شست يا انگشت ميانى وارد مىسازد . بسته به نوع بيمارى و وضعيت بيمار روشهاى اعمال فشار متفاوت خواهد بود . ممكن است انگشت روى محل مورد نظر ، حركت چرخشى داشته باشد ، يا با سرعت به محل مورد نظر ضربه بزند و يا فشار براى مدتى ( مثلا بيست ثانيه ) ادامه پيدا كند .\r\nفشار در هر نقطه موجب درمان بيمارى خاصى مىشود و اگر در محل صحيح به كار نرود ، مؤثر نخواهد بود . در اين تكنيك ، بيشترين فشارى كه بيمار مىتواند تحمل كند ، از لحاظ درمانى ، حد اكثر كارايى را خواهد داشت . درمان در هر نقطه تا زمانى ادامه مىيابد كه بيمار احساس تسكين و آرامش كند ( حدود يك تا پنج دقيقه ) .\r\nاين روش باعث تحريك گيرنده‌هاى حسى پوست ، افزايش گردش خون سطحى ، بهبود بازگشت خون وريدى ، افزايش دفع غدد سباسه ، كاهش فشار خون و ضربان قلب ، افزايش سرعت جريان لنف ، كاهش استرس ، آزاد كردن\r\n\r\n\r\n","description":"","footnote":"\r\n( 1 ) -  Acupressure  : ( فشار )  Pressure  + ( سوزن )  Acus \r\n","page_name":" 249 ","page_number":261},
  {"content":"\r\n\r\nاندورفين‌ها و درنتيجه كاهش درد مىشود .\r\nطب فشارى در از بين بردن خستگى ، آرام كردن درد و آرامش اعصاب ، كاهش اضطراب و در درمان بيماريهايى مثل روماتيسم ، ورم مفاصل ، يبوست ، آسم ، كمردرد ، اسهال و اختلالات خواب كاربرد دارد . از اين شيوه مىتوان به عنوان يك طب مكمّل در كنار ديگر شاخه‌هاى طبى ، به خصوص طب سوزنى بهره برد .\r\n\r\n7 - 7 - كايروپراكتيك « 1 »\r\nكايروپراكتيك كه حدود يك‌صد سال از عمر آن مىگذرد ، يك شاخه‌ى درمانى وابسته به پزشكى است كه اعتقاد دارد بدن انسان يك مجموعه‌ى خود تنظيم و خود درمان است كه اين اعمال مهم توسط مغز ، نخاع و ساير اعصاب كنترل مىشوند . لذا ارتباط نزديكى بين سيستم عصبى و سلامتى وجود دارد و هر اختلال در سيستم عصبى موجب بروز نقص در ارسال پيامهاى عصبى به بافتها مىشود ، كه اين خود موجب تغييرات سيستميك در بافتها و درنتيجه كاهش مقاومت بافت‌ها نسبت به بيمارى مىگردد . اختلالات زمانى رخ مىدهند كه ستون مهره‌ها از وضعيت عادى خود خارج شود « 2 » و موجب كشش و يا فشردگى اعصاب گردد . عواملى از قبيل مشكلات ديسك مهره‌ها و ليگامان‌هاى اطراف ستون مهره‌ها ، ساييدگى مهره‌ها ، التهاب اعصاب ، استرس ، اختلالات شيميايى و هم مىتوانند چنين حالتى را ايجاد كنند .\r\n\r\n\r\n","description":"","footnote":"\r\n( 1 ) -  Chiropractic  : از دو كلمه يونانى  Cheir  به معنى دست و  Praktikos  به معنى به كار بردن\r\n( 2 ) -  Subluxation \r\n","page_name":" 250 ","page_number":262},
  {"content":"\r\n\r\nدرمان در اين روش بدون استفاده از جراحى و دارو مىباشد و فقط از طريق اعمال فشار و انجام ماساژهاى ويژه در نقاط خاصى از ستون مهره‌ها صورت مىگيرد . روشهايى مثل سرد و گرم كردن ، ايجاد تحريكات ماهيچه‌اى توسط محركهاى الكتريكى و امواج اولتراسوند هم در جريان درمان به كار مىروند . اين روش در حالاتى مثل سردرد ، درد گردن ، درد عصب سياتيك ، درد مفاصل ، درد اندامها ، ميگرن و . . . كاربرد دارد . كايروپراكتيك در ميان رشته‌هاى تخصصى مانند راديولوژى ، ارتوپدى ، نورولوژى ، طب كار و طب ورزش به خوبى جاى خود را باز كرده و از موقعيت خوبى برخوردار است .\r\n\r\n8 - 7 - انرژىدرمانى\r\nتلاش براى اثبات وجود كانون انرژى در اطراف بدن و ارتباط آن با سلامتى به بيش از دو هزار و پانصد سال قبل بازمىگردد . قبل از آن مرتاضان هندى در كتابهاى مذهبى خود اشاره كرده‌اند كه تمام اشيا و افراد در اطراف خود داراى كانون انرژى عمومى هستند . اين كانون انرژى \" پرانا \" نام دارد . اين انرژى جزء اساسى و ضرورى حيات است كه مىتوان از طريق تكنيك‌هاى خاص تنفس ، تمركز و يوگا آن را تقويت كرد . امروزه طرفداران انرژىدرمانى بر اين عقيده‌اند كه موجودات در يك ميدان انرژى جهانى غوطه‌ورند و علّت زنده بودن هر موجود را نيز همين ميدان انرژى مىدانند و اين انرژى را نيروى حيات « 1 » يا انرژى حياتى مىنامند .\r\nكانون انرژى را مىتوان به صورت يك هاله‌ى نورانى مجسم كرد كه جسم\r\n\r\n\r\n","description":"","footnote":"\r\n( 1 ) -  Vital force \r\n","page_name":" 251 ","page_number":263},
  {"content":"\r\n\r\nفرد را احاطه كرده و حتّى در آن نفوذ كرده است . پرتوهايى از اين كانون به خارج ساطع مىشود كه \" اورا « 1 » \" نام دارد . اورا لايه‌هاى متعددى دارد كه از انرژى انباشته شده و سلامت فرد را تعيين مىكند . اوراى انسان هفت لايه دارد كه هر يك از اين لايه‌ها كار خاصى انجام مىدهند و هركدام به يك چاكرا اختصاصى مربوط هستند . چاكراها معابرى براى جريان انرژى به داخل و خارج اورا هستند .\r\nهرچه چاكرا بازتر باشد ، جريان انرژى بيشتر و سطح سلامتى بالاتر است ؛ پس بيمارى در اين سيستم عبارت است از عدم تعادل انرژى يا وقفه در جريان انرژى . نكته‌ى ديگر اينكه هر چاكرا با يك غده‌ى درون‌ريز و شبكه‌ى عصبى مربوط به آن ارتباط دارد و به دليل همين ارتباط خاص است كه هر چاكرا محدوده‌ى خاصى را تغذيه مىكند .\r\nدر انرژىدرمانى ، درمانگر دستهاى خود را از سر تا پاى بدن بيمار حركت مىدهد و به بررسى ميدان انرژى اطراف بدن بيمار مىپردازد تا نقاطى را كه در آنجا تراكم يا نقصان انرژى وجود دارد ، مشخص كند . سپس ميدان انرژى اطراف بدن را فعال مىكند و انرژى ساكن يا تراكم يافته بيمار را به حركت وامىدارد تا در نهايت به تعادل برسد . در انتها با ارزيابى نهايى ميدان انرژى ، درمانگر مشخص مىكند كه آيا تعادل لازم در ميدان انرژى ايجاد شده است يا نه . بديهى است كه طول مدت درمان به نياز بيمار و وضعيت ميدان انرژى او بستگى دارد .\r\nانرژىدرمانى يكى از شاخه‌هاى پرطرفدار طب مكمل است كه امروزه كاربرد زيادى در درمان بيمارىهاى حاد و مزمن دارد . اين روش براى ايجاد\r\n\r\n\r\n","description":"","footnote":"\r\n( 1 ) -  Aura \r\n","page_name":" 252 ","page_number":264},
  {"content":"\r\n\r\nحالاتى از قبيل كاهش اضطراب ، تسكين درد ، كاهش دردهاى زايمان و كوتاه كردن زمان و عوارض آن ، كاهش دردهاى حاد كمر و سردردهاى ميگرنى به كار مىرود . همچنين اين روش براى تنظيم فشارخون ، درمان بىخوابى ، افسردگى ، اسكيزوفرنى و آرتريت مورد استفاده قرار مىگيرد .\r\n\r\n","description":"","footnote":"","page_name":" 253 ","page_number":265},
  {"content":"\r\n . \r\n","description":"","footnote":"","page_name":" 254 ","page_number":266},
  {"content":"\r\n\r\n\r\nمنابع فارسى\r\n1 - ابن سينا ، حسين بن عبد اللّه ، القانون فى الطب . ترجمه‌ى عبد الرحمن شرفكندى ( هه‌ژار ) . تهران : سروش ، 1370 .\r\n2 - اد ، ژرارد . كاربرد عملى طب فشارى . ترجمه‌ى ساعد زمان . تهران :\r\nققنوس ، 1375 .\r\n3 - اسماعيل طاهرى ، غلامرضا . \" مقايسه بيوشيميايى نوبت اول و دوم خون حجامت در مراجعين به بيمارستان لقمان الدوله حكيم \" . پايان‌نامه جهت اخذ دكتراى پزشكى عمومى : دانشكده‌ى پزشكى ، دانشگاه شهيد بهشتى ، 1377 .\r\n4 - الگود ، سيريل . تاريخ پزشكى ايران . ترجمه‌ى محسن جاويدان . تهران :\r\nشركت نسبى اقبال و شركاء ، 1352 .\r\n5 - اولمان ، مانفرد . طب اسلامى . ترجمه‌ى سيد على طبرىپور . تهران : مركز مطالعات و تحقيقات اخلاق پزشكى ، [ بىتا 
  ] .\r\n6 - براون ، ادوارد . تاريخ طب اسلامى . ترجمه‌ى مسعود رجب‌نيا . تهران :\r\nشركت انتشارات علمى و فرهنگى ، 1364 .\r\n7 - برومند ، بهروز . \" پورسينا و آزمايش كامل ادرار \" در : كنگره‌ى بين المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات .\r\nتهران : انتشارات مؤسسه توسعه دانش و پژوهش ايران .\r\n8 - بريمانى ، جلال . \" صرع از ديدگاه ابن سينا \" در : كنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران :\r\nانتشارات مؤسسه توسعه دانش و پژوهش ايران .\r\n9 - بيرونى ، ابو ريحان . الصيدنه فى الطب . تصحيح و مقدمه و تحشيه عباس\r\n\r\n","description":"","footnote":"","page_name":" 255 ","page_number":267},
  {"content":"\r\n\r\nزرياب . تهران : مركز نشر دانشگاهى ، 1370 .\r\n10 - پارك ، جى اى ؛ پارك ، ك . درس‌نامه پزشكى پيشگيرى و اجتماعى .\r\nترجمه‌ى حسين شجاعى تهرانى با نظر حسين ملك افضلى . تهران : انتشارات سماط ، 1379 .\r\n11 - پناهى ، فاطمه . \" نبض‌شناسى و اهميت آن در طب قديم و امروز از ديدگاه دانشمندان حاذق \" در : كنگره‌ى بزرگداشت حكيم سيد اسماعيل جرجانى ، مجموعه مقالات . تهران : فرهنگستان علوم پزشكى جمهورى اسلامى ايران ، 1381 .\r\n12 - تاج‌بخش ، حسن . \" تحقيقات محمّد زكرياى رازى ، شيخ الرئيس ابو على سينا و ساير دانشمندان ايرانى - اسلامى در زمينه بيمارىهاى واگير و تطابق آن با دانش امروزى \" در : كنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n13 - توكّلى صابرى ، محمد رضا . \" رازى و ابن سينا دو چهره متفاوت \" در :\r\nكنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n14 - جرجانى ، سيد اسماعيل . ذخيره‌ى خوارزمشاهى . به كوشش محمّد تقى دانش‌پژوه و ايرج افشار . تهران : انتشارات دانشگاه تهران ، 1350 .\r\n15 - جرجانى ، سيد اسماعيل . خفى علايى . به كوشش على اكبر ولايتى و محمود نجم‌آبادى . تهران : انتشارات اطّلاعات ، 1369 .\r\n16 - چغمينى ، محمود بن محمّد بن عمر . قانونچه در طب . ترجمه و تحشيه\r\n\r\n","description":"","footnote":"","page_name":" 256 ","page_number":268},
  {"content":"\r\n\r\nمحمّد تقى مير . تهران : دانشگاه علوم پزشكى و خدمات بهداشتى درمانى ايران ، 1375 .\r\n17 - حدّاد عادل ، غلامعلى ؛ و ديگران . طب سنّتى ( مجموعه مقالات ) . تهران :\r\nدفتر نشر فرهنگ اسلامى ، 1380 .\r\n18 - خداداد ، اكبر . \" روش‌هاى پيشگيرى و درمان سرطان از نظر پزشكان گذشته ايرانى \" در : كنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n19 - خضرى ، عبد العزيز . \" مرورى بر بيمارستان‌هاى شيراز در بستر اعصار و قرون \" در : كنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\nدانشكده‌ى پزشكى ، دانشگاه علوم پزشكى و خدمات بهداشتى درمانى اصفهان ، 1380 .\r\n20 - ذوالفقارى ، بهزاد ؛ قنادى ، عليرضا . آشنايى با مبانى كاربرد گياهان دارويى : آنچه پزشكان بايد در اين زمينه بدانند . پژوهش در علوم پزشكى . سال ششم ، شماره چهارم ، بازآموزى ( زمستان 1380 ) : 6 - 1 .\r\n21 - ذوالفقارى ، بهزاد ؛ معطّر ، فريبرز . \" رويكرد جامعه‌نگر حكيم جرجانى به طب \" در : كنگره‌ى بزرگداشت حكيم سيد اسماعيل جرجانى ، مجموعه مقالات . تهران : فرهنگستان علوم پزشكى جمهورى اسلامى ايران ، 1381 .\r\n22 - ريش ، گرهارد . معجزه‌ى قرن هوميوپاتى . ترجمه‌ى افسانه مير هادى .\r\nتهران : انتشارات ياسمن ، 1379 .\r\n\r\n","description":"","footnote":"","page_name":" 257 ","page_number":269},
  {"content":"\r\n\r\n23 - زكرياى رازى ، ابو بكر محمّد . من لا يحضر الطبيب . ترجمه‌ى ابو تراب نفيسى . تهران : دفتر جهاد دانشگاهى دانشكده پزشكى ، 1363 .\r\n24 - شفيع‌زاده ، فتح ا . . . . گياهان دارويى لرستان . تهران : دانشگاه علوم پزشكى لرستان و انتشارات حيان ، 1381 .\r\n25 - شهاده ، عبد الكريم . \" رازى و ابن سينا پيشتازان طب سنتى \" در :\r\nكنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n26 - صادقى حسن‌آبادى ، على . كليات بهداشت عمومى . شيراز : معاونت پژوهشى دانشگاه علوم پزشكى و خدمات بهداشتى درمانى استان فارس با همكارى انتشارات كوشامهر ، 1375 .\r\n27 - صفىزاده ، فاروق . \" تأثير پيشينيان بر جرجانى و روزگار جرجانى با نگاهى بر پيشينه چهارده هزارساله علم پزشكى در ايران باستان \" در : كنگره‌ى بزرگداشت حكيم سيد اسماعيل جرجانى ، مجموعه مقالات . تهران : فرهنگستان علوم پزشكى جمهورى اسلامى ايران ، 1381 .\r\n28 - على راجا ، افتخار . \" مشاركت ابو القاسم زهراوى در جراحى نوين اعصاب \" در : كنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n29 - عيسى بك ، احمد . تاريخ بيمارستان‌ها در اسلام . ترجمه‌ى نور اللّه كسايى . تهران : مؤسسه دانش و پژوهش ايران ، 1371 .\r\n30 - فنتزمر ، گرهارد . پنج هزار سال پزشكى . ترجمه‌ى سياوش آگاه . تهران ؛ شركت انتشارات علمى و فرهنگى ، 1366 .\r\n\r\n","description":"","footnote":"","page_name":" 258 ","page_number":270},
  {"content":"\r\n\r\n31 - كسايى ، نور اللّه . \" عضد الدوله ديلمى و بيمارستان عضدى بغداد \" در :\r\nكنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n32 - كلامى ، لاله . \" قدمت جراحى و جراح در ايران و اسلام \" در : كنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n33 - كميته‌ى تدوين فارماكوپه گياهى ايران . فارماكوپه گياهى ايران . تهران :\r\nوزارت بهداشت ، درمان و آموزش پزشكى ؛ معاونت غذا و دارو ، 1381 .\r\n34 - ناصرى ، مسعود . يك ، كوانتوم ، عرفان ، درمان . تهران : انتشارات جيحون ، 1379 .\r\n35 - ناصرى ، محسن . \" ستّه ضروريه از ديدگاه حكيم سيد اسماعيل جرجانى \" در : كنگره‌ى بزرگداشت حكيم سيد اسماعيل جرجانى ، مجموعه مقالات . تهران :\r\nفرهنگستان علوم پزشكى جمهورى اسلامى ايران ، 1381 .\r\n36 - نجم‌آبادى ، محمود . تاريخ طب در ايران پس از اسلام . تهران : انتشارات دانشگاه تهران ، 1353 .\r\n37 - نصيرى ، هادى . \" اهميت ورزش و نقش آن در سلامتى بدن از ديدگاه جرجانى \" در : كنگره‌ى بزرگداشت حكيم سيد اسماعيل جرجانى ، مجموعه مقالات .\r\nتهران : فرهنگستان علوم پزشكى جمهورى اسلامى ايران ، 1381 .\r\n38 - نفيسى ، ابو تراب . مختصر تاريخ علوم پزشكى تا ابتداى قرن معاصر .\r\nاصفهان : دانشگاه اصفهان ، 1355 .\r\n39 - نفيسى ، ابو تراب . پژوهشى در مبانى عقايد سنّتى پزشكى مردم ايران .\r\n\r\n","description":"","footnote":"","page_name":" 259 ","page_number":271},
  {"content":"\r\n\r\nاصفهان : انتشارات مشعل ، 1364 .\r\n40 - نفيسى ، نسرين ؛ نفيسى ، مهدى . نبض حيات در گذر طب سنّتى و طب نوين ايران . اصفهان : انتشارات نقش خورشيد ، 1381 .\r\n41 - نقيبى هرات ، ژيلا ؛ عباديانى ، محمّد . \" علل نازايى از ديدگاه سيد اسماعيل جرجانى و مقايسه آن با طب نوين \" در : كنگره‌ى بزرگداشت حكيم سيد اسماعيل جرجانى ، مجموعه مقالات . تهران : فرهنگستان علوم پزشكى جمهورى اسلامى ايران ، 1381 .\r\n42 - نويدى ، على اصغر . انرژىدرمانى حقيقت يا مجاز ؟ درد ، سال دوم ، شماره سيزدهم : 3 - 52 .\r\n43 - ماسترى فراهانى ، رضا . امامى ميبدى ، محمّد على . \" مقايسه مبحث فتق كتاب ذخيره خوارزمشاهى با كتاب‌هاى تشريحى و جرايد جديد \" در : كنگره‌ى بزرگداشت حكيم سيد اسماعيل جرجانى ، مجموعه مقالات . تهران : فرهنگستان علوم پزشكى جمهورى اسلامى ايران ، 1381 .\r\n44 - ماسترى فراهانى ، رضا ؛ امامى ميبدى ، محمّد على . \" مقايسه مبحث نبض شناسى كتاب ذخيره خوارزمشاهى با كتب جديد پزشكى \" در : كنگره‌ى بزرگداشت حكيم سيد اسماعيل جرجانى ، مجموعه مقالات . تهران : فرهنگستان علوم پزشكى جمهورى اسلامى ايران ، 1381 .\r\n45 - معينى ، پدرام . \" بررسى تأثير روش هوميوپاتى پس از عمل جراحى شكم در طول زمان ايلئوس در بيمارستان‌هاى الزهرا و كاشانى در پاييز سال 1379 \" . پايان‌نامه جهت اخذ درجه‌ى دكتراى حرفه‌اى پزشكى . دانشكده‌ى پزشكى ، دانشگاه علوم پزشكى و خدمات بهداشتى درمان اصفهان ، 1379 .\r\n\r\n","description":"","footnote":"","page_name":" 260 ","page_number":272},
  {"content":"\r\n\r\n46 - منتظر ، رضا . \" مقايسه تركيب بيوشيميايى خون وريدى با خون حجامت \" . پايان‌نامه جهت اخذ درجه دكتراى پزشكى عمومى . دانشكده‌ى پزشكى ، دانشگاه شهيد بهشتى ، 1377 .\r\n47 - موسوى ، سيد محمد . خون‌درمانى در طب سنّتى . تهران : انتشارات برگ سبز ، 1378 .\r\n48 - هانه من ، ساموئل . ارغنون پزشكى . ترجمه‌ى احمد ارژمند . تهران :\r\nانتشارات سروش ، 1378 .\r\n49 - هدايتى ، سيد جواد . تاريخ پزشكى معاصر ايران . تهران : دانشگاه علوم پزشكى و خدمات بهداشتى درمانى ايران ، 1381 .\r\n50 - يكتا ، زهرا . \" بررسى جايگاه پزشكى جانشين در ارايه خدمات درمانى در شهر اصفهان دو سال 1379 \" . پايان‌نامه جهت اخذ تخصص پزشكى اجتماعى .\r\nدانشكده پزشكى ، دانشگاه علوم پزشكى و خدمات بهبودى درمانى استان اصفهان ، 1371\r\n51 - يونسى ، مهدى ؛ شازده احمدى ، نور الدين . \" پزشكان مسلمان ايران نخستين شارحان فيزيولوژى نبض و معرفى اولين كاشف نبض پارادوكس \" در :\r\nكنگره‌ى بين‌المللى تاريخ پزشكى در اسلام و ايران ( 14 - 11 مهرماه 1371 ) ، مجموعه مقالات . تهران : انتشارات مؤسسه توسعه دانش و پژوهش ايران .\r\n\r\n","description":"","footnote":"","page_name":" 261 ","page_number":273},
  {"content":"\r\n\r\n\r\nمنابع انگليسى\r\n\r\n","description":"","footnote":"","page_name":" 262 ","page_number":274},
  {"content":"\r\n\r\n\r\nنمايه كتاب‌ها\r\nالابنيه عن الحقايق الادويه 19\r\nالتصريف 32\r\nالحاوى 25\r\nالجدرى و الحصبه 25\r\nالصيدنه 34\r\nالاغراض الطبيه 37 ، 107\r\nاكسير اعظم 146\r\nالمرشد 25\r\nباارگانون 242\r\nتحفه المؤمنين 38\r\nحفى علايى 36\r\nخلاصه التجارب 20\r\nذخيره‌ى خوارزمشاهى 35 ، 143 ، 150 ، 155\r\nزبده الطّب 37\r\nطب شفايى 21\r\nطب المنصورى 25\r\nطب النفوس 26\r\nشفا 30\r\nفردوس الحكمه 24\r\nفى التحفظ من النزله 26\r\nفى حفظ الصّحه 37\r\nقانون 30 ، 78 ، 83\r\nقانونچه 67 ، 107\r\nقرابادين 186\r\nكامل الصناعه الطبيه الملكى 33\r\nمخزن الادويه 30\r\nمن لا يحضر الطبيب 25\r\nيادگار 37\r\nهدايه المتعلّمين 19 ، 29 ، 107\r\n\r\n","description":"","footnote":"","page_name":" 263 ","page_number":275},
  {"content":"\r\n\r\n\r\nنمايه افراد\r\nابن ربن طبرى 34\r\nابن سينا 18 ، 29 ، 23 ، 30 ، 31 ، 34 ، 134 ، 139\r\nابن شرابيون ابن ابراهيم 156\r\nابن عجيم 43\r\nابن ماسويه 40\r\nابن مندويه اصفهانى 42\r\nابو العلاء شيرازى 43\r\nابو القاسم عبد الرحمن بن على نيشابورى 35\r\nابو بكر ربيع بن احمد الاخوينى 19 ، 107\r\nابو بكر على بن عثمان 35\r\nابو ريحان بيرونى 34\r\nابو طاهر شمس الدوله ديلمى 30\r\nابو ماهر شيرازى 43\r\nابو ماهر موسى بن يوسف 33\r\nابو مظفّر استز 36\r\nابو منصور هروى 19\r\nاردشير دوم 14\r\nارسطو 15\r\nاسكندر مقدونى 10\r\nبزرگمهر 15\r\nبقراط 23 ، 33 ، 64\r\nبقراط ثانى 35\r\nجالينوس 23 ، 35\r\nجان بوستوك 155\r\nجرجانى 19 ، 23 ، 35 ، 36 ، 37 ، 38 ، 133 ، 134 ، 139 ، 143 ، 145 ، 146 ، 150 ، 155\r\nچنگيز خان مغول 30\r\nحسين خان شيرازى 30\r\nحكيم محمد اعظم خان 146\r\nحنين 40\r\nداريوش سوم 14\r\nداريوش هخامنشى 13\r\nدموكوس 160\r\nرازى 10 ، 18 ، 19 ، 23 ، 24 ، 25 ، 26 ، 27 ، 28 ، 31\r\nربن طبرى 18 ، 24\r\nرشيد الدّين فضل ا . . . همدانى 43\r\nرنه‌گاته فوس 245\r\nزرتشت 11\r\n\r\n","description":"","footnote":"","page_name":" 264 ","page_number":276},
  {"content":"\r\n\r\nافلاطون 9 ، 10 ، 15\r\nاميركبير 21\r\nانوشيروان 15 ، 39\r\nايراسفهار ارسلان 37\r\nاهوازى 18 ، 19 ، 33 ، 34 ، 36 ، 43 ، 139\r\nبختيشوع 17\r\nمأمون 17\r\nمتوكّل عبّاسى 24\r\nمجد الدين ابو محمد البخارى 37\r\nمحمد بن ابراهيم نيشابورى 42\r\nمحمد حسين نوربخش بهاء الدوله 20\r\nمحمّد مؤمن ديلمى تنكابنى 38\r\nمحمود بن عمر چغمينى 107\r\nمظفر الدين محمد حسين شفايى 21\r\nميرزا ابو القاسم سلطان الحكماى نايينى 22\r\nميرزا احمد حبيب كاشانى 22\r\nناصر الدين شاه قاجار 21\r\nنظام الملك 42\r\nزهراوى 32\r\nساموئل هانه‌من 261\r\nشاپور اوّل 15 ، 38\r\nشاه عباس صفوى 21\r\nشيخ احمد بيهقى 34\r\nصحّت الدوله 22\r\nماسرجيس 17\r\nنوح بن منصور 29\r\nعضد الدوله ديلمى 40 ، 42 ، 43\r\nعلاء الدين استز 37\r\nعماد الدّين شيرازى 27\r\nعمرو بن ليث صفّارى 41\r\nعيسى بن ماسه 42\r\nقطب الدّين محمّد خوارزمشاه 35\r\nكوروش 13 ، 14\r\nهارون 17\r\n\r\n","description":"","footnote":"","page_name":" 265 ","page_number":277},
  {"content":"\r\n\r\n\r\nنمايه موضوعى\r\nآب 48\r\nآتش 49\r\nآسم 172 ، 192\r\nآروماتراپى 245\r\nآكادمى 13\r\nآيورودا 238\r\nادرار 100 ، 113\r\nاركان 48\r\nارور پزشك 13\r\nارواح 64\r\nاستحمام 95\r\nاستسقا 97 ، 107\r\nاشكانيان 14\r\nافشاريه 21\r\nاقليم 52\r\nاندام 56\r\nانرژى حياتى 246 ، 247 ، 248\r\nانرژىدرمانى 251\r\nانطاكيه 38\r\nاورا 252\r\nاوستا 11\r\nبلغم 47 ، 52\r\nبند روده 151\r\nبيت الحكمه 17\r\nبىخوابى 103\r\nبيمارى 66\r\nبهداشت 64 ، 65 ، 66\r\nپرانا 251\r\nپيتا 240\r\nپيران 82\r\nتاتوئيسم 246\r\nتشنّج 136\r\nتصفيه‌ى آب 93\r\nتوان‌دار كردن 244\r\nجگربينى 6\r\nجنتاشاپيرتا 38\r\nجندىشاپور 15 ، 16 ، 17 ، 18 ، 38 ، 39 ، 40\r\nچادرينه 152\r\nچاكرا 252\r\nحجامت 101\r\nحرارت 123\r\n\r\n","description":"","footnote":"","page_name":" 266 ","page_number":278},
  {"content":"\r\n\r\nباريطون 150\r\nبرودت 46\r\nخردسالان 80\r\nخستگى 86\r\nخشكى 46\r\nخلط 47 ، 53\r\nخون 47 ، 51 ، 52 ، 53\r\nدار الفنون 21 ، 22\r\nدوشا 239\r\nرطوبت 46\r\nروغن‌هاى فرّار 245\r\nريزوتوميست 9\r\nرينيت 134 ، 155\r\nزايده‌ى غلافى 152\r\nژيمناست 9\r\nساحر طبيب 2 ، 3\r\nساسانيان 15\r\nسالخوردگان 82\r\nستّه‌ى ضروريه 75\r\nسردى 88 ، 96\r\nسرطان 138\r\nسلامت 64 ، 65 ، 66\r\nحرارت غريزى 102 ، 111\r\nحفره‌ى مغبنى 152\r\nحفظ الصّحه 67 ، 75\r\nخاك 47\r\nصفويان 20\r\nصورت 46\r\nشير دادن 78\r\nعرض 68\r\nعلم العلاج 67\r\nعناصر 48 ، 50 ، 59\r\nعنصر 88\r\nغذا 88\r\nفتق 150\r\nقاجاريه 21\r\nقوا 56 ، 57\r\nقيله 154\r\nكارپزشك 16\r\nكافا 240\r\nكايروپراكتيك 250\r\nگرمابه 96\r\nگرمى 88 ، 94\r\nگياهان دارويى 166\r\n\r\n","description":"","footnote":"","page_name":" 267 ","page_number":279},
  {"content":"\r\n\r\nسلوكيان 14\r\nسندرم آلپورت 121\r\nسودا 47 ، 55 ، 56 ، 57\r\nصرع 134\r\nصفاق 150 ، 151\r\nنازايى 142\r\nنبض 8 ، 101\r\nنسخه‌نويسى 18\r\nنوزادان 79\r\nنيروى حيات 102 ، 251\r\nواتا 239\r\nورزش 79 ، 81 ، 82 ، 83\r\nيانگ 8 ، 246\r\nيين 8 ، 246\r\nمادّه 46\r\nمدرسهء طب 15 ، 21 ، 22\r\nمدفوع 121\r\nمديتيشن 240\r\nمزاج 50 ، 110\r\nمشابه‌درمانى 241\r\nمنترپزشك 13\r\nهخامنشيان 12\r\nهضم 55 ، 56\r\nهوا 46\r\nهوميوپاتى 241\r\nهيدروسل 154\r\nهيدروم 136\r\nهيئت 88\r\n\r\n\r\n","description":"","footnote":"","page_name":" 268 ","page_number":280}
  ]