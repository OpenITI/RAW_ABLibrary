[
  {"content":"\r\n\r\nاستفتائات\r\nجديد\r\nمرجع عاليقدر حضرت آية الله العظمى مكارم شيرازى دامت بركاته\r\n3\r\nگردآورى : ابوالقاسم عليان نژادى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمكارم شيرازى ، ناصر 1305 -\r\nاستفتائات جديد / مكارم شيرازى ، تهيه وتنظيم ابوالقاسم عليان نژادى [ ويرايش دوم 
  ] . - قم : مدرسة الإمام على بن ابى طالب عليه السلم ، 1384 .\r\nج .\r\n( ج . 3 ) isbn 964 - 8139 - 39 - 3\r\nفهرستنويسى براساس جلد سوم ، 1383 .\r\n1 . فتواهاى شيعه - - قرن 14 . فقه جعفرى - - رسالهء عمليه . الف . عليان نژادى ، ابوالقاسم ، 1343 ، گردآورنده . ب . عنوان .\r\n5 الف 7 م / 9 / 183 bp\r\n3422 / 297\r\nاستفتائات جديد ( جلد سوم )\r\nمرجع عاليقدر حضرت آية الله العظمى مكارم شيرازى ( مد ظله )\r\nتهيه وتنظيم : ابوالقاسم عليان نژادى\r\nتيراژ : 3000 نسخه\r\nنوبت چاپ : دوم ( ويرايش دوم )\r\nتاريخ انتشار : 1385 ش\r\nصفحه و قطع : 640 صفحه / وزيرى\r\nچاپ : سليمانزاده\r\nناشر : مدرسة الامام علىبن ابى طالب عليه السلام\r\nشابك : 3 - 39 - 8139 - 964\r\nقم - ابتداى خيابان شهدا - كوى آمار ( 22 ) - پلاك 15\r\nتلفكس : 7732478\r\nwww . amiralmomeninpub . com\r\nقيمت : 2000 تومان\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\n[ جلد سوم 
  ]\r\nبسمه تعالى\r\nعمل به اين استفتائات\r\nمجزى و مبرء ذمّه است ان شاء اللَّه\r\nقم - ناصر مكارم شيرازى\r\n\r\nفصل اوّل : احكام تقليد\r\n\r\nمحدودهء تقليد\r\nسؤال 1 - جنابعالى در ابتداى رساله مرقوم فرموده‌ايد : « عقيدهء مسلمان به اصول دين ، بايد از روى دليل باشد . » اگر مسلمانى به دنبال تحقيق رفت ، و در نتيجه دينى غير از اسلام را برگزيد ، آيا حق دارد پيرو آن دين شود ؟ آيا حكم مرتد بر او جارى نمىشود ؟ اگر جارى مىشود ، چرا ؟ آيا اين فتوا با فتواى به لزوم تحقيق در اصول دين ، و عدم جواز تقليد در آن سازگار است ؟ اصولًا كسى كه مىداند ، اگر به نتيجه‌اى غير از دين پدر و مادرش برسد كشته خواهد شد ، چگونه مىتواند با فكرى آزاد در اصل دين تحقيق كند ؟\r\nجواب : تحقيق در دين و اعتقاد به يكى از مذاهب ، غير از تظاهر به آن است .\r\nتوضيح اين كه : بر همه واجب است در اصول دين به اندازهء توانايى خود تحقيق كنند ، و اگر واقعاً بعد از تحقيق كامل و كمك گرفتن از آگاهان ، به آيينى غير از آيين اسلام معتقد شوند ، معذور هستند ؛ زيرا وظيفهء عقلى و شرعى خود را انجام داده ، ولى به خطا رفته‌اند . امّا كسى كه قبلًا مسلمان بوده ، و به عللى دين جديد اختيار كرده ، اگر تظاهر كند محكوم به احكام مرتد است ؛ و احكام مرتد در واقع از جمله احكام سياسى اسلام ، براى جلوگيرى از نفوذ دشمنان در محيط اسلام ، و اغفال و اغواى مردم است .\r\nسؤال 2 - براى مسلمان بودن همين مقدار كه در دوران نوجوانى ، يا جوانى اصول دين را از ما سؤال كردند ، و ما قبول داشتيم كافى است ؟ يا تحقيق بيشترى لازم است ؟\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nجواب : كافى است ؛ ولى سعى كنيد عقايد خود را از روى دليل و برهان و استدلال فراگيريد .\r\nسؤال 3 - مقلّد در چه زمينه‌هايى مكلّف به تقليد از مرجع تقليد است ؟ آيا تقليد محدود به احكام عبادى ( نماز و روزه و مانند آن ) مىشود ، يا احكام معاملات و اعمال حقوقى و مانند آن را نيز شامل مىشود ؟\r\nجواب : تمام اعمال و احكام شرع ، غير از ضروريّات دين را ، شامل مىشود ؛ ولى تقليد در اعتقادات راه ندارد .\r\n\r\nگسترهء فقه\r\nسؤال 4 - با پيشرفت علم ، ممكن است مسائلى پيش آيد كه در قرآن و ديگر منابع اسلامى ذكرى از آن به ميان نيامده باشد ، و كمك گرفتن از عقل به تنهايى ، با توجّه به اين كه اشتباهات بسيارى دارد ، كافى نباشد . با توجّه به اين مطلب ، آيا مراجع محترم مىتوانند پاسخگوى تمام مسائل شرعى نسل آينده باشند ؟\r\nجواب : در اسلام يك سلسله قواعد كلّى وجود دارد كه پاسخگوى همهء مشكلات در تمام اعصار است . و به همين جهت هر سؤالى از ما در مورد مسائل جديد بشود به كمك آنها به حمد الله پاسخ‌گو هستيم ، و هيچ بن‌بستى وجود ندارد .\r\n\r\nراههاى شناخت مرجع اعلم\r\nسؤال 5 - آيا زن و فرزند بايد از مرجعِ تقليدِ شوهر و پدر تقليد كنند ، يا در تقليد آزاد هستند ؟\r\nجواب : هركس در تقليدش آزاد است ؛ بايد تحقيق كند و مطابق آن تقليد نمايد .\r\nسؤال 6 - مسألهء رجوع به اعلم در مسائل مورد اختلاف فقها ، از جمله مسائلى است كه در تمام رساله‌هاى عمليّه آمده است ؛ ولى حقيقت اين است كه تشخيص اعلم كارى سخت ، بلكه شايد از محالات باشد ! چون هر شخص يا گروهى ، شخص خاصّى را اعلم دانسته ، و غير او را اعلم نمىداند . سؤال اين است كه : « مراجعى بودند\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nكه گفته مىشد در زمان حيات ، و حتّى پس از حيات اعلم از ديگران هستند . ولى آيا ممكن است اين مراجع ( رضوان اللَّه عليهم ) پس از گذشت زمان طولانى از وفاتشان ، و با آمدن مراجع جديد - كه مشغول درس و بحث هستند ، و علوم و تحقيقات جديدى در دست دارند - بازهم اعلم از احيا باشند ؟\r\nجواب : شكّى نيست كه علم و دانش همراه زمان در حال تطوّر و تكامل است .\r\nو همان گونه كه در تعليقهء بر عروة الوثقى ، مبحث عدم جواز تقليد ابتدايى از ميّت ، نوشته‌ايم ، ممكن است بسيارى از مجتهدين زنده از مراجع گذشته اعلم باشند ؛ چون مراجع زنده معلومات و دانش گذشتگان ، را به اضافهء علوم جديدى در اختيار دارند . بدين جهت ممكن است در بين مراجع ميّت كسانى باشند كه از مراجع زنده استعدادى قوىتر داشته باشند ، ولى اطّلاعات احيا ممكن است نسبت به اموات اقرب به واقع باشد ؛ و ملاك اعلميّت ، اقربيّت به واقع است . همان گونه كه ممكن است طبيب امروز از ابن سينا ماهرتر باشد ؛ در حالى كه استعداد بوعلى بيشتر بوده است . همچنين در ساير علوم ؛ و روشن است كه علم فقه و اصول از اين قاعده كلّى مستثنى نيست ، و اين دو علم دائماً در حال تطوّر و تكامل است .\r\nسؤال 7 - حضرت عالى در پاسخ سؤال 569 كتاب استفتائات جديد ، جلد اوّل ، در مورد جواز غيبت شخصى كه ريش خود را مىتراشد ، فرموده‌ايد : « با توجّه به اين كه بعضى از علما در گذشته و حال فتوا به جواز عمل فوق مىدهند ، غيبت اين فرد جايز نيست . » با عنايت به همين پاسخ ، و با توجّه به اين كه حضرتعالى در مورد عدم جواز تراشيدن ريش احتياط فرموده‌ايد ، آيا مىتوان با همين علم اجمالى به فتواى عدّه‌اى از علماى زنده در مورد جواز آن ، استناد كرد ، و بدان عمل نمود ؟\r\nجواب : بايد در مسائل اختلافى اعلميّت احراز شود .\r\nسؤال 8 - لطفاً به سؤالات زير پيرامون تقليد پاسخ فرماييد :\r\nالف ) اهل خبره ، كه با معرّفى و شهادت آنها مرجعيّت و اعلميّت ثابت مىشود ، چه كسانى هستند ؟\r\nجواب : منظور از اهل خبره ، علماى درجه دو و سه حوزه‌هاى علميّه و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nشهرهاست ، كه با مبانى فقهى آشنايى دارند .\r\nب ) آيا ممكن است غير روحانى ، توانايى شناخت مجتهد و مرجع اعلم را داشته باشد ؟ در اين صورت ، آيا قول چنين شخصى در اثبات اجتهاد يا اعلميّت حجّت است ؟\r\nجواب : در صورتى كه آن فرد ثقه و مورد اعتماد باشد ، و از اهل خبره پرسش كند ، مىتوان به حرف او اعتماد كرد .\r\nج ) نسبت به شخصى كه از حوزه‌هاى علميّه دور است ، چگونه امكان دارد كه بفهمد فلان آقاى اهل علم از اهل خبره است يا نه ، تا در مورد شناخت مرجع اعلم به قول او اعتماد كند ؟\r\nجواب : علماى معروف هر محل معمولًا اهل خبره هستند .\r\nد ) براى تشخيص اعلم ، آيا اهل فن بايد مجتهد باشند ؟\r\nجواب : اجتهاد در اهل خبره شرط نيست .\r\nه ) در صورت تعارض شهادت اهل خبره نسبت به اعلم ، آيا بهتر نيست ببينيم خُبرويّت كدام خُبره بيشتر و كاملتر است ، و به قول او اعتماد كنيم ؟\r\nجواب : از هر طريقى علم يا اطمينان حاصل شود كافى است .\r\nو ) در صورت تعارض شهادت اهل خبره نسبت به اعلميّت مجتهدين ، وظيفه چيست ؟\r\nجواب : در صورت تعارض مخيّر هستيد .\r\nسؤال 9 - برخى از مردم روشهاى ديگرى ، غير از آنچه در توضيح المسائل آمده ، براى انتخاب مرجع تقليد در نظر مىگيرند . نظير :\r\nالف ) از مرجعى تقليد مىكنيم كه شاگرد مرجع قبلى ما باشد .\r\nب ) مرجعى را انتخاب مىنماييم كه فتاواى آسانترى داشته باشد .\r\nج ) مرجعى كه بيشتر اقوام و آشنايان از او تقليد مىكنند را بر مىگزينيم .\r\nد ) مقلّد مرجعى مىشويم كه پدر و مادر ، يا معلّم ما معرّفى نمايد .\r\nآيا انتخاب مرجع تقليد با روشهاى فوق صحيح است ؟\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nجواب : هيچ كدام از اينها معيار نيست ؛ معيار آگاهتر بودن آن مرجع است ، از هر طريقى كه علم به آن حاصل شود .\r\n\r\nاصطلاحات تقليد\r\nسؤال 10 - من گاهى كه رسالهء توضيح المسائل را مطالعه مىكنم ، به جملاتى مانند « احتياط واجب » و « احتياط مستحبّ » برخورد مىكنم . آيا بايد به آنها عمل كنم ؟\r\nجواب : منظور از « احتياط واجب » آن است كه مجتهد روى جهاتى فتواى نهايى خود را بيان نكرده باشد ، در اين صورت مقلّد مىتواند به آن احتياط عمل كند ، و مىتواند به مرجع ديگرى مراجعه نموده ، و به فتواى او عمل نمايد . ولى « احتياط مستحبّ » چنين نيست ؛ مىتواند آن را عمل كند ، يا رها نمايد .\r\nسؤال 11 - آيا جملهء « جايز نيست » معادل جملهء « حرام است » مىباشد ، يا تفاوت دارند ؟ اگر تفاوت دارند ، تفاوت آن در چيست ؟\r\nجواب : تفاوتى ندارد .\r\nسؤال 12 - تفاوت « فتواى به احتياط » با « احتياط در فتوا » را در ضمن مثالى گويا بيان فرماييد .\r\nجواب : فتواى به احتياط آن است كه مجتهد دستور به احتياط بدهد . مثلًا بگويد : « اگر دو ظرف آب وجود دارد ، و مىدانى يكى از آن دو نجس است ، امّا نجس را نمىشناسى بايد احتياط نموده ، و از هر دو اجتناب كنى . » ولى احتياط در فتوا اين است كه مثلًا بگويد : « قناعت كردن به يك تسبيح اربعه در ركعت سوّم و چهارم اشكال دارد ، و احتياط آن است كه سه مرتبه بخوانى » .\r\n\r\nتقليد از ميّت\r\nسؤال 13 - يكى از اقوام قبلًا جزء فرقهء اهل حق بود ، و به حمد اللَّه اكنون راه خود را يافته ، و شيعه گرديده است . لطفاً در اين مورد به دو سؤال زير پاسخ فرماييد :\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nالف ) ايشان در زمان حيات امام خمينى رحمه الله بالغ بوده ، ولى تقليد ننموده است .\r\nآيا اكنون مىتواند معظّم له را به عنوان مرجع تقليد برگزيند ؟\r\nجواب : تقليد ابتدايى از مجتهد ميّت اشكال دارد .\r\nب ) با توجّه به اين كه فرقهء اهل حقّ غرب كشور نماز نمىخوانند ، و به جاى روزهء ماه رمضان ، فقط سه روز در ماه آبان روزه مىگيرند ، آيا بايد نمازها و روزه‌هايى را كه در آن مدّت به جا نياورده قضا كند ، يا ساقط است ؟\r\nجواب : ساقط است .\r\nسؤال 14 - اگر كسى بعد از فوت مرجع تقليدش ( امام خمينى رحمه الله ) به علّت شدّت علاقه به آن مرجع ، به مجتهد حىّ مراجعه نكند ، تا با اجازهء او بر تقليد مرجع سابق باقى باشد ، با توجّه به اين كه از رسانه‌ها هم نشنيده كه بايد با اجازهء مرجع جامع الشرائط زنده بر تقليد باقى بماند ، اعمال چندين سالهء او چگونه است ؟\r\nجواب : به مجتهد حىّ رجوع مىكند ، و بر طبق فتواى او بر تقليد امام راحل رحمه الله باقى مىماند . و در اين صورت اعمال گذشتهء او صحيح خواهد بود .\r\nسؤال 15 - بسيارى از كسانى كه بر تقليد ميّت باقى مانده‌اند ، مايلند در تمام مسائل از مرجع تقليد زنده پيروى كنند ؛ زيرا در برخى از مسائل دچار شكّ و ترديد مىشوند كه آيا در زمان مرجع متوفّى به فتواى او در خصوص فلان مسأله عمل كرده‌اند ، يا خير ؟ آيا راهى وجود دارد كه به طور كلّى از مرجع زنده تقليد كنند ؟\r\nجواب : تنها در مواردى كه در زمان حيات مرجع متوفّى به فتواى او عمل نكرده‌اند ، يا لااقل شك در عمل دارند ، مىتوانند به فتواى مرجع زنده عمل كنند .\r\nولى اگر اعلميّت مرجع حىّ نسبت به متوفّى ثابت شود ، در تمام مسائل مىتوانند از مرجع زنده تقليد كنند .\r\n\r\nتبعيض در تقليد\r\nسؤال 16 - با توجّه به پيشنهاد برخى از شخصيّتها ، در زمينهء تخصّصى شدن مرجعيّت تقليد ، نظر خود را در اين باره بفرماييد . تخصّصى شدن مراجع تقليد در\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nزمينه‌هاى مختلف علمى چه حكمى دارد ؟\r\nجواب : در صورتى كه هر يك از آنها در بخشى از فقه اعلم باشند ، و ضوابط مرجعيّت بر آنها تطبيق كند ، اشكال ندارد .\r\nسؤال 17 - در بعضى از مسائل مربوط به حرفهء پزشكى ، نظر علما با هم مغاير است . كدام فتوا حجّت است ؟ آيا مىشود در مسائل پزشكى از يك مرجع ، و در موضوعات ديگر - مثل عبادات - از مرجع تقليد ديگرى تقليد كرد ؟\r\nجواب : مانعى ندارد .\r\n\r\nمسائل ديگر تقليد\r\nسؤال 18 - آيا مىشود به حرف مردم ، كه هركس در مورد مطالب دينى نظرى مىدهد ، گوش داد ، و طبق آن عمل كرد ؟\r\nجواب : مسائل دينى را بايد از مجتهدين و علماى دين فرا گرفت .\r\nسؤال 19 - آيا نظر ولىّ فقيه در مسائل شرعى بر نظر ساير فقها ترجيح دارد ؟ در اين صورت ، تكليف مقلّد چيست ؟\r\nجواب : در مسائل مربوط به حكومت از نظر ولىّ فقيه ، و در مسائل ديگر از نظر مرجع تقليد پيروى مىشود .\r\nسؤال 20 - اگر قاضى غير مجتهد مأذون ، كه از جانب ولىّ فقيه به قضاوت منصوب شده ، به هنگام صدور رأى ( مثلًا در زمينهء حدود ، قصاص ، معاملات و مانند آن ) متوجّه شود كه مادّهء قانونى مربوطه ( كه مصوَّب مجلس شوراى اسلامى و شوراى نگهبان است ) با فتواى مرجع تقليدش متعارض است ، ( با توجّه به اين كه ، اگر در اين مواقع از صدور رأى خوددارى كند ، يا بدون توجّه به قانون مربوطه صرفاً با استناد به فتواى مرجع تقليدش حكم دهد ، قانوناً مرتكب تخلّف انتظامى شده ) تكليف او چيست ؟\r\nجواب : قوّهء قضائيّه بايد اين تضاد را حل كند ، و اين گونه پرونده‌ها را به ديگرى ارجاع دهد ؛ زيرا قاضى نمىتواند بر خلاف فتواى مرجع تقليدش حكم كند .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nسؤال 21 - خداوند بزرگ يكى است ، پيامبر صلى الله عليه و آله يكى ، و ائمّهء اطهار عليهم السلام هر كدام در زمان خود يكى بوده ، و دستورات آنها نيز يكى بوده است . چرا در زمان فعلى نظر مراجع بزرگوار تقليد دربارهء موضوعات و مسائل دين متفاوت است ، و هر يك از آنان ديدگاه خاصّى دارد ؟\r\nجواب : اوّلًا ، مراجع تقليد در اصول مسائل يك فتوا دارند ، و اگر اختلافى هست در جزئيّات است . ثانياً ، اين اختلاف به خاطر دور ماندن ما از زمان حضرات معصومين عليهم السلام است ؛ زيرا رواياتى كه از آن بزرگواران نقل شده ، به وسيلهء اشخاصى است كه بعضى ، آن اشخاص را افراد مطمئن ، و بعضى ممكن است همهء آنها را مطمئن ندانند . البتّه مراجع نهايت كوشش خود را در شناخت آنان انجام مىدهند ، ولى ممكن است نظر همه يكسان نباشد . به علاوه فهم كلمات معصومين عليهم السلام با گذشت اين همه زمان آسان نيست ، و گاه در آن اختلاف نظر پيدا مىشود . و اين ، رمز اختلاف فتاواست .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\n\r\nفصل دوّم : احكام آبها\r\n\r\nفاضلاب تصفيه شده\r\nسؤال 22 - نظر جنابعالى در مورد آب به دست آمده از تصفيه خانهء فاضلاب ، و استفاده از آن در مصارف گوناگون چيست ؟ ضمناً آب تصفيه شده مراحل زير را طى مىكند .\r\n1 - آشغالگيرى : در اين مرحله آشغالهاى درشت از فاضلاب ورودى جدا مىشود .\r\n2 - دانه‌گيرى : كه در آن ، ذرّات شن و ماسه و آشغالهاى ريز گرفته مىشود .\r\n3 - استخرهاى وسيع در اندازهء 100 * 100 متر به تعداد 5 عدد كه پشت سر هم واقع شده ، و فاضلاب به ترتيب در يك يك آنها وارد ، و سپس خارج مىشود . نهايتاً آب خروجى به طور تقريباً صاف از تصفيه خانه خارج مىشود . در طول اين مسير ، با انجام اعمالى ، ميكروبها فعّال شده ، و فاضلاب را تجزيه نموده ، و موادّ فاضلاب در پايان در استخرها ته‌نشين مىشود ، به گونه‌اى كه آب خروجى ، تقريباً صاف ، ولى همراه با رنگ و بوى خيلى كم مىباشد .\r\nجواب : آبهاى مزبور پاك نيست ؛ ولى مىتوان براى زراعت و شرب حيوانات از آن استفاده كرد . شرح بيشتر در اين باره را در پاسخ سؤال 18 جلد دوّم همين كتاب مطالعه فرماييد .\r\n\r\nآب مضاف\r\nسؤال 23 - گاهى از اوقات آبى كه از شير خارج مىشود ، به علّت وجود كلر ، يا\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nچيزهايى ديگر ، رنگ آب ندارد . آيا اين آب مضاف به حساب مىآيد ؟ آيا وضو با چنين آبى جايز است ؟\r\nجواب : چنين آبى مضاف نيست ؛ و وضو با آن اشكالى ندارد .\r\nسؤال 24 - آبى كه با آن وضو گرفته ، يا غسل مستحب يا واجبى كرده‌ايم ، در ظرفى جمع شده است . آيا مىتوان از اين آب مجدّداً براى تطهير ، يا وضو و حتّى غسل استفاده كرد ؟\r\nجواب : با آب وضو مىتوان وضو گرفت يا غسل كرد ، ولى با آب غسل ( البتّه منظور در اينجا آب قليل است ، ) غسل و وضو اشكال دارد ، ولى بدون شك انتخاب آبى كه مورد استعمال واقع نشده ، در هر حال بهتر است .\r\nسؤال 25 - آيا استفاده از آبى كه با نور آفتاب گرم شده ، مطلقاً كراهت دارد ؟\r\nيعنى اگر سرد شود ، يا با آب سردى مخلوط گردد ، و خنك شود ، آيا استفاده از آن براى وضو يا غسل يا آشاميدن ، كراهت دارد ؟\r\nجواب : ظاهر روايات اين است كه كراهت تا زمانى است كه حرارت آب وجود دارد .\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\nفصل سوّم : احكام نجاسات\r\n\r\n[ نجاسات 
  ]\r\n\r\n1 و 2 - بول و غائط\r\nسؤال 26 - اگر آبى از محلّ دفع مدفوع انسان خارج شود ، و بوى مدفوع هم ندهد ، چه حكمى دارد ؟ آيا وضو را باطل مىكند ؟\r\nجواب : در فرض مسأله نجس نيست ، و وضو را هم باطل نمىكند .\r\nسؤال 27 - چنانچه بول يا غائط از محلّى غير از محلّ متعارف آن خارج شود ، چه حكمى دارد ؟\r\nجواب : احكام بول و غائط متعارف را دارد ؛ مگر آن كه رعايت اين احكام موجب عسر و حرج شديد شود .\r\n\r\n3 - مردار\r\nسؤال 28 - اگر عضوى از بدن ميّت غير مسلمان ، به بدن مسلمانى وصل شود ، ولى روح در آن حلول نكند ، لمس آن چه حكمى دارد ؟\r\nجواب : چنانچه عرفاً جزء بدن كسى كه به او پيوند زده شده محسوب شود ، پاك است .\r\nسؤال 29 - اگر چشم انسانِ مرده يا زنده ، يا چشم حيوان نجس العين مرده يا زنده‌اى را به چشم شخص نابينا پيوند بزنند ، چشم پيوندى و رطوبتى كه از آن بيرون مىآيد چه حكمى دارد ؟\r\nجواب : هنگامى كه پيوند گرفت ، و آن عضو عملًا جزء بدن گيرنده شد ، پاك است .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n\r\n4 - خون\r\nسؤال 30 - سله‌اى كه روى زخم مىبندد ، و خونريزى ندارد ، چه حكمى دارد ، آيا بايد به هنگام غسل آن را برداشت ؟\r\nجواب : در صورتى كه از حالت خون بيرون آمده ، و با شستن زايل نمىشود ، پاك است ، و به همان حالت غسل مىكند .\r\nسؤال 31 - يونيت دندان پزشكى معمولًا متّصل به آب شهر است . با توجّه به اين مطلب ، ترشّحاتى كه به هنگام ترميم دندان از دهان خارج مىشود ، و غالباً با آب دهان ، و موادّ مخصوص دندان پزشكى ، و بخار و قطرات خون ملاقات كرده ، و به بدن و لباس مىريزد ، پاك است ، يا نجس ؟\r\nجواب : چنانچه آبى كه در دهان مىريزد متّصل به آب شهر باشد ، و معلوم نباشد ترشّحات از آن آب است يا چيز ديگر ، پاك است .\r\n\r\n5 - كافر ، و كسانى كه در حكم كفّارند .\r\nسؤال 32 - لطفاً در مورد اهل كتاب به سؤالات زير پاسخ دهيد :\r\nالف ) در خصوص ابزار و وسايل و ادوات و صنايع آنها چگونه بايد عمل شود ؟\r\nجواب : در مواردى كه معاشرت با آنها ضرورتى ندارد ، از آنها پرهيز كنيد . ولى براى كسانى كه در بيرون كشورهاى اسلامى ، يا بعضى از مناطق داخل كشورهاى اسلامى ، ناچارند با آنها معاشرت داشته باشند ، پرهيز لازم نيست .\r\nب ) موادّ خوراكى و دارويى اهل كتاب چه حكمى دارد ؟\r\nجواب : استفاده از موادّى كه احتمال دارد به وسيلهء كارخانه‌ها توليد شده ، يا به وسيلهء ابزار و آلاتى ، بدون دخالت دست ، تهيّه شده باشد ، يا احتمال دارد كه با دستكش تهيّه كرده باشند ، اشكالى ندارد ، ولى از خوردن گوشتهاى ذبح‌شدهء آنها حتماً پرهيز كنيد .\r\nج ) صيد و ذبيحهء آنان چگونه است ؟\r\nجواب : از جواب بالا معلوم شد ؛ ولى اگر ماهى را زنده از آب بگيرند ، حلال است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nد ) ورود اهل كتاب به اماكن مقدّسه - مانند مكّهء مكرّمه ، مدينهء منوّره ، حرم أئمّه عليهم السلام ، مساجد و مانند آن - چه حكمى دارد ؟\r\nجواب : در مواردى كه باعث هتك و بىاحترامى اين مراكز شود ، حرام است .\r\nه ) دفن اهل كتاب در بلاد اسلامى و قبرستان مسلمانان چطور است ؟\r\nجواب : اشكال دارد .\r\nو ) آيا شهداى اهل كتاب در حكم شهيدند ؟\r\nجواب : اگر در راه اسلام و كشورهاى اسلامى شهيد شوند ، نزد خدا مأجور هستند ؛ امّا چگونگى آن اجر الهى نزد ما روشن نيست .\r\nز ) پيوند اعضاى اهل كتاب به مؤمنان و عكس آن ، چه حكمى دارد ؟\r\nجواب : پيوند اعضاى مؤمن به كافر و بالعكس اشكالى ندارد .\r\nح ) آيا درمان بيماران اهل كتاب و استفاده از خدمات درمانى و بهداشتى آنان جايز است ؟\r\nجواب : مانعى ندارد ؛ مگر در مواردى كه آنها بر ضدّ مسلمين سوء استفاده كنند .\r\nط ) نماز در معابد اهل كتاب چه حكمى دارد ؟\r\nجواب : اشكالى ندارد .\r\nى ) آيا استفاده از لباس و ظروف اهل كتاب جايز است ؟\r\nجواب : در صورتى كه علم به نجاست آن نباشد ، اشكالى ندارد . و اگر يقين به نجاست آن داريد بايد آب بكشيد .\r\nك ) غسل دادن ميّت مسلمان توسّط اهل كتاب چه حكمى دارد ؟\r\nجواب : تنها در صورت ضرورت جايز است .\r\nل ) آيا ازدواج با اهل كتاب جايز است ؟\r\nجواب : ازدواج موقّت اشكالى ندارد ؛ ولى ازدواج دائم اشكال دارد .\r\nم ) آيا پرداخت نفقهء همسر ، اگر از اهل كتاب باشد ، لازم است ؟\r\nجواب : با توجّه به اين كه ازدواج موقّت نفقه ندارد ، جواب اين سؤال معلوم است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n6 - سگ\r\nسؤال 33 - گاه برخى حيوانات غير معمول را براى معاينه نزد دامپزشكان مىآورند ، كه از نظر نجاست و پاكى مورد سؤال است ، از جمله نژادهاى مخلوطى كه از اختلاط گرگ و سگ ايجاد شده است . با توجّه به پاك بودن گرگ ، اين حيوان كه شباهت زيادى به گرگ دارد ، از نظر نجاست و پاكى چه حكمى دارد ؟\r\nجواب : در صورتى كه شباهت آن به گرگ زيادتر باشد ، پاك است .\r\nسؤال 34 - همراه داشتن سگ در ماشين و خيابان ، و نگهدارى آن در خانه ، كه نوعى تقليد از بيگانگان است ، چه صورت دارد ؟\r\nجواب : اين كارها شايستهء مسلمانان با شخصيّت نيست ، و از جهات شرعى مشكلات زيادى ايجاد مىكند .\r\nسؤال 35 - آيا در نجاست به سبب تماسِ مستقيم جايى از بدن انسان با سگ ، نيز سرايت شرط است ؟\r\nجواب : آرى سرايت از طريق رطوبت شرط است .\r\n\r\n7 - شراب و ساير مسكرات\r\nسؤال 36 - آيا رفتن به مجالسى كه در آن مشروبات الكلى مصرف و موسيقى پخش مىشود ، جايز است ؟\r\nجواب : جايز نيست .\r\nسؤال 37 - شخصى قبل از تشرّف به اسلام مشروبات الكلى مىفروخته ، و از در آمد آن به پدر و مادرش كمك مىكرده است . حال كه مسلمان شده ، آيا مىتواند به كار مذكور ادامه دهد ؟\r\nجواب : اشكال دارد .\r\nسؤال 38 - آيا براى زن مسلمان جايز است مشروب روى ميز غذاخورى بگذارد ، تا كسانى كه آن را حلال مىدانند مصرف كنند ؟\r\nجواب : جايز نيست ؛ مگر در موارد ضرورت .\r\nسؤال 39 - يك واحد توليدى در نظر دارد نسبت به توليد ماء الشعير از موادّ اوّليّه\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nعصاره يا پودر وارداتى اقدام نمايد . با توجّه به اين كه در مراحل تهيّهء موادّ اوّليّهء فوق ، اين احتمال وجود دارد كه اوّل الكل وجود داشته ، و بعداً طىّ مراحلى الكل آن گرفته شده ، آيا توليد ماء الشعير از موادّ فوق جايز مىباشد ؟\r\nجواب : هرگاه وجود الكل در آن در مراحل اوّليّه باشد ، ( به اين معنا كه نخست مبدّل به يك مايع مست‌كننده شود ، سپس الكل آن را با حرارت يا مانند آن بگيرند ) اشكال دارد . و اگر چنين نيست ، يا مست‌كننده بودن آن مشكوك است ، مانعى ندارد .\r\n\r\nوسواس\r\nسؤال 40 - مشكل اصلى من ديوار خانه و شستن بچّه‌ام مىباشد ، زيرا دستمالى را كه نجس بود روى لبهء ديوار كه رنگ روغن شده گذاشتم . البتّه عين نجس روى ديوار ريخته نشد ، ولى رطوبت دستمال با ديوار ارتباط داشت . و چون بچّه‌ام به تازگى چهار دست و پا راه مىرود ، و دستهايش را مرتّب به ديوارها مىزند ، من مرتّب دستهايش را آب مىكشم ، و اين مرا آزار مىدهد . لطفاً به سؤالهاى زير پاسخ دهيد ، تا ان شاء اللَّه نجات يابم .\r\n1 ) راههاى سرايت نجاست را خوانده‌ام ، ولى نمىدانم منظور از رطوبت كم و غير مسرى چقدر است ؟ خواهش مىكنم توضيح دهيد .\r\nجواب : شما بىشك گرفتار وسواس شده‌ايد ، و اگر به دستوراتى كه مىدهيم عمل كنيد به زودى نجات خواهيد يافت ، و الّا مشكلات شما زياد خواهد شد .\r\nابتدا پاسخ سؤالهاى شما ، و بعد يك دستور كلّى :\r\nمنظور از رطوبت براى سرايت اين است كه وقتى دست خشك بر آن شىء مرطوب بگذارد ، انسان به آسانى آثار ترى را ببيند .\r\n2 ) آيا ديوارهاى خانه بخاطر مسأله‌اى كه پيش آمده نجس است ؟\r\nجواب : ديوارهاى خانه به صورتى كه نوشته‌ايد كاملًا پاك است .\r\n3 ) ظرفى كه زير شير ( منظور آب لوله‌كشى ) گذاشته مىشود ، حتّى اگر سر نرود آيا حكم آب كر را دارد ؟ آيا مىتوان لباس نجس را در آن آب كشيد ؟\r\nجواب : ظرفى كه زير آب لوله‌كشى است حكم آب كر دارد ؛ پر باشد ، يا خالى .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n4 ) اگر جايى مثل دستهء در ، سردى آن احساس شود ، آيا نجاست با دست خشك به آن منتقل مىگردد ؟\r\nجواب : سردى دستهء در هيچ ارتباطى به رطوبت ندارد ، و نجاست به آن منتقل نمىشود ، و اين سؤال دليل وسواسى بودن شماست .\r\nو امّا دستور كلّى :\r\nوسواسى بودن شما به علّت ندانستن مسائل است . اگر مسائل را درست ، ياد بگيريد ، راحت مىشويد . مسألهء مهم اين است كه علم و يقين وسواسى نه ملاك نجاست است ، نه ملاك طهارت ؛ و به عبارت واضح‌تر ، بايد ببينيد افراد عادى متديّن چه موقع علم به نجاست پيدا مىكنند ، و چه موقع علم به طهارت ، به همان مقدار قناعت كنيد ، و اگر قلب شما راضى نشد به آن اعتنا نكنيد ، و مسئوليّت آن را به عهدهء ما بگذاريد . به شك و ترديد اعتنا نكنيد ، حتّى كف توالت مادامىكه با چشم خود نجاستى در آن نبينيد بگوييد پاك است ؛ كوچه‌ها ، خيابانها ، مغازه‌ها همه پاك است . اتومبيل‌هاى عمومى ، صندلىها و دستهء درهاى آنها پاك است ، حمّام مادامىكه چيز نجسى به يقين در آن نباشد پاك است . تمام مسلمانها و بچّه‌هاى آنها مادامىكه نتوانيد قسم به نجس بودن آنها بخوريد پاك هستند . وظيفهء شرعى شما اين است كه به آنچه گفته‌ايم عمل كنيد ، و بعد از يك هفته آثار مثبت آن را خواهيد ديد .\r\n\r\nمسائل متفرّقهء نجاسات\r\nسؤال 41 - آيا استفراغ نجس است ؟ آيا تفاوتى بين استفراغ بزرگ‌سالان و اطفال هست ؟\r\nجواب : استفراغ نجس نيست ؛ مگر اين كه بدانيد خونى همراه آن است . و فرقى بين بچّه و بزرگ ، دختر يا پسر نمىباشد .\r\nسؤال 42 - هنگامى كه مادر به بچّه شير مىدهد قطراتى از شير به زمين ، يا جاى ديگر مىريزد ، آيا زمين ، يا آن شىء ، نجس مىشود ؟ !\r\nجواب : در صورتى كه لباسهاى بچّه نجس نباشد ، اشكالى ندارد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nفصل چهارم : احكام مطهّرات\r\n\r\n1 - استحاله\r\nسؤال 43 - مادّهء كلاژين كه در ساختمان استخوان ، زرد پى ، رباط ، پوست و جلد حيوانات قرار دارد ، به خودى خود و در ساختار طبيعىاش داراى پروتئينهاى فراوانى است ، كه تحصيل اين پروتئينها جز با به جوش آوردن آن در آب ممكن نيست . با حرارت مخصوص و قليايى ، يا اسيدى نمودن كلاژين ، و انجام فعل و انفعالات مختلف ، در نهايت اين پروتئينها تبديل به « ژلاتين » كه يك مادّهء بدون طعم ، بو ، رنگ ولى مقوّى است مىشود ، و پس از تركيب اين مادّه با اسانسهاى مختلفِ ميوه‌اى ، رنگهاى خوراكى ، و شكر به صورت مادّهء خوراكى در آمده ، و در ساخت شكلات ، كاكائو ، شيرينى ، بستنى ، بيسكويت و مانند آن استفاده مىشود .\r\nدر اغلب موارد « ژلاتين » از « كلاژين » هاى موجود در ساختمان بدن گاو يا گوسفند ، كه بهترين نوع آن مىباشد ، اخذ مىشود ، ولى ممكن است اين عمل از ساختمان بدن حيوانات حرام گوشت ، يا حيوانات حلال گوشتى كه ذبح شرعى نشده باشند ، نيز انجام پذيرد . با توجّه به استحاله شدن كلاژين و تبديل آن به محصول جديدى به نام ژلاتين ، و اين كه امروزه اين مادّه در اكثر موادّ خوراكى مورد مصرف جهانيان موجود است ، آيا فرقى بين حيوانات حلال گوشت ، يا حرام گوشت ، و ذبح شرعى شده ، يا ذبح شرعى نشده وجود دارد ؟\r\nجواب : اوّلًا : در موارد مشكوك كه نمىدانيد از چه مادّه‌اى گرفته شده ، حكم حلّيّت و طهارت است ، و جستجو لازم نيست . ثانياً : اگر يقين داشته باشيد از\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nحيوان حرام گوشت ، يا حيواناتى كه ذبح شرعى نشده‌اند گرفته شده ، هرگاه تغييرات زيادى روى آن داده مىشود تا به صورت فعلى درآيد ، حكم استحاله را دارد ، و پاك و حلال است . در غير اين صورت خوردن آن حرام است ؛ مگر در موارد ضرورت .\r\n\r\n2 - ثلثان\r\nسؤال 44 - در روستاى ما شيرهء انگور را به طريق زير تهيّه مىكنند :\r\n« ابتدا انگورها را مىچينند ، و در حوضهاى مخصوص ريخته ، و مىشويند . سپس انگورها را لِه كرده و آب آن را مىگيرند . پس از آن ، خاك مخصوصى با آن مخلوط كرده ، و آن را رها مىكنند ، تا ته‌نشين شود . آنگاه آب انگور را در ظرفهاى مخصوص بزرگى مىريزند ، و آن را به وسيلهء آتش مىجوشانند ، تا 13 يا 14 آن تبخير شود . سپس باقيماندهء آن را در ظرفهاى كوچكتر ريخته و در آفتاب قرار مىدهند ، تا دو ثلث ، يا بيشتر آن ، تبخير شود ، در حدّى كه سفت مىشود . » با توجّه به توضيحات بالا لطفاً بفرماييد :\r\n1 - آيا خوردن شيره‌اى كه به اين طريق به دست آمده حلال است ؟ و بر فرض حرمت ، آيا نجس هم مىباشد ؟ وظيفهء كسانى كه سالهاى متمادى به اين طريق ، شيره تهيّه كرده ، و خود مصرف نموده ، و مقدار زيادى از آن را به فروش رسانده‌اند ، چيست ؟\r\nجواب : چنين شيره‌اى نجس نيست ؛ ولى خوردن و معاملهء آن اشكال دارد . بايد آن را با آتش ثلثان كنند .\r\n2 - در صورتى كه آن قدر آب انگور را بجوشانند تا دو ثلث آن با آتش كم شود ، سپس جهت سفت شدن آن را در آفتاب قرار دهند ، حكم آن چيست ؟\r\nجواب : هيچ اشكالى ندارد .\r\n3 - آيا استحالهء « آب انگور » به « شيرهء انگور » باعث حلّيّت مىشود ؟\r\nجواب : اين موضوع داخل در عنوان استحاله نيست .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\n\r\nفصل پنجم : احكام وضو\r\n\r\nطريقهء وضو گرفتن\r\nسؤال 45 - دست چپ من نرسيده به آرنج قطع مىباشد . اين موضوع هنگام وضو مرا آزار مىدهد ، و همواره در صحّت وضويم شك و ترديد دارم . لطفاً نحوهء وضو گرفتن را با نداشتن دست چپ براى بنده توضيح دهيد .\r\nجواب : وضو گرفتن براى شما كار مشكلى نيست ؛ صورت را با دست راست مىشوييد ، سپس دست راست را زير شير آب مىگيريد ، به طورى كه آب همهء آن را فراگيرد ، و با دست راست باقيمانده دست چپ را مىشوييد ، سپس سر و هر دو پا را با آن مسح مىكنيد . و اگر شير آب وجود نداشته باشد ، و بخواهيد با آب قليل وضو بگيرد ، كافى است يك نفر كف دست شما آب بريزد ، و شما صورت خود را بشوييد ، و بعد يك ليوان آب بر روى دست شما از بالا به پايين بريزد ، و شما نيّت وضو مىكنيد ، و سپس سر و پاها را مسح مىكنيد .\r\nسؤال 46 - فردى كه دستهايش دچار لرزه و رعشه مداوم است ، و بىاختيار تكان مىخورد ، تكليف او براى وضو چيست ؟\r\nجواب : در صورتى كه مىتواند دستش را حركت بدهد ، وضو گرفتن اشكال ندارد . منتها نيّتش اين باشد كه حركاتى كه از بالا به پايين است جزء وضو باشد ، و عكس آن جزء وضو نباشد .\r\nسؤال 47 - شخصى كه هر دو دست او فاقد حسّ و حركت است ، به طورى كه نمىتواند هنگام وضو دستها و صورت را آب بكشد ، و قادر بر مسح سر و پاها نيز نمىباشد ، براى وضو چگونه بايد عمل كند ؟\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nجواب : از كسى كمك مىگيرد كه او را وضو دهد . و اگر وضو گرفتن براى او شاقّ است ، با كمك كسى تيمّم مىكند . و اگر دسترسى به كسى نبود ، با همان حال نماز مىخواند .\r\nسؤال 48 - فردى كه از كمر قطع نخاع شده ، فقط بعضى از اعمال را شخصاً مىتواند انجام دهد . آيا براى قسمتى از اعمال كه انجام دادنش مشقّت دارد ، مىتواند از كسى كمك بگيرد ؟\r\nجواب : آرى ، مانعى ندارد .\r\nسؤال 49 - جانبازى هستم كه بر اثر جراحت وارده ، دستانم هيچ گونه حسّ و حركتى ندارد ، تكليف اين جانب براى وضو چه مىباشد ؟\r\nجواب : صورت را زير شير آب مىگيريد ، و همچنين اگر مىتوانيد دست‌ها را زير شير آب مىگيريد ، و اگر اين كار هم مشكل است ، نائب بگيريد . و اگر نائب گرفتن هم ميسّر نيست يا مشكل است ، همان مقدار كه مىتوانيد كافى است .\r\n\r\nافعال وضو\r\nسؤال 50 - اگر يك دست جانبازى قطع شده ، و به خاطر حسّاسيّت مقدارى از دست خود را باندپيچى كرده باشد ، چگونه وضو بگيرد ؟\r\nجواب : با دست ديگر صورت را مىشويد ، و يا صورت را زير شير آب مىگيرد ، و آن قسمت كه باندپيچى شده مانند جبيره دست روى آن مىكشد .\r\nسؤال 51 - فردى هستم كه دو دستم قطع شده ، و بجاى آن دست مصنوعى مىبندم ، و به هنگام وضو در آوردن دستهاى مصنوعى برايم مشكل است . چه كنم ؟\r\nجواب : در صورتى كه واقعاً در آوردن دست مصنوعى براى شما موجب عسر و حرج مىشود ، شستن صورت زير شير آب و در صورت امكان مسح سر و پاها با دست مصنوعى از باقيماندهء آب صورت كافى است .\r\nسؤال 52 - آيا براى جانبازى كه دو دستش از آرنج قطع شده ، شستن صورت لازم است ؟\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nجواب : آرى لازم است . و چنانچه بتواند ، با باقيماندهء دست ( و اگر ميسّر نشد با دست مصنوعى ) سر و پاها را با آب صورت مسح مىكشد .\r\nسؤال 53 - آيا شستن باقيماندهء دستها براى جانبازى كه دو دستش از آرنج قطع شده در وقت وضو لازم است ؟\r\nجواب : لازم نيست .\r\nسؤال 54 - جانبازى هستم كه بر اثر انفجار مين دو دستم از كتف قطع شده است .\r\nتكليف من براى وضو چيست ؟\r\nجواب : اگر مىتوانيد بايد صورتتان را به قصد وضو زير شير آب بگيريد ، و از كسى كمك بگيريد تا با آب صورت ، سر و پاى شما را مسح كند . و اگر گرفتن كمك مشكل باشد ، به همان شستن صورت قناعت كنيد .\r\nسؤال 55 - وضو گرفتن براى افرادى كه از كمر قطع نخاع مىباشند ، ولى دستهايشان را مىتوانند حركت دهند ، چگونه است ؟\r\nجواب : آن مقدار كه مىتوانند وضو بگيرند .\r\nسؤال 56 - نايب هنگام وضو دادن فرد قطع نخاع ، كه دستهايش بىحس است و حركتى ندارد ، از دستهاى خود كمك مىگيرد . آيا براى شستن صورت فرد قطع نخاع كافى است كه نايب به اندازهء فاصلهء انگشت شصت و انگشت وسط دست خود ، صورت آن فرد را وضو دهد ؟ يا بايد مقدار بيشترى از صورت او را بشويد ؟\r\nجواب : احتياط آن است كه مقدار فاصله دست او را در نظر بگيرد .\r\nسؤال 57 - فردى نابينا هستم ، گاهى از اوقات براى وضو در هنگام شستن دست يا صورت ناخودآگاه دوباره دستانم به زير شير آب مىرود ، و خيس مىشود . آيا اين كار هم يك بار شستن به حساب مىآيد ؟\r\nجواب : اين ، شستن جداگانه‌اى محسوب نمىشود . قصد كنيد همه به نيّت يك بار شستن باشد .\r\nسؤال 58 - دو دستم در جنگ تحميلى از مچ قطع شده است . هنگام شستن پهناى صورت ، كه بايد مقدار بين انگشت وسط و شصت شسته شود ، وظيفهء من\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nچيست ؟ چه مقدارى از صورت را بايد بشويم ؟\r\nجواب : به همان مقدار كه ديگران مىشويند ، يا قبلًا خودتان مىشسته‌ايد ، بشوييد .\r\nسؤال 59 - جانبازى هستم كه به دليل قطع دو دست ، مجبورم براى شستن صورت آن را زير شير آب بگيرم ، و سپس صورت را دست مىكشم تا آب به آن برسد ، آيا اين مقدار كفايت مىكند ؟\r\nجواب : آرى كافى است .\r\nسؤال 60 - در هنگام وضو به علّت قطع دو دست ، گاه از پايين به بالا شسته مىشود . آيا خللى بر وضو وارد مىشود ؟ تكليف نمازهاى قبلى چيست ؟\r\nجواب : با توجّه به اين كه آنچه از پايين به بالا شسته مىشود در نيّت شما نيست ، و سپس آن را از بالا به پايين مىشوييد ، ضررى به وضوى شما نمىزند .\r\nسؤال 61 - برادر جانبازى است كه در جنگ تحميلى دستانش از آرنج قطع شده ، و نمىتواند با باقيماندهء دستها هر دو طرف صورت را بشويد . آيا مجاز است طرف چپ صورت را با بازوى دست چپ ، و طرف راست صورت را با بازوى دست راست بشويد ؟\r\nجواب : شستن صورت به هر طريق جايز است .\r\n\r\nمسح\r\nسؤال 62 - آيا فردى كه دستش از مچ قطع شده ، مىتواند با دست مصنوعى مسح كند ؟\r\nجواب : احتياط آن است كه با ذراع خود مسح بكشد .\r\nسؤال 63 - وظيفهء شخصى كه زخم يا دمل يا شكستگى ، در سر يا پاهايش دارد ، و روى آن باز است ، و آب ريختن روى آن ضرر دارد ، چيست ؟\r\nجواب : هرگاه چيزى از پشتِ پا ، يا پيشِ سر ، براى مسح كردن - و لو به اندازهء يك انگشت - سالم باشد ، بر آن مسح مىكند . و اگر نباشد ، جبيره‌اى بر آن مىگذارد ، و وضوى جبيره‌اى مىگيرد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nمسح سر\r\nسؤال 64 - شخصى كه روى سرش موى مصنوعى مىگذارد ، و در صورتى كه نگذارد دچار مشكل مىگردد ، آيا مسح بر آن موها جايز است ؟\r\nجواب : هرگاه نتواند آب را به پوست سر برساند ، بر همان موها مسح مىكند . و احتياط آن است كه تيمّم هم بكند .\r\nسؤال 65 - آيا مىتوان مسح سر را با رطوبت دست چپ ( همانند دست راست ) انجام داد ؟ و آيا مسح سر از پايين به بالا جايز است ؟\r\nجواب : در صورتى كه با دست راست نتواند ، با دست چپ مسح مىكند . و از پايين به بالا اشكالى ندارد .\r\nسؤال 66 - آيا در مسح سر كافى است كه موى سر مرطوب گردد ، يا لازم است رطوبت دست به پوست سر برسد ؟ و اگر شخصى از موى مصنوعى استفاده كند ، چگونه مسح كند ؟\r\nجواب : كافى است كه موى پيش سر مرطوب شود ، و رسانيدن آب به پوست سر لازم نيست . و در مورد موى مصنوعى هرگاه به صورت كاشتن باشد بايد فرق خود را باز كند ، و آب را به پوست سر برساند . و اگر به صورت كلاه باشد ، و برداشتن آن ممكن نشود يا مشكل باشد ، بر آن مسح نموده ، احتياطاً تيمّم هم كند .\r\nسؤال 67 - فردى هستم قطع نخاع ، كه دستهايم بىاراده تكان مىخورد . هنگام مسح سر ، يا پا ، قبل از آن كه بخواهم مسح كنم دستم بىاختيار به سر ، يا پايم كشيده مىشود ؛ آيا مىتوانم روى همان خيسى سر يا پا مسح نمايم ، يا بايد محلّ مسح را خشك كنم ؟\r\nجواب : اگر خشك كردن محلّ مسح مشكل زيادى ندارد خشك كنيد . و الّا ، مىتوانيد به همان صورت مسح كنيد .\r\nسؤال 68 - جانبازى هستم كه دو دستم قطع شده ، و با باقيماندهء دستهايم سر و پايم را مسح مىكنم ، ولى به دليل كوتاهى دست ، آب وضويى كه بر روى دستها مانده به قدرى نيست كه بتوان مسح سر و پا را كاملًا انجام داد ، تكليف چيست ؟\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nجواب : مىتوانيد از بقيّهء اعضاى وضو آب بگيريد .\r\nسؤال 69 - آيا براى كسى كه دو دستش قطع شده ، و به هيچ وجه نمىتواند مسح بكشد ، مسح سر لازم است ؟ مسح پا چطور ؟\r\nجواب : اگر بتواند بدون مشقّت نائب بگيرد ، سر را مسح مىكند . و الّا از او ساقط است .\r\nسؤال 70 - آيا مسح سر و پا را از پايين به بالا قبول داريد ؟ ( پا از بالا به پايين )\r\nجواب : در مسح سر هر دو صورت جايز است ؛ ولى در مسح پا ، از سر انگشتان به بالا بايد كشيد .\r\nسؤال 71 - فردى هستم قطع نخاع كه با دستهايم به سختى مىتوانم مسح بكشم ، امّا هنگام مسح كشيدن آب شره مىكند ، و از روى موها به صورتم مىريزد .\r\nآيا وضوى من صحيح است ؟ اگر صحيح نيست ، تكليفم چيست ؟\r\nجواب : رسيدن آب سر به صورت اشكالى براى وضو ندارد ؛ ولى دست را به آب صورت نرسانيد .\r\nسؤال 72 - اين جانب به علّت ترميم موى سر ، جهت مسح سر دچار ترديد مىباشم ، زيرا موهاى ترميم شده طورى است كه در هر وضو ، امكان بازشدن ندارد .\r\nدر اين مورد راهنمايى فرماييد .\r\nجواب : در صورتى كه از اين نظر ضرورتى احساس كنيد ، مىتوانيد همان مو را مسح كنيد .\r\n\r\nمسح پا\r\nسؤال 73 - پاهايم به گونه‌اى دچار آسيب شده كه دائماً بايد كفشهاى طبّى به پا داشته باشم ، و بيرون آوردن كفشها براى مسح پا ، بالاخص خارج از منزل ، بسيار مشقّت دارد . وظيفه‌ام چيست ؟\r\nجواب : در فرض مسأله مىتوانيد روى كفش مسح كنيد . و اگر به زحمت نمىافتيد ، احتياط آن است كه تيمّم را هم اضافه نماييد .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nسؤال 74 - فردى هستم كه پايم قطع شده ، و لذا از پاى مصنوعى استفاده مىكنم . آيا به هنگام مسح پا لازم است روى پاى مصنوعى را مسح بكنم ، يا نيازى نيست ؟\r\nجواب : لازم نيست .\r\nسؤال 75 - اگر كسى پايش دچار شكستگى شده ، و روى آن را گچ گرفته باشد .\r\nبراى مسح پا چه كند ؟\r\nجواب : روى گچ مسح كند ، و اگر به زحمت نمىافتد تيمّم هم نمايد .\r\nسؤال 76 - پاهايم دچار زخم و جراحت شده ، و آن را با باند پانسمان كرده‌ام .\r\nبراى مسح پا تكليفم چيست ؟\r\nجواب : مانند مسأله بالا عمل كنيد .\r\nسؤال 77 - انگشت شصتِ پا ، و چند انگشت ديگرم قطع شده است . براى كشيدن مسح پا چه كنم ؟\r\nجواب : مسح را روى بقيّهء پا مىكشيد .\r\nسؤال 78 - در دوران دفاع مقدّس پايم قطع شده است ، چگونه مسح بكشم ؟\r\nجواب : اگر از مچ پا قطع شده مسح ساقط است ، ولى احتياط آن است كه روى ساق پا را مسح كنيد . و اگر از بالاتر است ، مسح از شما ساقط است .\r\nسؤال 79 - پايم از مچ به پايين در جنگ تحميلى قطع شده ، و فقط بخش كوچكى از روى پا باقى مانده است . آيا براى مسح پا لازم است روى اين قسمت را مسح كنم ، يا نيازى نيست ؟\r\nجواب : كافى است همان قسمت را مسح كنيد .\r\nسؤال 80 - فردى هستم كه پاى راستم قطع شده است . آيا در هنگام وضو ، براى كشيدن مسح ، فقط مسح پاى چپ كافى است ، يا كار ديگرى بايد انجام بدهم ؟\r\nجواب : مسح پاى چپ كافى است . ولى اگر ساق پاى راست مانده باشد ، احتياط آن است كه بر ساق پاى راست نيز مسح كنيد .\r\nسؤال 81 - به خاطر فلج شدن هر دو پا ، به مساعدت كفش طبّى و عصاى چوبى\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nراه مىروم . از آنجا كه بيرون آوردن بوت ( كفش ) در موقع وضو به هيچ وجه امكان ندارد ، تكليف شرعى من در ارتباط با مسح پاها چيست ؟\r\nجواب : كافى است كه روى همان كفش مسح كنيد ، و احتياطاً تيمّم هم بنماييد .\r\nسؤال 82 - آيا براى فردى كه دو دستش قطع شده ، جايز است كه با باقيماندهء دست ، روى قسمت باريكى از پا مسح بكشد ؟\r\nجواب : اشكالى ندارد .\r\nسؤال 83 - گاه به هنگام مسح پا ، به دليل اين كه دو دستم قطع شده ، ناخودآگاه بقيّهء دستم به قسمت‌هاى بالاتر از پا كه هنوز مسح نشده برخورد كرده ، و آن را خيس مىكند . آيا وضوى بنده در اين حالت صحيح است ؟\r\nجواب : در صورتى كه محلّ مسح خشك باشد اشكالى ندارد .\r\nسؤال 84 - از آنجا كه دستهايم قطع شده ، در آوردن و سپس پوشيدن جوراب برايم سخت است . آيا مىتوانم بر روى جوراب مسح بكشم ؟\r\nجواب : در صورتى كه گرفتار زحمت مىشويد ، مسح بر جوراب مانعى ندارد .\r\nسؤال 85 - اگر دست راست كسى از كتف قطع شده باشد ، آيا مسح پاى راست ، از او ساقط مىگردد ؟\r\nجواب : با دست چپ مسح مىكند .\r\nسؤال 86 - كسى كه قادر بر وضو نيست ، نايب گرفته ، و خودش نيّت وضو نموده ، و با دست خود مسح مىكند ، و اگر قادر بر مسح نباشد نايب دست وى را گرفته و با آن مسح مىكند ، و اگر از آن هم ناتوان باشد نايب با گرفتن رطوبت از دست او عمل مسح را انجام مىدهد . اگر اين شخص دست نداشته باشد ، چه حكمى دارد ؟\r\nجواب : نائب با دست خود از آب وضوى او گرفته و مسح مىكند . و اگر پيدا كردن نائب مشكل باشد ، مسح از او ساقط است .\r\nسؤال 87 - فردى هستم قطع نخاع كه در هنگام وضو گرفتن آب روى پاهايم مىچكد . آيا براى مسح پا بايد نايب بگيرم تا روى پا را خشك كند ؟ اگر نايب وجود نداشته باشد چه كنم ؟ اين در حالى است كه خشك كردن روى پا برايم مشقّت دارد .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nجواب : در صورتى كه مشقّت دارد ، خشك كردن آن لازم نيست .\r\nسؤال 88 - فردى هستم قطع نخاع كه براى مسح پا تنها مىتوانم با پشت انگشتان دستم مسح بكشم . آيا اين كار صحيح است ؟\r\nجواب : همين مقدار براى شما كافى است .\r\nسؤال 89 - فردى هستم قطع نخاع كه اگر بخواهم خودم مسح كنم ، از بالا به پايين و به طرف نوك انگشتان مسح كشيده مىشود . آيا كافى است ، يا بايد نايب بگيرم ؟\r\nجواب : خودتان مسح بكشيد مقدّم است .\r\nسؤال 90 - از جانبازان دفاع مقدّس هستم . خودم مىتوانم وضو بگيرم ، امّا براى كشيدن مسح پا در آوردن كفش يا جوراب برايم مشقّت دارد ، و كمك گرفتن از ديگران برايم سخت است . آيا مىتوانم از روى كفش مسح بكشم ؟ از روى جوراب چطور ؟\r\nجواب : در صورتى كه واقعاً مشقّت دارد ، مىتوانيد از روى جوراب يا كفش مسح بكشيد .\r\n\r\nشرايط وضو\r\nسؤال 91 - اگر با حولهء متعلّق به ديگرى دست خود را كه وضو گرفته‌ايم خشك كنيم ، وضوى ما در صورتهاى زير چه حكمى دارد ؟\r\n1 - اگر بدانيم راضى نيست .\r\n2 - چنانچه ندانيم راضى هست يا نه ؟\r\n3 - هرگاه پس از خشك كردن متوجّه شويم ، و اطّلاع دادن به او موجب مفسده شود .\r\nجواب : اين امور هيچ تأثيرى در وضو ندارد ؛ ولى بدون احراز رضايت ، نبايد در مال ديگرى تصرّف كرد .\r\nسؤال 92 - بعضى اوقات به هنگام وضو از بينىام خون مىآيد . آيا وضويم باطل مىشود ؟\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nجواب : هرگاه صورت خود را شسته باشيد ، آمدن خون از بينى ، وضو را باطل نمىكند .\r\nسؤال 93 - فردى نابينا هستم . پس از وضو متوجّه شدم كه در قسمتى از بدنم ، غير از اعضاى وضو ، خون يا نجاستى وجود دارد ، كه به هنگام وضو متوجّه آن نبودم .\r\nوضو و نمازهايى كه با آن خوانده‌ام چه حكمى دارد ؟\r\nجواب : ضررى به وضوى شما نمىزند . و نمازهايى كه با آن خوانده‌ايد اشكالى ندارد .\r\nسؤال 94 - يكى از شرايط وضو آن است كه مكلّف وقت كافى براى گرفتن وضو و خواندن نماز داشته باشد . حال اگر فردى نابينا باشد ، و نداند كه وقت كافى براى كارهاى مذكور دارد يا نه ، تكليف او چيست ؟\r\nجواب : چنين كسى بايد وضو بگيرد ؛ مگر اين كه خوف اين داشته باشد كه وقت تنگ است و به نماز نمىرسد ، در اين صورت تيمّم مىكند .\r\nسؤال 95 - فردى هستم قطع نخاع از گردن كه بناچار نايب مرا وضو مىدهد .\r\nبعضى از اوقات وضو دادن من طول مىكشد ، و به همين خاطر بعضى از اعضاى وضو مانند دست يا صورت خشك مىشود . آيا در وضو خللى وارد مىشود ؟\r\nجواب : اشكالى ندارد .\r\nسؤال 96 - با توجّه به اين كه دو دستم قطع مىباشد ، زمان زيادى طول مىكشد تا تك تك اعضا را وضو بدهم . آيا وضويم باطل است ؟\r\nجواب : براى شما اشكالى ندارد .\r\nسؤال 97 - آيا حركات غير ارادى اعضاى وضو در افرادى كه معلوليّت جسمى دارند ، به هنگام وضو يا مسح كشيدن ، وضو را دچار اشكال مىكند ؟\r\nجواب : اشكالى ندارد .\r\nسؤال 98 - اگر نايب بخواهد فرد وضوگيرنده را وضو دهد ، احتمال آن مىرود كه طول بكشد و اعضاى وضو خشك شود ، آيا در اين صورت خللى به وضو وارد مىشود ؟\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nجواب : در صورتى كه وضو پىدرپى باشد اشكالى ندارد .\r\nسؤال 99 - از جانبازان جنگ تحميلى هستم . آيا جايز است كه در هنگام وضو بعضى از اعضا را وضو دهم ، و براى بعضى ديگر ( مثلًا مسح پا يا سر ) مسافتى را طى نموده ، آنگاه وضو را ادامه دهم ؟\r\nجواب : اشكالى ندارد .\r\nسؤال 100 - بعضى از افراد قطع نخاع بايد براى وضو گرفتن كمك بگيرند . آيا نايب مىتواند غير بالغ باشد ؟ بچّهء غير مميّز چطور ؟ در هر دو صورت نيّت وضو بر عهدهء كيست ؟\r\nجواب : بهتر اين است از افراد بالغ ، در صورتى كه ميسّر باشد ، استفاده كنند . و در هر حال بايد شخص وضوگيرنده نيّت كند .\r\nسؤال 101 - فردى هستم قطع نخاع كه اگر براى وضو نايب بگيرم ، وضو به شكل صحيح انجام مىشود ؛ امّا اگر خودم وضو بگيرم ، در بعضى از اعضا به جاى آن كه آب از بالا به پايين ريخته شود ، عضو از پايين به بالا شسته مىشود . نايب بگيرم بهتر است ، يا خودم انجام دهم ؟\r\nجواب : در صورتى كه گرفتن نايب بدون مشقّت ممكن باشد مقدّم است ، و الّا خودتان وضو بگيريد .\r\nسؤال 102 - فردى هستم قطع نخاع از گردن ، كه براى وضو نايب مىگيرم . نايبِ مرد در دسترس نيست ، ولى زن نامحرم حاضر است . تكليف من چيست ؟\r\nجواب : در صورتى كه زن نامحرم آب به روى صورت و دست‌هاى شما بريزد مانعى ندارد ، ولى واضح است دست كشيدن جايز نيست . و اگر بدون دست كشيدن ميسّر نباشد ، به مقدارى كه ميسّر است عمل كنيد .\r\nسؤال 103 - جانبازى هستم كه هنگام وضو گرفتن احياناً دستم طورى قرار مىگيرد كه آب وضو به طرف بالا سرازير مىشود ، آيا اشكالى در وضو ايجاد مىشود ؟\r\nجواب : هرگاه از بالا به پايين دست بكشيد اشكالى ندارد ، هر چند آب بدون اين كه شما نيّت كرده باشيد به بالا حركت كند .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nسؤال 104 - آيا لازم است مكلّف براى وضو ، نايب را راضى كند ؟ اين در حالى است كه او حقوق خود را جهت پرستارى از جانباز دريافت مىكند ، ولى براى وضو دادن اكراه دارد ، و دستمزد بيشترى مىطلبد .\r\nجواب : در صورتى كه وضو دادن جزء وظايف او در برابر حقوقش باشد ، رضايت او شرط نيست .\r\nسؤال 105 - جانباز قطع نخاع از گردن ، خودش نمىتواند وضو بگيرد ، و بايد نايب داشته باشد . آيا مىتواند براى راضى كردن نايب به او دستمزد بدهد ؟\r\nجواب : اشكالى ندارد .\r\nسؤال 106 - آيا فردى كه از گردن قطع نخاع است ، و خود قادر بر انجام وضو نيست ، ولى مىتواند نايب بگيرد ، جايز است بدون وضو نماز بخواند ؟\r\nجواب : در صورتى كه خودش قادر به وضو نيست ، و گرفتن نايب براى او عسر و حرج ندارد ، بايد نايب بگيرد . در غير اين صورت ، بدون وضو نماز مىخواند .\r\nسؤال 107 - فردى هستم قطع نخاع از گردن كه هميشه نايب مرا وضو مىدهد . اگر نايب از منزل بيرون رود ، و تا پايان وقت برنگردد ، تكليفم چيست ؟ آيا وضو از من ساقط مىشود ؟\r\nجواب : آرى در اين صورت بدون وضو نماز بخوانيد .\r\nسؤال 108 - چشمهايم در جبهه آسيب‌ديده است . لذا وضو گرفتن همواره براى من مشكل ايجاد مىكند ، امّا من هيچ‌گاه توجّه نمىكنم و اين سختى را تحمّل كرده و وضو مىگيرم ؛ هر چند گاهى باعث مىشود كه ترشّح چشمانم زيادتر شود . آيا وضوى من اشكالى دارد ؟ آيا نمازهايى كه با آن خوانده‌ام دچار مشكل است ؟\r\nجواب : در صورتى كه رساندن آب به آن ضرر داشته باشد ، تيمّم كنيد .\r\nسؤال 109 - به توصيهء چشم پزشك در چشمم قطره ريخته‌ام . اگر وضو بگيرم ، قطرهء چشمهايم شسته مىشود . و اين در حالى است كه وقت نماز اندك است ، در اين حالت چه كنم ؟\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nجواب : مىتوانيد وضو بگيريد ، و اگر قطره شسته شد بار ديگر قطره بريزيد .\r\nمگر اين كه ضرر داشته باشد .\r\nسؤال 110 - آيا وجود چربى طبيعى ، كه در موهاى سر و روى پوست بدن است ، و از غدّه‌هاى زير پوست ترشّح مىشود ، براى وضو و غسل ، مانع محسوب مىشود ؟\r\nجواب : اين مقدار چربى ، كه در موها و بدن وجود دارد ، معمولًا مانع از وضو و غسل نيست .\r\nسؤال 111 - آيا با انگشتر مىتوان وضو يا غسل انجام داد ؟\r\nجواب : در صورتى كه آب زير آن برود ، اشكالى ندارد .\r\nسؤال 112 - دو دست يكى از برادران جانباز بر اثر انفجار از مچ قطع شده ، و باقيماندهء دستها دائماً دچار حسّاسيّت پوستى مىشود ، تا آنجا كه مجبور است بسيارى از اوقات دستها را به وسيلهء پماد يا كرم چرب نمايد ، و مصلحت نيست كه براى وضو چربى را پاك كند . تكليف ايشان براى اداى فريضهء وضو چيست ؟\r\nجواب : مىتواند صورت خود را زير شير آب بشويد ، و دست‌ها را بدون بر طرف كردن چربى نيز بشويد . و اگر مىتواند با آن مسح كند .\r\nسؤال 113 - به مرض پوستى - بىخطرى - مبتلا گرديده‌ام ، به گونه‌اى كه هر وقت غسل مىكنم خشكى روى پوستم ظاهر مىشود ، چه بسا اين خشكى حتّى با شستن دست و صورت هم پيدا شود . به اين جهت مجبورم به پوست بدنم پماد بمالم ، از اين رو در وقت وضو با مشكلاتى مواجه مىشوم ؛ خصوصاً در وضو براى نماز صبح . آيا مىتوانم بجاى وضو در نمازهاى صبح تيمّم كنم ؟\r\nجواب : در صورتى كه چربى زياد نباشد مانع از وضو نيست . و اگر چربى زياد است ، مىتوانيد با همان حال وضو بگيريد و بعد تيمّم كنيد .\r\nسؤال 114 - چشمهايم مدام ترشّح مىكند . اگر بخواهم به هنگام وضو ، ترشّح چشمانم را پاك كنم ، با تكرار اين كار ، ترشّح آن به مرور بيشتر مىشود . امّا اگر بدون پاك كردن آن ترشّحات وضو بگيرم ، مشكلى پيش نمىآيد . آيا مىتوانم به همين شكل وضو بگيرم ؟\r\nجواب : مانعى ندارد .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nاحكام وضو\r\nسؤال 115 - متأسّفانه دچار وسواس شده ، وضو و غسل و طهارت و قرائت نماز و به خصوص  « وَ لَا الضَّال‌ِينَ »  را زياد تكرار مىكنم . به طورى كه خودم هم خسته مىشوم ، بلكه به خاطر اين كار من ، ديگران نيز خسته و ناراحت مىشوند . اگر ( مثلًا ) چيزى از دستم به زمين بيافتد ، حتماً بايد آن را آب بكشم . و يا خيلى وقتها ، روى زمين نمىنشينم ، چون زمين را نجس مىدانم . اگر امكان دارد حكم بنده را بيان فرماييد ، و مرا از وسواس نجات دهيد .\r\nجواب : نماز و وضوى شما به ترتيبى كه نوشته‌ايد ، اشكال دارد ، و اگر ادامه دهيد شرعاً مسئول خواهيد بود . تنها وظيفهء شما اين است كه به همان مقدار كه افراد معمولى متديّن عمل مىكنند ، همان‌طور عمل كنيد . و اگر شيطان وسوسه كرد كه عملتان باطل است گوش نكنيد . و ما مسئوليّت صحّت اعمال شما را بر عهده مىگيريم .\r\nسؤال 116 - كسى كه بول يا غائط پىدرپى از او خارج مىشود ، اگر نتواند هيچ مقدار از نماز را با وضو بخواند ، آيا مىتواند چند نماز را با يك وضو بخواند ؟\r\nجواب : دو نماز پشت سر هم را مىتواند با يك وضو بخواند . يا مثلًا تمام نماز شب را با يك وضو بخواند .\r\nسؤال 117 - آيا مجروحين جنگ و كسانى كه قطع نخاع شده ، و قدرت بر نگهدارى بول ندارند ، مىتوانند با يك وضو در نماز جمعه شركت كرده ، و به استماع خطبه و اداى نماز جمعه و عصر بپردازند ؟\r\nجواب : آنها بايد مقارن شروع خطبه‌ها وضو بگيرند ، و بلافاصله در نماز جمعه شركت كنند . در اين صورت ، نمازشان ( حتّى نماز عصر ) با همان وضو صحيح است .\r\nسؤال 118 - آيا افراد قطع نخاع كه قادر بر كنترل و حفظ وضوى خود نيستند ، و متوجّه باطل شدن وضو نمىشوند ، براى هر نماز بايد وضوى جداگانه‌اى بگيرند ، يا مثلًا براى نماز ظهر و عصر يك وضو كفايت مىكند ؟\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nجواب : براى نماز ظهر و عصر يك وضو كفايت مىكند .\r\nسؤال 119 - جانباز قطع نخاع هستم ، بدين جهت بول و غائط بىاختيار از من خارج مىشود . آيا براى هر نماز بايد وضو بگيرم ؟ براى سجدهء سهو و نماز احتياط چطور ؟\r\nجواب : مىتوانيد يك وضو براى دو نماز بگيريد . و نماز احتياط و سجده و وضوى ديگرى لازم ندارد .\r\nسؤال 120 - فردى هستم قطع نخاع كه بول و غائط بىاختيار از من خارج مىشود . و هنگامى كه وضو مىگيرم بايد سريعاً نماز بخوانم تا وضويم باطل نشود ، اگر احتمال بدهم كه با طولانى شدن نماز وضويم باطل مىشود ، آيا جايز است مستحبّات نماز ، مانند اذان و اقامه را بجا آورم ؟\r\nجواب : بهتر است تا مطمئن نباشيد مستحبّات را بجا نياوريد .\r\nسؤال 121 - آيا براى مجروحين جنگى ، كه قطع نخاع هستند ، و قادر بر جلوگيرى از خروج بول نمىباشند ، جايز است كه بين وضو و نمازشان فاصله بيندازند ، تا بتوانند در نماز جماعت شركت كنند ؟\r\nجواب : در صورتى كه فاصله به مقدارى باشد كه مثلًا از خانه به مسجد برسند اشكالى ندارد .\r\nسؤال 122 - كسى كه بول او پىدرپى خارج مىشود ، اگر در وسط نماز اوّل بول خارج شود ، ولى بين دو نماز بولى خارج نشود ، آيا مىتواند با يك وضو هر دو نماز را بخواند ؟\r\nجواب : اشكالى ندارد .\r\nسؤال 123 - كسى كه مرضى دارد كه در بين نماز چند مرتبه غائط از او خارج مىشود ، وظيفه‌اش چيست ؟\r\nجواب : چنانچه تجديد وضو براى او مشكل نباشد ، وضو را تجديد كند . و اگر مشقّت زياد دارد ، با همان يك وضو مىتواند نماز را به جا آورد .\r\nسؤال 124 - كسى كه غائط طورى پىدرپى از او خارج مىشود كه وضو گرفتن بعد\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاز هر دفعه براى او سخت است . اگر بتواند مقدارى از نماز را با وضو بخواند ، آيا همان يك وضو كافى است ؟\r\nجواب : يك وضو كافى است ؛ بلكه مىتواند براى دو نماز پشت سر هم به يك وضو قناعت كند .\r\nسؤال 125 - وظيفهء كسى كه دائماً به اندازهء ناچيزى باد از او خارج مىشود چيست ؟\r\nجواب : يك وضو براى هر نماز كافى است ؛ بلكه مىتواند دو نماز را هم با همان يك وضو بخواند .\r\n\r\nامورى كه بايد براى آن وضو گرفت\r\nسؤال 126 - بعضى از جوانان پلاكهايى به گردن مىاندازند كه جملهء « يا ابا عبد اللَّه » و مانند آن ، روى آن نوشته شده است . آيا اين كار ، درست است ؟\r\nجواب : اين كار اشكالى ندارد ، ولى در هنگامى كه وضو ندارند بايد نامهاى خدا و اسامى معصومين عليهم السلام ، بنابر احتياط واجب ، با بدن آنها تماس پيدا نكند .\r\nسؤال 127 - با توجّه به اين كه واژهء « رضوى » منسوب به امام رضا عليه السلام است ، آيا لگد كردن يا در زباله دان انداختن كاغذها و پلاستيكهايى كه روى آن جملات « محصولات آستان قدس رضوى » ، « كيك رضوى » ، « بنياد پژوهشهاى اسلامى آستان قدس رضوى » يا مانند آن نوشته شده ، از نظر شرعى اشكال دارد ؟\r\nجواب : ظاهراً اينها جنبهء اسمى براى آن مؤسّسات و محصولات پيدا كرده ، و اشكالى ندارد ؛ هر چند بهتر است احترام آن رعايت شود .\r\nسؤال 128 - نام فاميلى بعضى از هموطنان « حسينى » ، « موسوى » ، « علوى » و مانند آن كه برگرفته از اسامى اهل بيت عليهم السلام مىباشد . حكم شرعى زير پا انداختن يا سوزاندن چنين اوراقى چيست ؟\r\nجواب : مانند مسألهء سابق است .\r\nسؤال 129 - آيا سوزاندن يا انداختن اسامى از قبيل « خيابان امام رضا » ، « ميدان\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nامام حسين » ، « مسجد موسى بن جعفر » از نظر شرعى حرام است ؟\r\nجواب : در صورتى كه نامهاى معصومين عليهم السلام روى آن نوشته شده باشد ، احترام آنها لازم است .\r\nسؤال 130 - آيا بر افراد نابينا نيز لازم است كه هرگاه بر روى آيات قرآن دست مىكشند وضو داشته باشند ، يا نيازى نيست ؟\r\nجواب : آنها نيز بايد وضو داشته باشند .\r\nسؤال 131 - فردى نابينا هستم . اگر بدون توجّه دستم را روى اسم جلالهء خداوند كه در جايى نوشته شده بكشم ، مرتكب گناهى شده‌ام ؟\r\nجواب : در صورت عدم اطّلاع بر وجود اسم جلاله ، مرتكب خلافى نشده‌ايد .\r\nسؤال 132 - فردى قطع نخاع هستم . و به دليل آن كه بول و غائط بىاختيار از من خارج مىشود از كيسهء ادرار استفاده مىكنم ( سند و كاندوم ) به همين جهت دائماً ادرار من جريان دارد ، و داخل كيسه مىريزد . به چه شكلى مىتوانم قرآن بخوانم ، و دست به آيات قرآن بزنم ؟\r\nجواب : شما مىتوانيد وضو بگيريد و مشغول قرائت قرآن شويد . و مادام كه فاصلهء زيادى نشده ، مىتوانيد خطّ قرآن را لمس كنيد .\r\nسؤال 133 - فردى قطع نخاع از گردن هستم . به هنگام تلاوت قرآن و موقع ورق زدن ، ناچارم از لب و دهان كمك مىگيرم ، و كمك گرفتن از ديگرى برايم مشكل است ، وضو گرفتن نيز برايم مشقّت دارد . آيا مىتوانم بدون وضو اين كار را انجام دهم ؟\r\nجواب : اگر واقعاً وضو براى شما مشقّت دارد ، اين كار براى شما مانعى ندارد .\r\nسؤال 134 - فردى هستم قطع نخاع كه ادرار و مدفوع بىاختيار از من خارج مىشود ، و بسيارى از اوقات بدنم نجس است . آيا مىتوانم قرآن همراه خود داشته باشم ، يا حمل قرآن براى من مجاز نيست ؟\r\nجواب : مجاز هستيد .\r\nسؤال 135 - نابينايان براى خواندن از خط برجسته‌اى به نام « بريل » كه با لمس\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nانگشتان خوانده مىشود ، استمداد مىگيرند . مىدانيم كه اين خط از نقاط ششگانه تشكيل شده است . با توجّه به مطلب فوق ، آيا بر نابينايان لازم است در موقع فراگيرى قرائت قرآن ، و در وقت لمس اسامى مقدّسه كه با خط برجسته نوشته شده ، وضو داشته باشند ؟\r\nجواب : آرى بايد وضو داشته باشند ، يا از دستكش‌هاى پلاستيكى نازك استفاده كنند .\r\nسؤال 136 - آيا بر نابينايان لازم است قبل از دست گذاشتن بر نوشته‌اى ، مطمئن شوند اسامى مقدّسه بر روى آن نوشته نشده است ؟\r\nجواب : تحقيق براى آنها لازم نيست .\r\nسؤال 137 - تمبرهايى وجود دارد كه مزيّن به آياتى از قرآن شده ، و در طول روز افراد زيادى آن را بدون وضو لمس مىكنند ، و حتّى برخى از آنها در خارج از كشور مورد لمس كفّار قرار مىگيرد . نمونه‌هاى ديگرى مزيّن به جملاتى مانند  « مُحَمَّدٌ رَسُولُ اللَّهِ »  يا « الله اكبر » يا مثل آن است . آيا چاپ چنين تمبرهايى كار صحيحى است ؟\r\nجواب : بايد توجّه داشته باشيد كه در عصر پيامبر اكرم صلى الله عليه و آله ، يا ائمّهء هدى عليهم السلام سكّه‌هايى وجود داشته كه  « لا إِلهَ إِلَّا اللَّهُ » *  و  « مُحَمَّدٌ رَسُولُ اللَّهِ »  بر آن منقوش بوده ، و مردم همه روز به آن دست مىزدند . وجود چنين تمبرها يا سكّه‌هايى سبب ترويج اسلام و قرآن است . منتها مردم وظيفه دارند كه بدون وضو دست بر آن نزنند . ما وظيفه داريم از اين طريق شعائر اسلام را تبليغ كنيم ، مردم هم وظيفهء خاصّ خود را دارند .\r\nسؤال 138 - اگر مهرى با نام « عبد الله . . . » داخل چاه توالت ( كه در حال حاضر مورد استفاده قرار مىگيرد ) افتاده باشد ، حكم آن چه مىباشد ؟\r\nجواب : اگر مهر به همان صورت كه در بالا نوشته‌ايد « عبد الله » بوده ، مشكلى نداريد . ولى اگر به صورت « عبد الله » بوده ، مادام كه نقش مُهر باقى است ، بايد آن محلّ را تخليه يا تعطيل كنيد ، و اگر ديگران خبر ندارند ، لازم نيست اعلام كنيد . امّا\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nآنان كه مىدانند ، بايد رعايت كنند . و اگر چاه متّصل به لوله‌كشى فاضلاب است ، هنگامى كه اطمينان حاصل شود آن مهر همراه فاضلاب به نقطهء دورى منتقل شده ، مشكلى ندارد .\r\n\r\nوضوى جبيره\r\nسؤال 139 - آيا دست مصنوعى در حكم جبيره است ، و در هنگام وضو بايد دست مرطوب بر آن كشيد ؟\r\nجواب : دست مصنوعى حكم جبيره ندارد .\r\nسؤال 140 - فردى هستم كه به خاطر جراحت دائماً آمپول مىزنم ، و نمىتوانم چسبى كه روى محل تزريق زده مىشود را جدا نموده ، سپس وضو بگيرم . تكليف من چيست ؟\r\nجواب : اگر مىتوانيد ، چيزى روى آنها بگذاريد ، و وضوى جبيره بگيريد .\r\nسؤال 141 - دائماً به دستم آمپول مىزنم ، و اثر چسب زخم بطور كامل پاك نمىشود . آيا براى وضو گرفتن اشكالى پيش مىآيد ؟\r\nجواب : اگر راهى براى بر طرف كردن آن نباشد ، به همان صورت وضو مىگيريد .\r\nسؤال 142 - شخصى در يكى از اعضاى وضو ، زخمى دارد كه خونريزى آن حتّى با گذاشتن جبيره قطع نمىگردد . چگونه بايد وضو بگيرد ؟\r\nجواب : بقيّهء اعضا را مىشويد ، و مسح سر و پا را انجام مىدهد ، و احتياطاً تيمّم هم مىكند .\r\n\r\nسؤالات متفرّقهء وضو\r\nسؤال 143 - فردى هستم قطع نخاع كه اگر در منزل بمانم با وسائلى كه دارم يا با كمك نائب مىتوانم به راحتى وضو بگيرم ، امّا مجبورم براى كار يا تحصيل از خانه خارج شده ، و به هنگام نماز نمىتوانم در خارج از منزل وضو بگيرم ، يا وضويى كه\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمىگيرم ناقص است . آيا لازم است دائم در خانه بمانم ، و كار و تحصيل را رها سازم ؟\r\nجواب : شما مىتوانيد كار و تحصيل را ادامه دهيد ، و به مقدارى كه در خارج از منزل ميسّر است وضو بگيريد ، و نماز را بخوانيد .\r\nسؤال 144 - اگر در موقع وضو آب شير را نبنديم ، آيا اسراف محسوب شده ، و جايز نمىباشد ؟\r\nجواب : مسلّماً اسراف است ، و جايز نيست .\r\nسؤال 145 - اگر در موقع وضو قطراتى از آب بر اعضاى وضوى ما بپاشد ، چه حكمى دارد ؟\r\nجواب : چند قطره تأثيرى ندارد .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nفصل ششم : احكام غسل\r\n\r\nغسل جنابت\r\nسؤال 146 - كسانى كه بر اثر عمل جرّاحى پروستات ، در بيشتر اوقات ، همراه ادرارشان منى خارج مىشود ، آيا با خروج يقينى ، غسل بر آنها واجب مىگردد ، هر چند دفعات آن فراوان باشد ؟ يا ادلّهء وجوب غسل فقط شامل خروج متعارَف مىشود ؟\r\nجواب : با توجّه به اين كه خروج منى در چنين فرضى ، داخل ادرار به صورت مستهلك خواهد بود ، سبب غسل نمىشود ؛ ولى اگر به صورت مستقلّ و يا شبه مستقل خارج شود ، غسل واجب مىشود . ولى چنانچه تكرار غسل موجب عسر و حرج شديد گردد ، تيمّم بدل از غسل مىكند .\r\n\r\nغسل استحاضه\r\nسؤال 147 - جديداً پزشكان كارى مىكنند كه به وسيلهء تقويتهاى هورمونى ، خون‌ريزى قاعدگى ادامه مىيابد . در اين صورت آيا خونى كه بعد از پنجاه سالگى ديده مىشود ، و تمام شرايط خون حيض را دارد ، استحاضه است يا حيض محسوب مىشود ؟\r\nجواب : در صورتى كه تمام شرايط قاعدگى در آن جمع باشد ، حيض محسوب مىشود .\r\nسؤال 148 - با توجّه به درمان جديد يائسگى ، و با عنايت به اين كه يائسگى يك بيمارى تلقّى مىشود ، و پزشك با زن يائسه به عنوان بيمار برخورد مىكند ، و\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nداروهايى كه به اين بيماران داده مىشود همان حيض و خونريزى قبل از يائسگى را ايجاد مىكند ، و از آنجا كه بعد از يائسگى تمام خونهايى كه ديده مىشود استحاضه محسوب مىشود ، تكليف فردى كه از سن 48 سالگى ( سنّ طبيعى يائسگى ) و گاهاً در سنّ 20 سالگى يا كمتر يا بيشتر يائسه مىشود ، و تحت اين درمانها قرار مىگيرد چيست ؟ از آنجا كه يائسگى بيمارى تلقّى مىشود ، و اين فرد خود با مشكلات بسيارى دست و پنجه نرم مىكند تكليفش چيست ؟ با توجّه به اين كه اگر استحاضه قرار دهيم ، غسل‌هاى پىدرپى گاهاً باعث زحمت زياد مىشود ، آيا در صورت ضرر نداشتن آب مىتواند تيمّم كند ؟ از آنجا كه 70 درصد زنان به اين گونه احكام عمل نمىكنند ، تكليف اين افراد چيست ؟\r\nجواب : راه حلّ اسلام در اين زمينه آسان است . يائسگى مانند پيرى نوعى سير طبيعى عمر است ، و نبايد آن را بيمارى دانست . هر چند تقويت كردن براى پيشگيرى از عوارض آن خوب است . همان گونه كه در سالخوردگان نيز مطلب چنين است . بنابراين ، تمام كسانى كه به سنّ پنجاه سال قمرى مىرسند ، خونهايى كه مىبينند استحاضه است ، مگر اين كه داراى تمام شرايط عادت ماهيانه باشد . و در مواردى كه غسل كردن براى آنها ضرر يا مشقّت زياد دارد ، مىتوانند به جاى آن تيمّم كنند ، و نماز خود را بخوانند .\r\n\r\nغسل بدون خارج كردن لباس از بدن\r\nسؤال 149 - آيا در استخر عمومى در حالى كه لباس بر تن است ، مىتوان غسل ارتماسى كرد ؟\r\nجواب : غسل ارتماسى با لباس مشكل است ؛ ولى غسل ترتيبى با تكان دادن لباس ، به طورى كه آب به زير آن برود ، و مقدارى از بدن را از آب بيرون آورد ، و سپس به زير آب برگرداند ، مانعى ندارد .\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nفصل هفتم : [ در بارهء مردگان 
  ]\r\n\r\nاحكام مردگان\r\n\r\n1 - غسل ميّت\r\nسؤال 150 - از يك سال پيش بيمارى خطرناكى تحت عنوان « تب خونريزى دهندهء كريمهء كنگو » در بعضى از نقاط كشور گزارش شد . اين بيمارى كه در كشورهاى همسايه ، به ويژه افغانستان ، پاكستان ، و عراق ، شيوع داشته از طريق گزش كنه موجود در روى پوست دامها ، به انسان منتقل مىشود . عامل بيمارى ويروسى است كه ابتدا علائمى نظير تب ، استفراغ ، كمر درد را به وجود مىآورد ، و بعد از چند روز به علّت اختلالى كه در سيستم انعقاد خونى به وجود مىآيد ، بيمار دچار خونريزى شديد و غير قابل كنترل مىشود . اين خونريزى ممكن است از تمامى منافذ بدن رخ دهد . سرويس دهى به اين بيماران نيازمند پرسنلى ورزيده و تجهيزات مدرن مىباشد ، و علىرغم همهء مراقبتها احتمال مرگ تا 50 % وجود دارد . متأسّفانه علىرغم تمامى تلاشها ، بعضى از مبتلايان به اين بيمارى فوت مىكنند . نظر به اين كه علّت اصلى مرگ خونريزى است ، بعد از فوت نيز نشت مايعات مختلف جسد ، به عنوان يك عامل آلودگى شديد محسوب مىگردد ، و وضعيّت جسد به نحوى است كه خود در مراحل مختلف ( حمل تا سردخانه و سپس غَسّالخانه ) به عنوان يك عامل انتشار بيمارى قلمداد مىگردد . و بر اساس تحقيقات انجام شده ، بايستى اجساد مبتلايان به بيمارى درون بسته‌هاى پلاستيكى مخصوص گذاشته شده ، و هرچه سريعتر و بدون هيچ گونه تماس با افراد زنده به خاك سپرده شود . با توجّه به اين كه بر اساس آخرين يافته‌هاى علمى ، هرگونه تماس با اجساد اين مبتلايان و مواد مترشّحه از بدن آنان ، به ويژه خونابه و ساير مايعات خونى ، براى همهء افراد بسيار خطرناك بوده ،\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nو ممكن است منجر به سرايت بيمارى مهلك فوق الذكر گردد ، پيشنهاد مجامع علمى محدود سازى مراسم مذهبى مرتبط با كفن و دفن مىباشد . نظر حضرتعالى در اين مورد چيست ؟\r\nجواب : در صورتى كه از نظر شما پزشكان متعهّد و متخصّص خطر جدّى باشد ، لازم است مراسمى از قبيل غسل و مانند آن ، كه سبب آلودگى مىشود حذف گردد . و اگر تيمّم دادن و كفن كردن هر چند از روى پلاستيك اشكالى ايجاد نكند ، بايد انجام شود . و اگر آن هم ايجاد خطر مىكند ، بايد به نماز سريع و ساده قناعت گردد .\r\n\r\n2 - كفن\r\nسؤال 151 - تمام فقهاى شيعه اتّفاق دارند كه نوشتن شهادتين و اقرار به امامت امامان عليهم السلام و دعاى جوشن صغير و كبير و قرآن كريم بر جميع قطعه‌هاى كفن مستحب است . و مىفرمايند : « اينها در جايى نوشته شود كه مأمون از آلودگى به نجاست و قذرات باشد ، و هتك حرمت نشود . » لطفاً در اين مورد به سؤالات زير پاسخ دهيد :\r\n1 - منظور از نجاست و قذرات ، چيزى است كه به سبب پوسيدن بدن ميّت حاصل مىشود ، يا نجاست ديگر ؟\r\n2 - آيا نوشتن دعاها و قران كريم به رنگ سياه جائز نيست . ( چنانچه مرحوم حاج شيخ عباس قمّى رحمه الله در مفاتيح الجنان مىفرمايد كه به سياهى ننويسد . ) و اگر جائز نيست ، به چه رنگ نوشته شود ؟\r\n3 - آيا آويزان كردن تسبيح تربت امام حسين عليه السلام در گردن و دست ميّت جائز است ؟\r\nجواب : پوسيدن بدن ميّت سبب نجس شدن آن نمىشود ؛ زيرا پس از غسل ، بدن پاك خواهد بود . مگر اين كه خونى در زمان پوسيدن در بدن بوده باشد ، كه آن هم محرز نيست . بنابراين ، منظور از نجاست چيزهايى است كه از قسمت پايين\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبدن دفع مىشود . و در ضمن اگر با آب زعفران و مانند آن بنويسيد ، بعيد نيست اولويّت داشته باشد .\r\n\r\n3 - حَنُوط\r\nسؤال 152 - اگر غسل جنازهء ميّتى ، به واسطهء عذرى كه در جسد دارد ، ممكن نباشد ؛ بلكه وظيفه تيمّم تشخيص داده شود ، آيا در اين صورت نيز حَنُوط واجب است ، يا حَنُوط اختصاص به صورت غسل دارد ؟\r\nجواب : در اين صورت نيز بايد حَنُوط انجام شود .\r\n\r\n4 - نماز ميّت\r\nسؤال 153 - نماز خواندن بر جنازهء شخصى كه اقدام به خودكشى كرده ، چه صورت دارد ؟\r\nجواب : اشكالى ندارد ، و بايد نماز خوانده شود .\r\nسؤال 154 - آيا لازم است بر اجساد مسلمانان گناهكارى كه طبق حكم دادگاههاى اسلامى اعدام مىشوند ، مانند قاچاقچيان موادّ مخدّر ، محاربين ، زناكاران به عنف ، و مانند آنها ، نماز ميّت خوانده شود ؟\r\nجواب : آرى بر هر ميّت مسلمانى بايد نماز ميّت خوانده شود .\r\nسؤال 155 - برگزارى مجالس فاتحه براى افرادى كه در دو سؤال فوق ذكر شد ، و شركت در مجالس آنها چه حكمى دارد ؟\r\nجواب : طلب مغفرت براى آنها اشكالى ندارد ؛ ولى اگر شركت در اين مجالس سبب ترويج اين گونه اعمال گردد ، جايز نيست .\r\n\r\n5 - دفن ميّت\r\nسؤال 156 - در طول تاريخ با اجساد مردگان دو گونه برخورد شده است : گروهى آن را سوزانده و در واقع اجساد را تبديل به گاز نموده ، و فقط قدرى خاكستر تحويل\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nزمين مىدهند . گروه كثيرى اجساد را در بستر زمين دفن نموده ، و آن را به طور كامل تحويل زمين مىدهند .\r\nسؤال اين است : كار كدام يك از اين دو گروه درست بوده ، و كدامين روش در حاصلخيزى خاك و رشد گياهان و به طور كلّى در چرخهء حيات ، تأثير درستى ايفا مىنمايد ؟\r\nجواب : بىشك سوزاندن كار درستى نيست ، و علاوه بر اين كه نوعى بىاحترامى محسوب مىشود ، به چرخهء حيات هم لطمه مىزند .\r\nسؤال 157 - ما جماعت خوجه شيعه اثنى عشرى يكى از شهرهاى كانادا در حال حاضر حدود هشت قبر خالى در قبرستان داريم . در اين قبرستان مسيحى ، يهودى و ساير كفّار به صورت مخلوط دفن شده‌اند . لطفاً به سؤالات زير پاسخ دهيد :\r\nالف ) همان‌طور كه گفته شد . دفن بعضى از مسلمانان با كفّار مخلوط شده است .\r\nلذا با توجّه به مسألهء 581 رسالهء توضيح المسائل جناب عالى ، كه دفن مسلمان در قبرستان كفّار و دفن كفّار در قبرستان مسلمانان را جايز نمىدانيد ، آنچه شيعيان شهر ما انجام داده‌اند از نظر شرعى چه حكمى دارد ؟\r\nجواب : در صورت امكان بايد محلّ مستقلّى براى دفن اموات مسلمين انتخاب كنيد ، و اگر اين كار مشكلات زيادى دارد دفن در مقبره‌هاى مشترك ضررى ندارد .\r\nب ) بعضى از شيعيان ، كه علناً گناه انجام مىدهند ( تا حدّى كه حتّى در مسجد اعلام نموده‌اند كه فلان گناه را انجام مىدهيم ) اظهار داشته‌اند كه حتّى اگر دفن نمودن در آن قبرها ، كه فعلًا خالى است ، طبق نظر مراجع تقليد حرام باشد براى ايشان مشكلى نيست ! اگر چنين وصيّتى كنند ، بايد طبق وصيّتشان عمل كنيم ؟\r\nجواب : چنانچه اعتقاد آنها نسبت به اسلام و تشيّع ثابت است ، فرقى ميان آنها و ساير مسلمين نيست ؛ هر چند گنهكار باشند .\r\nج ) حكم مؤمنين و مؤمناتى كه در سى سال اخير در اين قبرستان دفن شده‌اند چيست ؟ ! آيا عذاب كفّار بر آنها اثر مىگذارد ؟\r\nجواب : ان شاء اللَّه از عذاب كفّار در امان هستند ؛ اقدام به نبش قبر نكنيد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسؤال 158 - شخصى 15 سال قبل از دنيا رفته است . ايشان به فرزند بزرگ خود وصيّت كرده كه جسدش را به امانت بگذارد ، و هر وقت راه كربلا بازشد ، او را در كربلا دفن كنند . بدن ميّت را در يك صندوق چوبى گذاشته ، و در يك اتاقك اسكان داده‌اند . لطفاً بفرماييد :\r\n1 - با توجّه به اين كه تاكنون راه كربلا باز نشده ، و يقين هم نداريم كه در آينده بازشود ، آيا مىتوان متوفّى را به خاك سپرد ؟\r\nجواب : لازم است ايشان را به خاك بسپاريد .\r\n2 - آيا مىتوان جسد را به طور موقّت و با همان صندوق به خاك سپرد ، و هر زمان راه كربلا بازشد ، جسد را به آنجا منتقل كرد ؟\r\nجواب : ايشان را دفن كنيد و بعداً هم نبش قبر ننماييد .\r\nسؤال 159 - مىگويند : « مستحب است روى قبر تازه ، آب بپاشند » اين استحباب يك مرتبه بوده ، يا يك هفته ، يا يك ماه ، يا يك سال ، مىباشد ؟ و در هر حال چه نفعى براى ميّت دارد ؟\r\nجواب : از بعضى روايات استفاده مىشود كه پاشيدن آب تا چهل روز مستحب است .\r\nسؤال 160 - خانم حامله‌اى در اثر تصادف فوت نموده است . پس از فوت ، پزشكى قانونى بچّه‌اى را كه چهار ماهش كامل شده و حتّى جنسيّت آن كاملًا قابل تشخيص بوده از شكم مادر بيرون آورده ، و مجدداً آن را داخل شكم متوفّى گذاشته و آن را بخيه نموده است . اكنون جهت تدفين آنها به چه شكلى بايد عمل شود ؟ آيا لازم است مجدّداً بچّه از شكم مادر خارج و به طور جداگانه غسل داده شود و كفن و دفن شود ، يا به همان كيفيّت همراه مادر دفن مىگردد ؟\r\nجواب : به همان كيفيّت در شكم مادر دفن مىشود .\r\n\r\n6 - نبش قبر\r\nسؤال 161 - در برخى از كشورها رسم بر اين است كه قبر ميّت بعد از گذشت سى\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nسال براى دفنِ ميّتِ تازه مورد استفاده قرار مىگيرد . آيا نبش قبر بعد از مدّت فوق اشكال دارد ؟\r\nجواب : در صورتى كه مسلّم شود آثار ميّت در اين مدّت به كلّى از بين رفته ، مانعى ندارد .\r\nسؤال 162 - بعضى از مسلمانان معتقدند كه نبايد قبر ميّت تا ابد شكافته شود ، نظر حضرتعالى چيست ؟\r\nجواب : اين عقيده درست نيست ، و نبش آن بعد از محو آثار مانعى ندارد ؛ مگر در مورد قبور بزرگان و اولياء اللَّه .\r\nسؤال 163 - لطفاً در مورد نبش قبر به سؤالات زير پاسخ دهيد :\r\nالف ) چنانچه جسد هنوز سالم باشد ، و در هنگام شكافتن قبر سعى در عدم كشف بدن متوفّى شود ، و روى كفن پارچه يا حائل ديگرى كه باعث عدم كشف بدن شود قرار دهند ، نبش قبر و انتقال جسد چه حكمى دارد ؟\r\nب ) چنانچه جسد هنوز متلاشى نشده ، ولى متعفّن و بد بو شده باشد ، و كفن هم سالم و نپوسيده باشد ، در اين صورت نبش قبر چه حكمى دارد ؟\r\nج ) انتقال جسد به گونه‌اى كه قبر كاملًا قالب‌گيرى شود ، و جسد به همراه مقبره منتقل گردد ، چه حكمى دارد ؟\r\nجواب الف : اين كار عين نبش قبر است ؛ نبش قبر اين نيست كه بدن نمايان شود ، نمايان شدن جسد پوشيده در كفن هم نبش قبر است .\r\nجواب ب : جايز نيست .\r\nجواب ج : اشكالى ندارد ، مشروط بر اين كه سبب هتك مؤمن نباشد . البتّه در صورتى كه اختلاف شديدى ميان ورثه واقع شود و ناراحتىهاى مهمّى حاصل گردد ، نبش قبر يا انتقال جسد براى پايان دادن به اين امور مانعى ندارد .\r\nسؤال 164 - جهاد دانشگاهى دانشگاه ، به عنوان مشاور شهردارى تهران ، در نظر دارد طرح ساماندهى گورستانهاى متروكهء شهر را كه در آنها تدفين صورت نمىگيرد به اجرا در آورد . اين گورستانها كه مجزّا از گورستان بهشت زهرا بوده ، و حدود 60\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nمورد مىباشد ، به علّت ممانعت از دفن و متروكه شدن به تدريج از صحنهء شهر ناپديد ، يا به كانونهايى پرمسأله تبديل شده ، و بعضاً به مأمن افراد فاسد و معتاد مبدّل گشته‌اند . در حالى كه با امكانات فضاى سبز ، يا مجتمعات آموزشى و فرهنگى ، توان بالقوّهء تبديل شدن به فضاى عمومى و عرصهء اجتماعى را دارا مىباشند . ليكن با توجّه به احكام شرعى خاص گورستانها ، در اين راستا ابهاماتى وجود دارد كه خواهشمند است در هر مورد فتواى خود را مرقوم فرماييد :\r\n1 - آيا حرمت نبش قبر فقط مربوط به مسلمانان است ، يا شامل همهء پيروان اديان آسمانى ، بلكه نوع انسانها مىشود ؟\r\n2 - نبش قبر پس از چند سال جايز است ؟ آيا نسبت به همهء متوفّيان يكسان است ؟\r\n3 - آيا پس از انقضاى مدّت فوق ، محدوديّتى از جهت شخصيّت متوفّى وجود دارد ؟\r\n4 - آيا پس از انقضاى مدّت فوق ، محدوديّتى از جهت تغيير كاربرى ، بدون اين كه اثرى از گورستانها باقى بماند ، وجود دارد ؟\r\n5 - تخريب قبور قبل از موعد ، بدون اين كه منجر به نبش آن شود ، چه حكمى دارد ؟\r\nجواب 1 تا 5 : نبش قبر مسلمين و غير مسلمانانى كه در پناه اسلام زندگى مسالمت‌آميز دارند جايز نيست . و چنانچه قبرستان كاملًا متروكه باشد مىتوان از آن براى كارهاى عام المنفعه مانند مسجد ، مدرسه و امثال آن استفاده كرد . البتّه تخريب قبر با نبش قبر متفاوت است ، و اگر قبور مربوط به بزرگان علما و شخصيّت‌هاى برجستهء جامعه بوده باشد ، تخريب آن جايز نمىباشد .\r\nسؤال 165 - آيا شكافتن قبر به منظور تشريح بدن ميّت ، براى نجات فرد متّهم به قتل ، يا شناخت قاتل ، و اصولًا امورى كه اهميّت آن بيش از هتك حرمت ميّت است ، جايز مىباشد ؟\r\nجواب : در فرض مسألهء بالا ، كه پاى امور مهمترى در ميان است ، نبش قبر جايز است .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n\r\nاحكام قبرستان\r\nسؤال 166 - گورستان عمومى شهر ما در شرق اين شهر قرار دارد . اخيراً جمعى از اهالى يكى از محلّات غرب شهر ، باغى را به عنوان گورستان در نزديكى بافت مسكونى ( حدود 100 مترى ) در نظر گرفته ، و اقدام به دفن يك مرده در آن نموده‌اند . اين امر باعث نارضايتى شديد ساكنين همجوار گرديده ، به گونه‌اى كه جهت دفن مردهء ياد شده ، درگيرى مختصرى نيز بين اهالى ( موافق و مخالف ) رخ داده است . با عنايت به مخالفت شهردارى ، احداث اين گونه گورستانها و ادامهء دفن اموات در آن ، چه حكمى دارد ؟\r\nجواب : هرگاه احداث گورستان در چنين مناطقى مخالف مقرّرات و قوانين حكومت اسلامى باشد ، يا باعث اذيّت و آزار مردم گردد ، از اين كار خوددارى شود .\r\nسؤال 167 - سنگ‌چينى قبرستان براى دفن خانوادگى چه حكمى دارد ؟\r\nجواب : سنگ‌چينى قبرستان اشكال دارد ؛ هر موقع كسى مرحوم شد ، مىتوان به اندازهء متعارف از آن قبرستان براى او استفاده كرد .\r\nسؤال 168 - آيا ضرورت دارد كه زمين قبرستان وقف ابدى براى قبرستان باشد ، يا در زمين‌هاى « كرايه‌اى » طويل المدّت هم مىتوان به تدفين اموات مسلمانها پرداخت ؟\r\nجواب : در صورتى كه مدّت به اندازه‌اى باشد كه آثار آخرين ميّت دفن شده به كلّى محو گردد ، يا اين كه مالك بعد از پايان مدّت ، ملزم به تصرّفاتى شود كه سبب نبش قبور نشود ، مانعى ندارد .\r\nسؤال 169 - در صورتى كه قبرستان مسلمانها ( در خارج از كشور ) در جوار قبرستان مسيحىها واقع شود ، چه حكمى دارد ؟ بدين شكل كه قبرستان مسلمانها به صورت واحد جداگانه‌اى ، كه ديوار احاطه ، در ورودى ، و ديگر تسهيلات مختصّ به خود داشته باشد .\r\nجواب : اشكالى ندارد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nسؤال 170 - چون محل مناسب ديگرى براى شستشو و غسل ميّت در محل‌هاى ديگر در اين كشورها موجود نيست ، در نظر است يك اطاق جهت شستشو و غسل ميّت و يك سالن جهت نماز ميّت مخصوص مسلمانان بنا شود . آيا شستشو ، غسل و اداى نماز ميّت در جوار قبرستان غير مسلمانان اشكال دارد ؟\r\nجواب : اشكالى ندارد .\r\nسؤال 171 - هرگاه قبور را با سنگهاى مرمر ، يا سيمان فرش نمايند ، و چند متر پارچه روى قبر بيندازند تا مندرس و كهنه نشود ، چه حكمى دارد ؟ آيا اين كارها براى ميّت منفعت دارد ؟\r\nجواب : اين كارها خرج‌هاى اضافى است كه براى ميّت سودى ندارد ؛ مگر در مواردى كه تعظيم شعائر ايجاب مىكند .\r\nسؤال 172 - در بعضى مناطق مرسوم است كه سنگريزه‌هاى سفيد ، سرخ و زردى روى قبر پدر و مادر خود مىريزند . آيا اين كار براى ميّت فايده‌اى دارد ، يا فقط تشريفاتى است ؟\r\nجواب : اين امور از نظر شرعى اعتبار ندارد .\r\nسؤال 173 - در بعضى مناطق مرسوم است كه روز و شب پنج شنبه و جمعه كه براى زيارت قبور اموات‌شان مىروند ، عطر و گلهاى قيمتى و يا غير قيمتى روى قبر مىريزند . آيا اين كار مشروع و درست است ؟\r\nجواب : به مقدار كم اشكالى ندارد ، ولى اگر اسراف باشد جايز نيست ، مگر در مواردى كه جنبهء تعظيم شعائر داشته باشد ، و در آنجا اسراف محسوب نشود .\r\nسؤال 174 - آيا نوشتن آيات قرآن كريم بر سنگ مزار اشكال دارد ؟\r\nجواب : اگر هتك احترام نشود اشكالى ندارد .\r\n\r\nاحكام شهيد\r\nسؤال 175 - از طرف دشمن هيچ گونه تهديدى براى ما وجود نداشت و جان و مال و عزّت ما به طور كامل در امان بود ، تا اين كه به فرمان فرماندار سنگرهاى دشمن را\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nقبضه نموديم . در اين جنگ ، درگيرى شديدى رخ داد و عدّه‌اى از مسلمانان كشته شدند ، آيا به چنين افرادى احكام شهيد را دارند ؟\r\nجواب : كشته‌شدگان در راه حفظ دين ، احكام شهيد را دارند ؛ ولى آنها كه در راه دفاع از ناموس و اموال خود يا مسلمين كشته مىشوند ، هر چند ثواب شهيد دارند ، ولى احكام شهيد را ندارند .\r\n\r\nمراسم عزادارى\r\nسؤال 176 - در بين مهاجرين افغانستان مرسوم است كه هرگاه يكى از بستگانشان فوت مىكند ، عدّه زيادى از اقوام و دوستان بعد از كفن و دفن ميّت ، همه در منزل يا مسجدى كه از طرف صاحبان مصيبت مهيّا شده ، گرد آمده غذاى ظهر يا شب را صرف مىكنند ، و بعد از آن منزل صاحب عزا تا چهل روز محلّ رفت آمد مردم قرار مىگيرد . خانوادهء مصيبت‌ديده ، از دست رفتن عزيزش را فراموش كرده به مهماندارى مشغول مىشود ، اگر خودش پول نداشته باشد ، بايد از مردم قرض كند تا آبرويش حفظ شود . در مدّت ياد شده بيش از يك ميليون و دويست هزار تومان خرج مىشود . همچنين اگر شخصى در افغانستان فوت كند تمام مصارف كفن و دفن و مستحبات در آنجا انجام مىشود و بستگانش در جمهورى اسلامى ايران بلافاصله مراسم ختم برگزار نموده ، و مصارف سرسام‌آورى هزينه مىكنند ، و به مدّت يك هفته يا بيشتر رفت و آمد برقرار مىباشد . لطفاً بفرماييد حكم اين گونه مراسم و هزينه‌ها چيست ؟\r\nجواب : آنچه از مصارف بىرويّه - كه در بالا نوشته‌ايد . و تحميل بر صاحب عزا مىشود - شرعاً حرام است . برادران و خواهران افغانى بايد هرچه زودتر اين رسم غير مشروع را ترك كنند ، تا خدا از آنان راضى گردد ؛ ولى خيرات و مبرّات براى اموات در حدّ محدود و معقول ، و به دور از هر گونه اسراف و تحميل ، مانعى ندارد .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nسؤال 177 - هنگامى كه كسى از دنيا مىرود ، بستگان ميّت به افرادى كه در مراسم جمع شده‌اند ، مىگويند : « اگر كسى حقّى بر گردن ميّت دارد ، معاف بدارد ، و او را ببخشد » همهء حضّار در جواب مىگويند : « هزار هزار بار بخشيديم » آيا ذمّهء ميّت ساقط مىشود ؟\r\nجواب : هرگاه صاحب حقّ از صميم دل گذشت كند ، ذمّهء ميّت برى مىشود ؛ ولى اگر بستگان ميّت مىدانند كه صاحب حقّ در اثر حيا يا اجبار چنين گفته ، بايد رضايت او را تحصيل كنند .\r\nسؤال 178 - پدر بنده متأسّفانه دار فانى را وداع نموده است . لطفاً بفرماييد علاوه بر مراسم متداول عزادارى ، بهترين عملى كه مىتوانم براى شادى روح ايشان انجام دهم چيست ؟\r\nجواب : جستجو كنيد اگر ديونى به مردم دارد قبل از هر چيز دين او را بپردازيد ، و اگر واجباتى از او فوت شده قضا كنيد ، و تا مىتوانيد براى او صدقات و خيرات دهيد ؛ يعنى به مردم نيازمند به نيّت پدرتان كمك كنيد .\r\nسؤال 179 - اخيراً در برخى از مناطق رسم شده كه بستگان متوفّى به جاى برگزارى مراسم عزادارى و فاتحه ، پول آن را هزينهء امور خيريّه مىكنند . به نظر مىرسد با توسعهء اين تفكّر ، مردم و ميّت از بركات مجالس مذكور كه آشنايى با معارف دين و تذكّر و تنبيه و به ياد جهان آخرت افتادن ، همدردى با صاحبان عزا ، و قرائت فاتحه و قرآن براى ميّت ، و ذكر توسّل و مانند آن است ، محروم مىشوند . با توجّه به اين مطلب ، كدام يك اولويّت دارد ؟\r\nجواب : بهتر است مجلس ساده‌اى بگيرند ، و هزينه‌هاى اضافى را صرف كارهاى خير كنند .\r\nسؤال 180 - در سفرى كه به يكى از شهرهاى استان خوزستان داشتم ، در مجلس فاتحهء جوانى كه قبل از ازدواج مرحوم شده بود شركت كردم . هنگامى كه براى قرائت فاتحه به سر مزارش حاضر شديم ، در كمال بهت و ناباورى شاهد اجراى موسيقى\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nمحلّى و حركاتى شبيه رقص توسّط برخى زنان و مردان گشتم ، و لهذا سريعاً محل را ترك كردم . نظر حضرتعالى در مورد اين مراسم چيست ؟\r\nجواب : اين گونه كارها جايز نيست ، و دور از شأن افراد با ايمان است ، و سبب آزار روح ميّت مىشود .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nفصل هشتم : احكام تيمّم\r\nسؤال 181 - در دوران دفاع مقدّس مجروح شده‌ام ، دوست دارم كه در طول مدّت روز و شبها در هنگام خوابيدن با وضو باشم ، ولى وضو گرفتن برايم مشقّت دارد . آيا مىتوانم تيمّم كنم ؟\r\nجواب : در صورتى كه مشقّت قابل ملاحظه‌اى داشته باشد تيمّم كنيد .\r\nسؤال 182 - از جانبازان دوران دفاع مقدّس هستم كه قطع نخاع شده‌ام ؛ عادت كرده‌ام كه دائماً با وضو باشم ، امّا گاهى از اوقات كسالت جسمى ، اجازهء وضوى مستحبّى به من نمىدهد ، آيا مىتوانم تيمّم كنم ؟ در اين صورت ، آيا ثواب وضوى مستحبّى را مىبرم ؟ آيا با اين تيمّم مىتوانم نماز مستحبّى بخوانم ؟\r\nجواب : مانعى ندارد ، و ان شاء اللَّه ثواب وضوى مستحبّى را مىبريد ، و نماز مستحبّى را مىتوانيد با آن بخوانيد .\r\nسؤال 183 - جانبازى هستم كه خود را عادت داده‌ام هميشه با وضو باشم امّا بعضى از اوقات به خاطر سختى و يا كسالت جسمى آمادگى انجام وضو يا تيمّم بر روى خاك را ندارم ، آيا مىتوانم بر روى لباس ، يا اشياى ديگر كه در دسترس است ، مانند ملحفه ، تيمّم كنم ؟\r\nجواب : مىتوانيد روى يك قطعه سنگ پاك تيمّم كنيد .\r\n\r\n","description":"","footnote":"","page_name":" 65 ","page_number":65},
  {"content":"\r\n . \r\n","description":"","footnote":"","page_name":" 66 ","page_number":66},
  {"content":"\r\n\r\n\r\nفصل نهم : احكام نماز\r\n\r\nوقت نماز\r\nسؤال 184 - شخصى در يكى از شهرهاى هندوستان مقاله‌اى بدين مضمون نوشته است : « جمع بين نماز ظهر و عصر و نيز مغرب و عشا مطابق آيين اهل بيت عليهم السلام نيست ! حضرت على عليه السلام در نامهء 52 نهج البلاغه خواندن نمازها را به طور جداگانه و در پنج وقت سفارش فرموده ، و در نامهء 27 از خواندن نماز قبل و بعد از وقت منع نموده است » بنابراين جمع بين نمازهاى ظهر و عصر و مغرب و عشا تحريف است ؟\r\nجواب : شك نيست كه خواندن نمازهاى پنج‌گانه در اوقات فضيلت ، كه در رساله‌ها آمده و پنج وقت جداگانه است ، افضل مىباشد ؛ ولى جمع ميان نماز ظهر و عصر ، يا مغرب و عشا نيز رخصت است ، و در منابع اهل سنّت آمده كه گاه پيامبر صلى الله عليه و آله بدون هيچ عذرى آن دو را با هم مىخواند ، كه عملًا بيان كند اين رخصت است ، و تجربه نشان داده كه استفاده از اين رخصت ، مخصوصاً در عصر و زمان ما ، باعث كثرت نمازگزاران مىشود ، در حالى كه اصرار بر جدا خواندن پنج نماز از يكديگر بسيارى را به ترك نماز دعوت مىكند . بايد از افراط و تفريط پرهيز كرد ، و به دستور پيامبر اكرم صلى الله عليه و آله و ائمّهء معصومين عليهم السلام ، كه در بالا اشاره شد ، عمل نمود .\r\nسؤال 185 - با توجّه به مسألهء 2 و 6 مبحث وقت نماز مغرب تحرير الوسيله ، وقت فضيلت نماز مغرب محدود ، و وقت نماز غفيله بعد از نماز مغرب تا تمام شدن حمرهء مغربيّه مىباشد . در اين صورت ، آيا صحيح است كه بعضى از رسانه‌ها ( در بعضى از استانها ) و يا تبليغات بعضى از اماكن مهمّ زيارتى ، به مجرّد اين كه احياناً تقويمى\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nنوشته باشد مثلًا قم مقدّسه 2 دقيقه از تهران از جهت افق عقب‌تر است ، اذان را با آن تقويم پخش كنند ؟ و آيا شرعاً مىتوان با اين كار مردم را از فضيلت نماز اوّل وقت و فضيلت نماز غفيله بازداشت ؟ ( در حالى كه بعضى از شهرها مثل اهواز ، افق صبح آن از تهران حدود 20 دقيقه عقب‌تر است ولى مغرب آن گاهى همزمان است .\r\nيا طلوع فجر در اصفهان گاهى چند دقيقه عقب‌تر از افق تهران است ، ولى مغرب حدوداً ده دقيقه زودتر است ، و رسانه‌هاى آنها اوقات را رعايت مىكنند ، و در شهر قم اذان مغرب حدود 5 دقيقه از تهران زودتر است .\r\nجواب : معمولًا وقتى تفاوت افق را بيان مىكنند ، منظور تفاوت نصف النهارها و وقت ظهر است ؛ ولى صبح و مغرب در فصول سال كاملًا متغيّر است . مثلًا اصفهان هميشه ظهرش كمى بعد از تهران است ، ولى صبح آن در تابستان ديرتر و در زمستان زودتر است .\r\n\r\nلباس نمازگزار\r\nسؤال 186 - بدن برخى از بيماران بسترى در بيمارستان به واسطهء خون‌گيرى و مانند آن نجس است ، و بعضى نيز داراى لباس نجس مىباشند . در صورتى كه امكان غسل و دسترسى به لباس پاك نباشد ، براى اداى نماز چگونه بايد عمل كنند ؟\r\nجواب : با همان حال نماز مىخوانند ، و اگر غسل بر آنها واجب شده باشد ، تيمّم مىكنند .\r\nسؤال 187 - آيا با خون هموروئيد ( بواسير ) داخلى يا خارجى ، مىتوان نماز خواند ؟\r\nجواب : در صورتى كه زخمها در خارج بوده باشد ، نماز خواندن مانعى ندارد و ملحق به قروح و جروح است ؛ ولى اگر زخم ، داخل باشد و خون بيرون آيد ، نماز خواندن با آن اشكال دارد ؛ مگر در مواردى كه عسر و حرج داشته باشد .\r\nسؤال 188 - اگر در دو جاى بدن يا لباس ، لكّهء خونى ، كه هر كدام به اندازهء حدوداً يك درهم است ، باشد . آيا نماز خواندن با آن اشكال دارد ؟\r\nجواب : آرى ، اشكال دارد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nسؤال 189 - نماز خواندن با كفش و دستكش ، اگر چه پاك باشند چه حكمى دارد ؟\r\nجواب : با دستكش مانعى ندارد ، و با كفش نيز ، اگر مانع رسيدن سر انگشت پا به زمين نشود ، اشكال ندارد .\r\nسؤال 190 - استفاده از عينكى كه دستهء آن مخلوط به طلا ، يا طلاى آن ظاهر است ، براى مردان چه حكمى دارد ؟ نماز خواندن با آن چه صورت دارد ؟\r\nجواب : اگر مخلوط به طلا باشد ، اشكالى ندارد ؛ امّا اگر قسمت طلا به صورت روكش باشد ، جايز نيست .\r\nسؤال 191 - در مسألهء 774 رساله آمده : « اگر لباسهاى كوچك ، مثل جوراب نجس باشد نماز او صحيح است » آيا شُورت هم جزء لباسهاى كوچك است ؟\r\nجواب : شُورت جزء لباسهاى كوچك نيست ؛ زيرا منظور از لباس كوچك ، لباسى است كه عورت با آن قابل پوشاندن نباشد .\r\nسؤال 192 - پوشيدن شلوار ، يا پيراهن مردانه ، و سر كردن چفيه توسّط بانوان چه حكمى دارد ؟\r\nجواب : احتياط اين است كه چنين كارى نكنند .\r\n\r\nحجاب زنان\r\nسؤال 193 - همانطور كه مىدانيم خداوند متعال در سورهء نور ، حجاب را مختصّ مؤمنان ، زنان پيامبر صلى الله عليه و آله و زنان مؤمنين دانسته است . حال سؤال اين است كه : 1 - آيا حجاب براى غير مسلمانان در كشورهاى اسلامى واجب است ؟ 2 - اگر واجب است ، همانطور كه در فرانسه و تركيه بر اعتقادات اسلامى ما مىتازند ، و ما آنها را ظالم و ضدّ اسلام مىدانيم ، آيا ما هم با پوشاندن زنان خارجى كه به ايران مىآيند و يا پيروان ساير مذاهب داخل كشور ، به آنها اجحاف ننموده‌ايم ؟ 3 - اگر حجاب اختيارى بود ، بهتر نبود ، و معضلات اجتماعى حلّ نمىشد ؟\r\nجواب : يك اصل مسلّم در اسلام داريم كه هر حكمى براى مؤمنين و مسلمانان ثابت است ، ديگران نيز مكلّف به آن هستند ( الكفّار مكلّفون بالفروع كما انّهم\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nمكلّفون بالأصول ) ، بنابراين آنها هم موظّف به حكم حجاب و ترك شراب‌خورى ( حدّ اقلّ آشكارا ) و گناهان ديگر هستند ، و نسبت به حجاب كه ما مىتوانيم اعمال كنيم كار صحيح و عادلانه‌اى است ، و ما دوران قبل از انقلاب را فراموش نكرده‌ايم كه وقتى اختيار و آزادى داده شد چه زنانى با چه وضعى بيرون آمدند و اكثر جوانان را به فساد كشيدند ؛ و نوشته‌ايد كه اگر ما به كشورهاى آنها برويم و ما را اجبار به بىحجابى كنند ، چه مىشود ؟ فراموش نكنيد كه آنها بىحجابى را واجب نمىدانند ، در حالى كه ما حجاب را واجب مىدانيم .\r\nسؤال 194 - آيا حكومت مىتواند ، يا بر او لازم است ، از بد حجابى يا بىحجابى بعضى از خانم‌هايى كه در اين امر مهم كوتاهى مىكنند جلوگيرى نمايد ؟ توضيح اين كه : بنده دانشجو هستم . چندى قبل استاد در كلاس اين شبهه را مطرح كرد ، و مدّعى شد كه هيچ دليل فقهى وجود ندارد كه حكومت را ملزم كند تا مواظب حجاب خانم‌ها باشد ، همان‌طور كه وظيفه ندارد مواظب نماز صبح افراد باشد . علاوه بر اين گفتند : حضرت امير عليه السلام دستور دارد كه حجاب را از سر كنيزانى كه خود را شبيه زنان آزاد كرده بودند ، بردارند . نظر شما چيست ؟\r\nجواب : حكومت اسلامى و مسلمانان نسبت به گناهان پنهانى افراد وظيفه‌اى ندارند ، ولى بدون شك نسبت به گناهانى كه به طور علنى و آشكار ، در سطح جامعه انجام مىشود وظيفهء نهى از منكر دارند ، و الّا جايى براى انجام اين وظيفهء مهم باقى نمىماند . البتّه با اين تفاوت كه مردم بايد به نهى از منكر زبانى اكتفا كنند ، و از هر گونه برخورد فيزيكى اجتناب ورزند ، ولى حكومت مىتواند وارد اين مرحله نيز بشود ؛ و در مورد كنيزها اساساً ميزان پوشش آنها نسبت به زنان آزاد از نظر اسلام متفاوت بوده است .\r\n\r\nمكان نمازگزار\r\nسؤال 195 - نماز خواندن ، يا تلاوت قرآن ، در پرتو روشنايى برق و گازى كه بدون اجازهء دولت كشيده شده ، چه صورتى دارد ؟\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nجواب : استفادهء غير قانونى از اين امور جايز نيست ؛ ولى نماز خواندن در چنان فضايى اشكال ندارد ، امّا خواندن قرآن اشكال دارد .\r\nسؤال 196 - هرگاه كسى كوچهء محلّ عبور و مرور مردم را به زور تصرّف كند ، و روى آن دو اتاق بسازد ، و آن را متّصل به ساختمان خود نمايد ، آيا مىتوان در آن ساختمان نماز و ساير احكام الهى را انجام داد ؟\r\nجواب : اگر مزاحم عابرين نباشد و در آن منطقه ساختن اتاق روى كوچه‌ها معمول باشد ( آن گونه كه در زمانهاى قديم معمول بود ) ، اشكالى ندارد ، در غير اين صورت ، جايز نيست .\r\nسؤال 197 - آيا انسان مىتواند در بيابان يا مزرعه‌اى كه حصار ندارد ولى مالك دارد ، نماز بخواند ، يا از آب تلمبه‌اى كه در آن مزرعه وجود دارد ، استفاده نمايد ؟\r\nجواب : در صورتى كه مزاحمت و فسادى ايجاد نكند ، مانعى ندارد .\r\n\r\nآداب و احكام مسجد\r\nسؤال 198 - آيا منبر مسجد ، در حرمت نجس نمودن و لزوم تطهير فورى ، حكم خود مسجد را دارد ؟\r\nجواب : منبر حكم مسجد را ندارد .\r\nسؤال 199 - انجام كارهايى كه مزاحم نماز است ، مثل سخنرانى ، موعظه ، تفسير قرآن ، بلند خواندن تعقيبات ، برپايى مجلس ترحيم ، در مساجد چه حكمى دارد ؟\r\nجواب : اين امور معمولًا مزاحم نمازگزاران نيست و اگر مزاحمتى ايجاد كند ، بايد ترتيبى بدهند كه نمازگزاران بتوانند نماز خود را بخوانند .\r\nسؤال 200 - آيا مىتوان زيرزمين متروكهء مسجدى كه هيچ استفاده‌اى از آن نمىشود را اجاره داد ، و در آمد آن را صرف هزينه‌هاى مسجد كرد ؟\r\nجواب : جايز نيست .\r\n\r\nفعّاليّتهاى مساجد\r\nسؤال 201 - يكى از روحانيّون مدّتى است كلاسهايى با عنوان ، يا\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتكنيكهاى موفقيّت ، برگزار مىكند ، كه بعضاً در اين كلاسها مباحثى از « يوگا » و « انرژى درمانى » و مانند آن نيز مطرح مىشود . سؤال اين است كه :\r\n1 - آيا اين علم مفيد و جايز مىباشد ؟\r\n2 - تبليغ آن در مساجد ، و با هزينهء بيت المال چه حكمى دارد ؟\r\n3 - آيا اجراى آن توسّط شخصى كه لباس دين به تن دارد اشكالى ندارد ؟\r\nجواب : يوگا و انرژى درمانى اگر در حدّ معقول و مفيد باشد اشكالى ندارد ؛ ولى بايد محلّ ديگرى غير از مسجد براى آن انتخاب كرد .\r\nسؤال 202 - غذا خوردن در مجلس ختم و مانند آن ، كه در مسجد برگزار مىشود ، چه حكمى دارد ؟\r\nجواب : اگر براى نمازگزاران مزاحمت ايجاد نكنند ، و سبب آلودگى مسجد نگردد ، اشكالى ندارد .\r\n\r\nورود كفّار به مسجد\r\nسؤال 203 - مسجد وكيل شيراز يكى از بناهاى معظم و تاريخى تمدّن اسلامى است ، كه مورد علاقهء اغلب جهانگردان و ايرانگردان بوده و هست . در سنوات اخير به علّت عدم تعميرات اساسى ، آسيبهاى غير قابل جبرانى به وجود آمده كه اين جانب حسب وظيفهء شرعى خود به عنوان متولّى شرعى و قانونى مسجد با همكارى و هماهنگى و نظارت ادارهء اوقاف در خارج ساعات نماز و عبادات مسلمين ، اقدام به تهيّه و فروش بليط به جهانگردان خارجى با حفظ رعايت شئونات اسلامى نموده‌ام ( همانند مساجد امام و شيخ لطف اللَّه و مسجد جامع اصفهان ) تا در آمد حاصله ، صرف هزينهء تعميرات و نظافت و نگهدارى مسجد شود ؛ چنانچه اين موضوع خلاف شرع و اسلام مىباشد ، ما را ارشاد فرماييد .\r\nجواب : آمدن آنها به مسجد در صورتى كه جهات شرعى را رعايت كنند و سبب آلودگى مسجد نشود و موجب خوش‌بينى آنها به اسلام و مسلمين گردد ، اشكالى ندارد . و گرفتن وجهى از آنها در صورتى جايز است كه با ميل و رضاى خود آن را بدهند ، و الزامى براى اين كار نباشد .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nموقوفات مسجد\r\nسؤال 204 - آيا وقف كردن اجناسى كه احتمال سرقت آن زياد است ، و همين امر سبب مىشود كه اغلب اوقات درِ مسجد بسته باشد ، صحيح است ؟\r\nجواب : چنين وقفى اشكال ندارد ؛ و وظيفهء مردم آن است كه از آن مواظبت كنند .\r\nسؤال 205 - فروختن برخى از اجناس ، كه مورد نياز مسجد نيست ، يا امروزه استفاده از چنان وسايلى متعارف نمىباشد ، و در مساجد ديگر نيز به همين جهت قابل استفاده نيست ( مانند فرش كهنه ، يا بخارى نفت‌سوز ) چه حكمى دارد ؟\r\nجواب : در فرض مسأله فروختن آن اجناس و تهيّهء اجناس مورد لزوم مانعى ندارد ؛ ولى اولويّت با اجناس مشابه است ( مثلًا فرش نو به جاى فرش كهنه ) .\r\nسؤال 206 - فرش يا وسيلهء ديگرى از مسجد ، كه از ارزش بسيار بالايى برخوردار است ، اگر مورد استفاده قرار گيرد ، در مدّت بسيار كوتاهى ارزش آن به مقدار زيادى كاهش مىيابد ، در صورتى كه فروش آن به نفع مسجد باشد ، آيا فروش آن جايز است ؟\r\nجواب : در فرض مسأله ، فروش آن اشكالى ندارد ، و مانند مسألهء قبل عمل شود .\r\nسؤال 207 - فروش فرشهاى مسجد كه داراى اندازه‌هاى متفاوت و رنگهاى مختلف است ، به منظور يك‌نواخت كردن آنها و ايجاد جذّابيّت بيشتر ، كه در نهايت سبب جذب افراد بيشترى به مسجد خواهد شد ، چه حكمى دارد ؟\r\nجواب : اگر فرشها وقف مسجد باشند ، چنين كارى جايز نيست ، چون ضرورتى ندارد . ولى اگر ملك مسجد باشد ، اين كار مانعى ندارد . ( ملك مسجد مانند وسايلى كه از درآمد موقوفه و مانند آن خريدارى مىشود . )\r\n\r\nتخريب ساختمان مسجد\r\nسؤال 208 - مقرّر گرديد با تخريب و توسعه و تبديل به احسن مسجدى كه از نظر\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nساختمان عمر مفيد خود را سپرى كرده ، مصلّاى شهر ما احداث گردد . لطفاً به سؤالات زير پاسخ دهيد .\r\n1 - آيا حكم مسجد سابق در طبقات فوقانى يا تحتانى بناى جديد هم جارى است ؟ آيا مىتوان فضاى فوقانى آن بخش از شبستان جديد كه جايگزين شبستان قديم مىگردد را به استفادهء جديدى نظير كتابخانه ، كلاس آموزش و امثال آن اختصاص داد ؟\r\nجواب : احكام مسجد دربارهء آنچه روى زمين سابق ساخته مىشود ، جارى است ، ولى اگر زمين‌هايى اضافه گردد ، تابع صيغهء وقف جديد است ؛ و امّا ساختن كتابخانه و مانند آن در صورتى كه مزاحمتى با نمازگزاران نداشته باشد ، اشكالى ندارد .\r\n2 - در بناى جديد ضرورت دارد بخش كمى از شبستان قديم براى تعريض ديوارها ، يا احداث ستون ، يا مأذنه ( گلدسته ) ، يا محل ايراد خطبه اختصاص داده شود . آيا اين تصرّفات جايز است ؟\r\nجواب : اين گونه تصرّفات ، كه مزاحمتى با نمازگزاران ندارد ، مانعى ندارد .\r\nسؤال 209 - محلّى ، طبق اسناد معتبر و مسلّم ، وقف مسجدى شده است . از طرفى قسمت اعظم آثار مسجد در اثر مرور زمان از بين رفته ولى قسمتى از آثار از جمله محراب آن هنوز باقى است . با توجّه به وقف بودن محلّ براى مسجد ، متولّى موقوفه قصد احداث مسجد در محلّ مسجد مخروبهء سابق را دارد ؛ ولى احداث مسجد و عمل به نيّت واقف با بعضى از مقرّرات ميراث فرهنگى تعارض دارد ؛ در صورتِ تعارضِ نيّتِ واقف با مقرّرات ميراث فرهنگى ، عمل به كدام يك مقدّم است ؟ تكليف شرعى متولّى موقوفه چيست ؟\r\nجواب : تا ممكن است بايد با كمك گرفتن از اهل خبره و اطّلاع ، جمع ميان بناى مسجد و حفظ آثار فرهنگى شود . و اگر ممكن نشد ، اولويّت با مسجد است .\r\nسؤال 210 - مسجد محمّديّه واقع در سه راه موزه قم در طرح توسعهء حرم مطهر حضرت معصومه عليها السلام قرار گرفته است . اين اداره ناچار به واگذارى و تخريب\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nساختمان موجود مسجد و بازسازى مجدّد آن در دو طبقه به صورت هماهنگ با طرح حرم مىباشد . در اين واگذارى به صورت كتبى شرط شده كه در هر حال محدودهء مسجد به عنوان مسجديّت ، بايد براى هميشه ثابت و مشخّص بوده باشد .\r\nنظر حضرتعالى در اين مورد چيست ؟\r\nجواب : در صورتى كه مطمئن باشيد مسجد مجدّداً بازسازى مىشود ، و چيزى از آن كم‌وكاست نمىگردد ، و بلايى كه بر سر بعضى از مساجد آوردند بر سر آن نمىآورند ، تخريب و بازسازى آن اشكالى ندارد .\r\n\r\nديگر احكام مسجد\r\nسؤال 211 - امام جماعتى از منزل موقوفهء مسجد در طول ساليان حضورش در آن مسجد ، استفاده نموده است ، در حالى كه خود ، صاحب منزل شخصى مىباشد . آيا مىتواند پس از تركِ منزلِ مسجد ، و انتقال به منزل شخصى خويش ، اين منزل موقوفه را به شخص ثالثى اجاره داده و خود ، مال الاجاره را تملّك كند ؟\r\nجواب : چنانچه منزل براى سكونت امام جماعت مسجد ساخته شده ، اجارهء آن جائز نيست ؛ مگر آن كه امام جماعت از آن استفاده نكند و بلا مصرف بماند ؛ در اين صورت مىتوان آن را اجاره داد و مال الاجارهء آن را صرف نيازهاى مسجد كرد ، و اگر امام جماعت ناچار است در جاى ديگرى خانه اجاره كند ، مىتوان مال الاجارهء آن خانه را از اين وجه پرداخت كرد ؛ ولى در صورتى كه منزل ملكى داشته باشد ، مال الاجاره به او تعلّق نمىگيرد .\r\nسؤال 212 - براى بهبود عبور و مرور بر اساس طرح تفصيلى شهر ، شهردارىِ محلّ ، اصرار بر عقب‌نشينى ديوار قبلى شبستان مسجد - در حدود نيم متر - دارد ، در اين مورد چه مىفرماييد ؟\r\nجواب : تا مجبور نشويد ، عقب‌نشينى نكنيد .\r\nسؤال 213 - مسجدى در محلّهء ما وجود دارد كه سابقاً حمّامى در جلوى آن قرار داشت ، و بين حمّام و مسجد ، كوچه‌اى فاصله شده بود . بر اثر مخروبه شدن حمّام و\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nتوسعهء خيابان و احداث ميدان ، حمّام جزء خيابان شده و كوچه ، جلوى مسجد و كنار ميدان قرار گرفته است . از آنجا كه اين كوچه فعلًا هيچ استفاده‌اى جز براى مسجد ندارد ، قرار شد در صورت مجاز بودن ، جهت نما و كفشدارى مسجد از آن استفاده شود . زمين مذكور متعلّق به افرادى است كه به جهت خروج از كشور ، يا عدم حيات مالكين اصلى و تعدّد ورثه تحصيل رضايت همگى آنها ميسّر نيست . از طرفى زمين مسجد و حمّام سابق و كوچه ، با رضايت خودشان و براى استفادهء عموم ساخته شده بود . با توجّه به شرح بالا ، الحاق كوچه به مسجد چه حكمى دارد ؟\r\nجواب : در صورتى كه كوچهء مزبور در حال حاضر هيچ استفاده‌اى براى عبور و مرور ندارد و ميدان و خيابان ، مشكل عبور و مرور را كاملًا حلّ مىكند ، و همان‌طور كه نوشته‌ايد ، تنها فايدهء كوچهء سابق اين است كه براى مسجد مورد استفاده قرار گيرد ، در چنين شرايطى مانعى ندارد كه از آن به نفع مسجد استفاده كنند .\r\nسؤال 214 - شخصى گوشه‌اى از ملك خود را براى عبادت برگزيده ، و حجره‌اى در آن ساخته ، و در آنجا به عبادت مىپردازد . به تدريج همسايگان او نيز در حال حياتش در آن محل نماز مىخوانند . مردم بعد از وفات شخص مذكور ، حجره‌اش را خراب كرده ، و آن را به صورت مسجد در مىآورند . ولى ورثه نه قبلًا راضى به اين كار بوده ، و نه اكنون راضى هستند ، بلكه آن زمين را غصبى اعلان كرده‌اند ، امّا مردم به حرف آنها اعتنايى ننموده ، و نمازشان را در آنجا به جا مىآورند . حكم چنين مسجدى ، و نمازهايى كه در ظرف بيست سال در آن خوانده شده چيست ؟\r\nجواب : هرگاه وقف آن محل براى مسجد ثابت نشود ، و مالك وصيّتى هم نكرده باشد ، اقامهء نماز در آنجا بدون رضايت ورثه جايز نيست .\r\nسؤال 215 - اگر زمينى غصبى به مرور ايّام به صورت مسجد درآمده باشد ، آيا مىتوان بالاى آن ، طبقات ديگرى ساخت ؟ مثلًا در طبقهء اوّل ساختمان مسكونى ، و در دوّم كتابخانهء عمومى ، و در طبقهء سوّم درمانگاه ساخت ؟\r\nجواب : هرگاه زمين به طور يقين غصبى باشد ، هيچ يك از اين تصرّفات درست نيست .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nسؤال 216 - عدّه‌اى گمان مىكنند كه خانقاه ، خصوصيّت و شرافتى بر ساير امكنهء مقدّسه دارد . لذا در آنجا جمع شده ، و طلب حاجت نموده ، و تبرّك تقسيم مىكنند . نظر جناب عالى چيست ؟\r\nجواب : خانقاه از بدعتهاى صوفيّه است ، و در اسلام جايگاهى ندارد . از شركت در مجالس آن خوددارى كنيد .\r\nسؤال 217 - مسجد ما ، به علّت قدمت بنا ، رو به خرابى است . بدين جهت اهالى مىخواهند ساختمان آن را تجديد بنا كنند . بدين منظور ، لازم است زمين مسجد به مقدار پنج متر ، خاك‌بردارى شود ، اگر اين خاكها دور ريخته شود ، اشكال دارد ؟\r\nجواب : چنانچه آن مسجد يا مساجد ديگر احتياجى به آن خاك ندارند ، و قابل فروش هم نيست ، دور ريختن آن مانعى ندارد .\r\nسؤال 218 - متولّى مسجد داراى چه مسئوليّتى است ؟ و در قبال مسجد چه وظايفى دارد ؟ آيا ادارهء مسجد و برنامه‌هاى آن به عهدهء متولّى است ، يا هيئت امناى مسجد اين مسئوليّتها را به عهده دارد ؟\r\nجواب : وظيفهء متولّى آن است كه اگر مسجد موقوفاتى دارد ، آنها را حفظ نموده ، و صرف مسجد كند ، و بقيّهء امور مربوط به نمازگزاران است .\r\nسؤال 219 - آيا هنگام ساختن مسجد ، مىتوان طبقهء اوّل را به عنوان مسجد ، و طبقهء دوّم را به عنوان حسينيّه ساخت ؟\r\nجواب : اشكالى ندارد .\r\nسؤال 220 - با توجّه به وجود متولّى منصوص ، افراد خيّر بدون حضور و اجازهء ايشان دست به تغيير بنا و ساختمان‌سازى نموده‌اند . نمازگزاردن در محلّ جديد مسجد چه حكمى دارد ؟\r\nجواب : بايد در اين گونه موارد با اجازهء متولّى محترم كار كنند ؛ ولى اگر بر خلاف آن كارى انجام شده ، ضررى به نماز خواندن در مسجد و حتّى ساختمانهاى جديد نمىرساند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nاذان و اقامه\r\nسؤال 221 - طبق آنچه در مسئلهء 844 توضيح المسائل جنابعالى آمده ، از جمله موارد سقوط اذان ، جايى است كه دو نماز مثل « ظهرين » يا « عشائين » با هم خوانده مىشود و فقط به مقدار تعقيب و نافله ، فاصله مىشود . اگر در چنين مواردى اذان گفته شود ، خلاف شرع صورت گرفته است ؟\r\nجواب : گفتن اذان در اين حالت خلاف است .\r\nسؤال 222 - بعضى دوستان ميل دارند كه اذان صبح ، ظهر و مغرب در خوابگاه‌هاى دانشجويى پخش شود ؛ برخى ديگر به بهانهء « ايجاد مزاحمت براى دانشجويان » با اين كار مخالفت مىكنند ؛ نظر مبارك جنابعالى چيست ؟\r\nجواب : اذان شعار اسلام ، و براى بيان وقت نماز است . پخش آن با بلندگو به صورت معتدل و متعارف و خالى از افراط اشكالى ندارد .\r\nسؤال 223 - اخيراً در بعضى مناطق ، علاوه بر جملهء\r\n« اشهد ان علياً ولى اللَّه »\r\n، جمله « اشهد ان فاطمة الزهراء عصمة اللَّه الكبرى » را نيز به اذان اضافه مىكنند ، اين كار چه حكمى دارد ؟\r\nجواب : اين كار جايز نيست ، و علاوه بر عدم مشروعيّت زيانهاى فراوانى براى عالم تشيّع دارد . ابراز علاقه به آن بزرگوار راههاى بسيار بهترى دارد .\r\n\r\nواجبات نماز :\r\n\r\n1 - قيام\r\nسؤال 224 - بيمارى كه ايستاده نماز مىگذارد ، بناگاه احساس سرگيجه و عجز مىكند . آيا مىتواند بقيّهء نماز را به حالت نشسته يا خوابيده بخواند ؟\r\nجواب : مانعى ندارد ؛ ولى اگر تا آخر وقت قدرت پيدا كند ، احتياط اعاده است .\r\n\r\n2 - قرائت\r\nسؤال 225 - آيا بايد نهايت دقّت را در درست خواندن اذكار نماز به كار ببريم ، يا\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nكافى است به عربى صحيح خوانده شود ؟ مثلًا من در نماز ظهر و عصر ، كه بايد حمد و سوره آهسته خوانده شود ، مشكل دارم . و بايد كمى بلندتر بخوانم ، و گرنه نمىتوانم حروف حلقى را درست تلفّظ كنم . آيا نمازم باطل است ؟\r\nجواب : در اين گونه مسائل سخت‌گيرى نكنيد . كافى است طورى بخوانيد كه عربها بگويند صحيح است ، و هرگز در قرائت نماز ظهر و عصر ، صداى خود را بلند نكنيد ؛ و به نظر مىرسد گرفتار وسوسه شده‌ايد ، كه بايد سعى كنيد آن را ترك نماييد .\r\nسؤال 226 - آيا نمازهاى مستحبّى ، مثل نماز شب و نافله‌ها را نيز بايد به عربى صحيح خواند ؟ زيارتها و دعاها چطور ؟\r\nجواب : از جواب بالا معلوم شد .\r\nسؤال 227 - نظر به اين كه در كلمهء « صراط » هم تلفّظ « س » صحيح است و هم تلفّظ « ص » ، اگر كسى قصد هيچ كدام را نكند ، آيا هر كدام به زبان آمد صحيح است ؟ اگر قصد « س » كرد ، و اتّفاقاً « ص » تلفّظ شد ، يا به عكس ، چه حكمى دارد ؟\r\nجواب : تلفّظ « صراط » با « سين » از نظر ما خلاف احتياط است ؛ ولى اگر مقلّد كسى باشد كه هر دو را اجازه مىدهد ، مىتواند نيّت مطلق كند كه هر كدام تلفّظ شود همان منظور باشد ، در اين صورت اشكالى ندارد .\r\nسؤال 228 - برخى از نمازگزاران در كلماتى مانند  « يَوْمِ »  در  « مالِكِ يَوْمِ الدِّينِ »  ، و  « تَواصَوْا »  در  « وَ تَواصَوْا بِالْحَقِّ »  ، حركت فتحهء قبل از واوِ ساكن را ، شبيه به ضمّه مىخوانند . همچنين در كلماتى مانند « عَلَيْكَ ، عَلَيْنا ، عَلَيْكُمْ » حركت فتحهء قبل از ياى ساكن را نزديك به كسره ، يا به صورت مكسور قرائت مىكنند ، نماز آنها چه حكمى دارد ؟\r\nجواب : عرب در تلفّظهاى معمول ، فتحه‌هاى قبل از واو را كمى شبيه به ضمّه ، و فتحه‌هاى قبل از ياء را كمى شبيه به كسره ادا مىكنند .\r\nسؤال 229 - برخى از نمازگزاران ، حركت فتحهء قبل از حرف ساكن را در موارد زير بيش از مقدار يك حركت ( و متعارف عرب زبانان ) مىكشند : 1 - « مغضوب » 2 -   « أَحَدٌ »  \r\n\r\n","description":"","footnote":"","page_name":" 79 ","page_number":79},
  {"content":"\r\n\r\nدر   « قُلْ هُوَ اللَّهُ أَحَدٌ » .   3 - « صمد » در  « اللَّهُ الصَّمَدُ »  4 -  « أَمْرٍ »  در  « مِنْ كُلِّ أَمْرٍ »  5 -  « الْفَجْرِ »  در  « حَتَّى مَطْلَعِ الْفَجْرِ »  . در حالى كه زبان‌شناسان عرب ( قديم و جديد ) مىگويند :\r\nحركت فتحه ، تفاوتى با الف مدّى ( صداى كشيدهء « آ » ) ندارد ، مگر در مقدار كشش صدا . به عبارت ديگر ، اگر حركت « فتحه » را مقدار بيشترى بكشيم ، تبديل به « الف مدّى » مىشود . لطفاً نظر مبارك را در اين مورد بفرماييد .\r\nجواب : در صورتى كه صدق عربى صحيح كند اشكالى ندارد ؛ هر چند موافق قواعد تجويد نباشد .\r\nسؤال 230 - دربارهء تلفّظ « مالك » در سورهء « حمد » نظر شريف خود را بيان فرماييد :\r\nالف ) آيا مىتوان  « مالِكِ »  را « مَلِكِ » خواند ؟ در صورت جواز ، كدام بهتر است .\r\nب ) آيا مىتوان در يك ركعت  « مالِكِ »  و « مَلِكِ » هر دو را با هم خواند ؟\r\nج ) آيا مىتوان در ركعت اوّل ،  « مالِكِ »  و در ركعت دوّم « ملك » خواند ؟\r\nجواب : احتياط آن است كه فقط مالك بخوانند .\r\nسؤال 231 - آيا مىتوان نماز را به غير از قرائت عاصم ، به ساير قرائات نيز خواند ؟\r\nدر فرض مذكور ، مثلًا كلمهء  « مالِكِ »  تنها در قرائت عاصم و كسائى  « مالِكِ »  خوانده شده است . ساير قرّاء سبعه ، آن را « مَلِكِ يوم الدّين » خوانده‌اند . اگر نمازگزار بخواهد « ملك » بخواند ، آيا لازم است قبل از شروع نماز ، نوع قرائت خود را در نماز معلوم كند ؟\r\nجواب : خواندن غير قرائت حفص از عاصم در شرايطى كه فقط اين قرائت مشهور است اشكال دارد .\r\nسؤال 232 - آيا رعايت ادغام نون ساكن و تنوين در حروف « يرملون » ، مثلًا در  « وَ لَمْ يَكُنْ لَهُ »  ، يا « محَمَّدٍ وَ آلِ مُحَمَّدٍ » در نماز واجب است ؟\r\nجواب : همين اندازه كه عربى صحيح صدق كند كافى است .\r\nسؤال 233 - آيا قصد انشا در سورهء حمد و ساير اذكار نماز جايز است ؟\r\nجواب : در مورد اذكار و الفاظ نماز و قرائت حمد و غيره فهم معنا و قصد انشا نه تنها جايز ، بلكه بسيار خوب است ، و در اينجا توجّه به چند نكته لازم به نظر مىرسد :\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n1 - شكّى نيست كه هدف از اين الفاظ معانى آن است . هدف ، تسبيح و تهليل و حمد و ستايش خداست ، و اين امر با قصد لفظ بدون قصد معنا حاصل نمىشود .\r\nحتّى به عقيدهء ما سورهء حمد نيز چنين است . آيات و تعبيرات سورهء حمد به خوبى نشان مىدهد كه از لسان بنده در برابر پروردگار است ، و اين تصوّر ، كه قصد انشا در آن با قصد قرآنيّت منافات دارد ، اشتباه بزرگى است ، كه بايد از آن به خدا پناه برد ؛ زيرا هدف سورهء حمد را به كلّى از بين مىبرد . به خصوص بعد از ملاحظهء رواياتى كه دربارهء سورهء حمد آمده است .\r\n2 - شكّى نيست كه سورهء توحيد ، يا سوره‌هاى ديگر كه در نماز مىخوانيم ، از اين امر مستثنى است . و هدف حكايت كلمات خداوند براى گرفتن پند و اندرز و تعليم است ( مثلًا هيچ كس در   « قُلْ هُوَ اللَّهُ أَحَدٌ »   قصد انشا نمىكند ) .\r\n3 - قصد معنا گاه تفصيلى است ( مانند قصد خواص ) و گاه اجمالى است ( مانند آنچه عوام قصد مىكنند . ) عوام اجمالًا مىدانند اين كلمات ، حمد و تسبيح و تمجيد و ثنا و دعاست ؛ ولى جزئيّات آن را نمىدانند .\r\n4 - حق اين است كه قصد اجمالى كافى است ، و بر عوام لازم نيست كه معانى الفاظ نماز را به طور تفصيل بدانند ، زيرا مىدانيم اقوام زيادى غير از اهل لسان وارد اسلام شدند ، كه به غير زبان عربى سخن مىگفتند ، اگر دانستن معانى تفصيليّهء قرائت و اذكار نماز واجب بود ، بايد در كلام پيغمبر اكرم صلى الله عليه و آله ، يا در روايات ائمّه عليهم السلام ، اشاره‌اى به آن مىشد . مخصوصاً بعضى امامان مانند حضرت امام رضا عليه السلام كه مدّتها در ميان ايرانيان مىزيسته‌اند .\r\nسؤال 234 - شخصى طىّ ساليان متمادى ، بر اثر ندانستن مسأله ، سوره را قبل از حمد خوانده است . آيا نمازهايى كه به شكل فوق خوانده قضا دارد ؟\r\nجواب : در صورتى كه جاهل مقصّر باشد بايد قضا كند ؛ ولى اگر دسترسى به فراگرفتن مسأله نداشته ، يا اصلًا احتمال بطلان نمىداده ، قضا ندارد .\r\nسؤال 235 - بنده بعد از مدّتى نزد يكى از روحانيّون معظّم امتحان قرائت دادم ، و متوجّه شدم بعضى از الفاظ نماز من صحيح نبوده است . آيا بايد نمازهاى قبل از\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nتصحيح قرائت را قضا نمايم ؟\r\nجواب : در صورتى كه قبلًا تصوّر مىكرده‌ايد نمازتان صحيح است ، اعاده لازم نيست .\r\nسؤال 236 - لطفاً به سؤالات زير در مورد قرائت نماز پاسخ دهيد :\r\n1 - در بحث قرائت نماز ، وقف به چه معناست ؟ آيا ملاك نَفَسْ گرفتن است ، حتّى اگر توقّفى صورت نگيرد ؟ يا ملاك وقف عرفى است ، حتّى اگر نَفَسى گرفته نشود ؟\r\n2 - آيا بر هر كلمه‌اى از كلمات نماز مىتوان وقف كرد ؟ يا ملاك درستى معناست ؟\r\nمثلًا اگر  « الْحَمْدُ لِلَّهِ »  بگويد ، و بعد از مدّتى  « رَبِّ الْعالَمِينَ »  گفته شود ، آيا نمازش صحيح است ؟\r\nجواب 1 و 2 : ملاكِ وقف ، فاصلهء عرفى است ؛ خواه نَفَس بگيرد ، يا نگيرد ، و تنها در جايى جايز است كه رابطهء جمله را قطع نكند .\r\n3 - آيا وقف به حركت در همهء اجزاى نماز اشكال دارد ؟ يا فقط در قرائت اشكال دارد ؟ مثلًا اگر بگويد\r\n« سُبْحانَ رَبِّىَ الْعَظيمِ »\r\n( با حركت ) و بعد از مدّتى بگويد\r\n« وَ بِحَمْدِه »\r\n، آيا وقف به حركت محسوب مىشود ؟\r\nجواب : تفاوتى نمىكند .\r\n4 - آيا گفتن اذكارى كه كاملًا جداى از هم هستند ، به صورتهاى زير صحيح است :\r\nالف ) مثلًا گفته شود  « سُبْحانَ اللَّهِ » *  سه بار بدون توقّف ( با حركت ) .\r\nب ) گفته شود  « سُبْحانَ اللَّهِ » *  با توقّف ( با حركت ) .\r\nجواب : وقف با حركت در هر جاى نماز خلاف احتياط است .\r\n\r\n3 - سجده\r\nسؤال 237 - هنگامى كه شيعيان جهت اقامهء نماز به مسجد الحرام و مسجد النّبى مشرّف مىشوند ، بعضاً از مهر يا كاغذ ، يا چوب ، يا حصير ، يا مانند آن ، به صورت بارز و آشكار استفاده مىكنند ، و در نتيجه با هتك حرمت و برخورد انفعالى وهّابيّون ، يا افراد متعصّب ساير مذاهب اسلامى مواجه مىشوند ، كه گاهى منجر به درگيرى\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nمىشود . لذا به منظور جلوگيرى از اين صحنه‌هاى ناخوشايند ، دو نمونه سجّاده كه در محلّ سجده به جاى مهر و حصير « برگ نخل خرما » و نخ كنف « گونىبافى » جهت رفع حسّاسيّت مذكور به طور نامحسوس تعبيه شده كه به پيوست ارسال مىگردد ؛ خواهشمند است حضرتعالى نظر مبارك خود را در مورد سجده بر نخ كنف « نخ گونىبافى » و حصير « برگ نخل » تعبيه شده روى سجّاده‌هاى مزبور مرقوم فرماييد .\r\nجواب : در صورتى كه از برگ نخل بوده باشد اشكالى ندارد ؛ ولى از كنف اشكال دارد .\r\nسؤال 238 - آيا سجده بر مهرهايى كه جملاتى مانند : « تربت اعلا - مال كربلا » يا نام پنج تن آل عبا را بر روى آن نوشته‌اند جايز است ؟ به طور كلّى سجده بر طرف نوشته ، يا منقوش مهر چه حكمى دارد ؟\r\nجواب : اشكال ندارد ؛ ولى اگر عكس گنبد و بارگاه است ، بهتر است آن را محو كند .\r\nسؤال 239 - لطفاً در مورد سجدهء واجب قرآن به سؤالات زير پاسخ دهيد :\r\n1 - اگر حرف يا كلمه‌اى از آن آيات سجدهء واجب خوانده شود ، آيا سجده واجب مىشود ؟\r\n2 - آيا لازم است بر مهر سجده كرد ، يا مىتوان انگشتان دست را به عنوان مهر قرار داد ؟\r\n3 - شنيدن آيهء سجدهء واجب به طور غير مستقيم چه حكمى دارد ؟\r\nجواب : با خواندن تمام آيهء سجده ، يا شنيدن آن ، سجده واجب مىشود ، و در مثل شنيدن از راديو يا نوار ، احتياط انجام سجده است . و بايد پيشانى را روى چيزى بگذارد كه سجده بر آن جايز است .\r\n\r\n4 - تشهّد\r\nسؤال 240 - اگر شك كند كه تشهّد را گفته يا نه ، وظيفه‌اش چيست ؟\r\nجواب : اگر در محل است بايد به جا آورد ، و اگر از محل گذشته اعتنا نكند .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\n\r\nمبطلات نماز\r\nسؤال 241 - اگر چيزى از واجبات نماز را عمداً يا سهواً ، كم يا زياد كنيم ، چه حكمى دارد ؟\r\nجواب : در صورتى كه عمداً باشد نماز باطل مىشود . و اگر سهواً باشد و از اركان نماز نباشد ضررى به نماز نمىزند ، و اگر از محل نگذشته بايد جبران كند .\r\nسؤال 242 - آيا گفتن كلمهء « يا زهرا » ، « يا حسين » و مانند آن ، در نماز به عنوان ذكر اشكال دارد ؟\r\nجواب : اشكال دارد .\r\nسؤال 243 - آبْ جارى ، وقتْ باقى ، زمينْ مباح ، نمازْ باطل ، علّت آن چيست ؟\r\nجواب : علل مختلفى مىتواند داشته باشد ؛ مانند غصبى بودن آب ، يا باطل بودن غسل يا وضو ، يا عدم نيّت نماز ، يا اين كه يكى ديگر از شرايط و اجزاى نماز حاصل نباشد .\r\nسؤال 244 - آيا در حال نماز مىتوان عمداً و با اختيار به ياد ائمّهء معصومين عليهم السلام گريه كرد ؟ اگر كسى به اختيار در غم آنها گريه كند ، نمازش چه حكمى دارد ؟\r\nجواب : در نماز اشكال دارد .\r\nسؤال 245 - آيا وجود ذرّات غذاى غصبى ، يا مشتبه در دهان ، نماز را باطل مىكند ؟\r\nجواب : اين گونه ذرّات ، حتّى اگر علم به بقاى آن داشته باشيم ، مشمول احكام غصب نيست ، و در حكم تالف است .\r\nسؤال 246 - در بين بعضى از مردم دو مطلب زير مشهور است . مستند علمى و فقهى دارد ؟\r\n1 - نماز خواندن در زير سقفى كه در آنجا حشيش مصرف شده ، باطل است .\r\n2 - مادّهء مخدّر حشيش نجس است .\r\nجواب : استفاده از حشيش حرام و كار بسيار بدى است ؛ ولى دو مطلبى كه نوشته‌ايد ، هيچ كدام صحيح نيست .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\n\r\nشكّيات نماز\r\nسؤال 247 - با توجّه به اين كه شكّ در نمازهاى 2 و 3 ركعتى موجب ابطال است ، آيا در نماز جماعت نيز شكّ مذكور موجب ابطال خواهد شد ؟\r\nجواب : در صورتى كه ديگران شك نداشته باشند ، بايد همراه ديگران نماز را انجام داد .\r\n\r\nشكستن نماز\r\nسؤال 248 - اگر زمانى كه مشغول نماز هستيم پدر يا مادر ما را صدا بزند ، آيا مىتوان نماز واجب را شكست ، و پاسخ آنها را داد ؟\r\nجواب : اشكال دارد ، مگر در مواردى كه كار بسيار ضرورى باشد .\r\n\r\nنماز مسافر\r\nسؤال 249 - چرا نماز و روزهء شخص مسافر شكسته است ؟\r\nجواب : شكسته بودن نماز و روزهء شخص مسافر در واقع يك لطف الهى در برابر مشكلات سفر است . و معيار ، مشكلات سفرِ نوعِ مردم مىباشد ، نه فرد فرد آنها .\r\nسؤال 250 - همان گونه كه مستحضريد ، در حال حاضر ، شكار به منظور ارتزاق جز در برخى مناطق كشور ، مثل بخشهايى از شمال و حاشيهء درياهاى جنوب ، صورت نمىگيرد ، و تقريباً غالب شكارها توسّط افراد متموّل ، و به عنوان تفريح و تفرّج ، و از روى تفنّن است . شكار جانوران وحشى در فرضهاى فوق شرعاً چه حكمى دارد ؟\r\nجواب : در صورتى كه شكار براى نياز زندگى يا براى كسب و كار باشد ، و طبق ضوابط صورت گيرد ، شرعاً جايز است . ولى شكار كردن به عنوان تفريح و خوشگذرانى - هر چند گوشت آن را مصرف كنند - شرعاً حرام است ، و لذا ، در چنان سفرى به عنوان سفر حرام نماز و روزه تمام خواهد بود .\r\nسؤال 251 - شكار و صيد به جهت تفريح و تفنّن ، و صدور مجوّز از طرف\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nسازمانهاى مسئول در اين مورد ، چه حكمى دارد ؟\r\nجواب : جايز نيست .\r\nسؤال 252 - حكم نماز و روزهء دانشجويان ، اساتيد و معلّمان محترم را در فروض و صورتهاى مختلف بيان فرماييد .\r\nجواب 1 : محلّ تحصيل ، يا تدريس ، اگر براى مدّت قابل ملاحظه‌اى ، مثلًا يك سال يا بيشتر ، ادامه پيدا كند در حكم وطن است ، و نماز و روزه در آن تمام مىباشد ، و ماندن ده روز پىدرپى در آن شرط نيست .\r\n2 - كسانى كه از وطن خود هفته‌اى سه روز يا بيشتر به محلّ تحصيل مىروند ، و اين كار براى مدّت قابل ملاحظه‌اى ( مثلًا يك سال يا بيشتر ) ادامه دارد ، آن محلّ نيز به حكم وطن آنهاست .\r\n3 - كسانى كه يك يا دو روز براى تحصيل به محلّى مىروند و بازمىگردند ، نماز و روزهء آنها شكسته است .\r\n4 - هرگاه در ايّام تعطيلى براى انجام كارهاى ديگرى غير از تحصيل ، به محلّ تحصيل برود ، همان احكام بالا دربارهء او جارى مىشود .\r\n5 - كسانى كه همه روزه ، يا حدّ اقل سه روز در هفته ، به محلّ تحصيل يا تدريس مىروند ، يعنى صبح به محلّ تحصيل يا تدريس مىروند و عصر بازمىگردند و اين كار مدّتى ادامه مىيابد ، كثيرالسفر محسوب مىشوند ، و نماز و روزهء آنها در آن محل و به هنگام رفت و برگشت تمام است .\r\n6 - كسانى كه به مدّت يك ماه يا بيشتر همه روزه به جايى ، به اندازهء مسافت شرعيّه مىروند و بازمىگردند ، حكم كثيرالسّفر را دارند .\r\n7 - دانشجويان يا معلّمان مشمول بند يك و دو ، در صورتى كه بخواهند روزهء آن روزى كه به محلّ تحصيل يا تدريس سفر مىكنند درست باشد ، يا بايد طورى بروند كه قبل از ظهر به محلّ تحصيل يا تدريس برسند ، و نيّت روزه كنند ، يا بعد از ظهر از وطن خود حركت كنند ، تا روزهء آنها مشكلى پيدا نكند .\r\n8 - بعد از فراغت از تحصيل يا تدريس و كارهاى مربوط به امتحان و پايان\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nنامه و امثال آن ، در صورتى كه به آن محلّ بروند ، ديگر حكم وطن آنها را ندارد ، مگر اين كه قصد داشته باشند در آنجا اقامت مستمر كنند .\r\nسؤال 253 - شخصى قصد دارد در عرض 6 ماه يا بيشتر به جاهاى متعدّد براى كار سفر كند . مثلًا فرمانده نيروى انتظامى منطقه‌اى بر حسب ضرورت كارى بايستى به پايگاههاى تابعهء تحت فرماندهى خود و حتّى تا آخرين مرز منطقهء امنيّتى مربوطه سركشى و امور امنيّتى را از نزديك كنترل نمايد و هيچ‌گاه در مركز ده روز نمىماند :\r\nالف ) آيا چنين شخصى دائم السفر محسوب مىشود ؟\r\nجواب : چنين شخصى كثير السفر است ، و نماز و روزه‌اش تمام است .\r\nب ) اگر از اوّل قصد داشته باشد علاوه بر سفرهاى شغلى ، به سفرهاى ديگرى نيز برود ، مثل اين كه به مشهد يا تهران ، يا امثال آن سفر كند ، آيا حكم دائم السفر را دارد ؟\r\nجواب : در سفرهايى غير از سفر شغلى ، نماز و روزه‌اش شكسته است .\r\nج ) اگر به سفر غير شغلى برود ، آيا بعد از اين سفر حكم دائم السفر بودن باقى است ؟ حتّى اگر يك سفر دائم السفرى برود ، و بعد سفر استثنايى كند ، آيا بعد از اين سفر استثنايى سفر اوّل دائم السفرى سفر دوّم حساب مىشود ؟ بدين معنا كه اين سفر استثنايى به دائم السفر بودن لطمه نمىزند ؟\r\nجواب : اگر آن سفر زياد طولانى نشود ، لطمه‌اى به كثيرالسفر بودن او نمىزند .\r\nسؤال 254 - چگونه جايى وطن انسان مىشود ؟\r\nجواب : هرگاه كسى قصد داشته باشد براى مدّتى طولانى ، مثلًا يك سال يا بيشتر ، در جايى سكونت كند آنجا در حكم وطن او خواهد بود .\r\nسؤال 255 - لطفاً در مورد وطن به سؤالات زير پاسخ دهيد :\r\nالف ) كسى كه به وطن پدر خود رفت و آمد مىكند ( در چند مرحله ، ولى در طول سال كمتر از شش ماه در آنجا اقامت دارد ) و آن مكان را به عنوان وطن قبول دارد ، آيا آنجا وطن او محسوب مىشود ؟\r\nب ) كسى كه در جايى به دنيا آمده ، ولى در آنجا زندگى نكرده ، يا كمتر از شش\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nماه در آنجا بوده ، آيا آنجا وطن او محسوب مىشود ؟\r\nجواب الف و ب : وطن جايى است كه انسان در آن زندگى مستمر دارد ، و لااقل هر سال چند ماه در آنجا مىماند ، و بقيّهء امورى كه ذكر كرديد تأثيرى ندارد .\r\nد ) كسى كه در جايى به دنيا آمده ، و چند سال ابتدايى عمر در آنجا زندگى نموده ، و از آنجا به شهر ديگرى مهاجرت كرده ، و از وطنش اعراض نكرده ، و در صورت امكان براى زندگى به آنجا بازخواهدگشت ، ( هر سال در تابستان مدّتى به آنجا مىرود ) حكم نماز و روزهء او چگونه مىباشد ؟\r\nجواب : در صورتى كه قصد داشته باشد در آيندهء نه چندان دور ( مثلًا در چند سال ديگر ) براى سكونت مستمر به آنجا بازگردد ، اعراض حاصل نشده و نماز و روزه‌اش در آنجا تمام است . در غير اين صورت ، نمازش شكسته است .\r\nه ) آيا همسر و فرزندان هم در مسائل و احكام ، مثل مرجع تقليد ، وطن و اعراض از وطن ، تابع پدر خانواده مىباشند ؟\r\nجواب : در مسألهء تقليد تابع نيستند و در وطن و اعراض هرگاه با پدر زندگى مىكنند و موافق نظرات او هستند تابع محسوب مىشوند .\r\nو ) آيا داشتن ملك و املاك شخصى ، يا پدرى تأثيرى در حكم وطن دارد ؟\r\nجواب : تأثيرى ندارد .\r\nسؤال 256 - كسانى كه براى مأموريّت محدود ( دو تا پنج سال ) به جدّه مىآيند و گاه‌وبيگاه به خارج از حد مسافرت مىكنند ، نمازشان تمام است يا قصر ؟\r\nجواب : نماز و روزه آنها در جدّه تمام و در سفرهاى خارج از حدّ مسافت شرعى شكسته است .\r\nسؤال 257 - با توجّه به مسئلهء فوق ، اگر در هفته يك بار به مكّهء مكرّمه يا مدينهء منوّره سفر كنند ، كثيرالسفر محسوب مىشوند ؟\r\nجواب : به اين مقدار كثيرالسفر نمىشوند ؛ ولى همان‌طور كه مىدانيد در تمام مكّه و مدينه مخيّر هستند نماز را تمام بخوانند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\nنماز قضا\r\nسؤال 258 - برخى از بيماران در اثر بيمارى به حالت اغما مىروند ، يا طىّ عمل جرّاحى توسّط پزشك بيهوش مىشوند و نمىتوانند نماز بخوانند ، آيا نمازهاى اين مدّت را بايد قضا كنند ؟\r\nجواب : نماز در موقع بيهوشى قضا ندارد .\r\nسؤال 259 - در عبادات قضا دائر مدار فعليّت حكم است ، يا دائر مدار تنجّز حكم ؟\r\nجواب : در بسيارى از موارد تنجّز حكم كافى است ؛ مانند كسى كه خواب مىماند و نمازش قضا مىشود ، يا فراموش مىكند ، و يا در غفلت مىماند .\r\nسؤال 260 - در صورتى كه يك يا دو ركعت از نماز در وقت ، و بقيّه در خارج از وقت واقع شود ، آيا اين نماز ادا محسوب مىشود ، يا قضا ، يا ادا و قضا ؟\r\nجواب : اگر حتّى يك ركعت آن در وقت واقع شود ، ادا است .\r\n\r\nنماز قضاى پدر و مادر\r\nسؤال 261 - اگر كسى فوت كند ، و اولاد او ندانند ميّت نماز يا روزهء قضا دارد يا خير ؟ چه وظيفه‌اى دارند ؟\r\nجواب : بايد حمل به صحّت كنند ، و بگويند ان شاء اللَّه چيزى بر ذمّه ندارد .\r\n\r\n[ نماز جماعت 
  ]\r\n\r\nفضيلت نماز جماعت\r\nسؤال 262 - روزى رسول اكرم صلى الله عليه و آله نماز صبح را با جماعت خواند ولى على عليه السلام را در مسجد نديد . از فاطمه عليها السلام علّت را جويا شد ، آن حضرت عرض كرد : « على ديشب تا سپيدهء صبح مناجات داشت ، خستگى ناشى از سنگينى عبادت شبانه باعث شد كه نماز صبح را در خانه بخواند » . حضرت فرمودند : « به على بگو كه مناجات شب را كوتاه كند ، و قدرى استراحت نمايد ، تا نماز جماعت صبح را از دست ندهد » .\r\nالف ) آيا حديث فوق از نظر سند و دلالت مورد قبول شماست ؟\r\nجواب : روايت مزبور از نظر سند قابل گفتگوست ؛ ولى به هر حال كم كردن\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمناجات شب براى شركت در نماز جماعت صبح اولويّت دارد .\r\nب ) شيعه معتقد است كه امامان عليهم السلام حتّى قبل از امامت دچار گناه و معصيت ، و حتى ترك اولى ، نمىشدند . اگر مطلب فوق را بپذيريم بايد قبول كنيم كه امام على عليه السلام در آن مورد دچار اشتباه شده است ؛ زيرا فضيلت نماز جماعت را رها كرده ، و به مناجات شبانه روى آورده است ! شما چه مىفرماييد ؟\r\nجواب : ترك نماز جماعت گناه نيست ، و منافات با مقام عصمت ندارد ؛ بلكه نوعى ترك اولى است و اگر جنبهء تعليم به ديگران داشته باشد ، ترك اولى هم محسوب نمىشود .\r\nج ) حديث فوق به گونه‌اى است كه شخصيّت حضرت على عليه السلام را پايين آورده ، و در مقابل عظمت نماز جماعت را بالا برده است ، نظر شما چيست ؟\r\nجواب : همانطور كه گفتيم ممكن است هدف ، آموزش اين حكم شرعى براى عامّهء مردم باشد . در اين صورت مقام آن حضرت پايين نمىآيد . فراموش نكنيد روايت از نظر سند هم محلّ بحث است .\r\nسؤال 263 - در قطعه زمينى كه در نزديكى مسجد قرار دارد ، نماز جماعت برقرار است . آيا اقامهء نماز به جماعت در آن مكان اولويّت دارد ، يا به صورت فرادى و در مسجد افضل است ؟\r\nجواب : جماعت ترجيح دارد .\r\n\r\nشرايط امام جماعت\r\nسؤال 264 - امام جماعت ما كمرش خميده است ، امّا اين خميدگى به حدّ ركوع نمىرسد ، و براى ركوع مقدار بيشترى خم مىشود كه صدق ركوع مىكند ، آيا اقتدا به چنين امامى صحيح است ؟\r\nجواب : اشكال ندارد .\r\nسؤال 265 - عدالت يكى از شرايط امام جماعت است كه در تعريف عدالت مىفرمايند : « گناه كبيره نكند ، و اصرار بر صغيره نداشته باشد » اگر كسى مدّتى امام\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nجماعتى را مىشناسد و مىداند كه او شخصى بزرگوار است و از لحاظ عقيده و سائر مسائل ، انحرافى در او وجود ندارد ؛ ولى يكى دو مورد از او غيبتى سر زده است . اين كار باعث سقوط عدالت او مىشود ؟\r\nجواب : بايد اين موارد استثنايى را توجيه كرد ؛ شايد او معتقد بوده كه در موارد فوق ، فردِ غيبت شده جايز الغيبة بوده ؛ هر چند در اعتقاد خود خطا كرده باشد .\r\nسؤال 266 - آيا كسى كه پشت سر امام جماعتى غيبت كرده ، مىتواند به آن امام اقتدا كند ؟\r\nجواب : در صورتى كه امام جماعت را عادل مىداند اقتدا به او اشكالى ندارد ؛ ولى در هر حال بايد از گناه خود توبه كند ، و اگر مشكل خاصّى ايجاد نمىشود از او حلاليّت بطلبد .\r\n\r\nاقتدا به غير روحانى\r\nسؤال 267 - در صورتى كه با حضور روحانى به امام جماعت غير روحانى اقتدا شود ، حكم نماز مأمومين از لحاظ صحّت و بطلان چيست ؟\r\nجواب : اشكال دارد .\r\nسؤال 268 - در صورتى كه طلبه‌اى بتواند به صورت غير مرتّب و نامنظّم نماز جماعت را در مسجدى اقامه كند ، و براى فردى غير معمّم امكان اقامهء جماعت به صورت منظّم وجود داشته باشد ، وظيفهء مأمومين اقتدا به كدام يك است ؟\r\nجواب : در اين گونه موارد هرگاه روحانى حضور پيدا كند ، او اقامهء جماعت مىكند ، و هرگاه او حضور پيدا نكند ، فرد غير روحانى اقامهء جماعت مىكند .\r\nسؤال 269 - در مساجدى كه در طول سال به فرد غير روحانى اقتدا مىشود ، در زمانهاى خاصّ تبليغ ، مانند ايّام ماه مبارك رمضان كه روحانيّون محترم براى تبليغ اعزام مىگردند ، اولويّت اقامهء جماعت با كدام است ؟\r\nجواب : اولويّت با روحانى جامع الشرائط است .\r\nسؤال 270 - در صورتى كه در مساجد ديگرى ، دور يا نزديك ، به وسيلهء روحانيّون\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nجماعت اقامه گردد ، وظيفهء اصحاب مسجدى كه امام جماعت غير روحانى دارند چيست ؟ اقامهء جماعت در همين مسجد با فرد غير روحانى ، يا تعطيل جماعت در اين مسجد و اقامهء جماعت با فرد روحانى در مسجد ديگر ؟\r\nجواب : اگر مسجدى در آن نزديكى نيست ، و دسترسى به امام جماعت روحانى نباشد ، امامت غير روحانى كه واجد شرايط باشد مانعى ندارد .\r\nسؤال 271 - آيا يك طلبه مىتواند در مواقعى كه امام جماعت نيامده ، نماز جماعت را برپا كند ؟\r\nجواب : مىتواند امامت كند تا نماز جماعت تعطيل نشود .\r\n\r\nاحكام جماعت\r\nسؤال 272 - در بعضى از مساجد اعتكاف در طبقهء بالا برگزار مىگردد . قرار گرفتن مردان معتكف به هنگام نماز جماعت در طبقهء بالا ، در حالى كه زنان در طبقهء زيرين آن مكان واقع شده‌اند ، چه حكمى دارد ؟\r\nجواب : در صورتى كه بين آنها حجابى باشد ، مانعى ندارد .\r\nسؤال 273 - در مسجد جامع شهر ما بين قسمت نماز خواهران ( طبقه بالا ) و قسمت برادران ( طبقه پايين ) ديوارى به ارتفاع حدود هفتاد و عرض چهل سانتىمتر حائل است . آيا اين مقدار مانع اتّصال صفوف خواهران و برادران مىشود ؟\r\nجواب : چنانچه خواهران هنگام ايستادن مقدارى از صفوف جماعت را مشاهده كنند ، و هر دو محل يكى حساب شود ، مانعى ندارد .\r\nسؤال 274 - اگر امام نماز استيجارى بخواند ، آيا مأمومين مىتوانند به او اقتدا كنند ؟\r\nجواب : در صورتى كه نماز استيجارى از كسى باشد كه به طور قطع نماز از او فوت شده ، امامت چنين كسى اشكالى ندارد .\r\nسؤال 275 - اگر مرجع تقليد امام جماعت و نمازگزار مختلف باشد ، و در بعضى از مسائل نماز ، مراجع آنها با هم اختلاف نظر داشته باشند ، وظيفهء مأموم چيست ؟\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nجواب : در صورتى كه نداند نماز امام طبق فتواى مرجع او باطل است ، مىتواند به او اقتدا كند .\r\nسؤال 276 - وظيفهء طلّاب در مورد مساجدى كه فاقد امام جماعت است ، و احياناً امكاناتى براى پرداخت حق الزحمه ندارند ، چيست ؟\r\nجواب : سزاوار است طلّاب در اين گونه موارد اقامهء جماعت كنند .\r\nسؤال 277 - طبق معمول مراسم ترحيم در مساجد برگزار مىگردد ، كه بعضاً در روز جمعه واقع مىشود ؛ مسجد تا مصلّاى شهر حدّ اقل يك كيلومتر فاصله دارد . با توجّه به تحقيقاتى كه از حاضرين شده ، كسى قصد شركت در نماز جمعه ندارد ، همان گونه كه قصد تحقير نماز جمعه هم در كار نيست . آيا مىشود اوّل وقت نماز را به جماعت خواند ؟\r\nجواب : خواندن نماز جماعت در شرايط مزبور اشكالى ندارد ؛ ولى بهتر است براى احترام نماز جمعه ، جماعت را در وقت نماز جمعه ترك كنند .\r\nسؤال 278 - لطفاً به سؤالات زير پاسخ دهيد :\r\n1 - اگر امام جماعتى به عنوان اعتراض نماز جماعت را ترك كند ، و با مراجعهء مكرّر هيأت أمنا و مؤمنين ، حاضر نشود به مسجد بيايد ، و مسجد ، خصوصاً در ايّام تبليغى محرّم و صفر ، تعطيل گردد . آيا هيأت امنا مىتوانند از امام جماعت ديگرى ، كه جامع الشرائط باشد ، جهت اقامهء نماز جماعت در مسجد دعوت كنند ؟\r\n2 - اگر امام جماعت قبلى بگويد : « راضى نيستم كسى در اين مسجد نماز جماعت بخواند . » آيا اين سخن مسموع است ؟\r\n3 - آيا امام جماعت مىتواند از هيأت امناى مسجد حقوق ماهانه مطالبه كند ؟\r\nجواب : هرگاه امام جماعتى به هر دليلى مسجد را ترك كند ، و حاضر به اقامهء جماعت در آن نگردد ، رضايت او براى اقامهء جماعت توسّط امام جماعت ديگر - كه جامع الشرائط باشد - شرط نيست . و امام جماعت نمىتواند براى نماز جماعت مطالبهء وجه كند ، ولى سزاوار است مؤمنين او را تأمين كنند . و در هر حال ، شايسته است اختلافات را به طور مسالمت‌آميز حل كنيد .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nسؤال 279 - چندى است كه مكبّر نماز جماعت مسجد روستايمان ، تكبيرات نماز را به وسيلهء بلندگو مىگويد . شخصى به عدّهء قليلى از مأمومين القا كرده كه نماز جماعتى كه تكبير آن با بلندگو گفته شود باطل ، و قضاى آن واجب است ! بدين جهت ، آن عدّهء قليل همزمان با نماز جماعت ، نماز خود را به صورت فُرادى مىخوانند . در حالى كه زمانى كه نماز جماعت با بلندگو برگزار مىگردد ، به تعداد مأمومين افزوده شده ، و در استفاده از بلندگو انگيزه‌اى جز تبليغ در امر نماز و تشويق سايرين نمىباشد . لطفاً نظر خود را در رابطه با امور زير مرقوم فرماييد :\r\n1 - جماعتى كه تكبيراتش با بلندگو گفته شود چه حكمى دارد ؟\r\n2 - نماز كسانى كه نماز خود را همزمان با جماعت به صورت فرادى مىخوانند چگونه است ؟\r\n3 - شخصى كه با القاى نظريّهء مذكور باعث تفرقه و جدايى در جماعت شده ، چه حكمى دارد ؟\r\nجواب : 1 - در صورتى كه تكبير را بلند بگويند هيچ گونه ضررى به نماز جماعت نمىرساند ، ولى بايد صداى بلندگو طورى تنظيم شود كه مزاحمتى براى مردم ايجاد نشود . مخصوصاً در نماز صبح اوّل وقت ؛ و در هر حال اگر گويندهء تكبير از اين دستور تخلّف كند ، لطمه‌اى به جماعت نمىزند .\r\n2 - كسانى كه به هنگام اقامهء جماعت نماز فرادى مىخوانند اگر نماز آنها اهانت به جماعت ، يا هتك امام جماعت باشد نمازشان اشكال دارد .\r\n3 - افراد نبايد بدون اطّلاع از مسأله پيش خود اظهار نظرى كنند كه باعث تفرقهء بين مؤمنين گردد .\r\nسؤال 280 - برخى از جلسات قرائت قرآن ، كه به طور هفتگى و مستمر در منازل تشكيل مىشود ، قبل از مغرب شروع و ساعتى پس از مغرب خاتمه پيدا مىكند .\r\nروحانى محل از اعضاى آن جلسات خواسته كه جهت حفظ احترام مسجد ، و به منظور اين كه روش مذكور فراگير نشود ، وقت جلسه را طورى قرار دهند كه قبل از مغرب تمام ، يا پس از پايان نماز جماعت آغاز شود . امّا آنها نپذيرفته‌اند و مىگويند :\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n« ما نماز جماعت را ، توسّط يكى از اعضا ، در محلّ تشكيل جلسه برقرار مىكنيم . » به نظر حضرت عالى حق با كيست ؟\r\nجواب : سزاوار نيست جلسات قرائت قرآن مزاحم نماز اوّل وقت شود ؛ ولى اگر هنگام اذان جلسه را موقّتاً تعطيل كنند ، و نماز جماعت را برپا دارند ، و بعد از نماز جلسه را ادامه دهند ، مانعى ندارد . و اگر مراعات جماعت مسجد نيز بشود ، بهتر است .\r\nسؤال 281 - واقف خواهان اعلميّت و اهل محل بودن پيش نماز مىباشد ، ولى هم اكنون پيش نماز امام جمعهء محترم شهر است ، كه اهل اين شهر نمىباشد . اقامهء نماز به امامت فرد مذكور چه حكمى دارد ؟\r\nجواب : نظر واقف نسبت به تعيين امام جماعت شرط نيست .\r\nسؤال 282 - امام جماعت محلّ در يكى از سخنرانيهاى خود فرمود : « انسان مىتواند اعمال مستحبّى هر روز خود را ، به يكى از امامان معصوم عليهم السلام اهدا كند تا مورد استجابت واقع گردد . » نظر جنابعالى در اين مورد چيست ؟\r\nجواب : اهداى اعمال مستحبّى به معصومين عليهم السلام اشكالى ندارد ، بلكه مستحبّ است ؛ ولى اگر عمل اشكالى داشته باشد ، با اين كار بر طرف نمىگردد .\r\n\r\nنماز آيات\r\nسؤال 283 - لطفاً در مورد نماز آيات ، به سؤالات زير پاسخ دهيد :\r\nالف ) اين كه فرموده‌ايد اين نماز واجب فورى است ، آيا كارهايى مانند قضاى حاجت ، يا پرداخت بدهى ، و مانند آن ، منافات با فوريّت آن دارد ؟\r\nب ) اگر در حين خواندن نماز واجب ، زلزله‌اى رخ دهد ، وظيفهء ما در مورد نماز واجب و آيات چيست ؟\r\nج ) اگر فرد مورد اطمينانى به انسان بگويد : « ديروز زلزله آمده ، » و انسان اطمينان پيدا كند ، در صورتى كه در مجامع عمومى ، مثل بازار و خيابان بوده ، و چيزى نشنيده است وظيفهء او چيست ؟\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nجواب الف : مراد آن است كه سهل انگارى نكند و عقب نياندازد .\r\nجواب ب : چنانچه در وسط نماز واجب زلزله‌اى رخ دهد ، بعد از اتمام نماز واجب ، نماز آيات را به جا مىآورد .\r\nجواب ج : نماز آيات بر چنين كسى واجب نيست ، هر چند احتياط آن است كه آن را بجا آورد .\r\nسؤال 284 - در روز 19 خرداد 1383 سيّارهء زهره در مدار گردش خود به دور خورشيد ، از مقابل خورشيد عبور كرد . به طورى كه براى زمينيان با چشم مسلّح به صورت لكه‌اى سياه رنگ بر روى خورشيد قابل رؤيت بود .\r\n1 - آيا اين پديده همچون كسوف جزئى محسوب گشته ، و موجب وجوب نماز آيات مىگردد ؟\r\n2 - آيا قرار گرفتن ديگر سيّارات در مقابل يكديگر ، بطورى كه مانع از رؤيت همديگر شوند ، باعث وجوب نماز آيات مىشود ؟\r\nجواب 1 : اين مقدار كسوف جزئى محسوب نمىشود .\r\nجواب 2 : نماز آيات مخصوص به خسوف و كسوف خورشيد و ماه است .\r\n\r\nنماز جمعه\r\nسؤال 285 - در رسالهء توضيح المسائل آمده است : « وقت نماز جمعه از اوّل ظهر است به مقدارى كه اذان و خطبه‌ها و نماز مطابق معمول انجام شود ، و با گذشتن آن ، وقت نماز جمعه پايان مىيابد . » مستدعى است مقدار زمان آن را از نظر ساعت بيان فرمائيد .\r\nجواب : وقت نماز جمعه عبارتست از مقدار زمانى كه براى ايراد خطبه‌ها به صورت متعارف و انجام نماز به طور متعادل لازم است ، و ممكن است در حدود يك ساعت الى يك ساعت و ربع از اوّل زوال متعارف باشد ، و بعد از آن وقت نماز جمعه مىگذرد .\r\nسؤال 286 - در منطقهء ما دو نماز جمعه اقامه مىشود ، كه مسافت بين اين دو\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nمحل داراى دو راه است ؛ نخست راهى قديمى كه مسافت آن كمتر از يك فرسخ است ، و ده درصد مردم با پاى پياده آن را طى مىكنند ؛ راه دوّم كه جديد و مسافت آن بيش از يك فرسخ است نود درصد مردم با وسيلهء نقليّه آن را طى مىكنند .\r\nبفرماييد معيار در تعيين مسافت بين جمعتين كدام راه است ؟\r\nجواب : معيار راهى است كه غالب مردم از آن استفاده مىكنند .\r\nسؤال 287 : 1 - حكم حضرت عالى دربارهء دو نماز جمعه كه از مدّتى قبل در محدودهء كمتر از يك فرسخ برگزار مىشود چيست ؟\r\nجواب : نمازى كه مقدّم است صحيح است ، و دوّمى باطل .\r\nسؤال 288 : 2 - نمازى كه تأخّر تكبيرى داشته و لو از نظر زمان تأسيس نسبت به ديگرى تقدّم داشته باشد صحيح است ، يا ملاكِ صحّت تقدّم تأسيسى است هر چند از نظر تقدّم و تأخّر تكبيرى تقدّم نداشته باشد ؟\r\nجواب : معيار شروع در خطبه‌هاست ؛ هر كدام قبلًا شروع كنند نمازشان صحيح است .\r\nسؤال 289 - امام جمعه‌اى در ركعت دوّم نماز پس از ركوع قنوت خواند ، و بعد از قنوت اشتباهاً دوباره به ركوع رفت ، تكليف نماز امام جمعه و مأمومين چيست ؟\r\nجواب : نماز امام و مأمومينى كه همراه امام به ركوع اضافى رفته‌اند باطل است ، و آنها كه متوجّه اشتباه امام شده و به ركوع نرفته‌اند نماز خود را به صورت جمعه تكميل مىكنند ، و سپس احتياطاً نماز ظهر را هم به جا مىآورند .\r\nسؤال 290 - اقامه نماز مستحبّى ، يا قضا ، يا استيجارى ، پس از پايان خطبه و قبل از اقامهء نماز جمعه چه حكمى دارد ؟\r\nجواب : احتياط ترك آن است .\r\n\r\nسؤالاتى ديگر پيرامون نماز\r\nسؤال 291 - آيا بر كسى كه يقين دارد براى نماز صبح خواب مىماند ، لازم است به كسى سفارش كند كه براى نماز او را صدا كند ، يا كار ديگرى كند كه خواب نماند ؟ در\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nصورت احتمال چطور ؟ دليل آن چيست ؟\r\nجواب : اين كار واجب نيست ولى احتياط آن است كه در صورت علم به فوت\r\nنماز كارى كند كه بيدار شود .\r\nسؤال 292 - آيا ازالهء موهاى زائد بدن واجب است ؟ ترك اين كار تأثيرى در صحّت ، يا قبولى نماز دارد ؟\r\nجواب : واجب نيست ؛ ولى ازالهء موهاى اطراف عورت مستحب است .\r\nسؤال 293 - اگر « تراشيدن ريش » و « حقّ الناس بر ذمّه داشتن » فحشا و فساد محسوب شود ، و استمرار داشته باشد ، آيا موجب بطلان تمام نمازهاى انسان مىشود ؟ چون به گفتهء قرآن « نماز انسان را از فساد و فحشا دور مىكند » پس استمرار اين فحشا و فسادها باعث مىشود نماز ما نماز واقعى نباشد . نظر شما چيست ؟\r\nجواب : هر نمازى انسان را از گناه و فساد بازمىدارد ، ولى دائرهء آن مختلف\r\nاست . هر قدر نماز كاملتر باشد نهى از فساد و فحشايش گسترده‌تر است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nفصل دهم : احكام روزه\r\n\r\nمبطلات روزه\r\nسؤال 294 - آيا در هنگام روزه مىتوان دندانها را مسواك كرد ؟ اگر مسواكِ مرطوب شده ، در اثر تماس با آب دهان مجدّداً براى تميز كردن دندانها به كار رود ، چه حكمى دارد ؟\r\nجواب : مسواك كردن در حال روزه ، مانعى ندارد . ولى اگر رطوبت پيدا كند و مسواك را بيرون آورده و به دهان بازگرداند و رطوبت آن در آب دهان مستهلك نگردد ، جايز نيست ، و در صورتى كه با خمير دندان مسواك كند ، بايد دهان را بعد از آن كاملًا بشويد .\r\nسؤال 295 - در يكى از روزهاى ماه مبارك رمضان در كنار موتورى بودم كه دود مىكرد . فكر مىكنم در آن موقع از ناحيهء بينى بيشتر تنفّس مىكردم . آيا روزهء من باطل شده است ؟\r\nجواب : اگر در عرف آن را دود غليظ بدانند ، و شما هم عمداً و با توجّه استنشاق كرده باشيد ، روزهء شما اشكال پيدا مىكند ، و اگر مشكوك بوده است ، اشكالى ندارد .\r\nسؤال 296 - در محلّى كار مىكنيم كه به خاطر موازين بهداشتى مجبوريم هر روز يك يا چند بار در استخر « كلر + آب » فرو رفته و خارج شويم ؛ با توجّه به اين كه كلّ سر و بدن ما در آب فرو مىرود ، روزه‌هاى ما چه حكمى دارد ؟ در ضمن من و دوستانم نمىتوانيم تمام ماه رمضان را مرخّصى بگيريم . وظيفهء ما چيست ؟\r\nجواب : بهترين راه آن است كه در استخر برويد و سر را زير آب نكنيد ؛ بلكه\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nآب بر سر خود بريزيد ، يا نيمى از سر را يك بار در آب فرو بريد ، و نيم ديگر را بار ديگر .\r\n\r\nكفّاره و قضاى روزه\r\nسؤال 297 - آيا جايز است به وسيلهء كفّارهء روزه ، به فقرا اطعام داده شود ؟ اين حكم شامل مساكين نيز مىشود ؟\r\nجواب : كفّارهء روزه را به فقرا و مساكين هر دو مىتوان داد .\r\nسؤال 298 - اگر كسى در ماه مبارك رمضان سه روز از روزه‌هاى خود را عمداً با كار حرامى باطل كرده ، و اكنون سخت پشيمان باشد ، و نتواند براى هر روز 60 روز روزه بگيرد ، يا يك بنده آزاد كند ، آيا مىتواند فقط به 60 نفر فقير غذا دهد ؟\r\nجواب : مطابق ، مسألهء 1402 رسالهء توضيح المسائل ما عمل كند .\r\nسؤال 299 - شخصى به خيال اين كه در روز ماه مبارك رمضان ، آميزش با زوجه نه حرام است و نه روزه را باطل مىكند ، مرتكب آن شده است ، آيا كفّاره هم دارد ؟\r\nجواب : فقط قضا دارد .\r\n\r\nتشخيص ضرر براى بيمار\r\nسؤال 300 - پزشكان شخص بيمارى را از روزه گرفتن منع مىكنند ؛ ولى او مىداند كه روزه برايش ضرر ندارد . چه بايد بكند ؟\r\nجواب : بايد روزه بگيرد .\r\nسؤال 301 - در بعضى موارد ، پزشكان در مورد بيماران چنين اظهار نظر مىكنند :\r\n« روزه براى اين فرد 80 % مضر است » و منظورشان اين است كه طبق آمار علمى 80 % افرادى كه با اين بيمارى روزه مىگيرند دچار ضرر شده‌اند . در صورتى كه اين اظهار نظر براى انسان يقين‌آور باشد ، ولى وضعيّت خود را از نظر تطبيق آمار بر خودش نداند حكم روزهء او چيست ؟\r\nجواب : چنين آمارهايى در صورتى كه از اطبّاى متعهّد شنيده شود طبعاً موجب\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nخوف ضرر مىشود ، و روزه با آن واجب نيست .\r\nسؤال 302 - متأسّفانه كليه‌ام سنگ‌ساز است . بدين جهت پزشك مرا از روزه منع كرده ، و دستور داده كه روزانه حدّ اقل 10 ليوان آب بنوشم . آيا نظر ايشان ، كه فردى متديّن مىباشد ، لازم الاتّباع است ؟ اگر روزه بگيرم ، و به علّت عدم شرب مايعات در روزهاى ماه رمضان كليه‌ام طبق پيش‌بينى پزشك دچار مشكل شود ، آيا مرتكب معصيت شده و روزه‌ام باطل است ؟\r\nجواب : هرگاه از گفتهء طبيب حاذق متعهّد خوف ضرر پيدا كنيد كه روزه برايتان ضرر دارد روزه را افطار مىكنيد ، و چنانچه پس از ماه مبارك توانستيد ، قضاى آن را به جا آوريد . و اگر بيمارى شما تا ماه رمضان سال بعد ادامه پيدا كرد ، قضا بر شما واجب نيست ؛ بلكه براى هر روز فقط يك مدّ طعام ( هفتصد و پنجاه گرم گندم ، يا مانند آن ) به فقيرى مىپردازيد . و با توجّه به اين كه اشتياق زيادى براى روزه گرفتن داريد ، خداوند ان شاء اللّه به شما اجر روزه داران را عنايت خواهد كرد .\r\n\r\nرؤيت هلال\r\nسؤال 303 - اگر از سوى حاكم شرع اهل سنّت اوّل ماه رمضان اعلام شود ، براى كسانى كه در آن بلاد هستند ، و تقيّه‌اى هم در تبعيّت نيست ، و خودشان هم يقين به اوّل ماه پيدا نكرده‌اند ، آيا تبعيّت لازم است ؟\r\nجواب : در فرض مسأله ، تبعيّت واجب نيست .\r\nسؤال 304 - با توجّه به اين كه در زمان حاضر وسايل پيشرفته در زمينهء نجوم وجود دارد ، و افرادى در اين علم داراى تخصّص بوده ، و در اين فن ، خِبره مىباشند ، و رجوع به اهلِ خبره يك سيره بوده ، و صحيح مىباشد ؛ و با توجّه به اين كه اين افراد بر اساس محاسبات دقيق اعلان نظر مىكنند . مثلًا مىگويند : « در فلان سال ، فلان روز و ساعت و دقيقه و ثانيه ، در فلان كشور ، كسوف اتّفاق مىافتد » و چنين هم مىشود ، پرسش ما اين است كه : چرا در رابطه با حلولِ ماه مبارك رمضان ، يا شوّال ،\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nبه آنان رجوع نمىشود ، و افراد عادى براى رؤيت ماه به خارج شهرها فرستاده مىشوند ، تا تكليف صوم و افطار روشن گردد ؟\r\nجواب : ما معتقديم كه اگر علماى نجوم در عصر ما با استفاده از وسايل دقيقى كه در دست دارند در مسألهء هلال ماه اتّفاق نظر داشته باشند ، مخالفت با آنها مشكل است ، مگر اين كه گروه كثيرى ادّعاى رؤيت بر خلاف آن بنمايند . و اين نظريّه را در سالهاى گذشته منتشر كرديم .\r\n\r\nسؤالات متفرّقهء روزه\r\nسؤال 305 - اين جانب با يكى از باشگاههاى فوتبال اروپا قرار داد امضا كرده ، كه در طول يك سال در اختيار آن تيم باشم . قاعدتاً بايستى در تمام برنامه‌هاى ورزشى و تمرينهاى سخت بدنى ، كه لازمهء پيروزى تيم در مسابقات آتى است ، تابع باشم . از آنجا كه بخشى از تمرينات سخت بدنى در ماه مبارك رمضان واقع خواهد شد ، و امكان انجام آن با زبان روزه ميسّر نيست ، و از سوى ديگر مسئول باشگاه مىگويد :\r\n« شما انسان متديّن و مؤمنى هستيد ، و ما ميليونها خرج شما كرده ، و وقت شما را از قبل خريده‌ايم ، و در صورت خوددارى شما از شركت در تمرينات و شكست تيم ، از شما راضى نيستيم . و لهذا با توجّه به اين كه شما در اين سال از ما حقوق مىگيريد ، و متعهّد به ما هستيد نبايد روزه بگيريد » آيا مىتوانم بر اساس قرار داد با آن باشگاه ، و به منظور تعهّد به آن تيم ، براى پيروزى در مسابقات - كه مستلزم افطار روزه است - روزه نگيرم ، و سال بعد قضا كنم ؟\r\nجواب : در شأن يك مسلمان نيست كه اقدام به عقد چنين قرار دادى كند ؛ زيرا اين قرار داد شرعاً باطل است ، و بايد به ديگران گفت كه عقيدهء مذهبى ما چنين اجازه‌اى نمىدهد . و اگر راهى نداريد ، مىتوانيد روز اوّل را به مسافرت مثلًا يك ساعته برويد و برگرديد ، و باز هم قبل از ده روز سفرى مانند آن انجام دهيد . البتّه به شرط اين كه بخواهيد مدّت طولانى مثلًا يك سال ، در آن محل بمانيد .\r\nسؤال 306 - هنگامى كه يك قسمت كرهء زمين شب است ، قسمت ديگر آن روز\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمىباشد . بنابراين زمانى كه ما در شب قدر قرار مىگيريم ، در سوى ديگر كرهء زمين روز است . شب قدر در اين قسمت از كرهء زمين چه وقت است ؟\r\nجواب : منظور از شب همان قرار گرفتن سايهء قسمتى از كرهء زمين بر روى قسمت ديگر است ؛ بنابراين ، اگر شب قدر مثلًا از ايران شروع شود تا زمانى كه اين سايه تمام كرهء زمين را فراگيرد شب قدر ادامه دارد . و در واقع 24 ساعت طول مىكشد .\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nفصل يازدهم : احكام اعتكاف\r\n\r\nاهميّت اعتكاف\r\nسؤال 307 - اهميّت اعتكاف را براى همه مخصوصاً نسل جوان ، بيان فرماييد :\r\nجواب : در دنياى پرغوغاى مادّى ، كه جاذبه‌ها به سوى مادّيّت است ، بر قلب و روح انسان زنگار مىنشيند . زنگارى از غفلت و دورى از خدا ، كه اگر با نيايش و عبادت بر طرف نگردد ، ممكن است روحانيّت و معنويّت را از وجود انسان برچيند . و اين كه در روايات اسلامى نماز تشبيه به نهر آب پاكيزه‌اى شده كه انسان در هر شبانه روز پنج بار خود را در آن شستشو مىدهد ، اشاره به همين نكته است .\r\nدر ميان عبادات « اعتكاف » ويژگى خاصّى دارد ، و از جهاتى شبيه به مراسم حج و احرام است ، كه انسان را به جهانى مملوّ از روحانيّت و معنويّت سوق مىدهد . در محيط يك مسجد جامع سه روز ماندن ، روزه گرفتن ، و به عبادت پرداختن ، و در خودسازى كوشيدن ، و به غير خدا نينديشيدن ، تحوّل عظيمى در روح انسان پديد مىآورد ، كه صفا و نورانيّت آن بىنظير است . به حمد اللّه در سالهاى اخير اعتكاف از سوى قشر جوان ، و مخصوصاً دانشجويان عزيز ، مورد استقبال واقع شده ، و لذّت و آثار اين عبادت روحانى را دريافته‌اند ، و ما اين استقبال عظيم را به آنها تبريك مىگوييم . اميدواريم جوانان عزيز ما ، مخصوصاً دانشجويان در اين امر ، كه وسيلهء مؤثّرى براى قرب پروردگار است ، نيز نسبت به ديگران پيشگام باشند ، و از نتايج معنوى آن كاملًا بهره‌مند شوند .\r\n\r\nشرايط اعتكاف\r\nسؤال 308 - اگر مردى به همسرش اجازهء اعتكاف بدهد ، ولى در روز سوّم پشيمان\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nشود ، تكليف زن چيست ؟ اگر كفّاره واجب شود بر عهدهء كيست ؟\r\nجواب : زن اعتكاف را تا آخر ادامه مىدهد .\r\nسؤال 309 - حكم اعتكاف كودك نابالغ ، خصوصاً بعد از ورود به روز سوّم اعتكاف ، چيست ؟\r\nجواب : در صورتى كه مميّز باشد ، و شرايط اعتكاف را انجام دهد ، اشكالى ندارد .\r\nسؤال 310 - آيا شركت در مراسم و راه‌پيمايىهاى مهم مانند روز قدس ، 22 بهمن ، و مانند آن ، جزء مصاديق ضرورت عرفى ، يا شرعى محسوب مىشود ؟\r\nجواب : احتياط آن است كه معتكف در اين امور شركت نكند .\r\n\r\nمكان اعتكاف\r\nسؤال 311 - با توجّه به استقبال زيادِ مشتاقينِ اعتكاف ، و عدم ظرفيّت مساجد جامع براى انجام اين امر ، نظر حضرت عالى در مورد اعتكاف در ساير مساجد چيست ؟\r\nجواب : اعتكاف بايد در مسجد جامع باشد .\r\n\r\nخروج از مسجد\r\nسؤال 312 - كسانى كه مشكل خاصّى از نظر تغذيه دارند ، آيا مىتوانند جهت آوردن غذا از محلّ اعتكاف خارج شوند ، و مجدّداً بازگردند ؟\r\nجواب : در صورت ضرورت مانعى ندارد .\r\nسؤال 313 - هرگاه معتكف براى كار ضرورى از مسجد خارج شود ، حكم ايستادن و راه رفتن در سايه چيست ؟\r\nجواب : اشكالى ندارد .\r\n\r\nمبطلات اعتكاف\r\nسؤال 314 - آيا در حال اعتكاف مىتوان صيغهء عقد خواند ؟\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nجواب : اشكالى ندارد .\r\nسؤال 315 - اگر معتكف در معامله‌اى پول نپردازد ، بلكه جنس را نسيه بخرد ، يا نسيه بفروشد ، يا براى معامله نائب بگيرد ، يا پول را به دست خود فروشنده ندهد ، يا مستقيماً پول از دست خريدار نگيرد ، اعتكاف چه حكمى پيدا مىكند ؟\r\nجواب : حكم معامله كردن قبلًا گذشت ؛ ولى اگر ديگرى را نائب بگيرد ، اشكالى ندارد .\r\nسؤال 316 - معتكف از كسى طلبكار است ، آيا مىتواند طلب خويش را بازستاند ؟\r\nجواب : مانعى ندارد .\r\nسؤال 317 - پول دادن به حمّامى به خاطر استفاده از حمّام مستحبّ است ؛ آيا اين عمل به عنوان خريدوفروش ، كه مبطل اعتكاف است ، محسوب مىشود ؟\r\nجواب : اشكالى ندارد .\r\nسؤال 318 - آيا رفتن به حمّام نزديك محلّه ، جهت انجام مستحبّات اعتكاف ، خروج از اعتكاف محسوب ، و موجب ابطال آن مىشود ؟ رفتن به منزل نزديك مسجد جهت حمّام استحبابى چطور ؟\r\nجواب : هر دو اشكال دارد .\r\nسؤال 319 - پول دادن به افرادى كه معتكف نيستند ، جهت خريد لوازم مورد نياز ، مثل شامپو و خمير دندان و مانند آن ، چه حكمى دارد ؟\r\nجواب : آنچه ضرورى است ، مانعى ندارد .\r\nسؤال 320 - در مساجد معمولًا عطر مىزنند ، و گريزى از آن نيست ، وظيفهء معتكف چيست ؟\r\nجواب : عمداً استنشاق نكند .\r\nسؤال 321 - آيا معتكف مىتواند از صابونها و شامپوهاى معطّر استفاده كند ؟\r\nجواب : احتياطاً پرهيز كند .\r\nسؤال 322 - ملاقات و گفتگوى اعتكاف‌كننده با اعضاى خانواده‌اش ( همسر ، خواهر ، مادر ) در طول اعتكاف چه حكمى دارد ؟\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nجواب : اشكالى ندارد .\r\nسؤال 323 - اگر روزه براى كسى ضرر داشته باشد ، چه حكمى دارد ؟\r\nجواب : اعتكاف اشخاصى كه روزه براى آنها ضرر دارد باطل است .\r\nسؤال 324 - آيا نگاه شهوت‌انگيز موجب بطلان اعتكاف و وجوب كفّاره مىشود ؟\r\nجواب : موجب بطلان اعتكاف نمىشود .\r\n\r\nمحرّمات اعتكاف\r\nسؤال 325 - كدام يك از محرّمات اعتكاف ، باعث بطلان اعتكاف مىشود ؟ و در چه مواردى كفّاره واجب مىشود ؟\r\nجواب : پنج چيز بر معتكف حرام است :\r\n1 - تمتّع از همسر ، خواه جماع باشد ، يا لمس و بوسيدن ، بنابر احتياط .\r\n2 - استمناء بنابر احتياط ؛ هر چند از طريق حلال باشد ، مانند ملاعبهء با همسر .\r\n3 - بوييدن عطريّات و بوهاى خوش ؛ هر چند به قصد لذّت نباشد .\r\n4 - خريدوفروش ، بلكه مطلق تجارت با نبودن ضرورت بنابر احتياط ؛ ولى پرداختن به امور مباح دنيوى مانند خيّاطى و امثال آن اشكال ندارد .\r\n5 - جدال بر سر مسائل دينى يا دنيوى به قصد غلبه كردن بر طرف مقابل و اظهار فضيلت ، و در اين امور فرقى ميان شب و روز نيست و هر يك از امور فوق اعتكاف را باطل مىكند .\r\nسؤال 326 - اگر در حال اعتكاف معامله‌اى انجام دهد آيا معامله نيز باطل مىشود ؟\r\nجواب : معامله باطل نيست .\r\n\r\nمتفرّقات اعتكاف\r\nسؤال 327 - گفتن شعر در اعتكاف نهى شده است ؛ اگر در اعتكاف اشعارى در مدح اهل بيت عليهم السلام بيان شود ، آيا خللى در اعتكاف ايجاد مىكند ؟\r\nجواب : خللى وارد نمىكند .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nسؤال 328 - اگر كسى در نيّت خود شرط رجوع كند ، آيا بدون بروز مانع مىتواند اعتكاف را در روز سوّم به هم بزند ؟\r\nجواب : اشكال دارد .\r\n\r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n\r\n\r\nفصل دوازدهم : احكام خمس\r\n\r\nمنافع كسب\r\nسؤال 329 - پزشكان براى معاينهء بيمار نياز به وسائل پزشكى دارند . حكم خمس اين وسائل ، در موارد ذيل چگونه است ؟\r\nالف ) در صورتى كه اين وسائل را نقداً خريدارى كرده باشند .\r\nب ) در صورتى كه اين وسائل را به صورت اقساطى خريدارى كرده ، و اقساط آن را به تدريج در ظرف چند سال مىپردازند .\r\nج ) در صورتى كه مبلغى را قرض گرفته ، و اين وسائل را خريده ، و ماهانه اقساط وام را مىپردازند ، و بر اين وام سود هم تعلّق گرفته باشد .\r\nد ) وسائل مصرفى پزشكى ، كه پزشكان براى بيماران استفاده مىكنند مثل لوازم پانسمان و تزريق و مانند آن .\r\nجواب الف تا د : تمام اين امور جزء سرمايه محسوب مىشود . اگر از پول نقد تهيّه شده ، يا اگر اقساطى بوده قسط آن را پرداخته‌اند و سال بر آن گذشته ، خمس دارد .\r\nسؤال 330 - شخصى پارچهء چادرى تهيّه نموده ، ولى به خاطر مشغلهء كارى ، يا علل ديگر ، نتوانسته آن را براى دوختن به خيّاط بدهد ، و اكنون سال خمسى او فرا رسيده است ، آيا خمس اين چادر را بايد بپردازد ؟\r\nجواب : در صورتى كه نياز به آن داشته ، هر چند اتّفاقاً آمادهء مصرف نشده ، خمس ندارد .\r\nسؤال 331 - اگر ملكى را براى افراد معيّن ، مثلًا فرزندان خود ، وقف كند خمس دارد ؟\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nجواب : هرگاه قبل از گذشتن سال خمس وقف كند خمس ندارد .\r\nسؤال 332 - آيا اشياى زينتى كه در حدّ شأن خانواده است ، مانند قاب عكس ، ولى نداشتن آن نقص محسوب نمىشود ، مشمول خمس است ؟\r\nجواب : لوازم زندگى اگر در حدّ شأن باشد خمس ندارد .\r\nسؤال 333 - آيا به مبالغى كه شخص بيمه شده در طول چندين سال به شركت بيمه پرداخت مىكند ، و بعداً به تدريج به عنوان حقوق ماهيانه به وى پرداخت مىشود ، خمس تعلّق مىگيرد ؟\r\nجواب : خمس تعلّق نمىگيرد ؛ مگر اين كه چيزى از هزينهء سال او اضافه بماند .\r\nسؤال 334 - كسانى كه از نظر موقعيّت مالى ضعيف هستند ، آيا مىتوانند براى مخارج ازدواج پسر ، يا براى تهيّه جهيزيّه دخترشان ، پول پس‌انداز كنند ؟\r\nجواب : خمس به آن تعلّق مىگيرد ؛ امّا اگر زياد در زحمت باشد ما خمس آن را به آنها مىبخشيم .\r\nسؤال 335 - از دانشگاه وام گرفته‌ام ، و پنج سال ديگر اين وام را از من پس مىگيرند . و به عبارتى من الان به آنها بدهكار هستم . آيا سر سال خمسى كه مىرسد ، مىتوانم مقادير فوق را از موجودى كسر نمايم ؟ يا پنج سال بعد كه قسط آن قرضها را دادم جزء مؤونهء همان سال محسوب مىشود ، و نبايد سر سال خمسى پنج سال بعد آن مقادير را به موجودى اضافه نمايم ؟\r\nجواب : اقساط مذكور جزء مؤونهء همان سالى محسوب مىشود كه پرداخت مىگردد .\r\nسؤال 336 - امروزه براى حجّ واجب ثبت نام مىكنند و پس از چند سال شخص را به حج مىفرستند . با توجّه به اين كه پول چند سال نزد آنها مىماند و در همان سال خرج نمىشود ، با رسيدن سال خمسى بايد خمس آن را داد ؟\r\nجواب : هرگاه از درآمد همان سال ثبت نام باشد خمس ندارد .\r\nسؤال 337 - شخصى لباس يا وسيلهء ديگرى براى جهيزيّهء فرزندش مىخرد . پس از گذشت چند سال آن را از جهيزيّه بر داشته و به عنوان هديه به فرزند ديگرش\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nمىدهد ، يا در مصادف ضرورىتر هزينه مىكند . آيا پرداخت خمس آن واجب است ؟\r\nجواب : خمس ندارد .\r\nسؤال 338 - آيا به سرمايهء ثابت طلافروشان خمس تعلّق مىگيرد ؟\r\nجواب : آرى سرمايه خمس دارد ؛ ولى يك بار كه خمس بدهند كافى است ، و بعداً فقط افزايش را حساب مىكنند .\r\n\r\nمصرف خمس\r\nسؤال 339 - شخصى از سيّد فقيرى طلبى دارد . مىخواهد طلبش را از بابت سهم سادات حساب كند ، ولى فعلًا سهم سادات بدهكار نيست ، و از طرفى هم مىخواهد اين سيّد به او بدهكار نباشد . آيا راهى وجود دارد كه سيّد مذكور به اين شخص مديون نباشد ، و از سوى ديگر اين شخص بتواند سهم ساداتى كه سالهاى آينده بر ذمّهء او مىآيد را بابت طلب اين سيّد بردارد ؟\r\nجواب : مىتواند با اجازهء حاكم شرع آن را بپردازد ؛ يعنى در واقع به حاكم شرع وام مىدهد ، كه بعداً از باب وجوه با او محاسبه كند .\r\nسؤال 340 - شخصى جنس معيّنى از سيّد نيازمندى طلبكار است ، و مىخواهد مقدارى از طلبش را از بابت سهم ساداتى كه بر ذمّه‌اش آمده ، حساب كند . با توجّه به اين كه بدهكار مذكور قدرت پرداخت هيچ مقدار از بدهيش را ندارد . به چه شكل عمل كند ؟\r\nجواب : مىتواند بدهى او را از بابت سهم سادات قيمت كرده ، و حساب كند .\r\nسؤال 341 - كسانى كه تنها از طرف مادر سيّد هستند ، چه امتيازاتى دارند ؟\r\nجواب : از جهاتى حكم سيّد دارند ، و از جهاتى ندارند . خمس نمىتوانند بگيرند ، و از لباس مخصوص سادات نمىتوانند استفاده كنند ؛ امّا از جهاتى شرافت سيادت دارند .\r\n\r\nسؤالات متفرّقهء خمس\r\nسؤال 342 - پدرم اعتقاد چندانى به مسائل دينى ندارد ، و فقط نماز و روزه را به جا\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمىآورد ؛ آن هم كاملًا سرسرى ، امّا بقيّهء تكاليف مانند خمس و زكات و مانند آن را رعايت نمىكند . نمىخواهم اموال ايشان در مسائل زندگى من داخل شود ، امّا اصرار دارند كه به من كمك كنند . لطفاً در اين مورد به سؤالات زير پاسخ دهيد :\r\n1 - چه كار كنم ؟ تكليف غذا خوردن در آنجا چيست ؟\r\nجواب : شما مىتوانيد از مال ايشان استفاده كنيد ، و خمسش را بپردازيد .\r\n2 - مبلغى كه تاكنون كمك كرده‌اند ، مرا به ايشان زياد وابسته كرده است . به نظر شما چه كارى در اين شرايط مناسب است ؟\r\nجواب : وابستگى به پدر چيز مهمّى نيست . سعى كنيد با اخلاق خوش و منطق مؤدّبانه ، پدر را به راه راست بياوريد .\r\n3 - عدم رعايت فروع دين ، عدم اعتقاد عملى به اصول را نشان مىدهد . دوستى با ايشان من را نسبت به دين و حلال و حرام و واجبات بىتفاوت مىكند . چگونه مىتوان اين مطلب را به ايشان متذكّر شد به طورى كه ناراحت نشود ، و از طرف من نيز اتمام حجّت شده باشد . با توجّه به اين كه ايشان بسيار عاطفى هستند ، و به كوچكترين انتقادات سازنده‌اى ناراحت مىشوند ، و اشك مىريزند ؟\r\nجواب : سعى كنيد با تواضع و بردبارى و زبان خوش ، تدريجاً در ايشان نفود كنيد ، و هرگز مأيوس نشويد . و تذكّرات در خلوت باشد ، نه در جلوى مردم ، و به صورت خيرانديشى باشد ، نه به صورت انتقاد و خشونت و بدانيد سهل انگارى در فروع ، هميشه دليل بر عدم ايمان به اصول نيست .\r\nسؤال 343 - تصرّف در وجوه صدقه ، كفّاره ، زكات ، خمس و مانند آن ، به عنوان قرض و سپس برگرداندن آن چه صورت دارد ؟ پولهايى كه به عنوان امانت در نزد انسان است چطور ؟\r\nجواب : در صورتى كه صاحب پول ، آنها را به عنوان صدقه يا خمس جدا كرده ، مىتواند در آنها تصرّف كند ؛ ولى اگر كسى به عنوان امانت به آنها سپرده ، حقّ تصرّف ندارند .\r\nسؤال 344 - در بعضى از محافل بحثى مطرح هست كه آيا ماليات در نظام اسلامى\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n( آن هم گاهى با در صد زياد ) جايگزين خمس و زكات مىشود ؟ و در صورتى كه جايگزين نمىشود ، براى كسانى كه خمس و زكات مىدهند ، چاره‌اى انديشيده شده تا ماليات كمترى ( لا اقل به ميزان خمس و زكاتِ پرداختى ) بدهكار باشند ؟\r\nمخصوصاً با توجّه به اين كه در صدر ادارهء ماليات و اخذ وجوهات ، فقيه جامع الشرائط نظارت و حضور دارد ؟\r\nجواب : مسألهء مهمّ اين است كه ماليات نوعى هزينهء كار اقتصادى است . يعنى كسى كه فعّاليّت اقتصادى دارد ، از جادّه‌ها استفاده مىكند ، از امنيّت بهره مىگيرد ، از رسانه‌هاى جمعى كمك مىگيرد ، و از ديگر امكانات بهره‌مند مىگردد . اگر اين امكانات نبود ، كار اقتصادى ممكن نمىشد ، يا بهرهء كمى داشت . بنابراين وظيفه دارد سهمى از هزينه‌هاى كارهاى عمومى دولت ، كه در انجام امور اقتصادى او مؤثّر است را بپردازد ، و اين يك امر طبيعى است . حال اگر بعد از پرداختن ماليات ، چيز اضافه‌اى براى او باقى نماند ، خمس به او تعلّق نمىگيرد ، و اگر اضافه بماند 80 درصد آن مال خود اوست ، و 20 درصد ديگر كه خمس است در حال حاضر عمدتاً صرف مسائل فرهنگ اسلامى ، و حفظ عقايد و ارزشها مىگردد ، كه سود آن عائد مردم مىشود . چون اگر حوزه‌ها نباشد ، نسل آينده از اسلام دور و جدا مىگردد . بنابراين ، اساساً نبايد قلمرو مالياتها را با وجوه شرعيّه مخلوط كرد .\r\nسؤال 345 - نظر به اين كه متديّنين اهل پرداخت خمس و زكات هستند ، و بر انجام اين وظيفه افتخار دارند . اگر بر حسب اتّفاق كسى از آنها فقير و نيازمند شد ، آيا براى آنها در شرع مقدّس نهادى منظور شده كه به آن مراجعه كند ؟ تا هم محلّ رفع نياز محتاجين باشد ، و هم متديّنين بدانند اگر امروز از روى اخلاص و قصد قربت خمس پرداخت مىكنند ، روزى هم به آنها كمك مىشود ؟\r\nجواب : البتّه بيت المال مرجعى براى اين كار است .\r\nسؤال 346 - هرگاه كسى بدهكار خمس يا زكات باشد ، و قرض هم داشته باشد ، بدهيهايى از بابت كفّاره و نذر و مانند آن نيز بر او واجب شده باشد ، چنان چه نتواند همهء آنها را بپردازد تكليف چيست ؟\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nجواب : هرگاه عين مالى كه خمس يا زكات يا نذر به آن تعلّق گرفته موجود است ، خمس و زكات و نذر مقدّم مىباشد ، و اگر عين آن موجود نيست ، حق النّاس اولويّت دارد .\r\nسؤال 347 - كسى كه حساب سال ندارد ، و خمس نمىپردازد ، آيا شرعاً مىتواند فقط مقدارى از اموال را مخمّس كند و به حج برود ؟\r\nجواب : اين كار جايز است ؛ ولى اگر مىخواهد از حج خود به طور كامل نتيجه بگيرد تمام اموال خود را پاك كند .\r\nسؤال 348 - آيا بر مالى كه صاحبش شك دارد خمس آن را داده يا نه ، خمس تعلّق مىگيرد ؟\r\nجواب : احتياط آن است كه خمس آن را بپردازد .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nفصل سيزدهم : احكام زكات\r\n\r\nزكات فطره\r\nسؤال 349 - حد اقلّ مدّت زمانى كه بايد شخصى ميهمان صاحبخانه باشد تا نانخور او محسوب شود ، چند شبانه روز است ؟\r\nجواب : چهار پنج روز كافى است .\r\nسؤال 350 - اين جانب پنج شب قبل از شب عيد ميهمان شخصى بودم . شب عيد را در منزل خود افطار كردم ، و چند شب بعد از عيد را هم ميهمان آن شخص شدم .\r\nفطريّه‌ام بر عهدهء كيست ؟\r\nجواب : بر عهدهء خود شماست ؛ ولى احتياط آن است كه از ميزبان خود براى پرداخت اين فطريّه نيز اجازه بگيريد .\r\nسؤال 351 - هرگاه ميزبان مقلّد حضرتعالى باشد ، كه فطريّهء كسى كه فقط شب عيد را ميهمان اوست بر عهدهء ميزبان نمىداند ، و ميهمان مقلّد مرجعى باشد كه فطريّه چنان شخصى را بر عهدهء ميزبان مىداند ، تكليف فطريّهء ميهمان چيست ؟\r\nجواب : در فرض سؤال بر عهدهء هيچ كدام نيست .\r\nسؤال 352 - در صورت عكس مسأله بالا چه مىفرماييد ؟\r\nجواب : هر دو بايد بپردازند ، و مانعى ندارد كه يكى از آن دو از ديگرى اجازه بگيرد ، كه اصالتاً و نيابتاً فطريّه را بپردازد .\r\nسؤال 353 - زكات فطرهء كارمندان دولت ، چه در بخش عمومى و چه در بخش خصوصى ، بر عهدهء كيست ؟\r\nجواب : بر عهدهء خود آنهاست .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nسؤال 354 - زكات فطرهء روحانيّون در ماه مبارك رمضان ، كه جهت تبليغ به شهرها و بخش‌ها و روستاها سفر مىكنند ، و غالباً در منزل يكى از اهالى محل سكونت دارند ، و لكن هر شب براى افطارى به منزل اشخاص دعوت مىشوند ، بر عهدهء كيست ؟\r\nجواب : زكات فطرهء آنها بر هيچ كس واجب نيست ؛ مگر اين كه چند روزى از ايّام آخر ماه رمضان در يك جا باشند ، ولى اگر سحرها مرتّباً يك جا باشند ، بر عهدهء صاحب آن منزل است .\r\nسؤال 355 - زكات فطرهء دانشجويان داخل و خارج كشور ، كه در دانشگاهها تغذيه مىشوند ، بر عهدهء خودشان است ، يا دانشگاه ؟\r\nجواب : با توجّه به اين كه دانشجويان محترم معمولًا غذا خريدارى مىكنند ، هر چند با قيمت نازل باشد ، زكات فطره بر خودشان است ، يا بر كسى كه خرجى آنها را مىدهد .\r\nسؤال 356 - آيا زكات فطرهء كارگرانى كه در كارخانجات ، يا مؤسّسات كار مىكنند ، بر عهدهء خودشان مىباشد ، يا آن مؤسّسه و كارخانه ؟\r\nجواب : با توجّه به اين كه تغذيه در اين گونه موارد جزئى از حقوق آنها محسوب مىشود ، زكات فطره بر خود آنهاست .\r\n\r\nمصرف زكات فطره\r\nسؤال 357 - صرف زكات فطره در راه آزادى افراد فقيرى كه بر اثر اشتباهاتى در زندان به سر مىبرند ، چه حكمى دارد ؟\r\nجواب : اشكالى ندارد .\r\nسؤال 358 - لطفاً به سؤالات زير پيرامون مصرف زكات فطره پاسخ فرماييد :\r\nالف ) آيا زكات فطره را مىتوان در ساخت يا تعمير غسّالخانه ، مساجد ، مدارس و حسينيّه‌ها مصرف نمود ؟\r\nب ) آيا محلّه‌هاى فقيرنشين مىتوانند در جشنهاى انقلاب ، همانند 22 بهمن ، زكات فطره مصرف نمايند ؟\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nج ) محلّى كه اكثريّت اهالى آن توانايى مالى ندارند ، آيا مىتوانند براى دست مزد كسى كه زبالهء آنها را جمع‌آورى مىكند ، از پول زكات فطره استفاده كنند ؟\r\nد ) در روستايى كه اكثريّتشان فقيرند ، جلساتى از طرف دولت برگزار مىشود ، يا مأمورين دولت به آنجا اعزام مىشوند ، ( مثل مأمورين صندوقهاى اخذ رأى ) آيا مىتوان براى غذاى آنها از زكات فطره هزينه كرد ؟\r\nه ) اهالى روستايى فقير هستند . آيا مىتوان از زكات فطره در كارهاى عام المنفعهء چنين روستايى مصرف نمود ؟\r\nجواب : مصرف زكات فطره ، بنابر احتياط واجب ، فقط فقرا و مستمندان هستند ؛ ولى از زكات مال مىتوان در كارهاى دينى و فرهنگ دينى استفاده كرد .\r\nسؤال 359 - مصرف زكات فطره براى درمان بيمارهاى بىبضاعت چه حكمى دارد ؟\r\nجواب : اشكالى ندارد .\r\nسؤال 360 - استفاده از فطريّه جهت مصارف آموزشگاههاى دولتى ( با توجّه به مشكلات و كمبودهاى مالى مدارس ، و در صورت تمايل اولياى دانش‌آموزان ) چه حكمى دارد ؟\r\nجواب : احتياط واجب اين است كه فطريّه را فقط صرف نيازهاى فقرا كنند .\r\nسؤال 361 - آيا براى مسئولين مدارس جايز است فطريّهء كسانى را كه مايل هستند جمع‌آورى نموده ، و به خانواده‌هاى دانش‌آموزانى كه شرعاً مستحقّ هستند ، برسانند ؟\r\nجواب : آرى جايز است .\r\nسؤال 362 - آيا زكات فطره را مىتوان به پدر و مادر ، يا فرزند نيازمند خود داد ؟\r\nجواب : جايز نيست .\r\nسؤال 363 - آيا زكات فطره را مىتوان به برادر و خواهر فقير ، يا ساير اقوام نيازمند داد ؟\r\nجواب : اشكالى ندارد .\r\nسؤال 364 - آيا زكات فطره را مىتوان به سادات محترم داد ؟\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nجواب : تنها زكات فطرهء سادات را به سادات نيازمند مىتوان داد .\r\nسؤال 365 - در صورتى كه نوهء انسان نيازمند باشد ، آيا مىتوانيم فطريّهء خود را به وى بدهيم ؟\r\nجواب : دادن فطريهء به نوه ( چه دخترى و چه پسرى ) اشكال دارد .\r\nسؤال 366 - اگر مرد خانواده‌اى كه سيّد بوده فوت كرده باشد ، و اكنون خانمش كه غير سيّده است سرپرست خانواده باشد . آيا مىتواند فطريّه غير سادات را بگيرد ، و صرف فرزندان نيازمندش كه از سادات هستند نمايد ؟\r\nجواب : مىتواند خودش آن را تملّك كند ، و بعد براى آنها صرف نمايد .\r\nسؤال 367 - وظيفهء شخصى كه سالهاى متمادى زكات فطره را جمع نموده ، و صرف غير نيازمندان كرده چيست ؟\r\nجواب : بايد تمام آنها را اعاده كند .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n\r\nفصل چهاردهم : احكام حج\r\n\r\nاستطاعت\r\nسؤال 368 - زوج ، زوجهء عقد بستهء خود را از رفتن به عمره منع كرد ، ولى با توجّه به اين كه هنوز زوجه در خانهء پدر هست ، و نفقه خور همسرش به حساب نمىآيد ؛ عازم سفر عمره گرديد ، آيا سفر زوجه سفر معصيت است ؟ آيا احرام او صحيح مىباشد ؟ به هر حال وظيفهء فعلى زوجه چيست ؟\r\nجواب : احتياط واجب آن است كه رضايت شوهر را جلب كند ، و حج و عمرهء او در هر حال صحيح است ، ولى احتياط آن است كه نمازهاى خود را جمع بخواند ، و اگر سفر اوّل او باشد ، خواه براى حج يا عمره ، اجازهء شوهر شرط نيست .\r\nسؤال 369 - سهم الارث شخصى به اندازهء استطاعت حج مىباشد . ولى اين شخص ماشين ندارد ، و در شأن اوست كه ماشين داشته باشد ، هر چند در مضيقه نيست .\r\nيعنى اگر ماشين نخرد هم زندگى او مىگذرد ، ولى با ماشين راحت‌تر زندگى مىكند .\r\nآيا اين شخص واجب الحج است ؟\r\nجواب : در صورتى كه ماشين نياز دارد ، مىتواند صرف خريد ماشين كند .\r\nسؤال 370 - در سؤال فوق ، اگر اصلًا ماشين به او ارث رسيده باشد ، فرقى دارد ؟\r\nجواب : در صورت نياز به ماشين تفاوتى ندارد .\r\nسؤال 371 - چند سالى است كه سازمان حج و زيارت همه روزه از داوطلبان تشرّف به حجّ تمتّع ، ثبت نام مىكند . يعنى داوطلبان با واريز مبلغ يك ميليون تومان در نوبت اعزام قرار مىگيرند . از طرفى اين سازمان اعلام كرده : « با توجّه به تعداد\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nافرادى كه تا به امروز ثبت نام كرده‌اند ، كسانى كه از اين به بعد براى ثبت نام مراجعه مىكنند حدود سه سال ديگر به حج مشرّف خواهند شد . » لازم به توضيح است اين برنامه به معناى انجام قرعه‌كشى نيست ؛ بلكه اولويّت اعزام براى كسانى است كه زودتر ثبت نام كرده يا مىكنند . حال سؤال اين است كه : با توجّه به مراتب فوق ، اگر كسى استطاعت مالى داشته باشد ، واجب است اقدام به ثبت نام كند ، و در اين نوبت حدوداً سه‌ساله قرار گيرد ؟ يا به دليل باز نبودن راه مستطيع نيست ، و مىتواند در مال خود تصرّف نموده ، و خود را از استطاعت مالى خارج كند ، و تا زمانى كه شرايط به صورتى درآيد كه در همان سالِ ثبت نام اعزام صورت گيرد ثبت نام واجب نيست ؟\r\nجواب : ثبت نام براى كسانى كه استطاعت دارند واجب است .\r\n\r\nميقات\r\nسؤال 372 - مسافرانى كه به قصد حجّ تمتّع وارد جدّه مىشوند ، و قصد دارند اوّل به مكّه مشرّف شوند ( مثل حاجيان پاكستان ، ) آيا حتماً بايد از جحفه محرم شوند ، يا با توجّه به اين كه « جدّه » محاذى « جحفه » است ، مىتوانند از جدّه نيز احرام ببندند ؟\r\nجواب : احرام حجّ تمتّع از جدّه جايز نيست ؛ زيرا محاذات آن با هيچ يك از ميقاتها ثابت نشده است . بايد به جحفه ، يا يكى ديگر از ميقاتهاى حج تمتّع بروند .\r\nسؤال 373 - آيا با شرايط فعلى ، كه شهر مكّه بزرگ شده ، و مسجد تنعيم در داخل مكّه قرار گرفته ، اين مسجد همچنان ميقات است و مىتوان از آنجا احرام بست ؟\r\nدر صورت ميقات بودن ، شب و روز ، و در سايه رفتن و نرفتن از نظر حكم شرعى تفاوت مىكند ؟\r\nجواب : مسجد تنعيم ميقات عمرهء مفرده است ، و شب و روز در آن فرق نمىكند ، و زير سايه رفتن در داخل شهر مكّه ضررى ندارد .\r\nسؤال 374 - با توجّه به نظرات متفاوت مبنى بر محاذى بودن يا نبودن جدّه با ميقات جحفه ، لطفاً به سؤالات زير پاسخ دهيد :\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nالف ) احرام بستن جهت عمرهء مفرده ، از جدّه براى شاغلين در آن شهر چگونه است ؟\r\nب ) احرام براى مسافرينى كه با هواپيما به جدّه مىآيند ، و مىخواهند عمرهء مفرده بجا بياورند چگونه است ؟ در صورت طرح موضوع نذر ، لطفاً مشخّص فرماييد كه آيا مىتوان از جدّه نذر كرد ، يا مىبايست قبل از رسيدن به جدّه نذر نمود ؟\r\nجواب الف : جدّه محاذى با هيچ يك از ميقاتهاى شش‌گانه نيست ؛ ولى يكى از ميقاتهاى عمرهء مفرده حديبيّه است ، كه در وسط راه مكّه و جدّه قرار دارد . و امروزه در محاذات آن در نزديكى پل شمسيّه علامتگذارى شده ، و مسجدى بنا كرده‌اند ، كه از آن محرم مىشوند .\r\nجواب ب : نذر از جدّه مانعى ندارد .\r\n\r\nاحرام\r\nسؤال 375 - وقفِ به حركت ، و وصلِ به سكون در تلبيه چه حكمى دارد ؟\r\nجواب : در هر دو صورت ، اشكالى ندارد .\r\nسؤال 376 - آيا طهارت لباس احرام ، يا ساير شرايط لباس نمازگزار ، شرط صحّت احرام نيز هست ؟ و آيا با ترك عمدى آن ، احرام اشكال پيدا مىكند ؟\r\nجواب : لباس احرام بايد مثل لباس نمازگزار پاك باشد ، و ساير شرايط لباس نمازگزار را نيز داشته باشد .\r\nسؤال 377 - دو سال قبل به حج مشرّف شدم . به خاطر ناتوانى و بيمارى و خوف از ازدحام و ترس از حيض ، اعمال بعد از منى را قبل از وقوفين به جا آوردم . لكن در اثر جهل به مسأله آنها را بدون احرام انجام دادم . سپس محرم به احرام حجّ شده ، و به عرفات و مشعر رفتم ، و اعمال منى را انجام دادم . اكنون متوجّه اشتباه خود شده‌ام . لطفاً تكليف بنده را روشن فرماييد .\r\nجواب : نگران نباشيد ، اعمال شما صحيح بوده و نياز به اعاده نيست .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n\r\nمحرّمات احرام\r\nسؤال 378 - گاه در شهر مكّه به قدرى ملخ فراوان است ، كه هنگام راه رفتن ، پا روى آن گذاشته مىشود . آيا در اين گونه مواقع مواظبت لازم است ؟ و در صورت لزوم ، اگر مراقبت نكند و ملخى كشته شود ، كفّارهء آن چيست ؟\r\nجواب : مراقبت لازم است ، و اگر مراقبت نكند كفّارهء آن يك كفِّ طعام است بنابر احتياط واجب .\r\nسؤال 379 - آيا خون گرفتن از بدن با سرنگ ، از مصاديق ادماى محرّم است ، و در حال احرام پرهيز از آن لازم مىباشد ؟\r\nجواب : جزء ادماء محسوب مىشود ؛ ولى به فتواى ما ، ادماء براى مُحرِم مكروه است ، نه حرام .\r\nسؤال 380 - پرداختن كفّارهء تظليل مُحرِم سيِّد ، به سادات فقير چه حكمى دارد ؟\r\nجواب : اشكالى ندارد .\r\nسؤال 381 - آيا مىشود به يك مستحقّ ، سه كفّاره داد ؟ در صورت عدم جواز ، اگر كسى اين كار را كرده باشد ، آيا قضا لازم است ؟\r\nجواب : كفّارات حجّ را به هر تعداد به مستحقّ مىشود داد ، تا آن اندازه كه غنى نشود .\r\n\r\nطواف\r\nسؤال 382 - خانمى براى آن كه بتواند اعمال حج را انجام دهد ، از قرص استفاده كرده است . ليكن در ايّام عادت يا خارج از آن ايّام خون ديده ، و نمىداند كه جريان خون تا سه روز ادامه پيدا مىكند يا نه ؟ يا احتمال مىدهد كه تا سه روز ادامه پيدا نكند ، در فرض داشتن صفات يا نداشتن صفات حيض ، تكليف او چيست ؟\r\nجواب : در فرض مسأله به محض مشاهدهء خون احكام حائض را رعايت مىكند ، ولى چنانچه تا سه روز ادامه پيدا نكند ، حيض نيست و بايد نماز آن چند روز را قضا كند .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nسؤال 383 - آيا ريا در ادعيّهء طواف موجب بطلان طواف مىشود ؟\r\nجواب : موجب بطلان طواف نمىشود .\r\nسؤال 384 - يك ماه پيش به سفر مكّه رفتم ، و اعمال عمرهء مفرده را بجا آوردم .\r\nپس از بازگشت متوجّه شدم كه روى انگشت پاى چپم به مقدار بسيار ناچيزى لاك ( لكّه‌اى به اندازه 3 - 2 ميليمتر ) وجود داشته كه متوجّه آن نشده و در نتيجه آن را پاك نكرده بودم . يقين دارم كه اين لاك پيش از سفر مكّه و غسل حيض ، بر روى ناخن من بوده است . از اين بابت بسيار نگران هستم . اعمالى كه انجام داده‌ام چه حكمى دارد ؟\r\nجواب : اعمال شما ان شاء اللَّه صحيح بوده ، ولى سعى كنيد در آينده چنين چيزى پيش نيايد .\r\nسؤال 385 - أخيراً مأمورين سعودى مانع طواف افراد معذور ( كه با ويلچر طواف مىكنند ) در طبقهء همكف مىشوند . طواف چنين اشخاصى در طبقهء بالا چه حكمى دارد ؟ اگر نماز طواف و سعى را هم در همان طبقه بجا آورند چه صورت دارد ؟\r\nجواب : در فرض سؤال طواف آنها در طبقهء بالا اشكالى ندارد . و در مورد نماز طواف و سعى ، اگر اجازه ندهند از پايين انجام گيرد ، يا اجازه مىدهند ولى مشقّت و عسر و حرج دارد ، آن هم اشكالى ندارد .\r\n\r\nنماز طواف\r\nسؤال 386 - آيا در نيابت از چند نفر در يك عمره ، يك نماز كفايت مىكند ، يا مىبايست به تعداد منوب عنهم نماز طواف بجا آورد ؟\r\nجواب : يك نماز كافى است .\r\nسؤال 387 - آيا نائب مىتواند نماز منوب عنه را ، بعد از انجام سعى توسّط منوب عنه بجا آورد ؟\r\nجواب : بايد بعد از طواف بجا آورد .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n\r\nرمى جمرات\r\nسؤال 388 - با توجّه به اين كه ستون جمرات بازسازى شده و از طول و عرض و ارتفاع به مقدار زيادى به آن افزوده شده ، رمى ستونهاى جديد چه حكمى دارد ؟\r\nجواب : پرتاب كردن سنگريزه‌ها در حوضچه‌هاى فعلى كافى است ، و نيز مىتوانند به ستونها بزنند تا در حوضچه‌ها بيفتد .\r\n\r\nقربانى\r\nسؤال 389 - با توجّه به اين كه سازمان حج تأكيد مىكند كه با تلاشهايى كه صورت گرفته ، طبق تعهّد مسلّم مسئولين سعودى ، امسال گوشتهاى قربانى مطلقاً تلف نمىشود ، بلكه تمام آن بسته‌بندى شده و صرف فقرا مىگردد ، و حتّى پوست و رودهء آن نيز مصرف مىشود ، آيا در اين شرايط ، مقلّدين حضرتعالى مىتوانند قربانى خود را در آنجا ذبح كنند ؟\r\nجواب : سازمان محترم حج نيز در نامه‌اى همين مطلب را از ما سؤال كرده‌اند و در پاسخ عرض كرده‌ايم : در شرايط جديد ، مادام كه گوشتهاى قربانى كاملًا مصرف مىگردد ، بهتر است در آنجا ذبح شود ؛ ( هر چند قربانگاه‌ها خارج از منى است . ) خدا را شكر مىگوييم كه فتواى مزبور تأثير خود را گذاشت ، و يكى از مشكلات مهمّ حج ، يعنى اسراف عظيم و اتلاف گوشتهاى قربانى ، فعلًا حل شده است . بديهى است شرايط تغيير كرده ، و فتوا تغيير نكرده است . لذا هرگاه وضع برگردد و گوشت‌ها تلف شود ، قربانى در آنجا جايز نيست .\r\n\r\nعمرهء مفرده\r\nسؤال 390 - فردى قبل از غروب آفتاب شب اوّل ماه ، جهت عمرهء مفرده محرم شده ، و طبعاً اعمال مكّه را در ساعات اوّليّهء ماه جديد انجام داده است ، اين عمره به حساب كدام ماه لحاظ مىشود ؟ در همين فرض ، اگر بعد از غروب آفتاب محرم شود ، چگونه محاسبه مىشود ؟\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nجواب : بعيد نيست كه معيار همان ماهى باشد كه احرام در آن بسته شده است ؛ هر چند احتياط آن است كه عمرهء ماه بعد را به قصد رجا بجا آورد .\r\nسؤال 391 - ملاك براى انجام عمرهء مفرده در هر ماه ، همان ماه است يا سى روز ؟\r\nجواب : ملاك همان ماه قمرى است ، نه سى روز .\r\n\r\nحجّ كودكان\r\nسؤال 392 - كودك مميّزى بدون امر ولىّ در ميقات محرم شده ، و تنها سعى و تقصير را انجام داده است . تكليف او يا وليّش نسبت به بقيّهء اعمال چيست ؟\r\nجواب : احتياط آن است كه برگردد و تمام اعمال ، غير از احرام ، را انجام دهد .\r\nو اگر توانايى ندارد از كسانى كه به عمره مىروند ، خواهش كند كه به نيابت از او انجام دهند .\r\nسؤال 393 - اگر كودك مميّزى بدون اذن ولىّ ، مُحرم شود و در حال احرام ، يكى از محرّمات را مرتكب شود ، كفّارهء آن بر عهدهء كيست ؟\r\nجواب : در غير صيد ، كفّاره واجب نيست ؛ نه بر ولىّ و نه بر طفل .\r\nسؤال 394 - اگر ولىّ طفل ، مقلّد مرجعى باشد كه به هنگام احرام ، پوشيدن لنگ و ازار را براى بانوان نيز لازم مىداند ، آيا هنگام محرم كردن دختربچّهء غير مميّز لازم است بر او لباس احرام بپوشاند ؟\r\nجواب : آرى ، لازم است .\r\nسؤال 395 - پوشش دختر بچّه در حال طواف ، چه اندازه است ؟\r\nجواب : احتياط آن است كه به مقدار معمول زنان باشد .\r\n\r\nمتفرّقه\r\nسؤال 396 - مرحوم مادرم ، كه مستطيع بوده ، سال گذشته براى حجّ تمتع ثبت نام كرد ، امّا متأسّفانه بعد از ثبت نام وفات يافت . ورّاث او ، حقير و دو پسر ديگر و يك دختر مىباشيم . دختر آن مرحومه نيز بعد از مادر فوت كرده است . اينك كه قرعه\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nبراى حجّ سال جارى بنامش اصابت كرده ، برادرانم طىّ موافقت نامه‌اى ، رضايت داده‌اند كه حقير ( كه اولاد ارشد مىباشم ) به نيابت از او حجّ مذكور را برگزار نمايم .\r\nامّا شوهر خواهر متوفّايم به ادّعاى اين كه من يكى از ورّاث مادرتان ( به واسطهء فوت خواهرتان بعد از او ) مىباشم ، راضى به انجام حجّ مذكور نيستم ، و تا سهم الارث همسرم را برابر قيمت فعلى حجّ تمتّع ( كه در بازار آزاد مىخرند ) ، ندهيد ، امضا نمىكنم . با توجّه به عرايض بالا ، استدعا دارد بيان فرماييد :\r\nالف ) تتمّهء مخارج حجّ فوق الذّكر ( كه طبق فيش مزبور ، بلدى مىباشد ) از اصل تركهء مادرمان پرداخت مىگردد ، يا از ثلث آن ؟\r\nجواب : اين مسأله چند حالت دارد : نخست اين كه مادر شما مىتوانسته حجّ برود و كوتاهى كرده ، در اين صورت ، حجّ بر او واجب شده و بايد از تركهء او برداشته شود ، ولى بايد حجّ بلدى را به حجّ ميقاتى تبديل كرد ، و تفاوت آن در ميان ورثه تقسيم شود . مگر اين كه ورثه رضايت دهند .\r\nدوّم : اين كه مادر جز از طريق فيش حجّ نمىتوانسته به حجّ برود ، ولى وصيّت كرده كه با آن فيش ، براى او حج بجا آورند . هرگاه اين وصيّت زائد بر ثلث مال او نباشد ، بايد عملى شود و ورثه حقّى ندارند .\r\nسوّم : اين كه نه مستطيع بوده كه حجّ آزاد بجا آورد ، و نه وصيّت كرده ، بلكه فقط فيش حجّ داشته است . در اين صورت حجّ بر او واجب نيست ، و آن فيش تعلّق به همهء ورثه دارد ، و بايد بقيّهء ورثه يا رضايت دهند و يا سهم آنها به قيمت روز پرداخته شود . ضمناً توجّه داشته باشيد در صورت اوّل و دوّم فقط هزينهء گوسفند و لباس احرام را مىتوان از مال ميّت برداشت ، نه چيز ديگر .\r\nب ) در ميان ورّاث آن مرحومه ، چه كسى سزاوارتر است كه حجّ مزبور را به نيابت از آن مرحومه انجام دهد ؟\r\nجواب : اگر وصيّت كرده ، شخصى كه دربارهء او وصيّت شده اوْلى است . در غير اين صورت ، هر كدام كه ورثه توافق كنند اولى است .\r\nسؤال 397 - كسى كه مستطيع است و در منطقه‌اى زندگى مىكند كه مسجد وجود\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nندارد ، آيا مىتواند پول حجّ را براى ساختن مسجد مصرف نمايد ؟\r\nجواب : پول حجّ واجب را نمىتوان در مسجد صرف كرد ؛ ولى پول حجّ مستحبّ مانعى ندارد ؛ بلكه بهتر است در چنين جايى مصرف گردد .\r\nسؤال 398 - با توجّه به اين كه برخى از فقهاى بزرگوار ، حجر اسماعيل را جزو كعبه مىدانند ، خواندن نمازهاى واجب ، داخل حجر چه حكمى دارد ؟\r\nجواب : احتياط اين است كه نماز واجب را در حجر اسماعيل و داخل كعبه نخوانند ، ولى نماز مستحبّ مانعى ندارد ؛ بلكه فضيلت دارد .\r\nسؤال 399 - شخصى واجب الحج است ؛ ولى داراى فاميل نزديك ، يا همسايهء فقير و نيازمند به كمك‌هاى مالى مىباشد ، و چون زندگيش خيلى سخت مىگذرد و آن قدر از نظر مالى پيشرفته نيست كه بتواند هم به شخص فقير برسد و هم حج بجا آورد ، كدام يك به خير و صلاح نزديكتر است ؟\r\nجواب : كسى كه حج بر او واجب شده بايد به حج برود ، و مىتواند از وجوه شرعيّه‌اى كه به اموالش تعلّق مىگيرد به بستگانش نيز كمك كند .\r\nسؤال 400 - در سالهاى اخير بانك به سپرده‌هاى مربوط به حجّ و عمره سود مىدهد . لطفاً بفرماييد :\r\nالف ) گرفتن اين سودها چه حكمى دارد ؟\r\nب ) آيا به سودهاى مذكور كه سال خمسى بر آن مىگذرد خمس تعلّق مىگيرد ؟\r\nجواب : با توجّه به اين كه قراردادى بين مردم و سازمان حج در مورد سود منعقد نشده ، و آنها با ميل خود آن را مىپردازند اشكالى ندارد . و هرگاه سود را جزء هزينهء حج به حساب آورند ، خمس نيز به آن تعلّق نمىگيرد .\r\n\r\n","description":"","footnote":"","page_name":" 129 ","page_number":129},
  {"content":"\r\n . \r\n","description":"","footnote":"","page_name":" 130 ","page_number":130},
  {"content":"\r\n\r\n\r\nفصل پانزدهم : احكام قضا\r\n\r\nصفات قاضى\r\nسؤال 401 - آيا عدالت در قاضى غير مجتهد مأذون نيز شرط است ؟ اين امر براى شخص قاضى چگونه بايستى احراز گردد ؟\r\nجواب : آرى عدالت شرط است . و آن عبارت از يك حالت خدا ترسى باطنى است ، كه او را از گناهان كبيره و اصرار بر صغيره حفظ مىكند . و نبايد در احراز آن زياد سخت‌گيرى كرد .\r\nسؤال 402 - اگر قاضى در مورد كسبِ عدالت و يا حفظِ اين شرط در خودش اطمينان نداشته باشد ، و نسبت به آن مشكوك باشد ، با توجّه به احتياج مبرم جامعه و كمبود ، تكليف شرعى اين فرد چيست ؟\r\nجواب : بايد منصب قضا را به ديگرى بسپارد .\r\nسؤال 403 - طبق اصل 167 قانون اساسى جمهورى اسلامى ايران قاضى مكلّف است طبق قانون عمل كند ؛ نه بر مبناى اجتهاد شخصى . و از طرفى قضات مأذون فعلى در واقع قاضى شرع مذكور در فقه نبوده ، بلكه كار آنها تقريباً حالت كارشناسى داشته ، و از باب تطبيق موضوع بر قوانين مقرّره مىباشد . با توجّه به اين مطلب ، و با پيشرفت روزافزون حضور زنان در مسائل و علوم مختلف ، از جمله حقوق به عنوان ابزار اساسى در مسائل قضايى كنونى ، بفرماييد :\r\n1 - آيا در نظام قضايى موجود ، ذكوريّت شرط لازم بر تصدّى قضاوت است ؟\r\nجواب : آرى ذكوريّت شرط لازم است ، بنابر احتياط واجب ؛ مگر اين كه زنان مقدّمات امر كارشناسى را انجام دهند ، و قاضىِ مذكّرِ ما فوق انشاى رأى كند .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n2 - آيا زنان مىتوانند به عنوان قاضى تحكيم ، عهده‌دار فصل خصومت شوند ؟\r\nجواب : اشكال دارد .\r\n3 - با توجّه به اين كه امروزه رسيدگى به دعاوى غالباً دو مرحله‌اى است ( مرحلهء بدوى و تجديد نظر ، ) و در مرحلهء بدوى ، قاضى اصدار حكم مىكند ، به خلاف مرحلهء تجديد نظر ، كه در بسيارى موارد صرفاً كار آنها رسيدگى شكلى است ( يعنى بررسى حكم صادره از لحاظ مطابقت و يا عدم مطابقت با قانون موضوعه ) آيا در اين صورت زنان مىتوانند به عنوان قاضى تجديد نظر انجام وظيفه نمايند ؟\r\nجواب : در صورتى كه انشاء حكم از سوى مردان باشد ، اشكال ندارد .\r\n4 - با توجّه به اين كه در احكام قابل تجديد نظر ، رأى قاضى در دادگاه بدوى قطعى نيست ، و در صورت اعتراض هر يك از طرفين ، دادگاه تجديد نظر نيز بايد به رأى صادره را از لحاظ شكلى ، و در مواردى از لحاظ ماهوى ، رسيدگى كند ، آيا در اين گونه موارد مىتوان از زنان در دادگاه بدوى به عنوان قاضى استفاده كرد ؟\r\nجواب : هرگاه رأى نهايى از سوى مردان انشاء شود ، اشكالى ندارد ؛ ولى گشودن پاى زنان به اين گونه مراحل سرانجام منتهى به تصدّى آنها نسبت به منصب قضا به طور استقلال خواهد شد .\r\n5 - با توجّه به اين كه در مسائل اختصاصى زنان ، شهادت آنان معتبر بوده و قاضى نيز بر اساس آن حكم مىدهد ، آيا مىتوان گفت زنان در اين موارد حقّ قضاوت دارند ؟\r\nجواب : مسألهء شهادت قابل مقايسه با مسألهء قضا نيست .\r\n\r\nراه‌هاى اثبات جرم و برائت از اتّهام\r\n\r\nالف و ب و ج ) اقرار ، بيّنه ، علم قاضى\r\nسؤال 404 - آيا شيوهء دادرسى در زمان رسول خدا صلى الله عليه و آله و امير المؤمنين عليه السلام از احكام ثابتِ غير قابل تغيير است ، يا غرض و هدف شارع مقدّس تحقّق عدالت و إحقاق حق است ، و ابزار و روش تحقيق آن متغيّر و تابع مقتضيات زمان و مكان مىباشد ؟\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nجواب : راه اثبات جرم يا اقرار است ، يا بيّنه ، و يا علم حاكم كه از قرائن حسّى يا قريب به حسّ حاصل مىشود .\r\nسؤال 405 - آيا نهادى مانند داد سرا در كنار دادگاه ، كه امور مقدّماتى مانند احضار و تحقيق از متّهم را بر عهده دارد ، مخالف موازين شرع است ؟ يا بودن اين امور در دست غير قاضى ( صادركننده حكم ) مخالفتى با موازين شرع ندارد ؟\r\nجواب : در صورتى كه نتيجهء تحقيقات دادسرا در اختيار قاضى قرار گيرد ، و داخل در تحت يكى از عناوين سه‌گانه ( اقرار ، بيّنه و علم قاضى ) باشد ، منافاتى با احكام شرع ندارد .\r\nسؤال 406 - آيا فتواى مراجع تقليد ، مجتهدين و همچنين اخبار و احاديث و فرمايشات ائمّهء اطهار عليهم السلام و پيامبر اكرم صلى الله عليه و آله در باب احقاق حقّ ، يا اثبات بىگناهى نافذ و قابل استناد است ؟\r\nجواب : در صورتى كه قاضى مجتهد باشد ، مىتواند به اتّكاى منابع اسلامى حكم صادر كند ، و اگر مجتهد نباشد و از باب ضرورت متصدّى منصب قضا شده ، بايد طبق فتواى مراجع حكم صادر كند .\r\nسؤال 407 - عدّه‌اى بر اين عقيده‌اند كه : « اگر اولياى دم مدّعى قتل عمدى گردند ، ولى متّهم منكر عمدى بودن قتل شود ، و دلايل موجود در پرونده به گونه‌اى باشد كه براى حاكم شرع علم حاصل نشود ، حاكم شرع قبل از احلاف متّهم حق ندارد قتل را شبه عمد يا خطاى محض تلقّى كرده ، و در مقام صدور حكم برآيد . » نظر حضرتعالى چيست ؟\r\nجواب : روشن است كه در موارد تنازع بايد يا به وسيلهء بيّنه و علم قاضى و يا به وسيلهء حلف منكر ، دعوى حلّ و فصل شود ، و اين قاعدهء كلّى تمام ابواب دعاوى است ، و صدور حكم قبل از آن جايز نيست .\r\n\r\nد ) قسم\r\nسؤال 408 - هرگاه در قتل عمدى مورد از موارد لوث نبوده ، و مدّعى هم بيّنه‌اى\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nنداشته باشد ، و به منكر اذن سوگند داده شود ، چنانچه منكر از اتيان سوگند امتناع نمايد ، تكليف چيست ؟\r\nجواب : در چنين مواردى مانند ساير موارد دعاوى عمل مىشود ؛ يعنى حاكم بعد از منكر يمين را به مدّعى مىدهد ، و با قسم خوردن او دعوى ثابت مىشود .\r\nسؤال 409 - با توجّه به قاعده‌ى\r\n« البيّنة على المدّعى و اليمين على من انكر »\r\nو با عنايت به حديث شريف\r\n« لا يمين فى حدّ »\r\nبفرماييد :\r\nالف ) در صورت فقدان بيّنه و اقرار در دعاوى كيفرى ، آيا شاكى مىتواند از متّهم تقاضاى قسم نمايد ؟\r\nجواب : در حدود و تعزيرات ، همان گونه كه در روايت بالا آمده ، مطلقاً قسم نيست ؛ ولى در قصاص و ديه قسم راه دارد .\r\nب ) در صورت مثبت بودن پاسخ ، در صورت نكول متّهم و ردّ قسم به شاكى ، آيا با قسم شاكى مىتوان نامبرده را به مجازات مقرّر محكوم نمود ؟\r\nجواب : آرى احكام ردّ قسم در قصاص و ديات نيز جارى است .\r\nج ) چنانچه متّهم عمل ارتكابى را انكار نمايد ، و بگويد : « اگر شاكى قسم ياد كند مسئوليّت آن را مىپذيرم » آيا به استناد حلف شاكى مىتوان متّهم را به مجازات جرم ارتكابى محكوم نمود ؟\r\nجواب : منكر بايد قسم ياد كند . و اگر حاضر به قسم نشد و قسم را به شاكى ردّ كرد ، و شاكى قسم خورد ادّعاى شاكى ثابت مىشود . ( اين در قصاص و ديات است ، نه حدود و تعزيرات . )\r\nد ) در صورت مثبت بودن پاسخ ، آيا در جرائمى مانند سرقت - كه داراى جنبهء حقّ اللّهى و حق النّاسى هر دو مىباشد - از جهت اثبات جنبهء مالى و كيفرى تفاوتى وجود دارد ؟\r\nجواب : نسبت به مسائل مالى احكام يمين مردوده جارى است ، ولى در حدّ يمين راه ندارد ، بلكه بايد از طريق بيّنه يا اقرار ثابت شود .\r\nه ) در فرض فوق آيا بين حدود ، قصاص ، ديات و تعزيرات تفاوتى هست ؟\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nجواب : از جواب بالا معلوم شد .\r\nسؤال 410 - شخصى مدّعى است كه توسّط ديگرى مصدوم شده ، ولى براى اثبات ادّعاى خود شاهدى ندارد ، و مدّعى عليه منكر حضور خود در صحنهء مصدوميّت مدّعى مىباشد . آيا در اين فرض مىتوان قاعدهء فقهى\r\n« البيّنة على المدّعى و اليمين على من انكر »\r\nرا جارى و مدّعى عليه را سوگند داد ؟ آيا قاضى بدون در خواست شاكى مىتواند متّهم را سوگند دهد ؟\r\nجواب : آرى قاضى مستقلًاّ از منكر تقاضاى يمين مىكند .\r\nسؤال 411 - شخصى با بافندهء فرش ابريشم قرار داد مىبندد كه نخ ابريشم و هزينهء بافتن فرش به عهدهء وى ، و فقط بافتن به عهدهء بافنده باشد ، و پس از اتمام فرش و كسر هزينه‌هاى مربوطه ، هر دو در سودش شريك باشند . بافنده پس از شروع به كار و بافتن مقدارى از فرش ، به صاحب كار اعلام مىنمايد : « شبانه به صحرا رفته بودم و در خانه هم كسى نبود ، شخصى آمده و فرش را سرقت نموده است » در مقابل كارفرما به عنوان خيانت در امانت ، شكايت نموده و مأمورين نيز پس از بررسى اعلام نمودند :\r\n« در سرقت مورد ادّعا به قفل در خسارت وارد نشده ، و دست نخورده است . و به نظر مىرسد كار خود بافنده باشد » اكنون سؤال اين است : آيا با توجّه به مراتب فوق الذّكر ، و بر فرض صحّت ادّعاى خود بافنده ، نامبرده به عنوان سهل انگارى در امانت قابل مجازات ، و ضامن خسارت است ، يا موضوع با قسم بافنده حلّ و فصل مىگردد ، و وى ضامن پرداخت خسارت نخواهد شد ؟\r\nجواب : تا خيانت او ثابت نشود ، ضامن نيست ؛ ولى بايد قسم ياد كند .\r\nسؤال 412 - در محاكم دادگسترى ، به خصوص در بخش كيفرى ، در مواردى بستگان متوفّى يا مقتول از دادن سوگند به متّهم امتناع نموده ، مىگويند ما سوگند او را قبول نداريم . آيا در اين فرض ، كه فصل خصومت و پايان دادن به نزاع متوقّف بر سوگند مدّعى عليه است ، قاضى مىتواند به دليل اين كه ولىّ ممتنع است ، براى فصل خصومت ، خود اقدام به احلاف مدّعى عليه نموده و متعاقباً حكم به برائت صادر نمايد ، يا بايد حكم به توقّف دعوى صادر نمايد ، تا حقّ احلاف شكات محفوظ بماند ؟\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nجواب : قاضى إحلاف متّهم مىكند ، و پرونده را مختومه مىسازد .\r\nسؤال 413 - هرگاه مدّعى جهت اثبات ادّعاى خود دليلى به محكمه ارائه ننمايد ، و در خواست سوگند از طرف مقابل نمايد ، آيا منكِر مىبايست عادل باشد و قسم بخورد ، يا عدالت در اينجا شرط نيست ؟\r\nجواب : در اينجا عدالت شرط نيست .\r\nسؤال 414 - چنانچه شاكى در بحث ضرب و جرح داراى دليل و بيّنه نباشد ، آيا جهت اثبات ادّعاى خود ، مانند مورد قتل ، مىتواند به قسم استناد نمايد ( قاعدهء يمين و منكر ) تا پس از قسم منكر ، دادگاه رأى بر برائت مدّعى عليه صادر نمايد ، يا در اين مورد قسم جارى نمىشود ؟\r\nجواب : آرى مدّعى عليه قسم مىخورد ، و برائت حاصل مىنمايد .\r\nسؤال 415 - تقاضامنديم فتواى شريف را در خصوص سؤالات زير بيان فرماييد :\r\nالف ) دينى بر عهدهء مديون براى دائن ثابت گرديده ، و چون دسترسى به مديون نبوده با اذن حاكم شرع مالى منقول ، كه مدّتى در يد و اختيار مديون بوده و در آن تصرّف به ظاهر مالكانه داشته ، براى پرداخت بدهى دائن توقيف مىگردد . شخص ثالثى مدّعى مالكيّت مال توقيف شده گرديده ، و ادلّهء شرعى نيز اقامه نموده كه قبل از آن كه مال در اختيار مديون قرار گيرد ، در مالكيّت وى ( شخص ثالث ) بوده است .\r\nلكن چگونگى انتقال مال به مديون احراز نگرديده ، و او مدّعى است مال به صورت امانت با اذن در تصرّف ، يا عاريه به مديون منتقل گرديده ، و دائن مدّعى مالكيّت مديون نسبت به مال مورد توقيف مىباشد . با توجّه به يد مديون ، آيا مىتوان دائن را منكر محسوب و قسم را متوجّه او دانست ؟ در اين صورت آيا مورد قسم به عدم انتقال مالكيت تعلّق مىگيرد ، يا به « عدم اطّلاع از انتقال مالكيّت » ؟ يا اين كه بايد معترض را منكر تلقّى ، و بالتّبع قسم را متوجّه او دانست ؟\r\nب ) آيا عقد رهن با مال عاريه توسّط مستعير بدون اذن معير و عدم اذن او بعد از اطّلاع ، صحيح است يا باطل ؟\r\nجواب الف : در صورتى كه بيّنهء شرعيّه شهادت بر ملكيّت شخص ثالث در\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nحال حاضر بدهد ، يد از درجهء اعتبار ساقط مىشود ، ولى اگر فقط شهادت دهند كه در گذشته مال شخص ثالث بوده كافى نيست ، و ادّعاى زوال يد قبول است ، و بايد قسم ياد كند .\r\nجواب ب : عقد رهن بدون اذن مالك جايز نيست .\r\nسؤال 416 - بايع ادّعا مىكند كه معامله إكراهى بوده ، ولى مشترى منكر اكراه است ، قول كدام مقدّم است ؟\r\nجواب : قول منكر مقدّم است ، مگر اين كه مدّعى بتواند با دليل شرعى ادّعاى خود را ثابت كند .\r\nسؤال 417 - زنى ادّعاى ازالهء بكارت توسّط مرد اجنبى را دارد ، و مرد منكر آن است . در اين حالت ، آيا براى ثبوت امورى نظير ارش البكارة و مهر المثل ( با وجود شرايط ) ، قواعد عمومى قضايى مربوط به مدّعى و منكر ، كارآيى دارند ؟ يا چون مسأله از لوازم ثبوت زناست ، تنها با اثبات زنا اين امور ثابت مىگردد ؟\r\nجواب : احكام مدّعى و منكر در اينجا نيز جارى مىشود .\r\n\r\nعلم قاضى\r\nسؤال 418 - لطفاً در مورد علم قاضى به سؤالات زير پاسخ دهيد :\r\nالف ) آيا قاضى مىتواند در مقام قضاوت به علم خود عمل كند ؟\r\nب ) در صورت مثبت بودن پاسخ ، آيا علم قاضى در تمام موارد حجّت است ؟\r\n( دعاوى جزايى ، مدنى ، حقّ اللَّه ، حقّ الناس ، جرايم جنسى و غير جنسى ) .\r\nج ) آيا منظور از قاضى ، قاضى مجتهد است ، يا قضات مأذون غير مجتهد را نيز شامل مىشود ؟\r\nد ) آيا بين حصول علم قاضى ، قبل از تصدّى امر قضا ، و بعد از آن از نظر حجيّت ، تفاوتى وجود دارد ؟\r\nجواب الف تا د : علم قاضى حجّت است ، مشروط بر اين كه از طريق حس يا مبادى قريب به حس ، مانند آنچه در قضاوتهاى حضرت على عليه السلام آمده ، باشد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبنابراين ، علم از طريق نظرى و ظنّى كافى نيست ، و فرقى ميان قاضى مأذون و غير مأذون نيست ؛ مشروط بر اين كه مأذون مطلق باشد .\r\nسؤال 419 - چنان چه مستند علم قاضى يكى از امور ذيل باشد ، آيا از نظر شرعى حجّت است ؟\r\n1 - اقرار يا شهادت كمتر از حدّ نصاب نزد قاضى .\r\n2 - گفتگوى غير رسمى متخاصمين در دادگاه ، تحقيقات محلّى و مانند آن .\r\n3 - محتويات و قرائن موجود در پرونده .\r\n4 - نظريّهء پزشكى قانونى ، كارشناس انگشت نگارى و مانند آن .\r\n5 - وجود عكس و فيلم از اشخاص در حين ارتكاب جرم ، يا نوار ضبط شده از مكالمات افراد كه مشتمل بر برخى اقرارها و اعترافات باشد .\r\n6 - استفاده از روشهاى نوين در كشف جرم ، يا به كارگيرى علومى مانند هيپنوتيزم .\r\nجواب : ما معتقديم كه اگر علم قاضى ناشى از امور حسيّه يا قريب به حس باشد ، معتبر است .\r\nسؤال 420 - در هنگام تعارض علم قاضى با اقرار و بيّنه كدام مقدّم است ؟\r\nجواب : علم قاضى ، در صورتى كه از مبادى حسيّه يا قريب به حس حاصل شده باشد ، مقدّم است .\r\nسؤال 421 - اگر قتلى تنها در حضور يك مرد ، يا يك زن واقع شود ، و بر اثر شهادت وى براى قاضى در خصوص وقوع قتل عمد يقين حاصل شود ، آيا مىتواند به استناد اين علم حكم صادر كند ، و يا قتل فقط از طرق خاص ، مانند بيّنه ، اقرار و قسامه ثابت مىشود ؟\r\nجواب : احتياط آن است كه بر ديه صلح كنند . مگر آن كه اولياى مقتول راضى به كمتر از آن شوند .\r\nسؤال 422 - آيا نظر كارشناسى زنان متخصّص ، مىتواند در خصوص قتل عمد ، مستند صدور حكم قصاص شود ؟ مثلًا دو نفر با دو وسيلهء قتّاله به زنى ضربه زده‌اند\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكه يكى از ضربه‌ها موجب قتل شده است ، حال با توجّه به حرمت معاينهء جسد زن توسّط مرد ، موضوع به متخصّصين زن ارجاع شده ، و آنها ضربه‌اى را كه موجب قتل شده مشخّص كرده‌اند . آيا بر اساس اين نظر ، فرد ضارب را مىتوان قصاص كرد ؟\r\nجواب : در صورتى كه از اخبار آنها علم حاصل شود مىتوان قصاص كرد .\r\nسؤال 423 - استفاده از نوار ضبط صوت و فيلم ، با توجّه به امكان مونتاژ و ايجاد تغيير در آن ، تا چه حدّ مىتواند دليل اثبات دعوا باشد ؟\r\nجواب : هيچ يك از اين امور به تنهايى دليل اثبات دعوا نيست ؛ مگر اين كه به قرائن واضح ديگرى ضميمه شود ، به طورى كه از مجموع آنها براى قاضى علم قطعى حاصل شود .\r\nسؤال 424 - چنان چه دخترى پس از وضع حمل مدّعى باشد كه فلان شخص با وى زنا نموده ، امّا متّهم منكر باشد ، بفرماييد :\r\n1 - اگر پزشكى قانونى در نتيجهء آزمايشهاى دقيق علمى ، طفل را به نامبرده منتسب كند ، آيا شرعاً اين نظر حجيّت دارد ؟\r\nجواب : اين گونه آزمايشها با توجّه به تخلّف‌هاى فراوانى كه دارد حجّت نيست .\r\n2 - در صورت حجيّت ، آيا مىتوان حدّ زنا را بر متّهم جارى نمود ؟\r\nجواب : از جواب بالا معلوم شد .\r\n3 - در فرض عدم اثبات اتّهام انتسابى و تقاضاى حدّ قذف از سوى مقذوف ، آيا حدّ قذف بر مدّعى زنا جارى مىگردد ؟\r\nجواب : اگر نتواند اثبات كند ، حدّ قذف جارى مىشود .\r\nسؤال 425 - در صورتى كه زنى اقرار به زنا كند ، و مدّعى شود از زنا حامله شده ، ولى متّهم ارتكاب چنين عملى را انكار كند ، بفرماييد :\r\nالف ) آيا آزمايش‌هاى پزشكى ( مانند . . ) مىتواند تحقّق زنا و باردار شدن زن از ناحيهء متّهم را اثبات كند ؟\r\nب ) چنانچه براى قاضى از اين طريق علم ، اطمينان ، يا ظنّ قوى حاصل شود ،\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nآيا مىتواند به اقتضاى آن عمل كند ؟\r\nج ) در صورت عدم وجود دليل كافى جهت اثبات حدّ زنا بر مرد ، آيا مىتوان به استناد آزمايش مذكور و اقرار متّهمه ( زانيه ) متّهم را به جهت ارتباط نامشروع به تعزير محكوم كرد ؟\r\nد ) آيا اثبات نَسَب كودك به مردى كه همسر اين زن نمىباشد ، و اقرار به زنا هم ندارد ، و منكر وجود اين انتساب مىباشد ، صرفاً به استناد آزمايش‌هاى پزشكى ( مانند . . ) ممكن است ؟\r\nه ) در صورتى كه براى قاضى از اين طريق علم ، اطمينان ، يا ظنّ قوى به رابطهء ابُوَّت و بُنُوَّت حاصل شود ، آيا مىتواند حكم به وجود نسب كند ؟\r\nجواب الف تا ه : اين گونه آزمايشات زنا را اثبات نمىكند ، و علم قاضى كه ناشى از آن باشد حجّت نيست ، و بر اساس آن نمىتوان بر متّهم حد و حتّى تعزير جارى كرد ، و نَسَب نيز با اين آزمايشات ثابت نمىشود .\r\nسؤال 426 - آيا نظريّه و شهادت پزشك در امور غير محسوس ( معاينات جهت ازالهء بكارت ، زنا و لواط ، تجزيهء خون جهت كشف جرم و غيره ) و محسوس از نظر شرعى حجّت است ؟\r\nجواب : نظر پزشك در اين گونه امور ، اگر از قرائن نزديك به حسّ باشد ، در صورتى حجّت است كه موجب علم و يقين قاضى گردد ، و در امور محسوس ، اگر داراى شرايط شهادت باشد ، حجّت است .\r\n\r\nتعارض اسناد و بيّنه\r\nسؤال 427 - دو نفر در متن اجاره‌نامه ، يا وصيّتنامه‌اى ، اختلاف دارند . شاهدِ زندهء عادلِ بالغ به حقيقت و صحّت و اصالت متن اجاره‌نامه ، يا وصيّتنامه ، شهادت شرعى مىدهد ، و اين شهادت شاهد معارضى نداشته و ندارد . مدّعى جهت جرح شاهد اظهار مىدارد كه : « بايستى اين متن به كارشناسى خط برود . » در صورت بروز اختلاف بين نظر شاهدِ عادلِ عالمِ بالغ ، و كارشناسى كه بر اساس موازين خود نسبت\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nبه صحّت و سقم موضوع خط و يا نوشته‌اى اظهار نظر مىنمايد ، قول كدام يك مقدّم است ؟\r\nجواب : هرگاه قرائن خلافى در مورد اسناد نباشد ، مقدّم بر بينه است .\r\n\r\nرشوه\r\nسؤال 428 - در بعضى مواقع افرادى كه براى كارى به كسى كمك نموده ، يا مشكل آنها را با توجّه به موقعيّتى كه دارند حل مىكنند ، در قبال اين كار وجهى به آنها پرداخت يا هديه‌اى به آنها داده مىشود . اين كار چه حكمى دارد ؟ آيا رشوه محسوب مىشود ؟\r\nجواب : چنانچه اين كار موجب تضييع حقّ ديگران نشود ، و صرفاً به عنوان هديه باشد ، جايز است .\r\nسؤال 429 - آقاى « الف » به آقاى « ب » مراجعه نموده ، و اظهار مىدارد كه كارش در فلان اداره گير كرده ، و نياز به سفارش دارد . آقاى « ب » ، كه صاحب نفوذ بوده ، و ارتباطى با آن اداره دارد ، سفارش آقاى « الف » را مىكند ، در مقابل اين سفارش ، پاداش يا وجهى را طلب مىكند ، يا قول آن را مىگيرد . حال اگر سفارش « ب » فقط جهت تسريع در انجام كار مربوطه بوده ، و آن كار نيز غير قانونى نبوده ، و خلافى صورت نگرفته ، آيا وجه مربوطه ، چه نقدى و چه غير نقدى ، مصداق رشوه است ؟\r\nجواب : در صورتى كه كار قانونى باشد ، و فقط تسريع صورت گيرد ، و مزاحمتى براى نوبت ديگران ايجاد نكند ، گرفتن حقّ الزّحمه براى غير كارمندان اشكالى ندارد .\r\n\r\nقضاوت غيابى\r\nسؤال 430 - در زمان گذشته ، و همچنين در پاره‌اى از كشورها ، مدّعى ادلّهء اثباتى خود را به حاكم داده و به دستور حاكم تصوير اين مدارك براى مدّعى عليه ارسال شده و پاسخ وى را مىخواهند . پس از وصول اظهارات مدّعى عليه ، چنانچه حاكم\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nموضوع را كافى بداند ، بدون احضار طرفين ، حكم لازم را صادر مىكند . آيا اين نوع روش دادرسى ، مباينتى با اصول و مبانى شرع مقدّس ندارد ؟\r\nجواب : در صورتى كه به خاطر كمبود وقت و مشكلات ديگر ، احضار طرفين ميسّر نشود ، استفاده از اين روش مانعى ندارد .\r\nسؤال 431 - رسيدگى غيابى در حقوق النّاس و امور غير مالى ، مانند طلاق ، در چه مواردى و با چه شرايطى جايز است ؟\r\nجواب : در صورتى كه دسترسى به طرف دعوى نباشد ، يا از حضور در دادگاه امتناع ورزد ، رسيدگى غيابى مانعى ندارد .\r\n\r\nتجديد نظر در حكم قاضى\r\nسؤال 432 - آيا متّهم مىتواند تقاضاى تجديد نظر و فرجام كند ؟\r\nجواب : حقّ تجديد نظر و فرجام خواهى منوط به اين است كه قاضى رأى نهايى را صادر نكرده باشد . همچنين در صورتى كه ثابت شود رأى قاضى مخالف شرع انور بوده است .\r\nسؤال 433 - اگر طرفين دعوا بر اساس حكم يك مجتهد جامع الشرائط ، يا حكميّت فرد ، يا افرادى كه شغلشان قضاوت نيست ، دعواى خود را ، و لو در دعواى قتل ، حل و فصل نمايند ، آيا با اين وصف طرفين دعوا مىتوانند از طريق محاكم صالحه در رابطه با همين مسأله مجدّداً اقامهء دعوا نمايند ؟\r\nجواب : در صورتى كه تراضى حاصل شده ، اقامهء دعوا معنا ندارد .\r\nسؤال 434 - با توجّه به اين كه امروزه بر اساس قانون ، برخى از احكام صادره از سوى قضات در مرحلهء بعد از صدور حكم قابليّت تجديد نظر داشته ، و ادلّهء مورد استناد قاضى توسّط مرجع بالاتر مورد بررسى و ارزيابى قرار مىگيرد ، بفرماييد :\r\n1 - چنانچه قاضى با استناد به علم خويش حكمى را صادر كند ، آيا از نظر شرعى موظّف است ، مستند علم خود را بيان كند ؟\r\n2 - در صورت لزوم ، چنانچه مستند علم قاضى مشاهدات وى باشد ، با توجّه به\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nاين كه معمولًا چنين مستندى قابل بررسى و ارزيابى در مرحلهء تجديد نظر نيست ، چه بايد كرد ؟\r\nجواب : در صورتى كه قاضى بر اساس اين امور حكم صادر كند ، تجديد نظر در آن مشكل است . بنابراين قضات مراحل پايين‌تر پيشنهاد كنند ، نه انشاى حكم ، تا دست مقامات بالاتر باز باشد ، و اگر قاضى معتمد و دقيقى باشد ، به مشاهده ، يا علم او مىتوان اعتماد كرد .\r\n\r\nاقامهء دعواى مسلمانان در دادگاههاى غير اسلامى\r\nسؤال 435 - اگر زيد بداند كه حق او با ظلم به شخص ديگرى استيفا مىشود ، آيا در اين صورت حق دارد به غير حاكم شرع رجوع كند ؟ مثلًا اگر چيزى در منزلش گم شود ، و بداند كه خادمش آن را سرقت كرده ، آيا جايز است خادمش را تحويل پليس دهد تا حقّش به او بازگردد ؟ با توجّه به اين كه مىداند پليس او را مورد ضرب و جرح و حبس قرار مىدهد ؟ آيا در اين مسأله بين خادم شيعه و غير شيعه فرقى هست ؟\r\nجواب : هرگاه مال مسروقه مال مهمّى باشد ، و مجازات خادم توسّط پليس شديد نباشد ، و راه گرفتن حق منحصر در اين كار باشد ، مانعى ندارد . و تفاوتى بين خادم شيعه و غير شيعه نيست .\r\nسؤال 436 - گاهى تشخيص موضوع روشن ، و معلوم است كه حق با زيد مىباشد ، ولى عمرو منكر اين حق است ، ولى گاه چنين نيست . آيا در اين صورت رجوع به غير حاكم شرع جايز است ؟\r\nجواب : اگر حق ثابت و روشن نباشد ، و در رجوع به حاكم غير شرعى احتمال اين باشد كه حق به غير صاحبش داده شود ، رجوع جايز نيست . مگر با رضايت طرفين ، و منحصر بودن راه در آن .\r\nسؤال 437 - در مواردى كه متداعين غير شيعه يا غير مسلمان بوده ، و در يكى از احوال شخصيّه ( ارث ، وصيّت ، نكاح و طلاق ) با يكديگر اختلاف داشته ، و به دادگاه اسلامى مراجعه كنند ، آيا دادگاه مزبور صلاحيّت ، يا الزام به رسيدگى دارد ؟ و در\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nصورت رسيدگى ، مبناى حكم قاضى ، احكام اسلامى خواهد بود ، يا مذهب يكى از اصحاب دعوى ؟ در صورت اخير ، اگر اصحاب دعوى داراى اديان يا مذاهب مختلف باشند ، ملاك حكم قاضى مذهب كدام يك از آنان خواهد بود ؟\r\nجواب : حاكم شرع مزبور مىتواند طبق مذهب شيعه ، يا طبق مذهب آنها در ميان آنان حكم كند . و اگر مذهب آنها مختلف است ، طبق شيعه قضاوت مىكند .\r\nسؤال 438 - اگر دو نفر با هم اختلافى داشته باشند ، و هر كدام طبق فتواى مرجع تقليدش حق با او باشد ، آيا در اين صورت براى قطع مادّهء نزاع مىتوان به حاكم غير شرعى رجوع كرد ؟\r\nجواب : آنها بايد در نزاع خود به حاكم شرعى رجوع كنند . و او طبق نظر خود حكم مىكند ، و براى طرفين پذيرش آن لازم است .\r\n\r\nسؤالات ديگر مسائل قضايى\r\nسؤال 439 - با عنايت به اين كه تقديم دادخواست به دادگاه‌ها از طرف مدّعى مستلزم مخارج زيادى ، از قبيل هزينهء تمبر دادرسى ، هزينهء كارشناسى ، هزينهء تهيّهء وسيلهء اجراى معاينهء محلّ ، و مانند آن مىباشد ، آيا دادگاه مىتواند ( در صورت وارد تشخيص دادن اصل دعواى خواهان ، ) علاوه بر اصل موضوع ، حكم به محكوميّت مدّعى عليه نسبت به پرداخت هزينه‌هاى مزبور بنمايد ؟\r\nجواب : اگر راه گرفتن حقّ منحصر به مراجعه به دادگاه بوده ، حق دارد هزينه‌هاى مزبور را نيز بگيرد .\r\nسؤال 440 - كتابهاى فقهى ، كه دلالت بر وجود نوعى هيأت منصفه و يا شبيه آن ، در پاره‌اى از محاكم رسيدگى به دعاوى در دوره‌هايى از تاريخ قضاى اسلامى داشته باشد ، كدامند ؟ چنانچه نمونه‌هاى تاريخى از برگزارى جلسات محاكمه با حضور فضلا و اهل علم كه در محضر قاضى تشكيل شده سراغ داريد ، به آنها اشاره نموده ، و منبع آن را مشخص فرماييد .\r\nجواب : مرحوم محقّق در كتاب شرايع ، كتاب القضاء به اين مسأله اشاره كرده ،\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nو صاحب جواهر رضوان اللَّه عليه بحث نسبتاً مشروحى در اين زمينه دارد . ( به جلد 40 جواهر الكلام ، صفحهء 77 ، مراجعه شود . )\r\nسؤال 441 - با توجّه به اين كه در سيستم حقوقى برخى كشورها نهاد هيأت منصفه وجود دارد ، و اين هيأت از ميان اقشار مختلف مردم انتخاب مىشود ، و در پاره‌اى از رسيدگىهاى قضايى شركت مىكند ، و احراز مجرميّت متّهم را ، كه در حقيقت احراز موضوع است ، به نمايندگى از جامعه بر عهده دارد ، لطفاً نظرتان را در مورد هيأت مذكور در دو فرض زير بيان كند :\r\nالف ) قاضى مكلّف به تبعيّت از نظر آنان در مورد اعلام مجرميّت يا برائت متّهم باشد .\r\nب ) نظر هيأت منصفه به صورت مشورت با قاضى براى كشف حقيقت باشد ، و الزام‌آور نباشد .\r\nجواب : هيأت منصفه مىتواند به دو صورت عمل كند :\r\nيكى به صورت گروه مشاور ، و رأى نهايى به نظر قاضى باشد .\r\nدوّم در مسائلى كه كارشناسى موضوعى لازم دارد ، و احتياج به تخصّص در اين كارشناسى است ، چنانچه افراد خبرهء ثقه كارشناسى كنند ، نظر آنها براى قاضى در موضوعات محترم است .\r\nسؤال 442 - از آنجا كه قانون مجازات اسلامى از شرع انور الهام گرفته ، و قانون‌گذار در مقام تدوين قانون با تمسّك به منابع معتبر فقهى شيعه مبادرت به انشاى قانون نموده ، در باب تعزيرات حكومتى پاسخ به سؤالات زير مورد نياز است :\r\n1 - با توجّه به سياق مادّهء 16 قانون مجازات اسلامى در باب تعريف تعزير ، منظور از جملهء « به نظر حاكم واگذار شده است » چيست ؟ آيا مراد از حاكم ، حاكم شرع است ، يا قاضى محكمه ؟\r\nجواب : منظور حاكم شرع است . و اگر قاضى محكمه مجتهد باشد ، يا مأذون در اين گونه امور نيز باشد ، حقّ تعيين تعزير را از نظر كيفيّت و كميّت به تناسب ميزان جرم دارد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n2 - آيا متولّيان امور رسيدگى به تعزيرات حكومتى ، مأذون از طرف حاكم شرع مىباشند ؟\r\nجواب : از جواب بالا معلوم شد .\r\n3 - با توجّه به اين موضوع كه متصدّيان و متولّيان شعب تعزيرات حكومتى از طرف وزير دادگسترى منصوب مىشوند . آيا صلاحيّت آنان جهت رسيدگى و صدور حكم در باب مسائل تعزيرات حكومتى ، محلّ اشكال است ؟\r\nجواب : از جواب بالا معلوم شد .\r\n4 - از آنجا كه سازمان تعزيرات حكومتى زير نظر قوّهء مجريّه اداره مىگردد ، و بر اساس مصوّبات مجمع تشخيص مصلحت نظام ، صلاحيّت رسيدگى به امور محوّله را دارد ؛ آيا تصميمات صادره ، قضايى تلقّى مىگردد ، يا جزء تصميمات ادارى مىباشد ؟\r\nجواب : تعزير در همه جا جزء احكام قضايى است . ولى اگر ضوابطى براى آن از سوى دستگاه قضايى تعيين گردد ، و براى اجرا در اختيار ديگران قرار گيرد ، جزء وظايف اجرايى محسوب خواهد شد . مثلًا اگر گفته شود : « براى حمل يا فروش هر گرم ترياك فلان مقدار جريمه بايد گرفته شود . » تعيين اين ضابطه حكم قضايى است ، و عمل به آن در مورد مجرمين ، حكم اجرايى است .\r\n5 - با عنايت به اصل شصتم قانون اساسى كه اشعار مىدارد : « اعمال قوّهء مجريّه ، جز در امورى كه در اين قانون مستقيماً بر عهدهء رهبرى گذارده شده ، از طريق رئيس جمهور و وزرا است » ؛ آيا رؤساى شعب تعزيرات حكومتى منصوب از طرف قوّهء مجريّه ، كه مأذون از ناحيهء رهبرى مىباشند ، صلاحيّت فصل خصومت ، رسيدگى ، صدور حكم و اعمال مجازات را دارند ، يا بايستى مأذون از ناحيهء رئيس قوّهء قضائيّه باشند ؟\r\nجواب : در صورتى كه تعيين ضوابط از سوى قوّهء قضائيّه شده باشد ، نصب آنها براى اجرا از سوى قوّهء مجريّه مانعى ندارد .\r\nسؤال 443 - چنانچه مأموران انتظامى گزارش نمايند كه اشخاصى در منزل مسكونى خود در حال ارتكاب اعمال منافى عفّت مىباشند ، آيا قاضى محكمه\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمىتواند مجوّز ورود به محلّ را صادر نمايد ؟\r\nجواب : مادام كه به صورت يك توطئه و فساد گسترده در نيايد ، ورود به محلّ و تجسّس جايز نيست .\r\nسؤال 444 - لطفاً به دو سؤال زير پاسخ فرماييد :\r\n1 - ايجاد زمينه و بسترسازى جرم و گناه چه حكمى دارد ؟\r\n2 - اگر بسترسازى و ايجاد زمينهء جرم و گناه از طريق محاكم قضايى ، يا ضابطين قضايى صورت گيرد . چه حكمى دارد ؟ توضيح اين كه فردى را ترغيب و تشويق به پرداخت وجهى ، تحت هر عنوان كنند ( با صرف نظر از تحقّق يا عدم تحقّق آن ) تا موجبات گرفتارى فرد يا افرادى را فراهم آورند ، اين عمل فى نفسه از نظر شرع مقدّس اسلام چه حكمى دارد ؟\r\nجواب : بسترسازى جرم و گناه شرعاً جايز نيست ؛ خواه از سوى محاكم باشد ، يا غير محاكم ؛ مگر در مواردى كه خطرى از سوى كسى يا گروهى احساس شود ، مثل قاچاقچيان موادّ مخدّر و امثال آنها .\r\nسؤال 445 - در فقه اسلامى مرور زمانهايى وجود دارد كه برخى از آنها به شرح زير است :\r\n1 - مرور زمان امحا و تخريب گورستان يك صد سال ( پنجاه سال هم شنيده‌ام ) .\r\n2 - مرور زمان شوهر مفقود الاثر براى زوجه هفت سال .\r\n3 - مرور زمان اشياى گمشده و مسكوكات هفت سال .\r\n4 - مرور زمان تحجير ( سنگ‌چين كردن پيرامون زمين باير ، يا موات به منظور مالكيّت ) يك سال .\r\n5 - مرور زمان غصب يك سال ( كه اگر صاحب مال مغصوبه مراجعه كند مىتواند ادّعاى غصب كند ، و بعد از انقضاى مدّت مزبور غصب معنا پيدا نمىكند . چون اين مدّت دليل بر اغماض يا رضايت يا اعراض مالك است ؛ ولى به نحو ديگرى مىتواند مال خود را مطالبه كند . )\r\n6 - مرور زمان املاك بلا صاحب ؛ مجهول المالك ، يا مجهول المكان ، يا املاكى كه\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاز آنها اعراض شده و متروك مانده‌اند . بر حسب عرف جامعه به نظر حاكم شرع ( علم قاضى ) است . ولى بايد زمانى داشته باشد . ( اين مرور زمان در قانون 20 سال مىباشد . )\r\nنظر حضرتعالى در مرور زمانهاى مذكور چيست ؟\r\nجواب : مروز زمان در امحا و تخريب گورستان وجود ندارد ، مگر وقتى كه گورستان متروكه شود ، و استخوانها خاك گردد . در مورد همسر مفقود الاثر چهار سال از زمان مراجعه به حاكم شرع است . در اشياى گمشده بايد تا يك سال به دنبال صاحب آن بگردند ، اگر پيدا نشد مىتوانند آن را به شخص نيازمندى بدهند .\r\nدر تحجير و غصب و املاك بلا صاحب مرور زمان وجود ندارد ، بلكه معيار آن است كه يقين به اعراض صاحب اصلى پيدا كنيم ؛ خواه يقين در يك روز پيدا شود ، يا پنجاه سال . البتّه مرور زمانهاى ديگرى هم داريم ؛ مثلًا كسانى كه دو سال در مكّه بمانند به حكم اهل مكّه مىشوند ، و حجّ آنها حجّ افراد است . و اشخاصى كه يك سال يا بيشتر در محلّى براى تحصيل ، يا كسب و كار مىمانند ، آنجا به حكم وطن آنها مىباشد .\r\nسؤال 446 - در جرائمى ، كه دو يا چهار بار اقرار شرعى معتبر است ( مثل سرقت و زنا ، ) اگر متّهم در اوّلين جلسهء دادگاه ، منكر سرقت ، يا قبل از اقرار چهارم در مثل زنا منكر اتّهام خود باشد ، آيا تشكيل جلسات بعدى ، و استماع اقرار يا انكار بعدى نيز لازم است ؟ يا اين كه قاضى مىتواند با انكار اوّليّه ، و با توجّه به اين كه حتّى در صورت اقرار در جلسات بعدى ، نصاب اقرارها كامل نمىشود ، حكم به برائت وى صادر نمايد ؟\r\nجواب : قاضى موظّف نيست در جلسات متعدّد متّهم را احضار و از او سؤال كند . هرگاه در جلسهء اوّل انكار كرد و دليلى وجود نداشت ، حكم به برائت مىكند .\r\nسؤال 447 - نظر به اين كه براى قاضى جايز نيست به يكى از طرفين دعوا ، يا به هر دو تلقين كند ، آيا مىتواند طرفين دعوا را به مقرّرات و احكام شرع مقدّس آشنا كند ؟ اگر پس از اين ارشاد و آشنايى طرفين به موازين و مقرّرات جاريه ، در خواست\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nقسم نشود ، آيا حكم برائت مفهومى دارد ؟ با در نظر گرفتن اين كه در قانون فعلى نيز قيد شده كه در صورت عدم وجود مدارك يا شواهد ، مدّعى عليه با قسم شرعى تبرئه خواهد شد ، و در صورت انصراف از تقاضاى سوگند ، دادگاه با توجّه به ساير مستندات به دعوا رسيدگى نموده ، و رأى مقتضى را صادر مىنمايد .\r\nجواب : بيان احكام شرع براى طرفين دعوا ، داخل در مسألهء تلقين حرام نيست .\r\nسؤال 448 - اگر كسى بر عليه ديگرى شكايت نمايد ، امّا در نهايت نتواند ادّعاى خود را ثابت كند ، و به واسطهء شكايت ، وقت مدّعى عليه تلف شده ، و متحمّل ضرر مالى و آبرويى شود ، لطفاً بفرماييد :\r\n1 - آيا مدّعى عليه مىتواند شاكى را به جرم افترا و اضرار ، تحت تعقيب قرار دهد ، و بر عليه او شكايت نمايد ؟\r\nجواب : اگر ضرر قابل ملاحظه‌اى بر او وارد شود ، حق دارد شكايت كند .\r\n2 - آيا مىتوان از ادلّهء قذف تنقيح مناط كرد ، تا به محض اين كه شاكى نتوانست اتّهام متّهم را ثابت كند ، جرم افترا براى وى ثابت شود ؟\r\nجواب : اين ، نوعى قياس است و جايز نيست .\r\n3 - آيا مىتوان بين جايى كه شاكى خود را مُحِقّ مىدانسته ، و مواردى كه چنين نبوده ، فرق قائل شد ؟ در صورت چنين فرقى ، آيا متّهم بايد ثابت كند كه هدف شاكى اضرار بوده ، يا شاكى بايد ثابت كند كه هدفش اضرار نبوده است ؟\r\nجواب : در اين مسأله دخالتى ندارد ؛ معيار ايجاد اضرار است .\r\nسؤال 449 - در مادّهء هفت قانون مجازات اسلامى آمده است كه : « هر ايرانى كه در خارج ايران مرتكب جرمى شود و در ايران يافت شود ، طبق قانون جزاى جمهورى اسلامى ايران مجازات مىشود . » با توجّه به اين كه از مادّهء مذكور چنين استفاده مىشود كه اين حكم در مورد مطلق جرايم ارتكابى در خارج ، ( اعمّ از اين كه جرم ارتكابى در خارج مورد رسيدگى قرار بگيرد يا قرار نگيرد ) جارى است ، نظر حضرتعالى در مورد هر كدام از فروض ذيل چيست ؟\r\n1 - اگر فردى ايرانى در كشورى غير اسلامى مرتكب جرم شود ، حكم قضيّه چيست ؟\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nجواب : بايد طبق قانون اسلامى مجازات شود .\r\n2 - اگر فردى ايرانى در كشورى اسلامى ، مرتكب جرمى شود ، حكم قضيّه چيست ؟\r\nجواب : مانند جواب سابق است ، و اصولًا تأثيرى در مجازات ندارد ؛ مگر در موارد بسيار نادر .\r\nسؤال 450 - در برخى موارد كه از محضر مبارك حضرتعالى استفتا شده ، پاسخ فرموده‌ايد ، « مصالحه نمايند » منظور از مصالحه چيست ؟ آيا قاضى محكمه نيز بايد نقشى در اين مصالحه داشته باشد ، يا نبايد مداخله كند ؟ و چنانچه طرفين با هم مصالحه ننمايند ، تكليف دادگاه چيست ؟\r\nجواب : قاضى مىتواند به عنوان مصلح بين الناس ( نه به عنوان قضاوت ) در اين گونه موارد دخالت كند .\r\nسؤال 451 - اگر نظرِ قاضىِ مجتهد جامع الشرائط بر خلاف قانون ، ولى مبتنى بر نظريّهء مشهور فقها باشد . ( مثلًا قانون ، ضمان را نقل ذمّه دانسته ، ولى وى ضمّ ذمه به ذمّه مىداند ) چگونه بايد عمل كند ؟ آيا مىتواند از صدور حكم خوددارى كرده ، و موضوع را به قاضى ديگر محوّل كند ؟\r\nجواب : مانعى ندارد .\r\nسؤال 452 - چنانچه قاضى با توجّه به پرونده ، شهادت شهود و قرائن و امارات ديگر ، حكمى صادر نمايد ، و آن حكم منطبق با واقعيّت نباشد ، هر چند قاضى تمام سعى و تلاش خود را در كشف حقيقت نموده باشد ؛ آيا مسئوليّتى بر عهدهء قاضى هست ؟\r\nجواب : در صورتى كه قاضى تلاش خود را بكند ، عند الله معذور است ، و فى الحديث\r\n« للمصيب اجران ، و للمخطئ اجرٌ واحد » .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\nفصل شانزدهم : احكام بيع\r\n\r\nتجارتهاى حرام و باطل\r\n\r\n1 - فيلمها و عكسهاى مبتذل\r\nسؤال 453 - اخيراً تهيّه و توزيع تصاوير مهيّج شهوت در شكلهاى مختلف و بعضاً به بهانهء عرضهء آثار هنرى و عرفانى ، بر روى كاشيها ، لباسها ، كارتهاى تبريك و مانند آن ، شايع گرديده است ؟ نظر مبارك نسبت به موارد ذيل چيست ؟\r\nالف ) خريدوفروش اين گونه تصاوير چه حكمى دارد ؟\r\nب ) وظيفهء فروشندگان نسبت به محو تصاوير مبتذل ، كه بر روى اجناسى مانند لباس ، صابون ، بسته‌هاى شيرينى و امثال اينهاست ، چيست ؟\r\nج ) مزد كارگران و بنّاها در قبال نصب كاشيهايى كه منقّش به اين گونه تصاوير مىباشد ، چه حكمى دارد ؟\r\nد ) آيا نصب تصاوير مذكور در معرض ديد افراد جايز است ؟\r\nجواب : استفاده از تصاوير مبتذل و فسادانگيز ، به هر نحو كه باشد ، جايز نيست ، و ترويج آن نيز شرعاً ممنوع است ، و مزد گرفتن در برابر آن مجاز نمىباشد ، و چنانچه بتوانند بايد آن را محو كنند .\r\nسؤال 454 - فرشها و كوبلن‌هايى با تصاوير زنان سر برهنه ، يا رقّاصىهاى دسته جمعى بافته مىشود ، همچنين عكسهاى مينياتورى با همين مضامين كشيده مىشود . تهيّه ، توليد ، خريد ، فروش و نصب آنها در منازل يا مغازه‌ها چه صورتى دارد ؟\r\nجواب : با توجّه به اين كه اين عكسها ترويج فساد است ، توليد و خريدوفروش و نگهدارى آن اشكال دارد .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n\r\n2 - نوارهاى صوتى و تصويرى مبتذل ( موسيقى )\r\nسؤال 455 - متأسّفانه نوارهاى ويديوئى محتوى فيلم‌هاى مبتذل ، اعم از موسيقى ، آواز ، رقص زنان يا مردان ، يا زن و مرد ، بلكه بالاتر نوارهايى كه عمل زناشويى را نمايش مىدهد ، به وفور در بازار يافت مىشود ! و از طرفى ، در بعضى از محافل شايع شده كه چون به صورت پخش غير مستقيم است اشكالى ندارد ، يا اگر محرّك نباشد ، حرام نيست ! لطفاً در اين زمينه به سؤالات زير پاسخ فرماييد :\r\n1 - خريدوفروش و نگهدارى اين نوارها ، و نگاه كردن به اين فيلمها چه حكمى دارد ؟\r\n2 - آيا بين پخش مستقيم و غير مستقيم در فرض مزبور تفاوتى است ؟\r\n3 - آيا جمع‌آورى و از بين بردن آنها واجب است ؟ در صورت وجوب ، اين كار ، بر عهدهء چه كسى است ؟\r\n4 - در صورتى كه از شخصى به دليل خريد ، يا فروش ، يا نگه‌دارى ، اين گونه نوارها ، يا ديدن فيلمهاى محتوى آن ، به دادگاه شكايت كند ، مجازات آن چيست ؟\r\nجواب 1 تا 4 : خريدوفروش و نگهدارى و نگاه كردن به اين گونه فيلمها حرام است ؛ خواه مستقيم باشد يا غير مستقيم ، و بر حاكم شرع لازم است كه آنها را جمع‌آورى كرده و از بين ببرد ، و اين كار تعزير دارد .\r\nسؤال 456 - مدّتى است پيرامون موسيقى تحقيقاتى را آغاز نموده ، لكن به مشكلى برخوردم ، كه تاكنون برايم حلّ نشده است . بنده به لحاظ عقلى نتوانستم خود را قانع كنم ، كه اسلام مطلق موسيقى را حرام كرده باشد . و اگر چنين است ، بايد ملاك و معيارى داشته باشد . اين بود كه به كتب فقهى و فتاواى بعضى از علماى بزرگوار مراجعه نمودم . متوجّه شدم كه در مورد حرمت موسيقى ، اختلاف نظر وجود دارد . از ظاهر عبارت شيخ در مكاسب به دست مىآيد ، كه ايشان موضوع حرمت را لهو مىداند ؛ امّا بعضى از بزرگواران ، خصوصاً امام راحل قدس سرّه طرب را معيار آن ذكر مىكنند . با توجّه به مطالب بالا ، خواهشمند است بيان فرماييد : آيا حرمت موسيقى به خاطر مطرب بودن است ، كه بر اثر مرور زمان ( مثل شطرنج ) تغيير پيدا كرده و\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nتبديل به لهو شده است ؟ يا از همان ابتدا موضوع و عنوان حرمت موسيقى ، لهو بوده و هست ؟ در اين صورت نظر علماى بزرگوار مبنى بر مطرب بودن را چطور توجيه مىكنيد ؟\r\nجواب : بعيد نيست آنچه فقها و مراجع در اين زمينه مىگويند ، غالباً به يك ريشه بازگردد ، هر چند اختلافى در الفاظ آنها وجود دارد . و آن همان است كه ما قبلًا گفته‌ايم : آهنگهايى وجود دارد كه در مجالس فساد نواخته مىشود ، و در كنار آن غالباً هرزگىهاى ديگر وجود دارد . آهنگهايى كه گاهى از آن به موسيقى مبتذل ، و گاه فسادانگيز ، و گاه مطرب ، تعبير مىشود . اين آهنگها هر جا ، و با هر محتوايى باشد ، حرام است ؛ ولى آهنگهاى ديگرى هست كه چنين نيست . مانند آهنگهاى معروفى كه اشعار مختلف مذهبى ، مرثيه‌ها و موزيكهاى نظامى و ورزشى با آن نواخته مىشود ، اينها حرام نيست ؛ چرا كه در تعريف قسم اوّل نمىگنجد . البتّه مصاديق مشكوكى هم وجود دارد كه به درستى شناخته نمىشود ، كه آيا از قسم اوّل است ، يا از قسم دوّم ؟ و نظر به اين كه در شبهات تحريميّهء مصداقيّه اصل بر برائت مىباشد ، در مصاديق مشكوك برائت جارى مىشود .\r\nسؤال 457 - گفته مىشود : « گوش دادن به دو نوع از موسيقى شرعاً اشكال دارد ؛ صداى زن ، و ديگرى آهنگ مطرب ؛ يعنى آهنگى كه انسان را از حالت طبيعى خارج مىسازد .\r\nالف ) در خصوص مورد اوّل ؛ يعنى گوش دادن مرد به آواز زن مشكلى نيست ، ولى آيا گوش دادن آواز زن براى زن هم حرام است ؟\r\nب ) در مورد دوّم بايد بگويم كه هيچ گونه آهنگى نمىتواند مرا از حالت طبيعى خارج سازد . گوش دادن به نوار موسيقى ، چه با كلام و چه بىكلام ، چه غمگين و چه غير غمگين ، براى من چه حكمى دارد ؟\r\nجواب الف : چنانچه آهنگ و صدا مناسب مجالس لهو و فساد باشد ، براى زنان هم جايز نيست .\r\nجواب ب : معيار ، افراد و اشخاص نيستند ، بلكه كليّهء آهنگهاى متناسب با\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمجالس لهو و فساد براى همه حرام است ، خواه انسان را از حالت طبيعى بيرون ببرد يا نبرد .\r\nسؤال 458 - خريد ، فروش ، توزيع و تكثير نوارهاى موسيقى غير مجاز ، و عكسهاى مبتذل و مستهجن چه صورت دارد ؟ پولى كه از اين راه كسب مىشود ، چگونه است ؟\r\nجواب : تمام اينها حرام است .\r\nسؤال 459 - استفاده از نوارهاى تصويرى مبتذل و مستهجن توسّط زن و شوهر ، جهت تهييج قوّهء شهويّه ، بدون اين كه مفاسد ديگرى بر آن مترتّب گردد چه حكمى دارد ؟ آيا كسى كه اين گونه نوارها را به منظور فوق نگهدارى مىكند ، قابل تعزير است ؟\r\nجواب : اشكال دارد و قابل تعزير است ؛ ولى در مرحلهء اوّل در اين گونه موارد در مقام تعزير بايد به اخطارهاى لفظى قناعت كرد .\r\nسؤال 460 - لطفاً در مورد موسيقى به سؤالات زير پاسخ دهيد :\r\n1 - آيا موسيقى اصالتاً موضوع حكم قرار گرفته ، يا تابع غنا مىباشد ؟\r\n2 - آيا موضوع عرفى است ، يا حدّ خاصّ شرعى دارد ؟\r\n3 - اگر با عرف است ، كدام عرف معيار است ؟ عرف عامّ ، يا عرف مؤمنين ، يا موسيقىدانان و آهنگ‌سازان ، يا عرف فقها و مفتيان ؟\r\n4 - لطفاً حدّ و حدود موسيقى مجاز غير غنايى را بيان نماييد . آيا اين حدود در مورد موسيقىهاى محلّى و سنّتى است ، يا در مورد موسيقىهاى خارجى و به خصوص كلاسيك هم موضوعيّت دارد ؟\r\n5 - نقش طرب در تحقّق موسيقى حرام چگونه است ؟\r\nجواب : پاسخ تمام سؤالات شما به شرح زير است : كلّيّهء صداها و آهنگهايى كه مناسب مجالس لهو و فساد است حرام ، و غير آن حلال است ، و تشخيص آن با مراجعه به اهل عرف خواهد بود . و امّا آلات و ابزار موسيقى ، آنچه مربوط به موسيقى حرام است ، يعنى غالباً با آن موسيقى حرام نواخته مىشود ، توليد و خريدوفروش و ارائهء تصوير آن در وسايل ارتباط جمعى حرام مىباشد . ولى آلات\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nمشتركه ، يا آنچه غالباً موسيقى حلال با آن نواخته مىشود ، در جهات فوق اشكالى ندارد .\r\nسؤال 461 - متأسّفانه در يكى دو سال اخير ، عدّه‌اى براى عروسى فرزندان خود از افرادى به نام « مُطرِب » كه داراى ابزار و آلات موسيقى بوده ، و در عروسىها ضمن آواز خواندن به رقص و پايكوبى نيز مىپردازند ، دعوت به عمل مىآورند ! با توجّه به آثار منفى حضور مطربان ، دعوت از چنين افرادى و پول دادن به آنها شرعاً چه حكمى دارد ؟\r\nجواب : دعوت كردن از مطرب حرام است ، و پول دادن به آنها گناه ديگرى است . علاقه‌مندان به اسلام و شيعيان اهل بيت اطهار عليهم السلام بايستى از اين اعمال پرهيز كنند .\r\nسؤال 462 - با توجّه به گسترش موسيقى در جامعه ، خصوصاً در بين جوانان ، حكم موارد ذيل را از نظر شرعى بيان فرماييد :\r\nالف ) با توجّه به اين كه اكثر آلات موسيقى كاربردهاى مشترك بين حلال و حرام دارند ، حكم خريد ، فروش ، نگهدارى ، آموزش ، يادگيرى و استفادهء از آنها چيست ؟\r\nب ) آيا تعريف غنا از نظر شرعى بر آوازه‌خوانىهاى رايج ، كه يك فرد متن شعر يا نثر را با آواز خوش مىخواند قابل تطبيق است ؟ آيا محتواى متن هم دخالتى در حكم شرعى دارد ؟\r\nج ) مجلس حرام به چه مجلسى گفته مىشود ؟ آيا هدف و انگيزهء برگزار كنندگان و شركت كنندگان در تعيين مصداق دخالت دارد ؟ يا صِرف وقوع عمل حرام در مجلسى ، آن را تبديل به مجلس حرام مىكند ؟\r\nد ) با توجّه به حكم مسألهء فوق ، منظور از مناسبت آهنگ يا غنا با مجلس حرام ، آيا اختصاص آن صرفاً به مجلس حرام است ( يعنى اين آهنگ فقط در اين گونه مجالس نواخته مىشود ) يا به صرف نواختن آهنگ در مجلس حرام ، مناسبت با مجلس حرام تحقق پيدا مىكند ؟\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nجواب الف تا د : كليّهء صداها و آهنگهايى كه مناسب مجالس لهو و فساد است حرام ، و غير آن حلال است ، و تشخيص آن با مراجعه به اهل عرف خواهد بود .\r\nمنظور از مناسبت با مجلس لهو و فساد آن است كه اين گونه آهنگ‌ها ، صرف نظر از محتوا ، غالباً در آن گونه مجالس نواخته مىشود و نيّت تشكيل‌دهندگان در آن تأثير ندارد ، و منظور از آلات مشتركه آلاتى است كه به طور گسترده هم در مجالس حرام و هم در مجالس حلال از آن استفاده مىشود .\r\nسؤال 463 - آيا حكم جواز غنا در مجلس زفاف و عروسى ، در مجلس شب عقد نيز جارى است ؟\r\nجواب : تفاوتى بين شب عقد و عروسى و ساير شبها نيست ، و آهنگها و موسيقىهاى مناسب مجالس لهو و فساد ، در هر حال حرام است .\r\nسؤال 464 - نظر به ابهامات و پرسشهايى كه در خصوص چگونگى مواجه افكار عمومى با موسيقى و آواز زنان مطرح است ، سؤالات ذيل تقديم حضور مىگردد .\r\n1 - اجراى آواز بانوان به صورت تك‌خوانى و هم آوايى چه حكمى دارد ؟\r\n2 - پرداختن زنان به موسيقى و آواز تا چه حد مجاز مىباشد ؟\r\n3 - آواز بانوان به چه نحوى و در چه مكانهايى مجاز مىباشد ؟\r\n4 - آيا پخش و انتشار موسيقى و آواز بانوان مجاز است ؟\r\nجواب 1 تا آخر : كليّهء آهنگها و صداهايى كه مناسب مجالس لهو و فساد است حرام ، و غير آن جايز است ، و فرقى در اين قسمت ميان مرد و زن نيست ، ولى خوانندگى نوع مباح براى زنان در صورتى جايز است كه مجلس مخصوص به جنس خودشان باشد . خواه دسته جمعى بخوانند ، يا به تنهايى . جوانان عزيز بايد توجّه داشته باشند كه سيل تهاجم فرهنگى غرب نبايد ما را مرعوب سازد ، و تصوّر كنيم ما بايد خود و احكام دين خود را بر فرهنگ آنها تطبيق دهيم ؛ زيرا فرهنگ غرب گام به گام جوانان را به سوى ابتذال كامل پيش مىبرد ، و آنها را از درون تهى مىسازد ، و به اين ترتيب هر گونه مانع را كه بر سر راه مطامع آنهاست بر مىدارد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\n3 - رقص\r\nسؤال 465 - تعريف رقص از نظر شرعى چيست ؟ و حكم آن به نظر حضرتعالى چه مىباشد ؟\r\nجواب : تنها رقص زن براى شوهرش جايز است ، و بقيّه اشكال دارد ، و رقص يك امر عرفى است ، و آن حركات موزونى است كه افراد مطّلِع تصديق كنند مصداق رقص است ، و اگر مصاديق مشكوكى پيدا كرد حرام نيست .\r\nسؤال 466 - با توجّه به اين كه به جز رقص همسر براى همسر ، بقيّهء رقص‌ها اشكال دارد ، لطفاً بفرماييد : پولى كه به عنوان شاباش در مجالس رقص ، به ويژه عروسىها ، به كسى كه مىرقصد مىدهند ، براى دهنده و گيرندهء آن ، از نظر شرعى چه حكمى دارد ؟\r\nجواب : دادن و گرفتن اين پول‌ها جايز نيست .\r\nسؤال 467 - دست افشانى چه حكمى دارد ؟\r\nجواب : اگر منظور از دست افشانى رقص است ، رقص حرام است ؛ مگر رقص زن براى همسرش .\r\n\r\n4 - دست زدن\r\nسؤال 468 - آيا دست زدن هماهنگ و مرتّب ، يا نامرتّب ، در مجالس مولودى ائمّهء اطهار عليهم السلام جايز است ؟ آيا با احترام و قداست اين مجالس سازگار است ؟ شركت در اين مجالس ، كه جهت اظهار شادى به دست زدن مشغول مىشوند ، چه حكمى دارد ؟\r\nجواب : كف زدن مانعى ندارد ؛ امّا در مساجد و حسينيّه‌ها بايد ترك شود .\r\nسؤال 469 - حكم كف زدنِ هماهنگ و مرتّب يا نامرتّب به صورت مطلق ، و در هر مجلسى ( عروسى ، مهمانى ، مولودى و مانند آن ) و در هر مكانى اعمّ از مسجد ، حسينيّه ، منزل و مانند آن ، جهت اظهار شادى و سرور ، يا تشويق ، چيست ؟\r\nجواب : از جواب سابق معلوم شد ؛ ولى توجّه داشته باشيد كه افراط در هيچ كارى شايسته نيست .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nسؤال 470 - معمولًا در مراسم عيد الزهرا كف زدن ، پايكوبى ، رقص و حتّى امورى را كه جميع فقها صريحاً فتوا به حرمت آن داده‌اند ، را مستند به حديث رفع القلم كه ذيلًا به آن اشاره مىشود ، جايز مىدانيد ؟\r\n« وَ امَرْتُ الْكِرامَ الْكاتِبينَ انْ يَرْفَعُوا الْقَلَمَ عَنِ الْخَلْقِ كُلِّهِمْ ثَلاثَةَ ايَّامٍ مِنْ ذلِكَ الْيَوْمِ ، وَ لا اكْتُبُ عَلَيْهِمْ شَيْئاً مِنْ خَطاياهُمْ كَرامَةً لَكَ وَ لِوَصِيِّكَ » « 1 »\r\nآيا اين نوع احاديث از نظر سند معتبر است ؟ و بر فرض اعتبار معناى حديث چيست ؟\r\nجواب : اين روايت از نظر سند اعتبارى ندارد ؛ به علاوه مخالف كتاب اللَّه است ، و معاذ اللَّه كه ائمّهء معصومين عليهم السلام اجازهء ارتكاب گناه به افراد در اين ايّام يا غير اين ايّام داده باشند . و بر فرض اعتبار ، معناى حديث اين است كه اگر كسى لغزشى از او سر زد خداوند او را مىبخشد ، نه اين كه عمداً آلودهء گناه شود .\r\n\r\n5 - قمار\r\nسؤال 471 - با عنايت به اهميّت ورزش از ديدگاه اسلام ، و توسعهء اماكن و فضاهاى ورزشى و فرهنگى ، و به منظور پيشگيرى از تهاجم و شبيخون دشمن ، و با توجّه به اين كه ورزش و حركات جسمانى موجب نشاط جسمى و روحى انسان ، و مقدّمهء تحصيل سلامتى و حفظ و تداوم آن در جامعهء اسلامى است ، خواهشمند است نظريّه شرعى خود را نسبت به راه‌اندازى ورزش بيليارد اعلام نماييد .\r\nجواب : هرگاه بازى مذكور از عنوان آلت قمار خارج شده باشد ، و در نزد تودهء مردم به عنوان يك سرگرمى يا ورزش شناخته شود ، بازى با آن بدون برد و باخت مالى اشكالى ندارد . در غير اين صورت جايز نيست .\r\nسؤال 472 - در اثر كمبود امكانات تفريحى و سرگرمى ، با در اختيار داشتن يك دست ورق ( پاسور ) براى سرگرم كردن و گذاردن وقت ، خود را مشغول كرده‌ايم . امّا\r\n\r\n\r\n","description":"","footnote":"\r\n( 1 ) بحار الانوار ، جلد 31 ، صفحهء 125 .\r\n","page_name":" 158 ","page_number":158},
  {"content":"\r\n\r\nاين اوراق توسّط بازرسى كارخانه توقيف ، و ما متّهم به قمار بازى شده‌ايم . با توجّه به كمبود امكانات و گذراندن وقت به صورت كسل‌كننده ، لطفاً نظر خود را راجع به اين مسأله بيان فرماييد : آيا اين كار از نظر شرعى حرام است ؟ و در صورت حرام بودن ، آيا اين كار شرعاً تعزير دارد ؟\r\nجواب : مانند جواب سؤال قبل است .\r\nسؤال 473 - مراجع بزرگوار در رساله‌هاى خود پيرامون « ورزش‌ها » چنين بيان داشته‌اند : « هرگاه بازى يا ورزشى ، از آلت قمار بودن خارج شده باشد ، اشكال ندارد . » سؤال حقير اين است كه : ملاك خروج از آلت قمار بودن چيست ؟\r\n1 - آيا ملاك همهء مردم دنيا هستند ، يا اكثريّت مردم ؟\r\n2 - آيا ملاك همهء مردم مسلمان هستند ، يا اكثريّت مسلمانان ، يا كشور ايران ؟\r\n3 - آيا نبايد احدى در اين دنيا با وسيلهء مذكور ، قمار كند ، يا ملاك چيز ديگرى است ؟\r\nجواب : ملاك اين است كه در منطقه‌اى كه با آن بازى مىكنند مردم به عنوان يك آلت قمار به آن نگاه نكنند ، بلكه آن را يكى از انواع ورزش بشمارند .\r\nسؤال 474 - مسابقاتى براى رشد و شكوفايى مردم در زمينهء آشنايى بيشتر آنان با زندگى ائمّهء اطهار عليهم السلام و احكام شرعيّه برگزار مىشود :\r\nالف ) چنين مسابقاتى از نظر شرعى چه حكمى دارد ؟\r\nب ) اگر براى كمك به مخارج مسابقه ، با رضايت شركت كنندگان وجهى از آنها دريافت شود ، حكم آن چيست ؟\r\nج ) اهداى جوايز جهت ايجاد رقابت فرهنگى بين مردم از وجوه پرداختى توسّط شركت كنندگان در مسابقه ، چه حكمى دارد ؟\r\nد ) در صورتى كه به شركت كنندگان اعلام شود ، در آمد احتمالى مسابقه صرف كارهاى فرهنگى فلان مركز مىشود ، آيا صرف آن در كارهاى مذكور اشكالى دارد ؟\r\nجواب : اين كار از نظر شرعى اشكال دارد ؛ مگر اين كه پولى از مردم نگيرند ، و افراد نيكوكار هزينهء آن را بپردازند . آنچه فعلًا معمول شده ، در واقع شبيه بخت‌آزمايى و ازلام است .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nسؤال 475 - شركتى ايرانى به نام . . . . به عنوان « طرح پيوند و همكارى » اقدام به عضوگيرى مىكند هر عضو موظّف است مثلًا مبلغ 1300 تومان به حساب شركت و 4 نفر از اشخاصى كه در ليست 7 نفرهء ارسالى شركت قرار دارند واريز نمايد . ( هر نفر 200 تومان و 500 تومان به حساب شركت ) بعد از واريز مبلغ فوق ، ايشان جزء گردونهء 7 نفره قرار مىگيرد و نفر هفتم از گردونه خارج مىشود ، و به همين ترتيب گردونه با گرفتن عضوهاى جديد مىچرخد ، تا اين كه ايشان ، كه نفر اوّل بوده ، نفر هفتم شود . و از گردونه خارج گردد . آنها مدّعى هستند كه در اين مرحله 543 / 823 نفر هر كدام مبلغ 200 تومان به حساب آن شخص واريز مىكنند ، كه مجموعاً مبلغ 000 / 400 / 681 / 1 تومان به حسابش واريز مىگردد ، كه همهء اين مبلغ از طرف عضوهاى جديد به حسابش واريز شده است . آيا اين كار از نظر شرعى جايز است ؟\r\nحكم اين شركت چيست ؟ اگر به حساب خيريّه و حمايت از مستمندان باشد ، چگونه است ؟\r\nجواب : اين كار نوعى كلاهبردارى و شبيه قمار است ، و حرام مىباشد .\r\nسؤال 476 - برگه‌هايى به نام ارمغان بهزيستى از طرف يك سازمان دولتى به مبلغ معيّنى به مردم فروخته مىشود ، و در برخى از آنها سؤال يا سؤالاتى مطرح شده است . كسانى كه پاسخ صحيح بدهند ، به قرعه‌كشى راه پيدا مىكنند ، و به اشخاصى كه قرعه به نام آنها اصابت كند ، جوايزى مىدهند . در آمد اين برگه‌ها طبق اظهار مسئولين امر ، صرف امور خيريّه مىگردد . خريداران اين برگه‌ها سه دسته‌اند :\r\n1 - كسانى كه فقط براى شركت در امور خيريّه اين برگه‌ها را مىخرند .\r\n2 - اشخاصى كه فقط براى شركت در قرعه‌كشى در اين مسابقه شركت مىكنند .\r\n3 - افرادى كه چه قرعه به نامشان درآيد و چه درنيايد ، تفاوتى براى آنها نمىكند .\r\nلطفاً حكم فروشنده ، دست‌اندركاران ، و خريداران را بيان فرماييد .\r\nدر ضمن برگه‌هاى ديگرى را همين شركت براى كمك به سيل‌زدگان به مبلغ 1000 تومان مىفروشد ، و در بين تمام خريداران قرعه‌كشى مىكند . با اين تفاوت كه ديگر سؤالى مطرح نشده ، بلكه تمامى كسانى كه بخرند مىتوانند در قرعه‌كشى\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nشركت كنند . حكم اين برگه‌ها چيست ؟\r\nجواب : همهء اينها از قبيل بخت‌آزمايىهاى سابق است ، و شرعاً اشكال دارد ؛ مگر اين كه همهء افراد از قبيل گروه اوّل باشند ؛ يعنى فقط به نيّت كمك برگه‌ها را خريدارى كنند . ولى مىدانيم همهء افراد چنين نيستند ؛ بلكه بسيارى براى شركت در قرعه‌كشى برگه‌ها را مىخرند ، و اگر بدانند كه آنها را در قرعه‌كشى شركت نداده‌اند ، راضى نيستند . و صَرف درآمد آن در امور خيريّه ، ماهيّت مسأله را تغيير نمىدهد ، و طرح سؤال نيز تأثيرى در حلّ اين مشكل ندارد . اميد است براى كمك به نيازمندان راههايى انتخاب شود كه با احكام شرعى ، كه مصلحت جامعه در آن است ، سازگار باشد .\r\nسؤال 477 - اخيراً طرح اقتصادى مشكوكى ، كه ظاهراً از كشورهاى اروپايى اقتباس شده ، با مجوّز رسمى از سوى دولت در برخى از نقاط كشور اجرا مىشود .\r\nطرح مذكور بدين شكل است :\r\nشخصى كه قصد شركت در اين طرح را دارد برگه‌اى دريافت مىدارد ، كه در پشت اين برگه نام هفت نفر با مشخّصات كامل و شماره حساب بانكى آنها ، به همراه شمارهء حساب بانكى مجريان طرح درج شده است . گيرندهء برگه براى شركت در اين طرح بايد مبلغ پانصد تومان به حساب مجريان طرح و 200 تومان به حساب نفراتى كه در پشت برگه آمده واريز كند و سپس برگهء فوق را به همراه قبض رسيد بانكى وجوهى كه واريز كرده ، به آدرس دفتر طرح مذكور ارسال كند . پس از مدّتى از سوى آن دفتر هفت برگهء ديگر براى او ارسال مىشود كه نام خود او در رديف اوّل پشت برگه است . او موظّف است برگه‌هاى مذكور را بين هفت عضو فعّال و پركار توزيع كند ، و دريافت كنندگان برگه‌ها ، نيز به ترتيب فوق عمل مىكنند ، و اين جريان به همين شكل ادامه پيدا مىكند . آنها مدّعى هستند در نهايت به هر شركت‌كننده مبلغ 000 / 400 / 681 / 1 ريال خواهد رسيد ، و ده درصد وجوهى كه به حساب دفتر طرح ريخته مىشود صرف امور خيريّه مىگردد . لطفاً نظر مبارك خويش را در مورد اين مسأله بيان فرماييد .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nجواب : اين گونه فعاليّت‌هاى كاذب اقتصادى شرعاً جايز نيست ، و نوعى كلاهبردارى زشت غربى است ، و از نظر شريعت مقدّسه قابل تعقيب است ، زيرا پولهاى كلانى كه به بعضى از افراد داده مىشود ، نه از طريق توليد به دست آمده و نه تجارت ، بلكه اموال ديگران را با فريب گرفته ، و قسمتى را به نفع شركت و قسمتى را به مشتركين ، و براى حفظ ظاهر احتمالًا قسمتى را به كارهاى خير اختصاص مىدهند . اين شگردهاى اقتصادى از خارج آمده ، و اميدواريم دست‌اندركاران توجّه پيدا كنند ، و فريب اين گونه مسائل را نخورند . بر حكومت محترم اسلامى نيز لازم است كه در اين مسأله دخالت كند ، و جلوى اين فعاليّت‌هاى اقتصادى ناسالم را بگيرد ؛ زيرا در پايان كه مشتركان و طلبكاران زياد خواهند شد ، و برنامه‌ها عملًا متوقّف مىشود ، و چيزى دستگير عدّهء زيادى از مشتركين نخواهد شد ، ممكن است منجر به يك سر و صداى اجتماعى شود . مردم عزير ما نيز بايد هوشيار باشند ، و در دام اين گونه كارها نيافتند .\r\nسؤال 478 - صندوق قرض الحسنه‌اى ، با شرايط زير و با هدف پرداخت وام 700 هزار تومانى به افراد ، تأسيس شده است .\r\n1 - متقاضى بايستى براى ثبت نام اوّليّه مبلغ سه هزار تومان به عنوان كار مزد به صندوق بپردازد .\r\n2 - هر متقاضى بايد سه نفر ديگر را كه نيازمند وام هستند معرّفى كند ، و آنها نيز هر كدام مبلغ سه هزار تومان به عنوان كارمزد به صندوق بپردازند .\r\n3 - اين روند بايستى همچنان ادامه پيدا كند تا متقاضى اوّل به رديف هفتم ارتقا يابد . در آن صورت وى مىتواند براى دريافت وام اقدام نمايد .\r\n4 - يادآورى مىشود صندوق قرض الحسنه به جز كارمزد ياد شده هيچ گونه بهره و سودى از دريافت كنندگان وام اخذ نمىكند .\r\nعمليّات اقتصادى مذكور از نظر شرعى چه حكمى دارد ؟\r\nجواب : اين كار در واقع شبيه به نوعى قمار و لا تار پيچيده است ، و ريشهء آن متأسّفانه از غرب مىباشد ، و نتيجهء آن اين است كه در مرحلهء اوّل بيش از شش\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nميليون تومان كارمزد دريافت مىشود ، و هفتصد هزار تومان وام داده مىشود ، كه آن هم به كيسهء مؤسّسه برمىگردد ! كارمزد عبارتست از حق الزّحمهء عادلانهء كسانى كه در آن مؤسّسه كارى انجام مىدهند ، كه به مقدار كارشان بايد به آنها مزدى داد .\r\nو نام كارمزد بر شش ميليون تومان گذاشتن در يك مرحله نوعى فريب است . و حتماً شما عزيزان مايل نيستيد آلودهء اين مسألهء غير مشروع شويد .\r\nسؤال 479 - به دنبال ترويج طرح « ارمغان بهزيستى » و امثال آن توسّط صدا و سيما و برخى از مطبوعات ، طرحهاى مشابهى در بعضى شهرها و مراكز استانها نيز به اجرا در آمده است ، كه مجريان آن ، هدف از جمع‌آورى وجوه مردم را تأسيس مراكز قرآنى و خيريّه اعلام مىكنند . اخيراً طرح جديدى تحت عنوان « طرح ملّى باقيات الصالحات » در يكى از استانها شروع به كار كرده ، كه بيست ميليون تومان جايزه براى خريداران برگه‌هاى منتشر شده از طريق اين طرح در نظر گرفته است . نظر شما راجع به اين گونه فعاليّتها چيست ؟\r\nجواب : همهء اينها حرام ، و شبيه بليطهاى بخت‌آزمايى است . و گذاردن نامهاى مقدّس بر آن ، نه تنها از اشكال آن نمىكاهد ، بلكه بيشتر مىكند . و على رغم ظاهر فريبنده‌اى كه دارد ، مفاسد زيادى بر آن مترتّب مىگردد .\r\nسؤال 480 - اين جانب و عدّه‌اى از دوستان كه در شركتى به نام « گُلدكوئيست » سرمايه‌گذارى كرده‌ايم ، شنيديم جنابعالى كار اين شركت را حرام دانسته‌ايد . بدين وسيله خواستيم توضيحاتى ، كه از اساسىترين مطالب در مورد اين كار است ، و براى جنابعالى نگفته‌اند ، به شرح زير به اطّلاع جنابعالى برسانيم :\r\nتجارت شبكه‌اى كارى است كه افراد از طريق شبكهء اينترنت به خريد مىپردازند ، و تمام اجناس حتّى اجناس خوراكى نيز از اين طريق خريدوفروش مىشود . مسألهء مهم اينجاست كه اين شركت‌ها ، حتّى شركت‌هاى موادّ غذايى ، امتيازاتى براى مشتريان در نظر مىگيرند ، تا افراد از آنها خريد نمايند ، و اين مطلب را يك شهروند اروپايى يا آمريكايى به صراحت تصديق مىنمايد . شركت  Goldquest  ، هم يكى از همين شركت‌هاى تجارى است كه براى بالا بردن فروش\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nخود علاوه بر فروش آزاد ، به مشتريان اين امكان را مىدهد كه از شركت به صورت قسطى نيز خريد كنند . مطلبى كه در توضيحات افراد جا افتاده اين است : هنگامى كه وارد سايت شركت شويد از شما سؤال مىشود ، شما قصد داريد تنها سكّهء طلا بخريد ، يا علاوه بر خريد ، قصد شركت در كار بازاريابى را نيز داريد ؟ و حتّى شخص مىتواند نام خود را بنويسد ، و يك ماه بعد پول به حساب بريزد . نحوهء به حساب ريختن پول از طريق كارت‌هاى اعتبارى است ، كه كاملًا معتبر و بدون كلاهبردارى مىباشد ، و اين كارت‌ها زمانى جاى پول نقد را خواهد گرفت . بنابراين ، كسى كه نمىخواهد بازاريابى كند ، يك خريد كامل انجام مىدهد ، و در حقيقت چون يكى از روش‌هاى زمان تورّم اين است كه پول نقد را به طلا تبديل كنيم ، پس اين راه يك راه كاملًا عاقلانه به نظر مىرسد . و چنين شخصى كه خريد كامل انجام داده سكّهء طلايش را دريافت مىكند ، و اگر يك نفر را هم معرّفى نكند هيچ تأثيرى در خريد او ندارد . پس مسأله‌اى را كه خدمت جنابعالى گفته بودند كه تا اشخاصى را معرّفى نكنيد به شما پول نمىدهند ، و طلا را دريافت نمىكنيد ، مخصوص زمانى است كه شخص خودش علاقه‌مند است كه براى شركت بازاريابى كند . در اين صورت نيم‌بها خريد مىكند ، و بقيّهء پول طلا را با بازاريابى و سهيم شدن در سود شركت پرداخت مىكند . اگر قسمتى كه باعث حرام شدن اين تجارت مىشود قسمت معرّفى كردن اشخاص است ، بنابراين كار بازاريابى نيز كه افراد زيادى در حال حاضر به آن اشتغال دارند يك امر حرام و خارج از حكم شرع محسوب مىشود ، و اگر اين قسمت كه تا افرادى را معرّفى نكنيم به ما وجهى پرداخت نشود باعث حرام شدن كار شركت گلدكوئيست‌است بايد عرض كنيم شركت پس از 6 ماه ، اگر كسى نتوانست افراد را معرّفى كند ، به اندازهء همان مقدار پول كه پرداخت شده سكه يا طلايى را براى وى مىفرستد ، كه قطعاً تا به اين لحظه اين مطلب براى شما گفته نشده بود . بنابراين اگر كسى نخواست ديگرى را معرّفى كند ، بطور كامل خريد مىكند و تمام پول طلا را مىپردازد ، و حتّى در يك قسمت از سيستم مىتواند نام و شمارهء خودش را مخفى كند ، تا هيچ كس حتّى اسم او را هم نداند . اجناسى را كه اين شركت به فروش\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nمىرساند ، چند خصوصيّت بارز دارد كه باعث مىشود قيمت آن زياد و حتّى از ارزش وزنىاش بيشتر گردد ! از جمله اين كه اوّلًا روى آن يك شكل ضرب شده . و ثانياً توسّط يك دولت پشتوانهء مالى شده . و ثالثاً عيار آن 24 است . رابعاً موارد ضرب آنها مُد روز است . كه خصوصيّت آخر باعث مىشود وقتى سكّه تمام شد كسانى كه علاقه‌مند به داشتن اين نوع سكّه هستند اين سكه را از ما بخرند ، و قيمت آن چند برابر مىشود . و گمان نمىكنم كه در اين سود نيز مسألهء حرامى وجود داشته باشد ، چون يك تجارت است و قيمت‌ها هم از طرف خود شركت تعيين مىشود ، و چيزى است كه اتفاق افتاده ، و اكثر دوستان سكّه‌ها يا طلاهايى را خريدارى كرده‌اند كه گران شده ، و سود دوّمى نصيب آنها شده است . برخى مىگويند : « چون انسان سريع به پول هنگفتى مىرسد ، پس بدون تلاش است و حرام . » بايد عرض كنم : « اين كار آن قدر نياز به تلاش دارد ، و به قدرى پرمشقّت است كه گاه حتّى وقت خواب و خوراك را هم مىگيرد ! » . با توجّه به توضيحات بالا ، لطفاً نظرتان را بيان فرماييد .\r\nجواب : مشكل اصلى در اينجا دو چيز است ، كه ما كاملًا به آن توجّه داريم ، و دليل حرمت اين كار همين دو چيز است : اوّل اين كه سكّه‌ها به قيمت واقعى بازار فروخته نمىشود ، بلكه دو يا سه برابر قيمت واقعى فروخته مىشود ، كه قسمتى از اين مبلغ اضافه ، نصيب آن شركت و قسمتى نصيب رديفهاى اوّل مىشود ، و رديفهاى آخر به يقين گرفتار زيان مىشوند . در واقع قسمت اضافى شبيه نوعى لا تار است ، و مشمول آيهء شريفهء  « لا تَأْكُلُوا أَمْوالَكُمْ بَيْنَكُمْ بِالْباطِلِ » *  مىباشد ، و مسائلى از قبيل نقش سكّه ، و وضع آيندهء آن ، پوشش‌هاى كاذبى است كه به اين كار خلاف داده مىشود . ديگر اين كه ، كسانى كه در گردش اين معاملات قرار مىگيرند ، نه صنعتى دارند ، و نه كشاورزى ، و نه تجارب مثبتى . پولهاى كلانى كه به جيب رديفهاى اوّل يا آن شركت مىريزد از كجاست ؟ اگر واقعاً از اين طُرُق بتوان ثروتمند شد ، خوب است همه كارها را رها كنند ، و دنبال اين برنامه‌هاى كاذب بيفتند ! و در يك كلمه ، اين كار شبيه لاتار و بخت‌آزمايى و قمار است و درآمدش\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nمشروع نيست . و تاكنون دهها نوع آن را براى ما نوشته‌اند و توضيح خواسته‌اند ، و ما به همه جواب منفى داده‌ايم . شما مىتوانيد پول خود را از آن مؤسّسه بازپس بگيريد ، و سزاوار افراد با ايمانى امثال شما نيست كه آلوده اين كار شويد .\r\nسؤال 481 - عدّه‌اى از جوانان يك هيأت تصميم گرفته‌اند كه هر يك هزار تومان قربة الى اللَّه بدهند ، و به قيد قرعه از ميان كسانى كه پول داده‌اند يك نفر را به نيابت از كلّ هيأت به كربلا بفرستند . اين كار چه حكمى دارد ؟\r\nجواب : هرگاه به قصد قربت باشد ، نه به قصد قرعه‌كشى ، اشكالى ندارد .\r\nسؤال 482 - مؤسّسه‌اى بر اساس وظيفه‌اى كه بر عهده دارد ، در جهت تدوين برنامه‌هاى علمى ، آموزشى و تربيتى قرآن كريم ، و همچنين ايجاد و گسترش كانون‌هاى حفظ ، قرائت ، تجويد ، مفاهيم ، تفسير و معارف اهل بيت عصمت و طهارت عليهما السلام ، برگزارى مسابقات قرآنى و فرهنگى ، و شناساندن چهره‌هاى قرآنى و مفاخر ايران اسلامى ، و برقرارى ارتباط با مراكز علمى قرآنى داخل و خارج ، و طرّاحى و برگزارى دوره‌هاى كوتاه مدّت قرآنى ، و تأسيس و ادارهء كتابخانه‌هاى تخصّصى و تحقيقاتى ، و قبول هدايا و اعطاى جوايز به اشخاص ، فعاليّت شاخصى در علوم معارف قرآنى در سطح كشور دارد . مؤسّسه مذكور در اين راستا قصد برگزارى طرحى با مشخّصات ذيل را دارد :\r\n1 - تهيّهء اوراقى محتوى سؤال و جواب علوم قرآنى ، و پيام‌هاى اهل بيت عصمت و طهارت عليهم السلام .\r\n2 - درج شماره‌اى بر روى اوراق جهت قرعه‌كشى .\r\n3 - اهداى جوايز نقدى و غير نقدى ، و سفر زيارتى به سوريه و عتبات عاليات .\r\nبرگزارى اين گونه مسابقات به اين نحو است كه علاقه‌مندان مبلغى به عنوان حقّ شركت در مسابقه پرداخته ، و پس از كسر هزينه‌هاى اجرايى و برگزارى مسابقات ، بر اساس اولويّت يا قرعه ، جوايزى اهدا ، و ما بقى صرف فعاليّتهاى فوق الذّكر مىگردد . نظر مبارك در مورد چنين مسابقه‌اى چيست ؟\r\nجواب : هرگاه وجهى كه گرفته مىشود در برابر خدماتى باشد كه آن مؤسّسه\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nجهت تعليم قرآن مجيد انجام مىدهد ، دادن جوائز به شركت كنندگان در قرعه‌كشى مانعى ندارد ، و در غير اين صورت جايز نيست .\r\nسؤال 483 - دامنهء فعاليّتهاى انجمن حمايت از زندانيان در خصوص خانواده‌هاى زندانيان بسيار گسترده ، و شامل تعليم ، تربيت ، اصلاح و ارشاد ، نگهدارى و سرپرستى ، كمك به مسكن و اجارهء ماهيانه ، لوازم معيشت ، بهداشت و درمان ، مراقبت بعد از خروج ، ايجاد اشتغال و تهيّهء فرصتهاى شغلى يا كمك مالى ، ترغيب و تشويق به فعاليّت‌هاى فرهنگى و مانند آن مىباشد . لكن به لحاظ ضعف بنيهء مالى قادر به انجام رسالت خويش نمىباشد .\r\nبه استناد مفاد اساسنامه و آيين‌نامه ، مبنى بر جذب كمك‌هاى مردمى ، اعم از نقدى و غير نقدى ، فعاليّت‌هاى عام المنفعه ، خيريّه و اقتصادى ، انجمن مجاز است به منظور سر و سامان بخشيدن به امور معيشتى و رفع معضلات اين خانواده‌ها ، كه حجم وسيعى را در سطح كشور در برمىگيرد ، تحت عنوان جذب كمكهاى مردمى مبادرت به فروش اوراق بهادارى به نام « اميدآوران ابتسام » به افراد خيّر و نيكوكار نمايد ، و بخشى از وجوه حاصل از فروش اوراق را با اذن خريداران آن صرف اهداى جوايز به قيد قرعه بين خريداران جهت ترغيب و تشويق افراد به اين امر خير نمايد .\r\nاين امر مستلزم كسب مجوّز شرعى است . نظر حضرتعالى در اين مورد چيست ؟\r\nجواب : هرگاه كمكها به طور كامل صرف امور خير شود مانعى ندارد ؛ ولى چنانچه بخشى از آن به صورت جايزه و قرعه‌كشى درآيد ، و انگيزهء شركت افراد در اين امور گردد اشكال دارد .\r\n\r\n6 - مجسّمه‌سازى\r\nسؤال 484 - لطفاً به سؤالات زير پيرامون مجسّمه‌سازى پاسخ فرماييد :\r\nالف ) اگر براى بزرگداشت خاطرهء شهيدان در يكى از ميادين شهر ، نمادى از شهيد ساخته شود ، چه حكمى دارد ؟\r\nب ) آيا جايز است تنديس سربازى ساخته شود كه در حال تيراندازى به سوى دشمن است ؟\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nج ) آيا مىتوان براى نشان دادن تجاوز و ديو سيرتى استكبار ( مثلًا نسبت به مردم شهر حلبچه ، كه مظلومانه توسّط بمب شيميايى از بين رفتند ) به همان صورت با ساختن مجسّمه‌هايى آن را بازسازى كرد ؟\r\nد ) اگر انسانى كه سر به سجده برده ، و خدا را پرستش مىكند ساخته شود ، اشكال دارد ؟\r\nه ) آيا ترميم آثار باستانى مانند نقوش برجسته ، يا مجسّمه‌هايى كه از ادوار پيش باقى مانده ، داراى اشكال است ؟\r\nجواب : ساختن مجسّمه از نظر شرع اسلام اشكال دارد ؛ ولى امور زير را مىتوان استثنا كرد :\r\n1 - نقوش برجسته كه در گچ‌كارى و كنده كارى و قلمكارى و مانند آنها ديده مىشود .\r\n2 - عروسكها و آنچه جنبهء بازيچه دارد .\r\n3 - مجسّمه‌هايى كه براى فريب دشمن ساخته ، و در مناطقى گذاشته مىشود ، و از نظر جنگى ضرورت دارد .\r\n4 - مجسّمه‌هايى كه از قطعات متعدّدى تشكيل يافته ، و در طبّ براى تعليم مسائل مختلف به كار مىرود ، و در بسيارى از موارد جانشين تشريح بدن انسانها مىگردد ، و براى تعليم اين مسائل لازم به نظر مىرسد .\r\n5 - رباطهاى كامپيوترى كه جنبهء سرگرمى و تفريح ندارند ؛ بلكه در نيازهاى زندگى بشرى از آن‌ها بهره‌گيرى مىشود .\r\nسؤال 485 - مشاهده شده كه در برنامه‌هاى تصويرى ، عروسكى شبيه انسان درست مىكنند ، كه در برنامه‌ها يا فيلمهايى كه انسان واقعى در آن نقش دارد و تكلّم مىكند ، به عللى آن عروسك داراى تكلّم وارد مىشود ، و همراه انسانهاى واقعى نقش ايفا مىكند ، و شبيه آنها تصميم مىگيرد ، و تكلّم مىنمايد . ساختن چنين برنامه‌هايى چه حكمى دارد ؟\r\nجواب : مجسّمه‌سازى اشكال دارد ؛ ولى اگر از قبيل عروسك و بازيچه باشد ، خواه نقشى بازى كند يا نه ، اشكالى ندارد .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\n7 - غيبت\r\nسؤال 486 - آيا صحبت‌ها و سر و صداهاى سياسى ، كه نقل مجالس شده ، و افراد دانسته يا ندانسته موضوعى را به اين و آن نسبت مىدهند ، غيبت حساب مىشود ؟\r\nجواب : نسبت دادن شايعات به يكديگر نوعى تهمت است ، فراتر از غيبت ؛ آرى اگر عيب پنهانى را بدون جهت آشكارا بگويند ، غيبت است .\r\nسؤال 487 - اگر گفته شود : « فلان اداره يا سازمان به مردم ظلم مىكند ، يا خيلى ايراد مىگيرد » و امثال اين گونه جملات ، آيا چنين سخنانى حرام است ؟\r\nجواب : اگر ظلم آن آشكار باشد اشكالى ندارد .\r\nسؤال 488 - اگر غيبت‌كننده شخص غائب را نشناسد ، ولى شنوندهء غيبت او را بشناسد ، آيا غيبت محسوب مىشود ؟ مثلًا فردى جنسى را از مغازه‌دارى خريده است . شخصى كه مغازه‌دار را نمىشناسد عيوب جنس خريدارى شده را تذكّر مىدهد ، و جملاتى از اين قبيل مىگويد : « آن مغازه‌دار كلاهبردار است » ، « خائن است » ، « سَرَت كلاه گذاشته » آيا اين كار مجاز است ؟\r\nجواب : جايز نيست ؛ مگر اين كه عمل او ظاهر و آشكار ، يا در مقام مشورت و رفع ظلم بوده باشد .\r\nسؤال 489 - آيا در مواردى كه هدف عقلايى در كار است ، مثلًا در مقام مشورت ديگران ، مىتوانيم سوء ظن خود را نسبت به شخصى بازگو كنيم ؟ مثلًا در جايى دزدى يا قتلى صورت گرفته ، و ما احتمال مىدهيم كه دزد يا قاتل فلان شخص باشد . در اين صورت چنانچه در مقام مشورت و بازجويى نيروهاى انتظامى از ما ، و يا حتّى ابتداءً سوء ظن خود را نسبت به آن شخص بازگو كنيم ، چه حكمى دارد ؟\r\nجواب : در صورتى كه براى كشف جرم غالباً راهى جز اين گونه تحقيقات وجود نداشته باشد ، شرعاً جايز است . ولى بايد كارى كرد كه آبروى اشخاص در ظاهر كاملًا محفوظ باشد ، و بدون اثبات جرم به كسى اهانت نشود .\r\n\r\n8 - دروغ\r\nسؤال 490 - امروزه از افراد زيادى دروغ مىشنويم ، و هنگامى كه نهى از منكر\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمىكنيم مىگويند : « شوخى كرديم ! » يا مىگويند : « دروغ مصلحتى است ! » لطفاً بفرماييد دروغى كه به شوخى باشد چه حكمى دارد ؟ و دروغ مصلحتى چيست ؟\r\nجواب : در صورتى كه مخاطب بفهمد قصد جدّى ندارد و شوخى مىكند دروغ محسوب نمىشود . و دروغ مصلحتى آن است كه دروغ ، مصلحت مهمترى از راست گفتن داشته باشد ؛ مانند دروغ گفتن براى اصلاح ذات البين .\r\nسؤال 491 - هرگاه شخصى بدهى خود را پرداخته ، يا طلبكار آن را بخشيده باشد ، ولى پس از مدّتى شكايت كند . آيا مديون مىتواند براى رهايى از ادّعاى آن شخص توريه نموده ، يا قسم بخورد كه اصلًا از او قرض نگرفته است ؟\r\nجواب : در فرض سؤال اگر راه منحصر به اين باشد عيب ندارد .\r\nسؤال 492 - توريه چيست ؟ لطفاً با ذكر مثالى آن را توضيح بفرماييد .\r\nآيا توريه اختصاص به موارد ضرورت دارد ، يا در غير آن هم جايز است ؟\r\nجواب : توريه آن است كه انسان سخنى دو پهلو بگويد ، و قصدش چيزى باشد ، ولى مخاطب چيز ديگرى بفهمد . مثل اين كه كسى پشت در خانه بيايد ، و بپرسد : آيا فلان كس در خانه است ؟ و گوينده سخن در جواب بگويد : اينجا نيست ، و منظورش از « اينجا » پشت در باشد ، ولى شنونده خيال مىكند شخص مورد نظر در خانه نيست . و اين گونه توريه مشروط به حال ضرورت نمىباشد ؛ هر چند بهتر رعايت ضرورت است .\r\n\r\n9 - موادّ مخدر\r\nسؤال 493 - با عنايت به نياز شديد جامعهء اسلامى ايران نسبت به رفع ابهام حكم شرعى موادّ مخدّر ، دانشگاه ما تصميم به بررسى موضوع فوق نموده است ، لطفاً حكم شرع را در اين مورد بيان فرماييد .\r\nجواب : بىشكّ استعمال موادّ مخدّر به هر مقدار و اندازه كه باشد ، حرام است . خواه موادّ مخدّر قديمى باشد ، يا آنچه در عصر ما به وجود آمده ، يا بعداً به وجود مىآيد . و هر گونه كمك براى كشت ، داشت ، برداشتِ محصول ، تهيّه ،\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nتوزيع ، خريد ، فروش ، نگهدارى و مصرف آن نيز حرام است . و جوامع اسلامى بايد به شدّت با اين بلاى خانمانسوز مبارزه كنند ، و در امر به معروف و نهى از منكر كوتاهى ننمايند .\r\nسؤال 494 - نظر مبارك را در مورد استعمال ترياك براى معتادين ، يا كشيدن ترياك به عنوان تفريح ، اعلام فرماييد . شركت در چنين مجالسى ، و تهيّه و آماده نمودن وسائل براى چنان اعمالى چه حكمى دارد ؟\r\nجواب : كشيدن ترياك ، خواه تفريحى باشد يا غير تفريحى ، حرام است ؛ مگر اين كه در حدّ ضرورت باشد . و افراد معتاد تا آنجا كه مىتوانند براى ترك آن كوشش كنند . همچنين تهيّهء ترياك ، خريد ، فروش ، حمل و نقل آن جايز نيست .\r\nسؤال 495 - آيا حرام بودن استعمال موادّ مخدر در قرآن آمده است ؟ و از آنجا كه اعتياد به آن ، بلاى خانمان‌سوزى است كه دامن جوانهاى ما را گرفته ، و حتّى در سنين بالا و برخى از مؤمنين آلودهء به آن هستند . و سر و صداى مبارزه با موادّ مخدّر متأسّفانه نتيجهء چندانى نداده ، چرا به جز رسالهء شما ، در رساله‌هاى علماى ديگر تحريم آن نيامده است ؟\r\nجواب : بسيارى ديگر از فقها نيز موادّ مخدّر را تحريم كرده‌اند ، و دليل آن حكم عقل به قبح آن است . علاوه بر اين كه آيهء شريفهء  « وَ لا تُلْقُوا بِأَيْدِيكُمْ إِلَى التَّهْلُكَةِ »  نيز چنين اشخاصى را شامل مىشود . بعضى از روايات نيز اشاره به اين معنا دارد ، كه استعمال اشياى مضر حرام است .\r\nسؤال 496 - با توجّه به عموميّت يافتن استفاده از موادّ مخدّر ، و مفاسد مترتّب بر آن ، نياز است كه احكام مربوط به اين موضوع به صورت واضح مشخّص شود ، و در اختيار عموم قرار گيرد . مستدعى است در خصوص موارد زير نظر مبارك را مرقوم فرماييد .\r\n1 - حكم استفاده از انواع موادّ مخدّر ، مانند : ترياك ، هروئين ، مرفين ، حشيش ، چرس ، مارىجوانا ، ال ، اس ، دى ، و موادّى كه اثراتى به مانند اين مواد دارند ، براى معتاد و غير معتاد چيست ؟\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n2 - حكم خريدوفروش موادّ مخدّر چيست ؟ آيا شخص در صورت فروش يا خريد مواد ، مالك پول دريافتى ، يا مادّهء خريدارى شده مىشود ؟\r\n3 - حكم شركت در جلساتى كه در آن از موادّ مخدّر استفاده مىشود چيست ؟ در مواردى كه احتمالِ خطرِ معتاد شدن وجود داشته باشد چه مىفرماييد ؟\r\n4 - ارتباط جوانان با افراد معتاد ، به ويژه در مواردى كه مىتواند زمينه‌اى براى اعتياد آنان باشد ، چه حكمى دارد ؟\r\n5 - حكم ازدواج با افراد معتاد چيست ؟ آيا سختگيرى خانواده‌ها در خصوص شرط عدم اعتياد مرد براى ازدواج ، مىتواند مجوّز شرعى داشته باشد ؟\r\n6 - آيا بر افراد واجب است كه از باب امر به معروف و نهى از منكر ، افراد معتاد را به ترك اعتياد وادار سازند ؟\r\n7 - آيا بودن مجوّز پزشك ، و به بهانهء استفادهء دارويى و با تشخيص شخصى ، مىتوان از موادّ مخدّر استفاده كرد ؟\r\n8 - حكم استفادهء تفنّنى و سرگرمى از موادّ مخدّر ، به خصوص ترياك چيست ؟ به ويژه كه امروزه استفادهء تفنّنى از اين مواد ، بيشترين كمك به فروشندگان اين مواد است ، و آنها را در گسترش آن يارى مىكند .\r\n9 - با نظر به اين كه شروع اعتياد اكثر افراد معتاد به موادّ مخدّر از سيگار بوده ، و علّيّت مُقدِّمى آن براى اعتياد به اين مواد غير قابل انكار است ، حكم استفاده از سيگار ، به خصوص براى نوجوانان و جوانان چيست ؟\r\nجواب : بدون شك استفاده از ترياك و ساير موادّ مخدّر و خريدوفروش آن و شركت در جلساتى كه در آن از موادّ مخدر استفاده مىشود از گناهان كبيره است .\r\nو بر آحاد مردم و جامعهء مسلمان و حكومت اسلامى لازم است كه با استفاده از تمام وسائل جلوى اين كار را بگيرند . و هر گونه كمك به كشت و فروش و حمل و نقل و استفاده از آن نيز از محرّمات واضح است . حتّى استفادهء تفنّنى براى سرگرمى از آن جايز نيست ، و تبليغ آن براى افراد ديگر حرام است . استفادهء خودسرانه از آن به عنوان دارو نيز جايز نمىباشد . حتّى كشيدن سيگار با توجّه به\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nاين كه مقدّمهء اعتياد مىباشد ، و حتّى با قطع از نظر از اين مطلب ، به خاطر زيانهاى فراوانى كه دارد جايز نيست . خداوند همهء مسلمين ، مخصوصاً جوانان را ، از شرّ اين بلاهاى خانمانسوز محفوظ بدارد .\r\n\r\n10 - استعمال دخانيات\r\nسؤال 497 - اخيراً در محافل مختلف سخن از اين است كه جنابعالى سيگار را تحريم كرده‌ايد ، مايل بوديم توضيح بيشترى در اين زمينه از حضرتعالى بشنويم .\r\nجواب : اين جانب از چند سال پيش اين فتوا را به صورت مشروط ذكر كرده بودم ، و در رسالهء توضيح المسائل موجود است كه : « اگر كشيدن سيگار ( و ساير دخانيات ) به شهادت اهل اطّلاع ضرر مهمّى داشته باشد حرام است . »\r\nولى اخيراً با شهادت و گواهى جمعى از پزشكان آگاه ، و اساتيد متعهّد دانشگاه ، و با توجّه به آمارهاى تكان‌دهنده‌اى كه از مرگ و مير ناشى از سيگار ، و بيمارىهاى خطرناكى كه از آن نشأت مىگيرد به ما رسيده ، ثابت و مسلّم شد كه خطرات مهمّ دود سيگار يك واقعيّت است ، كه حتّى فرزندان افراد سيگارى و معاشران آنها از آن در امان نيستند ! لذا فتواى تحريم به طور مطلق را داديم ، و از خدا مىخواهم همهء مسلمانان جهان ، مخصوصاً جوانان عزيز را كه نخستين قربانيان اين بلاى خانمان‌سوز هستند ، از شرّ آن حفظ كند ، و با هوشيارى تمام مراقب خويش و اطرافيان و دوستان خود باشند . ان شاء اللَّه زنده بمانيم و ببينيم كه جامعهء ما از لوث وجود اين دودآلوده پاك شده است .\r\nدر اينجا به مناسبت تقاضاى مكرّر فضلا اشارهء كوتاهى به مدارك مسأله مىشود :\r\n1 - قرآن مجيد در آيهء 195 سورهء بقره مىفرمايد :  « وَ لا تُلْقُوا بِأَيْدِيكُمْ إِلَى التَّهْلُكَةِ »  طبق آمارهايى كه از سوى پزشكان متخصّص اعلام شده ، مرگ و مير ناشى از دود سيگار در سال به پنج ميليون نفر مىرسد ! و آمار بيمارىهاى خطرناك قلبى و تنفّسى و سرطان ناشى از دود سيگار نيز بسيار بالاست . بنابراين ، كشيدن سيگار\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمصداق إلقاء نفس در تهلكه است .\r\n2 - قاعدهء\r\n« لا ضرر و لا ضرار فى الاسلام »\r\nمستفاد از روايات متعدّد گرچه شأن ورودش اضرار به ديگران است ، ولى مىدانيم شأن ورود مفهوم عام ، قاعده را محدود نمىكند ، و إضرار به نفس را نيز شامل مىشود .\r\n3 - در حديث معروف فقه الرضا عليه السلام آمده است :\r\n« كُلُّ امْرٍ يَكُون فيهِ الْفَسادُ مِمَّا قَدْ نَهَى عَنْهُ فَحَرامٌ ضارٌّ لِلْجِسْمِ وَ فَسادٌ لِلنَّفْسِ »\r\nو در روايت تحف العقول نيز شبيه آن ديده مىشود .\r\nطبق اين روايات هر چيزى كه ضرر مهمّى براى بدن داشته باشد حرام است .\r\n( البتّه ضررهاى جزئى كه در همه چيز هست و قابل اجتناب نيست ، از آن خارج و منظور ضررهاى كلّى است ) .\r\n4 - بعضى عادت به خوردن گِل دارند ، كه در روايات اسلامى به نوعى وسواس تعبير شده ، و از آن شديداً نهى شده است . به خاطر اين كه براى انسان ضرر دارد ، در روايتى آمده است :\r\n« انَّ الطِينَ يُورِثُ السُّقْمَ فى الْجَسَدِ وَ يُهَيِّجُ الدَّاءَ\r\n( خوردن گل سبب بيمارى و تهييج درد است ) لذا مرحوم شهيد در كتاب مسالك نخستين دليل تحريم آن را بما فيه من الاضرار الظاهر للبدن شمرده است ، اينها نشان مىدهد كه حرمت اشياى مضرّه از مسلّمات بوده است . حتّى روزهء واجب اگر ضرر داشته باشد بايد ترك شود ، و غسل و وضوى واجب در صورت ضرر تبديل به تيمّم مىشود .\r\n5 - از همهء اينها گذشته طبق قاعدهء مسلّم اصولى « كلما حكم به العقل حكم به الشرع » ( هر چيزى كه عقل قطعى به آن حكم كند ، شرع هم به آن حكم خواهد كرد ) مسألهء حرمت سيگار و انواع دخانيّات در عصر و زمان ما ، كه زيان‌هاى مهم آن بر همهء دانشمندان ثابت شده ، جاى ترديد باقى نمىگذارد . فتواى همهء مراجع به حرمت مواد مخدّر نيز از همين جا سرچشمه مىگيرد . « 1 »\r\n\r\n\r\n","description":"","footnote":"\r\n( 1 ) . نظرات آگاهان دربارهء زيانهاى دخانيات\r\nاز آنجا كه فقيه حكم را تعيين مىكند و اهل خبره موضوع را ، در اينجا رشتهء سخن را به جمعيّت مبارزه با دخانيات كه متشكل از گروهى از پزشكان مجرّب ، اساتيد محترم دانشگاه و خبرگان ديگر است مىسپاريم :\r\n* سيگار عامل اصلى و يا كمكى در پيدايش بيش از 50 نوع بيمارى و 20 نوع سرطان در بدن مىباشد .\r\n* ساليانه 5 ميليون نفر به علّت بيمارىهاى ناشى از سيگار جان مىسپارند . ( يعنى بيش از تلفات جنگ جهانى اوّل ! چون در طول چهار سال 10 ميليون نفر در آن جنگ كشته شدند ، ولى تلفات سيگار در دنيا در چهار سال به 20 ميليون نفر مىرسد ! )\r\n* در سال 2020 ميلادى ، 10 ميليون نفر در سال به علّت بيمارىهاى ناشى از سيگار فوت مىشوند . با اين تفاوت كه 7 ميليون آن در كشورهاى در حال پيشرفت ، و 3 ميليون آن در كشورهاى پيشرفته‌اند !\r\n* به علّت سودآورى صنعت دخانيات براى كمپانىهاى چند ملّيتى ، به ويژه شركت‌هاى آمريكايى ، و با توجّه به محدوديّت‌هاى جدّى در عرضه و مصرف سيگار در كشورهاى غربى ، به ويژه آمريكا ، ميزان مصرف در اين كشورها روز به روز در حال كاهش است . و لذا با ترفندهاى مختلف به طور رسمى و غير رسمى ( قاچاق ) بازار مصرف به سوى كشورهاى فقير و در حال توسعه سوق داده شده است !\r\n* در كشور ايران نزديك به 10 ميليون سيگارى روزانه بيش از سه ميليارد تومان ! خرج سيگار مىكنند . ( يعنى در هر سال بيش از يك هزار ميليارد تومان ! )\r\n* به طور متوسّط دولت‌ها بيش از دو برابر مبلغ مصرف سيگار ، صرف « هزينهء بيمارىها و درمان عوارض ناشى از سيگار » مىنمايند . يعنى رقمى نزديك به 6 ميليارد تومان در ايران در هر روز . ( و در سال بيش از دو هزار ميليارد تومان )\r\n* ساليانه 54 ميليارد نخ سيگار در ايران مصرف مىشود ، كه نزديك به 12 ميليارد نخ آن توليد داخل و بقيّه عمدتاً از طريق قاچاق وارد و توزيع مىشود . ( يعنى بيش از 75 درصد پول سيگار به خارج مىرود )\r\n* جوانان كشور و نوجوانان ( گروه‌هاى سنّى 10 تا 15 سال ) هدف اصلى براى ترغيب به كشيدن و اعتياد به سيگار مىباشند .\r\n* سيگار در نوجوانان دريچهء ورود به اعتياد و ساير بزهكارىهاى اجتماعى است .\r\n* افراد غير سيگارى ، به ويژه كودكان و همسران افراد سيگارى ، به همان اندازه در معرض مضرّات دود سيگار هستند . و اين افراد بىگناه به طور اجبارى سلامتى خويش را از دست مىدهند .\r\n* كمپانىهاى آمريكايى ساليانه بالغ بر 000 / 000 / 000 / 6000 نخ سيگار توليد مىكنند كه نزديك به 3 درصد آن در آمريكا مصرف مىشود ، و مابقى آن ( 97 درصد ) به خورد مردم ساير كشورها ، به ويژه كشورهاى فقير و در حال توسعه ، داده مىشود . و از اين رهگذر بيش از 300 ميليارد دلار سود عايد شركت‌هاى آمريكايى مىگردد ، كه معادل 20 سال فروش نفت ايران است !\r\n","page_name":" 174 ","page_number":174},
  {"content":"\r\n\r\n\r\n11 - تراشيدن ريش\r\nسؤال 498 - فردى يك بار ريشش را از ته مىتراشد ، و نعوذ باللَّه گناه مىكند ؛ لكن پس از اين نمىگذارد ريشش بلند شود ، و به حدّ « صدق ريش » برسد . يعنى هر مقدار كه مىرويد ، آن را مىتراشد . لذا هيچ‌گاه ريشش به حدّ صدق ريش نمىرسد . آيا بر كار چنين شخصى ريش‌تراشى صدق مىكند ؟\r\nجواب : اين كار در نظر عرف ريش‌تراشى محسوب مىشود .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\n12 - حيوانات حرام گوشت\r\nسؤال 499 - همان‌طور كه مطّلعيم طبق نظر حضرات مراجع تقليد ، حفظهم اللَّه گوشت آبزيان و حيوانات دريايى كه داراى فلس هستند حلال ، و آنها كه فلس ندارند حرام است . آيا مطلق استفاده از آبزيان فاقد فلس حرام است ، يا براى استفاده‌هاى غير خوراكى ، يا در معرض استفادهء غير مسلمان قرار دادن اشكالى ندارد ؟ هر چند به فروختن ، يا معاوضه با چيزى ، يا به عنوان حق الاختصاص به غير ، در برابر وجه نقد يا جنسى باشد . نظر حضرتعالى در اين مسأله چيست ؟\r\nجواب : هرگاه چنان آبزيانى را به كسانى بفروشند كه خوردن آن را حلال مىدانند ، يا براى مصارف غير خوراكى بفروشند ، اشكالى ندارد .\r\nسؤال 500 - خريدوفروش ماهيهاى حرام گوشت چه حكمى دارد ؟\r\nجواب : هرگاه منافع حلالى ، مانند تهيّهء غذا براى مرغداريها و مانند آن ، داشته باشد جايز است . همچنين فروختن آنها به غير مسلمانان ، كه خوردن آن را جايز مىدانند اشكالى ندارد .\r\nسؤال 501 - خريدوفروش بالهاى ماهيهاى حرام گوشت ، در صورتى كه منافع مباحى داشته باشد ، چه حكمى دارد ؟\r\nجواب : اشكالى ندارد .\r\n\r\n13 - احضار ارواح\r\nسؤال 502 - نظر حضرتعالى در مورد احضار ارواح چيست ؟ آيا عقلًا اين كار امكان‌پذير است ؟ و چنانچه ممكن باشد ، آيا از ديدگاه شرع مجاز است ؟\r\nجواب : اين كار عقلًا امكان‌پذير است ، ولى شرعاً جايز نيست ، و مفاسد زيادى به بار مىآورد . « 1 »\r\n\r\n\r\n","description":"","footnote":"\r\n( 1 ) شرح اين مطلب را در كتاب « ارتباط با ارواح » نوشته‌ايم .\r\n","page_name":" 176 ","page_number":176},
  {"content":"\r\n\r\n\r\nعزادارى\r\nسؤال 503 - آيا ذاكر اهل بيت مىتواند براى ذكر فضائل و مصائب اهل بيت عليهم السلام اجرت طى كند ؟\r\nجواب : تعيين اجرت شرعاً اشكالى ندارد ؛ ولى اين كار در شأن ذاكران اهل بيت ، كه بايد مظهر تقوا و پارسايى باشند ، نيست .\r\nسؤال 504 - حركت زنان با وضع نامناسب به دنبال هيأت‌هاى عزادارى ، كه موجب بروز گناهان و آلودگىهايى مىشود ، چه صورتى دارد ؟ براى عزادارى بانوان چه روشى را توصيه مىفرماييد .\r\nجواب : عزادارى خامس آل عبا عليه السلام و ساير معصومين عليهم السلام از افضل قربات است ؛ ولى مردان و زنان بايد طورى رفتار كنند كه آميخته با خلاف شرع نشود .\r\nسؤال 505 - در مناطق ما ، در فصل تابستان ، مردم گاه ده روز و گاه 5 روز مراسم عزادارى ، براى سيد الشهدا عليه السلام برگزار مىكنند . آنها معتقدند : « هنگامى كه حادثهء كربلا رخ داد تابستان بود ، بدين جهت ما هر سال علاوه بر محرّم الحرام ، در اين ايّام نيز مراسم عزادارى برگزار مىكنيم . » آيا مىتوان اين گونه مراسم را به عنوان ورود برگزار كرد ، يا بايد به عنوان رجا انجام شود ؟\r\nجواب : اين مراسم را مىتوان به عنوان عزادارىِ مطلق ، كه در هر زمان و هر مكان مطلوبيّت دارد ، انجام داد .\r\nسؤال 506 - لطفاً در مورد جلسات عزادارى به سؤالات زير پاسخ دهيد :\r\n1 - سرودن و خواندن شعرهايى كه در آن از الفاظى نامناسب ( مثل سگ و الاغ و رقّاص و مانند آن ) استفاده شده ، و الفاظ مذكور را به ساحت مقدّس ائمّهء اطهار عليهم السلام و خودشان نسبت مىدهند چه حكمى دارد ؟\r\n2 - آيا تقليد صداى سگ ، يا الاغ ، يا كبوتر در موقع سينه زدن ، جهت اظهار عجز در مقابل ائمّه عليهم السلام جايز است ؟\r\n3 - سينه زدن و زنجير زدن بر سينه و شانه به صورت نشسته ، يا در حال ايستاده به طورى كه بدن لخت باشد ، و سينهء انسان بسيار سرخ شود ، يا خون بيايد ، و\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nهمچنين هروله كردن و بالا و پايين پريدن در هنگام سينه زدن چه حكمى دارد ؟\r\n4 - آيا به كار بردن لفظ « حُوُسين » به جاى « حسين » عليه السلام جايز است ؟\r\n5 - فرياد كشيدن ، و كوبيدن سر به در و ديوار و زمين ، در جلسات عزادارى چه حكمى دارد ؟\r\nجواب : عزادارى ائمّهء اطهار عليهم السلام ، مخصوصاً خامس آل عبا عليه السلام ، از افضل قربات است ، و سرودن و خواندن اشعارى كه حاكى از مظلوميّت و زحمات و فداكارى آن حضرات نمايد كار بسيار خوبى است ؛ ولى بايد از هرگونه كارى كه باعث هتك حرمت آن بزرگواران مىشود ، و موجب وهن مذهب در نظر ديگران مىگردد ، و به بدن آسيب مىرساند پرهيز گردد . و تعبيراتى كه در عرف توهين‌آميز است ، مانند نسبت سگ به خود دادن ، يا صداى حيوانات در آوردن ، هيچ كدام مناسب مجالس عزادارى نيست . و بايد به همه نصيحت كنند كه از اين امور ، كه باعث وهن اين مراسم بزرگ مىشود ، و موجب ناراحتى حضرت بقية اللَّه مىگردد ، پرهيز كنند .\r\nسؤال 507 - حضور در مجالسى كه به نام دين برگزار مىگردد ، امّا عموماً ريا و تظاهر و اهداف غير دينى در آن مطرح است ، چه حكمى دارد ؟\r\nجواب : اگر واقعاً بر شما ثابت شود كه اهداف غير دينى در آن حاكم است ، در آن مجلس حاضر نشويد .\r\nسؤال 508 - اگر كسى بگويد : « مصيبتهايى كه من در طول زندگى ديده‌ام ، كمتر از مصيبتهايى كه مثلًا حضرت فاطمه عليها السلام ديده نيست ؛ بلكه بيشتر است ! » بنابراين دليلى ندارد كه براى آن بزرگوار به خاطر سيلى خوردن گريه كنم ، پاسخش چيست ؟\r\nجواب : با توجّه به مقامات والاى آن بزرگواران ، مصيبت‌هايى كه بر آنها وارد شده بسيار مهم‌تر از مصائب ديگران است . آيا اگر يك فرد عادى را سيلى بزنند ، يا يك عالم بسيار بزرگ متّقى را سيلى بزنند ، از نظر مصيبت يكسان است ؟\r\n\r\nشرايط خريدار و فروشنده\r\nسؤال 509 - اين جانب شاگرد مغازهء كتابفروشى نسبتاً پرفروشى هستم ، ولى درصد\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nزيادى از مشتريان اين مغازه را بچّه‌ها تشكيل مىدهند . در بسيارى از موارد گمان قوى دارم كه اولياى بچّه‌ها از معاملات آنها اطّلاع ندارند . از آنجا كه معامله با بچّهء نابالغ اشكال دارد ، آيا جايز است كه در اين مغازه كار كنم ؟ ( ضمناً به خاطر اطاعت از صاحب مغازه ، مجبورم هيچ كدام از آنها را رد نكنم . )\r\nجواب : معمولًا اولياى بچّه‌ها پولى در اختيار آنها مىگذارند كه وسائل مورد نيازشان را بخرند ، و غالباً به اين گونه معاملات آنها ، مخصوصاً نسبت به كتاب و قلم و دفتر ، راضى هستند . و لازم نيست از جزئيّات معاملات آنها با خبر باشند ؛ همان رضايت كلّى كافى است .\r\nسؤال 510 - شخصى مقدارى جنس در خانه دارد . از آن جنس ( مثلًا ) صد كيلو به ديگرى مىفروشد ؛ البتّه وزن نمىكند ، و تحويل و تحوّل صورت نمىگيرد . پس از مدّتى همان جنس را كه فروخته ، با قيمت بالاتر از او خريدارى مىكند . آيا اين معامله صحيح است ؟\r\nجواب : اگر هر دو معامله جدّى باشد ، مانعى ندارد .\r\nسؤال 511 - شخصى كه احتياج به پول دارد ، خانه‌اش را به بيع شرط مىفروشد .\r\n( يعنى خيار فسخ مىگذارد ، ) ولى قصد جدّى بر فروش ندارد ( چون معامله به قيمت بسيار نازلتر از متعارف صورت مىگيرد . ) بلكه به خاطر بر طرف كردن احتياج ، اين معاملهء صورى و ظاهرى را انجام مىدهد ، آيا چنين بيعى صحيح است ؟\r\nجواب : معاملات صورى و بدون قصد جدّى ، باطل است .\r\nسؤال 512 - همان‌طور كه حضرتعالى مستحضريد براى تحقّق عقد بيع دو جزء ، عوض ( ثمن ) و معوّض ( مثمن ) لازم مىباشد ، كه ضمن انجام فعل شرعى قبض و اقباض ، اصالتاً و وكالتاً صيغهء شرعيّهء مخصوصه نيز جارى مىگردد . حال از حضور شريف استدعا دارد نظرتان را پيرامون دو سؤال زير بيان فرماييد .\r\nالف ) هرگاه معامله‌اى با فرض عقد بيع انجام شود ، لكن به صورت صورى ، و براى آن ثمنى پرداخت نگردد حكم شرعى آن چيست ؟\r\nجواب : عقد بايد جدّى باشد ، و عقد صورى فايده‌اى ندارد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nب ) آيا صرف تنظيم قولنامه‌هاى مرسوم تأثيرى در تحقّق عقد بيع با فرض فقدان يك جزء آن ( ثمن ) خواهد داشت ؟\r\nجواب : در صورتى كه قولنامه به معناى مبايعه‌نامه باشد ، نه به معناى گفتگوهاى مقدّماتى ، و ثمن و مثمن هر دو معيّن ، و يكى از آن دو نقد باشد ، اشكالى ندارد .\r\nسؤال 513 - در معاملاتى كه جنس موجود است ؛ ولى هم فروشنده و هم خريدار مىدانند كه اين معامله فقط براى اين است كه درصدى روى پولى كه به فروشنده داده مىشود كشيده شود ، و دوباره به او پرداخته شود ، در صورتى كه قيمت فروش اوّليه از طرف فروشندهء معلوم باشد ، ولى قيمت فروش ثانويّه ، كه از طرف خريدار به فروشنده اوّليّه داده مىشود ، بعد معيّن شود . آيا چنين معامله‌اى كلاه شرعى است ، يا اشكالى ندارد ؟\r\nجواب : اگر هر دو معامله جدّى باشد ، و هيچ كدام مشروط به ديگرى نباشد ، اشكال ندارد .\r\n\r\nولايت فقيه\r\nسؤال 514 - امروزه بحثى مهمّ ، تحت عنوان ولايت مطلقهء فقيه ، يا غير مطلقه مطرح است . و جنابعالى نيز در كتب فقهى خود به اين بحث اشاره‌اى كرده ، و فرموده‌ايد معناى كلمهء مطلقه بايد معلوم باشد . بنده معنايى براى اين كلمه عرض مىكنم ، و صرفنظر از اين كه شما اين معنا را قبول ، يا ردّ بكنيد ( هر چند در صورت عدم پذيرش ، بسيار ممنون ، بلكه خواهشمندم ، دليل آن را بيان فرماييد تا مزيد هدايت باشد ) آيا شما به اين معنا ولايت فقيه را قبول داريد ؟\r\nمستحضر هستيد كه اين بحث توسّط امام راحل رحمه اللَّه اين چنين مبسوط مطرح شد . ولى ما در كتابى كه ايشان در اين زمينه دارند عنوان « ولايت مطلقه » را نديديم . آنچه ايشان مىفرمودند اين بود كه ولايت فقيه از حيث دايره ، همان اختيارات معصوم عليه السلام را دارد . پس اين معنا بعد از ايشان يا در زمان ايشان ( ولى نه\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nتوسّط ايشان ) مطرح شد . به هر حال ، در اين رابطه سه نظريّه مىتوان اظهار كرد :\r\n1 - ولايت فقيه همهء اختيارات معصوم عليه السلام را دارد ؛ الّا ما خرج بالدليل .\r\n2 - ولايت فقيه همهء اختيارات معصوم را ندارد ، و در محدودهء قانون اساسى هم نيست ، بلكه تمام اين حكومت در اختيار شخصيّت حقوقى ( فقهى و تقوايى ) اوست .\r\nو هر جا امر و نهى و اصلاحى لازم ببيند حقّ دخالت دارد .\r\n3 - ولايت فقيه در چهار چوب قانون اساسى است .\r\nنظريّه سوّم اشكالات عديده‌اى دارد ؛ ولى هم اكنون در عرصهء سياست سوّمى و اوّلى معمولتر است . لطفاً در مورد معناى مورد نظر ، و اين كه چطور آن معنا از ادلّه استفاده مىشود ، توضيحاتى بفرماييد .\r\nجواب : ظاهراً تمام كسانى كه در رابطهء با ولايت فقيه بحث كرده‌اند ، حتّى امام راحل قدس سرّه آن را مقيّد به رعايت مصالح مسلمين نموده‌اند . هيچ كس نمىگويد : « اگر مصلحت مسلمين جنگ است ، فقيه حق دارد حكم به صلح كند ، و اگر مصلحت مسلمين صلح است ، فقيه حق دارد بر خلاف آن ، دستور جنگ بدهد » . اصولًا اين ولايت براى حفظ مصالح اسلام و مسلمين است ، نه بر خلاف آن . وقتى اين اصل را بپذيريم ، محدودهء ولايت فقيه مشخّص مىشود . و منظور از مطلقه ، همان مطلقهء در دايرهء مصالح اسلام و مسلمين است . حتّى دربارهء معصومين عليهم السلام نيز مسأله غير از اين نيست . امام حسن عليه السلام به خاطر مصالح اسلام و مسلمين صلح كرد . و امام حسين عليه السلام به خاطر مصالح اسلام و مسلمين جنگيد ، و شهيد شد . خداوند حضرت يونس عليه السلام را به خاطر ترك اولى ، كه به مصالح غير واجبهء امّت مربوط مىشد ، در شكم ماهى زندانى كرد . شرح بيشتر در اين مختصر نمىگنجد .\r\nسؤال 515 - در يكى از استفتائات ، كه در مورد ولايت فقيه صورت گرفته ، حضرتعالى فرموده‌ايد : « از مسائل عملى است » منظور از مسائل عملى چيست ؟ با توجّه به اين كه ولايت فقيه شأنى از شئون امامت است . آيا اين بحث مربوط به علم كلام نمىشود ؟\r\nجواب : با توجّه به اين كه ولايت فقيه به معناى بودن فقيه در رأس حكومت\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nاست ، و حكومت وظايفى دارد كه مردم بايد طبق آن عمل كنند ، جنبهء عملى به خود مىگيرد . و حتّى در مورد ولايت امام ، بخشى جنبهء عقيدتى دارد ، و بخش ديگر - كه مربوط به حكومت است - جنبهء عملى دارد .\r\n\r\nمقدار سود در معامله\r\nسؤال 516 - كالايى را براى فروش ( مثلًا ) به قيمت صد تومان خريده‌ايم ، كه با 20 % سود آن را 120 تومان مىفروشيم . پس از مدّتى همان كالا را بايد 150 تومان بخريم ، كه در اين بين از اصل سرمايه 30 تومان ضرر داده‌ايم ، و اگر اين روال ادامه داشته باشد ، اصل سرمايه هم از كف خواهد رفت . حال چه كنيم كه هم سودِ عادلانه داشته باشيم ، و هم ضرر نكنيم ؟\r\nجواب : نرخ كالا را شخص فروشنده مىتواند تعيين كند ؛ ولى در اين گونه موارد بهتر اين است كه اجناسى را كه ارزان خريده‌اند ، ارزان بفروشند ( با سود عادلانه ) و اجناسى كه گران مىخرند ، گران بفروشند ( با سود عادلانه ) .\r\nسؤال 517 - لطفاً در مورد سود فروشندگان كالا به سؤالات زير پاسخ دهيد :\r\n1 - ميزان سود براى كاسب و مغازه‌دار شرعاً و عرفاً چند در صد مىباشد ؟\r\nجواب : سود ميزان معيّنى ندارد و بستگى به رضايت طرفين دارد ، مگر در كالاهايى كه از سوى نظام اسلامى قيمت خاصّى براى آن تعيين شده باشد . ولى رعايت انصاف در هر حال بسيار خوب است .\r\n2 - با توجّه به اين كه قانون و اتّحاديّهء اطاق بازرگانى 24 % سود براى فروشندگان تصويب نموده ، اگر كاسبى بيش از اين مقدار سود از مصرف كنندگان دريافت كند ، آيا حلال است ، يا مقدار اضافى جايز نمىباشد ؟\r\nجواب : از قوانين و مقرّرات نظام اسلامى تخلّف نكنيد .\r\n3 - مغازه‌دار ، از توليدى اجناس نسيهء 2 ماهه و 4 ماهه به قيمت بيشتر از نقد خريدارى مىكند . ولى در موقع فروش ، همان قيمت نسيه كه خريده به اضافهء سود 40 % يا بيشتر ، از مشتريان نقداً دريافت مىنمايد . اين نوع معاملات چه حكمى دارد ؟\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nجواب : اشكالى ندارد ، ولى اگر حكومت قيمتى براى آن تعيين كرده آن را رعايت كنيد .\r\n4 - مىگويند كه معامله به رضايت طرفين مىباشد . با توجّه به اين كه فروشندگان و مغازه داران قيمت جنس و سود دريافتى را به مشترى نمىگويند ، آيا هر مقدار سود از مشتريان دريافت كنند جايز است ؟\r\nجواب : از جواب‌هاى قبل روشن شد .\r\n5 - با توجّه به مسائل فوق ، اين جانب براى تأمين مخارج زندگىام در همين نوع فروشگاهها و مغازه‌ها مشغول به كار شده ، و ماهيانه مبلغى به عنوان حقوق دريافت مىنمايم . با توجّه به مراتب فوق ، حقوق من حلال است ؟\r\nجواب : هرگاه كارهايى كه انجام مىدهيد مشروع باشد ، حقوق دريافتى شما اشكال ندارد .\r\n\r\nمعاملهء سلف\r\nسؤال 518 - در كتابهاى تحرير الوسيله ، منهاج الصالحين ، و مانند آن ، معاملهء سلف به اين صورت تعريف شده است : « ابتياع كلّى مؤجّل بثمن حال » در اينجا دو سؤال مطرح مىشود :\r\nالف ) اگر در معامله‌اى مبيع شخصى باشد نه كلّى ، و ثمن كلّى در ذمّه باشد ، و زمان تحويل هر دو ( مبيع و ثمن ) يك ماه بعد باشد . آيا چنين معامله‌اى از جهت شرعى درست است ؟ لازم به ذكر است كه اين نوع معامله در بازار زياد اتّفاق مىافتد .\r\nجواب : منظور از معاملهء شخصى اين است كه جنس الان موجود ، و توانايى بر تسليم آن داشته باشد . در اين صورت ، اگر به خاطر پرداخت قيمت جنس را نگه دارد اشكال ندارد . و بهتر آن است كه در اين گونه موارد قبلًا مقدارى از ثمن به عنوان بيعانه داده شود .\r\nب ) در تعريف مذكور ، عبارت « ابتياع كلّى » آمده ، كه ظاهراً منظور از كلّى « كلّى فى الذمه » مىباشد ، آيا « كلّى فى المعيّن » در اينجا حكم « كلّى فى الذّمة » را دارد ، يا حكم شخصى ؟\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nجواب : كلّى در معين حكم عين شخصى را دارد .\r\nسؤال 519 - شخصى يك واحد آپارتمانى را در طبقهء سوّم مجموعه‌اى كه هنوز ساخته نشده ، امّا نقشهء آن طرح‌ريزى شده ، به ديگرى واگذار مىكند . لطفاً بفرماييد :\r\nالف ) آيا اين معامله صحيح است ؟\r\nجواب : در صورتى كه نقشه و مصالح و ساير مشخّصات تعيين گردد ، مانعى ندارد . و بدون آن جايز نيست .\r\nب ) اگر باطل باشد ، آيا مىتوان تحت عنوان عقد ، يا قرارداد ديگرى كه الزام‌آور باشد ، اين كار را انجام داد ؟\r\nجواب : بهترين راه همان است كه در بالا گفته شد .\r\n\r\nنقد و نسيه\r\nسؤال 520 - شخصى جنسى را به پول رايج وقت به طور نسيه مىخرد ؛ ولى قيمت آن را بر اثر سهل انگارى تا چند سال به تأخير انداخته ، و پرداخت نمىكند . اكنون كه تقريباً بيست سال از آن معامله مىگذرد ، و ارز كشور تغيير فاحشى پيدا كرده ، مىخواهد قيمت آن جنس را بپردازد . آيا به قيمت روز معامله حساب كند ، يا قيمت روز ادا كه تقريباً ده برابر بالا رفته است ؟\r\nجواب : بايد به قيمت روز بپردازد ؛ يعنى ترقّى قيمت متوسّط اجناس مختلف را در نظر بگيرد ، و بدهى خود را بر طبق آن بپردازد .\r\nسؤال 521 - نظر به اين كه اين تعاونى قصد دارد اقدام به عقد فروش اقساطى با افراد نموده ، كه طىّ آن كالايى نقداً خريدارى ، و به اقساط فروخته شود . آيا اين نوع معامله از نظر شرع مقدّس اسلام شامل تمام كالاهايى كه قابل خريدوفروش هستند ( مثل كالاهايى خانگى ، خودرو ، زمين ، ملك ، باغ ، اشجار و مانند آن ) مىگردد ، يا فقط در مورد مواد اوّليه ، يا كالاهاى خاصّى صدق مىكند ؟\r\nجواب : تفاوتى در ميان كالاها در مسألهء فروش اقساطى به طرز فوق نيست .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\nخيارات :\r\n\r\n1 - خيار شرط\r\nسؤال 522 - شخصى با ديگرى درگير شده ، و طرف مقابل را به قتل مىرساند . در سال 1358 ديهء قتل هيجده هزار پول افغانى تعيين مىشود . ولى چون قاتل پول نقد نداشته ، زمين خود را به بيع جائزى ( جائز الفسخ ) فروخت ، كه هر زمان پول مذكور را ادا كرد ، زمينش را تحويل بگيرد . آيا قاتل حق دارد پول را تحويل داده ، زمين خود را بازپس بگيرد ؟\r\nجواب : اين گونه خيار شرط صحيح نيست . ولى اگر در وقت بيع مغبون بوده ، مىتواند از خيار غبن استفاده كند .\r\nسؤال 523 - اگر خانه‌اى به صورت نسيه معامله گردد ، و در ضمنِ عقد شرط شود كه چنانچه خريدار از پرداخت ثمن در موعد مقرّر خوددارى نمايد ، فروشنده حقّ فسخ معامله را دارد . ولى مدّت استفاده از اين خيار مشخّص نشده باشد . با توجّه به ضرورت تعيين مدّت خيارِ شرط در عقد ، آيا چنين معامله‌اى شرعاً صحيح است ؟\r\nجواب : اين معامله و اين شرط اشكالى ندارد ، و استفادهء از حقّ مزبور در حدود عرف و عادت محل است . در ضمن بايد توجّه داشت كه فاسد بودن شرط ، سبب فساد عقد نمىشود .\r\nسؤال 524 - معمول است كه در برخى قراردادها - از جهت محكم كارى - مبلغى به عنوان وجه التزام از سوى متعاقدين پيش‌بينى مىگردد . تا چنانچه متعهّد از انجام تعهّد استنكاف ورزيد ، يا تعهّد را با تأخير به انجام رسانيد ، مبلغ مزبور را به متعهّد له بپردازد . مثلًا در قرارداد بيع ، شرط مىگردد كه چنانچه با بايع نسبت به انتقال رسمى مبيع اقدامى ننمود ، مىبايست يك ميليون تومان به مشترى بپردازد . يا در قرار داد ساخت آپارتمان توافق مىشود كه چنانچه پيمانكار در موعد مقرّر آپارتمان را تحويل نداد ، بايد به إزاى هر ماه تأخير يك صد هزار تومان به كار فرما بپردازد .\r\nيعنى در واقع طرفين از قبل ، خسارت و ميزان آن را مفروض و پيش‌بينى مىنمايند . در حالى كه ممكن است خسارت واقعى ، كمتر يا بيشتر از مبلغ مذكور باشد ، يا حقيقتاً خسارتى وارد نشده باشد . با عنايت به اين كه طبق موادّ 10 و 230\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nقانون مدنى ايران اشتراط چنين امرى تجويز شده ، لطفاً در اين مورد به سؤالات زير پاسخ فرماييد :\r\nالف ) مشروعيّت آن چگونه است ؟\r\nجواب : مشروعيّت آن از دو طريق امكان‌پذير است ؛ نخست اين كه تخلّفات باعث حقّ فسخ مىشود ، ولى خيار فسخ مشروط به پرداختن فلان مقدار به عنوان خسارت شده باشد . دوّم اين كه معامله فسخ نشود ، و با تأخير انجام شود ، و خسارت پيش‌بينى شده به عنوان شرط ضمن عقد ذكر شده باشد . در هر دو صورت گرفتن آن مبلغ جايز است .\r\nب ) بر فرض مشروعيّت شرط ، اگر انتخاب انجام تعهّد ، يا پرداخت وجه التزام به متعهّد تفويض گردد . يعنى توافق شده باشد كه متعهّد به تشخيص خود يا تعهّد را به انجام رسانيده ، يا به جاى آن وجه التزام را بپردازد . آيا اين امر باعث مردّد شدن موضوع معامله ، و در نتيجه ابطال عقد نخواهد شد ؟\r\nجواب : اين امر باعث ترديد در معامله نمىشود ، بلكه مفهومش اين است كه اگر معامله را فسخ كرد ، بايد در مقابل اين حقّ فسخ ، فلان مبلغ را بپردازد .\r\nج ) اگر متعهّد ضمن عقد توافق نمايد كه چنانچه عدم انجام تعهّد ، يا تأخير در اجراى آن ، حتّى منتسب به شخص ثالثى باشد ، بازهم وجه التزام را شخصاً بپردازد ( يعنى به طور مطلق ضامن شود ) حكم مسأله چيست ؟\r\nجواب : در دو فرض بالا تفاوتى بين سبب تأخير و خسارت نيست .\r\nد ) اگر ضمن عقد شرط شود كه در صورت امتناع متعهّد از انجام تعهّد ، وى ملتزم باشد كه هم تعهّد را انجام دهد و هم وجه التزام را بپردازد ، چه حكمى خواهد داشت ؟\r\nجواب : در صورتى كه شرط مربوط به تأخير بوده باشد ، اشكالى ندارد .\r\nه ) اگر به واسطهء اوضاع و احوال زمان اجراى عقد ، انجام تعهّد متعذّر گردد . يعنى اجراى آن براى متعهّد غير ممكن نبوده ، ولى طاقت فرسا باشد . آيا بازهم در مقابل عدم اجرا ، يا تأخير در اجراى تعهّد ، وجه التزام بايد پرداخت گردد ؟ آيا در اين\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nصورت ، حاكم حقِّ تعديل وجه التزام را دارد ؟\r\nجواب : اگر شرط مطلق بوده ، و مطابق فهم عرف شامل چنين صورتى هم مىشده ، بايد مطابق آن عمل گردد .\r\nسؤال 525 - چنانچه معامله‌اى انجام شود ، و مشترى در موعد مقرّر ثمن معامله ، يا قسمتى از آن را پرداخت نكند ، و مثمن را نيز به ديگرى بفروشد ، آيا بايع اوّل مىتواند معامله را فسخ و مثمن را از دست مشترى دوّم ، يا مشتريهاى بعد از او بگيرد ؟ اگر مشترى در معاملهء اوّل به بايع چك داده باشد ، و چك در موعد مقرّر پاس نشود ، تفاوتى در حكم مسأله ايجاد مىكند ؟\r\nجواب : در صورتى كه شرط كرده كه در فلان موعد بپردازد ، و مشترى تخلّف از شرط كرده ، فروشنده خيار تخلّف از شرط دارد . و اگر عين مال به ديگرى منتقل شده ، بايد مشترىِ متخلّف مثل ، يا قيمت آن را ، به بايع بازگرداند .\r\n\r\n2 - خيار عيب\r\nسؤال 526 - شش دانگ يك خانهء مسكونى را با مشاركت همسرم بالمناصفه خريدارى نموديم . در بررسيهاى اوّليّهء هنگام معامله ، هيچ گونه عيب اساسى از ظواهر خانه مشهود نبود . پس از بيست سال ، به علّت مرور زمان و استهلاك بنا ، تصميم تعميرات رو بنايى ، از قبيل سفيد كارى مجدّد گرفتيم . براى اين كار تمام گچ‌كارهاى اوّليّه را تخريب ، و ديوارها و سقف خانه را به اصطلاح به آجر رسانديم .\r\nوقتى آجرها نمايان شد ، معلوم گرديد كه يك ضلع خانه به طول تقريباً 17 متر پايه ندارد ! بدين معنا كه پايه از سطح زمين تا سقف زيرزمين آجر چينى شده ، و ادامه آن متوقّف گرديده ، و از نقطهء توقّف تا زير سقف به ارتفاع 5 / 3 متر بدون پايه مانده ، و سر تير آهنهاى سقف روى پايهء منزل همسايه قرار داده شده است ! و فروشندهء خانه ، كه خود سازندهء آن بوده ، از نقص پنهان بنا آگاهى داشته است . با توجّه به اين مطلب ، آيا فروشنده شرعاً ملزم بوده كه عيب و نقص بنا را به خريداران اعلان نمايد ؟\r\nچنانچه پاسخ مثبت است ، آيا وى مديون ما مىباشد ؟\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nجواب : هرگاه از نظر اهل خبرهء محل ، اين عيب محسوب شود ، و در برابر آن قيمتى قائل باشند ، خريداران مىتوانند ما به التفاوت را بگيرند .\r\nسؤال 527 - شخصى خانه‌اى را به ديگرى مىفروشد . مشترى پس از معامله متوجّه مىشود كه منزل مذكور ( مثلًا به علّت عبور سيم فشار قوى برق ) در طرح خرابى قرار دارد . طبق متعارف خسارت چنين خانه‌هايى مطابق قيمت كارشناسى توسّط صاحب خانه پرداخت مىشود . با توجّه به اين مطلب چنانچه ارزش خانه پايين‌تر از قيمت مورد معامله باشد ، آيا معيوب محسوب مىشود ؟ اگر تفاوت قيمتى وجود نداشته باشد ، با توجّه به اين كه ممكن است براى صاحب خانه قدرى دوندگى داشته باشد ، آيا اين امر عيب محسوب مىشود ؟\r\nجواب : به هر حال اين ، جزء عيوب است .\r\nسؤال 528 - اگر در مبايعه نامه‌اى طرفين كافّهء خيارات را اسقاط نمايند ، آيا خريدار مىتواند به ادّعاى معيوب بودن مبيع ، مطالبهء ارش نمايد ؟ به عبارت ديگر ، آيا با اسقاط كافّهء خيارات ، علاوه بر سقوط خيار عيب ، مطالبهء ارش نيز ساقط مىشود ؟\r\nجواب : آرى مطالبهء ارش نيز ساقط مىشود .\r\nسؤال 529 - دو نفر وسيلهء نقليّه ( از قبيل اتومبيل ، يا موتورسيكلت و مانند آن ) معامله مىكنند . فروشنده هرگونه ايراد و اشكال قانونى و شرعى در مورد مبيع را بر عهده مىگيرد . بعداً مشخّص مىشود كه شمارهء موتورسيكلت مورد معامله دستكوب است ، و مأمورين آگاهى چنين موتورهايى را توقيف مىكنند . مشترى از طريق قانون تقاضاى استرداد ثمن مورد معامله را مىكند ، زيرا احتمال مسروقه بودن آن مىرود .\r\nلازم به ذكر است كه هيچ گونه مالك معارضى در خصوص موتورسيكلت وجود ندارد ، و مدّعى مالكيّت غير مطرح نيست . با عنايت به اين كه يد در اينجا حاكم است ، صرفاً دستكوب بودن وسيلهء مورد معامله موجب فسخ معامله ، يا فضولى بودن معامله مىشود يا خير ؟\r\nجواب : خريدار در فرض مسأله حقّ فسخ معامله را دارد .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\n3 - خيار غبن\r\nسؤال 530 - برخى افراد ملكى را مىفروشند ، و بر اساس مبايعه‌نامه متعهّد مىشوند كه در موعد مقرّر نسبت به انتقال رسمى ملك اقدام نمايند . و از زمان عقدِ مبايعه‌نامه تا زمان انتقال رسمى ، طىّ چند قسط بخشى از ثمن معامله را در فاصلهء چند ماه به اراده و اختيار خود دريافت مىنمايند . از طرفى خريدار پس از تحويل ملك نسبت به تغيير كاربرى ، تسطيح ، قواره‌بندى و امثال آن اقدام مىنمايد . پس از فرا رسيدن موعد مقرّر جهت انتقال رسمى ، فروشنده مدّعى « غبن » شده ، و از انتقال رسمى استنكاف مىورزد . هرگاه عقدِ قرار دادِ مبايعه متعاقب برگزارى مزايده ، و انجام كارشناسى رسمى بوده باشد ، و ثمن معامله نيز بالاتر از قيمت مزايده و قيمت كارشناسى توافق شده باشد ، آيا ادّعاى غبن از سوى فروشنده مسموع است ؟\r\nجواب : چنانچه اين معامله در مزايده صورت گرفته ، و مفهوم مزايده در عرف توجّه به غبن و اسقاط آن است ، فروشنده حقّ ادّعاى خيار غبن ندارد ؛ ولى اگر معامله خارج از مزايده صورت گرفته باشد ، و فروشنده بتواند اثبات كند كه در زمان معامله مغبون بوده ، خيار غبن دارد . و اگر نتواند اثبات كند ، ادّعاى او پذيرفته نيست .\r\nسؤال 531 - اگر كسى بدون اطّلاع از نرخ روز ، سهم الارث خود را به مبلغ پنجاه هزار تومان به برادرانش بفروشد ، در حالى كه سهم نامبرده بيش از 5 ميليون تومان ارزش داشته است . چنين معامله‌اى چه حكمى دارد ؟ ضمناً خريداران مذكور ، برخى از علما و ديگران را شاهد گرفته ، و خيارات را ساقط كرده‌اند . آيا اين معامله صحيح است ؟\r\nجواب : هرگاه ثابت شود سهم او ، در آن زمان چنين قيمتى داشته و او بىخبر بوده ، اسقاط خيارات شامل آن نمىشده ، و مىتواند معامله را فسخ كند .\r\n\r\nبيع فضولى\r\nسؤال 532 - چند نفر به صورت مشترك مالك زمين ديمى هستند . دو نفر از شركا\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nسهم خود را به صورت مفروز با تعيين حدود آن به فردى فروخته‌اند . مورد معامله از قسمت مرغوب و بيشترين بخش ملك مورد معامله است . شريك ديگر نسبت به اين معامله معترض است . آيا چنين معامله‌اى ، كه حقوق ساير شركاء در آن لحاظ نشده ، صحيح است ؟\r\nجواب : معامله ملك مشاع تنها به صورت مشاع جايز است . و اگر بدون توافق با ساير شركاء مفروز كرده باشند ، معامله باطل است ، مگر اين كه آنها رضايت دهند .\r\nسؤال 533 - شخصى به ديگرى وكالت داده كه منزلش را بفروشد . وكيل خانه را فروخته ، و بدون اطّلاع مالك براى مشترى خيار فسخ قرار داده ، و آن خيار موجب ضرر و زيان بايع گرديده است ؟ آيا چنين معامله‌اى صحيح است ؟\r\nجواب : در فرض سؤال ، قرار دادن خيار فسخ فضولى ، و منوط به اذن بايع است ؛ ولى اگر بايع اجازه نداد مشترى حق فسخ دارد .\r\n\r\nفروش اعتبار\r\nسؤال 534 - اگر كسى با تلاش و كوشش و عرضهء كالاى خوب بتواند شهرت و اعتبارى كسب كند ، و پس از كسب اعتبار اجناس خود را به سهولت به فروش برساند . آيا مىتواند اين اعتبار را به ديگرى بفروشد ؟ پاسخ مسأله را در دو فرض ذيل بفرماييد :\r\nالف ) قسمتى از سرمايه خود را به ديگرى واگذار كند ، منتها به خاطر اعتبارش در خارج به بيش از قيمت متعارف بفروشد .\r\nب ) فقط اعتبار خود را بفروشد ، يعنى به ديگرى اجازه دهد كه كالاى خود را با اسم و عنوان فروشنده بفروشد ، و به خاطر اين اجازه مبلغى از وى دريافت كند .\r\nجواب الف و ب : هر دو صورت جايز است .\r\nسؤال 535 - فردى مغازه‌اى دارد كه در آمد قابل توجّهى ندارد ، لذا مغازه را به ديگرى اجاره مىدهد . مستأجر با تلاش و كوشش و صرف هزينه و احياناً تغيير\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nكسب ، به مغازه رونق داده ، و اعتبارى براى مغازه تحصيل مىنمايد . آيا مستأجر مىتواند پس از اتمام مدّت اجاره ، ثمرهء كار و تلاش خود را به رايگان به موجر ندهد ، و با توجّه به رونق حاصله ، از صاحب مغازه مبلغى تقاضا كند ؟\r\nجواب : اگر از اوّل در عقد اجاره چنين شرطى كرده باشند جايز است ؛ در غير اين صورت جايز نيست .\r\nسؤال 536 - آيا حقّ كسب و پيشه كه اين روزها مطرح است ، و دادگاهها مالكين را ملزم به پرداخت وجهى تحت اين عنوان به مستأجرين مىكنند ، مشروعيّت دارد ؟\r\nجواب : دليلى بر مشروعيّت آن نداريم ؛ هر چند بهتر آن است كه طرفين با هم مصالحه كنند .\r\n\r\nاوراق بهادار\r\nسؤال 537 - امروزه علاوه بر سهام ، اوراقِ بهادارِ ديگرى در اغلب بورسهاى بين المللى دنيا معامله مىشود . انگيزهء اصلىِ ايجادِ سايرِ اوراق توسّط مهندسان مالى را مىتوان ايجاد تنوّع در فرصتهاى سرمايه‌گذارى ، و جذّابيّت اين نوع سرمايه‌گذارىها ، كه فوايد ارزنده‌اى را براى جامعه به ارمغان مىآورد ، دانست .\r\nيكى از انواع اين اوراق ، « اختيار معامله » است . كه به « اختيار معاملهء خريد » و « اختيار معاملهء فروش » تقسيم مىشود . غالباً همهء سرمايه‌گذارىها با عامل « ريسك » يا « مخاطره » همراه مىباشد ، كه طبعات گوناگونى دارد . امّا مخاطره‌اى كه سرمايه‌گذار در اوراق بهادار با آن رو به رو است ، عدم ثبات قيمت ( افزايش ، يا كاهش نامطلوب قيمت اوراق ) است . براى جبران اين خطر همانند قرار داد بيمه ، ( كه شخص براى فرار از خطر حادثه و تصادف ، خودروى خود را بيمه مىنمايد ، و با پرداخت مبلغى به عنوان حقّ بيمه ريسك ضرر احتمالى ناشى از حادثه رانندگى را در آيندهء نامعلوم به بيمه‌گر منتقل مىنمايد . ) با انعقاد قراردادى به نام اختيار معامله ، و با پرداخت مبلغى به عنوان « حق شرط » خود را در مقابل آن ، بيمه مىنمايد . بر طبق اين قرار داد ، اگر قيمت سهام در سر رسيد دو ماه ديگر مثلًا 900\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nتومان شود . شركت اين سهام را از زيد 1000 تومان مىخرد ، امّا همانند بيمه ، كه فرد بيمه‌گذار مبلغى را به عنوان حقّ بيمه پرداخت مىكند ، در اين حالت نيز مبلغى به عنوان حقّ شرط در هنگام خريد اين قرار داد از زيد اخذ مىشود . در يك حالت ممكن است قيمت سهام در دو ماه آينده افزايش يابد و به 1100 تومان برسد ، در اين حالت و بر اساس اين قرارداد هيچ ضرورتى ندارد كه زيد حتماً سهام خود را به قيمت 1000 تومان به شركت بفروشد ، بلكه مىتواند آن را در بازار به قيمت 1100 تومان بفروشد ، امّا حقّ شرط را قبلًا پرداخت كرده است ، همانند بيمه كه يك سال پس از گذشت قرارداد بيمه اگر تصادفى هم اتّفاق نيفتد ، فرد حقّ بيمه را پرداخت كرده است . اين قراردادها در بورس اوراق بهادار معامله مىشود ، و در دسترس همهء مردم قرار دارد ، و مردم مىتوانند در هر زمان آن را خريدارى نموده ، يا آن را بفروشند .\r\nنوع ديگرى از قراردادهايى كه معمولًا در بورس اوراق بهادار بين المللى رايج است « قراردادهاى آتى » است . قراردادهاى آتى عبارتند از اسنادى كه به موجب آن طرفين متعهّد مىشوند بر طبق توافقات مندرج در اين اسناد در زمان مشخّص شده ، به طور معمول تسليم و تأديه‌اى صورت گيرد . به عبارت ديگر ، اين قراردادها نوعى بيع است كه بايع و مشترى متعهّد مىشوند كه فروشنده متاعى را در زمان آينده بپردازد .\r\nنوع ديگرى از اوراق بهادارى كه غالباً در بورس‌هاى بين المللى خريدوفروش مىشود « اوراق قرضه » است ، كه بر اساس آن مثلًا دولت ، شهردارى ، يا شركت‌ها براى تأمين وجوه مورد نياز خود اقدام به انتشار آنها مىنمايند . در اين نوع سرمايه‌گذارى سود حاصل از خريد اين اوراق از پيش تعيين مىشود ( مثلًا 17 درصد ) كه در موعد مشخّص ، مثلًا سه‌ماهه ، به خريدار اوراق تسليم مىگردد ، و در سررسيد آن نيز اصل مبلغ به سرمايه‌گذار بازگردانده مىشود .\r\nبا عنايت به موارد مطروحهء مذكور ، حكم شرعى در خريدوفروش هر يك از اين اوراق بورس‌هاى بين المللى چيست ؟\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nجواب : قرارداد نوع اوّل كه شباهت با بيمه دارد ، در صورتى كه زمان و مبلغ و طرفين معامله مشخّص باشند اشكالى ندارد . قرار دارد نوع دوّم ( يعنى خريدوفروش آتى ) كه نه جنس موجود است و نه قيمت پرداخت مىشود باطل است .\r\nقرارداد نوع سوّم ( اوراق قرضه ) در صورتى صحيح است كه تحت عنوان مضاربه درآيد ؛ يعنى روى آن سرمايه كارى انجام گيرد ، و سود حاصل شده بيش از سود پرداختى باشد .\r\n\r\nمالكيّت زمانى\r\nسؤال 538 - منزلى در مشهد مقدّس براى مدّت زمان محدودى از سال ، مثلًا يك ماه يا يك فصل از سال ، فروخته مىشود . مثلًا به 4 نفر ، بدين ترتيب واگذار مىگردد ، كه فصل بهار براى ( الف ) ، فصل تابستان براى ( ب ) ، فصل پاييز براى ( ج ) و فصل زمستان براى ( د ) باشد ، و همه‌ساله اين افراد در همان مقاطع زمانى مالك منزل باشند . لازم به ذكر است كه اينجا بحث شراكت مشاعى ، همراه با مصالحهء بين افراد ، براى تقسيم زمانها نيست . بلكه مالكيّت زمانى است . حال با فرض مذكور به اين سؤالات پاسخ فرماييد :\r\nالف ) آيا چنين بيعى با توجّه به عمومات و اطلاقات ، از جمله :   « أَوْفُوا بِالْعُقُودِ »   ،\r\n« الْمُؤْمِنُونَ عِنْدَ شُرُوطِهِم »\r\n،  « أَحَلَّ اللَّهُ الْبَيْعَ »  ،  « تِجارَةً عَنْ تَراضٍ »  صحيح است ؟\r\nب ) آيا تداوم مالكيّت در همهء فصلها و همهء زمانها ، جزء مقتضاى عقد بيع است ؟\r\nج ) آيا مىتوان گفت اين عقد چنانچه بر بناى عقلا ( بما هم عقلا ) استوار باشد ، امضاى نوعى شارع مقدّس براى همهء زمانها ، براى حليّت آن وجود دارد ؟\r\nد ) چنانچه جواب سؤالات ( الف و ج ) مثبت است ، پس محدوديّت تسلّط مالك بر مالش چگونه توجيه مىشود ؟ توضيح اين كه چون حقّ غير در فصلهاى ديگر سال بر آن مال تعلّق گرفته ، و اين مقتضىِ محدوديّت تصرّف است ، قاعدهء « الناس مسلّطون على اموالهم » چگونه توجيه مىشود ؟\r\nجواب : هرگاه چنين معامله‌اى در منطقه‌اى رايج شود ، و جزء عقود عقلائيّه\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nگردد ، صحّت آن را مىتوان با ادلّه‌اى كه اشاره كرده‌ايد اثبات كرد ، و محدود بودن مالكيّت از نظر زمان مشكلى ايجاد نمىكند .\r\n\r\nپورسانت\r\nسؤال 539 - با توجّه به اين كه در بعضى از مشاغل ، خريداران آنها به سازمانها ، نهادهاى دولتى ، تعاونىهاى غير خصوصى محدود مىگردد ، و اينان ناچار از ارتباط با خريداران غير خصوصى مىباشند ( مانند خريد ماشين‌هاى ادارى ، يا ابزار آلات سنگين و مانند آن ) و با توجّه به اين كه بعضاً مسئولين خريد ، از طرف قرارداد شركتهاى دولتى تقاضاى پورسانت مىكنند ، به طورى كه اگر ماشينى 20 ميليون تومان قيمت دارد ، آنها مىگويند شما فاكتور 21 ميليون تومان صادر كنيد تا ما مبلغ 21 ميليون تومان از طريق شركت دولتى به شما بپردازيم و دستگاه را ببريم و بعداً يك ميليون را به طور پنهانى دريافت كنيم . ما با علم به حرمت و بطلان چنين معامله‌اى از آن پرهيز مىكنيم ، ولى نتيجهء آن بىرونقى و عدم كسب ، حتّى به قدر نياز اوّليّه ، مىباشد . سؤال اينجاست كه در اين ماشين 20 ميليون تومانى ، به طور معمول يك ميليون تومان سود مىبريم ؛ حال اگر ما از سود خود گذشت كنيم ، و قسمتى از آن را ( مثلًا 500 هزار تومان ) به مأموران خريد بپردازيم ، تا عوض پورسانت آنها را راضى كنيم ، آيا جايز مىباشد ؟\r\nجواب : صورت اوّل مسأله مسلّماً جايز نيست ، امّا صورت دوّم كه چيزى از سود خودتان را به طرف مىدهيد ، اشكالى ندارد .\r\n\r\nقاچاق كالا\r\nسؤال 540 - با عنايت به اين كه در مناطق مرزى اجناس و كالاهاى ضرورى مردم ، از قبيل نفت ، بنزين ، آرد و مانند آن ، خارج از سيستم دولتى ، و بدون مجوّز قانونى ، و به صورت قاچاق مورد معامله واقع ، و از مرز به خارج از كشور منتقل مىشود ، و متأسّفانه خشكسالى ، مشكلات اشتغال و معيشت مردم نيز سبب شده كه اين\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nموضوع به صورت فراگير انجام پذيرد . علاوه بر اين كه بعضاً با واسطه ، يا بىواسطه اين كار توسّط بعضى از محترمين و معتمدين و همچنين مسئولين منطقه انجام مىپذيرد ، و اين امر سبب تنگناهايى براى عامّهء مردم شده است ، به گونه‌اى كه مجبور هستند اجناس مورد نياز را به قيمت گزاف تهيّه نمايند ، لذا مستدعى است حكم شرعى سؤالات زير را بيان فرماييد :\r\n1 - خريدوفروش ارزاق و كالاهاى ضرورى به منظور قاچاق آنها چه حكمى دارد ؟\r\n2 - آيا صرف تعميم موضوع ، و اطّلاع داشتن ، و حتّى دخيل بودن بعضى از مسئولين و موثّقين منطقه ، مىتواند مجوّز شرعى محسوب شود ؟\r\n3 - آيا در معاشرت‌هاى خانوادگى مىتوان از امكانات افرادى كه كُل ، يا قسمتى از درآمد آنها از طريق معاملات فوق تأمين مىشود ، استفاده كرد ؟\r\n4 - چنانچه وجهى از اين طريق جمع‌آورى شده باشد ( كه از مشكل شرعى آن بىاطّلاع بوده‌ايم ، ) چگونه مىتوان آن را هزينه نمود ؟\r\nجواب 1 تا 4 : اقدام به هرگونه قاچاق از نظر شرعى اشكال دارد ، و تعميم آن دليل بر جواز نيست . بنابراين از وجوهى كه از اين طريق بدست مىآيد بايد پرهيز كرد .\r\n\r\nسؤالات متفرّقهء بيع\r\nسؤال 541 - طبق قاعدهء « تلف المبيع قبل قبضه من مال بايعه » اگر مبيع قبل از قبض تلف شود ، ثمن به مشترى بازمىگردد . برخى از حقوقدانان معتقدند اين قاعده بر خلاف اصل است . لطفاً بفرماييد اصل مذكور چيست ؟\r\nجواب : اصل آن است كه بعد از اتمام معامله ، مبيع منتقل به ملك مشترى مىشود ، و اگر بايع در حفظ آن كوتاهى نكرده باشد ، به عنوان امانت‌دار ، مسئول تلف آن نيست ، و تلف از ملك مالك ( يعنى مشترى ) واقع خواهد شد . ولى شارع مقدّس در اينجا اصل را شكسته ، و بايع را ضامن شمرده است .\r\nسؤال 542 - بذرى به عنوان بذر شبدر خريده‌ام ، ولى تماماً بذر علف درآمده است ،\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nآيا فروشنده ضامن تمام هزينهء كشت و بذر مىباشد ، يا فقط به همان مقدار بذر ، يا قيمت آن بدهكار است ؟ در صورت اخير ، قيمت روز معامله ، يا قيمت فعلى را بايد بپردازد ؟\r\nجواب : اوّلًا اگر معامله به صورت شخصى انجام شده باطل است ، و بايد پول آن را بپردازد . و اگر فاصلهء زمانى و تورّم زياد بوده ، به قيمت روز بايد بپردازد . و اگر معامله به صورت كلّى انجام شده ، يعنى فلان مقدار تخم شبدر را فروخته ، بايد تخم شبدر را تحويل دهد . ثانياً هرگونه خسارتى را كه از اين ناحيه متوجّه كشاورز شده بايد جبران كند ، و يا با هم مصالحه كنند .\r\nسؤال 543 - شخصى خانه‌اش را به قيمت معيّن مىفروشد ، سپس بايع و مشترى با تراضى معامله را فسخ مىكنند . ولى در ضمن فسخ شرط مىنمايند كه اگر ثمن معامله ، كه بايد طىّ چكى از بانك وصول گردد ، وصول نشود معاملهء اوّليّه بقوّت خود است .\r\n1 - آيا فسخ با شرط مذكور ، صحيح است ؟\r\n2 - در صورت صحّت ، اگر چك وصول نشود ، آيا فسخ بىاثر بوده ، و عقد اوّل به حال سابق برمىگردد ؟ يا فسخ صحيح ، ولى شرط باطل است ؟\r\n3 - در صورت بطلان شرط و عدم وصول چك ، بايع بايد ثمن را مسترد نمايد ، يا اين كه مشترى بايد از طريق چك طبق قانون اقدام نمايد ؟\r\nجواب 1 تا 3 : فسخ مشروط به شرط فوق مانعى ندارد ، و اگر شرط حاصل نشد صاحب جنس مىتواند جنس خود را پس بگيرد .\r\nسؤال 544 - آيا مىتوان تمليك مورد معامله ( مبيع ) را به مدّت زمانى ( مثلًا دو ماه يا بيشتر ) پس از زمان عقد موكول نمود ، يا به محض انعقاد عقد تمليك مورد معامله نيز صورت مىگيرد ؟\r\nجواب : تمليك را نمىشود موكول به بعد كرد ؛ ولى تحويل را مىتوان مدّتى بعد ( مثلًا دو يا چند ماه بعد ) انجام داد .\r\nسؤال 545 - اين جانب مقدارى خرما به شرط تحويل در دفتر شركت فروخته‌ام .\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nمشترى آن را از ايران خارج كرده ، و بعد از گذشتن چند ماه ادّعا دارد كه خرما از اوّل فاسد بوده ، آيا اين ادّعا قابل قبول است ؟\r\nجواب : هرگاه فروشنده منكر وجود عيب در موقع فروش باشد ، و خريدار دليلى بر سخن خود نداشته باشد ، قول فروشنده پذيرفته مىشود . امّا خريدار حق دارد از او بخواهد نزد حاكم شرع قسم ياد كند .\r\nسؤال 546 - در معاملهء ساختمانى نسبت به كابينت شرط خاصّى نشده است . بعد از تحويل و تحوّل ساختمان و بهاى آن ، نزاعى بين فروشنده و خريدار مبنى بر اين كه كابينت جزء ساختمان بوده يا نبوده ، در گرفته است . حكم نهايى را ارجاع به عرف داده‌اند ، و بعد از مراجعه به عرف با حضور شهود ، حكم به بردن كابينت كرده‌اند .\r\nاكنون خريدار مىگويد : با مراجعهء مجدّد به عرف و نيز حكم شرعى ، كابينت جزء لازم خانه است در حالى كه در هر معامله‌اى كه مىشود كابينت و امثال آن ، مثل آبگرمكن ، كولر ، پرده كركره و مانند آن شرط مىشود . از محضر حضرتعالى تقاضا داريم نسبت به اين مسأله حكم شرعى را بيان فرماييد .\r\nجواب : كابينت معمولًا روى منزل است ؛ مگر آن كه صريحاً خلاف آن را شرط كنند . بنابراين ، فروشنده در صورتى كه شرط خاصّى نكرده ، نبايد كابينت را ببرد .\r\nسؤال 547 - شركت تعاونى تهيّه و توزيع خوار بار و لبنيّات ملاير ، در تاريخ‌هاى 4 / 6 / 80 و 13 / 6 / 80 مقدارى كالاى فروش آزاد ، جهت توزيع در شبكه‌هاى تحت پوشش خريدارى كرد . مقدار زيادى از كالاهاى مذكور به فروش رسيد ، و ما بقى تا تاريخ 11 / 7 / 80 موجود بود . با تغييراتى كه در نرخ به وجود آمد ، ادارهء بازرسى و نظارت اين شهرستان اعلام نمود كه ما به التفاوت افزايش قيمت به اين اداره پرداخت گردد . لطفاً بفرماييد مبلغ ما به التفاوت مربوط به صاحب كالا ( اين شركت ) است ، يا بايد به ادارهء مذكور پرداخت گردد ؟\r\nجواب : در صورتى كه گرفتن ما به التفاوت از ابتدا جزء مقرّرات آن اداره بوده متعلّق به ادارهء اصلى مىشود . و اگر چنين چيزى را شرط نكرده بودند ، و جزء مقرّرات نبوده ، متعلّق به صاحب كالا است .\r\n\r\n","description":"","footnote":"","page_name":" 197 ","page_number":197},
  {"content":"\r\n . \r\n","description":"","footnote":"","page_name":" 198 ","page_number":198},
  {"content":"\r\n\r\n\r\nفصل هفدهم : احكام شركت\r\nسؤال 548 - مؤسّسان شركتى در زمان تأسيس شركت ، و براى ترغيب و تشويق مردم به خريد سهام آن ، امتياز خاصّى به شرح زير براى خريداران سهام در نظر مىگيرند . « در صورتى كه سهامدارى مايل به فروش سهم خود باشد ، مؤسّسان خريد سهام وى را پس از 6 ماه از تشكيل شركت تضمين نموده ، و علاوه بر پرداخت ارزش اسمى سهم سالانه ، مبلغى معادل 20 % قيمت سهام به عنوان ارزش افزوده به وى پرداخت خواهند كرد . »\r\nبرخى از سهامداران به علّت وجود چنين امتيازى ، اقدام به خريد سهام شركت مورد نظر مىنمايند . با توجّه به وجود شبههء شرعى براى برخى از مؤسّسان ( تضمين كنندگان 20 % ارزش افزوده ) و خريداران سهام ، خواهشمند است نظر مباركتان را در خصوص پرسش‌هاى ذيل اعلام فرماييد :\r\n1 - همان‌طور كه در بالا آمد ، مؤسّسان شركت ، 20 % مورد نظر را تحت عنوان « ارزش افزوده » مطرح نموده‌اند . با توجّه به اين كه هنگام پرداخت اين مبلغ در مورد اين موضوع كه 20 % به ارزش سهم افزوده شده ، يا نه ؟ تحقيق و بررسى صورت نمىگيرد ، و بر فرض انجام بررسى ، نتيجهء ديگرى عايد مىشود ( بدين معنا كه ارزش واقعى سهم كمتر از مجموع مبلغ اسمى سهم و 20 % مورد نظر مىباشد ، ) تعهّد مزبور از جهت شرعى چه حكمى دارد ؟\r\nجواب : اين تعهّد اشكالى ندارد ، و لازم الوفاست .\r\n2 - حكم شرعى پرداخت يا دريافت ارزش افزودهء تضمين شده ، بدون اين كه مبتنى بر معاملهء خاصّى بوده و سود واقعى آن معامله محسوب شود ، چيست ؟\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nجواب : هرگاه تعهّد كرده‌اند آن سهام را به اين قيمت خريدارى كنند ، بايد به اين تعهّد عمل شود .\r\nسؤال 549 - اين جانب براى همسر خود امكانات كار ، اعمّ از خريد چرخ صنعتى و وسائل مورد نياز ، محلّ كار ، برق و غيره فراهم نموده‌ام ، آيا در درآمد حاصل از كار خياطى ايشان شريك هستم ؟ آيا ايشان بدون رضايت بنده مىتواند كار كند ؟\r\nجواب : در صورتى كه آنها را به ايشان بخشيده‌ايد ، حقّى در درآمد آن نداريد .\r\nو اگر نبخشيده‌ايد ، بايد طبق قرارداد عمل كند ، و سهم شما را بپردازد .\r\nسؤال 550 - دو شخص حقيقى يا حقوقى با سرمايه‌هاى مختلف ، مثلًا ده به يك ، مىخواهند براى مدّت معيّن و با شرايط زير معاملات تجارى انجام دهند :\r\n1 - سود احتمالى حاصل از معامله پس از انقضاى مدّت تنصيف شود .\r\n2 - كار با سرمايه و نيز ضرر احتمالى را صاحب سرمايهء كمتر متقبّل شود .\r\nچنين تجارتى چه حكمى دارد ؟\r\nجواب : شركت مزبور اشكالى ندارد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nفصل هجدهم : احكام صلح\r\nسؤال 551 - مادرم هم اكنون در سنين كهولت به سر مىبرد ، و متأسّفانه زمينگير شده است . وى داراى املاك و مستغلّاتى است كه آن را در عوض بردن وى به سفر كربلا ، و تأمين مخارج زندگى ، و مصارف كفن و دفن ، به خواهرزاده‌اش بخشيده ، و فرزندانش را از ارث محروم گردانيده است . و نيز شرط كرده تا زنده است بتواند از عائدات آن استفاده كند . ولى اين آقا به بخشى از شرايط عمل نكرده ، و تمام مصارف زندگى ، و هزينهء كفن و دفن را به عهده نمىگيرد . لطفاً حكم شرعى را بيان فرماييد .\r\nجواب : هرگاه شخصى كه اموال به او مصالحه شده به شرايط مقرّر عمل نكند ، آن زن مىتواند مصالحه را فسخ كند . و در صورتى كه آن زن از دنيا برود ، و آن شخص از پرداختن مخارج لازم طبق قرار داد خوددارى كند ، ورثه مىتوانند مصالحه را فسخ كنند .\r\nسؤال 552 - آيا مصالحه كالى به كالى ، همانند بيع كالى به كالى ، باطل است ؟\r\nجواب : اشكال دارد .\r\n\r\n","description":"","footnote":"","page_name":" 201 ","page_number":201},
  {"content":"\r\n . \r\n","description":"","footnote":"","page_name":" 202 ","page_number":202},
  {"content":"\r\n\r\n\r\nفصل نوزدهم : احكام اجاره\r\nسؤال 553 - هرگاه شخصى با ديگرى قرار دادى شفاهى به شرح زير منعقد سازد :\r\n« اين تحقيق را انجام بده ، ساعتى 150 تومان مىپردازم ، و منظور از تحقيق ، بازنويسى مطالب ، دسته‌بندى ، طبقه‌بندى جديد ، با تكميل و اصلاحات مىباشد . »\r\nطرفين مىپذيرند كه جهت رفع ابهامات ، مرتّب جلسه بگذارند . محقّق پس از چند ماه كار ، ليست كارى بيش از هزار ساعت ارائه مىدهد ، در حالى كه سفارش دهندهء كار مدّعى است ، كار آن‌طور كه او خواسته صورت نگرفته ، و قرار داد به صورت كامل اجرا نشده است . لطفاً بفرماييد :\r\n1 - كار فرما چقدر بدهكار است ؟\r\nجواب : در صورتى كه بر خلاف شرايط تصريح شده در عقد ، يا مبنىٌ عليه العقد ، عمل شده باشد ، اجرة المثل به او تعلّق مىگيرد ؛ مشروط بر اين كه بيش از اجرة المسمّى نباشد . ولى اگر در مقدار ساعات اختلاف دارند ، اجير بايد با دليل شرعى ، مقدار ساعت را ثابت كند . مگر آن كه طبق قرارداد ، تعيين مقدار به او واگذار شده باشد .\r\n2 - حقوق معنوى كار در قرارداد ذكر نشده است . آيا نام محقّق به عنوان همكار بايد همراه با نام صاحب اثر نوشته شود ؟\r\nجواب : اگر قراردادى براى نوشتن نام محقّق نباشد ، و عرف و عادت نيز صاحب اثر را ملزم به اين كار نكند ( كه به صورت شرط مبنى عليه العقد در آيد ، ) نوشتن نام محقّق لازم نيست .\r\nسؤال 554 - شانزده سال پيش يك باب مغازه به شخصى اجاره داده شده ، و هر\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nسال پس از انقضاى مدّت ، اجاره تجديد گشته است . سه سال پيش صاحب ملك فوت كرد . و صاحب فعلى ملك سه نفر مىباشند ، و 13 آن حقّ خود مرحومه مىباشد .\r\nبعد از فوت مرحومه ، وصىّ و ورثهء ايشان اجارهء مغازه را تجديد كرده‌اند . ولى در حال حاضر ، ورثه در خواست تخليهء مغازه را دارند . مستأجر مىگويد : « من مغازه را خالى مىكنم ، ولى ممكن است به فرزندانم حقّى تعلّق بگيرد ، كه اگر به مالك ببخشم مسئول باشم » . لطفاً به دو سؤال زير پاسخ فرماييد :\r\nالف ) آيا اين ادّعا صحّت دارد ؟\r\nجواب : در صورتى كه مستأجر سرقفلى نپرداخته حقّى ندارد ، و پس از پايان مدّت اجاره بايد ملك را تخليه كند . ولى بهتر آن است كه نسبت به چيزى كه در عرف حق كسب و پيشه شمرده مىشود با يكديگر مصالحه كنند .\r\nب ) در صورتى كه ايشان حقّى داشته باشند و از آن بگذرند ، آيا فرزندانش مىتوانند ادّعايى كنند ؟\r\nجواب : اگر حقّى داشته باشد و گذشت كند ، فرزندان او نمىتوانند ادّعايى كنند .\r\nسؤال 555 - در خصوص موادّ 174 و 181 قانون دريايى جمهورى اسلامى ايران سؤالاتى مطرح است ، لطفاً پاسخ بفرماييد . در مادّهء 174 مىخوانيم : « به هر نوع كمك و نجات كه داراى نتيجهء مفيدى باشد ، اجرت عادلانه تعلّق خواهد گرفت ، ولى اگر عمل كمك يا نجات نتيجهء مفيدى نداشته باشد ، هيچ گونه اجرتى به آن تعلّق نخواهد گرفت ، و در هيچ مورد مبلغ پرداختى بيش از ارزش نجات يافته نخواهد بود . »\r\nو در مادّهء 181 آمده است : « اشخاصى كه جان آنها نجات يافته ، ملزم به پرداخت هيچ گونه اجرتى نخواهند بود . نجات‌دهندگانى كه در عمليّات كمك يا نجات مربوط به يك حادثه ، خدماتى براى نجات اشخاص انجام داده‌اند ، مستحقّ دريافت سهم متناسبى از اجرت پرداختى به نجات‌دهندگان كشتى و بار و ساير متعلّقات آن هستند . »\r\n\r\n","description":"","footnote":"","page_name":" 204 ","page_number":204},
  {"content":"\r\n\r\n1 - اين دو مادّه در قالب چه نوع عقدى از عقود اسلامى مىگنجد ؟ و كدام يك از قواعد فقهيّه را در بر مىگيرد ؟\r\nجواب : در مورد مادّهء اوّل تنها در موردى مىتوانند مطالبهء اجرة المثل كنند كه در خواستى از سوى صاحبان كالا ، يا صاحبان كشتى ، صورت گرفته باشد . يا توافق و قرارداد كلّى بين صاحبان كشتىها و نجات غريق وجود داشته باشد . و در فرض درخواست از نجات غريق ، مىتواند اجرة المثل خود را بگيرد ؛ هر چند اجرة المثل او بيش از قيمت كالا باشد ، و اين داخل در عقد اجاره ، يا جعاله است .\r\nو در مورد مادّهء دوّم ، در برابر نجات انسان‌ها اجرتى لازم نيست ، چون واجب است . مگر اين كه دولت گروهى را استخدام كرده باشد كه به طور مرتّب مراقب اين امر باشند ، كه در اين صورت حق دارند حقوقشان را بگيرند ، ولى قرار دادن سهمى از اجرة المثل نجات كشتى و كالا براى نجات دهندهء انسانها وجه شرعى ندارد . مگر اين كه توافق و قرار داد كلّى با صاحبان كشتىها و ساير دست‌اندركاران صورت گرفته باشد . در مجموع تطبيق اين دو مادّه بر موازين فقهى مشكلات متعدّدى دارد .\r\nسؤال 556 - آيا مالكين مشاع يك باب خانه ، كه داراى دو طبقهء مجزّاست ، و هر طبقه در تصرّف يك شريك مىباشد ، مىتوانند سهم خود را ( كه در آن زندگى نمىكنند ، ) به غير شريك خود اجاره دهند ؟ اگر يكى از شركا مانع از اجاره دادن سهم شريك خود شود ، ضرر و زيان آن متوجّه كيست ؟\r\nجواب : هر يك از دو شريك مىتواند سهم خود را به ديگرى اجاره دهد ، و شريك ديگر حقّ ممانعت ندارد ، و گرنه ضامن است . مگر اين كه سبب ضرر و زيانى بر طرف مقابل شود .\r\nسؤال 557 - مرحوم پدرم مقدارى از املاك خويش را به كسى اجاره داده ، تا درآمد آن بين وى و مستأجر بالمناصفه تقسيم شود . اكنون كه پدرم مرحوم شده ورثه راضى به ادامه قرارداد نيستند . آيا قرارداد با موت مالك فسخ نمىشود ؟\r\nجواب : قرارداد مربوط به باغ و امثال آن ، كه مدّتى براى آن در نظر گرفته شده ،\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nتا پايان مدّت معتبر است ، و با موت مالك فسخ نمىشود ، و ورثه بايد تا پايان مدّت صبر كنند .\r\nسؤال 558 - آيا در مدّت اجاره ، مورد اجاره در يد مستأجر امانت محسوب مىشود ؟ در اين صورت ، آيا مىتوان آن را پس از انقضاى مدّت اجاره تحت عنوان استرداد امانت مطالبه نمود ؟\r\nجواب : در اين مدّت به منزلهء امانت است ، و بعد از پايان مدّت بايد به مالك اصلى يا وكيل او بازگردانده شود .\r\nسؤال 559 - فردى منزلى را به هزار تومان اجارهء ماهانه ، و يك ميليون تومان قرض الحسنه ، رهن و اجاره مىكند . حال مىخواهد همين خانه را به شخص ثالثى به مبلغ پنجاه هزار تومان ( بدون انجام كار خاصّى در منزل ، مثل سفيد كارى ) اجاره دهد . چه حكمى دارد ؟\r\nجواب : احتياط آن است كه چيزى در آن منزل اضافه كند ، و لو سفيد كردن ، يا انداختن فرش اضافه ، و مانند آن باشد .\r\nسؤال 560 - اين كه فرموده‌ايد : « فردى كه منزلى را اجاره كرده و مىخواهد به فرد ثالثى به بهاى بيشترى اجاره دهد بايد كار زائد در منزل انجام دهد » آيا اين كار ، شامل امور غير ثابت ( مثل نصب چند لامپ ، يا گذاردن يخچال ، يا فرش ، يا تخت خواب ، يا تلويزيون و مانند آن ) نيز مىشود ؟\r\nجواب : آرى شامل آن نيز مىشود .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nفصل بيستم : احكام مضاربه\r\nسؤال 561 - متن مادّهء 17 قراردادهاى مضاربهء اين تعاونى به شرح ذيل مىباشد :\r\n« پس از انجام قرارداد ، يا فسخ آن ، در صورتى كه در نتيجهء محاسبه طبق تشخيص شعبه زيانى متوجّه تعاونى شده باشد ، عامل ضمن عقد صلح مذكور در مادّهء اين قرار داد ، ملتزم و متعهّد گرديد معادل زيان مزبور را مجّاناً از مال خود به تعاونى تمليك نمايد ، و در صورت تأخير ، علاوه بر التزام به انجام تعهّد ، روزانه مبلغ يك ريال براى هر سه هزار ريال بر ذمّهء عامل خواهد بود ، و صرف اظهار نظر شعبه در مورد ميزان خسارت وارده معتبر بوده ، و عامل ، ضمن عقد صلح مذكور حقّ هرگونه ايراد و اعتراض را در اين مورد از خود سلب و ساقط نمود » .\r\nبا توجّه به شرايط شرعى عقد مضاربه ، آيا اين مادّه صحيح و خالى از اشكال مىباشد ؟\r\nجواب : اين گونه شرايط در عقد خارج لازم اشكالى ندارد .\r\nسؤال 562 - اخيراً اين تعاونى با يك مؤسّسهء توليدى تجارى قراردادى منعقد نموده ، كه بر اساس آن مبلغى وام در اختيار مؤسّسهء مذكور قرار دهد ، و مؤسّسهء فوق نيز با اطمينان از سوددهى ساليانه حدّ اقلّ 40 % حاصل از به كار اندازى طرح توليدى خود ، 30 % اين سود را به تعاونى اعتبار تخصيص مىدهد . از طرفى تعاونى نيز حساب ويژه‌اى را براى همين منظور افتتاح نموده ، و مبلغ مورد نياز را از سپرده‌گذارانى جمع‌آورى مىكند كه در اين حساب ويژه اقدام به سرمايه‌گذارى مىكنند .\r\nبديهى است براى جذب سپرده نيز اين تعاونى از همان ابتدا مسأله را با سپرده‌گذاران خود اين گونه مطرح مىنمايد كه استفاده از اين سپرده‌ها براى تعاونى 30 %\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nسود تضمينى در بر داشته كه تعاونى 8 % آن را به عنوان حقّ الزحمه بر مىدارد و 22 % الباقى را به سپرده‌گذاران پرداخت مىنمايد . با توجّه به اين كه اين موضوع به طور قطعى تعيين مىگردد ، آيا اشكالى ندارد ؟\r\nجواب : در صورتى كه سود آن مؤسّسه بيش از اين مقدار باشد ، اشكالى ندارد .\r\nسؤال 563 - شركتى جهت تأمين بودجهء مورد نياز خود نياز به مشاركت با اشخاص حقيقى و حقوقى دارد . اين اشخاص جهت همكارى در تأمين مشاركت ، تضمين‌هايى معادل پرداخت سود ، همانند بانكها و مشاركتهاى دولتى را طلب مىنمايند .\r\nهمچنين در خواست دارند كه استرداد اصل سرمايهء آنها نيز تضمين شود . نظر حضرت عالى در مورد تضمين‌هاى مذكور چيست ؟\r\nجواب : تنها راهى كه براى اين كار وجود دارد اين است كه مضاربه را بر اساس سهم منافع قرار دهند ، ولى در عقد خارج لازم ( معامله ديگرى مثلًا خريدوفروش چند جلد كتاب ) شرط كنند اگر در آن معامله مضاربه ، سود كمتر از بيست درصد يا بيشتر از آن بود ، جبران گردد . همچنين در مورد خسارت سرمايه .\r\nسؤال 564 - چند نفر مقدارى پول روى هم مىگذارند ، و به شخص مىدهند تا با آن كار كند . شخصى كه كار مىكند ، هر ماه سود پول را مىدهد ، و سهام داران قرعه مىكشند ، و هر ماه سودِ پول به يكى از سهام داران داده مىشود . بعد از اين كه دوره تمام شد ، و به همهء سهام داران سود رسيد ، سهام داران پول خود را پس مىگيرند .\r\nاين كار از نظر شرعى چه حكمى دارد ؟\r\nجواب : چنانچه سود از طريق مضاربه به دست آمده ، و با رضايت افراد به اين صورت تقسيم شده ، اشكالى ندارد .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n\r\nفصل بيست و يكم : احكام حجر\r\nسؤال 565 - دربارهء رابطهء بلوغ و رشد بفرماييد :\r\nالف ) آيا بين دو صفت بلوغ و رشد ، شرعاً ملازمه‌اى وجود دارد ؟\r\nب ) در صورتى كه جواب سؤال اوّل منفى است ، آيا سنّ بلوغ مىتواند امارهء رشد قرار گيرد ؟\r\nج ) در صورت جدايى رشد از بلوغ ، و لزوم اثبات رشد پس از بلوغ ، آيا اثبات رشد تنها در امور مالى لازم است ، يا در امور غير مالى نيز بايد رشد ثابت شود ؟\r\nد ) در صورتى كه رشد را در امور مالى لازم بدانيد ، آيا براى تصرّف در تمامى اموال اثبات رشد لازم است ، يا لزوم آن در خصوص اموالى است كه در اختيار ديگران مىباشد ؟\r\nجواب الف تا د : بلوغ و رشد ملازم يكديگر نيستند ، و غالباً رشد بعد از بلوغ است . رشد مراتبى دارد ؛ رشد در امور مالى ( گاه در اموال كم رشيد است ، و گاه در اموال زياد ، ) رشد در امر ازدواج ، و مانند آن . و تا رشد عقلانى به قدر كافى در هر مرحله نباشد ، تصرّفات نافذ نيست ؛ نه در شرع ، و نه نزد عقلاى عرف .\r\nسؤال 566 - عقب‌مانده‌هاى ذهنى ، على رغم سن‌هاى بالا ، از نظر درك و عقل گاه در حدّ كودكان 12 ساله ، يا پايين‌ترند . آيا تكليف شرعى از آنها ساقط است ؟\r\nجواب : در صورتى كه به اندازهء كافى شعور و تمييز داشته باشند كه بتوانند عبادات را انجام دهند ، مكلّف به تكاليف شرعيّه هستند .\r\nسؤال 567 - آيا كودكان ناشنوا ، به دليل تأخير در رشد اجتماعى ( به واسطهء كمبود گنجينهء لغات ، ) ديرتر از افراد سالم به سنّ تكليف مىرسند ؟\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nجواب : مانند جواب سابق است .\r\nسؤال 568 - آيا براى مميّز و غير مميّز بودن كودكان ، سنّ خاصّى قائل هستيد ، يا تشخيص آن ، معيار ديگرى دارد ؟ و آيا براى بچّه‌هاى مميّز ، احكام جزايى همانند افراد بالغ اجرا مىشود . يا نحوهء آن فرق دارد ؟\r\nجواب : سنّ تمييز سنّ معيّنى نيست ، و افراد در آن متفاوتند ؛ معيار آن است كه خوب و بد را تشخيص دهند . تمييز نسبت به امور مختلف ، متفاوت است ، و نسبت به اطفال مميّز ، احكام بالغ جارى نمىشود ؛ بلكه احكام مخصوص به خودشان اجرا مىگردد .\r\nسؤال 569 - آيا در بلوغ ، سنّ خاصّى را معتبر مىدانيد ؟ بر فرض اعتبار سنّ خاص ، آيا معيار شناسنامهء افراد است ، يا از طرق ديگر نيز مىتوان آن را احراز كرد ؟\r\nجواب : در بلوغ سنّ خاصّى معتبر است ، و بايد از طرق معتبر اثبات شود . البتّه بلوغ علائم ديگرى نيز دارد .\r\nسؤال 570 - حكم حجر شخصى از طريق دادگاه و گواهى كميسيون روان پزشكى صادر شده ، سپس به اين رأى اعتراض مىشود . محجور بار ديگر به كميسيون روان پزشكى معرّفى شده ، و كميسيون نظر مىدهد كه وى سابقهء جنون دارد ، امّا به واسطهء مصرف دارو الان در حال بهبودى است ، ولى اگر دارو قطع شود تمكّن ادارهء امور خود را ندارد . از نظر شرع مقدّس اسلام تكليف چنين شخصى و قيّم وى چيست ؟ آيا در حال بهبودى به وسيلهء مصرف دارو احتياج به قيّم دارد ، يا مىتواند در اموال ممنوع خود تصرّف كند ؟\r\nجواب : چنين كسى در حكم مجنون ادوارى است ، كه در دورهء افاقه ، احكام عاقل بر او جارى مىشود .\r\nسؤال 571 - با توجّه به قانون محكوميتهاى مالى ، كه بدهكار را بدون سقف زمانى معيّن زندانى نموده ، و بدهكارِ ناتوان و بيچاره هم بايد سالهاى سال در حبس نگهدارى شود ، و اكثر طلبكاران با توجّه به حمايت قانونى از آنها حاضر به رضايت نيستند ، اگر شخصى بر اثر بدهكارى به چند نفر در حبس باشد ، و بخاطر يكى از\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبدهىهايش در دادگاه معسر شناخته شود ، آيا حكم اعسار نسبت به بدهىهاى ديگر او مؤثّر است ؟\r\nجواب : هنگامى كه حكم اعسار ثابت شود براى تمام ديون كافى است ؛ ولى در صورت تعدّد پرونده‌ها و تعدّد قاضى ، اعسار براى هر يك از قضات بايد ثابت شود .\r\nسؤال 572 - لطفاً در مورد حجر به سؤالات زير پاسخ فرماييد :\r\n1 - آيا مالك مىتواند اموال مازاد بر مقدار مؤونهء خود را اتلاف كند ، يا در اختيار ديگرى قرار دهد ، تا وى اتلاف نمايد ؟\r\n2 - در فرضى كه مالك مديون ( محجور و غير محجور ) قصد اضرار به طلبكاران را داشته باشد چطور ؟\r\n3 - صحّت عقد در اباحهء اتلاف به غير چگونه است ؟\r\n4 - علم و جهل مباح له به تمكّن يا عدم تمكّن مالكِ مديون ، از پرداخت ديون چه نقشى دارد ؟\r\n5 - دائن مىتواند حقّ خود را به زور ، يا با تقاص بگيرد ؟\r\n6 - آيا حكم به عدم جواز اتلاف مال از سوى مالك ، با عموم قاعدهء تسليط منافاتى ندارد ؟\r\n7 - تصرّفات محاباتى ، تبرّعى ، و به كمتر از ثمن المثل مديون ، با قصد اضرار و فرار از دين چگونه است ؟\r\n8 - مبناى حكم مزبور ، قاعدهء لا ضرر است ، يا هدف نامشروع ( كبيع العنب ليعمل خمراً ) ؟\r\n9 - آيا مديونِ مفلس ، پيش از صدور حكم حجر از سوى حاكم ، در تصرّفات خويش مجاز است ؟\r\n10 - آيا اقرار مديون قبل و بعد از صدور حكم حجر ، مسموع است ؟\r\n11 - آيا عدم نفوذ ، يا بطلانِ معاملاتِ به قصد اضرار در معاملات معوّض و مجّانى ، منوط به علم منتقل اليه است ؟\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n12 - معاملات صورى مديون با قصد فرار از دين ، و يا اخفاى اموال ، چه وضعيّتى دارد ؟\r\n13 - آيا معاملات حقيقى معوّض و غير معوّض مديونِ غير محجور ، با قصد اضرار نافذ است ؟\r\n14 - منظور از دين مستوعب در مديونِ محجور ، ديون عاجله است ، يا آجله ؟\r\n15 - درآمد حاصل از كسب و كار محجور بعد از صدور حكم حجر متعلّق به چه كسى است ؟\r\nجواب 1 تا آخر : هيچ كس مجاز نيست اموال خود را تلف كند ، يا به ديگرى اجازهء اتلاف بدهد . همچنين معاملات محاباتيّه ، كه سبب ضايع شدن حقّ طلبكاران مىشود ، نيز جايز نيست ؛ و حتّى صحّت معامله در اين صورت ، مورد اشكال است . معاملات صورى نيز به يقين صحّت ندارند . و دين مستوعب شامل ديون حال و آينده هر دو مىشود . درآمد كسب و كار محجور بعد از صرف نفقات مورد نياز ، به طلبكاران داده مىشود ، بنابر احتياط واجب .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\nفصل بيست و دوّم : احكام وكالت\r\nسؤال 573 - نظر مبارك را در خصوص مشروع بودن يا نبودن مادّهء 55 قانون وكالت ، كه متن آن به شرح زير است ، مرقوم فرماييد : « وكلاى معلّق و اشخاص ممنوع الوكالة ، و به طور كلّى هر شخصى كه داراى پروانهء وكالت نباشد ، از هرگونه تظاهر و مداخله در عمل وكالت ممنوع است . اعمّ از اين كه عناوين تدليس ، از قبيل مشاورهء حقوقى و غيره اختيار كند ، يا اين كه به وسيلهء شركت و ساير عقود ، يا عضويّت در مؤسّسات ، خود را اصيل دعوا قلمداد نمايد . و متخلّف از يك الى شش ماه به حبس تأديبى محكوم خواهد شد . »\r\nجواب : حكم مزبور براى كسانى كه اجازهء وكالت ندارند ، ظاهراً جنبهء تعزيرى دارد . و مقيّد ساختن وكالت به اجازه ، به خاطر عناوين ثانويّه است . زيرا آزاد گذاشتن آن در شرايط فعلى ، سبب سوء استفاده و مفاسد عظيمى مىشود . بنابر آنچه گفته شد ، مشروعيّت مادّهء مزبور بعيد به نظر نمىرسد .\r\nسؤال 574 - نظر حضرتعالى راجع به وكالت در دعاوى از طرف موكّل نزد محاكم چيست ؟\r\nجواب : هركس مىتواند براى دفاع از خويشتن وكيل انتخاب كند ، كه براى اثبات حقّش او را يارى دهد .\r\nسؤال 575 - آيا در وكالت در دعاوى و محاكم ، شرايط خاصّى معتبر است ، يا همانند ساير وكالتها مىتوان با تراضى طرفين اقدام كرد ؟\r\nجواب : مىتوان با رضايت طرفين اقدام نمود .\r\nسؤال 576 - تكليف محكمه در پذيرفتن وكيل از سوى طرفين دعوا چيست ؟\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nجواب : در عصر ما كه قوانين پيچيده شده ، و بسيارى از مردم آگاهى كافى از آن ندارند تا از خود دفاع كنند ، وظيفهء محاكم آن است كه وكيل طرفين را بپذيرد .\r\nسؤال 577 - آيا براى پذيرش وكالت شرايط خاصّى لازم است ؟\r\nجواب : وكيل در صورتى مىتواند از موكّل خود دفاع كند كه از محقّ بودن او آگاه باشد ، و هرچه در دفاع از موكّل خود مىگويد به عقيدهء خودش صحيح و از نظر شرع جايز باشد .\r\nسؤال 578 - چنانچه موكّل حقّ عزل وكيل را در ضمن عقد خارج لازم به مدّت پنجاه سال از خود سلب نمايد ، آيا چنين عزلى - كه معمولًا در ذيل وكالتنامه‌هاى رسمى قيد مىشود - معتبر و نافذ مىباشد ؟\r\nجواب : موكّل نمىتواند حقّ عزل وكيل را از خود سلب كند ؛ ولى مىتواند ضمن عقد خارج لازم شرط كند كه عملًا عزل نخواهد كرد ، يا توكيل او بلاعزل خواهد بود . و در اين صورت ، بايد به شرط خود عمل كند .\r\nسؤال 579 - آيا وكلاى فرد مريض ، پس از بيهوشى موقّت وى توسّط پزشك ، عزل مىشوند ؟\r\nجواب : بيهوشى سبب عزل از وكالت نيست .\r\nسؤال 580 - مؤسّساتى در دنيا تأسيس شده ، كه واسطهء خريدار و فروشنده مىشوند . آنها به وكالت از خريدار ، وجوه اجناس خريدارى شده توسّط وى را ، به فروشنده بنابر توافق با وى مىپردازند ، سپس بنابر شرايطى كه ضمن وكالت تعيين شده ، آن وجوه را از خريدار دريافت مىدارند . درآمد اين مؤسّسات عموماً از محلّ تخفيفى است كه از فروشندگان مىگيرند ، و فروشنده اين تخفيف را به خاطر اين كه مؤسّسه وجه خريدار را مىپردازد به آنها مىدهد . از نظر حضرتعالى اين نوع واسطه‌گرى و وكالت مشروع است ؟\r\nجواب : اين نوع واسطه‌گرى اشكالى ندارد ؛ ولى اگر به صورت واسطه‌گريهاى زنجيره‌اى درآيد ( مانند شركت الماس و گلدكوئيست ) حرام است .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\n\r\nفصل بيست و سوّم : احكام دين و قرض\r\nسؤال 581 - پسرى بالغ و متأهّل ، در جمهورى اسلامى ايران ، بدون اجازه و رضايت پدر معاملاتى به اين صورت انجام مىدهد ، كه پول كارگران افغانى كشور ما را به قيمت معيّنى در مقابل پول رايج افغانستان مىخريده ، ولى قيمت آن را در اينجا نمىپرداخته ، بلكه به طرفهايى كه با آنها قرار داشته ، در افغانستان حواله مىداده است . اكنون طرفهاى او ورشكست شده ، و فرار كرده‌اند ، و پسر نيز ورشكست شده ، و فرار كرده است . اين پسر هيچ گونه اموالى در نزد پدر ندارد ، و حتّى عائله‌اش را نيز پدر تكفّل مىكند . آيا طلبكاران حقّ مطالبه از پدر او را دارند ؟\r\nجواب : در فرض مسأله ، كه پسر مستقلًاّ و بدون اجازهء پدر كار مىكرده ، پدر در برابر نتيجهء كار او مسئوليّتى ندارد .\r\nسؤال 582 - بدهكار به حساب جارى طلبكار پول واريز كرده ، و فيش آن را به طلبكار تحويل داده ، ولى طلبكار آن را گم كرده است . طلبكار پس از مدّتى جهت گرفتن پول به بانك مراجعه كرده ، و بانك واريز شدن چنين پولى را انكار مىكند ، و مىگويد اگر مدركى داريد ، ارائه دهيد ! در حالى كه طلبكار و بدهكار به همديگر اعتماد كامل دارند . حكم الهى در اين مورد چيست ؟\r\nجواب : نظر به اين كه طلبكار فيش را گم كرده ، و راه تحقيق را بر بدهكار بسته ، به خود ضرر زده است . ولى چنانچه مسأله را از طريق خصوصى دنبال كنند ، شايد به نتيجه برسند .\r\nسؤال 583 - ميزان در حبس مديون مدّعى اعسار ، طريقى است يا موضوعى ؟ اگر قاضى مردّد باشد ، مىتواند او را در حبس نگهدارد ؟ آيا قاضى مىتواند تا رفع ترديد\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nبا ضمانت معتبر او را آزاد نمايد ؟\r\nجواب : در صورت شك قاضى بايد او را با وثيقهء معتبر آزاد كند . و پس از تحقيق اگر معلوم شد معسر نيست مىتواند او را به زندان بيندازد .\r\nسؤال 584 - اگر زوج ، زوجه را در منزلى كه جزء مستثنيات دين نمىباشد طلاق دهد ، و پس از آن حاكم او را حجر كند ، آيا حقِّ سكناى مطلّقهء رجعيّه در اين منزل بر حق غرما مقدّم است ؟\r\nجواب : حقِّ غرما مقدّم است .\r\nسؤال 585 - در فرض فوق ، اگر طلاق پس از حجر باشد حكم آن چگونه است ؟ در نفقه چطور ؟\r\nجواب : در اين صورت نيز حكم همان است كه در بالا گفته شد ، ولى در مورد نفقه ، اگر نفقه قبل از حجر بوده باشد زوجه جزء غرما محسوب مىشود ، و اگر نفقهء روزمرّه باشد جزء مستثنيات دين است .\r\nسؤال 586 - دربارهء تغييرات در ارزش پول ، ( اعمّ از كاهش و افزايش ) گاه ممكن است در شرايط خاصّى نرخ تورّم منفى شود ، و بر ماليّت پول افزوده گردد . در اين صورت ، آيا مديون مىتواند ما به التفاوت را در پرداخت لحاظ كند ، و آن را كسر نمايد ؟\r\nجواب : اگر تفاوت فاحشى صورت گيرد ، مىتواند كسر كند .\r\nسؤال 587 - آيا منظور از دين مستوعب ، ديون عاجله است ، يا اعمّ از عاجله و آجله ؟\r\nجواب : اعمّ از تمام ديون است .\r\nسؤال 588 - آيا درآمد حاصل از كار مديون بعد از صدور حكم حجر ، متعلّق به طلب‌كاران است ؟\r\nجواب : آرى بعد از حكم حجر متعلّق به طلبكاران است\r\n\r\nرباى قرضى\r\nسؤال 589 - شخصى مبلغى را با محاسبهء سود تقريبى 7 % به اين جانب پرداخت\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nنموده ، و در قبال آن چك گرفته است . در اين مورد به دو سؤال زير پاسخ فرماييد :\r\n1 - با توجّه به اين كه آن شخص در قبال وجهى كه داده با محاسبهء سود آن چك گرفته ، و طبق قانون چك به منزلهء پول نقد و از جمله اسناد لازم الاجراست ؛ آيا عمل آن شخص ، حتّى اگر در قبال وجهى كه پرداخته چك گرفته باشد ، ربا محسوب مىشود ؟\r\nجواب : مادام كه چك را وصول نكند ، ربا نگرفته است .\r\n2 - چنانچه آن شخص در قبال وجهى كه داده چك را با محاسبهء سود آن گرفته باشد ، و در خصوص چك هم اقدام نموده باشد ، آيا با توجّه به اين كه وى جهت اخذ سود محاسبه شده اقدام نموده ، عمل وى رباخوارى است ؟\r\nجواب : مادام كه وجه را نگيرد ، ربا محسوب نمىشود ، و شرعاً نمىتوان او را به عنوان رباخوار تعقيب كرد .\r\n\r\n","description":"","footnote":"","page_name":" 217 ","page_number":217},
  {"content":"\r\n . \r\n","description":"","footnote":"","page_name":" 218 ","page_number":218},
  {"content":"\r\n\r\n\r\nفصل بيست و چهارم : احكام رهن\r\nسؤال 590 - شخصى به خاطر رفع احتياج خانه يا مغازه‌اش را در مقابل مقدارى پول گرو مىگذارد . سپس با توافق همديگر ، راهن عين مرهونه را از صاحب پول كرايه مىكند ، و در نتيجه خانه يا مغازه در تصرّف مالك مىماند ، و ماهانه كرايه‌اش را به راهن مىدهد . آيا اين معامله صحيح است ؟\r\nجواب : شخص مرتهن مالك منافع عين مرهونه نيست ، و نمىتواند آن را اجاره بدهد .\r\nسؤال 591 - شخصى زمين صيفى كارى را نزد شخص دوّم رهن مىگذارد . طريقهء رهن و معامله به اين شكل است : « يك قطعه زمين رهن مىگذارد به مبلغ صد تومان ، ولى خود مالك اوّل ، كشت مىنمايد . و سالى ده كيلو برنج از بابت وجه الاجاره به صاحب پول مىپردازد . » آيا چنين معامله‌اى صحيح است ؟\r\nجواب : اين كار حرام است ؛ زيرا منافع زمين رهنى متعلّق به مالك اصلى مىباشد .\r\n\r\n","description":"","footnote":"","page_name":" 219 ","page_number":219},
  {"content":"\r\n . \r\n","description":"","footnote":"","page_name":" 220 ","page_number":220},
  {"content":"\r\n\r\n\r\nفصل بيست و پنجم : احكام ضامن شدن\r\nسؤال 592 - شريك اين جانب چند ماه قبل به من مراجعه كرد و يك برگ چك به مبلغ معيّنى ارائه داد ، و خواهش كرد كه به وسيلهء يكى از دوستان ، آن را به وجه نقد تبديل كنم . من از دوست ديگرم ، كه كاسب بازار است ، خواهش كردم كه اين كار را انجام دهد . او چك را گرفت و پول داد . چندى بعد نامبرده به بانك مراجعه كرد ، و چون وجهى در حساب مربوطه نبود ، چك برگشت خورد . به شريكم مراجعه نموده ، و از وى گله كردم ، او گفت : « چك را بدهيد ، تا پول را تأمين كنم » دوستم چك را از روى اعتماد به من داد . من نيز از روى اعتماد و جوانمردى ، چك را به شريكم دادم .\r\nقرار شد تا ظهر آن روز پول را بدهد . ولى نه تنها پول را نداد ، بلكه وقتى كار به شكايت رسيد ، گفت : « من پول را دادم ، و چك را گرفتم » ولى بعد اقرار كرد كه پولى نداده ، و دروغ گفته است . شرعاً چه كسى بدهكار اين پول است ؟\r\nجواب : هرگاه وساطت شما به معناى ضمانت بوده ، هم شما مسئوليد و هم شريك شما . و اگر مجرّد وساطت بوده نه ضمانت ، شريك شما ضامن است . و اگر دوست بازارى شما با آن شريك آشنايى نداشته ، و به اعتبار شما پول داده ، مفهوم اقدام شما ضمانت او است .\r\nسؤال 593 - شركتى در تاريخ 11 / 11 / 75 نسبت به انعقاد قرارداد فروش اقساطى يك‌ساله با بانك اقدام مىنمايد ، و طبق مقرّراتِ عمليّاتِ بانكىِ بدون ربا ، رعايت مقرّرات شرعى و عقود اسلامى در اعطاى تسهيلات بانكى الزامى بوده است .\r\nبر اساس قرارداد ، شركت مىبايست الياف پلىپروپپلين خريدارى نمايد ، و در قبال عقد مشاركت و معاملات نقد و نسيه ، الياف مورد نظر را براى توليد به مصرف برساند .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nپس از گذشت مدّتى مشخّص گرديد كه قرارداد غير واقعى بوده ، و با اخذ يك فقره فاكتور صورى به عنوان خريد الياف مزبور ، از بانك وام دريافت نموده‌اند ، و صادر كنندهء فاكتور نيز صريحاً اعلام نموده كه معامله فسخ ، و در همان تاريخ مبلغ مربوطه عودت داده شده است ، يعنى در حقيقت اليافى در بين نبوده است .\r\nاز جناب عالى در خواست دارد نظر خود را در اين باره اعلام فرماييد كه : آيا ضمانت چنين معامله‌اى كه سبب آن تحقّق نيافته ، پابرجاست ؟\r\nجواب : اين معامله باطل بوده ، و بايد وجوه مزبور به بانك بازگردد ، و ضمانت اگر در مقابل اصل پول بوده ، بايد به آن عمل شود . و اگر در برابر سود بوده ، با عدم تحقّق معامله ضمانت معنايى ندارد ، و سودى تعلّق نمىگيرد .\r\nسؤال 594 - شخصى با ميوه‌فروشى در طىّ خريدوفروش ميوه و تره بار آشنا مىشود . بعد از مدّتى ، ميوه‌فروش به آن شخص مىگويد : « تازه ازدواج كرده ، و براى دريافت وام ازدواج ضامنى نياز دارم . و هيچ آشنايى ندارم » شخص اوّل ، كه آشنايى كاملى از آن ميوه‌فروش نداشته ، و صرفاً به خاطر اين كه دلش براى او سوخته ، ميوه‌فروش را نزد معلّمى ، كه از آن بانك حقوق مىگرفته و آشنايى دورى با او داشته ، مىبرد . و او را به عنوان برادر خانم خود معرّفى كرده ، و آن معلّم ضامن او مىشود .\r\nميوه‌فروش وام را گرفته و متأسّفانه اقساط آن را پرداخت نمىكند . بدين جهت بانك اقساط را از حقوق ضامن برداشته است . اكنون ضامن ، از شخصى كه ميوه‌فروش را معرّفى كرده اقساط مذكور را مطالبه مىكند . لطفاً در اين مورد به دو سؤال زير پاسخ دهيد :\r\n1 - آيا شخص معرّف در قبال اقساطى كه آن جوان پرداخت نكرده ، و بانك از حقوق آن معلّم برداشته ، ضامن است ؟\r\nجواب : شخص معرّف ضامن است .\r\n2 - با توجّه به اين كه آقاى معلّم از ميوه‌فروش مدارك كافى براى اين كه از طريق قانون حقّ خود را بگيرد دارد ، آيا سزاوار است به شخص معرّف ، كه فقط از روى خامى و بىتجربگى اين كار را كرده ، فشار بياورد و پول خود را طلب كند ؟\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nجواب 2 : گاهى افراد بىتجربه به خاطر بىاطّلاعى كار دست خودشان مىدهند ، و اين مورد از آن موارد است ، و شرعاً مسئول است .\r\nسؤال 595 - مشترى چكهايى را به بايع مىپردازد ، كه صادر كنندهء آن شخص ثالثى است . در صورت عدم تبديل چكها به وجه نقد ( به لحاظ عدم موجودى ) آيا بايع حقّ رجوع به مشترى را دارد ، يا اين كه با قبول چك شخص ثالث ، ذمّه مشترى برىء و ضمان به ذمّهء صاحب چك ( شخص ثالث ) منتقل مىشود ؟ آيا بين موردى كه شخص ثالث چك مذكور را بابت بدهى خود به مشترى داده ، و جايى كه صرفاً به عنوان امانت ، يا تضمين ، تحويل او داده تفاوتى وجود دارد ؟\r\nجواب : چك حواله‌اى بيش نيست ، و ذمّهء خريدار تا چك وصول نشود ، مديون فروشنده است ؛ مگر اين كه فروشنده در حين معامله بپذيرد كه ذمّهء ثالث را به جاى ذمّهء خريدار قبول كند .\r\n\r\n","description":"","footnote":"","page_name":" 223 ","page_number":223},
  {"content":"\r\n . \r\n","description":"","footnote":"","page_name":" 224 ","page_number":224},
  {"content":"\r\n\r\n\r\nفصل بيست و ششم : احكام كفالت\r\nسؤال 596 - فردى متعهّد انجام پروژه‌اى مىشود . « متعهّد له » براى تضمين اجراى آن ، از « متعهّد » كفيلى مىخواهد ؛ « متعهّد » به بانك مراجعه نموده ، تا بانك اسناد كفالتى صادر كند ، تا در صورت عدم اجراى تعهّدات متعهّد در مهلت مقرّر ، و عدم پرداخت خسارت تعيين شده ، بانك ضامن پرداخت خسارت گردد . آيا اين تعهّد بانك ، كه اصطلاحاً كفالت مالى نام دارد ، جايز است ؟ آيا بانك مىتواند به ازاى كفالت مزبور كارمزد معيّنى بگيرد ؟ در صورت پرداخت خسارت توسّط بانك ، آيا بانك مىتواند براى گرفتن مبالغ پرداختى به متعهّد رجوع كند ؟\r\nجواب : قرار دادن ضمانت پرداخت بر عهدهء بانك ، و گرفتن كارمزد از سوى بانك ، مانعى ندارد . و بانك نيز مىتواند وجه پرداختى را از طرف مقابل بگيرد .\r\nسؤال 597 - وثيقه‌اى كه به عنوان تأمين كيفرى از شخص ثالث اخذ مىگردد ، با فرض اين كه ماهيّت آن علاوه بر تعهّد بر حضور ، تعهّد بر دين نيز باشد ، و با توجّه به اين كه تحت هيچ كدام از عقود معيّن مانند ضمان ، كفالت ، و رهن قرار نمىگيرد ، چه حكمى دارد ؟\r\nجواب : اين كار در واقع تركيبى از عقد كفالت و ضمانت است ، و اشكالى ندارد .\r\nسؤال 598 - چنانچه متّهم محكوم به پرداخت ديه شده ، و ضامن معتبر از قبيل كفيل يا وثيقه نداشته باشد ، لكن هنوز در مهلت دو سال در غير عمد ، و يك سال در عمد باشد ، آيا بازداشت وى قبل از مهلت مقرّر شرعيّه ، مجوّز شرعى دارد ؟\r\nجواب : هرگاه بيم آن برود كه متّهم فرار كند ، و هرگز ديه را نپردازد ، و از طريق ضمانت و كفالت مشكل حل نشود ، مىتوان او را بازداشت كرد .\r\n\r\n","description":"","footnote":"","page_name":" 225 ","page_number":225},
  {"content":"\r\n . \r\n","description":"","footnote":"","page_name":" 226 ","page_number":226},
  {"content":"\r\n\r\n\r\nفصل بيست و هفتم : احكام وديعه و امانت\r\nسؤال 599 - اگر امانت‌دار ادّعا كند كه امانت را بازگردانده ، و صاحب مال منكر باشد ، قول كدام يك پذيرفته مىشود ؟\r\nجواب : در صورتى كه شخص امانتدار آدم متّهمى نباشد ، ادّعاى او دربارهء ردّ امانت پذيرفته مىشود ، ولى اگر متّهم باشد پذيرفته نيست ، و در اين صورت با توجّه به اين كه صاحب مال منكر است ، امانتدار مىتواند از او تقاضاى قسم كند ، و اگر منكر قسم بخورد ، امانتدار بايد مال را برگرداند .\r\nسؤال 600 - در حقّ عضويّت كتابخانه‌ها مرسوم است كه فرد پولى را به وجه ضمانت ملكِ جهت مىكند ، كه بعد از انصرافِ از عضويّت به او پس دهند .\r\nالف ) آيا اين كار مشروع است ؟\r\nب ) بعضى براى اصلاح آن فرموده‌اند : « پول را امانت و گرو بگذاريد » كه در جواب مىگوييم : « چون پول مصرف مىشود ، به پولى كه در حال گردش و تبديل و تصرّف است ، صدق امانت شرعى نمىكند » اگر گويند : « اباحه است » مىگوييم : « اباحه از نظر شرعى موجب ضمانت نمىشود » ! نظر مبارك حضرت عالى چه مىباشد ؟\r\nجواب : اين در واقع از قبيل نوعى وثيقهء كلّى است با اجازهء تصرّف ؛ و اشكالى ندارد .\r\n\r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n\r\n\r\nفصل بيست و هشتم : احكام نكاح\r\n\r\nمقدّمات نكاح\r\nسؤال 601 - در توضيح المسائل حضرت عالى آمده : « كسى كه به خاطر ازدواج نكردن به گناه مىافتد ، واجب است ازدواج نمايد . » لطفاً بفرماييد كه :\r\nالف ) آيا منظور از گناه فقط زناست ، يا چشم چرانى ، خود نمايى زن ، عشوه و ناز زن براى مرد نامحرم ، و مانند آن را نيز شامل مىشود ؟\r\nجواب : شامل تمام اين گناهان مىشود .\r\nب ) منظور از عبارت « به خاطر ازدواج نكردن به گناه مىافتد » كدام يك از اين دو حالت زير است ؟\r\nاوّل : اگر به خاطر ازدواج نكردن مرتكب گناه شد ، بعد از آن ازدواج بر او واجب مىشود .\r\nدوّم : وقتى به خاطر ازدواج نكردن ميل شديدى به گناه پيدا كرد ، قبل از ارتكاب گناه ازدواج بر او واجب مىشود .\r\nجواب : منظور احتمال دوّم است .\r\nج ) آيا اين حكم ( هر كسى كه به خاطر ازدواج نكردن به گناه مىافتد واجب است ازدواج كند . ) اعم از دائم و موقّت است ، يا فقط منظور ازدواج دائم است ؟\r\nجواب : فرق نمىكند .\r\n\r\nخواستگارى\r\nسؤال 602 - آيا تحقيق كردن در مورد دختران ، يا فكر كردن در مورد آنها ، و يا\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nعاشق آنها بودن ، اشكال دارد ؟\r\nجواب : عشقى كه آميخته به گناه نشود ، و مقدّمهء ازدواج باشد مانعى ندارد ؛ ولى در جايى كه انسان قصد ازدواج ندارد نبايد تحقيق كند .\r\nسؤال 603 - اگر دختر يا پسر به هنگام خواستگارى داراى مشكلى از نظر جسمى باشد ، و آن مشكل آشكار نباشد ، آيا واجب است آن را به طرف مقابل بگويد ؟\r\nجواب : واجب نيست ؛ ولى خلاف آن را نگويد . امّا اگر مشكل مهمّى باشد ، گفتنش بهتر است .\r\nسؤال 604 - سختگيرىهاى بيش از حدّ برخى والدين در مورد مسائل مقدّماتى ازدواج ( مهريّه و مانند آن ) موجب محروم شدن جوانان از ازدوج مىشود ، خواهشمند است بفرماييد عمل مذكور چه صورت دارد ؟\r\nجواب : سخت‌گيرىهاى بىمورد در امر مقدّس ازدواج جايز نيست ؛ و چنانچه بر اثر اين سخت‌گيريها برخى از ازدواج محروم شوند ، و خداى ناكرده مرتكب گناهى شوند ، كسانى كه سخت‌گيرى كرده‌اند نيز در اين مورد مسئولند .\r\n\r\nصيغهء عقد\r\nسؤال 605 - آيا عقد نكاح دائم ، الفاظ معيّنى دارد ، يا با هر لفظى كه معنا و مفهوم آن را برساند جارى مىشود ؟\r\nجواب : عقد را با هر عبارتى كه مفهوم آن را به وضوح برساند مىتوان جارى نمود ؛ ولى اگر انسان به عربى آشنا باشد ، احتياط آن است كه صيغه را عربى بخواند .\r\nسؤال 606 - در اجراى صيغهء عقد دائم ، زوج بايد مقدّم شود ، يا زوجه ؟\r\nجواب : تفاوتى نمىكند ؛ ولى تقدّم زوجه بهتر است .\r\nسؤال 607 - « نَكَحَ » در لغت چندين معنا دارد ، و از الفاظ مشتركه است . هنگام قصد انشاء ، كدام معنا را بايد قصد كنيم ؟ در حالى كه « به زنىِ دائمى دادم . . . » از معانى لغويّهء آن نيست ؟\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nجواب : معناى مشهور نكاح همان عقد ازدواج است ؛ و اگر زمان خاصّى در آن قيد نشود ، ظهور در عقد دائم دارد .\r\nسؤال 608 - نكاح دائم چند ركن دارد ؟ آيا صداق نيز از اركان آن است ؟\r\nجواب : صداق از اركان عقد دائم نيست ؛ و اگر ذكر نشود بايد مهر المثل پرداخت شود .\r\nسؤال 609 - آيا در عقد نكاح ، تقدّم ايجاب بر قبول لازم است ؟\r\nجواب : لازم نيست ؛ ولى بهتر است ايجاب مقدّم شود .\r\nسؤال 610 - اگر روحانى سُنّى عقد نكاح پسر يا دختر شيعه را بخواند ، حكمش چيست ؟\r\nجواب : در صورتى كه شرايط معتبرهء نزد شيعه در آن رعايت شود اشكالى ندارد .\r\nسؤال 611 - صيغهء محرميّت بين زن و مرد نامحرم ( صيغهء برادرى و خواهرى ) چگونه است ؟\r\nجواب : چيزى به نام صيغهء برادرى و خواهرى نداريم . و صيغهء محرميّت يا به وسيلهء ازدواج دائم ، و يا ازدواج موقّت حاصل مىشود ؛ ( البتّه با شرايطش ) و غير آن ممنوع است .\r\n\r\nنكاح معاطاتى\r\nسؤال 612 - دختر و پسرى به هم علاقه‌مند بودند ، ولى خانوادهء دختر با ازدواج آنان مخالف بود . آن دو براى اين كه خانوادهء دختر را مجبور كنند تا با ازدواج آنان موافقت كنند ، به طور نامشروع مجامعت كرده ، و دختر حامله شده ، و طفلى به دنيا آورده است اكنون اظهار مىدارند كه چون روستايى بوده ، نمىدانسته ، و يا نمىتوانسته‌اند صيغهء ازدواج را جارى كنند ، و به رضايت طرفينى اكتفا كرده ، و آن را كافى دانسته‌اند :\r\n1 - آيا توافق طرفين به عنوان صيغهء عقد قابل قبول است ؟\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nجواب : توافق طرفين كافى نيست .\r\n2 - همين كه طرفين ادّعاى اجراى صيغه عقد نمايند براى ايجاد شبهه كافى است ، يا بايد صحّت آن بررسى و اثبات شود ؟\r\nجواب : چنانچه احتمال دهيم ادّعاى آنها راست باشد ، بايد حمل بر صحّت كرد .\r\n3 - آيا در مسألهء فوق حدوث شبهه ، فقط موجب برائت از حدّ است ، يا تعزير را نيز منتفى مىسازد ؟\r\nجواب : در فرض بالا حدّ و تعزير هر دو ساقط مىشود .\r\n4 - بر فرض احصان مرد ، حكم چيست ؟\r\nجواب : احصان مرد تفاوتى ايجاد نمىكند .\r\n5 - آيا ازدواج آن دو با يكديگر بلا مانع است ؟\r\nجواب : آنها مىتوانند با هم ازدواج كنند .\r\n6 - آيا در فرض بكارت و عدم آن ، حكم متفاوت است ؟\r\nجواب : تفاوتى نمىكند .\r\n\r\nشرايط مجاز و غير مجاز\r\nسؤال 613 - با توجّه به اين كه در قانون مدنى ، نكاح اعمّ از دائم و منقطع مىباشد ، در صورتى كه زوج شروط مندرج در عقدنامه را پذيرفته باشد ، و ازدواج مجدّد ( اعم از دائم يا منقطع ) نمايد ، آيا زوجه مىتواند تقاضاى طلاق كند ؟ آيا همسر ديگر ، شامل نكاح موقّت هم مىشود ؟ آيا در صورت اثبات و تحقّق تخلّف ، دادگاه مىتواند حكم فسخ نكاح را صادر نمايد ؟\r\nجواب : شرط مزبور منصرف به ازدواج دائم است ، و شامل عقد موقّت كوتاه مدّت نمىشود . ولى اگر عقد موقّت براى مدّت طولانى ، مثلًا چند سال باشد ، زن ( طبق شرايط عقدنامه ) وكيل در طلاق خواهد بود .\r\nسؤال 614 - دوشيزه‌اى بطور رسمى به عقد همسرش در آمد . زوج علاوه بر شروط\r\n\r\n","description":"","footnote":"","page_name":" 232 ","page_number":232},
  {"content":"\r\n\r\nضمن عقد نكاح ، شرط زير را نيز متعهّد گرديد :\r\n« در ضمن عقد خارج لازم شرط شد كه هر زمان زوج خانهء ملكى تهيّه نمود ، دو دانگ آن را به طور رسمى به زوجه انتقال دهد . » على رغم مرسوم بودن چنين شرطى در محاضر ، وكيل زوج ادّعاى باطل بودن آن را مىنمايد . لطفاً در اين رابطه بفرماييد : با توجّه به اين كه مشروط در عقد فوق ملك به عنوان عام نبوده ، بلكه به صورت خانه بوده ، و آن هم به صورت دو دانگ از شش دانگ تعيين شده است . آيا بازهم شرط مورد نظر مجهول و باطل است ؟\r\nجواب : با توجّه به اين كه مشخّصات خانه از نظر متراژ و قيمت و مانند آن تعيين نشده ، شرط مجهول بوده و خالى از اشكال نيست . بهتر آن است طرفين در مورد خانه با هم مصالحه كنند .\r\nسؤال 615 - اگر مردى قبل از جارى شدن صيغهء عقد ، و به هنگام گفتگوهاى مقدّماتى ازدواج ، توافقنامه‌هاى شروط ضمن عقد كتبى با دختر امضا كند ، كه متضمّن شروط رفتارى و فعلى باشد . يعنى در زندگى اين كار را بكند يا نكند ، و مخالف مقتضاى عقد هم نباشد . از جمله « با دار و ندار شوهر بسازد » و « تا قبل از بچّه‌دار شدن و سر و سامان گرفتن زندگى ، ما بقى مهريّه را از او مطالبه نكند » و دختر پس از گفتگو و مطالعهء آنها ، كتباً بنويسد : « من با تمام آنها موافقم » و امضا كند .\r\nولى اين شرط در ذيل قبالهء رسمى نوشته نشود . آيا اين شروط اعتبار و سنديّت دارد ؟ اگر زن جهت فريب و جلب رضايت مرد آنها را قبول كرده ، ولى پس از ازدواج تخلّف و عهدشكنى كند ، و آنها را به تمسخر بگيرد ، و سه ماه بعد از عروسى مهريّهء خود را به اجرا بگذارد ، با توجّه به اين كه با عدم قبول شروط ، عقد واقع نمىشد ، وضعيّت اين عقد چگونه است ؟ آيا زوجه تدليس كرده است ؟ آيا وى مىتواند على رغم اين كه سه دانگ از منزل مسكونى به نام وى شده ، و مبالغ هنگفتى طلاجات و جواهرات و بقيّهء اقلام مهريّهء خود را گرفته ، بقيّهء آن را طلب كند ؟ آيا منزل مسكونى و محلّ كسب شوهر از مستثنيات دين و مهر زوجه محسوب مىشود ؟\r\nجواب : هرگاه قبلًا توافق بر شروطى شده و طرفين آن را امضا كرده‌اند ، سپس\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nعقد خوانده شده ، اين شروط لازم الاجرا است . و به اصطلاح فقهى از قبيل شروط مبنىّ عليها العقد است .\r\nسؤال 616 - شخصى به شرط آن كه همسرش بچّه‌دار شود با وى ازدواج نموده ، و تصريح مىكند كه در صورت تخلّف او را طلاق خواهد داد . آيا چنين شرطى صحيح است ؟\r\nجواب : با توجّه به اين كه جلوگيرى از بچّه‌دار شدن امر حرامى نيست ، اين شرط هم شرط حرامى نمىباشد . ولى سزاوار است در غير موارد ضرورت چنين شرطهايى نكنند .\r\n\r\nاولياى عقد\r\nسؤال 617 - در يك حادثهء رانندگى بكارت دخترى زايل شده ، و با مراجعه به پزشكِ جرّاح ترميم گرديده است . آيا چنين فردى حكم باكره را دارد ، و براى ازدواج اذن پدر شرط مىباشد ؟ اگر بر اثر تجاوز ازالهء بكارت شود چطور ؟\r\nجواب : در هر دو صورت اجازهء پدر شرط است .\r\nسؤال 618 - برادر بزرگتر از خودم عاشق دخترى است ، ولى پدر و مادرم مانع از عشق او هستند . و دليل آنها اين است كه پدر آن دختر جزء اقوام يكى از قاتلين پسر عمّه‌ام مىباشد . آيا مطلب مذكور مانع ازدواج برادرم و آن دختر مىشود ؟\r\nجواب : اگر در فاميلى يك نفر مرتكب خطايى شود ، تمام آن فاميل بد نمىشوند . اگر واقعاً خانوادهء آن دختر خانوادهء خوبى است ، ازدواج با او مانعى ندارد .\r\nسؤال 619 - در رسالهء جنابعالى آمده : « اگر دختر عاقلهء بالغهء رشيده نياز به شوهر داشته باشد ، و پدر او را از ازدواج با مردى كه شرعاً و عرفاً كفو او است منع كند ، اجازهء پدر در اينجا شرط نيست . » آيا منظور ، ازدواج دائم است يا شامل موقّت هم مىشود ؟ اگر شامل ازدواج موقّت مىشود ، هم كفو بودن در آن به چه معنايى است ؟\r\nجواب : تفاوتى نمىكند ؛ ولى معمولًا ازدواج موقّت به مصلحت دختران باكره\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nنيست ، و مخالفت پدر بجاست .\r\nسؤال 620 - آيا در صورت لزوم ، حكومت اسلامى مىتواند مانع از تزويج افراد غير بالغ ( كودكان مميّز يا غير مميّز ) توسّط اوليا ، يا قيّم آنها گردد ؟\r\nجواب : ما معتقديم در عصر و زمان ما تزويج صغير و صغيره به وسيلهء اوليا مطلقاً اشكال دارد ؛ زيرا مطابق غبطه و مصلحت آنها نيست .\r\n\r\nعيوب موجب فسخ\r\n\r\n1 - عنن\r\nسؤال 621 - اگر فردى در بعضى مواقع ، به علّت وضعيّت خاصّ جسمانىاش ، قادر بر نزديكى نباشد ، ولى در بعضى مواقع ، كه كليّهء شرايط فردى و محيطى مهيّا باشد ، و طرف مقابل نيز همكارى لازم را بنمايد ، موفّق به اين عمل شود ، آيا اين مشكل عنن محسوب شده ، و موجب فسخ نكاح مىشود ؟\r\nجواب : در صورتى كه فراهم شدن اين شرايط ميسّر باشد ، عنن محسوب نمىشود .\r\nسؤال 622 - اگر فردى از لحاظ جنسى در حالت عادى موفّق به عمل نزديكى نباشد ، ولى با استفاده از داروهاى موجود ، كه توسّط پزشكان مورد تأييد و تجويز است ، قادر به اين كار باشد . آيا بيمارى مذكور عنن محسوب ، و موجب فسخ نكاح مىشود ؟\r\nجواب : بيمارى مزبور عنن محسوب نمىشود .\r\n\r\n2 - جنون\r\nسؤال 623 - دختر خانمى ازدواج نموده ، و پس از آن طبق نظر متخصّصان و اقرار خانواده و خود دختر ، معلوم شده كه قبل از ازدواج داراى مرتبه‌اى از جنون بوده ، و اكنون ادامهء زندگى با ايشان غير ممكن است . آيا شوهر حقّ فسخ دارد ؟ و در صورت فسخ ، آيا زوجه مستحقّ مهر المثل است ، يا مهر المسمّى ؟\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nجواب : شوهر حقّ فسخ دارد ؛ ولى اگر دخول واقع شده بايد مهر المسمّى را بپردازد .\r\nسؤال 624 - زنى به صورت مزمن مبتلا به جنون دائم يا ادوارى بوده ، و سوابق جنون و بسترى شدن در بيمارستان روانى را از شوهر مخفى نگاه داشته ، و حتّى پس از طرح دعوا از طرف مرد ، نيز موضوع را انكار نموده است . مرد پس از ازدواج و دخول و گذشت چند سال ، از نوع بيمارى و سوابق بسترى شدن قبلى زوجه در بيمارستان آگاهى نسبى يافته ، و بلافاصله پس از اطّلاع ، ضمن مشورت با حقوقدانها ، اقدام به فسخ نكاح مىنمايد . حال اگر بيمارى فوق توسّط كميسيون پزشكى قانونى به صورت زير تأييد گردد : « زوجه داراى سابقهء اختلال روانى و واجد علائم جنون حدّ اقلّ از سال 1367 ( شش سال قبل از ازدواج ) بوده ، و در حال حاضر نيز دچار عوارض مزمن بيمارى است . » در فرض مسأله آيا مرد حقّ فسخ دارد ، و به زن مهريّه‌اى تعلّق مىگيرد ؟\r\nجواب : سابقهء بيمارى روانى به تنهايى براى فسخ كافى نيست . و با توجّه به اين كه چند سال با او زندگى كرده ، و آثار محسوسى در اين مدّت نبوده ، نشان مىدهد كه بهبودى نسبى يافته است . و وجود عوارض غير محسوس ، يا ضعيف گذشته ، به تنهايى براى فسخ نكاح كافى نيست .\r\nسؤال 625 - اگر در ضمن عقد لازمى ( همچون نكاح ) به زوجه وكالت دهيم كه هرگاه عارضه‌اى پيش آمد ، خود را مطلّقه سازد . سپس زوج مجنون شود ، آيا زن مىتواند با استفاده از اين وكالت ، خود را مطلّقه سازد ، در حالى كه علما مىفرمايند :\r\n« وكالت ، عقدى جايز است ، و با جنون باطل مىشود . » ؟\r\nجواب : درست است كه وكالت با جنون باطل مىشود ؛ ولى يكى از مجوّزات فسخ نكاح جنون است ، هر چند بعد از ازدواج عارض شده باشد .\r\n\r\n3 - تدليس\r\nسؤال 626 - پسرم از دخترى با تأكيد بر باكره بودن وى خواستگارى كرده ، و صيغهء\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nعقد شرعى و دائمى زوجيّت با شرط باكره بودن زوجه جارى گرديده است . پس از گذشت ده ماه از اجراى صيغهء دائمى عقد ، و قبل از برگزارى مراسم ازدواج ، زوجه اعلام مىدارد كه پردهء بكارت وى ازاله گرديده ، ( و اين امر قطعى و اثبات شده است . ) ولى خود زوج اقدام به ازالهء بكارت كرده ، امّا زوج با اتيان سوگند شرعى منكر ادّعاى زوجه مىباشد . لطفاً در اين مورد به سؤالات زير پاسخ فرماييد :\r\n1 - آيا پسرم ، حقّ فسخ نكاح را دارد ؟\r\nجواب : در صورتى كه زوج و زوجه قبل از عروسى با هم رفت و آمد داشته و خلوت مىكرده‌اند ، ادّعاى پسر پذيرفته نيست .\r\n2 - آيا زوج بايد اثبات كند كه اقدامى نكرده است ؟\r\nجواب : آرى تا ثابت نكند ، در فرضى كه در بالا گفتيم ، ادّعاى او پذيرفته نيست .\r\n3 - در صورت فسخ نكاح ، آيا زوجه حقّ دريافت مهر المسمّى ، يا مهر المثل دارد ؟\r\nجواب : در فرض بالا زوج حقّ فسخ ندارد .\r\nسؤال 627 - يك سال پيش با دخترى آشنا شدم ، كه توسّط فرد ديگرى به طور نامشروع بكارت خود را از دست داده بود . با پرسش از دفتر بعضى مراجع ، و رؤيت استفتائات ايشان ، مبنى بر اين كه اين جانب مىتوانم بدون اذن پدر ، دختر را به صيغهء موقّت خود در آورم ، با ايشان ازدواج موقّت كردم . حال پس از گذشت يك سال ، خواستگارى براى او آمده است . آيا اين خانم ، كه به عنوان دختر باكره مىخواهد با آن مرد ازدواج كند ، لازم است بگويد باكره نيست ؟\r\nجواب : بر دختر لازم نيست وضع خود را به شوهر بگويد ؛ امّا اگر بعداً بر شوهر ثابت شد كه دختر باكره نيست ، حقّ فسخ نكاح را دارد .\r\nسؤال 628 - خواهشمند است نظر خود را راجع به تدليس ازدواج به طور مشروح بيان فرماييد . آيا پنهان نمودن نقص ، مانند كچلى كلّى ، يا موضعى ، كم پشت ، يا خالى بودن قسمتى از موهاى سر ، در زن موجب حقّ فسخ براى مرد مىشود ؟\r\nجواب : هرگاه در موقع خواستگارى معايب خود را عمداً بپوشاند ، و خود را\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nغير از آنچه هست نشان دهد ، مصداق تدليس است ، و شوهر پس از اطّلاع حقّ فسخ دارد .\r\nسؤال 629 - با توجّه به اين كه يكى از راههاى سرايت بيمارى ايدز تماس جنسى است ، لطفاً به سؤالات زير پاسخ دهيد :\r\n1 - همبستر شدن با همسر مبتلا به ايدز چه حكمى دارد ؟\r\n2 - آيا ازدواج با كسى كه ايدز دارد جايز است ؟\r\n3 - آيا بيمارى ايدز مبطل عقد است ، يا مجوّزى براى طلاق مىباشد ؟\r\nجواب 1 تا 3 : ازدواج با مبتلايان به ايدز باطل نيست ؛ ولى چنانچه اطّلاع نداشته قابل فسخ است . امّا احتياط آن است كه زن با اجازهء حاكم شرع خود را مطلّقه كند . و در هر صورت ، اگر نزديكى كردن خطر ابتلا به ايدز داشته باشد جايز نيست .\r\nسؤال 630 - جوانى دختر باكره‌اى را ، مشروط بر صحّت كامل طرفين ، به عقد ازدواج دائمى خود در آورده است . در اوّلين فرصت بعد از ازدواج ، كه زوجين با هم تنها شده‌اند ، زوجه متوجّه مىشود كه ناحيه ى فوقانى بدن شوهر دچار ناراحتى مادرزادى ، قيفىشكل ، ناموزون و غير طبيعى است . بدين جهت مواقعه‌اى صورت نگرفت . در اين صورت :\r\n1 - آيا زوجه اختيار فسخ نكاح را دارد ؟\r\n2 - در فرض جواز فسخ نكاح ، و با توجّه به اين كه زوجه مدخول بها نيست ، آيا مىتواند نصف مهريّه و ديگر خسارات ، از قبيل هزينهء ميهمانى و مانند آن ، را از زوج مطالبه كند ؟\r\nجواب : اين عيب از عيوب فسخ نكاح نيست ؛ مگر اين كه قبلًا شرط صحّت كامل كرده باشند . در اين صورت زن حقّ فسخ از باب خيار تدليس دارد ، ولى در فرض مسأله كه مواقعه صورت نگرفته مهر به او تعلّق نمىگيرد . امّا اگر خساراتى متحمّل شده ، مىتواند آن را از زوج بگيرد .\r\nسؤال 631 - چنانچه پزشكى قانونى بر اساس وضعيّت كروموزمى شخص ، خنثى را\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nخنثاى مذكّر يا مؤنّث معرّفى كند ، آيا براى طرفى كه با او ازدواج نموده ، جزء عيوب محسوب ، و حقّ فسخ دارد ؟\r\nجواب : اگر در ظاهر علامت خلافى نمايان نيست ، موجب فسخ نمىشود .\r\nسؤال 632 - چنانچه پس از عقد و نزديكى مشخّص گردد كه يكى از طرفين خنثاى مشكل است ، عقد چه حكمى دارد ؟ آيا بهتر است طلاق داده شود ، يا اين كه از اوّل باطل بوده ، يا طرف حقّ فسخ دارد ؟\r\nجواب : اگر يكى از آن دو ، يا هر دو خنثاى مشكل باشند ، نكاح باطل است .\r\nسؤال 633 - اگر يكى از مجوّزات فسخ نكاح قبل از عقد وجود داشته ، لكن با عمليّات پزشكى درمان شده ، و عيب مزبور رفع گرديده باشد ، آيا حقّ فسخ نكاح براى طرف ديگر پابرجا مىباشد ؟\r\nجواب : حقّ فسخ ندارد .\r\nسؤال 634 - آيا عيوبى كه موجب فسخ عقد ازدواج دائم است ، شامل عقد موقّت نيز مىشود ؟\r\nجواب : ظاهراً شامل عقد موقّت هم مىشود .\r\nسؤال 635 - با توجّه به اين كه كشور ما ، در حال حاضر ، در مرحلهء حذف بيمارى جذام است ، آيا مىتوان جايگزينهاى ديگرى ، مثل بيمارى ايدز ، يا ساير بيماريهاى پوستى كه مخلّ روابط زناشويى است ، براى آن در نظر گرفت ؟\r\nجواب : در صورتى كه واقعاً مخلّ رابطهء زناشويى باشد ، حقّ فسخ ثابت است .\r\n\r\nمحارم\r\nسؤال 636 - آيا زن يا مرد مسلمان ، با مرتد شدن به محارم خود نامحرم مىشود ؟\r\nجواب : نامحرم نمىشود ؛ جز زن و شوهر كه بايد از هم جدا شوند .\r\nسؤال 637 - اگر مردى دو زن به نام‌هاى فاطمه و زهرا داشته باشد ، و از هر كدام دخترى داشته باشد ، و دختران آن مرد شوهر كنند ، لطفاً بفرماييد :\r\n1 - آيا داماد آن مرد با هر دو زن او محرم هستند ؟ مثلًا حسن داماد فاطمه ، با زهرا هم محرم است ؟\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nجواب : تنها به مادر زن خود محرم مىشود .\r\n2 - اگر شير يكديگر را خورده باشند ، چطور ؟ مثلًا ليلا ، كه دختر فاطمه است ، شير زهرا را هم خورده باشد . آيا حسن كه با فاطمه ، مادر خانمش ، محرم است ، با زهرا كه همسرش را شير داده نيز محرم مىشود ؟\r\nجواب : مادر زن رضاعى ، محرم است .\r\n3 - اگر داماد دوّمى پيدا شود ؛ مثلًا حسين با سكينه ازدواج كند و سكينه فقط شير مادرش را ( كه زهرا است ) خورده باشد و شير فاطمه را نخورده باشد ، آيا حسين با فاطمه محرم مىشود ؟\r\nجواب : محرم نمىشود .\r\nسؤال 638 - مردى نعوذ باللَّه با زنى زنا مىكند ، و زن حامله مىشود . قبل از اين كه بچّه به دنيا بيايد ، زن با مرد ديگرى ازدواج مىنمايد ، پس از ازدواج پسر بچّه‌اى به دنيا مىآيد ، سپس همان زن از مردى كه با او ازدواج كرده ، صاحب دخترى مىشود .\r\nآيا آن پسر و اين دختر بر يكديگر محرمند ؟ اگر پسر ديگرى كه بالغ است ، با آن پسر لواط كند ، آيا دختر مذكور بر او حرام مىشود ؟\r\nجواب : آن دختر و پسر ، كه از يك مادر متولّد شده‌اند ، با هم محرمند ؛ هر چند يكى از آن دو فرزند ، نامشروع است ، و آن خواهر بر واطى حرام مىشود ، مشروط بر اين كه يقين به دخول داشته باشد .\r\nسؤال 639 - مىگويند زنازاده نه ارث مىبرد ، و نه محرميّت برايش حاصل مىگردد .\r\nآيا اين مطلب صحّت دارد ؟\r\nجواب : زنازاده ارث نمىبرد ، ولى محرميّت و ساير آثار را دارد .\r\nسؤال 640 - آيا در بهشت محرم و نامحرم وجود دارد ؟ اگر دارد به چه صورت است ؟ و اگر ندارد ، آيا محارم مىتوانند با هم ازدواج كنند ؟\r\nجواب : در بهشت كسى هوس ازدواج با محارم و ساير كارهاى ناپسند را نمىكند .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nزنانى كه ازدواج با آنها حرام است\r\nسؤال 641 - لطفاً به سؤالات زير پاسخ دهيد :\r\n1 - اگر كسى با زن شوهردار زنا كند ، ازدواج با آن زن بعد از طلاق يا فوت شوهرش چه صورت دارد ؟\r\n2 - آيا فرقى بين دخول در قُبل و دُبر هست ؟\r\n3 - آيا صورت علم به مسأله و جهل به آن تفاوتى دارد ؟\r\n4 - اگر ازدواج صورت بگيرد و صاحب اولاد شوند ، حكم چيست ؟\r\nجواب 1 تا 4 : ما دليلى بر حرمت نيافته‌ايم ؛ لذا در صورتى كه ازدواج كرده باشند ازدواج آنها را بر هم نمىزنيم . ولى اگر ازدواج نكرده باشند ، مىگوييم احتياط كنند . و فرقى بين علم و جهل ، و دخول از طرفين نيست .\r\nسؤال 642 - چنانچه شخصى با خنثاى مشكل عمل شنيع از قُبل يا دُبر انجام دهد ، يا خنثاى مشكل با شخصى اين كار را بكند ، وضعيّت حرمت نزديكان آنها بر ديگرى چگونه خواهد بود ؟\r\nجواب : در مواردى كه حرمت مشكوك شود ؛ بنابر حلّيت مىگذارند .\r\nسؤال 643 - بنده در تاريخ 15 / 6 / 70 به عقد موقّت فردى در آمدم . وى پس از آميزش ، بقيّهء مدّت را بخشيد . قبل از گذشتن 45 روز ، يا ديدن دو حيض ، به عقد دائم همسر فعلىام درآمده ، و بعد از عقد بلافاصله دخول انجام گرفت . اكنون با داشتن دو فرزند ، متوجّه شده‌ام كه مدّت عدّه ، 45 روز تمام ، يا ديدن دو حيض كامل مىباشد ، در حالى كه من يك حيض بيشتر نديده بودم . در ضمن 4 سال پس از ازدواجمان ، يك بار طلاق خلع گرفتم . و بعد از گذشت 100 روز تمام ، دوباره با همان شخص كه از او صاحب دو فرزند هستم به صورت عقد موقّت ازدواج كردم ، كه تاكنون ( 27 / 11 / 78 ) ادامه داشته است ، و بعد از متوجّه شدن حكم ، از هم جدا شده‌ايم .\r\nوظيفهء فعلىام چيست ؟ آيا دخترى كه از همسر اوّلم دارم به اين آقا نامحرم است ؟\r\nآيا پسران اين آقا كه از همسر اوّلش هستند به من نامحرمند ؟ آيا دو فرزندى كه از اين آقا دارم ، حلال‌زاده‌اند ؟\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nجواب : دو فرزند شما به خاطر اين كه نمىدانسته‌ايد حلال‌زاده‌اند . و دخترى كه از همسر اوّل داريد ، با اين مرد محرم ، و پسران او نيز با شما محرمند .\r\nسؤال 644 - سادات در كشور پاكستان از احترام فوق العاده برخوردارند ؛ حتّى سادات ناصالح ؛ چون بزرگان سادات بوده‌اند كه غير سادات را با اسلام آشنا نمودند .\r\nلهذا غير سادات جايز نمىدانند كه دختران سادات را به عقد خود در آورند ، و سادات هم بر اين باورند كه اين عمل اهانت به خانوادهء پيامبر صلوات اللَّه عليهم مىباشد ، و اين مطلب در نزد آنها به قدرى مهم است كه اگر كسى از آن تخلّف كند ، بعضى جوانان ، حتّى بزرگان ، احساساتى شده و در چنين مواردى شوهر آن دختر را به قتل مىرسانند ! همانطور كه چند ماه قبل ، اين اقدام در لاهور انجام شد ! و اين حادثه در روزنامه‌هاى پاكستان با تيتر بزرگ چاپ شد ، و عموم مردم اين عمل را ستايش كردند . و شكّى نيست كه اگر سيّده با غير سيّد ازدواج كند ، مفاسدى بر آن مترتّب است ، و سبب بدنام نمودن مذهب شيعه و علماى مذهب هم مىشود . چون برادران اهل سنّت پاكستان در اين مسأله متّفق القول هستند ، كه عقد سيّده با غير سيّد جايز نيست . لطفاً بفرماييد :\r\n1 - اگر در ازدواج سيّده با غير سيّد ، مفسده‌اى باشد ، و موجب اختلافات خانوادگى و بدنامى مذهب و مكتب اهل بيت عليهم السلام شود ، آيا در چنين موردى اين اقدام جايز است ؟\r\n2 - در صورتى كه براى دختر سيّد ، در فاميل خودش ، يا ديگر خانواده‌هاى سادات كفوى موجود باشد ، آيا آن دختر مىتواند با غير سيّد ازدواج كند ، با اين كه جدّش راضى نيست ، و پدرش فوت كرده است ؟\r\nجواب : ازدواج دختران سادات محترم با غير سادات ذاتاً اشكالى ندارد . و در زمان پيغمبر و ائمّهء معصومين عليهم السلام زياد اتّفاق افتاده كه دختران سادات با غير سادات ازدواج كرده ، و معصومين هم از آن نهى نكرده‌اند . ولى اگر واقعاً مفسدهء اجتماعى بر آن مترتّب شود ، بايد از آن پرهيز نمود ، و تدريجاً مردم را با اين حكم اسلامى آشنا كرد . و قتل نفس مسلمان از گناهان بسيار بزرگ است ، و قصاص دارد .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nسؤال 645 - در بين عشاير عرب مرسوم است كه چنانچه مردى با دختر ، يا زن شوهردارى ، دوست شود و بعد از محل فرار كنند ، و رابطهء نامشروع با هم برقرار نمايند ، زمانى كه به آنها دسترسى پيدا كنند ، بعضاً آن زن يا دختر را به زانى مىدهند . اين مسأله چه حكمى دارد ؟\r\nجواب : در مورد دختر هرگاه طرفين راضى باشند اشكالى ندارد . و در مورد زن شوهردار اگر با مرد بيگانه آميزش جنسى كرده باشد ، و بعد شوهرش او را طلاق دهد ، ازدواج او با زانى پس از عده جايز است ، هر چند احتياط در ترك آن است .\r\nسؤال 646 - حضرتعالى در استفتائات جديد جلد اوّل ، سؤال 706 فرموده‌ايد كه عقد هاشميّه با غير هاشمى در صدر اسلام و در زمان ائمّهء طاهرين عليهم السلام فراوان بوده است . لطفاً چند مورد آن را با ذكر مدرك مورد قبول مرقوم فرماييد .\r\nجواب : يك نمونهء روشن آن ازدواج زينب دختر عمّهء پيامبر اسلام صلى الله عليه و آله با زيد بن حارثه مىباشد ، كه در قرآن مجيد صريحاً آمده است . نمونهء ديگر ، ازدواج ضباعه نوهء عبد المطلب با مقداد است كه در روايات آمده است . مخصوصاً در ذيل روايت تصريح شده كه پيامبر فرمود : « من اين كار را كردم تا مسألهء ازدواج در ميان مردم توسعه يابد ، و قيد و بندها بر چيده شود . » « 1 » بسيارى از مراجع عصر ما مانند آية اللَّه خوئى و آية اللَّه گلپايگانى كه از سادات بنى الزهراء هستند ، نيز دختران خود را به غير سادات داده‌اند .\r\nسؤال 647 - در بين عشاير عرب خوزستان رسمى به نام « نهوه » وجود دارد ( اجبار دختر عمو به ازدواج با پسر عمو يا ديگر نزديكان ، و منع از ازدواج با ديگران ، ) چنين رسمى از نظر شرعى چه حكمى دارد ؟\r\nجواب : چنين رسمى بر خلاف شرع است ، و بايد از آن پرهيز كرد ، مگر اين كه زوج و زوجه هر دو بدون اجبار رضايت دهند .\r\nسؤال 648 - در بين عرب‌هاى خوزستان مرسوم است كه خانوادهء قاتل در عوض\r\n\r\n\r\n","description":"","footnote":"\r\n( 1 ) وسائل الشيعة ، جلد 14 ، صفحهء 45 ، باب 26 ، حديث 1 و 2 و 5 .\r\n","page_name":" 243 ","page_number":243},
  {"content":"\r\n\r\nخون بها ، به خانوادهء مقتول دختر مىدهند . چنين رسمى از نظر شرعى چه حكمى دارد ؟\r\nجواب : در صورتى كه ارباب دم بجاى گرفتن ديه به اين كار رضايت بدهند ، و دختر و ولىّ دختر راضى به اين امر باشند اشكالى ندارد .\r\n\r\nاحكام عقد دائم\r\n\r\n1 - مهريّه\r\nسؤال 649 - در بعضى ازدواجها مهريّه‌هاى سنگينى در نظر گرفته مىشود ، كه عندالمطالبه نيز است . در حالى كه مرد 500 هزار تومان هم ندارد . ولى براى اين كه ازدواج سر بگيرد ، مثلًا 20 ميليون تومان مهر تعيين شده را مىپذيرد ، و شايد در طول عمر خود به اين مبلغ دست نيابد ، و از اوّل نيز محرز است كه در صورت مطالبه ، قادر بر پرداخت مهريّه نخواهد بود . اين نوع ازدواج‌ها شرعاً چه حكمى دارد ؟\r\nجواب : اين گونه مهريّه‌ها با چنان قرائنى كه ذكر شد جدّى نيست . و جملهء عند المطالبه را بايد حمل بر عند القدرة و الاستطاعة كرد . بنابراين ، به اجرا گذاشتن اين گونه مهريّه‌ها در صورت عدم قدرت جايز نمىباشد .\r\nسؤال 650 - بكارت دخترى در اثر تصادف زايل شده است . آيا ارش البكاره گرفته مىشود ، يا مهر المثل ؟\r\nجواب : بايد مهر المثل بپردازد .\r\nسؤال 651 - شخصى ازدواج مىكند ، و در حين اجراى عقد عالماً و عامداً مهريّه‌اى معيّن مىكنند ، كه زوج فعلًا توانايى پرداخت آن را به هيچ وجه ندارد ، و ممكن است مدّت طولانى هم نتواند آن را بپردازد . عرفاً هم اين گونه مهريّه‌ها را در ذمّهء زوج نسيه حساب مىكنند ، و زوجه هم در موقع اجراى عقد قصد مطالبه ندارد . آيا اين گونه مهريّه‌ها در شرع مقدّس حالّ است ، يا مؤجّل ؟\r\nجواب : در فرض سؤال اين گونه مهريّه‌ها مؤجّل است .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nسؤال 652 - در مواردى كه مهر المثل واجب مىشود ، آيا حدّ اقل يا حدّ اكثرى وجود دارد ؟\r\nجواب : ظاهر اين است كه در مهر المثل حدّ معينى نيست ، و الّا مهر المثل صدق نمىكند ، و رواياتى كه خلاف آن را بگويد ظاهراً معمول بهاى اصحاب نيست .\r\nسؤال 653 - مرسوم است كه در موقع ازدواج و در زمان عقد مهريّه را دو قسمت مىكنند ؛ يك قسمت را به عنوان كمك به تهيّهء جهيزيّه اخذ مىكنند ، و ما بقى در ذمّهء زوج مىماند . لكن در تمام دادگاهها با استناد به مادّهء 1085 قانون مدنى كه مىگويد : « زن مىتواند تا مهر به او تسليم نشده از ايفاى وظايفى كه در مقابل شوهر دارد امتناع كند ، مشروط بر اين كه مهر او حالّ باشد . و اين امتناع مسقط حقّ نفقه نخواهد شد . » تمسّك كرده ، تمام مهريّه‌ها را حالّ حساب مىكنند . نظر حضرتعالى در اين مورد چيست ؟\r\nجواب : مهريّه در صورتى كه قيد و شرطى نداشته باشد حالّ است ؛ ولى گاهى قرائنى وجود دارد كه مهريّه نسيه است . مثلًا مهريّه سنگين است ، و مىدانيم شوهر يك جوان كارگر ، يا يك جوان دانشجوست ، و چيزى ندارد كه فوراً بدهد . در اين گونه موارد مهريّه حال نيست ، و زوجه نمىتواند آن را مطالبه كند . همچنين اگر مهريّه را دو بخش كنند ؛ نقد و نسيه . در اينجا تنها نقد را مىتواند مطالبه كند .\r\nسؤال 654 - دخترى ، با جانبازى كه قادر بر نزديكى نيست ، ازدواج مىكند . يك هفته پس از تلقيح ، كارشان به طلاق مىكشد ؛ در اين مورد لطفاً به سؤالات زير پاسخ دهيد :\r\n1 - مهريّهء دختر نصف است ، يا تمام ؟\r\nجواب : در صورتى كه تلقيح بوسيلهء شوهر انجام نشده باشد ، مهريّه كامل نمىشود .\r\n2 - آيا براى ازدواج مجدّد ، بازهم اجازهء پدر لازم است ؟\r\nجواب : پس از وضع حمل ، اجازهء پدر لازم نيست .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n3 - آيا اين دختر نياز به عدّه دارد ؟ مدّت عدّهء وى چقدر است ؟\r\nجواب : عدّهء او وضع حمل است .\r\n4 - آيا مىتواند با پدر آن جانباز ازدواج كند ؟\r\nجواب : جايز نيست .\r\n5 - اگر زنى با چنان جانبازى ازدواج كند و پس از تلقيح جدا شود ، دخترش مىتواند با جانباز ازدواج كند ؟\r\nجواب : در صورتى كه دخول از سوى جانباز حاصل نشده باشد ، اشكالى ندارد .\r\nسؤال 655 - اگر زنى قبل از عقد مهريّهء خويش را چه در نكاح دائم يا موقّت ببخشد ، آيا مىتوان صيغهء عقد را بدون مهريّه خواند ؟\r\nجواب : در عقد موقّت لازم است مدّت و مهريّه هر دو معلوم باشد ، امّا در عقد دائم قرار ندادن مهريّه ضررى نمىزند و عقد صحيح است . و بخشيدن مهريّه قبل از عقد معنا ندارد .\r\nسؤال 656 - در صورتى كه زوجهء دائمى شخصى ، با مرد اجنبى فرار نموده و از كشور خارج شود . آيا زن مىتواند شخصاً ، يا با اعطاى وكالت به غير ، نسبت به دريافت مهر خود اقدام قانونى نمايد ؟ آيا چنين زنى مستحقّ دريافت مهريّه مىباشد ؟\r\nجواب : با توجّه به اين كه مهريّه مربوط به سابق است حقّ گرفتن آن را دارد ؛ ولى هر دو نفر از نظر قضايى قابل تعقيب هستند ، و از نظر اسلام مجازاتشان شديد است .\r\nسؤال 657 - اگر مردى در شب زفاف ، به علّت عنن ، يا عامدا ، به وسيلهء انگشت ، يا شىء مناسب ديگرى غير از آلت رجوليّت ، بكارت همسرش را زايل نمايد ، بفرماييد :\r\nاوّلًا : آيا اين عمل تعزير دارد ؟ ثانياً : آيا اين عمل در حكم دخول ، و زوجه مستحقّ كلّ مهر است ؟\r\nجواب : در صورت عدم رضايت زوجه ، تعزير دارد . و زوجه مستحقّ كلّ مهر است .\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nسؤال 658 - در صورت مطالبهء مهريّه از سوى زوجه قبل از عروسى ، و عدم پرداخت آن از طرف زوج ، بفرماييد :\r\nالف ) آيا زوجه مىتواند ، تا زمان پرداخت مهريّه از رفتن به خانهء زوج خوددارى كند ؟\r\nب ) در صورت خوددارى از رفتن به خانه شوهر ، آيا استحقاق نفقه دارد ؟\r\nج ) آيا اعسار و عدم اعسار زوجه تأثيرى در حكم مسأله دارد ؟\r\nد ) آيا آگاهى يا عدم آگاهى زوجه در هنگام عقد نسبت به عدم توانايى زوج در پرداخت مهريه ، تأثيرى در حكم مسأله دارد ؟\r\nجواب الف تا د : زن نمىتواند رفتن به خانهء شوهر را مشروط به دريافت مهريّه كند ؛ ولى مىتواند قبل از دريافت مهريّه تمكين نكند . مشروط بر اين كه قبلًا از اعسار زوج خبر نداشته باشد . و در فرض اعسار ، اگر از سوى حاكم شرع قسطبندى شود ، و شروع به پرداختن اقساط كند ، زن بايد تمكين كند .\r\n\r\n2 - تمكين\r\nسؤال 659 - آيا وظيفهء زن مسلمان صرفاً تمكين است ؟ اگر چنين است ، نگهدارى از فرزندان ، نظافت منزل ، شستشوى ظروف و البسه ، پخت‌وپز ، وظيفهء كيست ؟\r\nتقسيم كارى كه رسول اللَّه صلى الله عليه و آله بين دختر گرامى و داماد عزيزش انجام داد ، كه كار بيرون منزل را به على ، و كار درون منزل را به زهرا واگذار كرد ، به چه معنايى است ؟\r\nاگر فلسفهء ازدواج فقط رفع شهوت است ، آيا بهتر نيست مرد با هزينه‌اى كمتر از آوردن زن به خانه به عنوان موجودى پرخرج ، شهوتش را بيرون خانه به طريق شرعى ( صيغه ) رفع كند ؟ اگر وظيفهء زن صرفاً تمكين است ، چرا مرد مخارج عروسى ، خورد و خوراك ، لباس ، وسائل رفاهى ، پزشكى ، درمانى ، مهريّه ، شيربها و مانند آن را بر گردن مىگيرد ؟ بهتر نيست مجرّد و بىمسئوليّت به كار و عبادت و زندگى خود بپردازد ، نه دغدغهء خاطرى ، نه دلبستگى ، نه ترس از دست دادنى ، نه جنگ اعصابى ، و نه نگرانيهاى ديگر . لطفاً نظرتان را به طور صريح در اين زمينه بيان فرماييد :\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nجواب : هدف از ازدواج ، همان گونه كه قرآن مىگويد ، آن است كه زن و مرد در كنار يكديگر زندگى آرامى داشته باشند ( لتسكنوا اليها ) و اين هدف بدون زندگى مشترك حاصل نمىشود . و زندگى توأم با تجرّد موجب بدبختى و انواع مشكلات و بيمارىهاست ، ولى زن نبايد به صورت بردهء مرد درآيد . و اگر كارهاى خانه را انجام مىدهد ، بايد با ميل و رضايتش باشد . البتّه تقسيم كار بر اساس رضايت طرفين كار بسيار خوبى است .\r\nسؤال 660 - عدم تمكين زن ، در صورت امتناع مرد از پرداخت نفقه ، چه حكمى دارد ؟\r\nجواب : احتياط واجب آن است كه زن از تمكين خوددارى نكند ؛ ولى مىتواند با اجازهء حاكم شرع از اموال او به مقدار نفقهء خود بردارد .\r\n\r\n3 - اطاعت از شوهر\r\nسؤال 661 - اگر مرد راضى نباشد كه همسرش با مانتو در جامعه ظاهر شود ، و از او بخواهد كه با چادر بيرون رود ، و زن امتناع نمايد ، چه حكمى دارد ؟\r\nجواب : مرد نمىتواند زن را به پوشش خاصّى مجبور كند ، مگر اين كه حجاب اسلامى با آن پوشش مراعات نگردد . و مانتو در صورتى كه تنگ و چسبان نباشد ، و تمام بدن زن به جز گردى صورت و دستها تا مچ را بپوشاند ، حجاب اسلامى محسوب مىشود ؛ هر چند چادر حجاب برتر است .\r\n\r\n4 - مسكن\r\nسؤال 662 - در صورتى كه حقّ اختيار سكنى در قبالهء ثبتى كاملًا به زوجه تفويض شده باشد ، آيا اين حق علاوه بر شهر ، شامل محل و منطقهء محلّ سكونت نيز مىشود ؟ با توجّه به اين كه زوج و زوجه هر دو اهل و ساكن يك شهر بوده ، و در زمان عقد نيز قصد زندگى در همان شهر را داشته‌اند ، پاسخ سؤال را مرقوم فرماييد .\r\nجواب : معمولًا هنگامى كه مىگويند اختيار سكنى با زن است ، اشاره به شهر\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nمىباشد ، مگر اين كه عبارت قباله دلالت بر بيشتر از اين داشته باشد . و در صورت شك ، تنها اختيار شهر با زوجه خواهد بود .\r\nسؤال 663 - زوجهء باكره‌اى كه تمكين را به وصول مهريّهء عندالمطالبه‌اش موكول نموده ، ( و مطابق عرف هنوز در عقد است ، و در منزل پدرش به سر مىبرد ) آيا مىتواند از سكنى در منزلى كه زوج معيّن كرده خوددارى كند ؟ و اگر چنين كند ، آيا ناشزه محسوب مىشود ، و حقّ نفقه ندارد ؟\r\nجواب : تا زمانى كه طبق عرف عروسى نكرده ، حقّ امتناع دارد .\r\nسؤال 664 - اگر زوجه رفتن به خانهء شوهر را منوط به دريافت اجناس مورد توافق ( غير از مهريه ) نمايد ، و زوج از تحويل آن امتناع ورزد ، بفرماييد :\r\nالف ) آيا زوجه چنين حقّى دارد ؟\r\nب ) در صورت خوددارى از رفتن به خانهء شوهر ، آيا استحقاق نفقه دارد ؟\r\nجواب : هرگاه شرايط مذكور در ضمن عقد ، نه به عنوان مهريّه ، مطرح شده باشد ، زوجه حق ندارد رفتن خود را به خانهء شوهر منوط به آن كند ، هر چند حقّ مطالبه و الزام به آن را دارد .\r\n\r\n5 - اجرة المثل\r\nسؤال 665 - زنى حقّ الزّحمه و اجرة المثل كارهايى كه در ايّام زناشويى در منزل شوهرش انجام داده را مطالبه كرده ، ولى شوهر ادّعا دارد كه همسرش كارها را به قصد تبرّع انجام داده است . در فرض مذكور قول كدام يك مقدّم ، و بيّنه بر عهدهء چه كسى است ؟\r\nجواب : در محيطهايى كه عرف و عادت بر آن است كه زن به قصد تبرّع اين كارها را انجام مىدهد ، ادّعاى زن بر خلاف آن مسموع نيست . مگر اين كه ثابت كند به شوهرش اعلام كرده قصد تبرّع ندارد ، و شوهرش نيز پذيرفته باشد .\r\nسؤال 666 - همسر سابقم بعد از چندين سال زندگى و على رغم دريافت نفقه ، به عناوين مختلف ، موجبات اذيّت و آزار بنده را فراهم مىنمود ، و خودش نيز تقاضاى\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nطلاق خلع كرد . بعد از جارى شدن طلاق ، كلّيّهء حقوق خود را از بنده دريافت نمود ، و طلاهايى را كه براى ايشان خريده بودم ، به يغما برد ، ( اكنون در حدود دو ميليون تومان ارزش دارد ، ) و بنده را از خانه بيرون و مدّت دو سال و اندى خانهء بنده را غصب نموده است . ايشان ملتزم به دين مقدّس اسلام نبوده ، و بدون اجازه از خانه خارج شده ، و از اداى وظايف خانوادگى شانه خالى مىكرده ، و اكنون اجرت المثل چندين‌ساله را از بنده مطالبه مىنمايند . آيا اجرة المثل به ايشان تعلّق مىگيرد ؟\r\nجواب : زن به غير از نفقه و مهريّه ، حقّ ديگرى به نام اجرة المثل ندارد . مگر اين كه از اوّل ازدواج شرط كند كه كارهاى منزل را مجّانى انجام نمىدهد . و در صورتى كه چنين شرطى نكرده و عادت ، و رسم محيط هم تبرّع در اين امور است ، حقّى ندارد .\r\n\r\nازدواج موقّت\r\nسؤال 667 - يكى از مسلّمات اسلام استحباب امر ازدواج است ، و بر هر جوانى كه در گناه مىافتد واجب است به اين امر مقدّس اقدام نمايد . امّا امروزه شرايط ازدواج براى قشر وسيعى از جوانان به علل مختلف ، از قبيل تحصيل ، عدم بضاعت مالى ، و پاره‌اى مشكلات ديگر مهيّا نيست ، و نمىتوانند ازدواج كنند . از طرفى ترويج و اشاعهء فساد اخلاقى در جامعه سبب شده جوانان به سختى خود را از گناهان بصرى و سمعى و جسمى حفظ كنند ، و گاه دچار ناراحتىهاى روحى و روانى شده ، و گاه به گناهان زنا و لواط و مانند آن آلوده مىگردند . حال سؤال بنده اين است كه با فرض مذكور :\r\n1 ) ازدواج موقّت براى جوانان مجرّد به منظور جلوگيرى از آلودگى به گناهان چه حكمى دارد ؟\r\n2 ) شيوع و ترويج متعه در جامعه و بين جوانانى كه در گناه مىافتند ، يا مرتكب معاصى مىشوند ، چه حكمى دارد ؟\r\n3 ) اين امر ( متعه ) براى قشر تحصيل كرده ، مخصوصاً طلّاب مجرّد ، چه حكمى دارد ؟\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n4 ) آيا راه حلّ مناسبى براى حلّ مشكلات ازدواج جوانان داريد ؟\r\nجواب 1 تا 4 : نكاح موقّت به يقين يك سنّت اسلامى است ؛ ولى اگر امروز تحت برنامهء حساب‌شده‌اى قرار نگيرد منشأ مفاسد زيادى خواهد شد .\r\nسؤال 668 - شخص مؤمن و متديّنى براى تجارت به كشورهاى مختلف سفر مىكند ، لكن بعضى از افرادى كه با او همسفر هستند مىخواهند از همهء امكانات هتل استفاده كنند . در حالى كه بعضى از آن نسوان شرايط ازدواج ( مثل رعايت عدّه ) را ندارند . لطفاً بفرماييد :\r\nالف ) آيا به مجرّد اين كه آنها بگويند خاليه هستند ، مىتوان با آنها ازدواج كرد ؟\r\nب ) اگر فحص از عدّه نشود ، اشكال ندارد ؟\r\nج ) در صورتى كه بگويند عدّه را رعايت كرده‌ايم ، آيا قول آنها قبول است ؟ ( در حالى كه ظنّ قوى بر عدم وجود عدّه است . )\r\nد ) اگر اهل كتاب نباشند ، آيا ازدواج موقّت با آنها صحيح است ؟\r\nه ) در ضمن سنّ اكثر يا تمام اين زنان ، سنّ مَنْ تحيض مىباشد ، لكن با وسايل بهداشتى جديد از حاملگى جلوگيرى مىكنند . آيا شرايط ازدواج را در اين سنين با فرض بر عدم عدّه دارا هستند ؟\r\nجواب الف تا ه : با توجّه به اين كه در سنّ « مَنْ تحيض » هستند ، عدّه به هر حال بر آنها واجب است ، و ادّعاى آنها در صورتى پذيرفته مىشود كه متّهمه نباشند . و ازدواج موقّت با غير كتابيّه جايز نيست .\r\nسؤال 669 - دربارهء ازدواج موقّت ، همان گونه كه در رساله‌ها بيان شده ، اجازهء پدر ، يا جدّ پدرى ، براى دختر شرط است . حال اگر شخصى قصد داشته باشد با دخترى ازدواج موقّت كند ، و فقط از ناحيهء دبر دخول كند ، يا قصد آميزش نداشته باشد ، و فقط مىخواهند لذّتهاى ديگر ببرند ، آيا بازهم اجازهء پدر ، يا جدّ پدرى ، واجب است ؟\r\nجواب : بدون اجازهء پدر جايز نيست .\r\nسؤال 670 - زنى متعه شده ، و مدّت عقد و عدّهء وى سپرى شده است ، ولى از همان\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nمرد حامله شده ، و فرزندى در شكم دارد . آيا همان شخص تا قبل از وضع حمل ، مىتواند دوباره او را صيغه نمايد ؟\r\nجواب : شوهر اوّل مىتواند مجدّداً او را متعه كند ، ولى شخص ديگرى حقّ ندارد با او ازدواج كند تا وضع حمل كند .\r\nسؤال 671 - يكى از موانع و مشكلات ، و شايد مهمترين آنها در راه ترويج و كاربردى نمودن ازدواج موقّت ، وجوب عدّه پس از انقضا يا بذل مدّت مىباشد . كه عملًا استفاده از آن را ، در حدّى كه بتواند پاسخگوى نيازهاى موجود باشد ، غير ممكن نموده است . بر علماى دين و زعماى امّت اسلامى است كه با تحقيق و تدبّر در منابع غنى اسلامى ، و به ويژه با تمسّك به فقه پوياى تشيّع ، راه‌كارهاى مناسب و عملى - كه كاملًا منطبق بر ارادهء شارع مقدّس باشد - در اين راستا ارائه نمايند ، و با ايفاى نقش بسيار مهمّ خود از ارتكاب بسيارى از گناهان و مفاسد فردى و اجتماعى جلوگيرى نمايند . پيشرفتهاى علمى ، خارج كردن رحم را در برخى بيماريها ، يا به دليل انگيزه‌هاى شخصى ممكن ساخته ، و شخص مىتواند پس از اين عمل بدون هيچ گونه مشكلى به زندگى آسوده ادامه دهد . اگر رحم زنى را خارج كرده باشند ، وى بىشكّ توان باردارى نداشته ، و دچار حالت قاعدگى نخواهد شد . سخن در اين است كه آيا چنين زنى در صورت طلاق ، فسخ نكاح ، انقضا ، يا بذل مدّت در نكاح منقطع ، بايد عدّه نگهدارد ؟\r\nجواب : از مجموع ادلّهء شرعيّه استفاده مىشود كه نگه داشتن عدّه تنها به خاطر احتمال باردارى نيست ، و اين در واقع يكى از علل آن مىباشد ؛ نه تنها علّت . و يكى از علل آن حفظ حريم زوجيّت است ؛ به همين دليل اگر شوهر يك سال در مسافرت باشد و زنش را طلاق دهد ، همه مىگويند بايد عدّه نگه دارد ، در حالى كه بعد از غيبت يك ساله ، احتمال انعقاد ولد وجود ندارد . همچنين اگر شوهر در زندان باشد ، يا بر اثر بيمارى گرفتار عنن گردد ، و يقين پيدا كنيم كه شوهر براى هميشه عقيم شده ، در تمام اين فروض ، عدّه بر زن لازم است ؛ در حالى كه احتمال انعقاد نطفه وجود ندارد .\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nسؤال 672 - لطفاً پيرامون ازدواج موقّت به پرسشهاى زير پاسخ دهيد :\r\n1 - آيا جواز متعه مربوط به دوره و شرايط خاصّى از تاريخ اسلام بوده است ؟\r\n2 - آيا حكومت اسلامى در قبال قانونمندى ، يا جلوگيرى از گسترش آن در جامعه ، وظيفه‌اى دارد ؟\r\n3 - در شرايط كنونى وظيفهء روحانيّت در ارتباط با ازدواج موقّت چيست ؟ آيا همچون ساير احكام مكلّف به ترويج آن هستند ؟\r\n4 - در فتواى مشهور آمده است : « زن يائسه عدّه ندارد . » آيا كسانى كه لوله‌هاى رحم خود را بسته‌اند ، در حكم زنان يائسه هستند ؟\r\nجواب : مسألهء متعه اختصاص به زمان معيّنى نداشته ، و ندارد ، ولى گاهى ( مثل زمان ما ) شرايط ايجاب مىكند قيود و شرايطى براى آن قائل شوند ، كه افراد هوسباز از آن سوء استفاده نكنند . و تبليغ از آن بدون فراهم شدن آن شرايط خالى از مشكلات نيست ؛ و امّا زنانى كه لوله‌هاى خود را ببندند ، مشمول يائسه بودن نيستند ؛ بلكه در حكم « من لا تحيض فى سنّ من تحيض » مىباشند .\r\nسؤال 673 - در اختلاف بين عقد موقّت و دائم حكم چيست ؟ در صورت امكان دلايل آن را ذكر فرماييد :\r\nجواب : ما در مسألهء اختلاف در عقد دائم و موقّت ، به سراغ الفاظ نمىرويم ، و معتقديم تفاوت اين دو عقد از قبيل اقلّ و اكثر است . قدر متيقّن كه اقل است را مىگيريم ، و اكثر را رها مىكنيم ؛ مگر اين كه دليلى بر آن اقامه شود . و مسألهء انقلاب عقد موقّت به دائم را در فرض ترك ذكر مدّت قبول نداريم ، و قانون « العقود تابعة للقصود » را همه جا حاكم مىدانيم .\r\n\r\nاحكام نگاه و نظر\r\nسؤال 674 - اخيراً برخى از بانوان نسبت به ابرو يا دور لب ، عمليّات تاتو انجام مىدهند ، ( پررنگ كردن دور ابرو و لب با خال‌كوبى ) كه طبعاً زينت تلقّى مىشود . و گاه پوشاندن آن نيز مقدور نمىباشد . لطفاً بفرماييد كه اين عمل مشمول آيهء شريفهء\r\n\r\n","description":"","footnote":"","page_name":" 253 ","page_number":253},
  {"content":"\r\n\r\n « وَ لا يُبْدِينَ زِينَتَهُنَّ »  مىباشد ، يا نه ؟ نگاه به صورت چنين زنانى چه حكمى دارد ؟\r\nجواب : آيهء  « لا يُبْدِينَ زِينَتَهُنَّ »  با توجّه به جملهء  « إِلَّا ما ظَهَرَ مِنْها »  زينتهاى موجود در صورت و دستها تا مچ را شامل نمىشود . ولى اگر اين زينت تند و زننده باشد ، و منشأ مفاسدى شود ، جايز نيست .\r\nسؤال 675 - نگاه كردن به اعضاى بدن زن كافر غير ذمّى چه حكمى دارد ؟\r\nجواب : نگاه كردن به اعضايى كه معمولًا در عرف آنها مكشوف است ، بدون قصد لذّت اشكالى ندارد .\r\nسؤال 676 - آيا ديدن عكسها ، يا فيلمهاى سكس براى متأهّلين كه جهت تحريك براى آميزش به آن نگاه مىكنند ، اشكال دارد ؟ اگر اشكال دارد ، براى كسانى كه جهت تحريك جنسى ناچار از نگاه كردن آن فيلمها هستند ، چه حكمى دارد ؟\r\nجواب : استفاده از اين فيلمها جايز نيست ، مگر در حال ضرورت . ضمناً توجّه داشته باشيد مشاهدهء اين فيلمها تدريجاً نيروى جنسى را ضعيف مىكند .\r\nسؤال 677 - در بعضى از حمّام‌هاى داخل شهر يك نفر كيسه مىكشد ، و موهاى زائد بدن را زائل مىكند . با توجّه به اين كه نگاه به عورت جايز نيست ، آيا اين كار جايز است ؟\r\nجواب : نگاه به عورت ديگرى ، خواه براى زائل كردن مو باشد ، يا چيز ديگر ، جايز نيست . ولى زايل كردن موهاى زير بغل و مانند آن ، به وسيلهء همجنس مانعى ندارد .\r\nسؤال 678 - در سازمانهاى نظامى كشور ، اعمّ از ارتش ، سپاه پاسداران ، نيروى انتظامى و برخى ديگر از سازمانهاى دولتى از اين قبيل ، براى استخدام نيروى جديد ، ابتدا بايستى شخص را از هر جهت معاينهء كامل بدنى نمايند ، تا از سلامت جسمى شخص اطمينان حاصل گردد . در اين آزمايشات تمامى اعضاى بدن ، از جمله دستگاه تناسلى ، مورد معاينه قرار مىگيرد . آيا پزشك همجنس اجازهء ديدن و لمس آن قسمت از بدن را جهت معاينه و احراز سلامتى دارد ؟\r\nجواب : در مواردى كه ضرورت دارد مجاز است . و منظور از ضرورت اين\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nاست كه معاينهء بدنى براى آن كار لازم است ، و بدون معاينهء بدنى استخدام نمىكنند ، و شخص هم نياز به استخدام دارد .\r\nسؤال 679 - حكم نگاه كردن بدون ريبه به تصويرها و فيلمهايى كه مواضعى از بدن را نمايش مىدهند كه معمولًا پوشانده مىشود ، چيست ؟\r\nهمچنين نگاه به تصوير و فيلم عورتين بدون ريبه چه حكمى دارد ؟\r\nآيا شناختن صاحب تصوير و فيلم ، دخالت در حكم دارد ؟\r\nشناختن از نظر شرعى به چه معنا است ؟ آيا صرف دانستن اسم و رسم كافى است ؟\r\nجواب : در مورد فيلم‌هايى كه اعضاى بدن را نشان مىدهد چنانچه به قصد شهوت نگاه نكنند ، و خوف مفسده‌اى نباشد ، اشكال ندارد ؛ ولى نسبت به عورتين مطلقاً جايز نيست . و اگر زنانى باشند كه معمولًا خود را مستور مىدارند ، نگاه كردن به عكس‌هاى برهنهء آنان مجاز نمىباشد . و منظور از شناخت ، تنها شناخت اسمى نيست ، بلكه مشخّصات بيشترى لازم است .\r\n\r\nپوشش\r\nسؤال 680 - وظيفهء خواهران مسلمان دانشجوى تركيه را نسبت به « رعايت حجاب » در فرضهاى ذيل بيان فرماييد :\r\n1 - شرط طىّ كردن تمام ترمهاى دانشجويى در دانشگاههاى تحت مديريّت لاييكها ، رعايت نكردن حجاب شرعى است .\r\n2 - شرط اتمام چند ترم باقيمانده از رشتهء خاصّى در دانشگاه رعايت نكردن حجاب است .\r\nجواب : با توجّه به اين كه اگر دختران مسلمان و متديّن دروس عالى را نخوانند تنها افراد بىبندوبار و لامذهب پست‌هاى مهم را اشغال مىكنند ، به افراد متديّن اجازه داده مىشود كه مسألهء حجاب را در خصوص مواردى كه ضرورت دارد رعايت نكنند ، ولى در غير آن موارد حتماً رعايت نمايند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nسؤال 681 - لطفاً در مورد تزيين زنان به انگشتر و حلقهء نامزدى به سؤالات زير پاسخ دهيد :\r\nالف ) آيا در دست كردن حلقهء نامزدى طلا ( انگشتر ) در جلوى مرد نامحرم جايز است ؟\r\nجواب : اشكال ندارد .\r\nب ) اگر در مورد سؤال استعمال آن بىاشكال باشد ، ولى همين عمل از نظر مرجع تقليد بنده ( شوهر ) جايز نباشد ، آيا استفاده از آن براى همسرم منعى دارد ؟\r\nآيا لازم است از او بخواهم كه استفاده نكند ؟\r\nجواب : هركس بايد به فتواى مرجع تقليد خود عمل كند ، و شما نمىتوانيد او را از اين كار نهى كنيد .\r\nج ) زن از چه انگشترى مىتواند در جلوى نامحرم استفاده كند ؟\r\nجواب : هر نوع انگشترى كه منشأ مفسدهء خاصّى نگردد اشكالى ندارد .\r\nسؤال 682 - برخى مادران دختران نابالغ خود را با سر و پاى برهنه در خيابانها و مجالس در حضور نامحرمان ظاهر مىكنند . اين كار از نظر شرعى چه صورت دارد ؟\r\nجواب : بر پدر و مادر لازم است فرزندان خود را از زمان طفوليّت با مسائل اسلامى آشنا كنند .\r\n\r\nارتباط زن و مرد\r\nسؤال 683 - لطفاً به سؤالات زير پاسخ فرماييد :\r\nالف ) آيا ارتباط نوشتارى و نامه‌نگارى دختر و پسر بالغ نامحرم از طريق كامپيوتر و شبكه اينترنت جايز است ؟\r\nب ) پس از آشنايى طرفين از طريق بالا ، آيا ملاقات عمومى تعدادى دختر و پسر بالغ و نامحرم ، در مكانى عمومى جايز است ؟\r\nج ) آيا مصاحبه و نگاه به چشم‌ها و صورت همديگر جايز است ؟\r\nد ) اگر موارد بالا جايز باشد ، در چه مرحله‌اى اجازهء پدر براى ادامهء ارتباط دختر\r\n\r\n","description":"","footnote":"","page_name":" 256 ","page_number":256},
  {"content":"\r\n\r\nبا پسر بالغ و نامحرم ، حضورى يا نوشتارى ، واجب است ؟\r\nجواب : با توجّه به اين كه اين گونه ارتباطها غالباً منشأ مفاسدى مىشود ، جايز نيست .\r\nسؤال 684 - جوان مجرّدى در برخورد با نامحرم دچار مشكل است . اين برخوردها و نگاه‌هاى غير مستقيم و گاه مستقيم ( كه بنا به ضرورت و از روى ناچارى انجام مىشود ، ) و حتّى در برخى موارد شنيدن صداى نامحرم و صداى پاى او ، برايش نوعى لذّت به همراه دارد . لازم به ذكر است محدود كردن خود و خانه‌نشينى براى فرار از مشكل مطرح شده ، تنها براى مدّتى او را از اين صحنه‌ها دور مىكند ، امّا در برخوردهاى بعدى ، كه به ناچار هر انسانى ناگزير از آن است ، اوّلًا : اين حالتها در او تشديد مىشود ، به طورى كه گاه حتّى در برخورد با محارم نيز مشكل مطرح شده بروز مىكند ، ثانياً : در درازمدت به علّت قطع ارتباط با ديگران ، و بيرون نرفتن از منزل ، و حتّى ترك درس و تحصيل در دانشگاه ، و چشم پوشيدن از تلويزيون و تصاوير و عكسها ، و در يك كلام به انزوا نشستن ، باعث بروز ناراحتيهاى مختلف جسمى و روحى از جمله افسردگى و ناراحتيهاى عصبى او خواهد شد . وظيفهء شرعى چنين شخصى چيست ؟\r\nجواب : به هيچ وجه لازم نيست با مردم قطع رابطه كند ، و خانه‌نشين شود .\r\nهمين اندازه كه عمداً نگاه نكند مشكلى ندارد ، حتّى اگر قهراً و بدون اختيار براى او لذّتى حاصل شود .\r\nسؤال 685 - فيلم‌هايى ساخته مىشود كه زن و مرد نامحرم در آن بازى مىكنند ، و به مقتضاى نقش محوّله ، با هم شوخى كرده ، و به يكديگر نگاه‌هاى عاشقانه دارند .\r\nبازى كردن آنها در چنين فيلم‌هايى چه حكمى دارد ؟\r\nجواب : در صورتى كه آداب عفّت اسلامى را رعايت كنند مانعى ندارد .\r\nسؤال 686 - متأسّفانه روابط بين پسر و دختر در جامعهء ما بسيار بد جا افتاده ، و پدر و مادرها از آن به عنوان يك كار زشت از آن ياد مىكنند . من به عنوان يك پسر جوان موارد زيادى از اين روابط را ديده‌ام . اگر پسر و دختر در روابط خود ، حدود را\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nرعايت كنند ، و بدون اطّلاع پدر و مادرشان رابطه‌اى برقرار نمايند ، و بين خودشان دوستى پايدارى را برنامه‌ريزى كرده باشند ، كه به احتمال قريب به يقين به ازدواج آنها منتهى شود ، آيا شرعاً مشكلى دارد ؟\r\nجواب : تجربه‌هاى مكرّر در مكرّر نشان داده كه رابطه‌هاى دختران و پسران دام‌هاى شيطان است ، و منجر به خلاف شرع مىشود . بنابراين تنها در صورتى كه قصد ازدواج داشته باشند ، آن هم به مقدارى كه براى شناخت يكديگر لازم است ، مىتوانند تماس بگيرند .\r\n\r\nاحكام شير دادن\r\nسؤال 687 - اگر زن و شوهرى ، كودكى را كه سنّ او كمتر از 2 سال است به فرزندخواندگى بپذيرند ، و زن با كمك و مشاركت شوهر ، و با استفاده از روش خاصّى ، پستان خود را شيردار سازد ، و كودك را با چنين شيرى به طور مستقيم ( از پستان ) در حدّ نصاب تعيين شده ( 15 مرتبهء كامل ، يا به دفعات در طىّ يك شبانه روز به صورت تغذيهء انحصارى ) شير دهد ، لطفاً بفرماييد :\r\n1 - آيا به اين طريق رابطهء خويشاوندى رضاعى ميان كودك و زوجين مورد اشاره محقّق مىگردد ؟\r\n2 - در صورتى كه پاسخ سؤال اوّل منفى باشد ، آيا رابطهء مادر و فرزندى رضاعى به صورت انحصارى ميان مرضعه و مرتضع برقرار مىشود ؟\r\nجواب : حكم رضاع در اين مورد جارى نيست ، و اين مسأله از مسائلى است كه در ميان فقها كاملًا مشهور است ، و مدارك معتبرى دارد كه شير بدون ولادت ، تأثيرى در تحريم ندارد .\r\nسؤال 688 - شخصى از خانمى ، طبق شرايطى كه در رساله‌هاى عمليّه بيان شده ، شير خورده است . اين زن پس از فوت همسرش ، شوهر ديگرى انتخاب نموده ، و از هر دو شوهر داراى فرزندانى است . لطفاً در اين مورد به دو سؤال زير پاسخ فرماييد :\r\nالف ) آيا فرزندانى كه اين خانم از هر دو شوهر دارد بر آن شخص محرم هستند ؟\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nجواب : آرى محرمند .\r\nب ) آيا فرزندانى كه از شوهر دوّم دارد ، مىتوانند با فرزندان اين شخص كه از خانم مذكور شير خورده ، ازدواج نمايند ؟\r\nجواب : نمىتوانند ازدواج كنند .\r\nسؤال 689 - دختر بچّهء شيرخوارى ، شير خالهء خود را مىنوشد ؛ ولى نه به اندازه‌اى كه باعث حرمت شود . آيا پسر اين خاله مىتواند با آن دختر ازدواج كند ؟\r\nجواب : اگر به اندازه‌اى كه باعث تحريم مىشود ، نخورده است ، ازدواج آنان مانعى ندارد .\r\nسؤال 690 - زن و شوهرى به مسافرت رفته ، و فرزند شيرخوار خود را به مادر آن زن مىسپارند . او از شير خود يك ماه تمام به آن بچّه شير مىدهد . با توجّه به اين كه تمام شرايط نشر حرمت حاصل شده ، طبق فتاواى موجود ، دامادش بر دخترش ، نامحرم است ، و بايد از يكديگر جدا شوند . لطفاً بفرماييد :\r\nاوّلًا : اگر مادر زن به كلّى نسبت به اين حكم جاهل بوده ، چه صورتى دارد ؟\r\nثانياً : در فرض ايجاد حرمت ، اگر دختر با شوهرش همبستر شود و فرزندى منعقد گردد ، چه حكمى دارد ؟\r\nجواب : طبق فتواى اخير ما اين زن به شوهرش حرام نمىشود . هر چند خالى از كراهت نيست .\r\n\r\nنشوز\r\nسؤال 691 - در قرآن مجيد آمده : « اگر زنان نافرمانى كردند ، آنها را كتك بزنيد ؟ ! » و در جاى ديگر مىخوانيم : « مردها به خاطر اين كه نفقه مىدهند ، بر زنان تسلّط دارند . » فلسفهء اين دو حكم الهى چيست ؟\r\nجواب : جواب هر دو سؤال در تفسير نمونه جلد سوّم ، صفحهء 369 و 373 نوشته شده است .\r\nسؤال 692 - هرگاه زوجه از ايفاى وظايف زوجيّت خوددارى نمايد ، ناشزه بوده و\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nمستحقّ نفقه نخواهد بود . حال اگر شوهر از انجام وظايف زوجيّت سرباز زند ، به گونه‌اى كه زوجه‌اش را معلّقه قرار دهد ، بفرماييد :\r\n1 - آيا مىتوان حكم به نشوز زوج كرد ؟\r\nجواب : آرى در اين صورت زوج ناشز است ، و زوجه مىتواند به حاكم شرع شكايت كند ، تا او را وادار به انجام وظيفه نمايد ، و در صورت لزوم تعزير كند .\r\n2 - آيا در اين صورت زوجه مىتواند از دادگاه تقاضاى طلاق نموده ، و دادگاه نيز بر اين اساس حكم به طلاق زوجه دهد ؟\r\nجواب : در صورتى كه زوج به هيچ وجه حاضر نباشد امساك به معروف يا تسريح به احسان كند ، و زوجه در عسر و حرج قرار گيرد ، حاكم شرع مىتواند او را طلاق دهد .\r\nسؤال 693 - با عنايت به آيهء شريفهء 34 سورهء نساء ، آيا صدور افعال و رفتار زير از زن دليل بر كراهت و نشوز وى مىباشد ؟ راه اثبات آنچه بين زوج و زوجه رخ داده ، چيست ؟\r\n1 - ابراز بىعلاقه‌گى به زوج ، و كراهت از نزديكى ، و جلوگيرى از عزل .\r\n2 - بگويد : « من شخص ديگرى را مىخواستم ، و از تو خوشم نمىآيد » و كراراً از همان اوايل ازدواج در خواست طلاق كند .\r\n3 - به خواستهء شوهر اهميّتى ندهد ، بىاعتنايى و لجاجت كند ، رفت و آمدها و تلفن‌هاى ديگران به منزل را كه در غياب شوهر انجام شده ، از او كتمان نمايد .\r\n4 - بدون اجازه و اطّلاع شوهر از منزل خارج شده ، و به محافل اجتماعى خلاف شئون و ميل شوهر برود .\r\n5 - در غياب شوهر و بدون اطّلاع او ، اموال با ارزش وى را از منزل خارج كند ، و در حضور شهود تضمين برگشت بدهد ، ولى عمل نكند . و جهيزيّهء خود را نيز طبق سند كتبى تحويل گرفته و با خود ببرد ، و بىاذن زوج پس از سه ماه زندگى را ترك كند .\r\n6 - بر خلاف شروط ضمن عقد ، ما بقى قبالهء خود را به اجرا گذاشته ، و به هيچ يك\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nاز توافقنامه‌ها و تعهّدات طرفين ، كه توسّط زوجه و پدرش امضا شده ، عمل نكند .\r\n7 - ادامهء زندگى خود را منوط به دريافت كلّ قباله ، و حقّ مسكن ، و دريافت سه فقره چك سفيد امضا از شوهر و كسان او بنمايد .\r\nجواب : چنانچه موارد بالا ثابت شود ، زن ناشزه است .\r\n\r\nاحكام اولاد\r\nسؤال 694 - دربارهء امارهء فراش و نفى ولد به دو سؤال زير پاسخ دهيد :\r\nالف ) آيا براى اجراى امارهء فراش ، احراز وقوع مطلق نزديكى كافى است ، يا نزديكى بايد به گونه‌اى باشد كه احتمال حاملگى ، هر چند به صورت ضعيف ، وجود داشته باشد ؟ مثلًا برخى از فقهاى عظام وطى در دبر را ، به ويژه در صورت عزل ، يا عدم انزال ، براى جريان امارهء فراش كافى نمىدانند . نظر حضرتعالى چيست ؟\r\nجواب : در تمام اين موارد احتمال انعقاد فرزند هست ، و امارهء فراش محسوب مىشود .\r\nب ) با توجّه به فرض فوق ، امارهء فراش در كدام يك از حالت‌هاى زير جارى است ؟\r\n1 - عزل\r\n2 - عدم انزال\r\n3 - وطى در دبر\r\n4 - نزديكى در ايّام عادت ماهانه\r\n5 - استفادهء يكى از زوجين ، يا هر دو ، از وسايل پيشگيرى از حاملگى\r\n6 - عقيم شدن زوج توسّط عمل جرّاحى\r\n7 - اثبات عقيم بودن زوج به وسيلهء آزمايشات پزشكى\r\n8 - صغير بودن زوج\r\n9 - خصىّ و مجبوب بودن زوج\r\nجواب : در تمام موارد بالا امارهء فراش موجود است ؛ زيرا هيچ كدام دليل\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nقطعى عدم انعقاد فرزند نيست .\r\nسؤال 695 - با توجّه به اين كه از شرايط تحقّق امارهء فراش ، اين است كه از زمان وقوع نزديكى تا هنگام تولّد ، كمتر از شش ماه ، و بيش از حد اكثر مدّت حمل نگذشته باشد ، لطفاً بفرماييد :\r\nالف ) اگر زمان وضع حمل به طور معمول نرسيده باشد ، ولى با عمل جرّاحى طفل را زودتر متولّد كنند ، تا از حد اكثر حمل ( 10 ماهه ) تجاوز نكند ، آيا امارهء فراش جارى ، و طفل ملحق به شوهر است ؟\r\nجواب : در اين صورت ملحق به فراش نيست .\r\nب ) تاريخ نزديكى و فاصلهء ميان آميزش و تولّد به چه وسيله‌اى تعيين مىشود ؟\r\nاگر چندين نزديكى در طُهر واحد انجام شود ، مبدأ حمل كدام است ؟ اگر زوجين با يكديگر توافق كنند كه از تاريخ نزديكى تا زمان تولّد ، بيشتر از ده ماه يا كمتر از شش ماه گذشته ، آيا چنين توافقى پذيرفته مىشود ، و نَسَب طفل نفى مىگردد ؟\r\nجواب : منظور از فراش نزديكى نيست كه تاريخ آن را تعيين كنند ، بلكه همين اندازه كه زن در خانهء شوهر باشد ، كه امكان نزديكى دربارهء او مىرود ، امارهء فراش حاصل است .\r\nسؤال 696 - آيا شرط حد اقل 6 ماه ، فقط مربوط به طفلى است كه صحيح و سالم و زنده به دنيا بيايد ، يا شامل طفل مريض ، ناقص ، يا طفلى كه مرده به دنيا آمده نيز مىشود ؟\r\nجواب : اطفال مريض و ناقص و مانند آن را نيز شامل مىشود ، مشروط بر اين كه انسان محسوب شود .\r\nسؤال 697 - همان‌طور كه مستحضريد براى امارهء فراش ، احراز و اثبات وقوع نزديكى در مورد زوجين لازم نيست . آيا احراز وطى براى جريان امارهء فراش در وطى به شبهه در مورد جريان امارهء فراش نسبت به وطى به شبه نيز نيازى به احراز و اثبات نزديكى نيست ، يا از آنجا كه نزديكى به شبهه خلاف اصل است ، بايد احراز شود ؟ يعنى آيا اجراى امارهء فراش در وطى به شبهه ( مثلًا ) متوقّف بر اقرار و اعتراف واطى به نزديكى است ؟\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nجواب : در مورد وطى به شبهه احراز وطى لازم است .\r\nسؤال 698 - خانمى اظهار مىدارد كه : « از مورّخهء 30 / 6 / 76 تا 30 / 6 / 77 در عقد منقطع مردى بوده ، و فرزندش در تاريخ 8 / 5 / 77 به دنيا آمده است . » مرد نفى ولد مىكند ، و مىگويد : « عقد منقطع آنها از 15 / 1 / 77 به مدّت شش ماه بوده ، و چون فرزند مذكور در مدّت كمتر از شش ماه از تاريخ عقد به دنيا آمده ، متعلّق به ايشان نيست . » لطفاً بفرماييد :\r\n1 - با توجّه به اختلاف طرفين در مبدأ عقد منقطع ، و عدم ارائهء دليل معتبر يا بيّنهء شرعى بر صحّت اظهاراتشان ، قول كدام يك مقدّم است ؟\r\n2 - با توجّه به نفى ولد از سوى زوج ، آيا امكان الحاق فرزند مذكور به زوج وجود دارد ؟\r\n3 - زوجه مىگويد : « سر دفتر ازدواج شمارهء فلان ، صيغهء عقد منقطع را جارى نموده ، و سر دفتر مذكور نيز ادّعاى زوجه را تأييد مىنمايد . ولى در دفاتر خود چيزى ثبت نكرده است . آيا با يك شاهد و قسم زوجه ، ادّعاى وى ثابت مىشود ؟\r\nجواب 1 تا آخر : فرزند مذكور به زوج ملحق نيست .\r\nسؤال 699 - آيا عقيقه براى ميّت نيز واجب است ؟ آيا بچّهء خردسال مىتواند از گوشت عقيقه تناول نمايد ؟\r\nجواب : عقيقه مطلقاً واجب نيست ، ولى استحباب دارد . و در مورد ميّت بايد به قصد رجا انجام شود . و بهتر آن است كه بچّهء خردسالى كه عقيقه براى او مىشود ، از آن نخورد .\r\nسؤال 700 - آيا مىتوان به خانواده‌هايى كه فرزند ندارند ، فرزندى بدون سرپرست ( مانند كودكان سر راهى ) تحويل داد ، و در مقابل پولى از آنها گرفت ؟ اگر مبلغ اخذ شده بر اساس جنس طفل ، يا ويژگيهاى ظاهرى او ، متفاوت باشد ، چه حكمى دارد ؟\r\nجواب : فروختن فرزند به هيچ عنوان جايز نيست .\r\n\r\nاحكام وطى به شبهه\r\nسؤال 701 - لطفاً در مورد وطى به شبهه به سؤالات زير پاسخ دهيد :\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nالف ) آيا در تحقّق شبهه ، وجود ظنّ معتبر به استحقاق وطى شرط است ؟ يا هر گونه ظنّى براى تحقّق شبهه كفايت مىكند ؟ يا اصلًا ظن لازم نيست ، و احتمال استحقاق وطى كافى است ؟\r\nجواب : احتمال كافى نيست ؛ و ظن اگر سبب شود كه او خود را مستحق بداند كفايت مىكند .\r\nب ) آيا حليّت وطى شرط تحقّق شبهه مىباشد ، يا با حرمت وطى نيز شبهه محقّق مىشود ؟\r\nجواب : شبهه آن است كه انسان آن وطى را براى خود مجاز بداند ؛ هر چند بر اثر عوارض آن را حرام ببيند . مثلًا تصوّر كند كه ازدواج شرعى واقع شده ، ولى در ماه رمضان يا در زمان عادت با همسر خود نزديكى كند . اين هم مصداق وطى به شبهه است .\r\nج ) آيا در مورد فرد جاهل قاصر و مقصّر نسبت به مقدار عدّه و حكم آن ، شبهه تحقّق مىيابد ؟\r\nجواب : در صورتى كه باور كند آن وطى براى او حلال است ، حكم وطى به شبهه جارى است .\r\nد ) آيا واطى به شبهه صاحب فراش محسوب مىشود ، يا تنها مؤاخذه نمىشود ؟\r\nجواب : واطى به شبهه صاحب فراش نيست . و اگر آن زن شوهرى داشته باشد ، فرزند به شوهر ملحق مىشود .\r\nه ) آيا وطى نائم و مجنون و مكرَه ، و نيز وطى ناشى از نكاح فاسد ، وطى به شبهه محسوب مىگردد ؟\r\nجواب : هيچ كدام وطى به شبهه نيست ، هر چند تكليف از چنين اشخاصى برداشته شده است . ولى در نكاح فاسد ، اگر خيال مىكرده نكاح صحيح است ، وطى به شبهه محسوب مىشود .\r\n\r\nحضانت\r\nسؤال 702 - لطفاً فتواى خود را با شرايط فعلى زنان در جامعه ، و با توجّه به مهر و\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nعلاقه‌اى كه خداوند در ضمير آنان نهاده ، در مورد اصلاح مدّت حضانت فرزندان در نزد مادران بفرماييد ، تا با ارائهء آن به مجلس و قانون‌گذاران بتوانيم اين مادّهء قانونى را اصلاح نماييم .\r\nجواب : مشهور در ميان فقهاى ما اين است كه حضانت دختر تا هفت سال ، و پسر تا دو سال ، در اختيار مادر است ؛ مگر اين كه عسر و حرج شديدى براى مادر پيدا شود ، كه براى پدر نباشد ، و بيش از اين مقدار را ايجاب كند . ضمناً به اين نكته توجّه داشته باشيد كه قوانين اسلام - بلكه هر قانونى - ناظر به حال اكثريّت است ، و موارد نادر و اتّفاقى معيار نيست . بىشكّ مصلحت فرزندان غالباً ايجاب مىكند كه زير نظر پدران باشند ، و به خاطر همين بوده كه اسلام چنين قانونى وضع كرده است ، ولى چون شما تنها به موارد خاصّى توجّه كرده‌ايد ، تعجّب نموده‌ايد . البتّه مسألهء صلاحيّت پدر ، يا مادر در مورد حضانت شرط است ، و اگر يكى از آن دو فاقد صلاحيّت باشد ، حقّ آنها سلب مىشود .\r\nسؤال 703 - پسر بچّه‌اى دو سال دوران حضانت خود را نزد مادر سپرى نموده است . اكنون با انقضاى مدّت حضانت مادر ، پدر قصد استرداد طفل را دارد . امّا طفل و مادر آن چنان به يكديگر وابسته و علاقه‌مند هستند ، كه جدا كردن آنها حتّى هفته‌اى يك روز ، با مشقّت صورت مىگيرد . با توجّه به اين مطلب ، در صورتى كه متخصّصين روانشناسى نظر دهند كه جدا كردن طفل از مادر ، به سلامت روحى و روانى و جسمانى كودك صدمه وارد مىكند ، و موجب مشقّت و فشار شديد روحى و روانى به مادر خواهد بود ، تكليف چيست ؟ اگر پدر به دليل اشتغال خارج از منزل ، بلكه خارج از شهرِ محلِّ سكونت ، بخواهد طفل را به ديگرى بسپارد ، چه حكمى دارد ؟\r\nجواب : در صورتى كه طبق گواهى كارشناسان خبره و متديّن ثابت شود كه جدا كردن پسر بچّهء دوساله از مادرش خطرات شديدى براى مادر يا آن بچّه به همراه دارد ، نبايد او را از مادرش جدا كرد .\r\nسؤال 704 - حضانت طفل خنثاى مشكل پس از اتمام مدّت شيرخوارگى با كدام\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nيك از والدين خواهد بود ؟ و ملاك آن چيست ؟\r\nجواب : در صورتى كه بتوانند با هم توافق كنند مشكل نيست ؛ در غير اين صورت قرعه مىزنند .\r\nسؤال 705 - آيا كفر مانع حقّ حضانت به شمار مىآيد ؟\r\nجواب : در صورتى كه خطر مادّى و معنوى بچّه را تهديد نكند اشكالى ندارد ؛ هر چند ( بنابر احتياط ) در زمان حيات پدر مسلمان ، حضانت آنها در اختيار اوست .\r\nسؤال 706 - آيا مباشرت در حضانت ضرورى است ، و با عدم امكان آن ، حقّ حضانت ساقط مىشود ، يا استنابت نيز جايز است ؟\r\nجواب : استفاده از كمكِ خادم ، يا كمك كار با نظارت خودش مانعى ندارد ، ولى سپردن به ديگرى به طور كامل اشكال دارد .\r\nسؤال 707 - در فرض سؤال بالا ، در صورتى كه استنابت در حضانت جايز باشد ، آيا جواز مشروط بر عدم قدرت بر مباشرت مىباشد ، يا بطور مطلق جايز است ؟\r\nجواب : مشروط نيست .\r\nسؤال 708 - در حكم دادگاه آمده : « چون براى نگهدارى و حضانت طفل از محكمه اذن نگرفته ، حقّ حضانت ندارد » اين مسأله چه صورت دارد ؟\r\nجواب : در مدّتى كه حضانت وظيفهء زن است ، اجازهء دادگاه شرط نيست .\r\nسؤال 709 - طبق مادّهء 1167 قانون مدنى ، ولد زنا ملحق به زانى نيست ، آيا مىتوان با در نظر گرفتن وضعيّت اين اطفال و آيندهء آنان ، ولايت قهرى پدرشان را بر آنان مقرّر نموده ، و از اين باب آنان را ملزم به حضانت طفل و پرداخت نفقه و نگهدارى از آنان نمود ؟ و در صورت نبودن پدر ، جدّ پدرى ، و در صورت فقدان وى ، ديگر اقوام پدرى را ، با رعايت قاعدهء الأقرب فالأقرب ، ملزم به اين كار كرد ؟\r\nجواب : عدم الحاق ولد الزنا به زانى در مورد ارث است ؛ ولى در نفقه و حضانت ، زانى موظّف است آن را بر عهده بگيرد . به تعبير ديگر ، ولد الزّنا احكام ولد را دارد ، الّا ما خرج بالدليل .\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nسؤال 710 - مىدانيم كه مادر ، 9 ماه فرزند را در شكم دارد ، و بسيارى از قوّت و نيروى او به اين طريق از دست مىرود ، و به خاطر زايمان ، نيز دچار بيماريهايى مىشود . چرا با تمام اين مشكلات ، كه يك زن در بزرگ كردن طفل خود و حتّى شير دادن او دارد ، به هنگام جدايى زن و شوهر از يكديگر ، ( جز در موارد معدودى ) فرزند به پدر سپرده مىشود ؟\r\nجواب : شكّى نيست كه مرد براى حمايت از فرزند خود قدرت بيشترى دارد ، و موارد استثنايى نمىتواند حكم كلّى را تغيير دهد .\r\n\r\nنفقه\r\nسؤال 711 - اگر طبق نظر پزشك ، زوجهء دائمى به مرضى مبتلا باشد كه بايستى براى مدّتى ، يا براى هميشه آميزش جنسى را ترك نمايد ، يا اين كه زوجهء دائمى به علّت ابتلاى به جنونِ ادوارى ، يا دائم ، در تيمارستان ، يا در منزل بسترى و تحت درمان باشد ، و به هيچ وجه حاضر به نزديكى با شوهر خود نباشد . آيا چنين زنى در دو صورت مذكور حقّ نفقه دارد ؟\r\nجواب : در صورتى كه زن مقصّر نبوده باشد ، احتياط واجب آن است كه مرد نفقهء او را بپردازد .\r\nسؤال 712 - زنى ادّعا مىكند شوهرش او را از منزل بيرون كرده ، و نفقه‌اش را در مدّت خاصّى نپرداخته است . شوهر ضمن اقرار به اين كه نفقهء معوّقهء همسرش را پرداخت نكرده ، ادّعا مىكند كه همسرش ناشزه است ، و بدون اجازهء او منزل مشترك را ترك كرده ، و از اداى وظايف زناشويى امتناع نموده ، و در نتيجه استحقاق نفقه ندارد . در فرض مذكور ، با توجّه به اين كه زوجين جدا از يكديگر زندگى مىكنند ، قول كدام يك مقدّم و بيّنه بر عهدهء چه كسى است ؟\r\nجواب : اگر جدا از هم زندگى مىكنند ، و زن مجوّزى براى اين كار ندارد ، ناشزه است و حقّ نفقه ندارد .\r\nسؤال 713 - زن و شوهرى اختلاف پيدا مىكنند ، بدين جهت زن عليه شوهر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nشكايت مىنمايد . پس از مراجعات زياد ، دادگسترى دستور حلّ اختلاف را از طريق كدخدا منشى صادر مىكند . جمعى به همراه زن و شوهر به محضر حاكم شرع محل مىروند . پس از مشخّص شدن حقوق شرعى زن ( مهريّه ، نفقه ، و مانند آن ) حاكم شرع از شوهر وكالت شرعى گرفته ، و اقرار نامه‌اى جهت اجراى صيغه طلاق تهيّه ، و به امضاى زن و شوهر و حاضرين در جلسه مىرساند . زن تمام حقوق شرعى خود ، حتّى اجرت انجام صيغهء طلاق را از شوهر مىگيرد . شوهر در اين مورد و در اين مدّت نه به زن ، و نه به حاكم شرع ، رجوع ننموده است . پس از گذشت 7 سال ، زن ادّعاى جارى نشدن صيغهء طلاق را دارد ، و نفقه و مخارج چند سالهء خود را از شوهر مطالبه مىنمايد . حاكم شرع نيز اعتراف دارد كه صيغهء طلاق را اجرا نكرده است . در اين مدّت طولانى ، اجرا نشدن صيغهء طلاق به صورت يك راز بين زن و حاكم شرع پنهان بوده ، و به شوهر اطلاع نداده‌اند ! زن مجدّداً عليه شوهر شكايت نموده ، و شوهر محكوم به خسارات و مجازاتى مىشود . حكم مسأله را بيان فرماييد .\r\nجواب : هرگاه شوهر تمام حقوق زن را پرداخته ، و به كسى وكالت داده كه صيغهء طلاق زن را جارى كند ، و او كوتاهى كرده و صيغهء طلاق را جارى نكرده و به شوهر هم اطّلاع نداده ، شوهر ضامن نفقهء زن در اين مدّت نمىباشد .\r\nسؤال 714 - اين كه گفته مىشود : « نفقهء اقارب قضا ندارد . » شامل چه كسانى مىشود ؟ آيا شرط و شروطى دارد ؟\r\nجواب : منظور از اقارب پدر و مادر و فرزند است ؛ و شرط و شروط خاصّى ندارد . ولى نفقهء همسر در هر حال بايد پرداخته شود .\r\nسؤال 715 - اگر شخصى زنى را صيغه كند ، و آن زن بچّه‌اى به دنيا آورد ، و مرد منكر شود . در صورت اثبات نسب ، هرچند پس از ده سال ، آيا تمام حقّ و حقوق اين زن از قبيل حضانت ، اجرت شير دادن ، نفقهء طفل و مانند آن به او تعلّق مىگيرد ؟\r\nجواب : حقوق شرعيّهء اين زن و بچّه بعد از اثبات ازدواج و تولّد ، در هر حال ثابت است .\r\nسؤال 716 - آيا شوهر دائمى در رابطه با قيمومت زوجهء خود كه دچار جنون\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nادوارى ، يا دائم شده ، نسبت به پدر ، جدّ پدرى ، مادر ، و ساير اقارب زوجه ، اولويّت دارد ؟\r\nجواب : اولويّتى ندارد .\r\n\r\nاختلافات زوجين\r\nسؤال 717 - در صورت اختلاف بين زن و مرد در وقوع و عدم وقوع طلاق ، قول كدام يك مقدّم است ؟\r\nجواب : در صورتى كه بيّنهء شرعيّه بر طلاق نباشد ، قول منكر طلاق مقدّم است .\r\nسؤال 718 - در صورت اختلاف بين زن و مرد در وقوع عقد نكاح ، قول كدام يك مقدّم است ؟\r\nجواب : در صورت نبودن بيّنهء شرعيّه يا قرائن قطعيّه ، قول منكر نكاح مقدّم است .\r\nسؤال 719 - در صورت اختلاف بين زوجين در دائم يا منقطع بودن عقد نكاح ، قول كدام يك مقدّم است ؟\r\nجواب : قول مدّعى عقد موقّت مقدّم است ؛ ولى احتياط آن است كه در پايان مدّت ، صيغهء طلاق نيز جارى گردد .\r\nسؤال 720 - در صورت اختلاف زوجين در مورد وقوع و عدم وقوع نزديكى ، قول كدام يك مقدّم است ؟ توضيح اين كه زوجين بعد از عقد نكاح ، قصد جدايى از هم را دارند ، و زوجه مدّعى است كه به واسطهء نزديكى ، مستحقّ كل مهريّه است ، و زوج با ادّعاى عدم نزديكى ، زوجه را مستحقّ نصف مهريّه مىداند . حق با كيست ؟\r\nجواب : قول عدم نزديكى مقدّم است ( البتّه با قَسم ) ، مگر اين كه مدّتى بدون مانع با هم خلوت داشته باشند ، كه ظاهر حال مواقعه باشد .\r\nسؤال 721 - در صورت اختلاف زوجين ، در اين كه رجوع صورت گرفته يا خير ، قول كدام يك مقدّم است ؟\r\nجواب : قول منكرِ رجوع ، مقدّم است .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nسؤال 722 - در صورت اختلاف زوجين در اين كه رجوع در زمان عدّه صورت گرفته يا بعد از آن ، قول كدام يك مقدّم است ؟\r\nجواب : قول زوجه مقدّم است .\r\nسؤال 723 - در صورت اختلاف بين زن و مرد در مورد اين كه عقد نكاح سابق به قوّت خود باقى است ، يا به علل شرعى مانند طلاق و فسخ ، زوجيّت خاتمه يافته ، قول كدام يك مقدّم است ؟\r\nجواب : قول مدّعى بقاى زوجيّت ، مقدّم است .\r\nسؤال 724 - الف ) اگر بخشى از مهريّهء زنى سه دانگ خانه بوده كه به مبلغ صد ميليون ريال تقويم شده باشد ، و مرد زمينى به همين مبلغ ، يا بيشتر ، بخرد و خانه‌اى در آن بنا كند ، آيا در خصوص اين بخش از مهريّهء زن برائت حاصل كرده است ؟\r\nب ) اگر بين زن و مرد اختلاف شود ، و مرد مدّعى باشد كه زمين ساختمان را بابت مهريّهء زوجه تسليم نموده ، و زن مدّعى شود كه تحت عنوان هبه دريافت كرده ، قول كدام يك مقدّم مىشود ؟\r\nج ) در فرض بالا كدام يك بايد دليل و بيّنه ارائه دهد ؟\r\nد ) اصولًا كسى كه مالى به ديگرى مىدهد ، ظهور در تبرّع دارد يا عدم تبرّع ؟\r\nه ) اگر ثابت شود خانه‌اى كه زوج ساخته ، و به زن تسليم كرده ، و سند را هم به نام زوجه نموده ، حد اقل سه برابر مبلغى است كه مرد موقع اجراى صيغهء عقد نكاح به عنوان بخشى از مهريّه متعهد شده ، آيا مرد مجاز است با بخش ديگرى از مهريّهء زوجه ، مثلًا وجه رايج ، يا طلا و سكّه مقدار اضافى را تهاتر نمايد ؟ يعنى آيا تعهّدات ديگر زوج راجع به ساير اقلام مهريّه در حدّ ارزش اضافى خانه ساقط مىشود ؟\r\nو ) و اگر تهاتر نمىشود ، آيا زوج حق دارد به اعتبار اين كه مقروض به زوجه نبوده ، از مالى كه به زوجه داده و تصوّر مىكرده بابت دين خود داده ، رجوع و آن را مطالبه و مسترد كند ؟\r\nجواب الف تا و : در صورتى كه خانه را با مشخّصاتى كه در مهريّه اشاره شده\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nتهيّه ، و به عنوان مهريّه به زن تحويل دهد برائت ذمّه از اين نظر حاصل شده است .\r\nو ادّعاى زن در مورد هبه بودن قبول نيست ؛ مگر اين كه اقامهء بيّنهء شرعيّه كند . از اين گذشته ، در فرض هبه بودن ، مرد حقّ رجوع در هبه را دارد ( مگر اين كه زن و شوهر خويشاوند همديگر باشند . ) و در صورتى كه قيمت خانه زائد بر مقدار توافق در مهريّه باشد ، اضافه را مىتواند ( در صورت موافقت زوجه ) بابت بقيّه حساب كند . و در صورت عدم موافقت زوجه مىتواند اضافه را بازپس بگيرد ؛ ( مشروط بر اين كه مصالحه‌اى بر كلّ خانه انجام نشده باشد . )\r\nسؤال 725 - شوهر زنى سه سال و نيم قبل فوت كرده ، و از آن تاريخ تاكنون ادّعايى در مورد دائمى بودن عقد ازدواج نداشته ، بلكه قرائنى هم بر موقّت بودن ازدواج ايشان وجود دارد . اخيراً مدّعى دائمى بودن ازدواج خود با آن مرحوم شده است ، ولى همسر اوّل و دائمى مرحوم منكر دائمى بودن رابطهء زوجيّت مدّعى است . اگر قرار باشد كه صحّت و سقم موضوع با سوگند شرعى اثبات شود ، قسم را بايد همسر موقّت كه مدّعى دائمى بودن است ياد كند ، يا قسم متوجّه همسر دائمى است كه منكر ادّعاى مدّعى است ؟\r\nجواب : همسر مدعيّه بايد براى اثبات ادّعاى خود بيّنهء شرعيّه اقامه كند ، و قسم كافى نيست ، و منكر بايد سوگند ياد كند كه او همسر دائمى نيست .\r\n\r\nسؤالات متفرّقهء نكاح\r\nسؤال 726 - شخصى به نام ابراهيم با اين جانبه ، كه دوشيزه بودم ، ازدواج دائم نمود .\r\nسعى داشت اين ازدواج به جهت داشتن همسر و فرزندان ، كه در خارج بودند كاملًا مخفى باشد . به همين دليل به خاطر سنّ بالايش مانع فرزنددار شدن من مىشد .\r\nنامبرده خانه‌اى براى زندگى مشترك در تهران خريدارى ، و تا زمان فوت وى با يكديگر زندگى مىكرديم ، و سالى دو سه بار به خارج رفت و آمد مىكرد . در سال 1375 به منظور معالجه به خارج رفت ، و در همان جا مرحوم شد . اكنون همسر و فرزندان او منكر زوجيّت اين جانبه شده‌اند ، در حالى كه زوجيّت ما بر كسى پوشيده\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nنيست . متأسّفانه عقدنامهء عادّى نيز مفقود شده ، امّا فتوكپى آن موجود مىباشد .\r\nيكى از شهود عقد ، و همچنين پدر و مادرم كه شاهد عقد بودند ، نيز در قيد حيات هستند . لطفاً حكم مسأله را بيان فرماييد .\r\nجواب : شما بايد از طريق شهادت شهود ، اين مطلب را ثابت كنيد . و شهادت پدر براى دختر ، چنانچه ظاهر الصّلاح باشد ، مانعى ندارد . و چنانچه همسايگان نيز تأييد كنند كه شما و ايشان سالها ظاهراً به صورت زن و شوهر زندگى مىكرده‌ايد ، آن هم مىتواند از قرائنى باشد كه به علم قاضى كمك مىكند .\r\nسؤال 727 - شخصى هستم 40 ساله كه به دلائل زياد ، با همسرم مشكل دارم ، بدين جهت قصد ازدواج مجدّد دارم ، كه همسرم نيز موافق است . ولى چون زن مورد نظر از آشنايان همسرم مىباشد ، و دو شوهر قبلى خود را به مرگ طبيعى از دست داده ، مىگويند بد قدم است . آيا اين تفكّر صحيح است ؟\r\nجواب : اين تفكّر درست نيست ، و از نظر اسلام مبنايى ندارد .\r\nسؤال 728 - مادر زن اين جانب در امور زندگى بنده و همسرم دخالت مستقيم نموده ، و به نصايح و نهى از منكر حقير و ديگران توجّه نمىكند . همچنين بدون رضايت اين جانب به منزلم آمده ، از وسايل زندگى من استفاده مىنمايد . حكم شرع مقدّس در اين مورد چيست ؟\r\nجواب : البتّه اگر بدون اجازه آمده باشد ضامن است ؛ ولى شما هم نبايد سخت بگيريد . بسيارند كسانى كه به اين مشكل مبتلا هستند ، و با صبر و حوصله آن را حل مىكنند .\r\nسؤال 729 - طبق جواب حضرتعالى ، در خصوص ازدواج دوقلوهاى به هم چسبيده ، مسأله سه صورت خواهد داشت ، كه شما حكم دو صورت آن را ذكر فرموديد . به اين نحو كه دوقلوها يا هر دو پسر هستند ، يا هر دو دختر ، كه حكم اين دو صورت در جلد اوّل استفتائات جديد ، پاسخ سؤال 874 ذكر گرديده است . حال اگر يكى از دوقلوها پسر و ديگرى دختر باشد ، و نياز شديد به ازدواج داشته باشند ، ازدواج آنها به چه شكل خواهد بود ؟\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nجواب : در صورتى كه ضرورتى نباشد بايد از ازدواج صرف نظر كنند ، و اگر ضرورت قطعى و غير قابل اجتناب باشد ، هر كدام مىتوانند همسرى انتخاب كنند . ولى تا آنجا كه ممكن است بايد جهات مربوط به محرم و نامحرم را رعايت نمايند ، و از آنجا كه اين گونه مسائل بسيار نادر است ، طبعاً احكام آن هم عجيب به نظر مىرسد .\r\nسؤال 730 - آيا دين مقياس عدالت است ، يا عدالت مقياس دين ؟ به بيان ديگر ، آيا دين به هرچه كه عدالت باشد امر مىكند ، يا هرچه كه دين به آن امر كند ، عدالت است ؟\r\nو به بيان فنّى ، آيا عدالت در سلسلهء علل احكام است ، يا در سلسلهء معاليل آن ؟\r\nتوضيح بيشتر اين كه : آيا انسانها ، مصاديق بارز ظلم و عدالت را از طريق شريعت مىشناسند ، يا عدالت و ظلم براى همه روشن است ، و توصيه‌هاى دين ارشاد به حكم عقل است ؟\r\nمستحضريد شيعه نيز مثل معتزله معتقد است كه عدالت ، مقياس دين است ، و اشاعره دين را مقياس عدالت مىدانند . حال سؤال اين است كه اگر شيعه عدالت را مقياس دين مىداند ، چرا در استنتاجات فقهى به احكامى مىرسد كه هر عُرفى آن را مصداق بيّن ظلم مىداند . بعضى از احكام نكاح چنين است ؛ توجّه فرماييد :\r\n1 - اجماعى است كه طلاق به دست مرد است ، و مرد مىتواند هرگاه كه اراده كند زنش را طلاق بدهد ، هر چند هيچ عذر موجّهى نداشته باشد ! طلاق غيابى و بدون هيچ عذر موجّه ، در هر عرفى ظلم محسوب مىشود .\r\n2 - در بحث عيوب زوجين مىگويند : « اگر مرد بعد از عقد بفهمد زنش كور يا شل است ، خوره يا برص دارد ، مىتواند عقد را فسخ كند . ولى اگر زن بعد از عقد بفهمد كه شوهرش يكى از اين عيوب را دارد حق فسخ ندارد ؛ بايد بسوزد و بسازد ! »\r\n3 - مرد هر وقت تمايل داشته باشد زن بايد خود را در اختيار او قرار دهد ؛ حتّى اگر وسط نماز باشد . ولى زن فقط سالى سه مرتبه حقّ آميزش دارد ، آن هم چنان كوتاه و مختصر كه مجال بيان آن نيست !\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n4 - اگر مرد در شب عروسى همسرش را ترك كند و مسافرت برود ، و بعد از ده سال برگردد ( در صورتى كه نفقه داده باشد ، ) زن حق اعتراض ندارد !\r\nچگونه مىتوان با حفظ مبناى كلامى شيعه ، اين قبيل احكام را پذيرفت ؟ آيا مىگوييد همهء عقلا اشتباه مىكنند كه مىگويند طلاقِ مبنى بر هوس و بدون عذر موجّه ظلم است ؟ همهء عقلا كه براى زن نيز ( در شرايط تدليس مرد در موارد فوق ) حق فسخ قائلند اشتباه مىكنند ؟\r\nجواب : بدون شك فقه شيعه بر اساس ادلّهء اربعه بنا نهاده شده ، كه يكى از آنها دليل عقل است . منتها عقل بايد قطعى و جامع جميع جهات باشد ، و در مثالهايى كه ذكر كرده‌ايد متأسّفانه اشتباهات فقهيّهء متعدّدى وجود دارد . مثلًا بند چهارم كه نوشته‌ايد : « اگر مرد در شب عروسى همسرش را ترك كند و ده سال برنگردد . . . » اين مسأله از نظر موازين فقهى درست نيست . چنانچه زوجه در عُسر و حرج بيفتد ، و لو بعد از شش ماه بوده باشد ، ما اجازهء طلاق را مىدهيم . و تاكنون چه بسيار زنانى كه شوهرشان آنها را رها كرده ، و از طريق همين فتوا آزادى خود را يافته‌اند .\r\nو در مورد بند سوّم ، اوّلًا مرد نمىتواند در شرايط غير متعارف مانند وسط نماز يا مواردى از اين قبيل ، از زن تقاضاى تمكين كند ، بلكه طبق عرف و عادت بايد انجام شود . و ثانياً در مورد زن نيز در صورتى كه ترك آميزش براى او خطر انحراف جنسى داشته باشد ، يا مشكل مهمّى ايجاد كند ، هرگز انتظار چهار ماه كشيده نمىشود .\r\nو در بند دوّم ، در صورتى كه توافق طرفين به صورت شرط ضمن العقد ، يا شرط مبنىٌ عليه العقد ، بر سلامت بوده باشد ، هر عيبى سبب حقّ فسخ مىشود .\r\nباقى مىماند بند اوّل ، هم اكنون در بسيارى از جوامع بشرى زن و مرد حق طلاق را دارند ، و مىتوانند بدون عذر موجّهى از هم جدا شوند . اگر در مورد زن ظلم محسوب مىشود ، در مورد مرد هم ظلم به شمار مىآيد . بنابراين ظلم طرفين را در ميان عقلا بايد پذيرا باشيد . از آن گذشته ، همان گونه كه در دادگاه‌هاى امروز\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nهم ديده مىشود ، مىتوان جلوى طلاقهاى هوس‌آلود را گرفت . به علاوه با توجّه به اين كه مرد به هنگام طلاق متحمّل خسارات زيادى مىشود فرضى كه شما كرده‌ايد يك فرض غير واقعى است كه مرد بدون هيچ عذرى دست به طلاق بزند ، حتماً عذرى دارد ؛ البتّه آنچه در بالا گفتيم اجمال مسأله است .\r\nسؤال 731 - اين جانب در نظر دارم مؤسّسه‌اى « فرهنگى ، اجتماعى » در خصوص همسر يا بى جوانانى كه به سنّ ازدواج رسيده‌اند ، تأسيس نمايم . و با توجّه به شرايط ، موقعيّت و سنّ و سال متقاضيان ازدواج ، همسر مورد علاقه و مطلوبشان را به آنها معرّفى نموده ، و به اين وسيله به جامعه و مردم خدمت كنم . همان‌طور كه مستحضريد اخيراً آمارهاى صادره از مراجع ذى صلاح ، بيانگر افزايش طلاق در سنوات اوّل ازدواج است . و بدون هيچ گونه شك و ترديدى ، عدم شناخت زوجهاى جوان از يكديگر ، و تن دادن به ازدواجهاى ناآگاهانه و ناخواسته ، سبب شكست و ناكامى جوانان گرديده ، و ادامهء اين روند سبب ورود ضرر و زيان‌هاى جبران‌ناپذيرى به بنيانهاى فرهنگى ، اجتماعى و خانوادگى خواهد شد . آيا تأسيس چنين مؤسّساتى از نظر شرع انور اسلام جايز است ؟\r\nجواب : تا آنجا كه اطّلاع داريم تاكنون افراد يا گروههاى متعدّدى اقدام به اين كار كرده‌اند . بعضى موفّق بوده ، و بعضى با مشكلات مواجه شده‌اند ، ولى به هر حال اگر اين كار زير نظر افراد مطمئن ، و با رعايت تمام شئونات اسلامى ، و اخذ مجوّز از مقامات ذى صلاح صورت گيرد ، كار خوبى است ، و ممكن است جلوى بسيارى از مشكلات ازدواجها را بگيرد . امّا با توجّه به ظرافت و حساسيّت‌هاى مسأله ، نياز به برنامه‌ريزى دقيق دارد .\r\nسؤال 732 - اگر يكى از فرزندان خانواده‌اى طلاق بگيرد ، و در اين هنگام براى فرزند ديگرشان خواستگارى بيايد ، و پدر و مادر مجبور شوند از مهريّهء فرزند بزرگتر براى مخارج ازدواج فرزند ديگر هزينه كنند ، چه حكمى دارد ؟\r\nجواب : بدون رضايت آن دختر از مهريّهء او نمىتوان استفاده كرد . و اگر اين كار را كرده‌اند ، بايد به شكلى رضايت او را جلب كنند .\r\n\r\n","description":"","footnote":"","page_name":" 275 ","page_number":275},
  {"content":"\r\n . \r\n","description":"","footnote":"","page_name":" 276 ","page_number":276},
  {"content":"\r\n\r\n\r\nفصل بيست و نهم : احكام طلاق\r\n\r\nشرايط طلاق\r\nسؤال 733 - اين كه طلاق بايد در طُهر واقع شود ، آيا بايد زن غسل هم كرده باشد ، يا پاك شدن از حيض كافى است ؟\r\nجواب : غسل لازم نيست .\r\nسؤال 734 - در مورد عدالت دو شاهد هنگام اجراى صيغهء طلاق ، هرگاه مجرى صيغه ، اعتقاد به عدالت و ديگران علم به فسق شهود داشته باشند ، آيا طلاق صحيح است ؟\r\nجواب : براى آنها كه علم به فسق شهود ندارند كافيست .\r\nسؤال 735 - آيا عدم علم شاهد به فسق خودش در شهادت بر طلاق معتبر مىباشد ؟\r\nجواب : خالى از اشكالى نيست .\r\nسؤال 736 - آيا عدالت ، كه در شهود طلاق شرط است ، شرط واقعى است يا شرط علمى و ظاهرى ؟ به تعبير ديگر ، هرگاه پس از اجراى صيغهء طلاق ، علم به فسق شاهدين پيدا كنيم ، در حالى كه به هنگام طلاق آنها را عادل مىپنداشتيم ، طلاق واقع شده چه حكمى دارد ؟\r\nجواب : طلاق مزبور صحيح است .\r\n\r\nعدّهء طلاق\r\nسؤال 737 - در صورتى كه زوج پس از عقد دخول نكرده باشد ، ولى انزال شده و\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nنطفه به رحم زن منتقل شده باشد ، و سپس طلاق واقع گردد . آيا زوجه بايد عدّه نگه دارد ؟ حكم مسأله را در صورت حامله شدن ، و حامله نشدن زوجه بيان فرماييد .\r\nجواب : آرى زوجه بايد عدّه نگه دارد .\r\nسؤال 738 - زوجه‌اى - العياذ باللَّه - از زنا حامله شده ، و طلاق داده شده است . آيا عدّهء او وضع حمل است ، يا عدّهء غير حامله را دارد ؟ حكم مسأله در صورتى كه حاملگى از طريق وطى به شبهه باشد چيست ؟\r\nجواب : در صورتى كه مسلّم باشد حمل از زناست ، و احتمال الحاق به زوج شرعى نباشد ، عدّه‌اى براى حمل نيست ، تنها عدّهء طلاق دارد . و وطى به شبهه عدّه دارد ، و در صورت حمل عدّهء آن وضع حمل است .\r\nسؤال 739 - مردى زوجه‌اش را طلاق مىدهد ، و پيش از تمام شدن مدّت عدّه فوت مىكند . آيا زوجه بايد عدّهء وفات نگه دارد ، يا همان عدّهء طلاق را تمام كند ؟ آيا در اين مسأله فرقى ميان طلاق رجعى و بائن ، يا طلاق حامله و غير حامله وجود دارد ؟\r\nجواب : اگر عدّهء رجعى بوده ، نگه داشتن عدّهء وفات لازم است . ولى در عدّهء بائن ، تكميل همان عدّه كافى است .\r\nسؤال 740 - لطفاً به دو سؤال زير پيرامون عدّه پاسخ فرماييد :\r\nالف ) خانمى در عدّهء طلاق يا وفات بوده ، كه با او وطى به شبهه مىشود . آيا لازم است دو عدّه نگه دارد ، يا تكميل همان عدّهء اوّل كافى است ؟ و اگر دو عدّه لازم باشد ، عدّهء دوّم ( وطى به شبهه ) از چه زمانى آغاز مىشود ؟\r\nجواب : احتياط واجب آن است كه دو عدّه نگه دارد . و عدّهء دوّم پس از انقضاى عدّهء اوّل شروع مىشود .\r\nب ) در فرض فوق ، اگر از زوج اوّل ، يا از واطى به شبهه حامله شود ، آيا عدّهء حمل مقدّم بر عدّهء ديگرى است ؟\r\nجواب : عدّهء حمل مقدّم است ، و بعد عدّهء دوّم را آغاز مىكند .\r\nسؤال 741 - حدود 15 سال پيش از شوهر اوّلم طلاق گرفتم ، و پس از حدود يك\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nسال با مرد ديگرى مجدّداً ازدواج كردم . پنج ماه پس از ازدواج دوّم ، شوهر سابقم فوت نمود . اكنون بعد از گذشت حدود 14 سال متوجّه شدم كه طلاق اوّلم باطل بوده ، و به همين دليل از شوهر دوّمم جدا شدم . آيا بنده ، كه يائسه نيز مىباشم ، بايد بعد از 14 سال براى شوهر اوّلم عدّهء وفات نگه دارم ؟\r\nجواب : هرگاه تازه از فوت او آگاه شده باشيد بايد عدّه نگه داريد ، ولى اگر قبلًا از فوت او با خبر شده‌ايد ، و مدّت چهار ماه و ده روز گذشته باشد ، عدّه منقضى شده است .\r\n\r\nطلاق رجعى\r\nسؤال 742 - هرگاه طبق ادّعاى زوج ، زوجه مرتكب عمل منافى عفّت شده ، و زوج نسبت به وى ظنين باشد ، و نگه‌دارى وى تا پايان عدّه در منزل مشترك ، احتمال تشنّج و درگيرى ما بين طرفين را به همراه داشته باشد ، و زوج براى جلوگيرى از اين مشكل ، متقبّل هزينهء مسكن جداگانه و اسكان همسرش در آن منزل شود . آيا در صورت صدور حكم طلاق رجعى توسّط دادگاه صالحه ، و اسكان زوجه در ايّام عدّه در منزل جداگانه به هزينهء زوج ، اجراى صيغهء طلاق و ثبت آن از نظر شرع انور اسلام مانع شرعى دارد ؟\r\nجواب : در فرض مسأله ، چون احتمال خطر ، يا ضرر ، يا مفسده‌اى وجود دارد ، عمل كردن به ترتيب فوق مانعى ندارد .\r\nسؤال 743 - زوج و زوجه‌اى در اصل رجوع و انقضاى مدّت عدّهء طلاق رجعى اتّفاق نظر دارند ، ولى در اين كه كدام زودتر واقع شده ، اختلاف دارند . قول كدام يك مقدّم است ؟\r\nجواب : در صورتى كه تاريخ طلاق معلوم باشد ، و تاريخ رجوع مجهول ؛ رجوع بىاثر خواهد بود . و اگر بالعكس بوده باشد ، رجوع مؤثّر است . و اگر تاريخ هر دو مجهول باشد ، رجوع فايده‌اى ندارد .\r\nسؤال 744 - مردى زوجه‌اش را طلاق رجعى داده است . زوج مدّعى رجوع به\r\n\r\n","description":"","footnote":"","page_name":" 279 ","page_number":279},
  {"content":"\r\n\r\nطلاق ، و زوجه منكر آن است . حكم شرعى در دو فرض بالا در اثناى عدّه و پس از آن چيست ؟\r\nجواب : اگر در اثناى عدّه باشد ، اين كار خود رجوع محسوب مىشود . و اگر بعد از عدّه باشد ، بدون دليل پذيرفته نمىشود .\r\n\r\nطلاق خلع\r\nسؤال 745 - آيا طلاق خلع ( با توجّه به بذل مال ) عقد است ، يا ايقاع ؟ اگر عقد است ، الفاظ ايجاب و قبول آن چيست ؟\r\nجواب : نوعى عقد است ، كه الفاظ آن را در توضيح المسائل در بحث خود نوشته‌ايم .\r\nسؤال 746 - لطفاً به سؤالات زير در مورد طلاق خلع پاسخ دهيد :\r\n1 - آيا در تقاضاى طلاق خلع ، كه از ناحيهء زوجه مطرح مىشود ، كراهت و نفرت ، بايد كراهت ذاتى باشد ، يا كراهت عرضى نيز موجب جواز طلاق خلع است ؟\r\nجواب : هرگونه كراهتى سبب طلاق خلع مىشود .\r\n2 - با عنايت به اين كه زن در عدّهء طلاق خلع نفقه ندارد ، آيا بذل نفقهء ايّام عدّه از سوى زوج به عنوان قسمتى از بذل ، وجاهت شرعى دارد ؟ و آيا اساساً چيزى كه هنوز واجب نشده ، مىتواند مورد بذل واقع شود ؟\r\nجواب : با توجّه به اين كه در ايّام عدّه در طلاق خلع نفقه وجود ندارد ، چيزى براى بخشيدن محسوب نمىشود .\r\n3 - قسمتى از مهريّه نيز قبلًا توسّط زوجه مطالبه و وصول شده است ، حال زوجه مدّعى بذل كلّ مهريّه است ، حكم شرع نسبت به مبلغ دريافتى زوجه چيست ؟ آيا بايد آن را بازگرداند ؟\r\nجواب : مال البذل در طلاق خلع تابع توافق طرفين است ؛ بر هر چيزى توافق كنند همان كفايت مىكند .\r\n4 - آيا اعلام قبول ما بذل از ناحيهء زوج ، شرط صحّت طلاق خلع است ؟ به عبارت\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nديگر ، آيا اعلام قبول ما بذل از ناحيهء زوج شرعاً ضرورت دارد ؟ چنانچه زوج قبول ما بذل را اعلام ننمايد ، آيا مىتوان طلاق خلع را به صرف بذل از ناحيهء زوجه انجام داد ؟\r\nجواب : در طلاق خلع شرط است كه زوج ما بذل را در برابر اجراى طلاق بپذيرد .\r\nسؤال 747 - آيا شرط حقّ رجوع به بذل در عدّه ، يا شرط رجوع به نكاح در عدّه ، بر فرض رجوع زن به بذل در زمان عدّه ، مبطل خلع است ؟\r\nجواب : اين دو موضوع احتياج به شرط ندارد . و اگر هم شرط شود ، توليد اشكال نمىكند .\r\nسؤال 748 - دربارهء تعليق در خلع ، آيا تعليق بر امر محتمل ، يا امر مقارن محقّق معلوم ، ضرر دارد ؟\r\nجواب : تعليق در انشا ، در هر صورت خالى از اشكال نيست .\r\nسؤال 749 - آيا در خلع ، رجوع به بذل صحيح و نافذ است ؟ در هر حال ، اگر رجوع به بذل حاصل شود ، آيا احكام مطلّقهء رجعيّه جارى مىشود ، يا احكام ديگرى دارد ؟\r\nجواب : پاسخ اين سؤال روشن است ؛ رجوع به بذل جايز است . و بعد از رجوع به بذل ، احكام مطلّقهء رجعيّه جارى مىشود .\r\nسؤال 750 - اگر در طلاق خلع ، شخصى اجنبى به ادّعاى وكالت از زوجه چيزى بذل نمايد ، سپس روشن شود كه دروغ گفته ، آيا طلاق خلع صحيح است ؟ در صورت عدم صحّت ، آيا طلاق رجعى مىشود ؟ اگر زن بعداً راضى به آن بذل شود ، و آن را اجازه نمايد ، آيا خلع محقّق مىشود ؟\r\nجواب : چنين طلاقى اشكال دارد ؛ و بايد از نو خوانده شود .\r\nسؤال 751 - اگر زوجه در مرض موت ، در حالى كه شعور كافى دارد براى طلاق خلع چيزى بذل نمايد ، آيا خلع صحيح است ؟ در صورتى كه بذل زايد بر ثلث مال او باشد ، چه حكمى دارد ؟\r\nجواب : در هر حال اشكال ندارد .\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n\r\nمحلّل\r\nسؤال 752 - آيا نكاح محلّل ، هادم يك طلاق و دو طلاق نيز مىباشد ؟ يعنى پس از ازدواج محلّل ، زوج اوّل مىتواند سه طلاق ديگر بدهد ؟\r\nجواب : آرى هادم مىشود .\r\nسؤال 753 - در صورتى كه محلّل بعد از وطى مرتد شود ، آيا تحليل حاصل مىشود ؟ ارتداد پيش از وطى چطور ؟ حكم مسأله در صورت ارتداد و اسلام مجدّد زوجه ، پيش از وطى و پس از آن چه مىباشد ؟\r\nجواب : ارتداد بعد از وطى اثرى ندارد ، ولى قبل از وطى زوجيّت را باطل مىكند ؛ بنابراين دخول اثرى ندارد .\r\nسؤال 754 - آيا در وطى معتبر در ازدواج محلّل ، وطى و دخول حلال شرط است ، يا اگر دخول حرام واقع شده باشد ( مانند وطى در ايّام حيض ، يا وطى در حال احرام ) آن هم در تحقّق حليّت كافى است ؟\r\nجواب : كفايت مىكند .\r\n\r\nطلاق غيابى\r\nسؤال 755 - در صورتى كه شوهر خانمى غايب و مفقود الاثر باشد ، و رفع امر به حاكم كرده باشد ، و حاكم به مدّت چهار سال با شرايط معتبر فحص كرده و خبرى از وى نيافته باشد ، ولى زن پس از چهار سال بقاى بر زوجيّت را برگزيند ، امّا پس از مدّتى ( مثلًا دو سال ) تصميم به طلاق بگيرد ، آيا ضرب الاجل و فحص چهارساله ، دوباره بايد تجديد گردد ، يا همان فحص نخست كافى است ؟\r\nجواب : فحص سابق كافى است .\r\nسؤال 756 - مردى ، كه داراى دو عيال است ، مفقود مىگردد . يكى از همسرانش به دادگاه مراجعه و تقاضاى طلاق مىكند . دادگاه مدّت چهار سال ، از تاريخ رفع مراجعه به حاكم ، صبر مىكند ، و چون اثرى از شوهر زن پيدا نمىشود ، حكم بر طلاق ، با نگه داشتن عدّهء وفات مىدهد . دو سال بعد ، زن ديگر آن مرد به دادگاه\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nمراجعه و تقاضاى طلاق مىدهد . آيا اين زن هم ، از تاريخ رفع مراجعه به حاكم بايد چهار سال ديگر صبر كند ، يا چون زن اوّل اقدام كرده ، و مفقود الاثر بودن شوهر بر حاكم محرز شده ، نياز به اين كار نيست ؟\r\nجواب : تحقيق و تفحّص اوّل براى هر دو زوجه كافى است ؛ مگر اين كه در اين اثنا ، آثارى بر وجود او آشكار شده باشد .\r\nسؤال 757 - لطفاً به سؤالات زير پاسخ دهيد :\r\n1 - در صورتى كه دادگاه به لحاظ عُسر و حرج زوجه ، يا مفقود بودن زوج ، حكم طلاق را صادر كند ، نوع طلاق چيست ؟\r\nجواب : اگر شوهر با خبر نمىشود و رجوع نمىكند ، دادگاه مىتواند طلاق رجعى بدهد ؛ ولى در مواردى كه احتمال رجوع شوهر است ، طلاق خلعى جارى مىكند . به اين ترتيب كه مال كمى از طرف زوجه به زوج در برابر طلاق خلعى مىبخشد ، سپس دادگاه يا كسى كه از طرف او صيغه مىخواند ، آن بذل را از طرف زوج قبول مىكند ، و بعد صيغهء طلاق را جارى مىكند .\r\nسؤال 758 - در مورد در خواست طلاق از سوى زوجه به خاطر عدم تأديهء نفقه از سوى زوج به مدّت شش ماه ، و عدم امكان الزام او به دادن نفقه ، يا مواردى كه دوام زوجيّت به تشخيص دادگاه موجب عسر و حرج باشد ، و زوج نيز با طلاق موافق نباشد ، لطفاً بفرماييد :\r\nاوّلًا : طلاق مذكور چه نوع طلاقى است ؟ ثانياً : آيا زوجه در اين صورت موظّف به بذل كليّهء حقوق خود در قبال طلاق است ، يا حقّ مطالبهء كلّ مهريّه را دارد ؟ يا در صورتى كه آن را طلاق خلع بدانيم ، براى تحقّق آن مىتوان مثلًا ده درصد از مهريّه را بذل نمود ؟\r\nجواب : در صورتى كه حاكم شرع مطمئن باشد زوج از حقّ رجوع استفاده نمىكند ، مىتواند طلاق رجعى دهد . در غير اين صورت مىتواند طلاق خلعى به مبلغ مختصرى دهد ؛ آن مقدار كه حقّ و عدالت ايجاب مىكند .\r\nثالثاً : در صورتى كه قاضى بخواهد صيغهء طلاق را اجرا نمايد ، مستدعى است\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nنحوهء اجراى آن را به عبارت صحيح بيان فرماييد ؛ زيرا قضات غير روحانى در اجرا مشكل دارند .\r\nجواب : بذلت عن قبل موكلتى كذا لزوجتها ليخلعها عليه و يطلقها به ( به جاى كذا ذكر بذل شود ) سپس بگويد : « قبلت عن قبل زوجها فلان ، فهى على ما بذلت طالق » .\r\nسؤال 759 - فردى كه از جانب چند نفر وكيل در خواندن صيغهء طلاق بوده ، پس از اجراى صيغه‌هاى طلاق ، ( كه برخى از آن‌ها رجعى ، و برخى بائن بوده ، ) يقين حاصل مىكند كه يكى از طلاق‌ها باطل بوده است . اگر نام آن زن و شوهرها را نداند ، و آن‌ها را نشناسد ، چه وظيفه‌اى دارد ؟\r\nجواب : بايد احتياط كند ، و دوباره آنها را طلاق دهد . و اگر اسم آنها را نمىداند با اشاره آنها را مشخّص كند . مثلًا بگويد : « اوّلين نفرى را كه قبلًا طلاق داده‌ام ، الان به عنوان احتياط طلاق مىدهم ؛ او از زوجيّت خود يله و رهاست ، فهى طالق » و اگر در نوع رجعى و خلعى شك دارد ، براى هر كدام احتياطاً دو طلاق ، يكى رجعى و يكى خلعى بخواند .\r\nسؤال 760 - اگر دادگاه حكم تمكين زوجه را صادر كند ، و او تمكين نكند ، با عنايت به آيات شريفهء 228 و 229 سورهء بقره ، و اثبات موارد فوق ، حكم طلاق خلع چيست ؟ آيا مرد مىتواند به ناچار از دادگاه در خواست صدور طلاق و استرداد مهريّه نمايد ؟\r\nجواب : چنانچه ثابت شود زوجه به وظايف خود پايبند نيست ، و تنها مىخواهد امتيازات و حقوق خود را بگيرد . حاكم شرع مىتواند او را تحت فشارهاى شديد تعزيراتى قرار دهد ( تعزيرات جسمانى و مالى كلان ) تا زوجه يا به وظايف خود عمل كند ، يا تقاضاى طلاق خلع نمايد .\r\nسؤال 761 - چندى قبل به سفارش برادر و پدرم ، كه روحانى هستند ، و در كهولت سن به سر مىبرند ، با خانوادهء دخترى به قصد ازدواج آشنا شدم . قبلًا صحبت‌هاى لازم صورت گرفت ، و حتّى قبل از عقد ، در جلسه‌اى كه خودِ دختر و مادرش حضور\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nداشتند ، براى اتمام حجّت ، آن قدر راجع به ويژگيهاى خود ، كه گمان بود منفى به نظر برسد ، صحبت كردم كه هيچ چيز ناگفته نماند . با اين حال ، دختر هيچ گونه اعتراض يا سؤالى نكرد ، و عقد ازدواج با رضايت كامل طرفين صورت گرفت ، و دختر حاضر شد با همهء شرايط مطرح‌شدهء اين جانب بسازد . امّا هنوز يك ماه نگذشته بود كه اختلافات شروع شد ، ولى ما به خاطر حفظ شئونات خانوادگى در همان دوران عقد ، مىسوختيم و مىساختيم ، تا اين كه شش ماه بعد از عقد ، پدر و مادرش را در جريان اين اختلافات گذاشتم . ابتدا پدر ، نظر دخترش را پرسيد . دختر گفت : من حاضر به ادامهء اين زندگى نيستم . سپس پدر و مادر دختر با خوش‌رويى گفتند : مانعى ندارد ، شما برويد مراحل قانونى طلاق را انجام داده ، كارها را آماده كنيد ، تا ما هم امضا كنيم . بنده با اعتماد به اين قول ، به قم آمدم و مراحل قانونى را انجام دادم ، امّا موقعى كه بايد آنها درخواست توافق طلاق را امضا مىكردند ، استنكاف ورزيدند ! البتّه بنده هم مىتوانستم قضيّه را آن قدر مسكوت بگذارم كه آنها هم مجبور به اقدام قانونى شوند . امّا با توجّه به شئونات زندگىِ خانوادگى ، و حفظ حرمت پدرم ، نمىخواستم بيش از اين خاطر ايشان آزرده شود . و تقريباً مجبور شدم در خواستِ طلاق را بر خلاف ميلم شخصاً پيگيرى نمايم . لطفاً در اين مورد به سؤالات زير پاسخ دهيد :\r\n1 - با توجّه به شرايط فوق الذكر ، مبنى بر رضايت طرفين به طلاق ، اين ، چه طلاقى محسوب مىشود ؟\r\nجواب : اگر دختر حاضر به پرداخت وجهى در برابر طلاق باشد ، هر چند مقدار كمى از حقوقش بوده باشد ، طلاق خلعى مىشود . در غير اين صورت ، طلاق رجعى است .\r\n2 - با توجّه به اين كه هنوز عروسى واقع نشده ، و دختر به خانهء شوهر نرفته ، آيا نفقه به او تعلّق مىگيرد ؟\r\nجواب : زوجه حقّ نفقه ندارد ؛ ولى اگر از مهر خود صرفنظر نكند ، مىتواند نيمى از آن را با طلاق بگيرد .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n\r\nسؤالات متفرّقهء طلاق\r\nسؤال 762 - زوج شيعه جعفرى ، و زوجه سُنّى شافعى است . زوج مدّعى است كه مطابق مذهب شافعى زوجه را سه طلاقه كرده ، ولى زوجه منكر آن است . لطفاً بفرماييد :\r\n1 - در فرض اثبات ، آيا طلاق مورد ادّعا صحيح است ؟ به عبارت ديگر ، آيا زوج شيعه مذهب مىتواند زوجهء خود را بر طبق مذهب شافعى سه طلاقه كند ، يا رعايت شرايط طلاق از نظر فقه شيعه براى زوج شيعه مذهب در هر حال الزامى است ؟\r\nجواب : زوج شيعه موظّف است طبق مذهب خود همسرش را طلاق دهد .\r\n2 - آيا آثار طلاق ياد شده را مىتوان بر اساس قاعدهء الزام نسبت به زوجه مترتّب ساخت ؟\r\nجواب : آرى زوجه مىتواند آثار طلاق مزبور را نسبت به خودش جارى سازد .\r\n3 - آيا مجراى قاعدهء الزام تنها در فرضى است كه زوج سنّى مذهب باشد ، يا در فرض شيعه بودن زوج و سنّى بودن زوجه نيز قاعدهء الزام جارى مىشود ؟\r\nجواب : قاعدهء الزام در هر دو صورت جارى مىشود ؛ هر چند رعايت احتياط خوب است .\r\n4 - به طور كلّى در موارد ادّعاى وقوع طلاق ، قول زوج مقدّم است ، يا زوجه ؟\r\nاثبات آن بر عهدهء كيست ؟\r\nجواب : هر كدام ادّعاى طلاق كنند ، بايد طبق موازين شرع ثابت نمايند .\r\nسؤال 763 - مرد و زنى در اثر اختلاف ، كارشان به طلاق منتهى شده است . زن در ازاى طلاق ، مهريّه‌اش را بخشيده ، و جهيزيّهء خود را برده ، و صيغهء شرعى طلاق جارى شده است . حال دو سؤال پيش آمده ، مستدعى است پاسخ فرماييد :\r\n1 - در طول مدّت 9 سال زندگى مشترك ، كادوهايى از خانواده‌هاى طرفين به اين زن و شوهر داده شده است . حال كه اين دو نفر از هم جدا شده‌اند ، اين كادوها ، كه بعضى توسّط بستگان مرد ، و بعضى توسّط اقوام زن داده شده ، شرعاً به كدام يك تعلّق دارد ؟\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nجواب : كادوهايى كه زنانه است به زن تعلّق دارد ، و آنها كه مردانه است به مرد . و اگر به درد هر دو مىخورد چنانچه از خانواده و ياران مرد آورده‌اند به مرد تعلّق دارد ، و اگر از خانواده و ياران زن آورده‌اند به زن تعلّق دارد .\r\n2 - در طول اين مدّت اين زن و شوهر نيز كادوهايى به اقوام همديگر داده‌اند ( البتّه پول اين كادوها را مرد پرداخت نموده است . ) تكليف اين كادوها چيست ؟ آيا زن بايد اين كادوها را از فاميل خود گرفته ، و تحويل مرد دهد ؟ يا چون اين كادوها در آن زمان داده شده ، متعلّق به گيرندهء آن مىباشد ؟\r\nجواب : در صورتى كه كادوها موجود باشد مرد مىتواند بازپس بگيرد ، ( به شرط اين كه با مرد خويشاوند نباشد ؛ ) ولى اين كار مكروه و ناپسند است .\r\nسؤال 764 - هرگاه زن و شوهرى توافق نمايند كه زوجه با بذل مهريّه و حقوق شرعيّه ، و زوج با قبول آن ، نسبت به اجراى صيغهء اقدام نمايند ، و بذل و قبولِ آن نيز محقّق شود ، ولى قبل از اجراى صيغهء طلاق ، زوج منصرف گردد . آيا چنين عدولى جايز است ؟ در صورت عدم جواز ، مىتوان زوج را مجبور به طلاق كرد ؟\r\nجواب : زوجه مىتواند بذل خود را بازپس گيرد ، و اجبار زوج به طلاق اشكال دارد .\r\nسؤال 765 - اگر زوج ، زوجه را تهديد به استفاده از حقّ طلاق كند ، مثلًا به زوجه‌اش بگويد : « يا منزل شخصىات را ملك من كن ، يا تو را طلاق مىدهم . » و زن براى جلوگيرى از طلاق ملك را به نام شوهر بزند ، آيا اكراه صدق مىكند ؟ حكم اين انتقال چيست ؟\r\nجواب : آرى عرفاً مصداق اكراه است .\r\nسؤال 766 - با توجّه به اطلاق مادّهء 1133 قانون مدنى كه مىگويد : « مرد هر وقت بخواهد ، مىتواند همسر خود را طلاق دهد . » بعضى از محاكم همان‌طور كه طلاق بىدليل زوجه را رد مىكنند ، در مورد در خواست زوج نيز همين حكم را صادر مىنمايند . آيا اين مطلب با اختيارات مطلق زوج طبق روايت مشهور نبوى\r\n« الطَّلاقُ بِيَدِ مَنْ اخَذَ بِالسَّاقِ »\r\nمنافات ندارد ؟\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nجواب : مطابق عنوان اوّلى اختيار طلاق به دست زوج است ؛ هر زمان كه بخواهد . ولى با توجّه به عناوين ثانويّه ، كه برگرفته از شرايط خاصّ اجتماعى امروز است ، حاكم شرع مىتواند اجازهء طلاق مرد را به مواردى موكول كند كه عذر موجّهى داشته باشد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n\r\nفصل سىام : احكام لعان\r\nسؤال 767 - لطفاً نظر مبارك را دربارهء مسائل مطرح‌شدهء ذيل مرقوم فرماييد :\r\n1 - آيا اجراى لعان نزد قضات مأذون ، در صورت نبودن مجتهد جامع الشرائط ، صحيح مىباشد ؟\r\nجواب : اجراى آن اشكالى ندارد .\r\n2 - اگر زنِ شاكى حاضر نباشد كه قذف را ثابت كند ، آيا مرد بايد تقاضاى لعان كند ؟\r\nجواب : لعان بايد در حضور طرفين اجرا شود .\r\n3 - در فرض بالا ، آيا مرد مىتواند براى اجراى حدّ زنا بر زن ، ادّعاى اجراى لعان كند ؟ يعنى لعان مرد مىتواند حدّ زنا را براى زن ثابت كند ؟\r\nجواب : از جواب بالا روشن شد .\r\n4 - زوجه شاكى نيست ، و زوج نيز تقاضاى لعان ندارد ، و مسألهء لعان را نمىداند .\r\nآيا دادگاه وظيفه دارد از آنها بخواهد تا لعان انجام شود ؟\r\nجواب : در صورتى كه زوج شكايت كند و شهود لازم را نداشته باشد ، حاكم بايد طريقهء لعان را به او بياموزد .\r\nسؤال 768 - نظر به اين كه امام راحل ، رحمة اللَّه عليه ، در جلد دوّم تحرير الوسيله صفحهء 361 فرموده‌اند : « مراسم لعان بايد در حضور حاكم شرع انجام شود ، و احتياط آن است كه به اجراى اين مراسم نزد نمايندهء خاصّ حاكم شرع ، كه فقط براى اين مسأله وكالت دارد ، نيز اكتفا نشود . »\r\nآيا قاضى منصوب از ناحيهء رئيس محترم قوّهء قضائيّه ، كه اجازهء ويژهء دادرسى در\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nمحاكم خانواده را نيز دارد ، مىتواند در خصوص لعان وارد دادرسى ، و عند الاقتضاء مبادرت به اجراى صيغهء لعان نمايد ؟\r\nجواب : آرى مىتواند ناظر بر اجراى صيغهء لعان باشد .\r\nسؤال 769 - آيا نفى ولد متعه هم ، مانند فرزند نكاح دائم ، تنها از راه لعان صورت مىگيرد ، يا در اينجا نفى ولد بدون لعان نيز ممكن است ؟\r\nجواب : در مورد متعه لعان جارى نيست ، و بدون لعان نفى ولد ممكن است .\r\nسؤال 770 - خواهشمند است پاسخ سؤالات زير را مرقوم فرماييد :\r\nالف ) آيا نفى ولد شبهه بدون لعان ممكن است ، يا تنها از راه لعان امكان‌پذير است ؟\r\nجواب : نفى ولد شبهه ، كه شرعاً ملحق به فراش است ، تنها از راه لعان ممكن است .\r\nب ) در مورد اطفالى كه پيش از شش ماه يا پس از ده ماه از تاريخ وقوع نزديكى متولّد مىشوند امارهء فراش جارى نيست ؛ امّا آيا نسب اين اطفال خود به خود منتفى است ، و نيازى هم به لعان ندارد ؟ زيرا موضوع لعان جايى است كه امكان لحوق وجود داشته باشد ، و در اينجا الحاق طفل به زوج ممكن نيست . يا در مورد اطفال متولّد پيش از شش ماه لعان لازم نيست ، ولى در مورد طفل متولّد پس از ده ماه ، نفى ولد بايد به وسيلهء لعان صورت گيرد ؟ يا در مواردى كه امارهء فراش جارى نمىشود ، زوج مخيّر بين نفى ولد و اعتراف به ولد مىباشد ؟\r\nجواب : در اين گونه موارد ولد ملحق نيست ، و نياز به لعان ندارد .\r\nج ) آيا اقرار به ابوّت طفلى كه پيش از شش ماه يا پس از ده ماه از تاريخ وقوع نزديكى متولّد شده ، صحيح و نافذ است ، و دعواى نفى ولد پس از آن مسموع نخواهد بود ، يا اصولًا اين اقرار از اصل باطل است ؟\r\nجواب : اين اقرار باطل است .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفصل سى و يكم : احكام غصب\r\nسؤال 771 - فردى با غصب چند هسته ، يا دانه ، يا بذر از ديگرى آن را در ملكش كاشته ، و آب داده ، و پس از پرورش تبديل به درخت كرده است . لطفاً بفرماييد كه درخت‌ها و محصول آن متعلّق به كيست ؟ آيا غاصب فقط قيمت دانه‌ها را بدهكار است ؟\r\nجواب : او بايد قيمت بذر را به صاحبش بپردازد ؛ ولى زراعت و درخت مال اوست .\r\nسؤال 772 - سيل ، يا باد ، بذر متعلّق به فردى را به زمين شخص ديگرى برده ، و در آنجا روئيده است . گياه روييده شده و ثمرهء آن متعلّق به چه كسى است ؟\r\nجواب : گياه مذكور متعلّق به صاحب بذر است ؛ ولى بايد مال الاجارهء زمين را به صاحب زمين بپردازد .\r\nسؤال 773 - فردى قلمه ، يا شاخه ، يا ريشه‌اى از درخت غير را غصب نموده ، و در ملك خود مىكارد . در صورتى كه رشد كند و تبديل به درخت شود ، چه كسى مالك آن درخت و ميوه‌اش مىباشد ؟\r\nجواب : مالك آن صاحب درخت و قلمه است ؛ مگر اين كه صاحب قلمه رضايت داشته باشد .\r\nسؤال 774 - اگر فردى ، شاخه‌اى غصبى را به درخت خود پيوند زند ، مالك ميوهء آن درخت ، كه از اين شاخهء پيوندى غصبى به دست مىآيد چه كسى است ؟\r\nجواب : بايد قيمت آن شاخه را به صاحبش برگرداند ؛ و ثمره تعلّق به صاحب درخت دارد .\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nسؤال 775 - هر يك از اطاقهاى مدارس علميّه به يك طلبه اختصاص داده شده است . بعضى از طلّاب علوم دينى هر وقت دلشان خواست وارد اتاق ديگرى شده ، و به استراحت يا مطالعه مىپردازند . آيا كسى كه اتاقى به او مىدهند ، حق دارد ديگرى را راه ندهد ؟ آنها مىگويند : « اتاق و مدرسه مال امام زمان عليه السلام است ، و هر طلبه‌اى مىتواند از آن استفاده كند ، » آيا اين سخن صحيح است ؟\r\nجواب : اتاقى كه طبق مقرّرات به طلبه‌اى داده مىشود ، ديگران حق ندارند بدون اجازهء او داخل شوند ، و از اين نظر حكم خانهء او را دارد .\r\nسؤال 776 - با توجّه به اين كه هر يك از مالكان ملك مشاع ، در جاى جاى آن ملك سهم مالكانه دارند ، در مواردى كه تمام ملك مشاع مورد غصب قرار گرفته باشد ، آيا هر يك از مالكان آن ملك مىتوانند به طور جداگانه نسبت به خلع يد غاصب از تمام ملك مشاع اقدام نمايند ؟\r\nجواب : آرى مىتوانند .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nفصل سى و دوّم : احكام اموال مجهول المالك\r\nسؤال 777 - اگر وسيله‌اى ( مثلًا كيف ) بخريم ، و داخل آن چيز ديگرى ( مثلًا انگشتر ) باشد ، آيا مىتوان آن را تصاحب كرد ، و با آن نماز خواند ؟ نمازهاى خوانده شده چه حكمى دارد ؟\r\nجواب : بايد آن را به صاحبش برگردانيد . و اگر به هيچ وجه صاحبش پيدا نمىشود ، آن را بفروشيد و قيمت آن را به مستحقّ بدهيد .\r\nسؤال 778 - اگر شخصى مال با ارزشى را در خيابان پيدا كند ، و آن مال را بخاطر فرار از مسئوليّت رها كند ؛ آيا ضامن است ؟ اصولًا نظر كلّى حضرتعالى در اين مورد چيست ؟\r\nجواب : در صورتى كه آن را برندارد ، ضامن نيست .\r\nسؤال 779 - هرگاه شخصى حيوانى بخرد ، و در شكم آن مالى پيدا شود ، متعلّق به چه كسى است ؟\r\nجواب : بايد از فروشنده حيوان سؤال كند كه آيا چيزى گم كرده ، يا نه ؟ اگر نشانه‌هايى داد كه منطبق بر آن بود ، بايد آن مال را به او بازگرداند . و اگر فروشنده اظهار بىاطّلاعى كرد ، احتياط آن است كه به مدّت يك سال صبر كند ، و در جستجوى صاحبش باشد ، و اگر پيدا نشد مىتواند تملّك كند .\r\nسؤال 780 - در صورتى كه صاحب حيوان گمشده پيدا شود ، يا بعد از يك سال پيدا نشود ، و حيوان به فقيرى داده شود ، آيا مىتوان هزينه‌هاى نگهدارى آن را با صاحب حيوان ، يا فقير حساب كرد ؟\r\nجواب : آرى مىتواند مخارج ضرورى را از او بگيرد ؛ مشروط بر اين كه در\r\n\r\n","description":"","footnote":"","page_name":" 293 ","page_number":293},
  {"content":"\r\n\r\nاين مدّت راهى براى پيدا كردن صاحب آن نداشته باشد .\r\nسؤال 781 - برخى اوقات در مساجد يا اماكن عمومى كفشها جا به جا مىشود ، استفاده از كفش‌هاى بجا مانده چه صورت دارد ؟\r\nجواب : در صورتى كه يقين به رضايت صاحبان آن داشته باشد اشكال ندارد .\r\nدر غير اين صورت ، اگر كفشى را كه برده‌اند قيمتش مساوى يا بيشتر از كفشى باشد كه به جا گذارده‌اند ، مىتوان به عنوان تقاص برداشت . و اگر كفش به جا مانده قيمتش بيشتر باشد ، بايد معادل مقدار اضافى را به شخص فقيرى پرداخت كرد .\r\nسؤال 782 - شغل شخصى تعمير و فروش فلاكس و چتر مىباشد . بعضى از اشخاص ، وسائل خود را براى تعمير به ايشان داده ، و به يكى از علل زير وسيلهء مورد نظر نزد تعمير كار مانده است :\r\n1 - در موقع مقرّر براى پس گرفتن جنس مراجعه نكرده ، و هنگامى كه مراجعه كرده‌اند جنسشان پيدا نشده است .\r\n2 - اصلًا مراجعه نكرده‌اند .\r\n3 - در موقع مقرّر مراجعه كرده ، امّا به خاطر عدم تعمير جنس ، يا پيدا نشدن آن ، تحويل داده نشده ، و ديگر رجوع نكرده‌اند يا دفعات بعد كه رجوع كرده ، باز به همين طريق گذشته ، و ديگر مراجعه نكرده‌اند ، و بعد پيدا شده است .\r\n4 - بعضى اجناس را تعمير كار از مردم خريده ، امّا به خاطر مخلوط شدن با اجناس مردم نمىداند اين جنس امانت مردم است ، يا خودش صاحب آن مىباشد .\r\n5 - بعضى از اجناس چندين سال ، و برخى بيشتر از يك سال ، و بعضى كمتر از يك سال نزد ايشان مانده است . از سوى ديگر ، ارزش بعضى از اجناس بيش از چهار هزار تومان ، و بعضى كمتر از 1000 تومان ، يا 500 تومان ، يا 200 تومان مىباشد .\r\nبا توجّه به كوچك بودن مغازه ، وجود اجناس مذكور در آنجا موجب گم شدن اجناس ديگران مىشود . وظيفهء تعميركار چيست ؟ آيا مىتواند اجناس مذكور را تعمير نموده ، و آن را فروخته ، و دست مزد خود را كسر كرده ، و بقيّه را به صندوق صدقات بريزد ؟\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nجواب : در صورتى كه از پيدا كردن صاحبان آنها مأيوس باشد ، مىتواند مطابق آنچه ذكر شد عمل كند . ولى بايد صندوق صدقات مورد اعتمادى را انتخاب كند .\r\nسؤال 783 - حكم لقطه‌اى كه مالكش پيدا شده ، در حالى كه رشد كرده ، و هنگامى كه نزد يابنده بوده رشد حاصل شده ، چه مىباشد ؟ آيا حكم نماء متّصل و منفصل يكى است ؟\r\nجواب : زياده متعلّق به مالك است ، و اگر سال بر آن گذشته خمس دارد . و چنانچه يابنده براى حفظ آن هزينه كرده ، مىتواند از مالك آن بگيرد .\r\n\r\n","description":"","footnote":"","page_name":" 295 ","page_number":295},
  {"content":"\r\n . \r\n","description":"","footnote":"","page_name":" 296 ","page_number":296},
  {"content":"\r\n\r\n\r\nفصل سى و سوّم : احكام سر بريدن و شكار حيوانات\r\n\r\nاحكام ذبح\r\nسؤال 784 - يكى از دانشجويان ايرانى ، كه در مسكو به تحصيل اشتغال دارد ، مىگويد : در قصّابىهاى تاجيك ، كه گوشت ذبح اسلامى مىفروشند ، از نظر بهداشتى در سطح بسيار پايينى قرار دارند . گوشت آنها داراى انگل و ميكروب است ، و هر لحظه امكان ابتلا به بيمارىهاى مربوطه ( عفونى و انگلى ) مىرود . از طرفى ، گوشتهايى كه با ذبح غير اسلامى عرضه مىگردد ، از تمام جهات تمييز و بسته‌بندى شده ، و امكان هيچ گونه آلودگى ندارد . حال در خريد گوشت كدام يك را انتخاب كنيم ؟\r\nجواب : در صورتى كه واقعاً گوشتهاى ذبح اسلامى خطرناك باشد ، و استفاده از گوشتهاى غير ذبح اسلامى جنبهء اضطرار داشته باشد ، به مقدار لازم مانعى ندارد .\r\nسؤال 785 - نظارت بهداشتى ، بازرسى ، معاينهء بهداشتى گوشت در كشتارگاههاى كشور به منظور پيشگيرى و كنترل بيماريهاى مشترك بين انسان و دام ، و تهيّهء گوشت سالم و بهداشتى ، از جمله وظايف سازمان دامپزشكى كشور است . و بر اساس قوانين جارى كشور ، كشتار و ذبح هر نوع دام كشتارى در خارج از كشتارگاه ، به استثناى روز عيد سعيد قربان ، و مراسم مذهبى و ملّى ، ممنوع و غير مجاز مىباشد .\r\nبا توجّه به مقدّمهء فوق لطفاً نظر شريف خود را در موارد ذيل اعلام فرماييد :\r\n1 - كشتار غير مجاز دام در شهرهاى داراى كشتارگاه صنعتى ، به منظور فروش و عرضهء گوشت غير بهداشتى به مصرف كنندگان چه حكمى دارد ؟\r\n2 - خريدوفروش گوشت فاقد مهر بهداشتى كشتارگاه ، كه از طريق كشتار غير\r\n\r\n","description":"","footnote":"","page_name":" 297 ","page_number":297},
  {"content":"\r\n\r\nمجاز تهيّه گرديده ، و ممكن است موجب انتقال آلودگى و بسيارى از بيماريهاى مشترك بين انسان و دام گردد ، چه حكمى دارد ؟\r\nجواب : بر همهء مسلمانان لازم است كه قوانين و مقرّرات نظام اسلامى را محترم بشمارند . از جمله ، آنچه مربوط بر كشتار دامهاست ، و با سلامت و تندرستى جامعه ارتباط دارد . و بر مسئولين امور كشتارگاهها لازم است بر ذبح اسلامى جامع الشرائط نظارت دقيق كنند ، تا بهانه‌اى به دست افراد جهت ذبح خارج از كشتارگاه نيفتد .\r\n\r\nاحكام شكار\r\nسؤال 786 - شخصى به هنگام غروب آفتاب به طرف شكار تيراندازى نموده ، و آن را زخمى مىكند . شكارچى از همان لحظه به دنبال يافتن شكار مىرود ( دنبال كردن شكار زخمى از ردّ خونى است كه از او بر جا مىماند . ) بعد از لحظاتى شب فرا مىرسد ، شكارچى مجبور مىشود شكار را رها نموده ، و شب را در آن منطقه بخوابد .\r\nروز بعد به جستجو ادامه مىدهد ، و بعد از مدّتى شكار را در حالى مىيابد كه به خاطر خون زيادى كه از او رفته ، مرده بود . آيا گوشت اين شكار حلال است ؟\r\nجواب : در صورتى كه مىداند شكار به وسيلهء همان تير از بين رفته ، گوشت آن حلال است .\r\nسؤال 787 - طبق قانون محيط زيست جمهورى اسلامى ايران ، شكار قوانين مخصوص به خود را دارد ، و يك شكارچى بايد به آن پايبند باشد . از جملهء آنها مراعات كميّت و كيفيّت شكار ، داشتن سلاح مجاز ، داشتن پروانهء شكار ، شكار در فصل و روزهاى مجاز ، شكار در محلّ مجاز ، و رعايت بعضى قوانين ديگر مىباشد .\r\nحال اگر يك شكارچى همه ، يا يكى از قوانين مربوطه را رعايت ننمايد ، استفاده از شكار مذكور چه حكمى دارد ؟\r\nجواب : گوشت آن شكار حرام نيست ؛ ولى تخلّف از قوانين حكومت اسلامى جايز نمىباشد .\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nسؤال 788 - طبق قوانين جمهورى اسلامى ، نگهدارى سلاح غير مجاز جرم محسوب مىشود . لطفاً بفرماييد :\r\nاوّلًا : در صورتى كه فردى اقدام به نگهدارى اسلحهء غير مجاز نمايد ، وظيفهء مسلمانان در مورد اين گونه افراد چيست ؟\r\nثانياً : شكار با سلاح غير مجاز شرعاً چه حكمى دارد ؟\r\nجواب : شكار حرام نمىشود ؛ ولى نگه داشتن اسلحهء غير مجاز جايز نيست .\r\nسؤال 789 - در كتب فقهى شكار با سلاح غصبى شرايط مخصوص به خود را دارد ، ولى بر اساس قانون ، يك فرد تحت هيچ شرايطى ( چه مجوّز داشته باشد ، و چه نداشته باشد ، ) نمىتواند از سلاح مجاز ديگران استفاده نمايد . حال اگر فردى از سلاح ديگرى در شكار استفاده كند ( و لو با اجازهء صاحب سلاح ، ) حكم شرعى شكار چيست ؟\r\nجواب : شكار حرام نيست ؛ هر چند كار خلافى كرده است .\r\nسؤال 790 - مرسوم شده كه افراد خوابگاه پرندگان حلال گوشت وحشى را شناسايى ، و شب هنگام موقعى كه حيوان در خواب است با ترفندها و ابزار آلات مختلف آنها را شكار مىكنند . چنين شكارى با توجّه به حديث « حيوان در آشيانه‌اش در امان است . » چه حكمى دارد ؟\r\nجواب : چنين شكارى حلال نيست .\r\nسؤال 791 - بعضى از مسلمانان ، حيوانات حرام گوشت ، از جمله خوك را شكار ، و جهت مصرف صاحب اديان ديگر به آنها مىفروشند . شكار و خريدوفروش اين گونه حيوانات از ناحيهء مسلمانها چگونه است ؟\r\nجواب : خالى از اشكال نيست .\r\nسؤال 792 - مشاهده مىشود كه حيوانات وحشى ، از جمله خوك ، خرس ، گرگ و مانند آن ، به محصولات و احشام روستائيان آسيبهاى جدّى وارد مىكنند . اگر روستائيان بخواهند به حيوانات وحشى آسيب وارد كنند ، توسّط محيط زيست به دادگاه معرّفى ، و دادگاه آنها را جريمه مىنمايد . در صورتى كه مقابلهء با حيوانات\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nوحشى از وظايف محيط زيست است ، ولى به دليل گستردگى محيط و امكانات كم اين امر ميسّر نمىشود . لطفاً بفرماييد :\r\nالف ) تكليف شرعى كشتن حيوانات موذى ( كه بر خلاف قانون است ) چيست ؟\r\nب ) اگر اشكال ندارد ، پس تعارض شرع با قانون چگونه حلّ مىشود ؟\r\nجواب : اگر واقعاً حيوانات موذى هستند ، و دولت قادر بر دفع آنها نمىباشد ، مردم مىتوانند آنها را از بين ببرند .\r\nسؤال 793 - با توجّه به گسترش علم و تكنولوژى ، در صورتى كه شكار با سلاحهاى الكترونيكى و ليزرى صورت گيرد ، به گونه‌اى كه زخمى در شكار حاصل نگردد ، شرعاً چه حكمى خواهد داشت ؟\r\nجواب : در صورتى كه زخم توأم با خونريزى در آن حاصل نشود ، جايز نيست ؛ هر چند تيز بودن گلوله از نظر ما شرط نمىباشد .\r\nسؤال 794 - به سوى دسته‌اى از پرندگان تيراندازى نمودم . يكى از آنها فوراً مُرد .\r\nامّا هيچ گونه آثار جراحتى ، كه حاكى از اصابت تير باشد ، ملاحظه نشد . سپس مشخّص شد كه بر اثر ترس مرده است . در فرض فوق ، حكم آن چيست ؟\r\nجواب : گوشت آن حلال نيست .\r\n\r\nاحكام صيد\r\nسؤال 795 - بعضى از صيّادان بعد از صيد ماهى يا ميگو براى اين كه ماهيها در ايّام شكار فاسد نشود ، آنها را به طور نيمه جان داخل گونى گذاشته ، سپس آن را داخل آب مىگذارند ، كه بعضى از آنها به واسطهء جراحت ، يا فشردگى محلّ ، در داخل آب مىميرند . حكم شرعى آنها چيست ؟\r\nجواب : حلال است .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\nفصل سى و چهارم : احكام خوردنيها و آشاميدنيها\r\nسؤال 796 - ميزان و معيار شناخت حيوان حلال گوشت چيست ؟\r\nجواب : در آيات و روايات به نام آنها اشاره شده ، و ضابطهء خاصّى ندارد ؛ ولى معمولًا حيوانات گوشتخوار مأكول اللّحم نيستند ، و غالب حيوانات گياه‌خوار مأكول اللّحم هستند .\r\nسؤال 797 - آيا حكم حيوانى كه به غير روش شرعى ذبح شده ( غير مذكّى ، ) و حيوانى كه به طور طبيعى مرده ( ميته ) يكى است ؟\r\nجواب : تفاوت دارد . حيوان غير مذكَّى پاك است ، هر چند خوردن گوشت آن حرام مىباشد . ولى ميته هم حرام است ، و هم نجس .\r\nسؤال 798 - گوشت برخى از حيوانات حرام گوشت در معالجهء بعضى از امراض مؤثّر است ؛ هر چند سند معتبر علمى و فقهى در اين رابطه وجود ندارد . شكار و استفاده از گوشت يا خون اين گونه حيوانات چه حكمى دارد ؟\r\nجواب : در صورتى كه طبق تشخيص طبيب متديّن تنها راه علاج نباشد ، جايز نيست .\r\nسؤال 799 - خوردن اشياى زير چه حكمى دارد :\r\n1 - كبد گوسفند ، بُز ، گاو\r\n2 - دنبلان بُز ، گوسفند ، گاو\r\n3 - گوشت صورت حيوانات حلال گوشت\r\n4 - تخم مرغى كه لكّهء قرمزى بر زردهء آن باشد .\r\nجواب : دنبلان هيچ حيوانى حلال نيست . و اگر لكّهء قرمز تخم مرغ به يقين\r\n\r\n","description":"","footnote":"","page_name":" 301 ","page_number":301},
  {"content":"\r\n\r\nخون بوده باشد ، خوردن آن تخم مرغ اشكال دارد ، مگر اين كه خون بيرون زرده باشد ، و زرده را طورى بشويند كه پاره نشود . و خوردن بقيّه مانعى ندارد .\r\nسؤال 800 - خوردن بعضى از مواد ، ميوه‌ها و غذاها براى برخى از بيماران ضرر دارد ، مصرف چنين موادّى براى آنها چه حكمى دارد ؟\r\nجواب : در صورتى كه ضرر مهمّى داشته باشد ، خوردن آن حرام است .\r\nسؤال 801 - استفاده از سوسيس ، كنسروها و موادّ غذايى ، كه از كشورهاى خارجى وارد مىشود ، چه صورت دارد ؟\r\nجواب : مواد گوشتى كه از كشورهاى خارجى غير مسلمان آورده مىشود حرام است .\r\nسؤال 802 - خريد ، فروش و استفاده از گوشت خرچنگ چه صورت دارد ؟\r\nجواب : جايز نيست ؛ ولى فروختن آن به غير مسلمين اشكالى ندارد .\r\nسؤال 803 - در كتاب استفتائات جديد ، جلد اوّل ، سؤال 993 ، گوشت خرگوش را مطلقاً حرام دانسته‌ايد . علّت علمى آن چيست ؟\r\nجواب : در بعضى از روايات آمده است كه خرگوش شباهتى با حيوانات درّنده دارد ، و اين مسأله از چنگال او نمايان است ، و لذا گوشت آن تحريم شده است .\r\nسؤال 804 - با توجّه به اين كه از نظر پزشكى ثابت شده مصرف كم و كنترل‌شدهء مشروبات الكلى نه تنها ضررى براى بدن ندارد ، بلكه مانند آشاميدنيهاى ديگر مفيد مىباشد ، و با در نظر گرفتن اين كه مشروبات الكلى نوعى از نعمتهاى خداوند مانند ساير نعمت‌هاست ، چه اشكال دارد براى استفاده از جنبه‌هاى مثبت و مفيد آن ، مانند بقيّهء نعمتهاى خدادادى ، با شرايط و مقدار مشخّص مصرف شود ؟\r\nاگر كسى به حدّى از درجهء خودسازى و كنترل خويشتن رسيده باشد كه در اثر مصرف كم و كنترل‌شدهء مشروبات الكلى به ورطهء اعتياد و حتّى مستى كشيده نشود ، آيا مجاز به مصرف كم و كنترل‌شدهء مشروبات الكلى مىباشد ؟\r\nجواب : اوّلًا : هيچ كس نمىگويد مشروبات الكلى به مقدار كم ضرر ندارد ، بلكه مقدار كم ضررش كمتر است . ثانياً : هرگاه چنين اجازه‌اى به مردم داده شود ،\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبه هيچ وجه قابل كنترل نيست ، و به زودى تمام جامعه آلوده مىشود . به همين جهت شرع مقدّس آن را به طور كلّى ممنوع كرده است . ثالثاً : قانون جنبهء عمومى دارد ، و نمىتوان اشخاص را به بهانه‌هاى مختلف استثنا كرد . سعى كنيد ان شاء اللَّه گرفتار وسوسه‌هاى شيطان نشويد .\r\nسؤال 805 - توليد ، فروش و استفاده از شربت ترك اعتياد چه حكمى دارد ؟\r\nجواب : اگر واقعاً براى ترك اعتياد است اشكالى ندارد .\r\nسؤال 806 - كسى كه دندان مىكشد تا حدود ده ساعت اگر آب دهان خود را ، كه بعضاً با خون همراه است ، بيرون بريزد ، باعث تداوم خونريزى و ضرر به وى مىشود .\r\nلذا بيمار با گذاشتن گاز روى محلّ دندان كشيده شده ، بايد بزاق را ، كه احتمالًا با مقدارى خون همراه است ، فرو ببرد ؛ تكليف چيست ؟\r\nجواب : مادام كه مجبور نباشد ، خونابه را فرو نبرد . و اگر موجب شد و حرجى است ، مانعى ندارد .\r\n\r\n","description":"","footnote":"","page_name":" 303 ","page_number":303},
  {"content":"\r\n . \r\n","description":"","footnote":"","page_name":" 304 ","page_number":304},
  {"content":"\r\n\r\n\r\nفصل سى و پنجم : احكام نذر و عهد\r\nسؤال 807 - در ايّام ماه مبارك رمضان ، كه براى تبليغ به منطقه‌اى از روستاهاى مرودشت شيراز رفته بودم ، شاهد محروميّتهاى بسيارى در اين روستا بودم ( از قبيل :\r\n1 - نداشتن مسجد 2 - نداشتن جادّهء مناسب 3 - نداشتن دبيرستان ، مخصوصاً براى دختران 4 - نداشتن حتّى يك اتاق مخابراتى 5 - نداشتن محلّ مناسب ورزشى براى جوانان 6 - كمبود فضاى آموزشى دبستان و راهنمايى ) از طرفى 20 تا 30 نفر از اهالى روستا در ايّام محرّم ، مخصوصاً دههء اوّل ، هر كدام حدود 300 تا 400 هزار تومان خرج اطعام و پخت غذا مىنمودند ، و سفره‌هايى در حسينيّه انداخته مىشد كه نوعاً فقراى واقعى منطقه ، يا به علّت حفظ آبرو ، يا به علّت تراكم جمعيّت در حسينيّه ، و استفادهء متمكّنين و متموّلين و بستگان آنها ، از خوردن طعامهاى مربوطه محروم مىشدند . به علاوه ، بسيارى از غذاها دست نخورده و مصرف نشده دور ريخته مىشد . با توجّه به مشكلات موجود منطقه ، آيا مىتوان وجوهاتى را كه جهت روضه‌خوانى به شكل مذكور هزينه مىگردد ، و منجر به اسراف نعمتهاى الهى مىشود ، جمع‌آورى و با نظارت روحانى صرف نيازهاى فوق و مصارف عامّ المنفعه كرد ؟\r\nجواب : چنانچه نذورات مزبور ، نذورات مطلقه براى امام حسين عليه السلام است ، مىتوان آن را براى حلّ مشكلات مردم استفاده كرد . ولى اگر نذر جهت طبخ غذا و اطعام است ، بايد فقط در همان راه مصرف شود . و اگر در آن ايّام ، يا در آن منطقه ، قابل استفاده نمىباشد ، مىتوانيد در مناطقى ديگر يا در ايّامى ديگر از آن براى اطعام استفاده كنيد .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\nسؤال 808 - دخترم بر اساس عواطف لطيف دورهء نوجوانى نذرهايى بر خلاف عرف كرده است ؛ مثلًا نذر كرده كه اگر نمازش حتّى به طور غير عمد قضا شود ، همان روز بدون خوردن سحرى روزه بگيرد ، و در روز چند ركعت نماز مستحبّى بخواند . قرآن را چندين بار ببوسد ، و چند آيه از آن را حتماً بخواند . براى صلوات فرستادن حتماً با حجاب كامل باشد . علاوه بر اين ، وقتى شك مىكند كه آيا براى فلان امر نذر كرده يا نه ؟ براى اين كه در انجام نذرها كوتاهى نكرده باشد ، حتّى نذرهاى مشكوك را هم بجا مىآورد . و اين نذرها به گونه‌اى افراطى دنبال مىشود كه مُخلّ به زندگى عادى وى شده ، و گاه مورد تمسخر و ريشخند برخى از اطرافيان نيز قرار مىگيرد ، كه براى ادامهء زندگى اجتماعىاش مخاطره‌آميز است . از طرفى عدم انجام اين نذرها تأثير منفى بر روحيه‌اش مىگذارد ، و او را دچار نگرانى عواقب اخروى آن مىكند . با توجّه به توضيحات بالا لطفاً بفرماييد : ايشان تا چه حد ملزم به رعايت اين گونه نذرهاست ؟\r\nجواب : نذرهاى مذكور تا آنجا كه مخلّ به زندگى ، و موجب عسر و حرج ، و باعث تمسخر نگردد معتبر مىباشد ، در غير اين صورت معتبر نيست ؛ ولى نذرهايى مانند نذر روزه بدون خوردن سحرى ، اشكال دارد . همچنين در موارد شك هيچ مسئوليّتى براى عمل به نذر ندارد . البتّه تمام اين احكام در جايى است كه صيغهء نذر به صورت صحيح خوانده شده باشد ، و مايهء آزار پدر نباشد ؛ در غير اين صورت عمل به نذر لازم نيست .\r\nسؤال 809 - لطفاً به سؤالات زير پاسخ دهيد :\r\nالف ) اگر فردى قادر به انجام نذر خود نباشد ، آيا مرتكب معصيت شده است ؟\r\nب ) عدول از نذر بدون دليل چگونه است ؟\r\nج ) آيا تأخير در آن جائز است ؟\r\nجواب : در صورتى كه نذر مطلق باشد ، تأخير در آن جايز است . و اگر بدون عذر مخالفت شود ، كفّاره دارد . و كفّارهء آن مانند كفارهء ماه رمضان است .\r\nسؤال 810 - اگر شخصى در شرايط مختلف زندگى ، چه قبل از تكليف و چه پس از\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nآن ، نذرهاى متفاوتى نموده ، و اكنون تعداد و موضوع آن نذرها را فراموش كرده باشد ، وظيفه‌اش چيست ؟\r\nجواب : عمل به آنچه قبل از بلوغ نذر كرده لازم نيست . همچنين اگر صيغهء نذر را ، هر چند به زبان فارسى ، به زبان نياورده بلكه در دل نذر كرده باشد ، عمل به آن واجب نيست . ولى آنچه را بعد از بلوغ نذر كرده ، و صيغهء آن را نيز خوانده بايد به آن عمل كند . و در صورت شك ، آن مقدار كه يقينى است بجا مىآورد . و در صورتى كه مورد نذر مشكوك باشد و نتواند احتياط كند ، قرعه مىزند و طبق آن عمل مىنمايد .\r\nسؤال 811 - بيش از يك سال است كه نذر كرده‌ام در صورت قضاى حاجتم ، يك رأس گوسفند ، يا معادل مبلغ آن ، جهت مراسم عاشورا بدهم ، و هنوز حاجتم كاملًا به اجابت نرسيده است . لطفاً در اين مورد به سؤالات زير پاسخ فرماييد :\r\n1 - دقيقاً يادم نيست كه هنگام نذر ، مشخّص كرده باشم كه مبلغ نذر را به حسينيّهء خاصّى بدهم . آيا مىتوانم مبلغ يا قيمت يك رأس گوسفند را بين 2 يا 3 حسينيّه تقسيم كنم ؟\r\nجواب : در صورتى كه موقع نذر حسينيّهء خاصى در نظر شما نبوده ، مىتوانيد بين چند حسينيّه تقسيم نماييد .\r\n2 - هنگام نذر مشخّص نكرده‌ام كه گوسفند در چه حدّى از نظر سنّ و وزن باشد ، آيا مىتوانم حدّ متوسّط را در نظر بگيرم ؟\r\nجواب : مانعى ندارد .\r\n3 - آيا مادام كه حاجتم برآورده نشده ، مىتوانم مقدار و نوع و محلّ اداى نظر را تغيير دهم ؟\r\nجواب : اگر صيغهء نذر خوانده‌ايد جايز نيست .\r\n4 - آيا قبل از اجابت نذر ، مىتوانم آن را ادا كنم ؟\r\nجواب : واجب نيست .\r\nسؤال 812 - در صورتى كه بخواهم قيمت يك رأس گوسفند را يك جا به يك\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nحسينيّه بدهم ، آيا بايد به آنها بگويم كه حتماً با اين پول گوسفند بخرند ، و گوشت آن را جهت مراسم اطعام عزاداران حسينى مصرف كنند ؟\r\nجواب : آرى لازم است اين مطلب را يادآورى كنيد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n\r\nفصل سى و ششم : احكام وقف\r\nسؤال 813 - موقوفه‌اى براى افطارىِ ماه مبارك رمضان وقف شده است . با توجّه به اين كه در اين ايّام پخت‌وپز مشكل ، و در آمد موقوفه جوابگوى افطارى نيست ، آيا مىتوان برنج و گوشت را به صورت خام بين اشخاص ضعيف و مستحقّ تقسيم كرد ؟\r\nجواب : در صورتى كه پخت‌وپز ممكن باشد ، مقدّم است . اگر ممكن نبود ، به صورت خام مانعى ندارد .\r\nسؤال 814 - اگر شخصى زمين موقوفه‌اى را از متولّى اجاره نمايد ، سپس چاه آبى در آن زمين حفر نمايد . آيا مستأجر مىتواند از آب زمين موقوفه به صورت مجانى استفاده نمايد ، يا بايد براى آب هم اجاره بپردازد ؟\r\nجواب : چنانچه اجاره فقط براى زراعت بوده ، حفر چاه و برداشت آب احتياج به اجارهء ديگرى دارد . مگر اين كه در عرف محلّ اجارهء زمين ، همراه با اجارهء حفر چاه و برداشت آب باشد .\r\nسؤال 815 - با توجّه به توضيحات ارائه شده ، لطفاً به سؤالات زير پاسخ دهيد :\r\n1 - موضوع ، وقف اولاد ذكور بَطْناً بَعْدَ بَطْنٍ وَ نَسْلًا بَعْدَ نَسْلٍ است .\r\n2 - موقوف عليهم در بطن فعلى ، ده نفر مىباشند .\r\n3 - متولّى موقوفه « اسنّ و ارشد » اولاد ذكور است .\r\n4 - مورد وقف عبارتست از : 36 ساعت آب و 24 قطعه زمين .\r\n5 - آنچه مورد سؤال است فقط زمينهاست ؛ نه آب ، آن هم زمينهايى كه داخل محدودهء مسكونى فعلى واقع شده ، و قابليّت كشت و زرع ندارد ، و يا كشت و زرع آن با حَرَج همراه است ، و يا باعث نارضايتى ساكنين اطراف مىشود .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\n6 - در متن وقفنامه تصريح شده كه : « متولّى آنچه لازمهء سعى و ضبط و نسق املاك مزبور بوده ، به عمل آورد . »\r\n7 - از طرف ديگر تأكيد شده كه اعيان موقوفهء مزبور را نخرند و نفروشند و موادّ رهن و وثيقهء دين نسازند .\r\nحال سؤالاتى به شرح زير مطرح است :\r\nالف ) در چنين مواردى كه موقوف عليهم متعدّد بوده ، و مقلّد چند مرجع مىباشند ، تكليف متولّى در اجراى احكام اختلافى وقف چيست ؟\r\nجواب : متولّى بايد طبق فتواى مرجع تقليدش عمل كند .\r\nب ) اگر در بين موقوف عليهم فرد جامع دو وصف « اسنّ و ارشد » وجود نداشته باشد ، آيا متولّى فرد اسنّ است ، يا فرد ارشد ، يا هر دو با هم ؟\r\nجواب : احتياط اين است كه با نظر هر دو ، كارها انجام شود .\r\nج ) صفات اصلى براى صدق « ارشد بودن » به ترتيب اولويّت چيست ؟ آيا مفهوم « رشد » نسبت به موارد و موضوعات مختلف ، داراى قيود اضافه ترى مىباشد ؟ مثلًا در مورد سؤال ، آيا خبره بودن در امر كشت و زرع را مىتوان در مفهوم رشد دخالت داد ؟\r\nجواب : ارشد در اين گونه موارد ، آگاه‌تر در مديريّت امور اقتصادى و ادارهء امر موقوفه است .\r\nد ) آيا مىتوان گفت كه واقف ، مورد مصرف زمينهاى مذكور را منحصر در « كشت و زرع » كرده است ؟ آيا از عبارت « آنچه لازمهء سعى و ضبط و نسق املاك مزبور بوده » استفاده نمىشود كه غير از كشت و زرع ، ساير مصارف صحيح شرعى و عرفى ، مخصوصاً اگر درآمد بيشترى داشته باشد ، و اصل زمينها ، يا عوض آنها باقى بماند ، اشكال ندارد ؟\r\nجواب : مادام كه زراعت در آن ملك مقرون به صرفه است تقدّم دارد . و اگر از اين نظر مسلوب المنفعه يا منافعش بسيار كم شود ، مىتوان آن را براى امور ديگر مانند خانه‌سازى و مانند آن اجاره داد .\r\n\r\n","description":"","footnote":"","page_name":" 310 ","page_number":310},
  {"content":"\r\n\r\nسؤال 816 - صيغهء وقف خانه‌اى مشروط به اين كه واقف عند الاحتياج ، حق استرداد عين را داشته باشد ، جارى گرديد . واقف پيش از وقف ، مدّت سى سال خانه را اجاره داده ، و براى خود خيار فسخ قرار داده است ، و بايد در پايان سى سال ، آن را تحويل موقوف عليه دهد . در حال حاضر 12 سال به پايان سى سال اجاره باقى مانده ، و از طرفى ، خانه در طرح توسعهء اطراف حرم حضرت معصومه سلام اللّه عليها قرار گرفته ، و در آستانهء تخريب مىباشد . لطفاً بفرماييد :\r\n1 - آيا با پولى كه شهردارى بابت تخريب عين موقوفه پرداخت مىكند ، بايد خانهء ديگرى تهيّه و بعد از پايان سى سال ، در اختيار موقوف عليه قرار داد ؟\r\n2 - آيا اجارهء مدّت باقى مانده به وارث مىرسد ؟\r\nجواب : وقف مزبور اشكال دارد ، و آن مال مانند ساير اموال آن ميّت ، در ميان ورثه تقسيم مىشود . و مال الإجارهء باقيماندهء مدّت نيز تعلّق به ورثه دارد .\r\nسؤال 817 - شخصى خانه‌اش را وقف مسجد نموده ، مشروط بر اين كه خودش تا آخر عمر در آن ساكن باشد ، و اگر فرزندى از او به وجود آمد ، او هم در همين خانه ساكن باشد . و معلوم نيست چه زمانى اين خانه به تصرّف مسجد در خواهد آمد .\r\nبا توجّه به اين مطلب بفرماييد :\r\n1 - آيا اين وقف صحيح است ؟\r\nجواب : آرى اين وقف صحيح است ، و بايد مطابق آن عمل كرد .\r\n2 - آيا مىتوان از اموال آن مسجد خرج اين خانه كرد ؟\r\nجواب : هنگامى كه خانه در اختيار مسجد قرار گرفت ، مىتوان از درآمد مسجد خرج آن كرد .\r\n3 - آيا بعد از فوت واقف اين خانه متعلّق به مسجد خواهد بود ، يا مربوط به ورثه مىباشد ؟\r\nجواب : بعد از فوت واقف و فرزندش ، خانه براى هميشه متعلّق به مسجد مىشود .\r\nسؤال 818 - گرفتن قرآنهاى ممهور به مهر وقف از مسئولين عربستان سعودى چگونه است ؟\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nجواب : هرگاه خودشان آگاهانه به افراد اهدا كنند ، مانعى ندارد .\r\nسؤال 819 - تكليف كسانى كه مقدارى از پردهء كعبه را به عنوان تبرّك كنده‌اند ، چيست ؟\r\nجواب : كار خلافى كرده‌اند ؛ ولى فعلًا تكليف خاصّى ندارند .\r\nسؤال 820 - وجوهى جهت خريد وسائل صوتى و مانند آن ، براى مسجد جمع‌آورى شده است . بعد از خريد وسايل مذكور ، عدّه‌اى مىگويند : « قصد ما اين بوده كه اين وسايل منحصر به مسجد نباشد ، بلكه از آن وسايل در اعياد مذهبى و عزادارى در خارج مسجد نيز استفاده كنند . » و عدّه‌اى مىگويند : « ما پول را فقط جهت خريد وسائل صوتى به عنوان وقف براى مسجد داده‌ايم . » حال كدام جهت مقدّم است ؟\r\nجواب : با توجّه به اين كه گروهى نظرشان وقف خاصّ بوده ، بايد طبق وقف خاصّ با آن رفتار كرد .\r\nسؤال 821 - شخصى باغى را وقف نموده ، تا با درآمد آن هم جلسهء روضه‌خوانى برگزار شود ، و هم به نام أبا عبد اللَّه عليه السلام اطعام گردد . لكن درآمد باغ به اندازهء هر دو مورد نيست . چگونه بايد عمل كرد ؟\r\nجواب : اگر ممكن است ، مجلس كوچكتر و اطعام محدودترى انجام دهند تا هر دو حاصل شود . و اگر ممكن نيست ، به آن چيزى عمل كنند كه اوّل ذكر شده است .\r\nسؤال 822 - شركت سهامى خاصّى طبق ضوابط كشور تشكيل ، و پس از مدّتى سهام آن شركت - كه تعدادى از آن متعلّق به يك مؤسّسهء عمومى بوده - بدون داشتن اموال متعلّق سهام ، توسط كليّهء سهامداران مربوطه ، و طبق اساسنامه و موازين قانونى مربوطه « وقف عام » شده ، و عين موقوفه ( سهام مزبور ) به تصرّف وقف ( قبض متولّى ) داده شده است . پس از فعّاليّتهاى مشروع اقتصادى ، اينك شركت موقوفه داراى اموالى اعمّ از منقول و غير منقول مىباشد . با توجّه به اين كه عدّه‌اى معتقدند وقف سهام باطل بوده ، و اصولًا وقف محقّق نشده ، و كليّهء اموال به دست آمده بايد به سهامداران سابق بازگردد ، لطفاً نظر شرعى خويش را راجع به صحّت يا\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nبطلان وقف سهام اعلام فرماييد .\r\nجواب : در صورتى كه شركتى داراى سهامى باشد ، و اين سهام به صورت اموالى مانند كارخانه ، ساختمان و امثال آن بوده باشد ، وقف آن سهام مانعى ندارد .\r\nو بعد از حصول وقف ، بازگرداندن آن ميسّر نيست ؛ حتّى وقف سهم مشاع در اموال هم مانعى ندارد .\r\nسؤال 823 - فقهاى بزرگوار در تعريف وقف فرموده‌اند : « حِفْظُ الْعَيْنِ وَ تَسْبيلُ الْمَنْفَعَةِ » با توجّه به اين كه امروزه در اثر تحوّلات اساسى در اقتصاد كشور ، پول رايج مملكت داراى جايگاه خاصّ خود مىباشد ، و چه بسا بسيارى از اشخاص مايلند بخشى از دارايى خود را براى منظور خيرى وقف كنند ، خواهشمند است راجع به سؤالات ذيل اعلام نظر فرماييد :\r\nآيا وقف وجه نقد ، كه در حساب سپردهء بانك قرار گيرد ، و منافع آن در چارچوب بانكدارى اسلامى صرف اجراى نظر واقف شود جايز است ؟\r\nجواب : با توجّه به اشكالى كه فقها در وقف وجه نقد دارند ، احتياط آن است كه در اين گونه موارد از وصيّت استفاده شود . يعنى شخص در حال حياتش مبلغى را به بانك يا صندوق قرض الحسنه بسپارد ، و وصيّت كند بعد از وفات آن را به همين صورت به جريان اندازند . ( منوط به اين كه بيش از ثلث اموال نباشد ، يا اگر بيش از ثلث اموال اوست ، اجازهء ورثه را در حال حيات بگيرد . )\r\nسؤال 824 - شخصى باغى را وقف كرده ، و اكنون درختان آن به عللى خشكيده است . آيا زمين آن باغ جزء وقف حساب مىشود ؟ آيا واجب است به جاى درختان خشكيده ، درخت جديد كاشته شود ؟\r\nجواب : در صورتى كه باغ را وقف كرده زمين آن هم وقف است ، و بايد از آن زمين به صورت باغ ، يا مسكن استفاده شود ، و در آمد سالانهء آن در مورد وقف مصرف گردد .\r\nسؤال 825 - آيا وقف لقطه جايز است ؟\r\nجواب : در صورتى كه يابندهء آن طبق شرايط شرعى آن را تملّك كند ، هرگونه\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nتصرّفى از جمله وقف عام يا خاص جايز است .\r\nسؤال 826 - آيا مىتوان زمينهايى را كه ديگران آباد كرده‌اند ، وقف كرد ؟\r\nجواب : بدون اذن و رضايت كسانى كه آن را آباد كرده‌اند ، هيچ گونه تصرّفى در آن جايز نيست .\r\nسؤال 827 - آيا متولّيان موقوفات مىتوانند اموال موقوفه را براى روضه‌خوانى صرف نمايند ؟ در صورتى كه روضه‌خوان نسبت به صحّت و سقم حديث يا روضه بىتوجه باشد چه حكمى دارد ؟\r\nجواب : بايد خطبايى دعوت كنند كه منبر آنها مشروع باشد .\r\nسؤال 828 - شخصى قطعه زمينى را بدون اين كه مقيّد به « نَسْلًا بَعْدَ نَسْلٍ » كند ، بر اولاد ذكور خود وقف نموده است . اوّلًا : چنين وقفى چه صورت دارد ؟\r\nجواب : اين در واقع عمرى است ، نه وقف . و تنها شامل نسل اوّل مىشود ، و سپس به ورثه او بازمىگردد .\r\nثانياً : اگر اوّلين فرزند واقف سه فرزند ، و دوّمى دو فرزند ، و سوّمى يك فرزند داشته باشد ، آيا سهم اولاد همان سهم پدرانشان مىباشد ، يا اينكه بين فرزندان بالسّويه تقسيم مىشود ؟ مثلًا در فرض فوق اولادِ اولاد ، كه جمعاً 6 نفر هستند ، هر كدام سهم مساوى مىبرند ، يا سهم پدرانشان بين آنها تقسيم مىشود ؟\r\nجواب : طبق آنچه در بالا سؤال كرده‌ايد ، وقف فقط بر اولاد ذكور بوده است . و امّا در طبقهء بعد طبق قانون ارث ميان همهء ورثه تقسيم مىشود .\r\nسؤال 829 - زمينى به كسى هبه شده ، آيا هبه‌كننده مىتواند آن زمين را بدون اذن هبه‌گيرنده وقف خاص كند ؟ اگر وقف عام نمايد چه حكمى خواهد داشت ؟\r\nجواب : در صورتى كه هبه كرده و تحويل داده ، ملك موهوب له مىشود . ولى اگر موهوب له از خويشاوندان او نباشد ، و هبه معوّضه نيز نباشد ، مىتواند آن را بازپس گيرد ، و وقف كند .\r\nسؤال 830 - ماشينى وقف امور خيريّه شده است . چنان چه سفرى طولانى براى راننده‌اى كه روى آن كار مىكند ، و نيازهاى آن مركز را برآورده مىسازد پيش آيد ،\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nآيا مىتواند از آن وسيله استفاده نمايد ؟\r\nجواب : استفادهء شخصى از آن وسيله جايز نيست .\r\nسؤال 831 - راههاى جلوگيرى از موقوفه خوارى را بيان نماييد .\r\nجواب : بهترين راه بالا بردن سطح فرهنگ عمومى از نظر مذهبى ، و گماردن افراد امين بر موقوفات است .\r\nسؤال 832 - در شهر ما ، مجالس جشن عروسى ، ختنه سورى و بعضى از مجالس شخصى ديگر ، كه مع الأسف در بسيارى از آن مجالس كارهاى خلاف زير صورت مىگيرد ، در حسينيّه برگزار مىشود :\r\n1 - افرادى حضور پيدا مىكنند كه لحظاتى قبل از ورود شرب خمر نموده‌اند !\r\n2 - براى گرفتن فيلم ، دامادها با كفش روى فرشهاى هيأت راه رفته ، و به اين وسيله حرمت اهل بيت عصمت و طهارت را هتك مىنمايند .\r\n3 - تا اواخر شب ، و بعضاً روزها ، صداى صدها زن و مرد به ويژه جوانها و وسايط نقليّهء آنها آسايش را از همسايه‌ها سلب مىكند .\r\nامور مذكور باعث شده كه همسايه‌ها يكى بعد از ديگرى منازل شخصى خود را فروخته ، و بعضاً به لحاظ آلودگى صوتى ، به دستگاه ائمّهء اطهار عليهم السلام بد بين شوند . لذا نظر حضرتعالى را در مورد استفاده‌هاى مذكور از بيوت ائمّهء اطهار عليهم السلام خواستاريم .\r\nجواب : برگزارى مجالس گناه و آلوده به معصيت در هيچ مكانى جايز نيست ؛ و در مكانهاى منسوب به اهل بيت گناه مضاعفى دارد ، و بايد از آن نهى كنيد ، و اگر هيئت أمنا با اين كارها موافقت كنند بايد معزول شوند . و امّا استفاده‌هاى مشروع شخصى از وسائل هيأت تنها در صورتى جايز است كه واقفين به هنگام وقف آن را وقف عام كرده باشند . مزاحمت براى همسايگان در هيچ صورت جايز نمىباشد .\r\nسؤال 833 - عدّه‌اى از معتمدين محل ، زمينى را از سازمان زمين‌شهرى براى حسينيّه گرفته‌اند . امّا نه سند آن به نام خورده ، و نه از آن سازمان پيگيرى شده است . حال اگر كسى ، يا كسانى ، پيگيرى نمايند و اين زمين را به عنوان حسينيّه به\r\n\r\n","description":"","footnote":"","page_name":" 315 ","page_number":315},
  {"content":"\r\n\r\nنام خود نمايند ، ولى مورد استفادهء ديگرى مانند كتابخانه ، يا باشگاه ورزشى ، يا كلوپ ، يا سينما ، و مانند آن قرار دهند چه حكمى دارد ؟\r\nجواب : بايد آن را در همان راه به كار گيرند كه توافق بر آن شده است .\r\nسؤال 834 - شخصى در سال 1362 زمينى را به شكل زير وقف كرده است : « اگر اين زمين را ساختند ، به عنوان مسجد باشد ، و اگر آن را نساختند ، همچنان متعلّق به خودم باشد . » آيا وقف به اين شكل صحيح است ؟ در هر صورت ، آيا مىتوان زمين مذكور را فروخت ، و در جاى ديگر زمينى براى مسجد خريد ؟\r\nجواب : اين گونه وقف اشكال دارد ، و مىتواند از آن صرف نظر كند ، ولى چنانچه موافقت كند از آن به نحوى براى مسجد در آنجا يا جاى ديگر استفاده شود بهتر است .\r\nسؤال 835 - استفاده از امكانات مسجد ، اعمّ از ظروف آشپزخانه و مانند آن ، در مراسم ختم افراد ( چه در داخل مسجد و چه در بيرون مسجد ) چه حكمى دارد ؟\r\nجواب : جايز نيست ؛ مگر اين كه نظر واقفين عامّ بوده باشد ، يا عرف محلّ چنين اقتضا كند .\r\nسؤال 836 - آموزش و پرورش مقدارى از زمين مسجد را كه در كنار زمين متعلّق به خودش بوده ، سهواً يا عمداً ، تصرّف كرده و ساخته است . حال اگر قرار بر تخريب باشد ، كلّ ساختمان آموزش و پرورش ويران مىگردد ، يا ضرر فراوانى به مدرسه وارد مىشود . ادارهء اوقاف و متولّى ، حاضرند آن مقدار زمين را به اجارهء آموزش و پرورش درآورده ، و سند اجاره تنظيم نمايند . آيا اين امر مشروع است ؟\r\nجواب : چنانچه اين كار عمدى نبوده بايد سند اجاره تنظيم كنند ، و وجه آن را صرف تعميرات مسجد نمايند .\r\nسؤال 837 - اموات مؤمنين طىّ ساليان متمادى در قطعه زمينى ، بدون اعتراض از طرف كسى دفن شده‌اند . آيا اين كار حكم وقف بر قبرستان را دارد ؟\r\nجواب : در صورتى كه مالك آن زمين صريحاً اجازهء دفن به عنوان وقف نداده ، حكم وقف را ندارد .\r\n\r\n","description":"","footnote":"","page_name":" 316 ","page_number":316},
  {"content":"\r\n\r\nسؤال 838 - آيا مىتوان زمينى را كه وقف خاصّ يك آبادى يا شهرك است ، و در آن قبرستان بوده ، تخريب كرد ، و دوباره براى ساخت و سازهاى شخصى استفاده نمود ؟\r\nجواب : در صورتى كه وقف براى دفن اموات باشد نمىتوان آن را تغيير داد ؛ مگر اين كه دفن اموات در آن ممكن نباشد . در اين صورت مىتوان براى كارهاى خير از آن استفاده كرد ؛ مانند مسجد و مدرسه و درمانگاه .\r\nسؤال 839 - آستان مقدّس محمد هلال بن على عليه السلام در آران كاشان ، مانند امامزادگان سطح كشور ، به صورت هيات امنايى اداره مىشود . هيأت أمناى اين امامزاده از ابتدا جهت ساخت و ساز و تأمين مخارج آستانه اقدام به فروش زمينهاى اطراف نموده ، و اهالى با حاصل دسترنج قالىبافى - كشاورزى و كارگرى خود اقدام به خريد قسمتى از زمينهاى مذكور جهت قبر بر اساس نياز خود كرده‌اند ، و در آن زمان به جاى رسيد قبور ، فقط قبض نذورات تحويل خريداران مىشد . در حال حاضر كه طرح گسترش و نوسازى و بازسازى آستانه در حال اجرا مىباشد ، هيأت امنا بدون در نظر گرفتن رضايت صاحبان قبور ، اقدام به فروش مجدّد تعدادى قبور از پيش فروخته شده ، به متقاضيان جديد نموده است . و وقتى با اعتراض صاحبان اصلى روبرو شده ، در جواب اظهار مىدارند كه آستانه هزينه‌هايى دارد ، و جهت تأمين مخارج مذكور بايستى اين قبور فروخته شود ، علاوه بر اين كه معاملات قبلى اعتبارى ندارد . با توجّه به مطالب فوق لطفاً به سؤالات زير پاسخ دهيد :\r\n1 - حكم فروش قبور به متقاضيان جديد بدون رضايت صاحبان اصلى چيست ؟\r\n2 - حكم استفاده از مبالغ بدست آمده ( از فروش اين گونه قبرها ) جهت ساخت و ساز و مصارف ديگر در آستانه چيست ؟\r\n3 - در صورتى كه صاحبان اصلى قبور رضايت نداشته باشند ، نماز در صحن اين آستانه چه حكمى دارد ؟\r\n4 - حكم مردگانى كه در اين قبور تازه خريدارى شده از طرف صاحبان جديد خاكسپارى مىشوند چيست ؟\r\n\r\n","description":"","footnote":"","page_name":" 317 ","page_number":317},
  {"content":"\r\n\r\n5 - آيا صرف ادّعاى هيأت امنا مبنى بر اين كه مىتوان از قبور در چند طبقه استفاده كرد ، ( در حالى كه در زمان فروش اوّليه محدوديّت طبقات وجود نداشته است ، ) مىتواند دليل شرعى براى اخذ تعدادى از قبور خريداران قبلى باشد ؟\r\nجواب 1 تا آخر : خريدوفروش وقف جايز نيست ، ولى اگر قبلًا پولى در برابر اباحهء دفن گرفته‌اند ، نمىتوانند چيزى بر آن بيفزايند .\r\nسؤال 840 - شايع است كه فلان قطعه زمين وقف زردشتى است ، و طبق اظهار نظر يكى از آگاهان زردشتىها خيرخواهى زمين را وقف نموده تا هر سال در روز خاصّى مردم را دعوت كنند ، و موبد مراسم مذهبى را انجام دهد ، و به كليّه زردشتيان آن محل ناهار دهند . آيا چنين وقفى معتبر است ؟\r\nجواب : وقف مزبور به شرحى كه نوشته‌ايد اشكالى ندارد ؛ مشروط بر اين كه تبليغات ضدّ اسلامى نكنند .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\n\r\nفصل سى و هفتم : احكام هبه\r\nسؤال 841 - اگر مالكى تعهّد نمايد كه ساختمانى را در ملك خود و با هزينهء شخصى احداث ، و آن را مجّاناً به شخصى واگذار نمايد ، و آن شخص تعهّد نمايد كه مصالح ساختمان را با استفاده از مجارى قانونى در اختيار صاحب ملك قرار دهد ، امّا بهاى مصالح را صاحب ملك بپردازد . آيا به نظر حضرت عالى چنين تعهّدى لازم الوفا است ؟ اصولًا چنين تعهّدى از نظر شرعى در قالب كدام يك از عقود اسلامى قرار مىگيرد ؟\r\nجواب : اين تعهّد ، نوعى هبهء معوّضه ، و لازم الإجراست .\r\nسؤال 842 - طلايى براى زينت زن خريدارى و در اختيار وى قرار داده شده ، ولى به او هبه نشده است . آيا در صورت فسخ نكاح طلا به ملك مالك اوّل يعنى زوج باقى است ، و مىتواند آن را مطالبه نمايد ؟\r\nجواب : اگر به قصد عاريه به او داده ، مىتواند بازپس گيرد . و اگر به نيّت هبه باشد ، و آن طلا را تعويض نكرده باشد ، نيز حقّ بازپس گرفتن دارد . ولى با توجّه به اين كه معمولًا به قصد هبه مىدهند ، اگر طلا را تعويض كرده باشد ، حق بازپس گرفتن ندارد . همچنين اگر زن و شوهر از اقوام همديگر باشند .\r\nسؤال 843 - اگر در هبهء مشروط ، موهوب له به شرط عمل نكند ، و مال موهوبه را به ديگرى منتقل نمايد ، آيا واهب حقّ رجوع دارد ؟\r\nجواب : آرى واهب حقّ رجوع دارد ، ولى بعد از رجوع بايد مثل آن ( در صورتى كه مثلى باشد ) و قيمت آن را ( در صورتى كه قيمى باشد ) برگرداند .\r\n\r\n","description":"","footnote":"","page_name":" 319 ","page_number":319},
  {"content":"\r\n . \r\n","description":"","footnote":"","page_name":" 320 ","page_number":320},
  {"content":"\r\n\r\n\r\nفصل سى و هشتم : احكام احياى موات\r\nسؤال 844 - در حومهء شهر ما معادن عديده‌اى وجود دارد . معادن ياد شده جزء معادن اكتشافى و زيرزمينى نيست ، و نحوهء بهره‌بردارى از آنها بسيار سهل بوده ، و مستلزم صرف هزينهء سنگين نمىباشد . براى مثال جهت بهره‌بردارى از خاك دولوميت ، كه به صورت كوهى طبيعى واقع شده ، تنها با استفاده از ابزار آلات فنّى عادى ، نظير لودر ، يا بيل مكانيكى از آن بهره‌بردارى مىكنند . وضعيّت اين گونه معادن ، كه جزء منابع طبيعى شهرستان و روستاهاى هم جوار است ، از نظر مالكيّت و جلب درآمد براى روستاها يا شهرستان مربوطه چگونه است ؟ آيا ساكنين روستاها مىتوانند نسبت به عقد قرارداد با شركتهاى خصوصى يا دولتى دخالت نمايند و سهمى از درآمد آن را به عمران و سازندگى روستاهاى خود اختصاص دهند ؟\r\nجواب : در صورتى كه معدن در حريم روستا بوده باشد ( منظور از حريم ، زمينهايى است كه براى احتياجات مختلف روستا از قبيل بارانداز ، محلّ جمع‌آورى خرمن و هيزم و مانند آن است . ) اهل روستا بر آن حق دارند ، و در مقابل حقّشان مىتوانند چيزى دريافت دارند . ولى اگر خارج از حريم روستاست چنين حقّى ندارند ؛ امّا چنان چه معدن نزديك روستاست سزاوار است ارفاقى به مردم آن روستا شود . و اگر معدن ضرر و زيانهايى براى اهالى روستا ايجاد كند ، جبران آن نيز لازم است .\r\nسؤال 845 - اين جانب يك حلقه چاه عميق در زمين اهدايى توسّط يك نفر از اهالى ، صرفاً به قصد تأمين آب لوله‌كشى روستا ، با بودجه و سرمايه‌گذارى على السويه خانوارهاى موجود آن روستا ، و با پروانهء جهاد سازندگى ، حفر نمودم . ولى\r\n\r\n","description":"","footnote":"","page_name":" 321 ","page_number":321},
  {"content":"\r\n\r\nمصالح و مخارج آن را ( از قبيل منبع هوايى ، لوله‌هاى آب ، و برق ، و دينامى كه آب به وسيلهء آن خارج مىشود ) همه و همه را جهاد سازندگى داده است . لطفاً بفرماييد :\r\n1 - در فرض سؤال مالك آب كيست ؟ و كمك‌هاى دولتى تمليك است ، يا اباحه ؟\r\nجواب : در صورتى كه طبق مقرّرات دولتى پروانه بايد به نام جهاد سازندگى باشد ، و آنچه را مردم مىدهند تمليك به جهاد مىشود ، تمام اموال مربوطه متعلّق به جهاد و حكومت اسلامى است .\r\n2 - آيا كمكهاى دولتى مخصوص خانوارهاى زمان حفر است ، يا شامل افراد و نسلهاى آينده هم مىشود ؟\r\nجواب : بنابر فرض بالا اختيار آن چاه به دست دولت خواهد بود .\r\n3 - كسانى كه از اولاد و بستگان حافران بئر در زمان حفر چاه نبوده ، و قهراً در پرداخت هزينه‌هاى چاه هم شركت نكرده ، و بعدها صاحب منزل شده‌اند ، ( به فرض كه كمكهاى دولتى شامل اين‌ها هم باشد ، ) آيا مىتوانند به منزلشان لوله‌كشى نمايند ؟ چنانچه پرداخت وجهى لازم باشد ، آيا سهم هر نفر در زمان حفر معيار است ، يا قيمت روز ؟\r\nجواب : در صورتى كه چاه ، مطابق آنچه در بالا ذكر شد ، به دولت واگذار شده ، اجازهء آنها براى لوله‌كشى ديگران كافى است ، و شرايط آن را در فرض بالا دولت تعيين مىكند .\r\n4 - اگر آب چاه تغيير يابد ، و ديگر قابل شرب نباشد ، و اهالى با توافق همديگر بخواهند آب را در امور كشاورزى مصرف نمايند ، آيا احكامى كه در سؤالات سه‌گانهء بالا آمد شامل اين صورت هم مىشود ؟\r\nجواب : با موافقت دولت مانعى ندارد .\r\nسؤال 846 - لطفاً نظر مباركتان را پيرامون حريم قنوات ، چشمه‌ها و چاهها ، بيان فرماييد :\r\n1 - آيا اين حدود را مختصّ زمينهاى مواتى مىدانيد كه تازه احداث شده ، كه سابق از لا حق ممانعت مىكند ، يا حتّى در املاك مجاور هم لازم مىدانيد ؟\r\n\r\n","description":"","footnote":"","page_name":" 322 ","page_number":322},
  {"content":"\r\n\r\nجواب : ظاهر ادلّه اين است كه اين احكام مربوط به زمينهاى موات مىباشد .\r\nولى در زمين‌هاى ملكى هم بايد بهره‌بردارى هر كدام از مالكين در حدّى باشد كه در عرف عقلا معمول است ، و زائد بر آن در صورتى كه باعث ضرر بر ديگران شود ، اشكال دارد .\r\n2 - در هر دو فرض ، آيا بعد از خشك شدن قنات ، يا چشمه ، يا چاه سابق ، بازهم حكم باقى است ؟\r\nجواب : در صورتى كه چاه خشك شود ، و صاحبش از احيا آن صرف نظر كند ، احداث قنات و چشمهء ديگر مانعى ندارد .\r\n3 - در فرض دو سؤال بالا ، و وجود منع و لزوم رعايت حدود تعيين شده ، اگر شخصى رعايت نكند ، و در ملك يا منزل خود چشمه يا قنات يا چاهى حفر كند ، و آب استخراج نمايد ، آيا اين آب را مالك مىشود ، و براى او مباح است ؟\r\nجواب : در موارد ممنوع احتياط آن است كه بر آن آب حكم آب غصبى را جارى كنند .\r\n4 - در فرض سؤال فوق ، اگر از آب مذكور محصولاتى مثل سبزى و ميوه و مانند آن به دست آورد ، چه حكمى دارد ؟ آيا اين محصولات حرام است ؟ !\r\nجواب : محصولاتى كه از آن به دست مىآيد ، حرام نيست ، ولى احتياط آن است كه نسبت به پول آب با شخصى كه ضرر به او وارد شده مصالحه كنند .\r\nسؤال 847 - روستايى است كه از سابقهء تاريخى آن حدود هفتصد سال مىگذرد .\r\nاين روستا داراى يك رشته قنات است كه از داخل بعضى از خانه‌هاى مسكونى و باغها مىگذرد ، و براى كشاورزى در خارج از باغها مورد استفاد قرار مىگيرد . در اين سالهاى خشك‌سالى ، كه مقدارى از آب قنات كم شده ، بعضى از كشاورزان مدّعى هستند كه مقدارى از آب قنات در منازل بر اثر خرابى نهر قديمى ، و مقدارى هم در باغها به خاطر ريشه‌ى درختان از بين مىرود . لذا بنا دارند نهر اين قنات را ، كه چند صد سال است از داخل خانه‌ها عبور مىكرده ، به خارج از محل انتقال دهند ، و نهر داخل باغها را با سيمان اصلاح كنند ، كه اين كار با مخالفت صاحبان منازل و مالكين\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nباغها روبرو شده است . چرا كه آب داخل خانه‌ها قطع مىشود ، و درختان باغها ، خشك خواهد شد . با توجّه به مقدّمهء فوق لطفاً بفرماييد :\r\n1 - آيا انتقال راه آب از منازلى كه چند صد سال محلّ عبور آب بوده ، به خارج از محل جايز است ؟\r\n2 - در صورتى كه اصلاح نهر داخل منازل ممكن باشد ، ولى مدّعيان اصرار داشته باشند كه نهر قديمى را به خارج محل انتقال دهند ، اين كار چه حكمى دارد ؟\r\n3 - آيا سيمان كردن نهر داخل باغها بدون رضايت مالكين جايز است ؟\r\n4 - در صورتى كه ممكن باشد نهر داخل باغ را با رضايت مالك به بيرون باغ منتقل كنند تا ضررى به درختهاى باغ متوجّه نشود ، تغيير مسير آب چه حكمى دارد ؟\r\nجواب : در صورتى كه از قديم الايّام آب در آن مسيرها جريان داشته ، و مالكان آب و باغات و خانه‌هاى مسير بر آن عملًا توافق داشته‌اند ، تغيير دادن مسير آب اشكال دارد . همچنين لوله‌گذارى يا سيمان كردن مسير آب ، بدون رضايت مالكين زمينها مشكل است ، ولى اگر در مسير خرابى وجود دارد صاحبان باغ بايد آن را اصلاح كنند ، و الّا مالكان آب مىتوانند از هدر رفتن آب خود جلوگيرى نمايند . و استفاده باغها از اين آبها براى آبيارى باغ جايز نيست ؛ مگر اين كه سهمى در آب داشته باشند .\r\nسؤال 848 - هرگاه كافرى ، زمين مواتى را در بلاد مسلمين احيا كند ، آيا مالك آن مىشود ؟\r\nجواب : در صورتى كه با موافقت حكومت اسلامى باشد ، و لطمه‌اى به مسلمين نزند ، مالك مىشود .\r\n\r\n","description":"","footnote":"","page_name":" 324 ","page_number":324},
  {"content":"\r\n\r\n\r\nفصل سى و نهم : احكام اقرار\r\nسؤال 849 - گاه ميان مقرّ و مقرّ له در مورد اقرار اختلاف پيش مىآيد . لطفاً حكم شرع انور ، و فتواى مبارك را در هر يك از حالت‌هاى زير بيان فرماييد :\r\nالف ) « مقرّ » و « مقرّ له » در اصل « اقرار » اختلاف دارند .\r\nب ) « مقرّ » و « مقرّ له » در ماهيّت « مقرّ به » اختلاف دارند .\r\nج ) « مقرّ » و « مقرّ له » در مقدار « مقرّ به » اختلاف دارند .\r\nد ) « مقرّ » و « مقرّ له » در اوصاف « مقرّ به » اختلاف دارند .\r\nجواب : در هر صورت قول قول مقرّ است ، و اگر « مقرّ له » ادّعاى ديگرى دارد بايد با بيّنه ثابت كند ، و الّا با قسم مقرّ نزاع خاتمه مىيابد .\r\nسؤال 850 - دربارهء آثار اقرار براى شخص مردّد بفرماييد :\r\nالف ) آيا چنين اقرارى صحيح است ؟\r\nب ) در صورت صحّت ، تعيين « مقرّ له » بر عهدهء كيست ، و چطور انجام مىشود ؟\r\nج ) در صورت اختلاف بين مقرّ و مقرّ له ، يا مخاطبين ، اقرار بعد از تعيين ، چه حكمى پيدا مىكند ؟\r\nد ) اگر شخص ديگرى ادّعا كند كه مقرّ له است ، ادّعاى او چه اثرى دارد ؟ آيا در اين صورت بر مقرّ به ، عنوان مدّعى و بر طرف ديگر ، عنوان منكر صدق نموده ، و در نتيجه حكم مخاصمه را پيدا مىكند ؟\r\nه ) اگر علاوه بر مقرّ له ، « مقرّ به » نيز مردّد و مبهم باشد ، چه نتيجه‌اى پيدا مىشود ؟\r\nو ) اگر مقرّ از تعيين خوددارى كرده ، و ادّعاى عدم معرفت نمايد ، و آن دو او را\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nتصديق كنند ، آيا الزام به تعيين مىشود ، يا حكم ديگرى دارد ؟\r\nز ) اگر مقرّ از تعيين خوددارى كرده ، و ادّعاى عدم معرفت نمايد ، و آن دو يا يكى از آنها ادّعا كند كه مقرّ علم دارد ، آيا با قسم ادّعايش پذيرفته مىشود ؟\r\nج ) آيا تصديق يا عدم تصديق مخاطبين اقرار ، نسبت به عدم علم مقرّ ، تأثيرى دارد ؟\r\nجواب : اقرار به مبهم جايز است ، و حاكم شرع شخص مقر را ملزم به تفسيرى مناسب براى اقرار خود مىكند . و در صورت امتناع از تفسير ، مىتواند او را حبس تعزيرى نمايد . و در هر حال قدر متيقّن اقرار مبهم او حجّت است ، و مىتوان طبق آن عمل كرد ، و امّا اجراء حكم قسم در اين گونه موارد مشكل است .\r\nسؤال 851 - لطفاً در مورد تحصيل اقرار از طريق سؤال‌هاى تلقينى ، يا اغفال ، يا اكراه و اجبار متّهم ، به سؤالات ذيل پاسخ فرماييد :\r\n1 - اگر متّهم در اثر سؤالات مذكور به جرمى اقرار كند ، آيا چنين اقرارى داراى اثر و ارزش اثباتى مىباشد ؟\r\n2 - در هر صورت ، آيا طرّاح چنان سؤالاتى ، مرتكب عمل خلاف شرع مقدّس شده ، و مستحقّ مجازات است .\r\n3 - در مورد ارزش اثباتى چنين اقرارى ، آيا بين صورتى كه اقرار موجب علم و اقناع وجدانى شود ، با صورتى كه چنين نشود ، تفاوتى وجود دارد ؟\r\n4 - در فرض سؤال ، آيا بين حقوق الناس و حقوق اللَّه تفاوتى هست ؟ ( يعنى در حقوق النّاس داراى اثر اثباتى باشد ، و در حقوق اللَّه نباشد . )\r\n5 - در صورتى كه چنين اقرارى ارزش اثباتى نداشته باشد ، آيا در شمار امارات و قرائن قرار مىگيرد ؟\r\nجواب 1 تا 5 : اجبار و اكراه و توسّل به دروغ و خلافگويى براى گرفتن اقرار مجاز نيست ، ولى استفاده از قرائن و شواهد گوناگون و بازجويى متّهم به گونه‌اى كه نتواند از بيان واقعيّت فرار كند ، هيچ اشكالى ندارد . بلكه در حقوق النّاس ( نه حقوق اللَّه ) كار خوب و شايسته‌اى است ، و آنچه دربارهء امير مؤمنان على عليه السلام نقل\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nشده ، همه از اين قبيل است . اين نكته نيز شايان ذكر است كه گاه ممكن است در موارد حسّاس و مهم با ارعاب از كسى اقرار بگيرند ؛ ولى به دنبال اقرارِ ارعابى سرنخهايى پيدا شود كه موضوع از طريق ديگر روشن گردد ؛ به گونه‌اى كه دليل قاضى چيزهايى باشد كه بعداً كشف شده است ؛ نه آن اقرار .\r\nسؤال 852 - فردى متّهم به بمب‌گذارى و عمليّات تروريستى در يك مكان عمومى پرجمعيّت ، يا مثلًا در محلّ كار سران مملكتى ، يا متّهم به مشاركت در باند آدم‌ربايى و فساد فى الارض است . هرگاه از شواهد و قرائن موجود در پرونده براى قاضى علم حاصل شود ، يا متّهم اقرار نمايد ، و در نتيجه اتّهام ثابت گردد ، امّا فرد مذكور از افشا نقشهء بمب‌گذارى و زمان و مكان دقيق آن ، و اسامى شركاى جرم خوددارى نمايد ، آيا قاضى مىتواند جهت كسب اين اطّلاعات مهم ، و خنثىسازى عمليات تروريستى كه در صورت تحقّق خسارات فراوانى بر جاى خواهد داشت ، با استدلالاتى از قبيل « دفع أفسد به فاسد » ، « ترجيح اهم بر مهم » ، « الضرورات تبيح المحذورات » ، « اوجب بودن حفظ نظام » ، دستور شكنجهء متّهم را صادر كند ، تا با توجّه به فوريّت قضيه در اندك زمان اقرار نمايد ؟ آيا چنين اقرارى حجّت است ؟\r\nجواب : شكنجه جايز نيست .\r\nسؤال 853 - مردى ضمن عقد نكاح به زوجه وكالت بلا عزل با حقّ توكيل غير داده كه هرگاه بدون رضايت زوجهء اوّل ، همسر ديگرى اختيار كند ، يا به تشخيص دادگاه نسبت به همسران خود عدالت را رعايت ننمايد ، با رجوع و اخذ مجوّز از دادگاه ، پس از انتخاب نوع طلاق ، خود را مطلقه كند . اكنون شهودى بر اقرار وى به عباراتى نظير « زن گرفتم » ، « ازدواج نمودم » و « تشكيل زندگى دادم » شهادت مىدهند . به علاوه ، زوج نزد قاضى تحقيق و نيروهاى انتظامى ، به همين عبارات اقرار نموده است . اكنون كه زوجه تقاضاى اذن اعمال وكالت نموده ، زوج با قبول اقرار عنوان مىنمايد : « فى الواقع ازدواج ننمودم ، بلكه قصد من از بيان چنان مطالبى ، تحريك همسرم به تمكين بوده است . » آيا در چنين موردى اقرار نزد قاضى حاكم لازم است ، يا اقرار وى نزد قاضى تحقيق ، و شهادت بر اقرار كفايت مىنمايد ؟ آيا در چنين موردى ، مقرّ حقّ انكار اقرار را دارد ؟\r\n\r\n","description":"","footnote":"","page_name":" 327 ","page_number":327},
  {"content":"\r\n\r\nجواب : با اقرار زوج ، يا شهادت شهود به اقرار زوج در غير محضر قاضى ، حقّ طلاق در فرض مسأله هست ، مگر اين كه قرائن معتبر قائم شود كه قصد تحريك زوجه بر تمكين را داشته است .\r\nسؤال 854 - در خصوص اقرار به نسب بفرماييد :\r\nالف ) اگر تحقّق نسب بر حسب عادت ممكن باشد ، و كسى كه نسب او اقرار شده نيز تصديق كند ، آيا ميان « مقرّ » و « مقرّ به » توارث ايجاد مىشود ؟ يا عدم وجود ورثه براى مقرّ ، شرط ايجاد توارث است ؟\r\nب ) در صورتى كه مقرّ ، ورثهء مشهور و معلومى نداشته باشد ، و « مقرّ به » نيز او را تصديق نمايد ، آيا چنين اقرارى موجب توارث مىشود ؟\r\nج ) در صورتى كه اقرار ، وارثى را از ارث محروم نكند ، آيا اقرار مقرّ به با تحقّق شرايط ، مقبول است ؟ آيا وجود ورثه ، تنها مانع از اقرارى است كه موجب توارث بين مقرّ و مقرّ به مىشود ؟\r\nجواب : در تمام اين موارد اقرار مقبول است ؛ ولى اگر پاى وارث ديگرى در ميان باشد ، تنها در مورد سهم اقراركننده پذيرفته مىشود ؛ و از سهم ساير ورثه چيزى كاسته نمىشود .\r\nسؤال 855 - در مادّهء 1161 قانون مدنى آمده است : « هرگاه شوهر صريحاً يا ضمناً اقرار به ابوّت خود نموده باشد ، دعواى نفى ولد از او مسموع نخواهد بود » . از طرفى در مادّهء 1277 قانون مدنى آمده است : « إنكار بعد از اقرار مسموع نيست ، لكن اگر مقرّ ادّعا كند كه اقرار او فاسد ، يا مبنى بر اشتباه ، يا غلط بوده ، شنيده مىشود .\r\nهمچنين در صورتى كه براى اقرار خود عذرى ذكر كند كه قابل قبول باشد . . . » مستدعى است بفرماييد :\r\nآيا در همهء اقارير ، مقرّ مىتواند ادّعا كند كه اقرار وى فاسد و مبنى بر اشتباه و غلط بوده ، و دعواى او پذيرفته مىشود ، امّا در مورد اقرار به نسب ، حتّى دعواى فساد و اشتباه در اقرار نيز پذيرفته نمىشود ، و به هيچ وجه دعواى نفى ولد مسموع نيست ؟\r\nجواب : انكار بعد از اقرار به ولد پذيرفته نيست ، مگر اين كه واقعاً ثابت شود اشتباهى رخ داده ؛ مثلًا بيگانه‌اى را به جاى فرزند تصوّر كرده است .\r\n\r\n","description":"","footnote":"","page_name":" 328 ","page_number":328},
  {"content":"\r\n\r\n\r\nفصل چهلم : احكام شهادت\r\nسؤال 856 - اگر زنى در دادگاه به نفع شوهر خود ، و عليه شخصى شهادت دهد ، و پس از مدّتى با شوهرش اختلاف شديد پيدا كند ، و از شهادتى كه به نفع او داده برگردد ، آيا از نظر شرعى اثرى دارد ؟\r\nجواب : در صورتى كه آن اختلاف سبب عداوتى در ميان آن دو شده باشد ، عدول از شهادت اثرى ندارد .\r\nسؤال 857 - هرگاه اقرار متّهم به ارتكاب قتل ، با شهادت شهود متعارض باشد حكم چيست ؟\r\nجواب : ولىّ دم اختيار دارد كه نسبت به مورد شهادت قصاص كند ، يا به مورد اقرار . و اگر نسبت به مورد شهادت قصاص كند ، اقراركننده بايد نيمى از ديه را به اولياى شخص مورد شهادت بپردازد ، و اين مسأله منصوص و مفتى به است .\r\nسؤال 858 - راه اثبات و احراز عدالت شهود و مانند آن براى دادگاه ، با توجّه به تراكم پرونده‌ها ، عدم آشنايى با اصحاب دعوى و شهود ، غير بومى بودن قاضى ، يا كثرت جمعيّت شهرها چيست ؟ آيا صِرف ظاهر افراد و اين كه طرف مقابل شهود را جرح ننمايد ، كفايت مىكند ؟\r\nجواب : لازم است در اين گونه موارد از اهل محلّ ، يا دوستان آنها ، تحقيقى شود ، تا حُسن ظاهر او و معاشرانش ثابت گردد ، و همين مقدار كافى است .\r\nسؤال 859 - آيا در حقوق اسلامى اصل بر عدالت هر شاهدى است كه به محكمهء قضا مىآيد ؟ به تعبير ديگر ، آيا اثبات عدالت شاهد لازم است ؟\r\nجواب : اثبات عدالت شاهد لازم است ؛ ولى به همين اندازه كه كسى با او\r\n\r\n","description":"","footnote":"","page_name":" 329 ","page_number":329},
  {"content":"\r\n\r\nمعاشرت داشته باشد ، و كار خلافى از او نبيند ، عدالتش ثابت مىشود .\r\nسؤال 860 - طريقهء حقوقى اثبات عادل بودن يك شاهد چيست ؟ و مزكِّى كيست ؟\r\nجواب : طريقهء حقوقى آن اين است كه شخص مورد اعتمادى با او معاشر باشد ، و كار خلافى از او نبيند ، يا در محيط خود معروف به پاكى و تقوى باشد .\r\nمزكّى فرد مورد اعتمادى است كه از اين امور دربارهء كسى خبر دهد ، و او را توثيق و تعديل كند .\r\nسؤال 861 - گفته شده : « در مواردى كه اطّلاع مردان بر يك موضوع مشكل است ، شهادت زنان به تنهايى مقبول است . » لطفاً بفرماييد محدودهء اين حكم چيست ؟\r\nمثلًا شهادت زنان در خصوص قتل عمد در يك حمّام زنانه ، چه چيزى را ثابت مىكند ؟ يا اگر زنان شهادت دهند كه فردى جنين زنى را عمداً ساقط كرده ، و ضمناً موجب مرگ خود زن هم شده ، چه چيزى ثابت مىشود ؟\r\nجواب : حكم مزبور شامل اين گونه موارد نمىشود ؛ بلكه منظور امورى است كه به طور طبيعى فقط به وسيلهء زنان ثابت مىشود .\r\nسؤال 862 - در عرف عشاير رسم بر اين است كه اگر فاميلى قصد درگيرى و نزاع با فاميل ديگرى داشته باشد ، و بخواهد از طرف مقابل كسى را بكشد ، يا حتّى مجروح نمايد ، با كليّهء افراد فاميل خود مشورت نموده ، و آنها را در جريان موضوع قرار داده ، و سپس هم قسم مىشوند ، و چنين جرمى را انجام مىدهند . با عنايت به مقدّمهء فوق به سؤال زير پاسخ دهيد : مقتول با كسانى بر اثر كينه و دشمنيهاى قبلى اختلاف داشته ، حتّى چندين مورد ضرب و جرح بين فاميل مقتول و آنها به وجود آمده ، و بارها مقتول توسّط اين فاميل مورد آزار و اذيّت و تهديد و ارعاب قرار گرفته بود ، تا اين كه شبانه دو نفر از آنها به منزل وى حمله كرده ، و او را جلوى چشم زن و فرزندان خردسالش به قتل رسانده ، و متوارى مىشوند ! زمانى كه مقتول هنوز جان داشت ، عمويش بر بالين او حاضر مىشود . مقتول به عمويش مىگويد : « فلانى مرا با اسلحه مجروح نموده است . » و از طرفى دو سه نفر از فاميل قاتل ( برادر و پسر عموى قاتل ) شهادت داده‌اند كه قاتل اين كار را انجام نداده است . آيا شهادت فاميل قاتل ،\r\n\r\n","description":"","footnote":"","page_name":" 330 ","page_number":330},
  {"content":"\r\n\r\nكه در برنامه‌ريزى قتل مشورت و مشاركت داشته ، و از روى غرض شهادت مىدهند ، مورد قبول است ؟\r\nجواب : شهادت به قاتل نبودن فايده‌اى ندارد ؛ هر چند شهود متّهم نباشند ، و در اينجا طبق آنچه در فرض مسأله آمده شهود متّهم نيز مىباشند ، ولى شهادت مقتول نيز اثرى ندارد ؛ مگر اين كه قاضى از شهادت او و بستگانش ( كه حضور داشته‌اند ) و قرائن ديگرى از اين قبيل ، علم پيدا كند كه شخص مذكور قاتل است .\r\nسؤال 863 - آيا امر عدمى با شهادت شهود قابل اثبات است ؟\r\nجواب : در صورتى كه شرايط شهادت در آن جمع باشد مانعى ندارد .\r\nسؤال 864 - آيا شاهد موظّف است تمام حقيقت را بگويد ، يا همين كه ملزم شود آن چه مىگويد حقيقت است كفايت مىكند ؟\r\nجواب : شاهد بايد آنچه را از او مىپرسند ، اگر مىداند بگويد .\r\nسؤال 865 - آيا شهادت كسى كه محاسنش را با تيغ ، يا ماشين شبيه تيغ مىتراشد ، از نظر شرع پذيرفته مىشود ؟\r\nجواب : هرگاه از كسى تقليد كند كه اين كار را جايز بداند ، و از جهات ديگر نيز عادل باشد ، مىتواند شاهد قرار گيرد .\r\nسؤال 866 - كدام يك از موارد زير صحيح است ؟\r\nالف ) شهادت اهل سنّت عليه اهل تشيّع در دعاوى مالى يا كيفرى ( چنان چه خواهان سنّى مذهب ، و خوانده شيعه باشد ) .\r\nب ) شهادت اهل سنّت عليه اهل سنّت در دعاوى مالى يا كيفرى ( چنانچه خواهان و خوانده هر دو سنى باشند . )\r\nج ) شهادت اهل سنّت در دعاوى مالى يا كيفرى ( چنانچه خواهان و خوانده هر دو شيعه باشند ؛ ليكن شهودشان سنّى باشد . )\r\nد ) شهادت اهل سنّت به نفع اهل تشيّع ( چنانچه خواهان شيعه ، و خوانده سنّى مذهب باشد . )\r\nه ) شهادت اهل كتاب له يا عليه مسلمانان .\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nجواب الف تا ه : شهادت اهل سنّت در صورتى كه از نظر اعتقادى مستضعف ، و از نظر جنبه‌هاى عملى عادل بوده باشند ، و فسقى از آنها ديده نشود ، در تمام صورتهاى بالا پذيرفته مىشود ؛ « 1 » ولى شهادت اهل كتاب له و عليه مسلمانان مقبول نيست . مگر در بعضى از موارد خاص ، كه در بعضى از آيات قرآن ( آيه 106 سورهء مائده ) به آن اشاره شده است .\r\n\r\n\r\n","description":"","footnote":"\r\n( 1 ) آية اللَّه العظمى خويى رحمه اللَّه در جلد اوّل مبانى تكملة المنهاج ، صفحهء 80 به اين مطلب اشاره كرده است .\r\n","page_name":" 332 ","page_number":332},
  {"content":"\r\n\r\n\r\nفصل چهل و يكم : احكام وصيّت\r\nسؤال 867 - شخصى وصيّت كرده همسرش پس از مرگ وى ازدواج نكند ، و اگر ازدواج كند حقّ مسكن در خانهء معيّن ندارد . همسرش پس از مرگ او ، ازدواج موقّت كرد . اوّلًا : آيا اين شرط صحيح است ؟ و ثانياً : ازدواج موقّت هم مشمول وصيّت مذكور مىگردد ؟\r\nجواب : اگر ازدواج موقّت براى مدّت كوتاهى بوده ، مشمول اين وصيّت نمىشود . ولى اگر براى مدّت طولانى ، يا به طور مكرّر و در نتيجه طولانى باشد ، مشمول خواهد شد . و وصيّت مذكور در مورد حق الارث زن هيچ تأثيرى ندارد ، امّا اگر چيزى اضافه براى او قائل شده ، در صورتى مىتواند از آن اضافه استفاده كند كه به آن شرط عمل كند .\r\nسؤال 868 - آيا وصيّت به تقسيم ارث قبل از فوت جايز است ؟ مثل اين كه زيد وصيّت كند كه پس از فوتش ، فلان باغش مال فلان پسرش ، و فلان خانه‌اش مال فلان دخترش باشد . آيا چنين وصيّتى نافذ است ؟\r\nجواب : چنين وصيتى باطل است .\r\nسؤال 869 - شخصى وصيّت كرده كه از درآمد باغش ، به إزاى هر سال بعد از رسيدن به سنّ تكليف ، نماز و روزه خريدارى شود . اكنون به اندازهء سالهاى مذكور عمل انجام شده است . آيا تكرار عبادت لازم است ، يا به همين مقدار اكتفا شود ؟\r\nجواب : به همان مقدار قناعت مىشود ، و بقيّه تعلّق به ورثه دارد ؛ مگر اين كه وصيّت كرده باشد آن را در كارهاى خير صرف كنند .\r\nسؤال 870 - شخصى وصيّت به ثلث نموده ، و در اثر تصادف ماشين فوت كرده\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nاست . وصىّ ميّت ادّعاى ديه نموده ، و بابت آن چكى از قاتل دريافت نموده است .\r\nپس از اين جريان ، بعضى از ورثه ، رضايت داده ، و بعضى سهمشان از ديه را گرفته‌اند . حكم سهم ميّت و وظيفهء وصىّ چيست ؟\r\nجواب : در فرض مسأله ، ثلث به ديه نيز تعلّق مىگيرد .\r\nسؤال 871 - شخصى نصف باغ انگور خود را به عنوان ثلث قرار داده ، و در وصيّت نامه‌اش سفارش كرده كه بعد از كم كردن مخارج باغ ، وصى ما بقى محصول و سود آن را از طرف موصى احسان نمايد . اكنون بعد از گذشت مدّت زمانى ، درآمد و منافع باغ مخارج خودش را كفايت نمىكند ؛ يعنى مخارج كارگر بيشتر از درآمد باغ مىباشد . آيا كسى كه مسئوليّت اين باغ را دارد ، مىتواند آن را به طور اقساطى ، يا به صورت نقدى بفروشد و پول باغ را در حقّ او احسان كند ؟\r\nجواب : بايد آن را بفروشد و در جاى ديگرى ملكى ، هر چند كوچك كه منافعى داشته باشد ، تهيّه و وقف نمايد ، و منافع آن را در موارد وصيّت مصرف كند .\r\nسؤال 872 - در متن وصيّتنامه‌اى آمده : « چنانچه ارحام موصى فقير و پريشان شدند ، از درآمد ثلث املاك ، اوّل به آنان داده شود ، و بعد عزادارى نمايند ، و چنانچه ارحام از سادات باشند آنها را مقدّم دارند . » لازم به ذكر است كه وصى فعلى كه نوه پسرى موصى مىباشد فاقد اولاد از صلب خود بوده ، و نامبرده در زمانهاى گذشته دخترى را به فرزندى برداشته و از شير خواهرش استفاده نموده ، كه محرم وصى گردد ، و براى فرزند خوانده شناسنامه‌اى هم به عنوان فرزند گرفته است ( عيال وصى غير سيد مىباشد . ) آيا دختر خوانده و فرزندش از ارحام موصى محسوب مىشوند ؟\r\nجواب : فرزند خوانده جزء نسل موصى حساب نمىشود ، و وصيّت‌نامه شامل حال او نمىگردد .\r\nسؤال 873 - 14 سال پيش پدر اين جانبان ، كه 4 برادر و دو خواهر مىباشيم ، به رحمت ايزدى پيوسته ، و سالها قبل از فوت در دفتر اسناد رسمى وصيّت كرده ، و عيال دائمى ( كه اكنون 88 سال دارند ) و فرزند بزرگش سيد جواد ( يعنى بنده ) را در\r\n\r\n","description":"","footnote":"","page_name":" 334 ","page_number":334},
  {"content":"\r\n\r\nخصوص ادارهء امور صغار موصى ، بعد از فوت وصىّ قرار داده ، و متذكّر شده پس از رشد و كبر ، بقيّهء برادران شركت در وصايت داشته باشند . در تاريخى كه اين وصيّت‌نامه نوشته شده هنوز خواهر كوچكمان به دنيا نيامده بود ، و ايشان از به دو تولّد عقب افتادگى ذهنى داشته و دارد . اكنون كه ايشان 41 سال دارند ، آيا برادران هنوز مىتوانند قيّم خواهر كوچك باشند ؟ و آيا اين وصيّت‌نامه به قوّت خود باقى است ؟\r\nلازم به ذكر است كه از زمان فوت پدر تاكنون ، در اين مدّت 14 سال ، برادران از او به نحو احسن نگهدارى كرده‌اند .\r\nجواب : در صورتى كه وصيّت‌نامه مطلق بوده ، و قيد و شرطى در آن نباشد ، شامل قيموميّت فرزندهايى كه عقل كافى پيدا نكرده‌اند مىشود .\r\nسؤال 874 - شخصى به شكل زير وصيّت مىكند : « با اتّكال به خداوند متعال ، و با توسّل به ائمّهء اطهار ، عليهم السلام در حالت صحّت نفس و سلامت كامل ، و با رضا و رغبت ، با در خواست شوراى اسلامى و شهردارى شهر ، و با رضايت قلبى خود و خانواده‌ام ، وصيّت مىكنم كه در زمين اهدايى آقاى . . . جهت قبرستان مؤمنين و مؤمنات ، زيارتگاهى با هزينه خودم احداث ، و هر زمان كه خداوند تبارك و تعالى مقرّر فرمودند در آن زمين به خاك سپرده شوم ، و كليّهء نذوراتى كه از طرف مردم پرداخت مىشود ، 50 % سهم فرزندانم و 50 % به منظور هزينهء امور فرهنگى ، ساختمانى ، مذهبى ، اجتماعى و آموزشى ، فضاى سبز قبرستان و زيارتگاه در اختيار شهردارى قرار گيرد .\r\nضمناً زمينى به مساحت 400 متر مربع جهت منزل يكى از فرزندانم به عنوان خادم زيارتگاه قرار داده شود ، تا با هزينهء شخصى خود اقدام به ساخت نمايد . » آيا وصيّت نامهء مذكور شرعاً معتبر است ؟\r\nجواب : اين وصيّت‌نامه اعتبارى ندارد ، و بايد از ساختن چنين زيارتگاهى پرهيز كرد .\r\n\r\n","description":"","footnote":"","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\n\r\nفصل چهل و دوّم : احكام ارث\r\n\r\nطبقهء دوّم ارث\r\nسؤال 875 - شخصى فوت نموده و ورثهء حين الفوت وى عبارتند از : « سه خواهر ابوينى ( پدر و مادرى ) جدّهء پدرى ، و جدّ مادرى » ميزان دقيق سهم الارث ورّاث ياد شده چه ميزان بوده ، و چگونه بين آنها تقسيم مىشود ؟\r\nجواب : هر كدام از جدّ و جدّه 16 مىبرند ، و بقيّه ميان سه خواهر تقسيم مىشود .\r\nسؤال 876 - در صورتى كه ورثه متوفّى عبارت باشند از : 1 - همسر دائم 2 - برادر ابوينى 3 و 4 - يك خواهر و يك برادر امّى ، سهم هر يك چه ميزان است ؟\r\nجواب : شوهر در فرض مسأله نصف ميراث زن را مىبرد ( و اگر شوهر مرحوم شده باشد ، زن يك چهارم ميراث را در فرض سؤال مىبرد . ) و باقيمانده سه قسمت مىشود ، دو قسمت به برادر ابوينى مىرسد ، و يك قسمت به برادر و خواهر امّى ، كه به طور مساوى بين خود تقسيم مىكنند .\r\n\r\nارث زوجين\r\nسؤال 877 - با توجّه به اين كه در كتب تفسير ، آيهء 12 سورهء نساء را به طور مطلق تفسير كرده‌اند ، دليل فقهى ارث بردن زوجه از قيمت هوايى بناها و درختان چيست ؟\r\nجواب : دليل اين مسأله رواياتى است كه از معصومين عليهم السلام رسيده ، كه آيات را تخصيص مىزند ، و تخصيص آيات ارث منحصر به اين مورد نيست ، بلكه اين مطلب در موارد متعدّد در فقه شيعه و اهل سنّت ديده مىشود . براى آگاهى بيشتر\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nبه جواهر الكلام جلد 39 مراجعه كنيد .\r\nسؤال 878 - آيا همسر از چاه عميق ، قنات ، آب جارى ارث مىبرد ؟\r\nجواب : در صورتى كه آب در زمين مباح جريان دارد ، مانند آب نهرهاى بزرگ ، زن از عين آن ارث مىبرد ، و اگر فرضاً شوهر وى در هفته دو ساعت آب را مالك بوده ، بايد 14 يا 18 آن را به زن بدهند . و اگر در زمينِ ملكىِ آن مرد ، قنات يا چاه آب وجود دارد ، زن از عين آن ارث نمىبرد ، ولى بايد چاه و وسائل آن قنات را قيمت كنند ، و سهم زن را از قيمت آن بپردازند .\r\nسؤال 879 - ميان زوجهء مطلّقه‌اى ، كه همسرش فوت كرده ، و ورثهء شوهر وى در اصل طلاق اتّفاق نظر ، و در زمان آن اختلاف وجود دارد . زوجهء مطلّقه مدّعى وقوع طلاق در مرض منتهى به مرگ زوج مىباشد ، و ورثه مدّعى وقوع طلاق در زمان صحّت وى مىباشند . قول كدام يك مقدّم است ؟\r\nجواب : زوجه بايد اثبات كند كه طلاق در مرض موت واقع شده ، و گرنه حق ندارد ، ولى بهتر اين است كه با ورثه بر مبلغى مصالحه كنند .\r\nسؤال 880 - چنان چه مهريّهء خانمى سفر حجّ بوده ، و آن خانم قبل از تشرّف به حجّ ، فوت نمايد ، آيا ورثهء وى مىتوانند مهريّه را مطالبه كنند ؟ نحوهء تقسيم يك سفر حجّ ، بين چند وارث چگونه خواهد بود ؟\r\nجواب : آرى مىتوانند مطالبه كنند ، و هزينهء يك حجّ به هنگام فوت آن مرحومه را از شوهر او مىگيرند ، و مانند ساير اموال زن بين همهء ورثه تقسيم مىكنند .\r\n\r\nارث كسانى كه همزمان فوت كرده‌اند\r\nسؤال 881 - متأسّفانه پسرم غلام عبّاس به اتّفاق همسرش محدّثه ، و فرزندش محمّد رضا ، تصادف كردند . زن و شوهر بلافاصله از دنيا رفتند ، و فرزند آنها با آمبولانس به درمانگاه منتقل شد ، ولى او هم پس از يك ساعت فوت كرد . پدر و مادر غلام عبّاس زنده هستند . مادر محدّثه هم زنده است . لازم به ذكر است پدر آن خانم ( محدّثه ) كه ده سال قبل از عروسى دخترش فوت نموده ، اموالى دارد كه محدّثه از\r\n\r\n","description":"","footnote":"","page_name":" 338 ","page_number":338},
  {"content":"\r\n\r\nآن سهم دارد ، و جهيزيّهء دختر ، چون محلّ كارش نزديك مادرش بوده ، در منزل مادرش مىباشد . كادوهايى هم كه روز سوّم عروسى و پس از زايمان به ايشان داده شده ، در منزل پدر داماد است . لطفاً بفرماييد :\r\n1 - سهم هر يك از آنان چگونه پرداخت مىشود ؟\r\n2 - طلاهايى كه موقع عروسى براى عروس خريدارى شده از آن كيست ؟\r\n3 - مقدار طلايى كه اشخاص در روز عروسى آنها آورده‌اند و موجود است ، به چه كسى بايد داده شود ؟\r\nجواب : 16 اموال مرحوم غلام عبّاس به پدر ، و يك ششم به مادر ، و يك هشتم به همسر ، و بقيّه به فرزندش محمّد رضا مىرسد . 16 سهم همسرش ( محدّثه ) به مادرش و بقيّه به فرزندش محمّد رضا مىرسد . 16 از اموال محدّثه ( همسر غلام عبّاس ) به مادر ، و يك چهارم به شوهر ، و بقيّه به فرزندش محمّد رضا مىرسد . و يك چهارم سهم شوهر در ميان پدر و مادر و فرزندش محمّد رضا تقسيم مىشود ( پدر و مادر هر كدام يك ششم ، و بقيّه به فرزند مىرسد . ) اموالى كه طبق تقسيم بالا به پسر رسيده ، دو سوّم آن به جدّ و جدّهء پدرى ( جدّ دو سهم ، و جدّه يك سهم ) و يك سوّم آن به جدّهء مادرى مىرسد . و امّا جهيزيهء دختر جزء اموال اوست ، و همچنين كادوهايى كه در موقع زايمان براى او آورده‌اند . طلاهايى كه براى عروس خريدارى شده ، يا كادو آورده‌اند ، نيز مال اوست .\r\nسؤال 882 - برادرم به همراه همسر و پسرش همزمان در حادثهء تصادف فوت نمودند ، و تنها يك پسر از او به جاى مانده است . با توجّه به اين كه علاوه بر پسر مذكور ، از طرف پدر ، مادر بزرگ ، و از طرف مادر ، پدر بزرگ و مادر بزرگ هر دو در قيد حياتند ، ديه و ساير اموال آنها چگونه تقسيم مىشود ؟\r\nجواب : اوّل فرض مىكنيم پدر قبل از همه فوت كرده ، ارث او از جمله ديه‌اش را در ميان مادر و همسر و دو پسرش تقسيم مىكنيم ، آنها كه در حياتند ارث خود را مىگيرند ، و سهم آن دو كه فوت كرده‌اند ( يعنى زن و پسر اوّل ) به ورثهء آنها كه بعداً اشاره خواهيم كرد مىرسد . سپس فرض مىكنيم زن قبل از همه فوت كرده ،\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nارث او و ديه‌اش به پدر و مادر و شوهر و دو پسرش مىرسد . آنها كه زنده‌اند سهمشان را مىگيرند ، و سهم آن دو كه فوت كرده‌اند ( يعنى شوهر و پسر اوّل ) به ورثهء آنها مىرسد . سپس فرض مىكنيم كه پسر قبل از همه فوت شده ، ارث و ديهء او فقط به پدر و مادرش مىرسد ، و از آنها به ورثه‌اى كه قبلًا به آنها اشاره شد منتقل مىشود . با توجّه به اين كه مسأله پيچيده است ، اگر نتوانستيد عمل كنيد به وسيلهء يكى از علماى محل بخوانيد و پياده كنيد .\r\n\r\nموانع ارث\r\nسؤال 883 - آيا معاونت در قتل عمد ، از موانع ارث به شمار مىرود ؟\r\nجواب : در صورتى كه معاونت به شكلى باشد كه قتل به هر دو نسبت داده شود ، هم قاتل و هم معاون ، هر دو از ارث محرومند ؛ امّا اگر به اين صورت نباشد ، مثل اين كه سلاحى در اختيار قاتل قرار داده ، يا جاى مقتول را به او نشان داده ، اين گونه معاونت ، مانع از ارث نيست .\r\nسؤال 884 - در صورتى كه خانمى از شوهرش ، به اتّهام ضرب و جرح ، شكايت نمايد ، و پس از محكوميّت زوج ، زوجه فوت نمايد ، لطفاً بفرماييد :\r\nالف ) در فرض عدم انتساب فوت به شوهر ، آيا زوج از ديهء ضرب و جرح كه خود مسئول پرداخت آن است ، ارث مىبرد ؟\r\nب ) در صورت انتساب قتل به شوهر ، در سه صورت عمد ، شبه عمد و خطاى محض ، آيا حكم مسأله تفاوتى پيدا مىكند ؟\r\nجواب : شخصى كه جنايتى كرده خودش از ديهء آن ارث نمىبرد ، بنابر احتياط واجب ، ولى اگر جنايت غير عمدى باشد ارث مىبرد .\r\n\r\nمحروم كردن از ارث\r\nسؤال 885 - مرحوم پدرم ، به علّت اين كه از مسائل شرعى آگاهى نداشت ، و در وقت نوشتن وصيّت‌نامه با اهل علم مشورت ننمود ، اموال خود را طبق موازين شرع\r\n\r\n","description":"","footnote":"","page_name":" 340 ","page_number":340},
  {"content":"\r\n\r\nتقسيم نكرد . بلكه در بسيارى از موارد دخترانش را از ارث محروم كرده ، و سهم آنها را به پسرانش داده است . حال مىخواهيم بدانيم كه آيا :\r\n1 - پدرمان مقصّر است ، و عند اللَّه مؤاخذه مىشود ؟\r\n2 - وظيفهء ورثه در مقابل اين وصيّت ، كه حقّ بعضى داده نشده ، چيست ؟\r\nجواب : پدر نمىتواند هيچ يك از فرزندانش را از ارث محروم كند ؛ و اموال او طبق قانون خدا در ميان دختر و پسر تقسيم مىشود . فقط مىتواند وصيّت كند كه به مقدار ثلث اموالش يا كمتر ، به هركس مايل است بپردازند .\r\n\r\nسؤالات متفرّقه\r\nسؤال 886 - در مادّهء 1018 قانون مدنى ، كه برگرفته از فقه نورانى شيعه است ، آمده : « حكم موت فرضى غايب در موردى صادر مىشود كه از تاريخ آخرين خبرى كه از حيات او رسيده ، مدّتى گذشته باشد كه عادتاً چنين شخصى زنده نمىماند . » حال اگر شخص سى ساله‌اى غايب شود ، و پس از دو سال ورثه تقاضاى صدور حكم موت فرضى وى را نمايند ، آيا محكمه مىتواند با درخواست ورثه موافقت و مفقوديّت وى را در جرائد اعلام ، و پس از انجام تحقيقات محلّى ، هرگاه خبرى از حيات و ممات وى بدست نيامد ، حكم فوت فرضى وى را صادر نمايد ؟\r\nجواب : حكم به موت تنها در صورتى امكان دارد كه يا يقين به مرگ غايب حاصل شود ، يا مدّت زمانى بگذرد كه عادتاً تا آن زمان زنده نمىماند .\r\nسؤال 887 - مردى در اثر قتل عمد ، يا شبه عمد ، يا خطاى محض ، فوت شده ، و در هر حال توافق بر اخذ ديه مىشود . آيا اين ديه جزء تركه محسوب مىشود ، كه ديون به آن تعلّق گيرد و بدواً پرداخت شود ، سپس باقيمانده تقسيم گردد ، يا ديون متوفّى از آن استخراج نمىشود ؟\r\nجواب : در حكم اموال ميّت است ، و ديون متوفّى از آن تأديه مىشود .\r\nسؤال 888 - خانم بيوه‌اى با داشتن چند فرزند شوهر مىكند . پس از مدّتى شوهر جديد نيز فوت مىنمايد . نحوهء ارث فرزندان زن از آن شخص به چه صورت است ؟ در\r\n\r\n","description":"","footnote":"","page_name":" 341 ","page_number":341},
  {"content":"\r\n\r\nعكس مسأله آيا ورثه از نامادرى ارث مىبرند ؟\r\nجواب : نه فرزند عيال از شوهر مادر ارث مىبرد ، و نه شوهر از فرزندان او . و همچنين در عكس مسأله ، يعنى بچّه‌هاى مرد از نامادرى ارث نمىبرند .\r\nسؤال 889 - هفتاد و پنج سال پيش دو برادر به نام سيّد سليمان و سيّد خداداد فرزندان سيّد على زندگى مىكردند . بعد از فوت پدر ، املاك و تركهء او را به طور مساوى بين خود تقسيم نمودند . سيّد خداداد به ميل خود از منطقه كوچ كرده و به مكان ديگرى مىرود ، بدون اين كه سهم خود را فروخته يا اجاره داده باشد . برادرش سيّد سليمان با هماهنگى و همكارى شخصى به نام سيّد عبد اللَّه ( كه در آن زمان در منطقه از نفوذ و شهرت مردمى برخوردار بوده ، ) و همدستى چند نفر ديگر ، حصّهء سيّد خداداد را به شرط بيع قطعى مىفروشند . سيّد خداداد وقتى مطّلع مىشود به منطقه آمده ، سهم خود را مطالبه مىنمايد . برادرش و ديگران او را تهديد مىكنند ، و او به حقّ خود نمىرسد . از آن زمان تاكنون هيچ كس از ورثهء سيّد خداداد نتوانسته به حقّ خود برسد . لطفاً بفرماييد آيا وارثين سيّد خداداد مىتوانند حقّ خود را مطالبه كنند ؟\r\nجواب : چنانچه برادران ، حقّ آن مرحوم را ضايع كرده‌اند ، ورثهء او مىتوانند حقّ او را شرعاً بازپس بگيرند .\r\nسؤال 890 - اخيراً خانمى به اين جانب معرفى شده ، تا وكالت او را براى وصول سهم الارث پدرىاش بپذيرم . معرّف كه شخص محترم خارجى ( و مسيحى ) است ، ضمن معرّفى خانم ، مىگويد : « ظاهراً مشار اليها كه مسلمان بوده مسيحى شده ، و اكنون مىخواهد سهم الارث پدرى خود را كه در تهران است ( زمين و خانه و پول نقد ) وصول كند . بدين جهت مىخواهد به شما ( به من ) وكالت دهد . » اين جانب ضمن ملاقات با خانم مذكور ، بطور غير مستقيم و ضمن صحبتى كه پيش آمده بود ، گفتم :\r\n« بالاخره شما و ما مسلمان هستيم و تكاليفى داريم و . . . . » تا عكس العمل او را ببينيم ، كه آيا واقعاً مسيحى شده يا نه ؟ خانم در برابر اين سخن ، نگفت من مسلمان نيستم و مسيحى شده‌ام ، بلكه سكوت كرد . در چنين شرايطى براى من سؤالاتى\r\n\r\n","description":"","footnote":"","page_name":" 342 ","page_number":342},
  {"content":"\r\n\r\nپيش آمده كه نظر مبارك مورد تقاضا است :\r\n1 - آيا شرعاً تكليف دارم بيش از اين تحقيق كنم ؟ آيا بايد مطلب را صريحاً مطرح كنم و از دين او بپرسم ؟\r\n2 - آيا اين مقدار كه از معرّف نقل كردم در اسلام او ترديد ايجاد مىكند ؟ اگر آرى ، آيا بايد اسلام او را استصحاب كنم ، يا تكليف ديگرى دارم ؟\r\nجواب 1 و 2 : چنانچه حالت سابقهء او اسلام است ، و دليلى بر خلاف آن قائم نشده مشكلى نداريد .\r\n3 - خانه‌اى كه سهم الارث اين خانم در آن بوده ، ( نصف آن ) را به شخصى فروخته‌ايم و از محلّ ثمن ، طبق توافقى كه شده ، حق الوكاله خود را برداشته‌ام . اگر بعدها معلوم شود اين خانم واقعاً از اسلام خارج شده ، و از پدرش كه مسلمان بوده ، اساساً ارث نمىبرده ، تكليف خريدار چيست ؟ حق الوكاله‌اى كه از محلّ فروش خانه گرفته‌ام چه حكمى دارد ؟\r\nجواب : چنانچه ثابت شود كه در حيات پدر مسيحى شده ، ارث نمىبرده ، و هر چه شما يا ديگرى از سهم او گرفته‌ايد بايد به ساير ورثه بازگردانيد .\r\n4 - آيا مىشود در اين خانه نماز خواند ؟ آيا خريدار ضامن است كه نصف خانه را به حاكم شرع ( مقلَّد ) بازگرداند ، يا معاملهء وى محكوم به صحّت است ؟ اگر موكول به اجازهء حضرتعالى است ، اجازه مىفرماييد ؟ يا در ازاى ردّ مظالم بايد اجازه شود ؟\r\nجواب : همان گونه كه در بالا گفته شد ، اگر خلاف ثابت شود بايد به ساير ورثه برگردد و مسأله ارتباطى به مظالم ندارد تا نياز به اجازهء حاكم شرع داشته باشد .\r\n5 - اگر بعداً معلوم شود كه مسيحى شده بوده ، وكالت براى كارها و اموال شخصى او ( غير از سهم الارث ) چه صورتى دارد ؟\r\nجواب : در مورد اموالى كه بعد از مسيحى شدن به دست آورده اشكالى ندارد .\r\nسؤال 891 - آيا حقوق ، مستمرّى ، بيمه بازنشستگى و ساير مزاياى كارمندان متوفّى ، جنبهء ارث دارد ؟ آيا آنچه دولت به بازماندگان متوفّى مىدهد طبق قانون ارث تقسيم مىشود ؟\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nجواب : مصرف آن تابع مقرّرات دولت است ؛ اگر فقط به همسر و فرزند او مىدهد بايد فقط در آن راه مصرف شود ، و اگر مقرّرات طور ديگرى است بايد به همان ترتيب عمل شود .\r\nسؤال 892 - آيا سرمايهء بيمهء عمر ، و خسارت فوق ناشى از حوادث رانندگى ، و ديگر بيمه‌ها ، طبق قانون ارث تقسيم مىشود ؟ در صورتى كه در قرارداد بيمه ، شرط خاصّى در اين زمينه گنجانده شده باشد ، آيا نافذ است ؟\r\nجواب : در مورد بيمهء عمر بايد طبق شرايط و مقرّرات بيمه مصرف شود ، و امّا در مورد خسارات رانندگى ، خواه مالى باشد يا جانى ، حكم ساير اموال ميّت را دارد .\r\nسؤال 893 - آيا خنثاى مشكل ، طبيعت ثالثه غير از زن و مرد است ، يا حكم يكى از آن دو را دارد ؟\r\nجواب : خنثاى مشكل در واقع يا مذكّر است يا مؤنث .\r\nسؤال 894 - در صورت تعدّد طلبكاران ، و عدم كفايت دارايى متوفّى جهت اداى كلّ ديون ، آيا شرعاً مىتوان بين انواع طلبكاران و ديون ( به شرح ذيل ) حقّ تقدم و اولويّت قائل شد ؟ در صورت امكان ، ترتيبِ اولويّت‌ها را مرقوم فرماييد :\r\n1 - نفقه و مهريّهء زوجه .\r\n2 - نفقهء فرزندان صغير .\r\n3 - ديونى كه از بابت آن مالى از بدهكار نزد طلبكاران رهن ، وثيقه يا توقيف است .\r\n4 - دستمزد و حقوق خدمه و كارگران منزل و محلّ كار متوفّى .\r\n5 - دستمزد و هزينهء بيمارستان و طبيب و داروخانه ، جهت مداواى بيمار قبل از فوت .\r\n6 - بدهكارى به حكومت اسلامى ( از قبيل : ماليات ، قبوض آب و برق و گاز و مانند آن ) .\r\n7 - ديون شرعى ( خمس و زكات ) و گرفتن اجير براى اداى نماز و روزه و حجّ واجب .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\n8 - هزينهء كفن و دفن و مراسم ختم متعارف .\r\nجواب : هزينه كفن و دفن متعارف مقدّم بر همه چيز است ، ولى مراسم ختم و ياد بود جزء واجبات نيست . همچنين نفقهء اولاد صغير اگر قبلًا پرداخت نشده ، جزء ديون محسوب نمىشود . هزينهء نماز و روزه را نيز نمىتوان از اموال ميّت برداشت . بقيّهء ديون در يك رديف قرار دارند ، و بايد به نسبت برداشته شود .\r\n\r\n","description":"","footnote":"","page_name":" 345 ","page_number":345},
  {"content":"\r\n . \r\n","description":"","footnote":"","page_name":" 346 ","page_number":346},
  {"content":"\r\n\r\n\r\nفصل چهل و سوم : امر به معروف و نهى از منكر\r\nسؤال 895 - امر به معروف و نهى از منكر مرد نسبت به زن نامحرم ، يا بالعكس چگونه بايد صورت پذيرد ؟\r\nجواب : بايد به صورتى باشد كه خلاف شرعى در آن پيش نيايد ، و به زبان خوش و منطقى انجام گيرد .\r\nسؤال 896 - اگر كسى با راه رفتن يا صحبت كردن در مكان عمومى ، موجب اذيّت و آزار ديگران شود ، چه حكمى دارد ؟ بر فرض حرام بودن ، آيا بايد نهى از منكر كرد ؟\r\nجواب : كار خلافى انجام داده ، و لازم است با زبان خوش او را نهى از منكر كرد .\r\n\r\n","description":"","footnote":"","page_name":" 347 ","page_number":347},
  {"content":"\r\n . \r\n","description":"","footnote":"","page_name":" 348 ","page_number":348},
  {"content":"\r\n\r\n\r\nفصل چهل و چهارم : احكام دفاع\r\nسؤال 897 - در مورد صدمات وارده بر شخص در مقام دفاع بفرماييد :\r\nالف ) چنان چه شخصى در مقام دفاع از خود ، مجبور به عملى شود كه صدمهء بدنى به وى وارد كند ، يا موجب مرگ وى گردد ، مسئوليّت مرگ مدافع ، يا صدمات وارده بر عهدهء كيست ؟ به عنوان مثال اگر براى فرار از تجاوز جنسى خود را به شيشه‌اى بزند و مجروح شود ، يا در اثر پريدن از بلندى پاى او بشكند ، يا فوت نمايد ، چه كسى ضامن است ؟\r\nجواب : در صورتى كه شخص مهاجم او را هُل داده ، يا سبب جراحت ، يا سقوط از بلندى شده ، او مسئول است ، ولى اگر خودش براى نجات خود چنين كارى كرده ، ديه يا قصاص بر كسى نيست ؛ هر چند مهاجم تعزير شديد دارد .\r\nب ) در فرض فوق ، آيا بين صورتى كه راه فرار منحصر در آنچه انتخاب كرده بوده ، و موردى كه راه ديگرى براى فرار وجود داشته ، ولى شخص مورد هجوم در اثر ترس يا عجله از اين طريق اقدام نموده ، تفاوتى وجود دارد ؟\r\nجواب : از نظر ديه فرقى نمىكند ، ولى از نظر تعزير تفاوت دارد .\r\nسؤال 898 - اگر كسى كه ربوده شده ، در معرض مرگ باشد ، و براى گريز از آن ، راهى جز مقاتله نداشته باشد ( مثل اين كه با ممانعت مسلّحانهء رباينده مواجه شده باشد ) ، تكليف او چيست ؟\r\nجواب : مىتواند از خود دفاع كند ؛ هر چند بناچار مستلزم نابودى طرف گردد .\r\nسؤال 899 - آيا مكرِه بر امر حرامى مثل لواط يا زنا ، خونش هدر است ؟ اگر راهى جز كشتن وى وجود نداشته باشد چطور ؟\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nجواب : در صورتى كه راه منحصر به كشتن باشد ، خونش هدر است .\r\nسؤال 900 - اگر مرد مسلمانى نيمه شب به منزل مسكونى خود وارد شود ، و بدون قصد قتل ، و بىاطّلاع از اين كه فردى اجنبى در داخل خانه است ، با فردى مواجه شود كه دو بار مزاحمت ناموسى براى همسرش داشته ، و در دادگاه محكوميّت پيدا كرده ، و از شرايط موجود خانه ، و وجود فيزيكى متجاوز ، و ديگر قرائن معقول علم پيدا كند كه براى تجاوز به ناموسش به حريم خانهء او وارد شده ، لذا با او درگير شده و در يك وضعيّت خاص و بحرانى و غافلگيركننده ، كه ترس فوت وقت و غلبهء متجاوز بوده ، و امكان توسّل به نيروى انتظامى نداشته ، و نتواند به طريق آسانتر متجاوز را دفع كند ، و پس از درگيرى كوتاهى ناچاراً با كارد آشپزخانه به دفاع از ناموس و جانش مىپردازد ، كه در نهايت منتهى به قتل زانى مىگردد . سپس شخصاً به نيروى انتظامى رفته و خود را تسليم قانون مىكند . آيا ديه‌اى به شخص زانى و اولياى دم او تعلّق مىگيرد ؟\r\nجواب : در صورتى كه دفاع به كمتر از قتل فرد اجنبى امكان‌پذير نبوده ، خونش هدر است و ديه ندارد .\r\nسؤال 901 - على خواهرى 22 ساله دارد . حسن چندين نوبت به خواستگارى وى رفته ، ولى با مخالفت خانوادهء دختر روبرو گشته است . تا اين كه چند ماه پيش به منزل خانوادهء دختر رفته ، و مجدّداً از خواهر على خواستگارى مىكند ، ولى بازهم پاسخ منفى مىشنود . سپس حسن مدّعى مىشود كه به زور به خواهر على تجاوز كرده است ! على با شنيدن اين سخن ، عصبانى شده ، و به خاطر غيرت و تعصّب ، و با اسلحهء گرم حسن را به قتل مىرساند . اين مطالب در مراحل مختلف تحقيق و دادرسى در مراجع انتظامى و دادگاه توسّط قاتل بيان گرديده ، و خواهر او نيز همين مطلب را با اندكى اختلاف تأييد كرده ، و بر اظهارات حسن صحّه گذارده است . حكم اين مسأله چيست ؟\r\nجواب : در صورتى كه قتل جنبهء عمد داشته ، در اينجا حكم آن قصاص است .\r\nو در صورتى كه بىاختيار شده و از حالت عادّى بيرون رفته ، يا خيال مىكرده\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nكشتن متجاوز شرعاً براى او جايز است ، قصاص ندارد ، امّا ديه دارد . و اگر مشكوك باشد نيز ديه تعلّق مىگيرد ، و قصاص نمىشود .\r\nسؤال 902 - دو نفر دست و پاى جوان 16 ساله‌اى را بسته ، و سپس به او تجاوز كرده‌اند . متجاوزين پس از عمل زشت مذكور به خواب مىروند . آن جوان از غفلت آنها استفاده كرده و در حين خواب ، يكى را با آهن مضروب و در نتيجه به قتل رسانده ، و ديگرى را بعد از بيدارى با آلت تيزى ( كارد ) به قتل مىرساند . با توجّه به اين كه متّهم اين اعمال را به عنوان دفاع از خود ، و به تصوّر اين كه مقتولين مهدور الدّم بوده‌اند ، انجام داده ، آيا محكوم به قصاص است ؟\r\nجواب : چنانچه ثابت شود قاتل اين كار را به عنوان دفاع از خود ، و از ترس اين كه مبادا مجدّداً مورد تجاوز واقع شود ، انجام داده ، نه قصاص دارد و نه ديه ؛ ولى در صورتى كه ثابت شود تصوّر او اين بوده كه آنها مهدور الدم هستند ، و حكم خدا را در مورد آنها اجرا مىكند ، قصاص ندارد ولى ديه دارد .\r\nسؤال 903 - شخصى نيمه شب وارد خانه‌اى مىشود . صاحب خانه به همراه همسرش بيرون از منزل بوده ، و چهار نفر از فرزندانش در خانه بودند . پسر 18 ساله صاحبخانه با شنيدن صدايى از خواب بيدار شده ، و به آشپزخانه رفته ، و چاقويى بر مىدارد . در تاريكى شب صداى بسته شدن در حمام را مىشنود . با حالت ترس و چاقو در دست ، به طرف حمام حركت مىكند ، وقتى به آنجا مىرسد مىبيند كسى داخل حمام پنهان شده ، و در را از داخل فشار مىدهد تا بسته شود . او نيز در را از بيرون فشار مىدهد تا آن را باز كند . ناگهان در باز مىشود و شخصى 29 ساله از داخل حمّام به قصد فرار خارج مىشود . در همين حين چاقوى پسر صاحبخانه درست به قلب وى اصابت ، و منجر به فوت او مىشود . حكم اين مسأله چيست ؟\r\nاگر خواهر قاتل با مقتول رابطه‌اى داشته ، و با دعوت وى وارد خانه شده ، و قاتل از اين امر اطّلاعى نداشته باشد ، حكم مسأله چيست ؟\r\nجواب : در صورتى كه قاتل به تصوّر اين كه فرد مزبور مهاجم است ، و براى دفاع از خويش و ديگر اعضاى خانواده او را كشته ، خون مقتول هدر است .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\nسؤال 904 - دربارهء دفاع مشروع بفرماييد :\r\nالف ) اگر شخصى ديگرى را مجروح كند يا بكشد ، و ادّعا كند كه در مقام دفاع بوده ، امّا اولياى دم مدّعى باشند از باب دفاع نبوده ، آيا قصاص و ديه ساقط است ؟\r\nجواب : در صورتى كه نتواند ادّعاى خود را با ادلّهء شرعى ثابت كند قصاص مىشود .\r\nب ) آيا فرد مىتواند در مقام دفاع از اقوام خويش يا افراد ديگر ، مهاجمى را كه به آنها تجاوز كرده به قتل برساند ؟\r\nجواب : در صورتى كه هيچ راهى براى دفع متجاوز جز قتل او نباشد اين كار جايز است ؛ ولى چنان چه بعداً نتواند اين مطلب را ثابت كند قصاص مىشود .\r\nج ) فردى به خيال اين كه ديگرى مهاجم است ، به سوى وى تيراندازى كرده ، و او را مىكشد . آيا قصاص مىشود ؟\r\nجواب : در فرض سؤال فقط ديه دارد .\r\nسؤال 905 - لطفاً به سؤالات زير پاسخ دهيد :\r\n1 - اگر فردى مورد تعرّض و تهاجم قرار گيرد ، ولى ناتوان از دفاع مشروع باشد ، و ما به كمك او برويم ، لكن با وجود اين كه جانش در خطر است كمك ما را نپذيرد ، بلكه رد كند ، وظيفهء ما چيست ؟\r\n2 - در فرض مسأله ، اگر ما جهت كمك به او درگير شده ، و باعث قتل مهاجم شويم ، چنانچه دفع خطر مهاجم ، متوقّف بر قتلش باشد ، آيا در محكمه مىتوان به دفاع مشروع استناد نمود ؟\r\n3 - در فرض مذكور ، يا در مورد تعرّض به عرض و ناموس غير ، اگر نتوان از باب دفاع مشروع وارد شد ، از باب امر به معروف و نهى از منكر تا چه ميزان امكان كمك و اقدام وجود دارد ؟ اگر منجر به قتل مهاجم شود ، با فرض اين كه دفاع متوقّف بر قتل او باشد ، چه حكمى دارد ؟\r\nجواب : توسّل به دفاع مشروع در فرض مسأله ، كه جان كسى در خطر است ، مانعى ندارد .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\nسؤال 906 - در موارد عدم جواز برخورد با جانى يا سارق ، حكم قتل جانى يا سارق توسّط مدّعى دفاع چيست ؟\r\nجواب : بايد ثابت شود كه شخص مدّعى دفاع واقعاً در مقام دفاع از خويشتن سارق را كشته ، و براى حفظ جان يا مال خود راه ديگرى نداشته است .\r\nسؤال 907 - عمليّات شهادت طلبانهء مسلمانان فلسطينى ، كه به خود موادّ انفجارى بسته و به مواضع دشمن حمله مىكنند ، از لحاظ شرعى چه حكمى دارد ؟ آيا ايرانيان نيز مىتوانند به آنجا بروند ، و اين كار را انجام دهند ؟\r\nجواب : در صورتى كه مردم فلسطين براى دفاع از خود راهى جز اين كار نداشته باشند ، جايز است . و اقدام مردم ساير كشورها به اين كار ، بدون هماهنگى با حكومتهايشان جايز نيست .\r\nسؤال 908 - هرگاه كفّار بر يكى از كشورهاى اسلامى مسلّط شوند ، و اظهار شعاير اسلامى در آن كشور مقدور نباشد ، ولى امكان هجرت به كشورى كه اظهار شعاير دينى در آن ممكن است ، وجود داشته باشد ، آيا هجرت واجب مىشود ؟\r\nجواب : احتياط واجب آن است كه هجرت كنند .\r\n\r\n","description":"","footnote":"","page_name":" 353 ","page_number":353},
  {"content":"\r\n . \r\n","description":"","footnote":"","page_name":" 354 ","page_number":354},
  {"content":"\r\n\r\n\r\nفصل چهل و پنجم : احكام حدود\r\n\r\nمقدّمات حدود :\r\n\r\nالف ) اقرار\r\nسؤال 909 - در اثبات حدّ زنا و لواط تعدّد اقرار شرط است . آيا در صورت به عنف بودن امور فوق ، نيز تعدّد اقرار شرط است ؟\r\nجواب : آرى تعدّد اقرار شرط است .\r\nسؤال 910 - آيا اقرار به جرم موجب حد ، پس از توبهء از آن جايز است ؟ آيا آثارى از نظر مجازات بر اين اقرار بار مىشود ؟\r\nجواب : اقرار اشكال دارد ، و اثرى ندارد .\r\nسؤال 911 - آيا اقرار به حقّ الناس ، مثل قتل عمد و قذف ، بر متّهم واجب است يا حرام ؟\r\nجواب : اقرار واجب نيست ، ولى بايد به شكلى حقّ الناس را ادا كند .\r\nسؤال 912 - در اثبات كلّيهء حدود ، جز حدّ محاربه و افساد فى الارض ، تعدّد اقرار شرط است . حال اگر متّهم اقرار به كمتر از حدّ نصاب كند ، آيا تعزير مىشود ؟\r\nجواب : تعزير كردن در اين صور اشكال دارد .\r\nسؤال 913 - آيا قاضى مكلّف است ، به مقر القا كند كه از اقرارش عدول كند ؟ اگر پاسخ مثبت است ، آيا در همهء حدود ، حتّى حدودى كه حقّ الناس است ( مثل حد قذف و سرقت ، ) اين وظيفه را دارد ؟\r\nجواب : قاضى مكلّف به چنين امرى نيست .\r\nسؤال 914 - هرگاه كسى اقرار به زنا كند ، سپس آن را انكار نمايد ، چنانچه حدّ وى قتل يا رجم باشد ، با انكار بعدى حدّ رجم و قتل ساقط مىشود ، در غير اين صورت ،\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nبا انكار بعد از اقرار حدّ ساقط نمىشود . آيا اين حكم اختصاص به حدّ زنا دارد ، يا در ساير حدود ( مانند حدّ لواط ) نيز جارى است ؟\r\nجواب : اين حكم در حدّ لواط و مانند آن نيز جارى است .\r\n\r\nب ) شهادت\r\nسؤال 915 - در مورد اعتبار مشاهده در شهادت بر زنا ، آيا ديدن مقدّمات ملازم كافى است ؟ يا تنها رؤيت ولوج و إدخال معتبر است ؟\r\nجواب : ديدن مقدّمات كافى نيست .\r\nسؤال 916 - آيا در اعتبار مشاهده در شهادت بر زنا ، مشاهدهء مستقيم شرط است ، يا مشاهدهء غير مستقيم نيز كافى است ؟ مثلًا اگر شهود از طريق آينه يا دوربين مدار بسته به صورت زنده و مستقيم صحنه را مشاهده كنند ، آيا شهادتشان به عنوان بيّنه شرعى حجّت است ؟\r\nجواب : از طريق آينه و دوربين مانعى ندارد .\r\n\r\nج ) بلوغ و رشد\r\nسؤال 917 - آيا همان گونه كه در صحّت معاملات علاوه بر بلوغ ، رشد را نيز لازم مىدانيد ، مىتوان « مسئوليّت كيفرى » را زمانى متوجّه كودك دانست كه علاوه بر برخوردارى از بلوغ شرعى ، داراى رشد جزايى نيز باشد ؟\r\nجواب : آرى در اين موضوعات نيز رشد كافى براى آنها لازم است .\r\nسؤال 918 - آيا اجراى مجازات‌هاى اسلامى نسبت به فرد تازه به بلوغ رسيده ( دختر 9 ساله و پسر 15 ساله ) منوط به احراز رشد عقلانى آنها مىباشد ؟\r\nجواب : آرى منوط به احراز رشد عقلانى است .\r\nسؤال 919 - با توجّه به اختيارات دولت اسلامى ، آيا مىتوان در مجازات پسر يا دختر كمتر از 18 سال تخفيف قائل شد ؟\r\nجواب : در تعزيرات تخفيف به دست حاكم شرع است ، و همچنين در مواردى\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nكه حد از طريق اقرار ثابت شود نه از طريق بيّنه ، و مجرم نادم باشد .\r\nسؤال 920 - در موادّ قانونى سنّ بلوغ دختر 9 ، و پسر 15 سال ( قمرى ) ذكر شده است . در حالى كه اين سنّ ، مبناى اجراى احكام دينى است ، نه مسائل كيفرى . با توجّه به اين كه ميزان عقل در اين سنّ كم است ، و كودكان توسّط افراد ناباب گول خورده و توان تحمّل موارد كيفرى را ندارند ، لذا سنّ واقعى را براى مرز بين كودكى و بزرگسالى جهت اجراى احكام كيفرى در مورد آنان ( كودكان ) مرقوم فرماييد .\r\nجواب : در صورتى كه رشد عقلى نسبت به اين مسائل نداشته باشند ، محكوم به كيفر نمىگردند ، و تنها تأديب مىشوند .\r\n\r\nد ) توبه\r\nسؤال 921 - هرگاه پس از احراز اتّهام زنا ، متّهمه يا متّهم مدّعى توبه باشد ، آيا تقاضاى عفو ، بايد قبل از صدور حكم باشد ، يا بعد از صدور حكم نيز چنين حقّى دارد ؟\r\nجواب : در صورتى كه بعد از صدور حكم ، ادّعاى توبه كند و ثابت نشود ، حدّ ساقط نمىشود ، ولى اگر بتواند توبهء قبل از دستگيرى را اثبات كند ، حدّ ساقط مىشود .\r\nسؤال 922 - با توجّه به نظر مشهور فقهاى اماميّه ، مبنى بر اين كه : « اگر كافر ذمّى بعد از ارتكاب زنا با زن مسلمان اسلام آورد ، حد از او ساقط نمىشود . » لطفاً بفرماييد :\r\nآيا بر اساس اين نظر ، توبهء وى بعد از پذيرش اسلام ، مىتواند مسقط حد باشد ، يا حاكم شرع مجاز به عفو وى مىباشد ؟\r\nجواب : در صورتى كه گناه او از طريق اقرار ثابت شده باشد ، حاكم شرع مىتواند بعد از توبه او را عفو كند .\r\nسؤال 923 - فقهاى ما در بسيارى از حدود ، مثل حدّ زنا ، لواط و مساحقه ، فرموده‌اند : « در صورتى كه جرم با اقرار ثابت شده ، و اقراركننده پس از اقرار توبه\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nنمايد ، امام ( حاكم ، ولىّ امر ) مخيّر بين عفو و اجراى حدّ است . » و در قانون مجازات اسلامى آمده : « دادگاه مىتواند از ولىّ امر تقاضاى عفو نمايد . » در اين رابطه سؤالات ذيل مطرح است :\r\n1 - با توجّه به اين كه قاضى پرونده معمولًا غير مجتهد بوده ، و بر اساس قوانين مدوّن حكم مىنمايد ، آيا در چنين مواردى بايد بعد از اثبات جرم و قبل از صدور حكم ، تقاضاى عفو نمايد ؟ ( زيرا عدّه‌اى معتقدند كه در صورت انشاى حكم ، جاى درنگ نيست و حدّ بايد جارى گردد . ) يا مىتواند انشاى حكم نمايد ، و سپس بنا به تقاضاى محكوم و با توجّه به شرايط وى تقاضاى عفو كند ؟\r\nجواب : تفاوتى بين انشاى حكم و عدم انشاى حكم نيست .\r\n2 - در فرض سؤال ، آيا تفاوتى بين توبهء قبل از صدور حكم و بعد از صدور حكم وجود دارد ؟ قلمرو زمانى توبه تا كجاست ؟ با توجّه به اين كه مطابق بعضى از روايات ، تا وقتى نفس به گلوگاه برسد ( مرگ انسان نزديك شود ، ) توبه قبول مىشود ، آيا اينجا نيز چنين است ؟ و حتّى هنگام اجراى حكم نيز اگر توبه كند ، حاكم اختيار عفو خواهد داشت ؟\r\nجواب : تفاوتى نمىكند .\r\n3 - آيا بين اقرار شخص از روى ندامت و براى تطهير از گناه ، با اعترافى كه در پى بازجويىها به عمل مىآيد ، و شخص چاره‌اى جز اقرار و اعتراف ندارد ، از اين حيث تفاوتى وجود دارد ؟ و آيا اقرار نوع اوّل ، كه ظاهر در ندامت است ، كفايت از توبه مىكند ، يا اين كه تصريح به توبه شرط جواز عفو است ؟\r\nجواب : توبه در هر صورت مجوّز عفو است .\r\n4 - با توجّه به اين كه شخص محدود مجازاتهاى تبعى ( احكامى چون محروميّت از بعضى مناصب ، از قبيل منصب قضاوت ، جمعه و جماعت و مانند آن ) نيز دارد ، اگر مستوجب حدّ به جهاتى مشمول عفو قرار گيرد ، آيا احكام و مجازاتهاى تبعى نيز برداشته مىشود ، يا آنها در ارتباط با ارتكاب جرم بوده و ثابت است ؟ در اين رابطه بين تائب و غير تائب تفاوتى هست ؟\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nجواب : مناصبى كه مشروط به عدالت است ، در صورت توبه و بازگشت ملكهء عدالت ، قابل بازگشت است .\r\nسؤال 924 - در قانون مجازات اسلامى آمده كه : « اگر زانى ، يا زانيه قبل از اداى شهادت شهود توبه نمايد ، حدّ بر وى جارى نمىشود . » آيا اين تخفيف شامل زناى به عنف نيز مىشود ؟\r\nجواب : حدّ ، كه حقّ اللَّه است ، با توبهء قبل از دستگيرى ساقط مىشود ؛ ولى حقّ النّاس ، مانند پرداختن مهر المثل ، در مقابل تجاوز به عنف با توبه ساقط نمىشود .\r\nسؤال 925 - هرگاه متّهم به زنا ، در تمام مراحل تحقيقات ، حتّى نزد وكيل ، اقرار و اعتراف نموده و ادّعاى توبه كند ، و از مقام معظّم رهبرى تقاضاى عفو كرده ، و قاضى مربوطه نيز تقاضاى عفو ايشان را اعلام نمايد . آيا در اين صورت مجاز است صدور رأى را تا حصول جواب به تأخير اندازد ؟\r\nجواب : در صورت ثبوت جرم ، قاضى مىتواند منتظر عفو بماند .\r\nسؤال 926 - آيا توبهء مجرم در جرايم تعزيرى قبل از دستگيرى و تسلّط بر او ( بر فرض احراز ) موجب سقوط تعزير مىشود ، يا اين حكم اختصاص به حدود دارد ؟\r\nو بر فرض سقوط تعزير ، آيا حاكم مىتواند مجرم را در جايى كه عمل ارتكابى موجب اخلال در نظم شده ، يا بيم تجرّى ديگران در بين باشد ، يا خوف وسيعى ايجاد شده ، به منظور بازدارندگى و دفاع از حقوق عمومى مجازات نمايد ؟\r\nچنانچه پاسخ اخير مثبت باشد ، اين مطلب به ذهن مىآيد : « همانطور كه حدّ محاربه ، و لو مستلزم عوارض منفى مذكور باشد ، با توبهء مرتكبان  « قَبْلِ أَنْ تَقْدِرُوا عَلَيْهِمْ »  ساقط مىشود ، پس مجازاتهاى دون الحدّ نيز به طريق اولى ساقط مىشود . » آيا اين مطلب صحيح است ، يا قياس مع الفارق است ؟ همان گونه كه سقوط حدّ الهى موجب سقوط حقّ عمومى نيست . بدين معنى كه چون مردم ناگزيرند براى تنظيم و تنسيق امور خود ، نواهى و اوامرى را ( غير از حرام و واجب خداوندى ) بين خود مقرّر نموده و براى آن ضمانت اجرا تعيين نمايند ، لذا پذيرفته نيست كه اخلال كنندگان در نظم ، و در واقع اخلال كنندگان نسبت به حقوق عمومى ، به واسطهء\r\n\r\n","description":"","footnote":"","page_name":" 359 ","page_number":359},
  {"content":"\r\n\r\nسقوط حقّ اللَّه از كيفر نقض مقرّرات اجتماعى رهايى يابند ؛ مگر آن كه متولّى اين حق ( حاكم ) به نمايندگى از مردم گذشت نمايد . نظر حضرت عالى چيست ؟\r\nجواب : تعزيرات نيز با توبهء قبل از دستگيرى ساقط مىشود ؛ ولى مشروط بر آن است كه آثار توبه در عمل او مشاهده شود ، و با توجّه به اين شرط ، بسيارى از توبه‌كنندگان ، كه عمل آنها ندامت آنها را نشان نمىدهد ، مشمول اين قانون نخواهند شد . و مشكل اجتماعى مسأله را مىتوان از اين طريق حل كرد ، و عناوين ثانويّه ، مانند اخلال در نظم عمومى ، به تنهايى نمىتواند مجوّز تعزير گردد .\r\n\r\nه ) اجراى حد در ملأ عام\r\nسؤال 927 - با توجّه به آيهء شريفه‌ى  « . . . وَ لْيَشْهَدْ عَذابَهُما طائِفَةٌ مِنَ الْمُؤْمِنِينَ » :  لطفاً به سؤالات زير در مورد حدّ تازيانه پاسخ فرماييد :\r\nالف ) منظور از « طائفه » چيست ؟ آيا حضور چند نفر در يك محيط بسته كفايت مىكند ، يا بايد در ملأ عام باشد ؟\r\nجواب : لازم نيست در ملأ عام باشد ، ولى در مواردى كه تودهء مردم از وقوع جرم با خبر شده باشند ، و اجراى مجازات در ملأ عام اثر مطلوبى داشته باشد ، اولى آن است كه در ملأ عام صورت گيرد .\r\nب ) « مؤمنين » چه كسانى هستند ؟ ايمان به معناى خاص ، يا به معناى عام ؟\r\nجواب : منظور ايمان به معناى عام است .\r\nج ) آيا رعايت شروط فوق الذّكر شرعاً واجب است ؟ يا مستحب مىباشد ؟\r\nجواب : حضور جمعى از مؤمنين الزامى است .\r\nد ) آيا حكم آيهء شريفهء مذكور ، به شلّاق تعزيرى نيز سرايت مىكند ؟\r\nجواب : در مورد شلاق تعزيرى حكم به وجوب حضور طائفه مشكل است ؛ ولى جواز آن در صورتى كه براى تنبيه مردم مفيد باشد ، بىاشكال است .\r\n\r\n","description":"","footnote":"","page_name":" 360 ","page_number":360},
  {"content":"\r\n\r\n\r\nو ) چگونگى كشف جرم\r\nسؤال 928 - همان گونه كه از اخبار و احاديث معصومين عليهم السلام استفاده مىشود شارع مقدّس در روابط نامشروع بنابر افشا و رسوايى زن و مرد ندارد . لذا طريقهء اثبات اعمال منافى عفّت را چهار بار اقرار ، يا شهادت چهار شاهد عادل قرار داده است ؛ به همين جهت برخى از محاكم در اين گونه جرائم بنا بر تفتيش و اثبات جرم ندارند . وظيفهء محاكم هنگامى كه پاى شاكى خصوصى در ميان است چيست ؟ آيا در اين گونه موارد بر قاضى واجب است به علم خود عمل كند ، يا مىتواند به علم خود عمل كند ؟\r\nجواب : شاكى حقّ شكايت دارد ، و چنانچه بتواند ادّعاى خود را با دليل شرعى اثبات نمايد ، حاكم بايد طبق موازين شرع مقدّس به وظيفهء خود عمل كند ، و قاضى در اين گونه موارد تحقيقات لازم را جهت احقاق حقّ شاكى انجام مىدهد ، و چنانچه از مقدّمات حسّى ، يا قريب به حسّ ، براى او علم حاصل شود ، علم او حجّت است .\r\n\r\nز ) تغيير نوع مجازات\r\nسؤال 929 - با توجّه به تبليغات شديد رسانه‌هاى خارجى عليه حكومت اسلامى و دين مبين اسلام ، اگر اجراى بعضى از حدود موجب وهن اسلام گردد ، لطفاً بفرماييد :\r\nاوّلًا : آيا مىتوان از اجراى آن صرف نظر كرد ؟\r\nثانياً : در صورت جواز ، تشخيص موهن بودن به عهدهء چه فرد يا افرادى خواهد بود ؟\r\nو ثالثاً : چه مجازاتى جانشين حدّ اجرا نشده خواهد شد ؟\r\nجواب : در فرض مسأله ، مىتوان آن را به صورتى كه اين اثر را نداشته باشد انجام داد ، و تشخيص آن با حاكم شرع و مراجع تقليد است ؛ ولى نبايد در برابر هر شعارى از سوى مخالفين تسليم شد .\r\nسؤال 930 - در مواردى كه شارع مقدّس شيوه يا ابزار خاصّى را در اجراى مجازات در نظر گرفته ؛ مانند رجم ، يا كشتن با شمشير ، لطفاً بفرماييد :\r\n\r\n","description":"","footnote":"","page_name":" 361 ","page_number":361},
  {"content":"\r\n\r\n1 - آيا شيوه يا ابزار ياد شده موضوعيّت دارد ؟ به عبارت ديگر ، آيا در اين گونه موارد هدف شارع مقدّس فقط از بين بردن مجرم است ، و لو با استفاده از ابزار نوين باشد ، يا انجام اين كار به شيوه يا ابزار منصوص ضرورت دارد ؟\r\n2 - در صورت موضوعيّت داشتن ، چنانچه اجراى رجم يا مجازاتهايى نظير مجازات لواط با شيوه‌هاى منصوص ، در شرايطى خاصّ به مصلحت اسلام و نظام مقدّس اسلامى نباشد ( مثلًا موجب وهن اسلام و مسلمين گردد ، يا چهرهء خشنى از اسلام يا نظام اسلامى نشان دهد . ) آيا مىتوان ضمن اجراى اصل حكم ، شيوهء اجراى آن را تغيير داد ؟\r\nجواب : ظاهر ادلّه موضوعيّت است ؛ ولى با عناوين ثانويّه مىتوان آن را تغيير داد ، و در بسيارى از شرايط در عصر و زمان ما انتخاب شيوهء رجم يا حدّ لواط مشكل دارد .\r\n\r\nاقسام حدود\r\n\r\n1 - حدّ زنا\r\nسؤال 931 - در مادّهء 63 قانون مجازات اسلامى چنين آمده است : « زنا عبارتست از جماع مرد با زنى كه بر او ذاتاً حرام است . » بعضاً از اين جمله چنين استفاده مىشود :\r\n« چنانچه مرد و زنى حرمت ذاتى در عمل زناشويى آنها نباشد ، اين زناشويى حرمت ندارد ، و وقتى كه حرمت نداشته باشد ، رجم و جلد شامل آنها نخواهد شد . » و در مادّهء 66 همان قانون ، چنين مىخوانيم : « هرگاه مرد و زنى كه با هم جماع نموده‌اند ، ادّعاى اشتباه و ناآگاهى كنند ، در صورتى كه احتمال صدق مدّعى داده شود ، ادّعاى مذكور ، بدون سوگند پذيرفته مىشود ، و حدّ ساقط مىگردد . » مفهوم مخالف جملات اخير چنين مىشود : « در صورتى كه احتمال صدق مدّعى داده نشود ، مدّعى مىتواند با اتيان سوگند ، مبنى بر اين كه دچار اشتباه و ناآگاهى شده ، خود را از اجراى حدّ نجات دهد . » آيا منظور از كلمات « اشتباه و ناآگاهى » كه در مادّهء اخير الذّكر آمده ، اعمّ از اشتباه موضوعى و حكمى است ، يا فقط اشتباه موضوعى منظور است ؟ لطفاً بقيّهء موادّ مذكور را نيز توضيح دهيد :\r\n\r\n","description":"","footnote":"","page_name":" 362 ","page_number":362},
  {"content":"\r\n\r\nجواب : منظور از جملهء « ذاتاً حرام است » خارج نمودن موردى است كه بالعرض حرام شده است . مثلًا زن در حال حيض ، يا ماه مبارك رمضان بر شوهرش حرام است كه اين حرمت ذاتى نيست ، و لذا جماع آنها ، زنا محسوب نمىشود ؛ امّا اگر با هم عقد زوجيّت نخوانده باشند ، ذاتاً حرام است . و امّا منظور از جملهء « بدون شاهد و سوگند . . . » اين است كه ادّعاى اشتباه كافى است ، و لازم نيست او را وادار به سوگند كند ، و اگر احتمال صدق وجود ندارد ، سوگند بىفايده است . ادّعاى ( اشتباه و ناآگاهى ) نيز خواه در جهت حكم باشد يا موضوع ، يكسان است .\r\n\r\nزناى محصنه\r\nسؤال 932 - زنى با داشتن همسر دائمى و شرعى ، و تمامى شرايط يك زندگى سالم و آبرومند ، و حقّ همخوابى با شوهر دائمى و رسمى خود ، مرتكب عمل شنيع زنا مىگردد ، كه اين عمل با چهار بار اقرار نزد قاضى دادگاه ، و گواهى سازمان پزشكى قانونى به اثبات مىرسد . در حالى كه شوهر اين زن فقط يك شب ( يعنى كمتر از 24 ساعت ) از همسر خود دور بوده ، و شب قبل از سفر همخوابى داشته‌اند . حكم اين مسأله چيست ؟\r\nجواب : در صورتى كه يك شب دور بوده ، اجراى حدّ زناى محصنه دربارهء او مشكل است .\r\nسؤال 933 - دخترى به عقد مرد نابينايى در مىآيد ، و مدّتى ( حدود 45 روز ) پس از عروسى و زندگى مشترك و تمكين از زوج ، او را ترك مىكند ، دختر ادّعا مىنمايد كه آن مرد او را فريب داده ، و برادرش را ، كه از نعمت بينايى كامل بهره‌مند است ، در زمان عقد به عنوان زوج معرّفى كرده است ! و تقاضاهاى متعدّدى تحت عنوان فسخ نكاح و طلاق به دادگاههاى عمومى كشور تقديم داشته كه در يكى از پرونده‌ها ، ادّعاى وى ( فريب ) مورد رسيدگى قرار گرفته و دادگاه حكم به ردّ دعواى وى و وجود علقهء صحيح و شرعى زوجيّت دائم بين نامبردگان صادر كرده است ، و تقاضاى طلاق\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nوى نيز به دليل امتناع زوج ، و ايرادهاى شكلى رد شده است . زوجه پس از انقضاى حدود چهار سال با مرد ديگرى ازدواج كرده ، و مرتكب زنا شده است . زانى نيز متأهّل و شرايط احصان را دارا بوده ، و طبق تحقيقات انجام شده ، از وضعيّت زن ( زانيه ) آگاه بوده است . آيا مشارٌ اليها به لحاظ غير محصنه بودن ( دورى چهارساله از زوج البتّه به اختيار خود ) مشمول حدّ زناى غير محصنه است ؟ آيا مرد با توجّه به وضعيّت فوق الذّكر مشمول حدّ رجم است ، يا به لحاظ شبهه ، حدّ رجم از او درء مىشود ؟ و در صورت اخير ، آيا حدّ جلد ، يا تعزير در مورد وى جارى مىگردد ؟\r\nجواب : در فرض مسأله زن به خاطر همان جدايى از شوهرش مشمول احكام محصنه نيست ، و همچنين مرد ، با توجّه به اين كه متمسّك به عقد ازدواج شده ، و اين خود يكى از دلايل شبهه مىباشد ، او هم مشمول حكم محصن نيست ، ولى هر دو به خاطر تقصير در سؤال از حكم مسأله ، و ارتكاب كار خلاف ، مستحقّ تعزيرند .\r\nسؤال 934 - آيا زانى در موارد ذيل مستوجب رجم است ؟\r\n1 - به قصد فرار از تحقّق احصان ، به مسافرت رفته و مرتكب زنا شده است .\r\n2 - در شرايطى مرتكب زنا شده كه همسر وى - زن يا شوهر - به علّت بيمارى ، آمادگى جماع نداشته ، گرچه ساير استمتاعات ممكن بوده است .\r\n3 - زنا وقتى محقّق شده كه به علّت اختلافات خانوادگى ، يا انزجار همسر از او ، جماع با وى ممكن نبوده است .\r\n4 - ارتكاب زنا به هنگام روزه‌دارى همسر بوده است .\r\n5 - زن در ايّام عدّهء طلاق رجعى مرتكب زنا شده است . ( با عنايت به اين كه حقّ رجوع ندارد . )\r\n6 - مرد در ايّام حيض يا نفاس همسرش مرتكب زنا شده است .\r\nجواب : در هيچ يك از صور بالا زناى محصنه ثابت نيست ، مگر در مورد روزه ؛ زيرا مقدار ممنوعيّت روزه ضرر به احصان نمىزند ، هر چند مشهور در ميان فقها اين است كه در عدهء رجعيّه از ناحيهء مرد و زن ، زناى محصنه محسوب\r\n\r\n","description":"","footnote":"","page_name":" 364 ","page_number":364},
  {"content":"\r\n\r\nمىشود ؛ ولى دليل آنها قانع‌كننده نيست .\r\nسؤال 935 - شخصى به خاطر ارتكاب عمل شنيع زنا با دختر كوچكى ، محكوم به رجم شده ، و مستند حكم قاضى اقرار خود شخص بوده كه در مراحل مختلف دادرسى حاصل شده ، و موجب علم قاضى شده است . مجرم به هنگام اجراى حكم ، از گودال فرار مىكند . با توجّه به اين كه مستندِ حكم هم اقرار خود شخص و هم علم قاضى ( احتمالًا ناشى از اقرار محكوم ) بوده ، آيا شخص محكوم دوباره به گودال برگردانده مىشود ، يا حكم اجرا شده تلقّى مىشود ؟\r\nجواب : اگر مستند تنها اقرار باشد ، محكوم را بازنمىگردانند ، و اگر مستند علم قاضى باشد ( از هر طريقى حاصل شود ) بازگرداندن بعيد نيست ، ولى چون مسأله از مصاديق تدرء الحدود بالشبهات است ، احتياط واجب ترك آن است .\r\n\r\nتداخل حدّ و تعزير\r\nسؤال 936 - هرگاه شخصى متّهم به زناى غير محصن باشد ، و در مرحلهء سوّم و چهارم از اقرار خود عدول كند ، و حكم تعزير در مورد ايشان منظور شود ، و همزمان در شعبهء ديگرى به همان اتّهام محكوم گردد ، حكم شرعى مسأله چيست ؟\r\nجواب : اگر در مورد دوّم ، حكم حدّ بر او ثابت شده ، تعزير ساقط مىشود .\r\n\r\nحكم زناى با محارم\r\nسؤال 937 - اگر شخصى نعوذ باللَّه با محارم خود ( مثلًا زن پدرش ) ، با علم به اين كه زنا در اسلام حرام است آميزش كند ، ولى علم به حرمت شديد زناى با محارم ، و حكم آن ( اعدام ) نداشته باشد . با توجّه به اين مطلب ، اگر چهار بار اقرار كند ، آيا حكم آن همان اعدام است ؟\r\nجواب : آرى ، حكم او اعدام است .\r\nسؤال 938 - خانمى همراه دختر 20 ساله‌اش ، و به طرفيّت شوهرش ، كه اكنون زندانى است ، جهت دفاع از خود به اين جانب وكالت داده است . شوهر وى ، كه فردى\r\n\r\n","description":"","footnote":"","page_name":" 365 ","page_number":365},
  {"content":"\r\n\r\nپرخاشگر و در محيط خانه ديكتاتور و حاكم بىچون و چرا بوده ، نعوذ باللَّه حدود 8 سال با دختر خود همبستر مىشده ، كه حاصل آن دخترك بىگناهى است كه از اين ارتباط نامشروع متولّد شده ، و اكنون 7 ساله مىباشد ! ! لطفاً حكم شرع را در مورد پدر و دختر ، كه تحت زور و فشار پدر در قبال خواسته‌هاى نامشروع وى تمكين نموده ، و نيز وضعيّت شرعى و حقوقى فرزند ياد شده بيان فرماييد .\r\nجواب : چنانچه كار پدر ثابت شود ، حكم او سه بار اعدام است ؛ از جهت زناى با محارم ، و از جهت زناى به عنف ، و زناى محصنه . و دختر اگر تحت فشار بوده حدّ ندارد ، ولى اگر زن نتواند اين مطلب را اثبات كند ، شوهر مىتواند تقاضاى حدّ قذف كند . فرزند مزبور از طرف پدر ، نامشروع است و إرث نمىبرد ؛ امّا نفقه و هزينه‌اش بر دوش اوست .\r\n\r\nحكم زناى به عنف\r\nسؤال 939 - طبق بند دِ مادّهء 82 قانون مجازات اسلامى ، زناى به عنف موجب قتل زانى مىباشد . از طرفى مستحضريد كه ميان اكراه و اجبار تفاوت وجود دارد ؛ زيرا اكراه زمانى محقّق مىشود كه شخص مكرَه ارادهء انجام فعل دارد ، ولى رضايت به انجام آن ندارد . ولى در اجبار ، شخص ارادهء انجام فعل را نيز ندارد . مستدعى است دربارهء اكراه در زنا بفرماييد :\r\nالف ) آيا زنا با شخصى كه در حالت مستى ، يا خواب آلودگى ، يا بىهوشى ، يا معتقد به حليّت است ، مصداق اكراه مىباشد ، تا زانى محكوم به قتل گردد ؟\r\nب ) آيا ميان صورتى كه زانى ، زانيه را براى ارتكاب زنا ، مست يا بىهوش نموده ، و حالتى كه زانى نقشى در مستى يا بىهوشى زانيه نداشته تفاوتى هست ؟\r\nج ) آيا مراد از عنف ، اظهار نارضايتى است ، يا منظور صرف نبودن رضايت است ؟\r\nجواب الف تا ج : در صورتى كه زن حاضر به زنا نبوده ، ولى مرد در حال مستى يا بيهوشى يا خواب به او تجاوز كرده ، زناى به عنف محسوب مىشود ، و حكم اعدام دارد . و در اين مسأله فرقى بين اقدام زانى و عدم اقدام او در مست\r\n\r\n","description":"","footnote":"","page_name":" 366 ","page_number":366},
  {"content":"\r\n\r\nشدن ، يا بيهوش شدن زن ، و امثال آن نيست . تعبير به زناى عنف در روايات وارد نشده ، بلكه تعبير به غصب وارد شده كه بر تمام اين موارد صادق است .\r\nسؤال 940 - آيا محصن بودن زانى در زناى به عنف ، تأثيرى در نوع مجازات دارد ؟\r\nجواب : در هر صورت حكم او اعدام است .\r\nسؤال 941 - لطفاً در مورد زناى به عنف با دختر باكره به سؤالات زير پاسخ دهيد :\r\n1 - آيا زناى به عنف با دختر غير بالغهء باكره ، موجب ضمان مهر المثل مىشود ؟\r\nجواب : آرى موجب ضمان مهر المثل مىشود .\r\n2 - در صورت بلوغ دختر در دو فرض فوق ، حكم چيست ؟\r\nجواب : از اين جهت فرقى بين اين دو نيست .\r\n3 - چنانچه شخصى با وعدهء دروغين ازدواج ، با دختر باكره‌اى زنا كند ، با توجّه به مُكرَه نبودن دختر ، آيا زانى ضامن مهر المثل است ؟\r\nجواب : ضامن مهر المثل نيست ؛ ولى علاوه بر حدّ ، براى فريب زن تعزير هم دارد . و حاكم شرع مىتواند به او پيشنهاد كند كه اگر با آن دختر ازدواج كند تعزير او را مىبخشد ، و الّا تعزير شديدى دربارهء او جارى خواهد شد .\r\nسؤال 942 - در صورتى كه پزشك يا فرد ديگرى هنگام بىهوشى بيمار براى عمل جرّاحى ، با وى زنا كند . آيا زناى به عنف محسوب مىشود ؟\r\nجواب : آرى زناى به عنف است .\r\nسؤال 943 - اگر در بيمارستانى ، پزشك يا روانشناس ، يا فرد ديگرى با دختران جوانى كه مشاعرشان كامل نيست ، يا دچار اختلال روانى هستند مرتكب زنا شود ، آيا زناى به عنف است ؟\r\nجواب : زناى به عنف محسوب نمىشود .\r\n\r\nحكم زناى غير مسلمان\r\nسؤال 944 - اگر زن و مردى ، هر دو غير مسلمان ، در مملكت اسلامى مرتكب عمل زنا شوند ، و از حرمت آن در شريعت اسلام نيز آگاه باشند . در صورت اثبات جرم از\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nطُرق شرعى و قانونى ، حكم آن چيست ؟\r\nجواب : قاضى مىتواند آنها را طبق قانون اسلام ، يا قانون خودشان مجازات كند .\r\nسؤال 945 - اگر مرد غير مسلمانى با زن مسلمانى زنا كرده ، و شرايط اجراى حد نيز فراهم باشد ، لكن زانى مدّعى باشد كه مسلمان شده است . حكم قضيّه و مجازات نامبرده در دو فرض زير چه مىشود ؟\r\nالف ) بعد از اثبات جرم مسلمان شده باشد ؟\r\nب ) قبل از اثبات جرم مسلمان شده باشد ؟\r\nجواب : هرگاه قبل از دستگير شدن مسلمان شود حد ساقط مىشود ؛ و اگر بعد از دستگيرى و قيام بيّنه اسلام آورد حد ساقط نمىشود و حدّ او قتل است ؛ مگر اين كه عناوين ثانويه در اين گونه موارد مانع شود .\r\n\r\nتبعيد\r\nسؤال 946 - مرد متأهّلى قبل از دخول به زوجه‌اش مرتكب زنا شده ، و به حدّ جلد و تراشيدن سر و تبعيد به مدّت يك سال محكوم گرديده است . واژهء تبعيد سؤالات متعدّدى را به ذهن انسان متبادر مىسازد . لطفاً به بخشى از اين سؤالات پاسخ دهيد :\r\n1 - چنانچه تبعيد موجب فساد و انحراف بيشتر مجرم شود ، بازهم مىتوان وى را تبعيد كرد ؟\r\nجواب : در چنين فرضى تبعيد جايز نيست .\r\n2 - محكوم عليه از چه مكانى تبعيد خواهد شد ؟ محلّ اقامت ، محلّ ارتكاب جرم ، يا محلّ اجراى حكم ؟\r\nجواب : احتياط آن است كه او را به جايى تبعيد كنند كه نه وطنش باشد ، و نه محلّ تازيانه خوردنش .\r\n3 - فاصلهء تبعيدگاه تا محلّ تبعيد چقدر بايد باشد ؟\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nجواب : لازم است به مقدارى باشد كه عرفاً تبعيد صدق كند ، و به آسانى نتواند به محلّ وطن برگردد .\r\n4 - اگر بدون اذن تبعيدگاه را ترك كند ، چه واكنشى عليه او بايد اجرا گردد ؟\r\nجواب : بايد او را به محلّ تبعيدگاه برگردانند ، و حاكم شرع مىتواند او را تعزير كند .\r\n5 - اگر مجدّداً در تبعيدگاه مرتكب چنان عملى گردد ، آيا از آنجا نيز تبعيد خواهد شد ؟\r\nجواب : چنانچه در آنجا حدّ بر او جارى شود ، از آنجا نيز تبعيد مىشود .\r\n\r\n2 - حدّ مساحقه\r\nسؤال 947 - كيفيّت اجراى حدّ مساحقه از حيث نحوهء اجراى شلّاق ، مثل داشتن لباس متعارف و نداشتن آن ، و شدّت و ضعف زدن شلّاق و مانند آن ، چگونه است ؟\r\nجواب : مانند حدّ زنا ، زن نشسته و با لباس بايد باشد .\r\n\r\n3 - حدّ لواط\r\nسؤال 948 - شخصى به جرم لواط ايقابى با طفلى خردسال ، به حدّ قتل محكوم ، و حكم صادره نيز در ديوان محترم عالى كشور تنفيذ گرديده است . نظر به اين كه اجراى حكم صادره به طريق قتل با شمشير ، آتش زدن ، پرت كردن از جاى بلند ، يا خراب كردن ديوار بر روى محكوم عليه ، ممكن است مورد بهره‌بردارى سوء دشمنان اسلام ، و تبليغات عليه نظام مقدّس اسلامى گردد ، آيا اجراى حكم مذكور به طريق دار زدن ، يا قتل با گلوله ، امكان‌پذير است ؟\r\nجواب : در فرض مسأله ، كه محذورات مهمّى بر اجراى حدّ به نحوى كه ذكر كرده‌ايد ، مترتّب مىشود ، مىتوان اعدام را به شكل ديگرى مانند دار زدن و قتل با گلوله انجام داد .\r\n\r\n","description":"","footnote":"","page_name":" 369 ","page_number":369},
  {"content":"\r\n\r\n\r\n4 - حدّ قوّادى\r\nسؤال 949 - آيا وحدت قصد بين قوّاد و طرفين براى زنا يا لواط لازم است ؟\r\nجواب : اگر منظور از سؤال اين است كه قوّاد مثلًا قصد واسطگى در زنا دارد ، ولى طرفين قصد ازدواج موقّت دارند ، در چنين مواردى عنوان قوّاد صادق نيست .\r\nسؤال 950 - اگر پس از اين كه واسطه ، طرفين را به يكديگر مرتبط نمود ، يكى از آنها پشيمان شد ، امّا - العياذ باللَّه - عمل زنا يا لواط به عنف صورت گرفت ، آيا قوّادى محقّق شده است ؟\r\nجواب : مورد از موارد شبهه است كه درء حد مىشود .\r\nسؤال 951 - اگر فردى دو يا چند نفر را براى روابط نامشروع ، در حدّ تقبيل و مضاجعه و مانند آن ، جمع نمايد ، ولى وضع به طورى باشد كه نوعاً و معمولًا نتيجه كار او زنا يا لواط مىشود ، آيا قوّادى محقّق مىشود ؟\r\nجواب : آرى قوّادى صدق مىكند .\r\n\r\n5 - حدّ قذف\r\nسؤال 952 - اگر پدرى فرزند نامشروع خويش را قذف كند ، آيا حدّ قذف بر او جارى مىشود ؟\r\nجواب : حدّ قذف ندارد .\r\n\r\n6 - حدّ شرب خمر\r\nسؤال 953 - با توجّه به اين كه حدّ شرب خمر بر مردان بايد بر بدن بدون ساتر ( غير از ساتر عورت ) انجام گيرد ، لطفاً بفرماييد :\r\nالف ) در صورتى كه مجرى حكم ، حد جلد را از روى لباس زده باشد ، آيا چنين حدّى مسقط حدّ شرب خمر مىباشد ، يا بايد دوباره مجازات به شكل صحيح اجرا شود ؟\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nب ) در صورت مثبت بودن پاسخ ، حكم اجراى اوّليه چه مىشود ؟ آيا مأمور اجراى حكم نسبت به آن قصاص مىشود ، يا حكم ديگرى دارد ؟\r\nج ) در صورتى كه قاضى تصريح كرده باشد كه بايد تازيانه بدون ساتر ( غير از ساتر عورت ) زده شود ، اگر احراز شود كه مأمورين اجرا ، عمداً يا به جهت اهمال و سهل انگارى ، اين گونه حكم را اجرا كرده‌اند ، آيا مىتوان آنان را تعزير نمود ؟\r\nد ) چنان چه امور فوق احراز نشود ، يا مشخّص شود كه اين عمل از روى غفلت و قصور انجام گرفته ، چه حكمى متوجّه آنان خواهد شد ؟\r\nجواب الف تا د : احتياط واجب آن است كه افراد را مطلقاً برهنه نكنند ؛ البتّه نبايد پوشش آنها به قدرى كلفت باشد كه تأثير شلّاق را از بين ببرد .\r\nسؤال 954 - با توجّه به اين كه در برخى از روايات آمده كه : « شدّت تازيانه در حدّ شرب خمر ، شديدتر از حدّ قذف است . » و در برخى ديگر از روايات آمده كه « تازيانه‌هاى حدّ قذف معمولى زده مىشود . » لطفاً بفرماييد كه شدّت تازيانه‌ها در حدّ شرب خمر چگونه بايد باشد ؟ آيا همانند حدّ زنا بايد اشدّ ضرب باشد ، يا از نظر شدّت بين حدّ زنا و حدّ قذف مىباشد ؟\r\nجواب : در حدّ شرب خمر بايد شدّت ضرب در حدّ متوسط باشد .\r\nسؤال 955 - در هنگام اجراى حدّ شرب خمر بر مرد ، در بسيارى از موارد محدود پس از چند ضربه خود را روى زمين مىاندازد ، يا قادر بر ايستادن نيست ، و بر زمين مىافتد ، آيا مىتوان باقيماندهء تازيانه‌ها را در حال خوابيده بودنِ وى جارى كرد ، يا بايد به وسيله‌اى وى را سر پا نگهداشت ( مانند بستن وى بر ستون و مانند آن ) و حد را در حال ايستاده بر او جارى كرد ؟\r\nجواب : اجراى حد در حالى كه خوابيده باشد جايز نيست .\r\nسؤال 956 - در فرض سؤال فوق ، چنانچه سر پا نگهداشتن وى به شكل متعارف ممكن نباشد ، رعايت امرى نزديك به آن مانند نيمه ايستاده نگهداشتن ، يا انداختن وى بر روى نرده ، يا مبل و مانند آن ، از حيث لزوم يا جواز ، چگونه است ؟\r\nجواب : در صورتى كه به قسمتى از پاها و رانها و مانند آن ، كه حالت ايستاده دارد ، بزنند اشكالى ندارد .\r\n\r\n","description":"","footnote":"","page_name":" 371 ","page_number":371},
  {"content":"\r\n\r\n\r\n7 - حدّ سرقت\r\nاحكام حرز\r\nسؤال 957 - مراد از هتك حرز در سرقت مستوجب حد ، چيست ؟ آيا هتك حرز بايد همراه با إعمال فشار فيزيكى و شكستن حرز باشد ، يا خارج كردن مال از حرز بدون اذن و اطّلاع مالك ( و لو با كليد ) هتك حرز تلقّى مىگردد ؟\r\nجواب : اين مورد و مانند آن نيز مصداق هتك حرز است .\r\nسؤال 958 - هرگاه خزانه‌دار مؤسّسه‌اى مالى ، دَرِ خزانه را باز نمايد تا شخصى موجودى صندوق را بازبينى نمايد ، و آن شخص مبادرت به سرقت وجوه داخل صندوق كند . در صورت عدم علم خزانه‌دار به قصد سرقت ، آيا هتك حرز محقّق شده است ؟\r\nجواب : هتك حرز محسوب نمىشود .\r\nسؤال 959 - اگر مالى دو حرز داشته باشد ، و سارق آن را از يكى خارج و در حرز دوّم دستگير شود ، آيا در چنين موردى حدّ سرقت جارى مىگردد ؟ مثلًا اموالى را كه در گاوصندوق منزل است ، از گاوصندوق خارج كند ، ولى در حياط منزل دستگير شود ، آيا ربودن از حرز صدق مىكند ؟\r\nجواب : در صورتى كه در خانه باشد حرز محسوب مىشود ، و سارق هنوز از حرز خارج نشده و حد ندارد .\r\nسؤال 960 - اگر سارق پيش از بيرون آوردن مال از حرز دستگير شود ، آيا قابل تعزير است ؟\r\nجواب : تعزير دارد .\r\nسؤال 961 - در فرض فوق ، آيا مرتكب از جهت ورود غير مجاز به ملك ديگرى ، يا ورود به عنف ، يا شروع به سرقت ، مجرم محسوب مىگردد ؟\r\nجواب : آرى مجرم محسوب مىگردد .\r\nسؤال 962 - يكى از شرايط اجراى حدّ سرقت اين است كه مال در حرز باشد . لطفاً بفرماييد :\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nالف ) اگر فرزند ، دوست ، همسايه ، اجير ، يا شخص ديگرى ، با اطّلاع ، يا بدون اطّلاعِ صاحب مال ، مال را در حرز قرار دهد ؛ آيا ربودن اين مال با وجود ديگر شرايط ، سرقتِ حدّى محسوب مىگردد ؟\r\nجواب : چنانچه به امر و اطّلاع صاحب مال باشد ، سرقت حدّى محسوب مىشود . و در صورت عدم اطّلاع او ، احتياط آن است كه حد جارى نشود .\r\nب ) اگر مال بدون اطّلاع و دخالت مالك در حرز قرار گيرد و ربوده شود ، آيا با وجود شرايط ديگر ، حكم سرقت حدّى دارد ؟ مثلًا اگر حيوانى بدون اطّلاع مالك به طويله رود و درب طويله بسته شود ، سپس كسى حيوان را بربايد ، آيا سرقت حدّى محسوب مىشود ؟ يا مثلًا فردى مالى را پيدا كند و در حرز بگذارد ، و اين مال ربوده شود ، چه حكمى دارد ؟\r\nجواب : احتياط عدم اجراى حد در اين گونه موارد است .\r\nج ) اگر صاحب مال آن را در حرز نگذاشته باشد ، و راضى به حرز نباشد ، و مال ربوده شود ، آيا حدّ قطع با وجود ساير شرايط جارى مىگردد ؟\r\nجواب : جارى نمىشود .\r\nسؤال 963 - اگر كسى با هتك حرز ، و به قصد دزدى وارد منزل ديگرى شود ، و در اتاق منزل لباس گران قيمتى بيابد كه ارزش آن از حدّ نصاب بيشتر باشد ، و آن را بپوشد و از اتاق بيرون آيد . سپس صاحبخانه از خواب بيدار شده ، او را ببيند و سر و صدا كند ، و دزد فرار كند ، و صاحبخانه او را تعقيب كند ، و سرانجام در بيرون از منزل او را دستگير نمايد ، حكم آن چيست ؟\r\nجواب : احتياط آن است كه به تعزير اكتفا شود .\r\n\r\nشركت در سرقت\r\nسؤال 964 - دربارهء شركت در سرقت بفرماييد :\r\nالف ) آيا شركت در سرقت ، منوط به مداخلهء اجرايى در سرقت است ؟\r\nجواب : آرى منوط به مداخلهء اجرايى در سرقت است .\r\n\r\n","description":"","footnote":"","page_name":" 373 ","page_number":373},
  {"content":"\r\n\r\nب ) در صورت مثبت بودن پاسخ الف ، آيا عمليّات اجرايى سرقت تنها شامل بيرون آوردن مال و اخراج آن از حرز است ؟ يا هر نوع همكارى كه در تحقّق سرقت مؤثّر باشد ( مانند شكستن حرز ، يا باز كردن رمز گاوصندوق ، و مانند آن ) را نيز شامل مىشود ؟\r\nجواب : در صورتى كه همه با قصد معاونتِ بر سرقت اين كار را كرده باشند ( خواه به صورت مباشرت بوده ، يا تسبيب ) و شرايط ديگر در آن جمع باشد ، همهء آنها سارق محسوب مىشوند .\r\nج ) آيا شركت در سرقت در صورتى محقّق مىشود كه شىء واحد ربوده شود ، يا اگر هر نفر شىء جداگانه‌اى را بربايد نيز شركت در سرقت محسوب مىشود ؟ مثلًا اگر دو نفر با هم وارد منزلى شوند ، يكى جواهرات و ديگرى تابلوهاى گران قيمت را بربايد ، آيا شركت در سرقت تحقّق يافته است ؟\r\nجواب : در صورتى كه عرفاً همهء آنها يك سرقت محسوب شود ، حكم واحدى دارد .\r\nد ) آيا شرعاً سارق تنها به فرد يا افرادى اطلاق مىشود كه مال را از مكان خود بيرون آورند ، يا همكاران و همراهان آنها ( هر چند در اخراج مال مباشرتاً دخالت نداشته باشند ) نيز سارق محسوب مىشوند ؟ مثلًا اگر عدّه‌اى وارد منزلى شوند و يك نفر با اسلحه افراد داخل منزل را با قهر و غلبه تهديد كند ، و زمينهء ورود ديگران را فراهم نمايد ، و ديگرى گاوصندوق را باز كند ، و شخص سوّم پول‌ها را جمع و در كيسه‌اى قرار دهد ، و فرد چهارم پول‌ها را از منزل خارج كند . آيا تنها فرد اخير سارق است ، يا همگى سارقند ؟\r\nجواب : حدّ سرقت فقط بر كسانى اجرا مىشود كه هتك حرز كنند ، و مال را از حرز خارج نمايند .\r\n\r\nمستثنيات حدّ سرقت\r\n\r\nالف ) سرقت در سال قحطى\r\nسؤال 965 - اگر سارق در سال قحطى ، غنىّ و بىنياز باشد ، و در عين حال سرقت\r\n\r\n","description":"","footnote":"","page_name":" 374 ","page_number":374},
  {"content":"\r\n\r\nنمايد ، آيا حد بر وى جارى مىشود ؟\r\nجواب : آرى جارى مىشود .\r\nسؤال 966 - آيا قحطسالى در عدم اجراى حدّ سرقت موضوعيّت دارد و چيزى جداى از اضطرار است ، يا مصداقى از مصاديق اضطرار به شمار مىرود ؟\r\nجواب : ظاهراً مصداقى از مصاديق اضطرار است .\r\nسؤال 967 - آيا در قحطسالى بين حالتى كه غذا و موادّ خوردنى در بازار وجود داشته باشد ولى قيمت آن گران باشد ، و بين حالتى كه موادّ خوراكى كمياب يا ناياب باشد ، فرقى هست ؟\r\nجواب : نسبت به افراد غير متمكّن گرانى بيش از حد با كميابى تفاوتى نمىكند .\r\nسؤال 968 - در صورت انحصار حكم حدّ سرقت به سرقت مأكول ( موادّ خوراكى ) در سال قحطى ، آيا مسروق بايد مأكول بالفعل باشد ، يا شامل مأكول بالقوّه ( هرچه صلاحيّت خوردن دارد ) نيز مىشود ؟\r\nجواب : تمام مأكولات متعارف را شامل مىشود .\r\nسؤال 969 - آيا مراد از « عام المجاعه » سال قحطى است ، يا دوران قحطى ؟ به بيان واضح‌تر ، اگر در طول سال وضع اقتصادى كشور و توان معيشتى مردم خوب باشد ، ولى در مدّت كوتاهى ( مثلًا يك ماه ) اوضاع اقتصادى كشور خراب شود ، و مردم در وضع معيشتى پائين باشند ، و ارزاق عمومى كمياب يا ناياب شود ، آيا سال قحطى بر آن اطلاق مىگردد ؟\r\nجواب : معيار همان يك ماه است .\r\nسؤال 970 - آيا در سال قحطى تعزير سارق نيز منتفى است ؟\r\nجواب : تعزير هم ندارد .\r\n\r\nب ) سرقت زن از شوهر\r\nسؤال 971 - اگر زنى اموال و اجناس شوهر خود را به هر عنوان ، بدون اطّلاع و رضايت و اجازهء او مصرف كند ، يا به فروش برساند ، سرقت محسوب مىشود ؟\r\n\r\n","description":"","footnote":"","page_name":" 375 ","page_number":375},
  {"content":"\r\n\r\nجواب : سرقت محسوب نمىشود ، ولى نوعى خيانت است و حرام ، و بايد جبران كند .\r\n\r\nج ) سرقت در حال اضطرار\r\nسؤال 972 - لطفاً در مورد مسألهء اضطرار در حدّ سرقت به دو سؤال زير پاسخ دهيد :\r\nالف ) با توجّه به اين كه يكى از شروط اجراى حدّ سرقت عدم اضطرار است ، آيا لازم است بين سرقتى كه بر اثر اضطرار واقع مىشود ، و رافع اضطرار رابطهء مستقيم وجود داشته باشد ؟ به عبارت ديگر ، آيا لازم است فعل مجرمانه مستقيماً اضطرار و ضرورت را بر طرف كند ؟ مثلًا اگر كسى براى رفع گرسنگى كالايى را به سرقت ببرد تا با فروش آن غذا تهيّه كند ، آيا مشمول احكام اضطرار مىشود ، يا اضطرار فقط در صورتى موجب رفع مجازات است كه مضطرّ براى رفع گرسنگى ، غذا يا متاع خوردنى سرقت نمايد ؟\r\nجواب : تفاوتى نمىكند .\r\nب ) آيا در فرض فوق ، بين حالتى كه امكان سرقت غذا و كالاى ديگر جهت فروش و تهيّهء غذا يكسان است ، و حالتى كه يكى از دو طريق مذكور أسهل باشد ، يا حالتى كه تنها راه رفع اضطرار و به دست آوردن غذا ، سرقت كالاهاى ديگر و فروش آن و تهيّهء غذا باشد ، فرقى هست ؟\r\nجواب : هرگاه دو طريق وجود دارد ، و سارق به نيّت رفع اضطرار به يكى از آنها دست مىزند ، حدّ ندارد .\r\n\r\nد ) سرقت پدر از فرزند\r\nسؤال 973 - اگر سارق ، پدر صاحب مال ، يا جدّ پدرى وى باشد ، آيا سرقت مذكور تنها حدّ ندارد ، يا هيچ مجازاتى ، و لو تعزير ، بر وى جارى نمىشود ؟\r\nجواب : نه حد دارد و نه تعزير ؛ مگر اين كه عناوين ثانويّه‌اى در اينجا مطرح گردد .\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nسؤال 974 - اگر زانى از اموال فرزند نامشروع خود سرقت كند ، چه حكمى دارد ؟\r\nجواب : حدّ سرقت جارى نمىشود .\r\n\r\nه ) سرقت اموالى كه ماليّت ندارد\r\nسؤال 975 - چنانچه اموال به دست آمده از سارق ، اقلامى باشد كه ماليّت دارد ، لكن مالباخته از نظر قانونى صلاحيّت استفادهء از آن را نداشته باشد ؛ مثلًا سارق اسلحه و مهمّات ، يا تجهيزات دريافت از ماهواره را سرقت كرده باشد . آيا سرقت شرعى محسوب مىگردد ؟ چنانچه سرقت محسوب گردد ، آيا مىتوان حكم به ردّ مال نمود ؟\r\nجواب : چنانچه اشياء مزبور ماليّت ندارد ( مانند ماهواره كه در شرايط فعلى جزء وسائل فساد است ) سرقت آن مشمول حد نيست ؛ ولى اگر مانند اسلحه باشد ملك صاحبش مىباشد ( هر چند مالك آن مرتكب كار نامشروعى به خاطر مخالفت با قانون جمهورى اسلامى شده ، ) و در اين صورت سرقت صادق است .\r\n\r\nو ) سرقت منافع\r\nسؤال 976 - الف ) آيا ربودن منافع ، سرقت است و مجازات دارد ؟ مثلًا فردى اتومبيل اجاره‌اى را در حرز قرار دهد ، و ديگرى آن را بربايد ، اگر مالك اتومبيل شكايت نكند ، آيا مستأجر حقّ شكايت و مطالبهء مال مسروقه را دارد ؟\r\nب ) آيا ربودن حقّ ، سرقت محسوب مىگردد و مثل اموال مجازات دارد ؟ مثلًا فرد « الف » ، از فرد « ب » تلفن همراهى اجاره مىكند تا به مدّت يك ماه از آن استفاده كند ، و ده هزار تومان اجاره دهد . و فرد « ج » اين فايده را از فرد « الف » مىربايد . يعنى قصد سرقت عين ( تلفن همراه ) را نداشته بلكه مىخواسته يك ماه از آن استفاده كند ، سپس آن را به صاحبش بر مىگرداند . آيا عمل فرد « ج » ، سرقت حقّ مستأجر به حساب مىآيد و مجازات دارد ؟\r\nجواب الف و ب : سرقت منافع و حق ، مشمول احكام سرقت اموال نيست ؛ ولى تعزير دارد .\r\n\r\n","description":"","footnote":"","page_name":" 377 ","page_number":377},
  {"content":"\r\n\r\n\r\nز ) سرقت موقّت\r\nسؤال 977 - آيا قصد محروم كردن دائمى در سرقت شرط است ؟\r\nجواب : چنانچه يقين داشته باشيم كه سارق به قصد تملّك برنداشته ، بلكه قصد داشته موقّتاً از آن استفاده كند و بازگرداند ، احكام سرقت جارى نمىشود ؛ ولى تعزير دارد .\r\n\r\nح ) سرقت از سارق\r\nسؤال 978 - آيا سرقت مالى كه قبلًا سرقت شده مجازات دارد ؟ اگر بلى ، چه مجازاتى دارد ؟\r\nجواب : اگر منظورتان اين است كه شخصى از سارق چيزى بدزدد ، آيا مجازات دارد ؟ جواب اين است كه حدّ شرعى ندارد ، ولى به خاطر تصرّف در اموال مردم تعزير دارد .\r\n\r\nاحكام ديگر سرقت\r\nسؤال 979 - آيا حمل ، نگهدارى و مخفى كردن اموال مسروقه هر كدام جرم جدايى محسوب مىشود ، يا در حكم عمل واحد است ؟\r\nجواب : در صورتى كه حدّ شرعى بر او جارى شود ، چيز ديگرى به خاطر اين امور بر او نيست .\r\nسؤال 980 - آيا پس از اجراى حدّ سرقت ، يا محاربه ، مىتوان به محكومٌ عليه اجازه داد تا با هماهنگى يك پزشك متخصّص نسبت به پيوند اعضاء جدا شده اقدام نمايد ؟ !\r\nجواب : سارق حق ندارد عضو قطع شده را پيوند بزند .\r\nسؤال 981 - آيا مخارج درمان محكومٌ عليه پس از قطع ، يا تحمّل ضربات شلّاق ، بر عهدهء دولت اسلامى مىباشد ؟ منظور مخارج متعارف ، يا مخارج حتمى الوقوع ؛ مثل پانسمان و مانند آن است .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\nجواب : احتياط آن است كه مخارج قابل توجّه از بيت المال پرداخته شود .\r\nسؤال 982 - چنانچه متّهم نزد مراجع انتظامى ، يا قاضى ديگرى غير از قاضى صادر كنندهء رأى ، اقرار به سرقت نموده باشد ، و پس از آن پرونده با قرار عدم صلاحيّت محلّى ، ذاتى و مانند آن ، نزد اين جانب به عنوان قاضى رسيدگىكننده ارسال شده باشد ، و متّهم منكر سرقت گردد ، حكم چگونه خواهد بود ؟ !\r\nجواب : هرگاه شهود معتبر نزد قاضى دوّم شهادت به اقرار متّهم بدهند ، حقوق مالى ثابت مىشود ؛ ولى حدّ و تعزير ثابت نمىشود .\r\nسؤال 983 - از زمان تصويب قانون مجازات اسلامى تاكنون ، كمتر قاضى و محكمه‌اى را مىتوان يافت كه اقدام به اجراى حدّ الهى سرقت نموده باشد . آنها در توجيه عمل خويش به احاديثى از ائمّهء اطهار و رسول گرامى اسلام « عليهم آلاف التحية و السلام » استناد مىكنند كه مضمون آن احاديث چنين است : « چنانچه قاضى در عدم اجراى حدّ الهى دچار اشتباه گردد ، بهتر است تا اين كه در اجراى آن دچار اشتباه شود . » عدّه‌اى ديگر در مقام توجيه به معضلات بيكارى و عواقب ناشى از تبليغات سوء دشمنان اشاره مىنمايند ، و خلاصه هركس به نحوى از اجراى حدود الهى ، خصوصاً در سرقت و محاربه ، شانه خالى مىكند . و كار به جايى رسيده كه گويا هيچ سرقت مشمول حدّ الهى در كشور صورت نمىگيرد ! نظر حضرتعالى در اين مورد چيست ؟\r\nجواب : در صورتى كه شرايط حدّ سرقت جمع باشد ، قاضى نبايد وسوسه كند ، و بايد حدود الهى اجرا گردد . و لزومى ندارد حتماً در ملأ عام باشد ، تا مخالفان روى آن تبليغات منفى كنند .\r\nسؤال 984 - در صورتى كه سرقت جامع شرايط حدّ ، با اقرار سارق نزد حاكم ثابت شود ، سپس سارق توبه كند ، آيا عفو وى توسط ولىّ امر جايز است ؟\r\nجواب : آرى ، جايز است .\r\nسؤال 985 - اگر در مورد يك نفر هم سرقت واجد شرايط حدّ و هم سرقت فاقد شرايط حد ثابت شود ، آيا اجراء حد كفايت از تعزير مىكند ؟ يا به لحاظ سرقت واجد\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nشرايط حدّ بايد حد اجراء شود ، و به لحاظ سرقت فاقد شرائط حدّ ، تعزير مىگردد ؟\r\nجواب : در فرض مسأله كه هر دو با هم ثابت شده ( هر چند مربوط به دو زمان باشد ) تنها حد كافى است .\r\n\r\n8 - حدّ محارب\r\nسؤال 986 - الف ) شرايط صدق محارب و مفسد فى الارض در عصر حاضر چيست ؟ اگر عدّه‌اى از مسيحيان در بعضى از كشورها به صورت مستقيم يا غير مستقيم ، با مسلمانان در حال جنگ باشند ، آيا احكام محارب دربارهء آنها جارى مىشود ؟\r\nب ) آيا براى تحقق عنوان محاربه ، صرف تهديد با اسلحه كافى است ، يا تحقّق قتل يا سرقت نيز لازم است ؟ چنانچه سرقت لازم باشد ، آيا نصاب شرط است ؟\r\nج ) آيا در تحقّق عنوان محاربه ، مكان نيز دخالت دارد ؟ مثلًا ، آيا لازم است عمل ارتكابى در دار الاسلام باشد ، يا در غير دار الاسلام نيز صدق عنوان محاربه امكان‌پذير است ؟\r\nجواب : محارب به كسى مىگويند كه با اسلحه مردم را تهديد كند و قصد جان يا مال يا ناموس مردم را داشته باشد ، و در محيط اجتماع ناامنى ايجاد كند . مفسد فى الارض كسى است كه منشأ فساد گسترده‌اى در محيطى شود ؛ هر چند بدون توسّل به اسلحه باشد ، مانند قاچاقچيان موادّ مخدّر و كسانى كه مراكز فحشا را به طور گسترده ايجاد مىكنند . و اگر در غير كشور اسلامى ، اين كار در منطقهء مسلمان‌نشين صورت گيرد ، حكم محارب نيز جارى مىشود .\r\nسؤال 987 - اگر سه نفر به قصد كشتن شخصى و سرقت اموالش ، سوار ماشين وى شوند ، و در جادّه او را كشته ، و ماشينش را به سرقت ببرند . در حالى كه از يك رشته طناب و يك اسلحهء پلاستيكى استفاده كرده باشند . ( بر فرض اثبات وقوع جرم قتل ، و خفه كردن وى در اثر طناب ، و سرقت ماشين ، ) آيا نامبردگان محارب محسوب مىشوند ؟\r\n\r\n","description":"","footnote":"","page_name":" 380 ","page_number":380},
  {"content":"\r\n\r\nجواب : چنين كسانى محارب نيستند ، و احكام قاتل و مانند آن را دارند ؛ مگر اين كه اين عمل را تكرار كنند ؛ به گونه‌اى كه منشأ ناامنى گردد ، و عنوان مفسد پيدا كنند .\r\nسؤال 988 - اگر قاتل قصد داشته باشد كه چنانچه از زندان آزاد شود بازهم شخص يا اشخاص ديگرى را بدون هيچ دليل بكشد ، آيا مفسد فى الارض محسوب شده ، و مهدور الدم مىباشد ؟\r\nجواب : اين نيّت سبب نمىشود كه مصداق مفسد فى الارض گردد ؛ ولى اگر چنين نيّتى احراز شود مىتوانند او را همچنان در زندان نگه دارند تا اصلاح شود .\r\nسؤال 989 - لطفاً دربارهء مجازات محارب در فرض‌هاى زير فتواى شريف را مرقوم فرماييد :\r\nالف ) اگر محارب فاقد دست يا پا باشد ، آيا حاكم شرع مىتواند مجازات قطع را انتخاب كرده ، و به قطع عضو موجود اكتفا كند ، يا بايد مجازات‌هاى غير قطع را برگزيند ؟\r\nب ) اگر حاكم شرع حكم به قطع بدهد و قبل از اجراى حكم ، يك عضو يا هر دو عضو مورد حكم معدوم شود ، آيا حدّ ساقط مىشود ، يا بايد يكى ديگر از مجازاتهاى محارب إعمال شود ؟ اگر يك عضو محارب قطع شده ، فقط به قطع عضو ديگر اكتفا مىشود ؟\r\nجواب : چنانچه قاضى بين قطع دست و پا و مجازات ديگر مخيّر باشد ، بايد مجازات ديگر را انتخاب كند . و اگر چنين نباشد ، عضوى را كه موجود است قطع مىكند .\r\nسؤال 990 - با توجّه به بند الف مادهء 195 قانون مجازات اسلامى كه دربارهء مجازات صلب مىگويد : « نحوهء بستن موجب مرگ مصلوب نگردد . » و با عنايت به بند ج همان مادّه كه در آن مىخوانيم : « اگر محكوم به صلب پس از سه روز زنده بماند ، نبايد او را كشت . » بفرماييد :\r\nاگر مجرى حكم ، محكوم به صلب را به گونه‌اى ببندد كه باعث مرگ وى شود ، آيا ضامن است ؟\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nجواب : اعتقاد ما در مورد دار زدن اين است كه ، بايد طورى دار بزنند كه محكوم بميرد ؛ مانند آنچه در زمان ما مرسوم است . اين همان چيزى است كه از ادلّهء شرعيّه استفاده مىشود .\r\nسؤال 991 - لطفاً در مورد « نفى بلد » به سؤالات زير پاسخ فرماييد :\r\nالف ) منظور از نفى بلد چيست ؟ از بين بردن ، تبعيد كردن ، آواره نمودن دائمى ، يا معانى ديگر ؟\r\nب ) اگر نفى به معناى تبعيد باشد ، آيا مراد تحت نظر قرار دادن در محلّ تبعيد است ، يا زندانى كردن وى در آن محل ؟\r\nج ) اگر منظور تحت نظر قرار دادن باشد ، در موارد خاصّى كه تبعيد به مفاسد ديگرى منتهى مىشود ( مانند تبعيد زنان ، قاچاقچيان و افراد شرور ) آيا مىتوان تبعيد را به حبس تبديل نمود ؟\r\nد ) اگر محارب از محل تبعيد فرار كند ، آيا حاكم شرع مىتواند پس از دستگيرى وى ، تبعيد را به يكى ديگر از مجازاتهاى چهارگانه ( جزاى نقدى ، حبس يا تعزير ) تبديل نمايد ؟\r\nه ) آيا حكم عدم جواز نفى بلد زن در باب زنا را مىتوان به تبعيد زن در باب محاربه تسرّى داد ؟\r\nجواب : الف ) منظور از نفى بلد همان تفسير معروف آن يعنى تبعيد كردن است . ب ) كافيست در آن محل تحت نظر باشد ، و زندانى كردن دليلى ندارد .\r\nج ) در مواردى كه تبعيد تنها مجازات مجرم است ، اگر راه حل منحصر به زندان باشد ، مىتوان او را در محلّ تبعيد زندانى كرد .\r\nد ) در صورتى كه بيم فرار مجدّد باشد ، مىتوان در محلّ تبعيد او را زندانى كرد .\r\nه ) آرى مىتوان تسرّى داد ؛ زيرا فقها به دلايلى استناد جسته‌اند كه آن دلايل عموميّت دارد .\r\nسؤال 992 - اگر نفى بلد به معناى تبعيد باشد بفرماييد :\r\n\r\n","description":"","footnote":"","page_name":" 382 ","page_number":382},
  {"content":"\r\n\r\nالف ) آيا مىتوان مدّت محكوميّت به تبعيد را طىّ چند مرحله و به طور متناوب اجرا نمود ؟\r\nب ) مدّت نفى بلد در مورد محارب و زانى بكر چقدر است ؟\r\nج ) در دو فرض معسر يا مؤسر بودن محكوم عليه ، هزينه‌هاى ضرورى وى در تبعيدگاه بر عهدهء كيست ؟\r\nجواب : الف ) جايز نيست .\r\nب ) حدّ آن يك سال است .\r\nج ) اگر مؤسر باشد بر عهدهء خود اوست ، و اگر معسر باشد بر عهدهء بيت المال است .\r\n\r\n9 - حدّ ارتداد\r\nسؤال 993 - شخصى ، كه پدر و مادرش مسلمان بوده ، از هنگام بلوغ هيچ گرايشى به اسلام نداشته و آن را انكار هم نمىكرده ، امّا بعضى از اعمال دينى را طبق عادت انجام مىداده است . اكنون مىخواهد تحقيق كند و با عقيدهء ثابت دين خود را انتخاب نمايد ، و هيچ گونه سوء نيّتى هم ندارد . اگر اين فرد ، دين ديگرى غير از اسلام انتخاب كند ، حكم مرتدّ فطرى دارد ؟\r\nجواب : در صورتى كه از آغاز بلوغ اسلام را نپذيرفته ، اجراى حكم مرتدّ فطرى بر او اشكال دارد .\r\nسؤال 994 - لطفاً ، با ذكر مثال ، تعريف دقيقى از « محكمات » ، « ضروريّات دين » و ساير اصطلاحات مشابه همچون ؛ « محكمات فقه » ، « احكام ضرورى اسلام » ، « مسلّمات مذهب » بيان فرماييد . ضمناً حكم انكار هر يك از آنها چه مىباشد ؟\r\nجواب : اوّلًا : منظور از « ضروريّات دين » اموريست كه همه ، اعم از عالم و غير عالم ، مىدانند جزء دين است ؛ مانند مسألهء نماز و روزه و حجاب . و « محكمات » مسائلى است كه به دليل قطعى ثابت شده است ؛ هر چند ضرورى نباشد . و « احكام ضرورى اسلام » همان احكام ضرورى دين است . و « مسلّمات » و « محكمات\r\n\r\n","description":"","footnote":"","page_name":" 383 ","page_number":383},
  {"content":"\r\n\r\nمذهب » امورى است كه با دليل قطعى در مذهب شيعه ثابت شده باشد . ثانياً : اگر كسى ضروريّات دين را انكار كند ، و انكارش سبب انكار نبوّت گردد ، از اسلام خارج مىشود ، ولى انكار ضروريّات مذهب تنها باعث خروج از مذهب است ؛ نه اسلام .\r\n\r\nسؤالات متفرّقهء حدود\r\nسؤال 995 - دربارهء قاعدهء درء بفرماييد :\r\n1 - آيا اين قاعده اختصاص به باب حدود دارد ، يا شامل ابواب قصاص ، ديات و تعزيرات نيز مىشود ؟\r\nجواب : شامل قصاص و تعزيرات نيز مىشود .\r\n2 - معيار در عدم اجراى حد چيست ؟ آيا شكّ در حليّت ، توهّم جواز عمل ، صِرف ظنّ به اباحه ، ( و لو ظنّ غير معتبر ) يا عدم علم به حرمت معيار است ؟\r\nجواب : دليل ثبوت حدّ يا قصاص بايد حدّ اقلِّ حجيّت نباشد ؛ بلكه دليل ، هر چند ظنّى باشد ، بايد دليل محكمى محسوب شود ؛ به طورى كه عرفاً صدق شبهه نسبت به آن نكند .\r\n3 - محلّ عروض شبهه در قاعدهء درء كيست ؟ قاضى ، مرتكب عمل ، يا هر دو ؟\r\nجواب : معيار تشخيص قاضى است .\r\n4 - آيا شبهات موضوعيّه ، حكميّه ، شبه عمد و غير عمد ، إكراه ، إجبار ، نسيان و مانند آن مشمول اين قاعده مىشود ؟\r\nجواب : قاعدهء درء شامل تمام اين موارد مىشود .\r\n5 - در فرض شمول شبهات حكميّه ، آيا بين جاهل قاصر و مقصّر تفاوتى وجود دارد ؟\r\nجواب : تفاوتى وجود ندارد .\r\nسؤال 996 - با توجّه به جريان قاعدهء قرعه در شبهات موضوعيّه ، بفرماييد :\r\n1 - آيا اين قاعده اختصاص به شبهات حكميّه دارد ، يا شبهات موضوعيّه در امور\r\n\r\n","description":"","footnote":"","page_name":" 384 ","page_number":384},
  {"content":"\r\n\r\nجزايى را نيز در بر مىگيرد ؟ به عنوان مثال ، در موردى كه علم اجمالى به وجود قاتل بين دو يا چند نفر باشد ، آيا مىتوان با تمسّك به قرعه حكم قصاص يا ديه را اجرا نمود ؟\r\nجواب : در اين گونه موارد به هيچ وجه ، حكم قرعه جارى نمىشود ، و بايد ديه در ميان دو يا چند نفر به طور مساوى تقسيم شود .\r\n2 - در فرض جريان اين قاعده در امور جزايى ، آيا در تمام ابواب حدود ، قصاص ، ديات و تعزيرات جارى است ، يا به باب خاصّى اختصاص دارد ؟\r\nجواب : از جواب بالا معلوم شد .\r\nسؤال 997 - چنانچه به تشخيص پزشكى قانونى اجراى حدّ ( اعمّ از جلد ، قطع يد و مانند آن ) يا قصاص عضو بر فرد بيمار يا شخص سالمى ، كه دچار ضعف شديد جسمانى است ، باعث مرگ يا ابتلاى وى به بيمارى يا تشديد آن گردد ، تكليف چيست ؟\r\nجواب : اگر خطر مرگ يا بيمارى فوق العاده‌اى وجود داشته باشد ، اجراى حدود و قصاص ممنوع است . بنابراين ، يا بايد به تأخير بيندازد ، و اگر با تأخير حلّ نمىشود در برابر قصاص بايد ديه بپردازد .\r\nسؤال 998 - آيا حكم تأخيرِ حدِّ جلد ، يا اجراى آن به صورت ضغث ، كه در حدّ زنا مطرح است ، در تعزيرات و ساير حدود نيز قابل عمل است ؟\r\nجواب : در صورتى كه شرايط آن يكسان باشد ، قابل تسرّى است .\r\nسؤال 999 - آيا هنگام اجراى حدود مىتوان موضع را بىحس كرد ؟ آيا تفاوتى بين حدّ قطع در سرقت ، با قطع در محاربه ، و همچنين حدّ قطع با ساير حدود از قبيل : جلد ، رجم و قتل وجود دارد ؟\r\nجواب : در حدود اشكالى ندارد ؛ ولى بىحس كردن در جلد جايز نيست .\r\nسؤال 1000 - عضوى كه در حدود يا قصاص قطع مىشود ، در اختيار چه كسى قرار مىگيرد ؟ آيا صاحبش حقّ فروش ، يا اهداى آن را خواهد داشت ؟\r\nجواب : متعلّق به صاحب آن عضو است .\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nسؤال 1001 - آيا در شرايط فعلى ( غيبت امام معصوم عليه السلام ) « حدود » قابليّت اجرا دارند ؟\r\nجواب : ما معتقديم اجراى حدود مخصوص زمان معيّنى نبوده ، و گروه زيادى نيز با اين رأى موافقند .\r\nسؤال 1002 - چنانچه از اهل كتاب ( مسيحى ، يا يهودى ) مشروبات الكلى يا آلات قمار كشف شود ، آيا شرعاً مىتوان حكم به معدوم نمودن آن اشيا نمود ؟\r\nجواب : اگر تظاهر به اين امور نكنند ، معدوم نمودن جايز نيست .\r\nسؤال 1003 - شخصى به علّت ارتكاب سرقت ساده ، سرقت مسلّحانه ، و قتل نفس به دو فقره حبس تعزيرى ( پنج سال و ده سال ) و پنجاه ضربهء شلّاق ، و قصاص نفس محكوم مىگردد . با عنايت به قاعدهء جمع مجازاتها ( مبنى بر اين كه اجراى هر كدام از مجازاتها بايد به نحوى باشد كه موجب زوال زمينهء اجراى مجازات ديگر نگردد ) مجازاتهاى فوق شرعاً چگونه بايد اجرا گردد ؟\r\nجواب : در صورتى كه بتوانند تعزير را تبديل به تعزير مالى كنند ، كه قابل جمع با قصاص است ، اولويّت دارد . و در صورتى كه ممكن نباشد ، چنانچه اولياى دم راضى به تأخير قصاص شوند ، تعزير زندان مقدّم است . و اگر اولياى دم راضى نشوند ، قصاص مقدّم داشته مىشود ، و شلّاق در هر حال بايد انجام شود .\r\nسؤال 1004 - مهدور الدّم يعنى چه ؟ ملاك در مهدور الدّم چيست ؟ به طور كلّى چه گروهها ، يا اشخاصى مهدور الدّم مىباشند ؟ آيا ريختن خون اشخاص مهدور الدّم در هر شرايطى ، حتى بدون اذن ولىّ امر و حاكم شرع جايز است ؟\r\nجواب : مهدور الدم از نظر مفهوم لغوى و فقهى كسى است كه ريختن خونش جايز است . و گروه‌هاى مختلفى مشمول آن هستند ؛ مانند قاتل عمد ، مفسدين فى الأرض ، گروهى از محاربين و بعضى ديگر ؛ ولى هميشه بايد اين كار با دقّت كافى و بررسى لازم و اجازهء حاكم شرع صورت گيرد .\r\nسؤال 1005 - لطفاً به سؤالات زير پاسخ دهيد :\r\nالف ) هزينه درمان و بهبود شخصى كه در اثر اجراى حد يا قصاص اطراف ، يكى\r\n\r\n","description":"","footnote":"","page_name":" 386 ","page_number":386},
  {"content":"\r\n\r\nاز اعضاى خود را از دست داده ، بر عهدهء بيت المال است ، يا محكوم عليه ؟\r\nب ) در صورتى كه بر عهدهء بيت المال باشد ، حكم اختصاص به معالجات اوّليه دارد ، يا معالجات بعدى را نيز در بر مىگيرد ؟\r\nج ) آيا در حكم مذكور بين فقير و غنى فرقى هست ؟\r\nد ) آيا تفاوتى بين حد و قصاص وجود دارد ؟\r\nجواب الف تا د : با توجّه به اين كه در ادلّه سخنى از اين مطلب به ميان نيامده ، جز فعل حضرت امير المؤمنين عليه السلام در بعضى از روايات ، كه آثار استحباب در آن نمايان است ؛ حاكم شرع مىتواند إرفاقاً هزينه‌ها را بپردازد ، ولى در مورد افراد نيازمند و فقير بايد اين كار را انجام دهد .\r\nسؤال 1006 - آيا خسارات معنوى قابل مطالبه است ؟ مثلًا كسى به ديگرى تهمت دزدى يا بىعفّتى مىزند ، و مفترى به مجازات جرم افترا محكوم مىشود . آيا علاوه بر مجازات ، كسى كه مورد افترا قرار گرفته مىتواند به خاطر اين كه اعتبارش در جامعه خدشه‌دار گرديده ، يا اعتماد مردم نسبت به او كاسته شده ، يا عفّت وى لكّه دار شده ، ادّعاى جبران اين خسارات معنوى را بنمايد ؟\r\nجواب : در مورد سؤال و مانند آن تنها مجازات حد و تعزير است ، و شخص مجرم بايد از مجنى عليه حلّيت بطلبد .\r\nسؤال 1007 - آيا حدود الهى فقط در مورد مسلمانان جارى مىگردد ؟ به عنوان مثال ، اگر يك مسيحى شرب خمر نمايد ، يا زنا كند ، آيا حكم او با مسلمانان متفاوت است ، و مىبايست طبق آيين خود متّهم مبادرت به صدور حكم نمود ؟ !\r\nجواب : در مانند زنا و لواط اگر هر دو نفر غير مسلمان باشند حاكم شرع مخيّر است بين اجراى حكم به حسب دستور اسلام يا ارجاع ايشان به محاكم خودشان .\r\nو امّا اگر يك طرف مسلمان باشد ، چنانچه زانى مسلمان است به حكم اسلام با او عمل مىشود ، و در مورد نفر دوّم مخيّر است كه طبق احكام اسلامى عمل كند ، يا به محاكم خودشان ارجاع دهد .\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n\r\nتعزيرات\r\nسؤال 1008 - گفته مىشود : « استمنا به خودى خود ضررى ندارد ، بلكه بر اثر تلقين افراد باعث ضررهايى مىشود . » آيا اين ، سخن صحيحى است ؟\r\nجواب : با توجّه به اين كه استمنا يك نوع ارضاى غير طبيعى است ، زيانبار بودن آن امر واضحى مىباشد . به علاوه ، افراد متعدّدى به ما مراجعه كرده و گفته‌اند : « هرگز فكر نمىكرديم استمنا ضررى داشته باشد ، ولى ناگهان خود را با آثار شوم آن روبه‌رو ديدم . » و اين بهترين دليل است بر اين كه ترس عامل اصلى اين زيانها نيست ؛ البتّه ترس آنها را تشديد مىكند . اين نكته نيز حائز اهميّت است كه زيانهاى استمنا ، مخصوصاً در جوانان ، پس از ترك آن تدريجاً از بين مىرود .\r\nمهمّ آن است كه زود بيدار شوند و آن را ترك كنند .\r\nسؤال 1009 - چنانچه تعزير از نظر شرعى مصاديقى غير از تازيانه ، نظير حبس ، جزاى نقدى ، محروميّت از حقوق اجتماعى و مانند آن ، نيز داشته باشد ، بفرماييد :\r\n1 - در مواردى كه در شرع مقدّس يا قانون ، تعزيرِ با شلّاق منصوص باشد ، آيا مىتوان آن را به نوع ديگرى از تعزير تبديل نمود ؟\r\nجواب : در صورتى كه قاضى آن را اصلح بداند ، تبديل مانعى ندارد .\r\n2 - در مورد تعزيرات غير منصوص ، آيا پس از صدور حكم شلّاق ، مىتوان آن را به تعزيرى غير از شلّاق تبديل كرد ؟\r\nجواب : مانند جواب سابق است .\r\nسؤال 1010 - با توجّه به اين كه كودكان و نوجوانان در سنين كمتر از 18 سال رشد عقلى و فكرى كافى ندارند ، و به يك معنا مستحقّ توجّه و كمك ويژه‌اى هستند تا بتوانند نقش خود را در جامعه ايفا كنند ، و با توجّه به وضعيّت زندانهاى فعلى كه افراد در اين سنين مسلّماً در معرض آسيب و تأثيرات منفى زندانيان قرار مىگيرند ، و با عنايت به اين كه امروزه دنيا با تهيّهء كنوانسيون حقوق كودك ، كه مورد پذيرش بيش از 186 كشور جهان قرار گرفته ، و جمهورى اسلامى ايران نيز اخيراً با حقّ شرط به اين قانون پيوسته ، مسئولين به اين فكر افتاده‌اند كه نظام دادرسى ويژه‌اى\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nرا براى افراد كمتر از 18 سال إعمال نمايند ، كه در آن سيستم عمدتاً از نظام جايگزين استفاده مىشود . به نظر حضرتعالى با توجّه به وسعت اختيارات قضات ، خصوصاً در تعزيرات ، آيا مىتوان نظام دادرسى ويژه‌اى براى آنان ترتيب داد كه در موارد تعزيراتى از يك نظام جايگزينى كه در ترميم شخصيّت آسيب ديدهء آنها مؤثّر است ، استفاده نمود ؟ مثلًا به توبيخ شفاهى اكتفا نمود ، يا متّهم را به يك مؤسّسهء تخصّصى ، يا مربّيان اجتماعى كه براى اين منظور در نظر گرفته شده ، فرستاد . يا به يك مؤسّسه پزشكى تربيتى بر اساس توصيهء يك پزشك واجد شرايط براى انجام تربيت صحيح فرستاد ، يا صرفاً به جريمهء نقدى اكتفا كرد ، يا كار اجبارى بدون حقوق به نفع مؤسّسات و انجمن‌هاى حقوقى عمومى زير نظر و مراقبت قاضى محكوم كرد .\r\nيا به هر شيوهء جديدى كه در ساختار شخصيّتى آنان نقش مؤثّرى داشته باشد و حالت بازدارندگى خود را نيز حفظ كند ، محكوم كرد ؟\r\nجواب : كودكان هنگامى كه به سنّ بلوغ شرعى مىرسند ، مشمول احكام اسلام هستند . مگر اين كه عدم رشد آنها ثابت شود ؛ در اين صورت در مسائلى كه رشد در آن معتبر است ، مشمول احكام نمىباشند . ولى با توجّه به اين كه غالباً در نوجوانان زير هجده سال عوامل مخفّفه وجود دارد ، در تعزيرات مىتوان تخفيفات قابل ملاحظه‌اى به آنها داد ، و اگر انتقال آنها به زندانهاى عمومى داراى خطرات اخلاقى باشد ، حكومت اسلامى موظّف است جايگاه خاصّى براى آنها در نظر بگيرد ، يا شكل تعزيرات را دربارهء آنها عوض كند .\r\nسؤال 1011 - در مواردى كه مُجرم به سنّ بلوغ شرعى رسيده ، ولى ثابت شود كه :\r\nاوّلًا : تشخيص وى خام و ناكافى بوده است .\r\nثانياً : ارتكاب جرم او يك اقدام كيفرى جدّى عامدانه و آگاهانه نبوده است .\r\nثالثاً : با توجّه به اوضاع و احوال شخصى و خانوادگى ، قصد مجرمانه‌اى از او در ارتكاب عمل به اثبات نرسيده است . آيا در اين صورت فرد متّهم داراى مسئوليّت كيفرى است ، و بايد به مجازات مقرّر برسد ؟\r\nجواب : در صورتى كه وضع او طورى باشد كه عنوان عمد بر آن صادق نباشد ،\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nمشمول احكام جرم عمدى نيست . و در مواردى كه محكوم به تعزير مىشود ، حاكم شرع مىتواند شرايط فوق را به عنوان عوامل مخفّفه تلقّى كند .\r\nسؤال 1012 - نظر حضرتعالى دربارهء نگهدارى ، حمل و استفادهء شخصى ، يا عمومى ، از نوارها و ديگر اشياى مبتذل و مستهجنى كه موجب فساد اخلاق و جريحه‌دار شدن عفّت عمومى مىگردد ، چيست ؟ آيا متخلّف مستوجب تعزير شرعى است ؟\r\nجواب : استفادهء شخصى ، يا عمومى ، از نوارها و ديگر اشياى مبتذل ، كه موجب فساد اخلاق است ، بلا اشكال حرام مىباشد . و حتّى نگهدارى و حمل آن هم جايز نيست ، و تخلّف از آن موجب تعزير است . منتهى براى جلوگيرى از اين مسائل ، بايد كارهاى فرهنگى زيادى انجام گيرد ، تا قانون الهى به صورت صحيحى پياده شود .\r\nسؤال 1013 - چنانچه متّهم از بيان حقيقت امتناع نمايد ، آيا قاضى مىتواند جهت روشن شدن موضوع ، نامبرده را چند روزى بازداشت نمايد ؟\r\nجواب : جايز نيست ؛ مگر در مواردى كه مسائل مهمّى از جامعه در خطر باشد ، يا مرتكب خلاف ديگرى شده باشد ، كه در اين صورت مىتواند به عنوان تعزير او را بازداشت كند .\r\nسؤال 1014 - چنانچه قاضى محكمه تشخيص دهد جهت رعايت مسائل بهداشتى بازداشتگاه ، و پيشگيرى از بيمارىهاى پوستى ، و جلوگيرى از وقوع جرم ، بهترين شيوهء اصلاح مجرم كوتاه كردن موهاى وى مىباشد ، آيا اين كار جايز است ؟\r\nجواب : اگر واقعاً راه منحصر در آن باشد ، جايز است .\r\nسؤال 1015 - اگر شخصى به ديگرى تهمت دزدى ، يا رابطهء نامشروع ، يا جعل اسناد ، يا امثال آن بزند ، و نتواند ادّعاى خود را به اثبات برساند ، يا در دادگاه بدوى محكوم شود ، ولى در دادگاه تجديد نظر تبرئه و حكم دادگاه بدوى نقض شود ، و در نتيجه مشتكى عنه عليه شاكى به عنوان افترا و تهمت ، شكايت و تقاضاى مجازات نمايد ، آيا چنين شخصى فقط در صورت احراز سوء نيّت قابل تعزير و مجازات مىباشد ، يا مطلقاً قابل تعزير است ؟\r\n\r\n","description":"","footnote":"","page_name":" 390 ","page_number":390},
  {"content":"\r\n\r\nجواب : در صورتى كه شخصى عالماً و عامداً نسبت خلافى به ديگرى داده باشد ، قابل تعزير است ؛ به هر نيّتى كه باشد .\r\nسؤال 1016 - چنانچه در تعزيرات بنا به دلايل قانونى متّهم چند روزى در بازداشت بماند ، آيا مىتوان در مجازات شلّاق وى تخفيف قائل شد ؟ مثلًا شخصى كه اقدام به ارتباط نامشروع در حدّ و اندازهء زنا كرده مىبايست 99 ضربهء شلّاق بخورد ، ولى چون ده روز تا زمان صدور حكم در بازداشت بوده ، به تحمّل پنجاه ضربه يا كمتر محكوم گردد ؟ !\r\nجواب : كيفيّت تعزير و مقدار آن در اختيار قاضى است ، و حتّى مىتواند در صورت مصلحت ايّام بازداشت را به جاى تمام تعزير محسوب كند .\r\nسؤال 1017 - چنانچه فردى مورد ايراد ضرب سيلى و مانند آن ، ( از قبيل انداختن به زمين ، هُل دادن ، دست به يقه شدن ) با لحاظ سوء نيّت و عنصر معنوى جرم قرار گيرد ، ولى آثارى از قبيل جراحت ، سرخى ، كبودى ، سياهى ، يا زوال منافعى كه موجب ديه يا ارش باشد مشهود نباشد ، لطفاً بفرماييد :\r\nالف ) آيا مورد از مصاديق توهين و اهانت است ؟\r\nب ) آيا در توهين و اهانت علنى بودن ، شرط تحقّق آن است ، يا در خلوت نيز ممكن است ؟\r\nج ) آيا مصاديق توهين عملى نسبت به اشخاص يا محل خاص و عرف سنجيده مىشود ؟ و در صورت مثبت بودن ، تعزير دارد ؟\r\nجواب : به يقين اين امور هم ايذاء است و هم توهين ، و به فرض كه توهين نباشد ، ايذاء مؤمن صدق مىكند ؛ و به هر حال تعزير دارد .\r\nسؤال 1018 - اگر فردى به ديگرى دشنامى ( غير از قذف ) دهد كه باعث اذيّت شنونده شود ، و شنونده مستحق تحقير باشد ، مثلًا بگويد : « تو خسيس هستى » لطفاً بفرماييد :\r\nالف ) آيا چنين فردى مستحقّ مجازات است ؟\r\nب ) اگر مجازات دشنام دهنده مقيّد به عدم استحقاق باشد ، ملاك تشخيص\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nمستحق تحقير بودن يا نبودن چه كسى مىباشد ؟\r\nجواب الف و ب : كسى حق ندارد به ديگرى توهين كند ، و اگر توهين‌كننده آگاهانه اين كار را انجام دهد حاكم شرع مىتواند او را تعزير نمايد ، و اگر توهين شونده مستحق مجازاتى باشد بايد به دست حاكم انجام پذيرد ، و افراد عادى چنين حقّى ندارند .\r\nسؤال 1019 - چنانچه فردى عليه ديگرى شكايت نمايد ، كه متّهم اموالش را به سرقت برده ، و شاكى شاهدى نداشته باشد ، و براى اثبات ادّعاى خود از متّهم تقاضاى سوگند نمايد ، و متّهم قسم را به شاكى رد كند ، آيا با سوگند شاكى مىتوان متّهم را تعزير كرد ؟\r\nجواب : اشكال دارد .\r\nسؤال 1020 - چندى پيش رئيس قوّهء قضائيّه فرمودند : « از ديدگاه فقه اسلام چك و ديون زندان ندارد . » و نيز فرمودند : « بسيارى از بازداشتهاى موقّت ، فاقد مبناى حقوقى و فقهى است . » چرا مراجع ، علما و بزرگان دين در مقابل اين گونه مسائل سكوت كرده‌اند ؟ اگر مسأله‌اى فاقد دليل فقهى و دينى است چرا اجرا مىشود ؟\r\nجواب : مسألهء بازداشت در مورد چكهاى بىمحل ، دو مأخذ مىتواند داشته باشد : اوّل اين كه احراز شود طرف اموالى دارد كه مىتواند از آن اداى دين كند ( به استثناى مستثنيات دين ) دوّم اين كه حكومت اسلامى احراز كند كه عدم برخورد با چكهاى بىمحل نظام اقتصادى جامعه را متزلزل مىكند .\r\nسؤال 1021 - شخصى عالماً و عامداً ادّعا مىكند كه : « من امام زمان هستم » البتّه كسى به او نگرويده است . حكم شرعى چنين شخصى چيست ؟\r\nجواب : چنين كسى منحرف است ، و مستحق تعزير ، و بر حاكم شرع لازم است جلو او را بگيرد ، ولى حكم اعدام ندارد ، مگر اين كه بعداً عنوان مفسد فى الارض بر او منطبق شود .\r\nسؤال 1022 - اگر مردى اقدام به تقبيل ، يا اعمال مشابه ، نسبت به زوجهء خود در انظار عمومى نمايد ، آيا اين عمل گناه و موجب تعزير است ؟\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nجواب : چنين عملى گناه محسوب نمىشود ، و تعزير ندارد . مگر اين كه قاضى تشخيص دهد اين گونه اعمال سبب پرده درى و شيوع فساد در جامعه مىشود ؛ در اين صورت تعزير مناسب بجاست .\r\n\r\n","description":"","footnote":"","page_name":" 393 ","page_number":393},
  {"content":"\r\n . \r\n","description":"","footnote":"","page_name":" 394 ","page_number":394},
  {"content":"\r\n\r\n\r\nفصل چهل و ششم : احكام قصاص\r\n\r\nمصاديق قتل عمد و شبه عمد\r\nسؤال 1023 - ترك فعل فردى ، منجر به مرگ ديگرى شده است . آيا مىتوان وى را به خاطر مجرّد ترك فعل ، محكوم و مجازات كرد ؟ به مثالهاى زير توجّه كنيد :\r\nالف ) مادرى با علم به اين كه فرزندش به شير نياز دارد ، عمداً از شير دادن امتناع مىورزد ، و طفل فوت مىكند . آيا قتل عمد است ، يا نوع ديگرى از قتل محسوب مىشود ؟\r\nب ) اگر سوزن‌بان قطار ، كه وظيفه دارد خطوط راه آهن را طبق برنامهء معيّن شده جا به جا كند ، با علم به وجود خطر از انجام اين عمل خوددارى نمايد ، و موجب برخورد دو قطار و مرگ مسافرين شود ، آيا قتل عمد محسوب مىشود ؟\r\nج ) هرگاه پرستارى ، كه وظيفهء رساندن دارو به بيمار در ساعت معيّنى را دارد ، عمداً از انجام اين كار خوددارى كند ، و بيمار فوت نمايد ، در صورتى كه بداند خوراندن دارو براى بيمار حياتى است ؛ چه نوع قتلى محسوب مىشود ؟\r\nد ) نجات غريقى با مشاهدهء غرق شدن شناگرى در استخر ، از نجات دادن او خوددارى مىكند ، و غريق فوت مىنمايد . آيا قتل عمد است ؟\r\nجواب الف تا آخر : در مواردى كه إسناد قتل به چنين شخصى بدهند ، و به تعبير ديگر سبب اقوى از مباشر باشد ، مانند مثال اوّل و دوم ، قتل عمد صادق است ، و احكام آن جارى مىشود . و در مثال سوم و چهارم موارد مختلف است .\r\nسؤال 1024 - اصل وقوع قتل براى دادگاه ثابت شده ، ولى نوع آن مشخّص نيست .\r\nبيّنه‌اى هم براى اثبات نوع قتل وجود ندارد . تكليف دادگاه در اين مورد چيست ؟\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nجواب : حكم به شبه عمد مىشود .\r\nسؤال 1025 - اگر فردى در كنار ديگرى بخوابد ، و در هنگام خواب او را به قتل برساند ، در صور زير حكم مسأله چيست ؟\r\nالف ) در صورتى كه احتمال مىداده به هنگام خواب او را به قتل مىرساند .\r\nب ) در صورتى كه هيچ گونه احتمالى نمىداده است .\r\nج ) در صورتى كه يقين داشته او را به قتل مىرساند ، و به قصد قتل در كنارش خوابيده باشد .\r\nجواب : در صورتى كه يقين داشته ، يا احتمال غالب مىداده كه او را به قتل مىرساند ، قتل عمد محسوب مىشود . در غير اين صورت قتل شبه عمد است .\r\nسؤال 1026 - اگر فردى داروى خواب‌آور خورده ، و در كنار فرد خاصّى بخوابد ، در حالى كه علم دارد به هنگام خواب او را به قتل مىرساند ، در دو فرض زير حكم چه مىباشد :\r\nالف ) همان فرد مورد نظر را به قتل برساند .\r\nب ) بر حسب اتّفاق فرد مورد نظر برخاسته ، و ديگرى به جاى او بخوابد ، و كشته شود .\r\nجواب : اگر يقين داشته ، يا احتمال غالب مىداده ، كه هركس در كنار او بخوابد به قتل مىرسد ، قتل عمد محسوب مىشود ؛ مشروط بر اين كه خوابيدن شخص را در كنار خود مىدانسته است .\r\nسؤال 1027 - خانم الف ، كه از حُسن شهرت اخلاقى مناسبى برخوردار نبوده ، توسّط برادرانش مورد ضرب و جرح قرار گرفته ، كه آثار آن بر جسد وى ملاحظه گرديده است . سپس با تهيّه مقدّمات ، و آويختن طناب از دار ، و اجبار وى به خودكشى ، وى خود را حلق آويز مىنمايد . آيا ضرب و جرح و فراهم نمودن شرايط به دار آويختن آن مرحومه ، از مصاديق اكراه يا اجبار در قتل محسوب مىگردد ؟ حكم شرعى اكراه يا اجباركنندگان چيست ؟\r\nجواب : هرگاه ثابت بشود كه اكراه در حدّى بوده كه اقدام آن زن بر خودكشى\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nبه خاطر ترس از شكنجه‌هاى بيشترى انجام يافته ، اكراه‌كننده كنندگان در حكم قاتل عمد هستند .\r\nسؤال 1028 - قتلى در منزل مشترك زن و شوهرى واقع شده و متّهمين ، آن زن و شوهر و پسر عموى شوهرش مىباشند . مقتول با متّهمين كاملًا بيگانه بوده ، و رابطهء نسبى و سببى حتّى در حدّ يك آشنايى ساده هم نداشته‌اند . متّهمه ابتدا در محضر دادگاه ، علّت قتل را تأثّرات ناشى از تجاوز به عنف مقتول به خويش اعلام مىكند ، و اقرار به مباشرت در قتل مىنمايد ؛ لكن بعدها آن را تكذيب مىنمايد . شوهر متّهمه مىگويد : « هر چند شخصاً موفّق به سلب حيات مقتول نشده ، ليكن اعتقاد دارد چنين متجاوزى ، شرعاً مستحقّ قتل مىباشد . » متّهم ديگر ، منكر شراكت در قتل است .\r\nبا توجّه به اظهارات متّهمه ، و انگيزهء شرافتمندانه در قتل مذكور ، آيا مورد از موارد قصاص است ؟\r\nجواب : چنانچه ثابت شود كه قاتل آن زن است ، تا ثابت نشود كه انگيزهء آن حفظ ناموس خويش بوده ، بايد قصاص شود .\r\nسؤال 1029 - نفر اوّل به وسيلهء سنگ ضربه‌اى بر سر مقتول وارد آورده ، و او را به زمين انداخته است . مضروب در حال مرگ بوده كه همان شخص دوباره سنگى بر مىدارد تا به او بزند . امّا نفر دوّم سنگ را از ضارب اوّل گرفته ، و دو دستى ضربه‌اى بر سر مضروب وارد مىكند ، و فرد مذكور بر اثر ضربهء مغزى فوت مىكند . وكيل اولياى دم در مورد ضربهء دوّم هنگام طرح شكايت خود گفته : « ضربهء دوّم آخرين رمق حيات را از متوفّى سلب نموده است . » اگر فرضاً هر دو ضربه بر يك نقطهء سر وارد شده باشد ، لطفاً بفرماييد :\r\n1 - آيا قتل عمد است يا شبه عمد ، و قاتل كدام نفر است ؟\r\nجواب : اين دو ضربه خواه بر يك نقطه وارده شده باشد يا دو نقطه ، قتل عمد است . و هر دو مشتركاً قاتل محسوب مىشوند .\r\n2 - آيا مادّهء 217 قانون مجازات اسلامى كه مىگويد : « هرگاه جراحتى كه نفر اوّل\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nوارد كرده ، مجروح را در حكم مرده قرار داده ، و تنها آخرين رمق حيات در او باقى بماند ، و در اين حال ديگرى كارى انجام دهد كه به حيات او پايان بخشد ، اوّلى قصاص مىشود و دوّمى تنها ديهء جنايت بر مرده را مىپردازد . » در اين مورد صدق مىكند ؟\r\nجواب : آنچه را در بالا ذكر كرده‌ايد مشمول آن مادّه نيست ؛ مگر اين كه واقعاً نفر اوّل كار او را تمام كرده باشد .\r\nسؤال 1030 - دو نفر در روستا به خاطر خريد يك گونى سبوس با هم درگير مىشوند . اهالى آنها را از يكديگر جدا مىكنند . بنابر اظهارات شهود و پدر مقتول ، آنها در آن موقع هيچ گونه برخوردى با هم نداشتند . لكن پس از اين كه از هم جدا مىشوند ، متّهم جلوى درب منزل مقتول ، از فاصلهء حدود 10 الى 15 مترى سنگى به سمت مقتول پرتاب نموده ، كه به گلوى وى اصابت مىكند . پس از گذشت حدود سه ساعت از اين ماجرا ، مقتول به كلانترى مراجعه ، و از آنجا به درمانگاه انتقال داده شده ، و در آنجا فوت مىنمايد . پزشكى قانونى علّت مرگ را اصابت جسم سخت به ناحيهء گردن ، و عوارض ناشى از آن بيان كرده است . ولى متّهم در تمامى مراحل تحقيقات منكر پرتاب سنگ شده ، و حتّى خود او نيز جهت طرح شكايت عليه مقتول به كلانترى مراجعه كرده ، و در آنجا دستگير شده است . لطفاً حكم اين مسأله را بيان فرماييد .\r\nجواب : چنانچه طبق شهادت دو شاهد عادل ثابت شود كه متّهم آن سنگ را به گردن مقتول زده ، و مرگ مستند به اصابت آن سنگ باشد ، و متّهم قصد قتل داشته ، يا چنين سنگى در فاصلهء مذكور غالباً عامل مرگ باشد ، قتل عمد محسوب مىشود ، و قصاص دارد . در غير اين صورت ( و حتّى در صورت شك ) بايد ديه بپردازد .\r\nسؤال 1031 - ايراد ضرب و جرح با رضايت مجنى عليه چه حكمى دارد ؟ كشتن انسانى با رضايت خود او چگونه است ؟\r\nجواب : هيچ كدام از اين امور جايز نيست .\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nسؤال 1032 - عدّه‌اى از روى خصومت به سوى يكديگر تيراندازى كرده‌اند . پسر بچّهء 12 ساله‌اى ، كه از آنجا عبور مىكرد ، به واسطهء تير شخص معيّنى به قتل رسد . چند تن از روحانيّون مقدار ديه را تعيين كردند . مقدارى از آن را بر عهدهء قاتل ، و مقدار بقيّه را بر عهدهء بعض ديگر از آن جمع گذاشته‌اند . اين قضاوت شرعاً چه حكمى دارد ؟\r\nجواب : در صورتى كه آن بچّه را ديده و در عين حال به سوى او تيراندازى كرده ، قتل عمد است ؛ هر چند قصد كشتن خصوص او را نداشته باشد . و در صورتى كه توافق بر ديه كنند ، تمام ديه بر عهدهء قاتل است .\r\nسؤال 1033 - شخصى به سمت جمعى تيراندازى كرده ، و پسر بچّهء 14 ساله‌اى را بدون تقصير به قتل رسانده است . با توجّه به اين كه قاتل مدّعى است قصد قتل او را نداشته ، قتل مذكور چه نوع قتلى است ، و حكم آن چيست ؟\r\nجواب : در صورتى كه به سوى جمع تيراندازى كرده قتل عمد محسوب مىشود ؛ هر چند بگويد قصد قتل نداشتم .\r\nسؤال 1034 - چنانچه افرادى در خارج از كشور مرتكب جرايمى شده ، و طبق قوانين آن كشور تعقيب و محاكمه گرديده ، و كيفر مقرّر براى جرم مورد نظر را گذرانده باشند ، و سپس به ايران مراجعت كنند لطفاً بفرماييد :\r\nالف ) در جرايم مستوجب قصاص ، در صورت درخواست اولياى دم آيا قابل تعقيب و مجازات هستند ؟\r\nجواب : در مواردى كه قصاص تعلّق مىگيرد ، اگر شاكى تقاضاى قصاص كند حكم قصاص جارى مىشود . و اگر به جاى آن خسارتى گرفته و راضى شده ، حكم قصاص ساقط است . و اگر راضى نشده ، وجه خسارات را بازمىگرداند و تقاضاى قصاص مىكند .\r\nب ) در جرايم حدّى حكم چيست ؟\r\nجواب : در موارد حدود حد ساقط نمىشود ؛ زيرا آنها صلاحيّت اجراى حد را ندارند ، و به علاوه قائل به حد نيستند .\r\n\r\n","description":"","footnote":"","page_name":" 399 ","page_number":399},
  {"content":"\r\n\r\nج ) در جرايم تعزيرى و بازدارنده چگونه است ؟\r\nجواب : با توجّه به اين كه تعزير بسته به نظر حاكم است چنانچه در آنجا تعزير شده باشند ، هر چند به صورت زندان ، حاكم شرع مىتواند تعزير را در اينجا تخفيف دهد ، و لو تعزير او به صورت ملامت و سرزنش و اندرز بوده باشد .\r\nسؤال 1035 - محاربى در جريان محاربه ، مرتكب قتل يا نقص عضو يا جرح ديگران مىشود ؛ آيا علاوه بر مجازات محاربه ، قصاص نيز مىشود ؟\r\nجواب : نخست قصاص مىشود ؛ سپس حدّ محارب جارى مىگردد .\r\nسؤال 1036 - آيا ايجاد حقّ قصاص قبل از فوت شخص امكان‌پذير است ، تا مجنى عليه حقّ اسقاط آن را داشته باشد ؟\r\nجواب : اين گونه موضوعات از قبيل اسقاط ما لم يجب نيست ، و در جاى خود آن را مشروحاً بيان كرده‌ايم .\r\nسؤال 1037 - آيا احراز قصد قتل حين ارتكاب عمل ، شرط مشروعيّت حكم قصاص است ؟\r\nجواب : آرى احراز شرط است ؛ هر چند به وسيلهء قرائن و شواهد باشد .\r\nسؤال 1038 - آيا إذن وارد ساختن جنايت از سوى مجنىّ عليه ، موجب سقوط ارش يا ديه مىگردد ؟ به عبارت ديگر ، اگر شخصى به ديگرى اجازه دهد كه جنايتى بر او وارد كند . آيا پس از ايراد جنايت ، مجنىّ عليه مىتواند مطالبهء خسارت نمايد ؟\r\nجواب : اين اذن از نظر تكليفى مجوّز ايراد جنايت نمىشود ، و ديه نيز دارد ؛ مگر اين كه مجنىّ عليه بعد از وقوع جنايت جانى را عفو كند .\r\n\r\nشرايط قصاص\r\n\r\n1 - مساوات در دين\r\nسؤال 1039 - با توجّه به عدم جواز قصاص مسلمان در برابر كافر ، لطفاً بفرماييد :\r\nآيا اسلام آوردن قاتل پس از ارتكاب قتل ، مانع از اجراى قصاص مىشود ؟ و بر فرض مثبت بودن پاسخ ، آيا بين اسلام آوردن ظاهرى ( به انگيزهء فرار از قصاص ) با\r\n\r\n","description":"","footnote":"","page_name":" 400 ","page_number":400},
  {"content":"\r\n\r\nاسلام واقعى قلبى تفاوتى وجود دارد ؟\r\nجواب : آرى ، در صورتى كه مسلمان شود مانع قتل اوست . و ما مأمور به ظاهر هستيم ، مگر اين كه يقين به دروغ گفتن او داشته باشيم .\r\nسؤال 1040 - با توجّه به اين كه يكى از شرايط اساسى ايجاد حقّ قصاص نفس ، كفائت در دين مىباشد ، لطفاً به دو سؤال زير پاسخ دهيد :\r\n1 - آيا ملاك كفائت ، زمان ارتكاب قتل است ، يا زمان اجراء حكم ؟\r\nجواب : در صورتى كه كافرى مسلمانى را كشته باشد ، بعد مسلمان شود ، قصاص از بين نمىرود . و اگر كافر ، كافرى را كشته باشد ، قصاص از بين مىرود ، و تبديل به ديه مىشود ؛ بنابراين معيار در اينجا ، حال قصاص است .\r\n2 - آيا پيروان فرقهء اهل حق و على اللّهىها ، مسلمان محسوب مىشوند ؟\r\nجواب : بعضى از آنها اظهار مىدارند كه به يگانگى حق ، و نبوّت پيامبر اسلام صلى الله عليه و آله ايمان دارند ؛ اين گروه مسلمانند ، هر چند انحراف دارند ، ولى بعضى ديگر چنين نيستند .\r\n\r\n2 - قاتل پدر مقتول نباشد\r\nسؤال 1041 - بسيارى از فقهاء مىفرمايند : « پدر به خاطر قتل فرزند قصاص نمىشود ، ولى مادر قصاص مىشود . » دليل اين تفاوت چيست ؟\r\nجواب : مدرك عمده بر تفاوت بين پدر و مادر در اين حكم ، روايات فراوانى است كه در اين زمينه وارد شده است . بسيارى از اين روايات كلمهء « رجل » يا كلمهء « اب » دارد . جالب اين كه تنها در سؤال راوى نيست ، تا بگوييم راوى سؤال از محلّ ابتلاى خود كرده ، بلكه در كلام امام عليه السلام نيز وجود دارد ، كه خود دليلى بر تفاوت مىباشد . و به يقين حمل « رجل » يا « اب » بر مفهوم اعمّ ، به حسب متفاهم عرب امكان ندارد ، و تعبير به « والد » نيز ظهور در همين معنا دارد ، و حمل بر مفهوم اعمّ بسيار مشكل است ، و با موازين فقهى نمىسازد . به علاوه ، مسأله تقريباً اجماعى است و مخالفت با آن ، با اين همه اقوال و روايات ، با ذوق فقه سازگار\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nنمىباشد . و تمسّك به قاعدهء « درء » در اينجا بسيار مشكل است ؛ زيرا عموميّت قانون قصاص از آيات و روايات عديده استفاده مىشود ، و استثناء كردن از آن ، دليل محكمى مىخواهد كه در مورد مادر وجود ندارد . ضمناً اين تفاوت ، فلسفهء نسبتاً روشنى هم دارد كه شايد بر خوانندگان عزيز كه اهل تحقيق هستند ، پوشيده نباشد . خوب بود فكرى براى گرفتن اين امتياز از پدر مىكرديد ؛ نه اين كه اين امتياز را به مادر بدهيد ! !\r\nسؤال 1042 - اگر پدر فرزند نامشروع خود را به قتل برساند ، آيا قصاص مىشود ؟\r\nجواب : قصاص ندارد ؛ ولى ديه دارد .\r\nسؤال 1043 - شخصى به نام نعيم ، سه فرزند خود را به قتل رسانده ، و چند نفر از آنان را به شدّت مجروح نموده ، كه بعداً بهبود پيدا نموده‌اند . لطفاً بفرماييد :\r\n1 - آيا با وجود مادر فرزندان ، عموها مىتوانند ادّعاى ديه كنند ؟\r\nجواب : ديهء مقتولين بر پدر لازم است ، و تمام ديه به مادر آنها مىرسد ، و ديهء مجروحين به خود آنها پرداخت مىشود . و در هر حال عموها و داييها در اينجا حقّى ندارند .\r\n2 - مخارج فرزندان باقيمانده بر عهدهء چه كسى است ؟\r\nجواب : اگر اموالى داشته باشند مخارج آنها از اموالشان برداشته مىشود ، و اگر نداشته باشند بر عهدهء مادر آنهاست .\r\n3 - در صورتى كه مادر مقتولين از ادامهء زندگى با قاتل بيمناك باشد ، آيا ملزم است با او زندگى نمايد ، يا مىتواند توسّط حاكم شرع طلاق بگيرد ؟\r\nجواب : در صورتى كه احساس خطرى نكند مىتواند با او زندگى كند ، و الّا طلاق خود را به وسيلهء حاكم شرع خواهد گرفت .\r\nسؤال 1044 - با توجّه به اين كه قتل كودكان توسّط پدر ، يا جدّ پدرى قصاص ندارد ، متأسّفانه مدّتى است كه اين امر در جامعه زياد اتّفاق مىافتد ! جهت تشديد مجازات اين افراد چه حكمى صادر مىفرماييد ؟\r\nجواب : اين گونه پدران بايد ديه بپردازند ، و مىدانيد كه ديه بسيار سنگين\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nاست ، و مىتواند كيفر مهمّى محسوب شود . اگر حاكم شرع تشخيص دهد كه اين امر گسترش پيدا كرده ، مىتواند علاوه بر اين ، تعزير سنگينى كند . البتّه اگر طفل به صورت جنين باشد ، در هيچ حال قصاص ندارد و تنها ديه دارد .\r\n\r\n3 - مساوات در عقل\r\nسؤال 1045 - چرا اگر عاقل عمداً مجنونى را بكشد قصاص نمىشود ؟\r\nجواب : اوّلًا : اين مسأله اجماعى است ، و روايت معتبرى دارد .\r\nثانياً : مساواتى در ميان عاقل و مجنون نيست ، به همين دليل جايز نيست عاقل را به خاطر قتل مجنون قصاص كرد ؛ ولى ديه ثابت است .\r\n\r\n4 - مقتول محقون الدم باشد\r\nسؤال 1046 - چنانچه كسى با اعتقاد به اين كه فردى به لحاظ ارتكاب بعضى اعمال ، يا داشتن برخى عقايد ، واجب القتل است ، اقدام به قتل وى نمايد ، در حالى كه چنين اعمال و عقايدى شرعاً مجوّز قتل نمىباشد ، بفرماييد قتل واقع شده چه نوع قتلى مىباشد ؟\r\nجواب : در فرض سؤال قتل شبه عمد محسوب مىشود .\r\n\r\n5 - مساوات در جنسيّت\r\nسؤال 1047 - اگر مردى چندين زن محقون الدّم را بكشد ، و برخى از اولياى دم آنها خواهان قصاص ، و بعضى طالب ديه باشند ، به چه ترتيب عمل خواهد شد ؟\r\nجواب : هرگاه بعضى قصاص كنند ( مثلًا اولياى دم يكى از مقتولين فاضل ديه را بپردازد و قصاص كند ) ديه بقيّهء از اموال قاتل پرداخته مىشود .\r\n\r\nلوث و قسامه\r\nسؤال 1048 - اگر درگيرى طرفين دعوى محرز شود ، ولى مدّعى در مورد جراحت\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nوارده شاهد نداشته باشد ، و فقط يك نفر اظهار نمايد كه من چاقو را در دست مدّعى عليه مشاهده نمودم . آيا مورد از موارد لوث محسوب مىشود ، يا لازم است مدّعى عليه به عنوان منكر قسم ياد نمايد ؟ آيا در صدمات جزئى نيز منكر و يا مدّعى مىتوانند قسم ياد نمايند ؟\r\nجواب : به مجرّد شهادت يك نفر ، به صورتى كه در بالا ذكر كرده‌ايد ، لوث ثابت نمىشود . در صدمات جزئى ، مانند وقوع جنايت بر يك بند انگشت ، نيز حكم قسامه جارى مىشود .\r\nسؤال 1049 - برخى از فقها در لوث ، شهادت جماعت زنان را قبول كرده‌اند ؛ امّا امام راحل قدس سرّه فرموده‌اند كه لوث به شهادت زنان حاصل نمىشود . لطفاً بفرماييد : منظور از جماعت چيست ؟ آيا با شهادت يك زن ، در خصوص قتل عمد يا غير عمد ، لوث ثابت مىشود ؟ ضمناً اگر يك زن انجام قتل توسّط يك فرد ، و يك مرد به انجام قتل توسّط فردى ديگر شهادت دهد ، آيا لوث ثابت مىشود ؟\r\nجواب : در صورتى كه جماعتى از زنان ، كه مورد اعتماد باشند ، شهادت دهند ، لوث ثابت مىشود .\r\nسؤال 1050 - چنانچه شخصى ادّعا كند چند نفر او را زده‌اند ، و پزشكى قانونى نيز گواهى نمايد كه چند نقطه از بدن وى مضروب و مجروح شده است . حال اگر به نظر دادگاه از موارد لوث باشد ، و مدّعى نتواند معيّن كند كدام جراحت يا ضربه را چه كسى به او وارد نموده ، به چه شكل فصل خصومت مىشود ؟ به عبارت ديگر ، آيا ظنّ اجمالى نيز از مواردى است كه موجب لوث مىشود ؟\r\nجواب : هرگاه مقدّمات و امارات لوث حاصل شود ، فرقى ميان يك نفر يا چند نفر به عنوان علم اجمالى نيست .\r\nسؤال 1051 - شخصى در اثر تصادف با وسيلهء نقليّه ( موتور ) مصدوم شده ، و عليه شخصى مثلًا زيد به عنوان راننده شكايت نموده است . ولى زيد مدّعى است كه وى راننده نبوده ، بلكه رفيقش عمرو ( كه صاحب موتور تلقّى ، و موتور در اختيار وى بوده ) راننده بوده است . از سوى ديگر عمرو مىگويد : « درست است كه موتور در\r\n\r\n","description":"","footnote":"","page_name":" 404 ","page_number":404},
  {"content":"\r\n\r\nاختيار من بود ، ولى آقاى زيد به محض پياده شدن اين جانب ، بر موتورسيكلت سوار و با سرعت رانندگى نمود ، و در حين رانندگى با مصدوم تصادف كرد » . عمرو جهت اثبات ادّعاى خويش چند شاهد معرّفى كرده ، و شهود اظهار نمودند كه قبل از تصادف آقاى زيد را در حين رانندگى مشاهده نموده ، ولى اصل تصادف را نديده‌اند .\r\nلطفاً بفرماييد :\r\n1 - آيا مورد نسبت به زيد از موارد لوث محسوب ، و در نتيجه با قسمِ مصدوم نامبرده محكوم به پرداخت ديه مىشود ، يا از موارد لوث محسوب نمىشود ؟\r\n2 - در صورت صغير بودن مصدوم ، آيا خود صغير حق در خواست قسم ، يا قسم ياد نمودن را دارد ؟\r\n3 - در صورت منفى بودن پاسخ ، ولىّ قهرى و يا قيّم وى چنين حقّى را دارند ؟\r\n4 - آيا لازم است در مقابل ادّعاى زيد قسم ياد نمايد ؟\r\nجواب : چنانچه شهود معتبر شهادت دهند كه در زمان وقوع تصادف زيد سوار بر موتور بوده ، هر چند تصادف را نديده باشند ، مورد از موارد لوث است . و صغير نمىتواند مطالبهء قسم كند ، بلكه ولىّ او اين كار را مىكند . و قسم تنها وظيفهء كسى است كه دعوى بر ضدّ او اقامه شده است .\r\nسؤال 1052 - مطابق قوانين جمهورى اسلامى ايران ، از جمله مادّهء 266 قانون مجازات اسلامى ، در مواردى كه مجنىّ عليه ولىّ دم نداشته ، يا شناسايى نشود ، ولىّ دم او ولىّ امر مسلمين است . كه ولىّ امر در اين خصوص مىتواند اختيارات خود را به رئيس قوّهء قضائيّه ، و به واسطهء وى به رؤساى دادگسترىها تفويض نمايد . حال چنانچه در موارد قتل عمد ، ولىّ دم وجود نداشته ، يا شناسايى نشود ، و رئيس دادگسترى يا رئيس قوّهء قضائيّه به نيابت از ولىّ امر مسلمين ، تقاضاى قصاص كند ، و از طرفى دعوا داخل در باب لوث گردد ، كيفيّت اجراى مراسم قسامه چگونه خواهد بود ؟\r\nجواب : اگر قاضى از روى مبادى حسيّه ، يا قريب به حسّ ، علم به وقوع قتل توسّط كسى داشته باشد مىتواند بر طبق علم خود عمل كند ، و نيازى به قسامه\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nنيست . در غير اين صورت ، قسامه جارى نمىشود ، و بايد ديه از بيت المال پرداخته شود .\r\nسؤال 1053 - در يكى از پاسگاههاى نيروى انتظامى ، درجه دارى با گلوله مصدوم ، و پس از چند دقيقه فوت مىكند . افسر نگهبان - كه متّهم پرونده است - مىگويد : « به نزديك مقتول رفتم ، خواستم توپى كلت را جابجا كنم ، كه در اين لحظه مقتول به سوى من برگشت ، و دستش به اسلحه خورد ، و ناگهان اسلحه شليك شد ، و اين واقعه بوجود آمد » مسلّمات پرونده به شرح زير است :\r\n1 - پزشك قانونى در بازسازى صحنه ، كه با حضور متّهم انجام شده ، با توجّه به نقطهء ورود گلوله ( زير بغل در زير لبهء تحتانى دندهء چهارمِ سمتِ چپِ قفسهء سينه ) و مسير گلوله ( كه ريه‌ها و قلب را پاره كرده ) و نقطه‌اى كه گلوله در آن به دست آمده ( زير لبهء تحتانى دندهء پنجمِ سمتِ راستِ قفسهء سينه ) اعلام كرده كه قول متّهم مطابق با واقع نبوده ، و قابل پذيرش نيست .\r\n2 - مأمورين كشف جرايم ، كه در صحنهء بازسازى حضور داشته ، قول متّهم را تأييد نكرده‌اند .\r\n3 - متخصّص اسلحه‌شناسى اعلام كرده كه شليك از فاصله‌اى كمتر از نيم متر انجام شده است .\r\n4 - كسى غير از متّهم و مقتول در صحنه حضور نداشته ، تا از مشاهدات او استفاده كنيم .\r\nاولياى دم مدّعى قتل عمد هستند ، ولى متّهم حتّى حاضر به قبول شلّيك به سمت مقتول نيست . سؤالى كه براى اين جانب پيش آمده اين است كه در اين مورد خاصّ ، قاعدهء حق استحلاف اولياى دم و سوگند متّهم را جارى سازيم ( براى احراز نوع قتل ) يا با توجّه به مسلّمات پرونده ، مورد را از موارد لوث تلقّى كرده ، و از اولياى دم بخواهيم كه پنجاه نفر را براى اداى سوگند ( جهت اثبات قتل عمد ) به دادگاه معرّفى كنند ؟\r\nجواب : در صورتى كه قاضى از قرائن مذكور يقين حاصل كند كه قتل از سوى\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nمتّهم صورت گرفته ( خواه به صورت عمد باشد ، يا به صورت خطا ) مىتواند مطابق آن حكم كند ؛ زيرا علم قاضى در اين مورد مستند به مبادى قريب به حسّ است و حجّت مىباشد . و اگر علم حاصل نشود ، بايد از لوث استفاده كرد ؛ مشروط بر اين كه قسامه واقعاً علم به وقوع قتل عمد يا خطا داشته باشند . و اگر قسامه حاضر به قسم نشد ، و يا علم نداشت ، ديه بر بيت المال است .\r\nسؤال 1054 - آيا همان گونه كه قسامه در جرائم بالمباشره ( چنانچه از موارد لوث باشد ) جارى است ، در جرائم بالتسبيب نيز جارى و سارى است ؟\r\nجواب : فرقى بين سبب و مباشر در اينجا نيست ؛ مشروط بر اين كه قتل به سبب نسبت داده شود ، نه به مباشر .\r\nسؤال 1055 - آيا احراز عدالت در قسامه ، همانند عدالت شهود ، شرط است ؟\r\nجواب : احراز عدالت شرط نيست .\r\nسؤال 1056 - بدن نيمه جان انسانى در كنار جادّهء منتهى به روستا ، در فاصلهء حدود 300 متر مانده به روستا يافت شده ، و در حال اعزام به بيمارستان فوت كرده است .\r\nپزشكى قانونى آثارى از برخورد و تصادم اتومبيل ، يا وسيلهء نقليّه‌اى در بدنش نيافته ، و علّت مرگ را ناشى از « يك ضربه به سر » اعلام مىكند . اولياى دم ، كه فقط يك پسر و يك دختر بالغ مىباشند ، فقط عليه سه نفر از اهالى محلّ ( كه در روستا حضور داشته ، و اتّفاقاً يكى از آن سه اذعان مىدارد كه چند دقيقه قبل متوفّى را ديده ، كه به همراه شخص ناشناس ديگرى در مسير جادّه پياده حركت مىكردند ، و او كه با موتورسيكلت در جهت مخالف حركت مىكرده ، فقط متوفّى را بر اثر تكان دادن دست شناخته ، و چند دقيقه بعد كه بازگشته بدن خون‌آلودش را تنها ديده است ) ادّعاى قتل عمد نموده ، و مشخّصاً يكى از آن سه را مباشر و دو تن ديگر را معاون در قتل پدرشان مىدانند ، لكن بيّنه‌اى ندارند ، و با انكار متّهمين نيز مواجه‌اند ، و براى اثبات ادّعاى خود هر يك با قاطعيّت و اصرار تمام ، پنجاه سوگند مىخورد . ساير بستگان نسبى ذكور متوفّى ، به لحاظ سكونت در شهرهاى مختلف در مراسم قسامه شركت مستقيم ندارند ، امّا به صدق گفتار و وثوق مدّعيان قسم\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nمىخورند ، و صرفاً بر مبناى ادّعاى مدّعيان ، متّهمين را قاتل مىدانند . با توجّه به آنچه گذشت ، به سؤالات زير پاسخ دهيد :\r\n1 - آيا با اجراى قسامه ، ادّعاى اولياى دم موصوف ثابت مىشود ؟\r\nجواب : هرگاه شرايط لوث وجود داشته باشد ، اينجا جاى قسامه است .\r\n2 - آيا مدّعيان با فرض عدم شركت ساير بستگان ذكور نسبى ، مىتوانند قسمهاى لازم را شخصاً به دفعات ادا نمايند ؟\r\nجواب : اگر ساير بستگان قسم نخورند ، مدّعيان مىتوانند قسمها را تكرار كنند .\r\n3 - در صورت اجراى قسامه به كيفيّت مذكور ، در اثبات عنوان اتّهامى هر يك از منكرين ( از جهت مباشرت يا معاونت در قتل ) تفاوتى وجود دارد ؟\r\nجواب : اجراى قسامه در مورد معاونت قتل محلّ اشكال است .\r\nسؤال 1057 - آيا در قسامه ( چه در قتل ، و چه در جرح ) وارث فعلى معتبر است ؟ يا از طبقات ديگر نيز مىتوانند قسم ياد كنند ؟\r\nجواب : وارث فعلى شرط نيست ، حتّى اگر از افراد قوم و قبيله بوده باشند نيز مانعى ندارد .\r\nسؤال 1058 - اگر ورثه با فرض علم آنان به موضوع ، حاضر به قسم نباشند ، آيا تكرار قسم مدّعى كافى است ؟\r\nجواب : آرى كافى است .\r\nسؤال 1059 - اگر قاضى محكمه از قرائن علم پيدا كند كه ورثهء ديگر علم ندارند ، يا خود مدّعى اظهار كند كه منسوبين من يقين ندارند ، و در موقع ايراد ضرب و جرح شاهد درگيرى نبوده‌اند ، و فقط من يقين دارم ، آيا بازهم احضار منسوبين لازم است ؟\r\nجواب : در صورتى كه بقيّه علم نداشته باشند ، احضار آنها ضرورتى ندارد .\r\nسؤال 1060 - آيا كسانى كه در زمان وقوع قتل عاقل نبوده ، يا غير بالغ بوده‌اند ، امّا هنگام اجراى قسامه عاقل و بالغ شده‌اند ، مىتوانند جهت اداى سوگند در اين مراسم شركت كنند ؟\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nجواب : اشكال دارد .\r\nسؤال 1061 - آيا در صورت لزوم تعدّد قسامه در جراحات ، منسوبين نزديك مدّعى نيز لازم است قسم ياد نمايند ، يا تكرار قسامه توسّط خود مدّعى كافى است ؟\r\nهمچنين در صورتى كه مدّعى عليه قسم ياد نمايد بازهم تكرار وى يا تكميل توسّط منسوبين در صورت علم به موضوع لازم مىباشد ؟\r\nجواب : آرى لازم است منسوبين مدّعى در صورت علم قسم ياد كنند ، همچنين در صورتى كه مدّعى عليه قسم ياد كند .\r\nسؤال 1062 - آيا قسامه در جراحاتى كه موجب ارش است ، يا عواملى غير از جراحت كه سبب ارش است ، كارآيى دارد ؟\r\nجواب : در اين گونه موارد نيز قسامه ثابت است ، مشروط بر اين كه ارش قابل ملاحظه‌اى باشد .\r\nسؤال 1063 - اگر جراحت يا ساير عوامل موجب ديه يا ارش ، از ناحيهء طفل يا مجنون يا حيوان باشد چه حكمى دارد ؟\r\nجواب : در مورد طفل و مجنون قسامه جارى است . و در مورد حيوان اگر جنبهء تسبيب داشته باشد در آنجا نيز قسامه جارى است .\r\nسؤال 1064 - با احترام فتواى شريف را در خصوص قسامه در صدمات بدنى بيان فرماييد :\r\nالف ) آيا براى احراز قسامه ، قسم مجروح به همراه سايرين لازم است ؟\r\nجواب : آرى لازم است .\r\nب ) در فرض « الف » در صورتى كه مصدوم صغير يا مجنون باشد ، اجراى قسامه چگونه است ؟\r\nجواب : ولىّ او به جاى او اجراى قسم مىكند .\r\nج ) در صورتى كه در قسامهء اعضا ، جنايت وارده موجب 16 ديه يا كمتر باشد ، آيا قسم مصدوم به تنهايى كافى است ؟\r\nجواب : آرى به تنهايى كافى است .\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nد ) در فرض « ج » اگر مصدوم مجنون يا صغير باشد ، آيا قسم ولىّ قهرى او كفايت مىكند ؟\r\nجواب : آرى كفايت مىكند . در ضمن بايد توجّه داشت كه قسامه در اعضا تنها موجب ديه است ، نه قصاص .\r\nسؤال 1065 - اگر جانى و مجنىّ عليه هر دو صغير باشند ، آيا تقاضاى قسامهء عاقلهء مجنىّ عليه براى اثبات جنايت خطايى صغير پذيرفته مىشود ؟ آيا در فرض فوق مىتوان عاقلهء جانى را محكوم به پرداخت ديه نمود ؟\r\nجواب : تقاضاى قسامه از سوى ولىّ طفل خواهد بود ؛ و احكام بر آن جارى مىشود .\r\nسؤال 1066 - اگر مورد از موارد لوث نباشد كه قسامه اجرا شود ، و نوبت به قسم منكر برسد ، و منكر قسم را به مدّعى رد كند تا او قسم ياد كند ، آيا با اين قسم قصاص ثابت مىشود ، يا صرفاً ديه اثبات مىگردد ؟\r\nجواب : در اين گونه موارد ادّعا با قسم ثابت نمىشود .\r\nسؤال 1067 - آيا استماع سوگند حالفين در حضور جميع حالفين و اولياى دم بلا مانع است ؟ يا همانند استماع شهادت شهود بايد فارغ از تأثير و تأثّر روانى حضور اولياى دم و ديگر حالفين ، و منفرداً نزد قاضى انجام پذيرد ؟\r\nجواب : انفراد در اين مسأله شرط نيست .\r\nسؤال 1068 - نظر به اين كه قسامه به منظور تكميل و تتميم ظنّ و گمان حاكم دادگاه ، و رافع ترديد و شبههء وى براى رسيدن به يقين مىباشد ، آيا استماع سوگند 50 نفر به وسيلهء دو قاضى جداگانه شرعاً اشكال دارد ؟ آيا صدور حكم به اعتبار گزارش و صورت جلسهء استماع سوگند به وسيلهء قاضى ديگر كه در غياب حكم دادگاه تنظيم شده جايز مىباشد ؟\r\nجواب : قسامه بايد به طور كامل در محضر يك قاضى اجرا شود .\r\nسؤال 1069 - در صورت مشكل بودن تجمّع 50 نفر در موعد اوّليهء دادگاه ، آيا يك بار اخطار به اولياى دم كفايت مىكند ؟ در صورت عدم توفيق در معرّفى 50 نفر ، آيا\r\n\r\n","description":"","footnote":"","page_name":" 410 ","page_number":410},
  {"content":"\r\n\r\nنوبت به قسامهء بستگان مدّعى عليه مىرسد ، يا تجديد دعوت از اولياى دم متوفّى مجاز مىباشد ؟\r\nجواب : در صورتى كه جمع كردن همهء آنها در مجلس واحد مشكل باشد ، مانعى ندارد در چند مجلس نزديك به هم جمع شوند . و از نظر ما لازم نيست قسم‌خورندگان همه از اقرباى نسبى باشند ، همين اندازه كه از قوم و قبيله يا كسانى كه در آن محلّه زندگى مىكنند باشند كافى است .\r\nسؤال 1070 - ثبت صورت جلسهء استماع سوگند 50 نفر متضمّن زمان زيادى است ، و معمولًا در يك جلسه ميسّر نمىباشد . آيا اولياى دم مىتوانند عدّه‌اى را براى جلسهء اوّل ، و بقيّه را براى جلسه يا جلسات بعد به دادگاه معرّفى نمايند ؟ در چنين وضعيّتى ، آيا فاصلهء جلسات بايد نزديك به هم ( مثلًا فرداى جلسهء اوّل ) باشد ، يا فاصلهء يك ماه يا بيشتر ، كه اولياى دم فرصتى براى معرّفى افراد ديگر داشته باشند منعى ندارد ؟\r\nجواب : اجراى قسامه در يك جلسه كار مشكلى نيست ، و ثبت آن هم كار ساده‌اى است . امّا اگر فرضاً ميسّر نشود ، در دو يا چند جلسهء نزديك به هم مانعى ندارد ، به طورى كه مدّعى به حسب معمول توان جمع‌آورى آنها را داشته باشد .\r\nسؤال 1071 - لطفاً دربارهء بحث قسامه بفرماييد :\r\nالف ) آيا مرد بودن سوگندخورندگان شرط است ؟ آيا در اين مورد ميان مدّعى و قوم او فرقى مىباشد ؟\r\nب ) در صورت عدم اشتراط مرد بودن ، چنانچه در ميان مدّعيان و قوم او به تعداد كافى مرد باشد ، آيا زنى كه يكى از مدّعىها است مىتواند از جملهء سوگندخورندگان به حساب آيد ؟ اگر به تعداد كافى مرد وجود نداشته باشد چطور ؟\r\nج ) در صوت جواز تكرار سوگند به وسيلهء قسم‌خورندگان ، زنان مدّعى نيز مىتوانند قسم را تكرار نمايند ؟\r\nجواب : قسامه نمىتواند زن باشد ، بنابراين بايد مردها ( اگر به قدر كافى نباشند ) سوگند را تكرار كنند .\r\n\r\n","description":"","footnote":"","page_name":" 411 ","page_number":411},
  {"content":"\r\n\r\nسؤال 1072 - در موارد لوث اگر مدّعى از اجراى قسامه خوددارى كند ، بفرماييد :\r\n1 - آيا در اين صورت ، اقامهء قسامه قهراً به متّهم ( مدّعى عليه ) مىرسد ، يا اين امر منوط به مطالبهء مدّعى است ؟\r\nجواب : مدّعى مىتواند قسم را به مدّعى عليه رد كند ، و در اين صورت مراسم پنجاه قسم بر عهدهء اوست .\r\n2 - در صورت لزوم مطالبه ، اگر مدّعى از چنين در خواستى سرباززند ، يا به قسامهء متّهم راضى نباشد ، وظيفهء دادگاه براى فصل خصومت چيست ؟\r\nجواب : قاعدهء « البيّنة على المدّعى و اليمين على مَنْ انكر » جارى مىشود .\r\n3 - در فرض فوق تكليف ديهء مقتول چيست ؟\r\nجواب : در اين فرض ديه بر كسى نيست .\r\nسؤال 1073 - در مورد قسامه ، آيا تنها ادّعاى يكى از طرفين مبنى بر اين كه منسوبين به موضوع علم ندارند ، در تكرار قسم كافى است ، يا احضار منسوبين لازم است ؟\r\nجواب : لازم است منسوبين احضار شوند ، و تحقيق به عمل آيد .\r\n\r\nاولياى دم\r\nسؤال 1074 - صاحبِ حقِّ قصاص در قتل عمد چه كسى است ؟ مجنىّ عليه ، يا اولياى دم ؟\r\nجواب : مجنىّ عليه صاحب حق است ، و از او به ورثه مىرسد .\r\nسؤال 1075 - در صورتى كه پدر ، يا جدّ پدرى ، مرتكب ضرب و جرح فرزند صغيرش شود ، چه كسى مىتواند از او به حاكم شرع شكايت كند ؟ آيا قصاص در اين صورت ممكن است ؟ در صورت محكوميّت پدر ، يا جدّ پدرى ، به ديه يا قصاص ، دريافت ديه يا استيفاى قصاص با چه كسى است ؟\r\nجواب : در اين گونه موارد حاكم شرع ولىّ صغير است ، كه احقاق حق كند .\r\nسؤال 1076 - چنانچه ورثهء مقتول صغير باشند ، بفرماييد :\r\n\r\n","description":"","footnote":"","page_name":" 412 ","page_number":412},
  {"content":"\r\n\r\n1 - آيا همواره اخذ ديه از سوى اولياى صغار ، اصلح به حال صغار است ، يا اين كه ولىّ صغير حسب مورد مىتواند جانى را عفو يا مطالبهء قصاص كند ؟\r\nجواب : غالباً اخذ ديه به مصلحت صغار است ؛ ولى موارد نادرى پيدا مىشود كه ممكن است مصلحت صغار در عفو ، يا قصاص باشد .\r\n2 - آيا محدودهء اختيارات ولىّ با قيّم ، در اين خصوص تفاوتى دارد ؟\r\nجواب : هر دو بايد مصلحت صغير را در نظر بگيرند .\r\nسؤال 1077 - هنگامى كه اولياى دم همگى صغير باشند ، تكليف چيست ؟\r\nجواب : در صورتى كه مصلحت در صبر كردن باشد ، بايد صبر كنند ، و قاتل را با ضمانت و كفالت كافى آزاد نمايند ، تا صغيرها كبير شوند و خودشان تصميم بگيرند . و اگر ولىّ مصلحت ببيند ( كه غالباً مصلحت در همين است ، ) ديه مىگيرد .\r\nسؤال 1078 - اگر مقتول مسلمان ، امّا ولىّ دم وى كافر باشد ، چه بايد كرد ؟\r\nجواب : حاكم شرع اولياى دم را حاضر مىكند ، و به آنها پيشنهاد اسلام مىنمايد ؛ اگر پذيرفتند ، اختيار قاتل را به دست آنها مىدهد ، قصاص كنند يا ديه بگيرند . و اگر اسلام را نپذيرفتند ، حاكم شرع ديه مىگيرد ، و به بيت المال مىدهد .\r\nسؤال 1079 - چنانچه ارتباط با اولياى دم فعلًا ممكن نباشد ؛ ولى در آينده امكان دسترسى به آنان وجود داشته باشد ، حكم چيست ؟\r\nجواب : بايد صبر كنند تا دسترسى پيدا شود ؛ ولى چنان چه زمان طولانى باشد ، بايد قاتل را با اخذ وثيقه و كفالت كافى آزاد نمايند .\r\nسؤال 1080 - در موارد قتل ، كه نوبت به ولايت حاكم مىرسد ، بفرماييد آيا ولىّ امر ، همانند اولياى دم ، علاوه بر درخواست قصاص يا اخذ ديه ، حقّ عفو نيز دارد ؟\r\nجواب : ولىّ امر حقّ عفو ندارد ؛ بلكه بايد يا قصاص كند ، يا ديه بگيرد ، ( هر كدام كه به مصلحت مسلمين باشد . )\r\nسؤال 1081 - آيا پدر مىتواند نسبت به فرزند صغيرش ، در خصوص جراحات و صدمات ، اعمّ از عمدى و غير عمدى ، كه از سوى غير به وى وارد آمده ، هم از ديه بگذرد و هم از قصاص صرفنظر نمايد ؟ از آنجا كه در باب قصاص فتوى و قانون بر\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nاين است كه : « ولىّ صغير حق ندارد قاتل را مجّاناً عفو نمايد . » آيا اين موضوع به جراحات و صدمات موجب قصاص و ديه نيز سرايت مىكند ؟\r\nجواب : تفاوتى نمىكند ؛ ولى بايد مصلحت صغير را در نظر گرفت ، و مصلحت صغير غالباً اخذ ديه است .\r\nسؤال 1082 - نظر خود را در خصوص نحوهء استيفاى قصاص ، در دو فرض زير بيان فرماييد :\r\nالف ) چنانچه اولياى دمِ مقتول منحصر به فرزند صغير يا صغار ( از دو نفر بيشتر ) باشد حكم چيست ؟\r\nجواب : در صورتى كه مصلحت آنها در گرفتن ديه باشد ، و قاتل نيز حاضر به پرداخت ديه گردد ، بايد ديه گرفته شود . و اگر مصلحت آنها در قصاص باشد ، ولىّ دم مىتواند قصاص كند . و در صورت ابهام قضيّه ، قاتل را با وثيقهء معتبر آزاد مىكنند ، تا صغار كبير شوند و تصميم بگيرند .\r\nب ) در صورتى كه فرزند يا فرزندان اولياى دم جملگى مجنون باشند ، حكم چيست ؟\r\nجواب : ولىّ بايد مصلحت آنها را در نظر بگيرد و اقدام كند .\r\nسؤال 1083 - چنانچه اولياى دم ، از انجام قصاص يا مطالبهء ديه صرف نظر كنند ، آيا بعداً حق دارند از نظر خود برگردند ؟\r\nجواب : بعداً نمىتوانند تغيير نظر دهند .\r\nسؤال 1084 - در صورتى كه اولياى دم تقاضاى ديه كرده باشند ، آيا قبل از دريافت آن مىتوانند از نظر خود رجوع ، و تقاضاى قصاص كنند ؟ بعد از وصول ديه چطور ؟\r\nجواب : بعد از وصول ديه جايز نيست ؛ و قبلًا هم اگر مصالحهء شرعيّه برديه انجام شده باشد ، تغيير آن جايز نيست .\r\nسؤال 1085 - اگر اولياى دم تقاضاى قصاص كنند ، آيا تا قبل از اجراى حكم فقط مىتوانند عفو كنند ؟ يا امكان مطالبهء ديه نيز وجود دارد ؟ آيا در اين حالت مىتوانند با قاتل مصالحه و چيزى زايد بر ديه مطالبه كنند ؟\r\n\r\n","description":"","footnote":"","page_name":" 414 ","page_number":414},
  {"content":"\r\n\r\nجواب : مىتوانند قصاص را با رضايت قاتل به هر چيزى تبديل كنند ، ولى رعايت انصاف در هر حال خوب است .\r\nسؤال 1086 - پسرم با تحريكات شيطنت‌آميز خانوادهء همسرش ، كه منجر به درگيرى و فوت مادر زنش شد ، به قصاص و دريافت فاضل ديه محكوم گرديد . ورّاث كبير ، و پدر صغار ( اصالتاً و ولايتاً ) با دريافت مبلغى بيش از ديهء كامله رضايت دادند ؛ هر چند در رضايت‌نامهء كتبى و رسمى به گرفتن ديه اشاره‌اى نشده است . آيا پدر صغار مىتواند از طرف صغار گذشت كند ، يا با دريافت ديه رضايت دهد ، يا بايد منتظر رشد و بلوغ صغار شود ؟ در صورت اخير ، آيا امكان آزادى موقّت جانى ، با سپردن وثيقه ، تا رشد صغار وجود دارد ؟\r\nجواب : ولىّ صغار بايد آنچه به نفع آنهاست ، انجام دهد . اگر قصاص به نفع آنهاست ، بگذارد آنها رشيد شوند و قصاص كنند ، و در اين صورت ، بايد با وثيقهء كافى جانى را آزاد كنند . و اگر ديه به نفع آنهاست ، ديه بگيرد . و گذشت جز در موارد بسيار استثنايى به نفع صغار نيست .\r\nسؤال 1087 - چنانچه ولىّ قهرى بخواهد صبر كند تا ولىّ دم صغير بالغ شده و خود تصميم بگيرد ، مصالح مهم از وى تفويت مىشود ( مثل اين كه قاتل پيرمردى 80 ساله و ولى دم پسر 2 ساله‌اى باشد كه اگر بخواهند صبر كنند تا وى بالغ گردد به احتمال زياد قاتل مىميرد ، و حقّ ولى دم نسبت به قصاص و ديه از بين مىرود . ) در چنين صورتى ولىّ قهرى كدام از گزينه‌هاى زير را بجا آورد ؟\r\nالف ) تقاضاى قصاص نمايد .\r\nب ) بر اخذ ديه مصالحه كند .\r\nج ) بر اخذ كمتر از ديه مصالحه نمايد .\r\nد ) قاتل را عفو كند .\r\nجواب : در اين گونه موارد غالباً غبطه و مصلحت صغير در گرفتن ديه است ؛ به هر مقدار كه جانى حاضر و راضى شود .\r\nسؤال 1088 - چنانچه عدّه‌اى از اولياى دم خواهان قصاص باشند ، آيا سهم الديهء\r\n\r\n","description":"","footnote":"","page_name":" 415 ","page_number":415},
  {"content":"\r\n\r\nهمسر در احتساب سهم الدّيهء ساير اولياى دم ( اعمّ از صغار و كبار كه تقاضاى دريافت ديه نموده‌اند ) تأثيرگذار است ؟\r\nجواب : زوجه سهمى در قصاص ندارد ؛ ولى اگر تبديل به ديه شود ، سهم مىبرد .\r\nسؤال 1089 - فردى كشته شده ، و از او يك زن باردار باقى مانده است . با توجّه به اين كه زوجه ولىّ دم واقع نمىشود ، آيا حمل او ولىّ دم در مسألهء قصاص خواهد بود ؟ اگر همراه اين حمل وارث ديگرى وجود داشته باشد ، آيا وارث به تنهايى ولىّ دم خواهد بود ؟\r\nجواب : بايد انتظار بكشند ، چنانچه حمل زنده متولّد شد در صورت انحصار فقط او ولىّ دم است . در غير اين صورت شريك در اين امر خواهد شد .\r\n\r\nاستيفاى قصاص\r\nسؤال 1090 - آيا اذن حاكم در قصاص شرط است ، يا ولىّ دم مىتواند بدون اذن حاكم مبادرت به استيفاى قصاص نمايد ؟\r\nجواب : اذن حاكم شرط است .\r\nسؤال 1091 - در صورت شرط بودن اذن حاكم در استيفاى قصاص لطفاً بفرماييد :\r\nآيا مبادرت به استيفاى قصاص بدون اذن حاكم تعزير دارد ، يا فقط معصيت است ؟\r\nجواب : هم معصيت كرده ، و هم تعزير دارد .\r\nسؤال 1092 - استيفاى قصاص توسّط شخص ثالث و با اجازهء ولى دم ، امّا بدون اذن حاكم ، چه حكمى دارد ؟\r\nجواب : مانند جواب سابق است .\r\nسؤال 1093 - در صورتى كه حاكم اذن در قصاص ندهد ، تكليف جانى ( قاتل ) چيست ؟\r\nجواب : حاكم نمىتواند اذن قصاص ندهد ؛ مگر اين كه مفاسد مهمّ اجتماعى بر\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nآن مترتّب شود ، در اين صورت بايد از قصاص خوددارى كرد .\r\nسؤال 1094 - چنانچه شخص ثالث ، مستحق قصاص را بدون اذن حاكم و همچنين بدون اذن ولىّ دم به قتل برساند . سپس ، ولى دمِ اوّل ، اعلام رضايت كند ، حكم چيست ؟\r\nجواب : مسأله از موارد شبهه ، و مشمول قاعدهء درء است .\r\nسؤال 1095 - چنانچه شخصى مرتكب يك فقره قتل عمد ، و دو فقره ايراد ضرب و جرح عمدى گردد ، و اولياى دم مقتول خواهان قصاص باشند ، و قاتل مالى براى پرداختن ديه نسبت به دو نفر مجنىّ عليهما ( مورد ضرب و جرح ) نداشته باشد ، آيا اجراى قصاص قبل از پرداخت ديه امكان‌پذير مىباشد ؟ در صورت منفى بودن ، پرداخت ديه چگونه ميسّر مىباشد ؟\r\nجواب : قصاص طبق تقاضاى اولياى دم انجام مىگيرد ، و شخص جانى اگر مالى داشته باشد ، ديه را از اموال او مىپردازند ، در غير اين صورت به ذمّهء ميّت مىماند . و اگر جنايت بر اعضا عمدى و قابل قصاص باشد ، نخست آنها قصاص مىكنند ، بعد قصاص قتل انجام مىشود .\r\nسؤال 1096 - در شرايط كنونى وضعيّت دادگاه‌ها و محاكم كشور به گونه‌اى است كه مجرمين ، حتّى قاتلين ، تا بيست سال هم محاكمه نمىگردند ! و با اين همه فساد كه در ميان قضات وجود دارد ، قصاص قاتل يك امر مشكل ، و حتّى غير ممكن مىباشد ، و در برخى مناطق ديگر كه تقريباً خود مختار هستند مجازات قاتل به صورت اعدام نيست ، بلكه حد اكثر چهار ده سال زندان مىباشد . اگر در چنين شرايطى اولياى دم اقدام به انتقام كنند ، و قاتل را بكشند چه حكمى دارد ؟\r\nجواب : قصاص بدون اجازهء حاكم شرع جايز نيست .\r\nسؤال 1097 - آيا براى اجراى اعدام ، در مواردى كه شارع مقدّس نحوهء آن را مشخّص ننموده ، واجب است حكومت نوعى را انتخاب كند كه حدّ اقلِّ درد را براى محكوم به اعدام در برداشته باشد ؟\r\nجواب : انواع معمولى جايز است ؛ و حكومت مىتواند از طرق سهل‌تر استفاده كند .\r\n\r\n","description":"","footnote":"","page_name":" 417 ","page_number":417},
  {"content":"\r\n\r\nسؤال 1098 - آيا اجراى قصاص مقيّد به زمان خاصّى ، مانند اوّل طلوع آفتاب است ؟\r\nجواب : قصاص مقيّد به زمان خاصّى نيست .\r\nسؤال 1099 - در مواردى كه بايد با شمشير قصاص نمود ، آيا قصاص با وسيلهء ديگر جايز است ؟\r\nجواب : آرى با آلت قتّالهء معمول زمان ، كه مستلزم شكنجهء خاصّى نباشد ، مىتوان قصاص كرد .\r\nسؤال 1100 - آيا مىتوان قصاص اعضا را به طريقى كه مجرم درد را تحمّل نكند انجام داد ؟\r\nجواب : مانعى ندارد .\r\nسؤال 1101 - آيا مىتوان در موارد قطع اعضا ، با برق و اشعه‌هاى پيشرفته عمل نمود ، يا حتماً بايد با ابزار منصوص در روايات باشد ؟\r\nجواب : از جواب بالا معلوم شد .\r\n\r\nتأخير قصاص\r\nسؤال 1102 - دربارهء لزوم تأخير اجراى حدّ يا قصاص زن شير ده ، بفرماييد :\r\n1 - آيا اين حكم ، مادر رضاعى را نيز شامل مىشود ؟\r\nجواب : چنانچه قصاص از مادر رضاعى ، حيات فرزند را به خطر بيندازد ، يا سبب ضرر قابل ملاحظه‌اى شود ، همان حكم جارى است .\r\n2 - در فرض شمول ، بين امكان و عدم امكان جايگزينى دايه‌اى ديگر ، يا شير خشك ، يا شير حيوان ، تفاوتى وجود دارد ؟\r\nجواب : از جواب بالا معلوم شد .\r\n3 - در صورت امكان جايگزينى ، يافتن دايه وظيفهء حاكم شرع است ، يا ولىّ طفل ؟\r\nجواب : حاكم شرع در اين مسأله مسئوليّتى ندارد .\r\n\r\n","description":"","footnote":"","page_name":" 418 ","page_number":418},
  {"content":"\r\n\r\n\r\nتبديل قصاص به ديه\r\nسؤال 1103 - اگر ولىّ دم در قتل عمد مطالبهء ديه كند ، و قاتل حاضر به پرداخت آن نشود ، آيا مىتوان او را به پرداخت ديه محكوم نمود ؟\r\nجواب : ديه در قتل عمد تنها با توافق طرفين قابل وصول است ، و نمىتوان قاتل را اجبار كرد .\r\nسؤال 1104 - اگر قاتل عمد قبل از اجراى قصاص خودكشى كند ، آيا ديه ساقط مىشود ؟\r\nجواب : ديه از اموال او برداشته مىشود .\r\nسؤال 1105 - هرگاه قاتل فرار كند و تا هنگام مُردن به او دسترسى نباشد ، در اين صورت تكليف ديه چيست ؟\r\nجواب : مىتوان ديه را از اموال او برداشت .\r\nسؤال 1106 - شخصى زنِ برادر خود را كشته ، و از سوى قوّهء قضائيّه محكوم به قصاص شده است . مدّتى از اين حكم گذشته ، و قاتل در زندان مىباشد . دادگاه به پدر مقتول اطّلاع داده كه فاضل ديه را پرداخت كنيد ، تا حكم قصاص اجرا گردد .\r\nولى چون پدر مقتوله شخص بىبضاعت و فقير و عائله‌مندى است ، قادر به پرداخت فاضل ديه نمىباشد . لذا از افراد خيّر و اقارب و عشيره كمك مالى مىطلبد . آيا از نظر شرع مطهر ، آنها مىتوانند به عنوان تبرّع و بلا عوض ، يا به عنوان وجوهات شرعيّه به ايشان كمك كنند ، تا او بتواند قاتل دختر خود را قصاص كند ؟\r\nجواب : هرگاه حاكم شرع تشخيص دهد كه يك مصلحت مهمّ اجتماعى بر اين مسأله مترتّب مىشود ، مىتواند اين كار را انجام دهد . ولى قصاص‌هايى كه براى اهداف شخصى صورت مىگيرد ، مشمول اين حكم نيست . و چه بهتر كه از قصاص صرف نظر شود ، و به سراغ ديه بروند .\r\nسؤال 1107 - چنان چه اولياى دم علىرغم اصرار بر قصاص ، قدرت پرداخت فاضل ديه را نداشته باشند ، و از طرفى به طور عادى نيز اميدى به تمكّن آنان در آينده نباشد ، بفرماييد :\r\n\r\n","description":"","footnote":"","page_name":" 419 ","page_number":419},
  {"content":"\r\n\r\n1 - آيا در اين گونه موارد قصاص به طور قهرى تبديل به ديه مىشود ؟\r\nجواب : در صورتى كه اميدى به پرداخت فاضل ديه در آيندهء نزديك نباشد ، حكم قصاص تبديل به ديه مىشود .\r\n2 - چنانچه پاسخ منفى است ، در شرايطى كه عدم قصاص ، يا تأخير آن ، به مصلحت نباشد ، و چه بسا عوارض سياسى و اجتماعى شديدى در بر داشته باشد ، آيا مىتوان با پرداخت فاضل ديه از بيت المال قصاص را اجرا نمود ؟\r\nجواب : در صورتى كه عدم اجراى قصاص واقعاً مشكل آفرين بوده باشد ، پرداختن فاضل ديه از بيت المال بىمانع است .\r\n3 - در فرض مسأله ، آيا مىتوان بدون ردّ فاضل ديه ، قصاص را اجرا نمود ، و فاضل ديه به عنوان دين بر ذمّه ولىّ دم باقى بماند ؟\r\nجواب : جايز نيست .\r\n4 - اگر ( آن گونه كه برخى از فقها مىفرمايند ) در اين گونه موارد ، وظيفه صبر كردن تا زمان توانايى ولىّ دم باشد ، در مواردى كه ممكن است انتظار قصاص سالها به طول بكشد ، و اين امر براى قاتل و خانوادهء وى موجب عسر و حرج گردد ، تكليف چيست ؟\r\nجواب : در صورت احتمال يسار در آيندهء دور ، تبديل به ديه مىشود .\r\n\r\nقصاص اعضا\r\nسؤال 1108 - فردى كه دستش قطع شده ، دست فرد ديگرى را به خود پيوند مىزند ، آنگاه اين دست توسّط ديگرى قطع مىشود ، بفرماييد :\r\nالف ) چه مسئوليّتى متوجّه جانى است ؟\r\nب ) آيا بين صورتى كه دست پيوند زده شده به طور كامل ترميم يافته ، و صورتى كه به طور ناقص بهبود يافته ، تفاوتى وجود دارد ؟\r\nجواب : در صورتى كه آن دست به طور كامل ترميم يافته ، حكم دست اصلى را دارد .\r\n\r\n","description":"","footnote":"","page_name":" 420 ","page_number":420},
  {"content":"\r\n\r\nسؤال 1109 - در صورتى كه شخص محكوم به قصاص ، عضو مماثل نداشته باشد ، بفرماييد :\r\n1 - با توجّه به اين كه عضو ناسالم در برابر عضو سالم قصاص مىشود ، آيا ( مثلًا ) چشم كسى كه به حسب ظاهر سالم است ، ولى بينايى ندارد ، عضو ناسالم محسوب مىشود ، يا چنين فردى فاقد عضو به حساب مىآيد ؟\r\nجواب : آرى ، چشم سالم در مقابل چشم ناسالم قصاص نمىشود .\r\n2 - اگر جانى فاقد بينايى چشم راست باشد ، و چشم راست كسى را كور كرده باشد ، آيا چشم چپ او به عنوان قصاص كور مىشود ؟\r\nجواب : آرى ، چشم چپ او را قصاص مىكنند .\r\n3 - اگر سلب بينايى به كندن حدقه باشد ، و حدقهء چشمش سالم ، ولى بينايى نداشته باشد ، هنگام قصاص تكليف چيست ؟\r\nجواب : چنانچه حدقهء جانى بينايى نداشته باشد قصاص نمىشود ؛ بلكه بايد ديه بدهد .\r\nسؤال 1110 - با عنايت به اين كه اگر شخصى دست راست ديگرى را قطع نمايد ، به هنگام قصاص چنانچه جانى فاقد دست راست باشد دست چپ او ، و در صورت فقدان دست چپ ، پاى او قطع مىگردد ، بفرماييد : آيا اين حكم در مورد پا و ديگر اعضاى زوج بدن نيز قابل اجرا است ؟ مثلًا اگر جانى پاى راست ندارد ، و پاى راست ديگرى را قطع كرده ، آيا اينجا نيز ابتدا پاى چپ وى و در صورت فقدان آن ، دست او قطع مىگردد ؟\r\nجواب : در صورت فقدان پاى راست ، مىتوان پاى چپ را قصاص كرد ، و همچنين بالعكس ؛ امّا دست راست را به جاى پا نمىتوان قصاص كرد . در مورد ساير اعضاى زوج نيز همين حكم جارى است ، يعنى راست را به جاى چپ و چپ را به جاى راست ( در فرض فقدان مساوى ) مىتوان قصاص كرد .\r\n\r\nعفو از قصاص\r\nسؤال 1111 - آيا مجازات معاونت در قتل عمد ، همچون قتل عمد ، حقّ الناس و\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nقابل گذشت است ؟ يا حقّ اللَّه است ، و عفو آن منحصراً در اختيار ولىّ امر مىباشد ؟\r\nجواب : آرى ، حقّ النّاس است ، و در اختيار ولىّ دم مىباشد .\r\nسؤال 1112 - در صورتى كه مجنىّ عليه از زنده ماندن خود مأيوس شده باشد ، آيا مىتواند در مورد تبديل قصاص نفس به ديه ، يا مصالحه ، يا عفو جانى ، وصيّت نمايد ؟\r\nجواب : او مىتواند در حال حيات خود جانى را عفو كند ، و نسبت به يك ثلث ديه نيز وصيّت نمايد . امّا نسبت به وصاياى ديگر او ، احتياط آن است كه ورثه ( اگر صغير در ميان آنها نباشد ) به آن عمل كنند .\r\nسؤال 1113 - لطفاً در مورد مجازات ممسك و ناظر در قتل عمد به سؤالات زير پاسخ دهيد :\r\nالف ) آيا مجازات حبس ابد براى ممسك ، و كور كردن براى ناظر صحّت دارد ؟\r\nب ) در فرض ثبوت ، آيا تبانى و سبق تصميم ممسك و ناظر با مباشر قتل لازم است ، يا صرف وحدت قصد ، و لو اين كه به طور اتّفاقى حاصل شود ، ( چنان كه در منازعات دسته جمعى معمولًا اتّفاق مىافتد ) كافى است ؟\r\nج ) بر فرض ثبوت مجازاتهاى مذكور ، آيا اين مجازاتها از حقوق اللَّه است ، يا از حقوق النّاس كه با عفو اولياى دم ساقط شود ؟\r\nد ) بر فرض كه از حقوق النّاس باشد ، آيا عفو قاتل به تنهايى براى عفو ممسك و ناظر كافى است ، يا نياز به عفو مستقلّى دارند ؟\r\nه ) حكم اختلاف اولياى دم در عفو ممسك و ناظر چيست ؟\r\nجواب : همانگونه كه در استفتاءات جديد ، جلد اوّل ، پاسخ سؤال 1263 نوشته‌ايم ، جواب سؤال شما چنين است : « چنانچه اولياى دم از ممسك و مكره صرف نظر كنند ، اجراى احكام مربوط به آنها دليلى ندارد ، و شبيه حكم قصاص است . و حكم مكره و ممسك هر دو حبس است ، و كور كردن فقط حكم رأيى ( بيننده يا ديده بان ) مىباشد ، و آن در صورت خاصّى است . » و تبانى شرط نيست .\r\nاين مجازاتها همانطور كه در بالا گفته شد ، جنبهء حقّ النّاس دارد كه با عفو از ميان\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nمىرود ، و هر كدام احتياج به عفو مستقلّ دارند ، مگر اين كه عبارت عفو شامل همه شود ، و در صورت گذشتِ بعضى از اولياى دم ، حبس ساقط مىشود .\r\nسؤال 1114 - در كتب فقهى مىخوانيم : « اگر كسى ديگرى را بگيرد ، و فرد دوّمى او را به قتل برساند ، در حالى كه سوّمى آنها را ديده بانى كرده تا جنايت را انجام دهند ، قاتل محكوم به قصاص ، نگهدارنده محكوم به حبس ابد ، و چشمان ديده بان با ميلِ سرخ شده يا نظير آن ، كور مىگردد . » لطفاً بفرماييد :\r\nالف ) مجازاتى كه براى « نگهدارنده » و « ديده بان » بيان گرديده ، چه نوع مجازاتى است ؟ حدّ يا تعزير ؟\r\nجواب : اين مجازات نه حدّ است و نه تعزير ، بلكه از فروع قصاص است ، و به همين دليل قابل گذشت مىباشد .\r\nب ) آيا مىتوان چند سال حبس يا تبعيد را جايگزين مجازاتهاى فوق الذكر ( حبس ابد و كور كردن ) نمود ؟ ( همان‌طور كه در قانون مجازات اسلامى براى چنين جرايمى ، تحت عنوان كلّى « معاونت در قتل » مجازات 3 تا 15 سال حبس در نظر گرفته شده است ) .\r\nجواب : در مواردى جايز است .\r\nج ) آيا اولياى دم مىتوانند « نگهدارنده » و « ديده بان » را عفو نمايند ، تا مجازات آنها ساقط شود ؟\r\nجواب : از جوابهاى بالا معلوم شد .\r\nسؤال 1115 - لطفاً دربارهء محكوم به قصاص كه به درخواست اولياى دم حلق آويز شده و هنوز جان نسپرده ، به اين سؤالات پاسخ دهيد :\r\n1 - اگر در اين مرحله برخى از اولياى دم قاتل را عفو كنند ، آيا بايد اجراى حكم را متوقّف كرد ، يا متوقّف كردن آن نيازمند به رضايت همهء آنهاست ؟\r\nجواب : در صورتى كه هنوز زنده است عفو مانع از حكم اعدام مىشود . مگر اين كه بقيّهء اولياى دم فاضل ديه را به اولياى قاتل بپردازند .\r\n2 - در صورت توقّف اجراى حكم و بهبود قاتل ، اگر اوليا خواهانِ قصاص ، سهم\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nالديهء عفو كنندگان را بپردازند ، آيا مىتوان مجدّداً وى را اعدام نمود ؟\r\nجواب : مىتوانند قصاص كنند ؛ ولى با توجّه به اين كه صدمات و جراحاتى كه بر مجرم وارد شده تكرار مىشود ، و جنبهء عمد پيدا مىكند ، و احتمال قصاص وجود دارد ، احتياط آن است كه با هم مصالحه كنند .\r\n\r\nكفّارهء قتل عمد\r\nسؤال 1116 - كسى كه در ماه‌هاى حرام مرتكب قتل عمد شده ، علاوه بر پرداخت ديه بايد كفّارهء جمع هم انجام دهد . آيا لازم است روزه‌هاى واجب كفّاره در ماه حرام انجام شود ، يا مىتوان در ماه‌هاى ديگر هم انجام داد ؟\r\nجواب : لازم نيست در ماه حرام انجام داد .\r\n\r\nسؤالات متفرّقهء قصاص\r\nسؤال 1117 - فردى عمداً چشم كسى را از بين برده ، و طبق شهادت شهود و تحقيق از طرفين ، موضوع پرونده از موارد قصاص تشخيص داده شده است . ولى جانى قبل از صدور حكم تقاضاى تبديل قصاص به ديه را نموده ، و مجنىّ عليه نيز موافقت كرده ، و حكم به ديه صادر شده ، ولى بعد از قطعى شدن حكم دادگاه بدوى و تجديد نظر ، محكوم عليه مدّعى اعسار شده است . لطفاً بفرماييد :\r\n1 - آيا تقاضاى اعسار با توجّه به اين كه قصاص با درخواست مصدوم به ديه تبديل شده ، قابل رسيدگى است ؟\r\n2 - اگر موافقت مجنىّ عليه مشروط به پرداخت ديه بوده ، چه حكمى دارد ؟\r\n3 - اگر بدون شرط قبول كرده چگونه است ؟\r\n4 - اگر تقاضاى تبديل به ديه از طرف مجنىّ عليه بوده و جانى موافقت كرده باشد چه حكمى دارد ؟\r\nجواب 1 تا 4 : در صورتى كه شرايط شخص جانى تغيير نكرده ، ادّعاى اعسار از او پذيرفته نيست ؛ ولى اگر شرايط عوض شده ، مثلًا در اين اثنا ضرر و زيان\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nمهمّى به او رسيده ، اين ادّعا با شهادت شهود از او پذيرفته مىشود .\r\nسؤال 1118 - آيا محكومين به اعدام يا قطع عضو مىتوانند ( قبل از اجراى حكم ) اعضاى بدن خود را به فروش رسانده ، يا اهدا كنند ؟\r\nجواب : در صورتى كه منافع عقلايى براى پيوند بر آن مترتّب باشد ، اشكالى ندارد .\r\nسؤال 1119 - هرگاه مجرم محكوم به قصاص اعدام شود ، آيا ولى دم مىتواند مثلًا كليه يا ساير جوارح او را مجاناً به دست آورد ، چون او صاحب حق در مقابل متّهم مىباشد ؟\r\nجواب : ولىّ دم حقّى در آن ندارد .\r\nسؤال 1120 - در صورت علم اجمالى به وجود قاتل در بين افراد محدود و معيّن ، بفرماييد :\r\n1 - آيا قاضى مىتواند براى تعيين قاتل و اجراى قصاص از قرعه استفاده كند ؟\r\nجواب : قرعه در ابواب قصاص و حدود جارى نمىشود .\r\n2 - در صورت منفى بودن پاسخ و لزوم پرداخت ديه ، چه كسى بايد ديه را بپردازد ؟ نحوهء پرداخت آن چگونه خواهد بود ؟\r\nجواب : ديه در ميان همهء آنها به طور مساوى تقسيم مىشود .\r\n\r\n","description":"","footnote":"","page_name":" 425 ","page_number":425},
  {"content":"\r\n . \r\n","description":"","footnote":"","page_name":" 426 ","page_number":426},
  {"content":"\r\n\r\n\r\nفصل چهل و هفتم : احكام ديات\r\n\r\nموجبات ضمان\r\nسؤال 1121 - آيا مرتكبين جرايم زير ، با توجّه به عدم حصول نتيجهء مجرمانهء مورد نظر ، قابل مجازات هستند ؟\r\n1 - شخصى به قصد قتل ديگرى ، به سمت وى تيراندازى نموده ، امّا به علّت عدم مهارت در تيراندازى ، گلوله به فرد مورد نظر اصابت نمىكند .\r\n2 - فردى به قصد قتل ديگرى ، شبانه به محلّ اقامت وى رفته ، و او را كه ظاهراً خوابيده بوده با گلوله هدف قرار مىدهد . حال آن كه مجنىُّ عليه قبل از شلّيك وى ، بر اثر سكتهء قلبى فوت نموده است .\r\n3 - شخصى به قصدِ سرقتِ كيفِ پولِ ديگرى ، دست در جيب وى مىكند . امّا اتّفاقاً جيب او خالى بوده است .\r\n4 - شخصى به قصد قتل ديگرى ، گلوله‌اى به سمت او شلّيك مىنمايد . امّا گلوله به محلّى غير حسّاس برخورد نموده ، و مجنىّ عليه پس از مداوا ، كاملًا بهبود مىيابد .\r\nقابل ذكر است كه مورد اوّل مصداق « جرم عقيم » است ، كه فاعل عمليّات مجرمانه را از آغاز تا پايان انجام داده ، امّا اقدامات مجرمانهء وى به علّت وجود عاملى خارج از اراده و خواست او بىنتيجه مانده ، و مورد دوّم و سوّم مصاديق « جرم محالند » كه علىرغم طىّ مسير مجرمانه از آغاز تا پايان ، حصول نتيجه در آن به طور موقّت ( مورد 3 ) يا دائم ( مورد 2 ) غير ممكن است ، و مورد چهارم مصداق جرم ناقص است ، كه موفّقيّت مجرم در حصول نتيجه كامل نبوده ، و نتيجه خفيف‌تر از مطلوب مجرم است .\r\n\r\n","description":"","footnote":"","page_name":" 427 ","page_number":427},
  {"content":"\r\n\r\nآيا مجنىّ عليه در موقعيّت‌هايى نظير موارد 1 و 3 و 4 مىتواند خسارات زير را از مجرم مطالبه نمايد :\r\nالف ) خسارات معنوى از بابت اضطراب و تأثّر ايجاد شده .\r\nب ) خسارات مادّى ، مانند هزينهء بيمارستان در صورت بسترى شدن مجنىّ عليه به علّت آسيب‌هاى جسمى ناشى از شدّت هيجان وارده ، يا مثلًا جراحات ناشى از جرم ناقص .\r\nج ) خسارات معنوى ، از بابت ايجاد نقص يا عيب دائمى در مجنىّ عليه به علّت شدّت هيجان وارده ( مثل لرزش دائمى دست ) .\r\nجواب : در مواردى كه جرم حاصل نشده ، و اثر اضطراب موقّتى بوده ، حاكم شرع مىتواند ، مجرم را به خاطر انجام افعال مزبور تعزير كند . و در مواردى كه آثار اضطراب به صورت لرزش و مانند آن باقى مانده ، در بعضى از موارد ديه ، و در بعضى موارد ارش دارد . و در مواردى كه جنايت به صورت ناقص وارد شده ، ديهء خاص خود را دارد . و اگر هزينهء ضرورى درمان بيش از ديه باشد ، مجنىّ عليه مىتواند مازاد را از جانى بگيرد .\r\nسؤال 1122 - نظر مبارك در خصوص مبناى فقهى بند سوّم مادّهء 59 قانون مجازات اسلامى مبنى بر اين كه :\r\n« حوادث ناشى از عمليّات ورزشى ، مشروط بر اين كه سبب آن حوادث نقض مقرّرات مربوط به آن ورزش نباشد ، و اين مقرّرات هم با موازين شرعى مخالفت نداشته باشد جرم محسوب نمىشود . » كه به عنوان يكى از عوامل موجههء جرم شناخته شده است ( يعنى تحت آن شرايط يك فعل از حالت جرم بودن خارج مىشود ، ) چه مىباشد ؟ مثلًا در ورزش فوتبال يك بازيكن به توپ ضربه‌اى مىزند ، كه به صورت بازيكن ديگر اصابت كرده ، و منتهى به جراحت يا شكستگى مىگردد ؛ ولى قوانين و موازين آن ورزش رعايت شده ، و در نتيجه طبق قانون مذكور جرم نمىباشد . نظر حضرتعالى چيست ؟\r\nجواب : دليل مسأله اين است كه هنگامى كه افراد وارد بازى مىشوند عملًا از\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nيكديگر نسبت به حوادثى كه در طبيعت بازى احياناً نهفته است ، و حتّى اگر طبق مقرّرات هم عمل كنند بازهم اين حوادث پيش مىآيد ، برائت ضمنى مىجويند ، شبيه برائتى كه طبيب لفظاً يا عملًا از مريض مىگيرد ، و اين كار سبب برائت ذمّهء او مىشود .\r\nسؤال 1123 - لطفاً در مورد ميزان ضمان اسباب به دو سؤال زير پاسخ دهيد :\r\n1 - هرگاه چند سبب در فاصلهء زمانى متفاوت باعث ورود خسارت مالى يا معنوى به فردى شود ، از ديدگاه فقهى چه راه حلّى در كشف مسئول اصلى و جبران خسارت وجود دارد ؟\r\n2 - هرگاه چند سبب در فاصلهء زمانى هماهنگ باعث ورود خسارت مالى يا معنوى به فردى شوند ، كدام يك مسئول است ؟ و مسئوليّت به چه نحو بين آنها تقسيم مىشود ؟\r\nجواب 1 و 2 : هر كدام از اسباب به مقدار تأثيرى كه در پديد آمدن آن حادثه داشته ضامن هستند . و در صورتى كه ميزان تاثير هر يك مشخّص نباشد ، نخست به كارشناسان مورد اطمينان مراجعه مىشود . اگر مشخّص نشد ، خسارت در بين همهء آنها به طور مساوى تقسيم مىگردد .\r\nسؤال 1124 - شخصى مبتلا به ايدز و مانند آن ، ديگرى را به گونه‌اى به آن آلوده كرده كه نوعاً پس از مدّتى سبب صدمات و مرگ وى خواهد شد . چنانچه ناقل زودتر از مجنىّ عليه فوت كند ، ديهء مجنىّ عليه و يا خسارات وارده بر او ، پس از مرگ جانى ، در هر كدام از فروض عمد ، شبه عمد ، و خطاى محض ، بر عهدهء چه كسى است ؟\r\nجواب : هرگاه ناقل سبب مرگ باشد ، از اموال او بر مىدارند .\r\nسؤال 1125 - اگر فردى به هنگام خواب ، به اموال ديگرى خسارت وارد كند حكم آن چيست ؟\r\nجواب : در هر صورت ضامن است .\r\nسؤال 1126 - آيا شخص زيان ديده ، در صورت آگاهى و توانايى ، مكلّف است از ادامهء\r\n\r\n","description":"","footnote":"","page_name":" 429 ","page_number":429},
  {"content":"\r\n\r\nخسارت جلوگيرى نمايد ؟ در صورتى كه جواب مثبت باشد و اين كار را نكند ، آيا زيان زننده ملزم به جبران خسارتى كه زيان ديده ، مىتوانسته از آن جلوگيرى كند مىباشد ؟\r\nجواب : در صورتى كه شخص خسارت‌ديده بتواند جلو پيشرفت خسارت را بگيرد ، و عمداً اين كار را نكند ، پيشرفت خسارت مستند به خود اوست ، و آن شخص كه ايجاد خسارت كرده در مقابل پيشرفت ضامن نيست . اين مسأله را فقهاى ما در كتاب قصاص ، در مورد كسى كه ديگرى را در دريا يا رودخانه مىاندازد ، و طرف مىتواند خود را نجات بدهد ، ولى اقدام نمىكند عنوان كرده ، و گفته‌اند : « شخص اوّل ضامن نيست . » و چون اين حكم را بر اساس قواعد بيان كرده‌اند ، در موارد ديگر از جمله اموال تسرّى داده مىشود .\r\nسؤال 1127 - اگر كسى جهت زمينه‌سازى ارتكاب جرم ، با خوراندن مسكرات ، يا آنچه كه موجب زوال عقل مىشود ، سبب بروز جنايتى شود ، آيا ضامن است ؟ اگر در اين خصوص خودش تلف شود ، آيا خونش هدر است ؟\r\nجواب : در صورتى كه اين كار را به منظور تحقّق جنايتى كرده ، يا مىدانسته كه اين عمل غالباً سبب بروز جنايت مىشود ، هر چند نيّت آن را نداشته ، ضامن است . و در مورد خودش ، خونش هدر مىباشد .\r\nسؤال 1128 - اگر آموزگارى در تصحيح اوراق امتحانى ، يا مسئولين مدرسه در انتقال نمرات سهل انگارى نمايند ، و بر اثر اين سهل انگارى دانش‌آموزى مردود گردد ، آيا آموزگار يا مسئول مربوطه نسبت به خسارات مادّى و معنوى دانش‌آموز در طول يك سال عقب افتادگى ضمانتى دارند ؟\r\nجواب : ضامن هستند .\r\nسؤال 1129 - طبق مقرّرات دولتى ، پزشك و بيمارستان مكلّف به پذيرش و درمان مصدوم مىباشند . چنانچه پزشكى قبل از اتمام درمان مصدوم ، وى را ( با وجود آن كه مىدانسته نياز به مراقبتهاى ويژه دارد ) از بيمارستان مرخّص كند ، و مصدوم طبق نظر پزشكى قانونى در اثر بالا رفتن قند خون ، و خون‌ريزى داخلى ، چند روز\r\n\r\n","description":"","footnote":"","page_name":" 430 ","page_number":430},
  {"content":"\r\n\r\nپس از ترخيص فوت كند ، آيا پزشك يا بيمارستان در فرض سؤال ضامن پرداخت ديه هستند ؟\r\nجواب : كار بسيار بدى كرده‌اند ، ولى ديه‌اى بر آنها نيست .\r\nسؤال 1130 - ممكن است با فن‌آورى بدل‌سازى ( شبيه‌سازى ) چند نفر نسخه بدل يك اصل باشند . در صورتى كه جرمى واقع شود ، و از طريق اثر انگشت ، يا ديگر آثار جسمى ، يا علم قاضى ، اثبات شود يكى از اين افراد ( اصل و فروع ) مرتكب جرم شده‌اند ، كدام نسخه محاكمه و مجازات خواهد شد ؟\r\nجواب : ديه در ميان آنها تقسيم مىشود .\r\nسؤال 1131 - آيا مىتوان مسئوليّت را به تناسب درجهء تقصير تعيين نمود ؟ مثلًا در حادثهء ناشى از كار ، دست كارگرى قطع مىشود . طبق نظر كارشناس ( بازرس كار ) كارگر 30 % درصد و كارفرما 70 % مقصّر شناخته مىشوند . آيا در اين صورت مىتوان ديه ، يا خسارت را به تناسب تقصير هر يك از آنها ، تعيين نمود ؟ يعنى كار فرما را به پرداخت 70 % ديه محكوم نمود ، و كارگر 30 % ديه را عهده‌دار شود ؟\r\nجواب : آرى هر كدام به تناسب مسئولند . مگر اين كه قرارداد خاصّى در ميان كارگر و كارفرما باشد .\r\nسؤال 1132 - آيا درجهء تأثير بايد در تعيين مسئوليّت ملاك عمل قرار گيرد ، يا درجهء تقصير ؟ مثلًا در يك پروژهء گازرسانى ، حفر كانال و خاك‌بردارى بر عهدهء كار فرما ، و نصب لولهء گاز و راه‌اندازى بر عهدهء پيمانكار مىباشد . پيمانكار پس از حفر كانال و خاك‌بردارى ، لولهء فلزى ( مثلًا 8 مترى ) را بر روى خاكهايى كه بيرون كانال انباشته قرار مىدهد ، ولى بالشتك و حفاظ مناسبى زير لوله قرار نمىدهد . كارگرى جهت تكميل حفر كانال ، داخل كانال شده ، و لولهء مذكور به داخل كانال سقوط ، و با اصابت به سر كارگر موجب مرگ وى مىشود . كارشناس ، كارفرما را به لحاظ عدم رعايت ايمنى از جمله فراهم نكردن دستكش و كفش و كلاه ايمنى ( خصوصاً كلاه ) 60 % درصد ، و پيمانكار را به خاطر قرار ندادن حفاظ و بالشتك 40 % مقصّر مىداند . با توجّه به اين كه در فرض مثال يقيناً تأثير كار پيمانكار ( عدم نصب حفاظ و نتيجتاً\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nسقوط لوله ) بيش از درجهء تأثير كار كارفرما بوده ، سؤال اين است : آيا بايد درجهء تأثير را ملاك در تعيين ديه و خسارت قرارداد ، يا درجهء تقصير را ؟\r\nجواب : معيار تأثير و استناد عرفى است .\r\nسؤال 1133 - در اجتماع سبب و مباشر ، در صورتى كه هر دو به طور مساوى مقصّر باشند ، آيا مىتوان هر دو را مسئول و محكوم نمود ؟ يا با وجود مباشر ، نمىتوان سبب را مسئول دانست و سبب صرفاً در جايى مسئول است كه اقوى از مباشر باشد ؟\r\nجواب : معيار در مسألهء سبب و مباشر اقوائيّت است . اگر سبب اقوى باشد استناد به او داده مىشود ، و اگر مباشر اقوى باشد استناد به او داده مىشود ، و اگر مساوى باشند هر دو ضامن هستند .\r\nسؤال 1134 - در حادثه‌اى سبب 70 % و مباشر 30 % مقصّر شناخته شده است . آيا سبب را با توجّه به 70 % تقصير ، مىتوان اقوى از مباشر دانست ؟\r\nجواب : معيار اقوائيّت مسألهء تأثير است ، و منظور در اقوائيّت عقل و اختيار است ، اگر سبب عاقل و مختار و رشيد ، و مباشر غافل يا مجبور باشد ، در اينجا سبب اقوى است ، و حادثه به او نسبت داده مىشود .\r\nسؤال 1135 - به نظر برخى از فقهاى عظام چنانچه فرد تحت تعليم رانندگى دقيقاً دستورات و فرامين معلّم خويش را اجرا نموده ، و معلّم نيز از امكانات ترمز و كلاج جهت هدايت اتومبيل بهره‌مند باشد ، و در حين رانندگى حادثه‌اى رخ دهد ، معلّم ضامن بوده ، و فرد تحت تعليم هيچ گونه مسئوليّتى نخواهد داشت . خواهشمند است بفرماييد :\r\nالف ) نظر مبارك حضرتعالى در اين مورد چيست ؟\r\nجواب : در فرض سؤال با توجّه به اين كه سبب أقوى از مباشر است ، ضمان متوجّه سبب يعنى معلّم مىشود ؛ نه مباشر .\r\nب ) چنانچه در اين حادثه معلّم و متعلّم هر دو فوت كنند ، و مقصّر فرد تحت تعليم باشد ( البتّه دستورات معلّم را اجرا كرده است . ) حكم ديهء آنها چگونه خواهد بود ؟\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nجواب : در صورتى كه متعلّم تمام دستورات را اجرا كرده باشد ، مقصّر در واقع سبب يعنى معلّم است ؛ نه مباشر .\r\nج ) چنانچه در حادثهء فوق - فرض ب - يكى از آنها ( مربّى ، يا فرد تحت تعليم ) فوت نمايد ، و ديگرى زنده بماند ، حكم مسأله چيست ؟\r\nجواب : در صورتى كه احراز شود كداميك مقصّر بوده ، او ضامن است . يعنى چنانچه مباشر دستورات را انجام نداده ، مباشر ضامن است ، و اگر معلّم كوتاهى كرده ، او ضامن است ، و اگر معلوم نشود كدام مقصّر بوده‌اند ، ديه در ميان آنها تنصيف مىشود .\r\nد ) آيا مىتوان حكم مربّى رانندگى را در مسألهء فوق با مربّى شنا يكى دانست ؟\r\nچرا كه برخى از فقها معتقدند : « مربّى شنا فقط در صورتى ضامن است كه فرد تحت تعليم صغير بوده باشد . ولى در صورتى كه متعلّم كبير باشد ، و مربّى شنا نيز حاضر بوده ، و متعلّم غرق شود ، مربّى ضامن نيست . » علّت اين فرق چيست ؟\r\nآيا وجود و عدم وجود قرارداد ضمانت براى مربّى رانندگى يا شنا ، تأثيرى در حكم دارد ؟\r\nجواب : در شنا ظاهراً صور مختلفى است ؛ اگر شناگر تحت تعليم صغير باشد مربّى ضامن است ، زيرا سبب اقوى است . و اگر كبير باشد صور مختلفى دارد ؛ در بعضى مربّى ضامن است ، و در بعضى خود شناگر .\r\nسؤال 1136 - معاون جرم تا چه مقدار در جبران خسارت ناشى از جرم سهيم است ؟\r\nجواب : در صورتى كه جرم استناد به هر دو داشته باشد ، به همان نسبت كه استناد دارد ، ضامن است .\r\nسؤال 1137 - شخصى در زمين خود چاه آب حفر كرده ، و در عمق 15 مترى با سنگى مواجه گرديده است . بدين جهت با موادّ منفجره ، سنگ را منفجر مىسازد .\r\nبعد از انفجار ، عابرى به آن چاه رسيده ، و جهت اطّلاع از وضعيّت آن سنگ ، داخل چاه شده ، و بر اثر تراكم گاز موادّ منفجره فوت مىكند . ضمناً صاحب چاه مانع از داخل شدن شخص متوفّى نشده ، و بنا بر شهادت شاهدان ، از لحظه‌اى كه شخص\r\n\r\n","description":"","footnote":"","page_name":" 433 ","page_number":433},
  {"content":"\r\n\r\nمتوفّى داخل چاه مىشود ، هرچه كارگران اصرار مىكنند كه به اهالى اطّلاع دهند ، صاحب چاه مانع مىشود . بعد از گذشت يك ساعت و نيم ، اهالى قريه مطّلع شده ، و متوفّى را از چاه خارج مىكنند . آيا صاحب چاه ، كه متوفّى را از خطر تراكم گاز در چاه مطّلع نكرده ، و نيز مردم قريه را خبر نكرده كه فلان كس در چاه افتاده ، مقصّر و ضامن ديه مىباشد ؟\r\nجواب : در صورتى كه شخص عابر با ميل خود وارد چاه شده ، كسى مسئول ديهء او نيست . و اگر صاحب چاه مىتوانسته در نجات او بكوشد و كوتاهى كرده مستحقّ تعزير است ؛ امّا ديه بر او نيست . و اگر صاحب چاه از او دعوت كرده كه در آن چاه وارد شود ، و او از خطرات بىخبر ، و صاحب چاه با خبر بوده و به او اطّلاع نداده ، مسئول است .\r\nسؤال 1138 - زيد اتومبيل خود را در اختيار فرزندش عمرو گذاشته ، و عمرو كه با دخترى به صورت غير شرعى دوست بوده ، اتومبيل را در اختيار او مىگذارد . پدر عمرو ، كه دختر را در خيابان ، در حال رانندگى مشاهده كرده ، او را با اتومبيل خود تعقيب ، و دختر كه متوجّه تعقيب وى شده بر سرعت خود مىافزايد . در نهايت كنترل خود را از دست داده ، و عابرى را به قتل ، و عابر ديگرى را مصدوم مىنمايد .\r\nكاردان فنّى عنوان نموده كه مقصّر آن دختر است ، ولى زيد ( پدر عمرو ) نيز 30 % در وقوع تصادف مقصّر مىباشد . لطفاً بفرماييد :\r\n1 - آيا زيد هم مقصّر است و بايد ديه بپردازد ؟\r\nجواب : در صورتى كه هدف زيد به دست آوردن مال خود بوده ، تقصيرى ندارد ، و چيزى از ديه بر او نيست .\r\n2 - نظر به اين كه آن دختر فاقد گواهينامه بوده ، و عمرو اتومبيل را به شخص فاقد گواهينامه داده ، و اين كار از نظر قانون جرم است ، آيا عمرو نيز نسبت به پرداخت ديه مسئوليّتى دارد ؟\r\nجواب : او از نظر پرداخت ديه مسئول نيست ؛ ولى به خاطر عملش مستحقّ تعزير است .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\nسؤال 1139 - رانندهء تريلى قبل از حركت ماشين از نقص موجود در ترمز با خبر مىشود ، و علىرغم تذكّر شاگرد مسامحه كرده ، و براى تعمير آن اقدام ننموده ، و سفر را شروع مىنمايد . ترمز ماشين در يك سراشيبى از كار مىافتد . راننده براى جلوگيرى از سقوط در درّه ، ماشين را به كوه مىزند و زنده مىماند ؛ ولى شاگرد از ترس تصادم با كوه ، خود را بيرون مىاندازد و زير چرخ ماشين كشته مىشود . آيا مىتوان ديه را از راننده گرفت ؟\r\nجواب : اگر چه راننده كار بدى كرده ، ولى در فرض سؤال مسئول ديه نيست ؛ زيرا در اينجا مباشر اقوى است .\r\nسؤال 1140 - راننده‌اى با كسى تصادف كرده است ، كاردان فنّى اعلام نموده كه 80 % او و 20 % طرف مقابل مقصّر است ، و آن شخص به 80 % ديه محكوم مىشود . حال اگر كاردان فنّى اعلام نمايد كه آن شخص 80 % مقصّر بوده ، و 20 % هم لغزندگى جادّه ( بر اثر بارندگى ) باعث تصادف شده ، آيا در اين صورت هم آن شخص به 80 % ديه محكوم مىشود ، يا بايد تمام ديه را بپردازد ؟\r\nجواب : آن شخص بايد تمام ديه را بپردازد .\r\nسؤال 1141 - شخصى در حياط منزل خود چاه فاضلاب حفر مىكرده ، كه متأسّفانه بر اثر راه پيدا كردن فاضلاب مستراح به چاه جديد الإحداث ، دچار خفگى مىشود .\r\nهمسايگان با اطّلاع از موضوع در محلّ ازدحام نموده ، و رهگذرى به قصد نجات آن شخص به داخل چاه مىرود كه او هم دچار خفگى شده ، و فوت مىنمايد . بر فرض كه شخص اخير ، به تقاضاى صاحب چاه ، يا به تقاضاى شخصى كه در درون چاه گرفتار بوده ، داخل چاه شده باشد ، يا بدون تقاضا و استمداد كسى و صرفاً به قصد احسان و نجات جان مسلمانى اقدام به اين عمل نموده و فوت كرده باشد ، چه كسى مسئول پرداخت ديهء او است ؟\r\nجواب : كسى مسئول ديهء او نيست ؛ مگر اين كه اين كار به پيشنهاد صاحب خانه صورت گرفته باشد ، و شخص رهگذر به كلّى از جريان چاه بىخبر باشد ، و صاحب خانه به او اطّلاع نداده باشد .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\nسؤال 1142 - زنى در حين زايمان طبيعى ، و به هنگام خروج جنين ، دچار پارگى مقعد و در نتيجه بىاختيارى مدفوع شده است . به علّت عدم تشخيص دكتر زايمان ، و در نتيجه ترميم نشدن به موقع ، نقص مذكور به خوبى ترميم نشده ، و در حال حاضر 40 تا 50 درصد بىاختيارى دارد . آيا دكتر زايمان ضامن است ، و بايستى ديهء نقص ايجاد شده ، را بپردازد ؟ يا به علّت عدم تشخيص ، و اطّلاع ندادن به پزشكِ مسئول شيفت ، فقط تعزير مىشود ؟\r\nجواب : در صورتى كه در مسألهء زايمان خلافى از عامل ( دكتر زايمان ) سر نزده ، ضامن نيست .\r\nسؤال 1143 - در حادثهء سقوط اتومبيل ، به لحاظ تغيير مسير ناگهانى آن ، راننده و سرنشين هر دو فوت نموده‌اند . با توجّه به اين كه :\r\nاوّلًا : اولياى دم هر كدام ، خواهان ديه هستند .\r\nثانياً : اظهارات شهود در مورد اين كه كدام يك از متوفّيان رانندگى اتومبيل را بر عهده داشته و كدام يك سرنشين بوده ، با هم در تعارض مىباشد .\r\nثالثاً : نظريّهء كاردان فنّى تصادفات ، كارشناس رسمى دادگسترى ، و هيأت‌هاى سه نفره و پنج نفره كارشناسان ، در خصوص مورد مذكور مغاير همديگر است . و در يك جمله قناعت وجدانى دادگاه را فراهم نياورده است ، مسئول پرداخت ديه كيست ؟\r\nجواب : ديه از هر دو طرف ساقط مىشود .\r\nسؤال 1144 - شخصى در سنّ شش سالگى با بچّه‌ها بازى مىكرده است . شخص ديگرى كه 17 ساله بوده ، در حال بازى به نفت داغى كه داخل ظرفى بوده پا مىزند ، نفت داغ به شخص مزبور ريخته و او آتش مىگيرد . جانى براى خاموش كردن آتش ، او را در داخل حوض آبى كه كمى هم لجن داشته مىاندازد . سپس به بيمارستان منتقل مىگردد . پدر و مادر مجنىّ عليه مخارج زيادى را متحمّل مىشوند ، كه فقط چند درصدى از آن را پدر جانى مىپردازد . آيا ديه‌اى به جانى يا پدر او تعلّق مىگيرد ؟ در فرض تعلّق ديه ، آيا به قيمت آن روز محاسبه مىشود ، يا به قيمت امروز ؟\r\n\r\n","description":"","footnote":"","page_name":" 436 ","page_number":436},
  {"content":"\r\n\r\nجواب : در صورت ثبوت جنايت ديه به جانى تعلّق مىگيرد ، و بايد به قيمت امروز بپردازد . و اگر هزينهء لازم براى درمان بيش از ديه باشد مقدار اضافى را نيز مىتواند بگيرد ، و معيار درصد از كار افتادگى است .\r\nسؤال 1145 - مينى با سرعت غير مجاز در بلوار در حال حركت بوده ، كه در همين حال موتورسيكلتى از فرعى وارد بلوار شده ، و باعث وقوع تصادف مىگردد ، و در نتيجه رانندهء موتورسيكلت فوت مىكند . كاردان فنّى نظر داده كه به علّت ورود از فرعى به اصلى ، عامل تصادف موتورسيكلت بوده ، لكن سرعت مينىبوس نيز زياد ، و در تشديد تصادف مؤثّر بوده است . آيا تمام ديه را بايد رانندهء مينىبوس بپردازد ، يا قسمتى از ديه را ، يا هيچ مسئوليّتى متوجّه وى نيست ؟\r\nجواب : چنانچه وقوع قتل مستند به كار هر دو باشد ، هر يك از آن دو به مقدار تأثيرى كه در وقوع قتل دارند ، ضامن ديه هستند . بنابراين ملاك ضمان ، سببيّت در وقوع حادثه است ، و هرگاه حادثه به دو نفر يا بيشتر استناد دارد ، هر كدام به مقدار تأثيرشان ضامن هستند .\r\nسؤال 1146 - كودكى به نام جواد جهت روشن نمودن آتش ، كلّيّهء وسايل از جمله كاغذ ، كبريت ، و بنزين را فراهم نموده ، و بنزين را روى كاغذها ريخته ، و مبادرت به كشيدن كبريت نموده ، كه در اثر وزش باد خاموش مىشود . جواد به دليل در دست داشتن ظرف بنزين ، از كودك ديگرى به نام مصطفى ، در خواست مىكند كه كبريت را روشن كند . با زدن كبريت توسّط مصطفى و ايجاد اوّلين جرقّه ، بنزين‌هاى از قبل ريخته شده توسّط جواد ، كه در هوا متصاعد بوده آتش گرفته ، و به ظرف بنزين كه در دست جواد بوده سرايت مىكند . جواد از ترس ، ظرف مشعل را به طرف كودك ثالثى به نام سيّد حسين كه در نزديكى آتش نشسته بوده پرتاب مىكند . بنزين به صورت وى ريخته ، و باعث سوختگى سيّد حسين و نهايتاً فوت وى مىشود . نظر حضرت عالى در مورد ديهء طفل مرحوم چيست ؟\r\nجواب : در صورتى كه تمام آنها نابالغ ، يا تمام آنها بالغ باشند ، كودكى كه ظرف مشتعل را پرتاب كرده ، و سبب سوختن ديگرى شده ، ضامن است .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nسؤال 1147 - فردى مقدارى شراب با درصد بيش از حدّ متعارف الكل ، به سه نفر فروخته است . يكى از خريداران بعد از مصرف فوت ، ديگرى نابينا ، و سوّمى فلج شده است . در مورد ميزان جرم ، و مسئوليّت فروشنده اين سؤالات مطرح است :\r\nالف ) در صورت اطّلاع فروشنده از ميزان بالاى الكل موجود در شراب ، آيا جنايت عمدى است ؟\r\nب ) در صورت عدم اطّلاع از مطلب فوق ، تكليف چه مىباشد ؟\r\nج ) آيا علم و جهل مصرف‌كننده به بالا بودن ميزان الكل تاثيرى دارد ؟\r\nد ) آيا علم مصرف‌كننده به حرمت شرب خمر و بطلان معامله ، تأثيرى در حكم دارد ؟\r\nجواب الف تا دال : در صورتى كه گيرندهء شراب ، آگاه از بالا بودن درصد الكل و عوارض ناشى از آن بوده كسى مسئول قتل او نيست . و اگر آگاه نبوده ، ولى فروشنده آگاه به اين مسائل بوده ، و مىدانسته كه اين امر غالباً منشأ قتل يا نقص اعضا مىشود ، مصداق جنايت عمدى است . و اگر با خبر نبوده ، او مسئول نيست .\r\nولى اگر سازنده آگاه بوده ، يا سهل انگارى كرده ، او مسئول است . و اگر هيچ كدام آگاه نبوده و سهل انگارى نكرده‌اند ، و تصادفاً اين مسأله پيش آمده ، هيچ كدام مسئول نيستند . دانستن و ندانستن حكم اين مسأله ، تأثيرى ندارد ، ولى در مسألهء حدّ شراب و مجازات آن مؤثّر است ، و به يقين اين معاملات باطل و حرام است .\r\nسؤال 1148 - راننده‌اى به اتّفاق شاگردش جهت شستشوى كاميون خود به يك واحد شستشوى وسايل نقليّه ( كارواش ) كه فاقد پروانهء كار و نكات ايمنى لازم بوده ، ( به دليل عيب فنّى دستگاه پمپ‌آب ، و مجهّز نبودن به سيم اتّصال زمينى و فاقد استاندارد ) مراجعه مىنمايد . متصدّى آن واحد به دليل مشغلهء كارى از پذيرش شستشو خوددارى ، ولى با اصرار آنها شستشوى كاميون را به خود آنها واگذار مىكند . در حين انجام كار ، كمك راننده دچار برق گرفتگى شده و فوت مىنمايد .\r\nلطفاً بفرماييد :\r\nالف ) با توجّه به اين كه واحد فوق فاقد پروانه بوده ، و مسائل ايمنى در آن\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nرعايت نشده ، چه كسى مسئول فوت نامبرده است ؟\r\nب ) آيا مباشرت آزادانه متوفّى مؤثّر در موضوع هست ؟\r\nجواب : در صورتى كه دستگاه او معيوب و خطرناك بوده ، و او خبر نداده ، مسئول ، صاحب مؤسّسه است . و اگر اين امر بر اثر ناآگاهى كمك راننده حاصل شده ، مسئول خود اوست .\r\nسؤال 1149 - مسئول برگزارى اردوى دانش‌آموزى ، اسلحهء كلاشينكف خود را بدون خشاب و فشنگ در اختيار ديگر اعضا قرار مىداده است . در همين اثنا كه اسلحه دست يكى از اعضا بوده ، وى متأسفانه بدون اطّلاع مسئول اردو يك فشنگ جنگى كه از قبل همراه خود داشته را داخل اسلحه به نحوى جاى مىدهد كه اسلحه آمادهء شليك مىگردد . بناگاه ترقّه‌اى صوتى در كنار مسئول برگزارى اردو منفجر مىگردد ، ايشان جهت برقرارى نظم اسلحه را از دست فرد مزبور گرفته ، خشابى را كه نزد خود داشته به روى اسلحه سوار كرده ، اسلحه را از ضامن خارج نموده ، لكن هنوز مسلّح نكرده ، كه اشتباهاً دست وى به روى ماشه رفته و موجب شليك و اصابت گلوله به يك نوجوان بسيجى مىگردد . علىرغم سعى و تلاش تيم پزشكى ، مصدوم فوت مىنمايد . با توجّه به توضيحات بالا چه كسى ضامن است ؟\r\nجواب : ظاهر اين است كه هر دو مشتركاً در برابر ديه ضامن هستند ، و براى تعيين مقدار مسئوليّت هر كدام بايد نظر كارشناسان متعهّد را بدست آورند . و در صورت شك ، احتياط آن است كه اين دو نفر با هم مصالحه كنند ، و در هر حال اين قتل جزء قتل خطا نيست ؛ بلكه شبه عمد است .\r\nسؤال 1150 - بند دوّم چهار انگشت كارگر سنگ‌برى با دستگاهى به نام قلّه‌بُر بريده مىشود . توضيح اين كه : چون تمييز كردن زنجير قله بر ، نياز به دو نفر دارد . يكى پشت دستگاه دكمه را مىزند تا زنجير قلّه بر بالا و پايين بيايد ، و ديگرى زنجير را تميز و پاك مىكند . اين شخص نيز يكى را به عنوان همكار دعوت مىكند ، و شخص مددجو فقط به عنوان آن كه كمك كرده باشد طبق دستور داعى ( شخصى كه انگشتانش بريده شده ) دكمهء دستگاه را مىزند ، و آن اتّفاق مىافتد . آيا ديه‌اى تعلّق\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nمىگيرد ؟ و در صورت تعلّق ، آيا بر عهدهء كارفرما است ، يا شخص همكار ؟\r\nجواب : در صورتى كه طبق دستور آن شخص فقط دكمه را زده و كار ديگرى انجام نداده ، و اشتباه و خطا از ناحيهء شخص مصدوم بوده ، ديه به كسى تعلّق نمىگيرد . ولى اگر در هنگام استخدام طبق قانون كار يا قرار داد خصوصى ، جبران هر گونه خطا و حادثه‌اى بر عهدهء كار فرما شرط شده است ، بايد به اين شرط عمل شود .\r\nسؤال 1151 - مردى اجنبى به اتّفاق زن بيگانه‌اى با موتورسيكلت ، در جاده حركت مىكردند . از سوى مرد به آن زن پيشنهاد مىشود كه با دوستان وى نيز ارتباط برقرار نمايد ، زن كه فقط به منظور ارتباط با موتور سوار خود را آماده كرده بود ، از اين موضوع ناراحت شده ، با سعى و تلاش راننده را به ايست كامل جهت پياده شدن دعوت مىنمايد ؛ لكن راننده نپذيرفته ، و به مسير خود ادامه مىدهد . لذا آن زن خود را از موتور در حال حركت پايين مىاندازد ، و همين امر باعث مرگ وى مىگردد . آيا راننده ضامن است ؟\r\nجواب : در صورتى كه راننده مىدانسته ، يا احتمال قوى مىداده كه اگر توقّف نكند زن خود را از موتورسيكلت خواهد انداخت ، نيمى از ديهء او را بايد بپردازد .\r\nسؤال 1152 - شخصى در كارگاهى كار مىكرده ، كه به خاطر نداشتن كليد اتوماتيك و نواقص ديگر ، پنج انگشت و مقدارى از كف دست وى قطع مىشود . ديهء او بر عهدهء چه كسى است ؟\r\nجواب : در صورتى كه كارگر از نقص دستگاه اطّلاع نداشته ، و صاحب كار در اطّلاع‌رسانى كوتاهى كرده ، مسئول صاحب كار است . و اگر اطّلاع داشته و اقدام بر اين كار كرده ، ديه بر عهدهء خود اوست . مگر اين كه قانون كار ، كه بر مبناى آن استخدام صورت گرفته ، وظيفه‌اى براى كارفرما در اين گونه موارد قائل شود .\r\nسؤال 1153 - پزشكى قانونى در تعيين علّت فوت يك خانم باردار چنين نظر داده است : « چون ماما مىبايست طبق مقرّرات زائو را به پزشك متخصّص معرّفى نمايد ، و اين امر صورت نگرفته ، 20 % مقصّر است . » آيا دادگاه مجاز به محكوم نمودن ماما به\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nلحاظ عدم راهنمايى زائو به پزشك متخصّص به ميزان فوق مىباشد ؟ در صورت مثبت بودن پاسخ ، آيا ماما بايد ديهء جنين را نيز به همان نسبت بپردازد ؟\r\nجواب : شخص ماما تنها مستحق تعزير است ؛ و ممكن است تعزير مالى انتخاب شود .\r\nسؤال 1154 - آقاى « الف » كه شغلش جمع‌آورى ضايعات است ، مقدارى آهن آلات ضايعاتى از بيرون شهر جمع‌آورى كرده ، سپس آن را براى فروش به مغازه‌اى ، كه خريدار اين قبيل ضايعات مىباشد ، آورده است . آقاى « ب » كه كارگر مغازه است ، پس از بازديد يك قطعه از اشياى مذكور را كه مشكوك و غير عادى بوده ، جدا و به فروشنده تحويل داده ، و بقيّهء آنها را مىخرد . آقاى « الف » پس از خروج از مغازه آن شىء مشكوك را با فاصله‌اى از مغازه به بيابان مىاندازد . آقاى « ج » پسر يازده‌ساله صاحب مغازه ، كه فاقد مسئوليّت كيفرى مىباشد ، قطعهء آهن مشكوك را پيدا كرده ، داخل پارك مخفى مىنمايد . بعد از مدّتى موضوع را با يكى از دوستان هم سنّ خود ، آقاى ( د ) در ميان مىگذارد . با هم به پارك مىروند ، و بنا به تقاضاى دوستش آن شىء را در اختيار او قرار مىدهد . آقاى « د » آن را با خود به منزل برده و كنجكاوى او باعث انفجار آن شده ، كه در اثر اين انفجار چهار انگشت دست راستش قطع مىشود . پدر طفل مذكور ( د ) به ولايت از طرف فرزندش ، بر عليه آقاى « ج » و پدرش شكايت ، و تقاضاى ديه كرده است . مستدعيست بفرماييد :\r\n1 - آيا آقايان « الف » و « ج » از باب سببيّت مسئوليّتى در بروز اين حادثه دارند ؟ در صورت مثبت بودن پاسخ ، ميزان تقصير هر يك چقدر مىباشد ؟\r\n2 - اگر آقاى « ج » بدون در خواست از سوى آقاى « د » آن شىء مشكوك را به او سپرده باشد تا براى او نگهدارى كند ، سپس انفجار و قطع انگشت رخ داده باشد چطور ؟ آيا آقاى « ج » از باب سببيّت مسئوليّتى دارد ؟\r\nجواب : اگر آن شىء ظاهراً چيز خطرناكى بوده ، و آقاى « الف » آن را در جايى رها كرده كه ممكن است توجّه ديگران را جلب كند ، مسئوليّت دارد . همچنين پسر صاحب مغازه ، و بچّه‌اى كه شىء مزبور را كاوش و دستكارى كرده ، آنها نيز\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nمسئوليّت دارند . و درصد ضمان اين سه نفر منوط به نظر كارشناسان مورد اعتماد است .\r\nسؤال 1155 - كارفرمايى وسيله نقليّهء سنگين را در اختيار يكى از كارگران خويش ، كه فاقد گواهينامهء راهنمايى و رانندگى بوده ، قرار مىدهد . در حين انجامِ كارِ فردى ، و بر اثر عدم مهارت راننده كشته مىشود ، بفرماييد :\r\nالف ) در صورتى كه كارگر مذكور ملزم به رعايت دستور كارفرما باشد ، مسئوليّت قتل بر عهدهء كارگر است ، يا كارفرما ؟\r\nب ) آيا مىتوان هر يك را بر حسب درصد شركت در قتل ، مقصّر شناخت ؟\r\nج ) در صورتى كه كارگر ملزم به عمل مذكور نبوده ، ولى بر اساس قوانين و مقرّرات مربوط به كار ، و به دليل عدم اجراى مقرّرات و ضوابط فنّى ، كارفرما مقصّر شناخته شود ، آيا از نظر شرعى كار فرما مسئوليّت دارد ؟\r\nجواب الف تا ج : مقصّر در هر حال فقط كارگر مزبور است . ولى چنانچه طبق قوانين كار قراردادى با كارگر داشته ، كه خسارت او را در چنين فرضى بپردازد ، لازم است طبق آن قرارداد عمل شود .\r\nسؤال 1156 - ممكن است يكى از طرفين در حين مشاجره به علّت استرس ناشى از مشاجره سكتهء قلبى نموده ، و فوت نمايد . چنانچه جسد مورد معاينهء دقيق قرار گرفته و كالبدگشايى شود ، ممكن است علائمى به نفع بيمارى قلبى عروقى يا سكته‌هاى جديد يا قديم قلبى مشاهده شود . قاضى معمولًا پرونده را به كميسيون كارشناسى پزشكى ارجاع ، و نظر آنان را در مورد ميزان تأثير استرس و هيچان ناشى از منازعه در تشديد بيمارى زمينه‌اى و تسريع مرگ جويا مىشود . لطفاً بفرماييد :\r\nاوّلًا : هرگاه كسى به سبب استرس ناشى از مشاجره فوت نمايد ، آيا در صورت تشخيص پزشكى قانونى ، مىتوان عامل آن را به ديه محكوم نمود ؟\r\nثانياً : آيا عامل مشاجره ، كه موجب عصبانيّت و سكته گرديده ، مباشر در قتل است ، يا اين كه به ميزان تأثير عمل ( به استناد نظر پزشكى قانونى ) بايد ديه بدهد ؟\r\nجواب : اگر عامل مشاجره و فشار روحى شخص متوفّى بوده ، يا عوامل\r\n\r\n","description":"","footnote":"","page_name":" 442 ","page_number":442},
  {"content":"\r\n\r\nبيرونى اثر داشته ، كسى ضامن نيست ؛ ولى اگر از قرائن حسّى يا قول اهل خبره معلوم شود كه طرف مقابل عامل اين كار بوده ، به نسبت تأثير ضامن است .\r\nسؤال 1157 - صاحب موتور عقب ، و دوستش رانندهء موتور بوده است . راننده در سر چهار راه نتوانسته موتور را كنترل كند ، و بدين جهت پس از برخورد به جدول فوت نموده ، و نفر دوّم مجروح مىشود . ادارهء راهنمايى تأييد مىكند كه فرد فوت شده سرنشين ( راننده ) موتور بوده است . حكم شرعى اين مسأله را بيان فرماييد .\r\nجواب : خون سرنشين موتور بر گردن خودش بوده ، و ديهء شخصى كه مجروح شده را بايد از مال او ( اگر مالى دارد ) بدهند .\r\nسؤال 1158 - دو نفر عابر پياده ، بدون آشنايى با مقرّرات راهنمايى و رانندگى از اتوبان كرج - ساوه عبور مىكردند ، كه با ماشين خاور تصادف نموده ، و هر دو جان مىسپارند . لطفاً بفرماييد ديهء آنها بر عهدهء كيست ؟\r\nجواب : در صورتى كه آنجا جاى عبور و مرور نبوده ، و رانندگان به طور معمول انتظار عابر پياده‌اى را در آنجا ندارند ، و آنها خودشان مرتكب بىاحتياطى شده‌اند ، راننده مسئول نيست .\r\nسؤال 1159 - مؤسّسه‌اى اقدام به ايجاد درياچه‌اى براى پرورش ماهى نموده ، و به علّت عدم موفقيّت در اين كار ، درياچه را بدون حفاظ و ايجاد حصار و نصب تابلوى شنا ممنوع رها كرده است . چند تن از جوانان براى شنا به آن درياچه رفته ، كه يكى از آنها غرق مىگردد . آيا مؤسّسهء مذكور ضامن پرداخت ديهء آن جوان مىباشد ؟\r\nجواب : هرگاه غرق‌شدگان افراد بالغ و عاقلى بوده‌اند ، كسى ضامن خون آنها نيست .\r\nسؤال 1160 - پيرمردى 75 ساله به هنگام عبور از عرض خيابان توسّط رانندهء يك دستگاه وانت‌بار مجروح شده ، و پس از انتقال به بيمارستان فوت مىنمايد . در كالبد شكافى از جسد متوفّى اعلام مىگردد كه پيرمرد مذكور داراى بيمارى تنفّسى بوده ، و بر اثر آن فوت نموده است . لكن كميسيون پزشكى پس از اعتراض به نظريّهء كالبد شكافى ، اعلام مىدارد كه تصادف به ميزان 20 % باعث تشديد فوت آن مرحوم شده\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nاست . با توجّه به مراتب فوق ، و اين كه اگر حادثهء تصادف هم رخ نمىداد فوت حاصل مىشد ، آيا راننده‌اى كه باعث بروز حادثه شده تنها مسئول 20 % ديه است ، يا ضامن كلّ ديهء يك مرد مسلمان مىباشد ؟\r\nجواب : در صورتى كه ثابت شود تصادف مزبور تنها 20 % تأثير داشته ، راننده فقط 20 % ديه را ضامن است .\r\nسؤال 1161 - موتور سوارى در حال حركت به سمت چپ منحرف مىشود . اتومبيلى كه در سمت مخالف جاده در حال حركت بوده با موتور سوار برخورد نموده ، و او را در مسير قبلىاش قرار مىدهد . در اين حال اتومبيل ديگرى با موتور سوار برخورد كرده ، و باعث خسارت جانى و مالى به او گردد . حال اگر هم ماشين اوّل ، و هم ماشين دوّم ، هر دو سرعت غير مجاز داشته باشند ، خسارت بر عهدهء كيست ؟ اگر تنها اتومبيل اوّل ، يا تنها اتومبيل دوّم ، داراى سرعت غير مجاز بوده ، پرداخت خسارت بر عهدهء كيست ؟\r\nجواب : در صورتى كه اتومبيل اوّل خسارتى به او وارد نكرده ، و تنها او را به مسير اصلى بازگردانده ، مقصّر محسوب نمىشود ، و ضامن رانندهء اتومبيل دوّم است ؛ مشروط بر اينكه موتور سوار در مسير خودش حركت كرده باشد .\r\nسؤال 1162 - شخصى براى حفاظت از مزرعه‌اش در قبال حيوانات وحشى ، دور تا دور آن را سيم خاردار مىكشد ، و از برقكارى مىخواهد كه سيمى را از شبكهء برق سراسرى به سيم خاردار مزبور وصل كند ، كه با كليدى سيم مزبور متّصل به برق شود . عصر يكى از روزها برادر صاحب مزرعه پس از انجام كار در مزرعه ، و به دستور صاحب مزرعه ، كليد را مىزند و سيم خاردار برق‌دار مىشود . شب همان روز در مزرعه‌اى پايين‌تر كشاورزى مشغول آبيارى بوده كه ناگهان متوجّه قطع جريان آب مىشود . او براى پيدا كردن علّت قطع آب به طرف سرچشمه به راه مىافتد ، و چون مىبايست از مزرعه شخص اوّل بگذرد ، پايش به سيم خاردار برخورد مىكند ، و در اثر برق گرفتگى مىميرد . صاحب مزرعه در دادگاه اعلام مىدارد كه من به صاحبان مزارع اطراف ، و از جمله كشاورز مزبور ، هشدار داده بودم كه شب هنگام سيم خاردار\r\n\r\n","description":"","footnote":"","page_name":" 444 ","page_number":444},
  {"content":"\r\n\r\nدور مزرعهء برق‌دار است . از طرف ديگر شبكهء برق منطقه‌اى اعلان مىكند كه برق برق‌كشى مزرعه خلاف قانون ، و بدون اجازهء ما بوده است . لطفاً بفرماييد چه كسى ضامن خون كشاورز متوفّى است ؟\r\nجواب : در صورتى كه اتّصال سيم خاردار مزرعه به برق بر خلاف قانون و عرف محل ، و در مسير عبور و مرور همسايگان بوده ، صاحب مزرعه ضامن است .\r\nسؤال 1163 - نارنجكى كه معلوم نيست از كجا و توسّط چه كسى آورده شده ، در دست يكى از بچّه‌ها منفجر گرديده ، و بر اثر انفجار آن دو پسربچّه كشته مىشوند .\r\nحال با توجّه به اين كه هر كدام از اولياى دم ، از طرف مقابل شاكى بوده ، و مدّعى است كه فرزند او نارنجك را آورده ، تكليف چيست ؟ آيا عاقله ، با توجّه به صغير بودن مقتولين مسئوليّتى دارد ؟ بر فرض اين كه هيچ كس متّهم نباشد ، تكليف ديه چه مىشود ؟\r\nجواب : اين مسأله چند صورت دارد : نخست اين كه يقين داشته باشيم يكى از آن دو بچّه عامل قتل بوده ، ولى شناخته نشود . در اينجا ديهء يك انسان تقسيم بر عاقلهء طرفين مىشود ، و از عاقلهء يكى گرفته به ولىّ دم دوّمى داده مىشود و بالعكس . ديگر اين كه احتمال داده شود اين حادثه اتّفاقى رخ داده ، و هيچ يك عامل آن نبوده‌اند . در اين صورت ديه‌اى ندارد . سوّم اين كه يقين داشته باشيم شخص ثالثى عامل اين كار بوده ، و آن شخص مجهول باشد . در اين صورت ديه در بيت المال است .\r\nسؤال 1164 - كارگر روز مزدى جهت تعمير ديوار قديمى و گلى ، مشغول كندن ديوار مىشود . ناگهان ديوار فرو ريخته و كارگر در زير آن فوت مىكند . ورّاث وى مدّعى هستند چون در حين كار چنين حادثه‌اى رخ داده ، صاحب كار بايد ديه را پرداخت نمايد . از طرفى بنّا مىگويد : من به آن مرحوم گفتم : « فعلًا به ديوار دست نزن ، تا من از بيرون برگردم . » ولى كارگر در جواب گفته : « به هنگام احداث اين ديوار من كار كرده‌ام ، مىدانم ديوار محكمى است ، و حادثه‌اى رخ نمىدهد . » من رفتم بيرون ، وقتى آمدم ، ديدم ديوار ريخته ، و نامبرده فوت كرده است . آيا ديه بر عهدهء صاحب كار است ؟\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nجواب : صاحب كار ضامن نيست ؛ مگر اين كه قانون كار چنين چيزى ايجاب كند و آنها بر اساس قانون كار اقدام كرده باشند .\r\nسؤال 1165 - فردى بچّه‌اش را براى ختنه به بيمارستان برده است . دكتر مربوطه ، اضافه بر عمل ختنه ، يك غدّهء چربى را بدون اذن پدر عمل كرده است . پزشكى قانونى اعلام نموده : « عمل مذكور لازم بوده ، و در آينده هم براى بچّه مشكلى ايجاد نخواهد شد . » ولى پدر بچّه مىگويد : « دكتر بدون اذن من اقدام به عمل كرده ، و من شاكى هستم . » آيا دكتر ضامن است ؟\r\nجواب : هرگاه كار او موجب نقصى براى آن بچّه نشده ، ضامن نيست ؛ ولى بدون اجازه نبايد چنين كارى كند .\r\nسؤال 1166 - شخصى در سال 1363 بر اثر تصادف با تاكسى به قتل رسيده ، ولى معلوم نيست با كدام ماشين و راننده تصادف كرده است . دادسراىِ زمان وقوع جرم ، پس از بىنتيجه بودن تحقيقات به لحاظ اين كه متّهم نامعلوم و مشخّصات وى اعلام نشده ، قرار منع پيگرد صادر نموده است . حال آيا موضوع قابل بررسى و پىگيرى مىباشد ، و لازم است جهت احقاق حقّ ، همهء رانندگان تاكسى ، يا غير تاكسى شهر را احضار ، و در صورت لزوم جلب ، و از آنها بازجويى كرد ، و در صورت انكار ، موضوع با مراسم قسم حلّ و فصل شود ؟ آيا لازم است ، در صورت تبرئهء افراد مظنون ، ديهء مقتول از بيت المال پرداخت شود ؟ اگر احتمال برود كه توسّط رانندهء رهگذر و غير بومى به قتل رسيده ، تكليف چيست ؟\r\nجواب : ولىّ دم مىتواند تقاضاى تحقيق از افراد مظنون كند ؛ ولى تعقيب افراد عادّى و غير مظنون وجهى ندارد . و اگر چيزى ثابت نشد ، ديه را از بيت المال مىپردازند .\r\nسؤال 1167 - بنّائى خانه‌اى ساخته ، كه متأسّفانه ناگهان منهدم شده و چند نفر زير آوار مرده‌اند . كارشناسان رسمى و ماهر تشخيص داده‌اند كه خراب شدن خانه به علّت نبود آگاهى در كار بنّايى ، و خيانت در مصالح ساختمانى ، رُخ داده است . آيا اين مسأله ، قتل عمد محسوب مىشود ، يا غير عمد است ؟\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nجواب : اگر ثابت شود كه ويرانى عمارت و كشته شدن بعضى از افراد به خاطر سهل انگارى و ندانم كارى آن بنّا بوده ، آن شخص قاتل غير عمد محسوب مىشود و ديه دارد .\r\nسؤال 1168 - سه نفر در حين درگيرى به سوى يكديگر تيراندازى نموده ، ولى فرد ديگرى بر اثر اصابت دو گلوله كشته مىشود . بر اساس اعلام پزشك قانونى ، علّت تامّهء مرگ دو گلولهء وارده در ناحيهء شكم و باسن مقتول مىباشد . لطفاً بفرماييد :\r\nالف ) نوع قتل واقع شده چيست ؟\r\nب ) آيا ثبوت يا عدم ثبوت ادّعاى متّهمين ، مبنى بر تيراندازى به صورت بىهدف و زمينى ، در نوع قتل تأثير دارد ؟\r\nج ) آيا قتل به هر سه نفر منتسب است ، يا به دو نفر ؟\r\nد ) در صورت انتساب قتل به دو نفر ، در فرض عدم امكان تعيين آن دو ، حكم مسأله چيست ؟\r\nجواب الف تا د : حكم مسأله در هر حال پرداخت ديهء شخص مقتول به اولياى دم است ، و ديه ميان هر سه نفر به طور مساوى تقسيم مىشود .\r\nسؤال 1169 - فردى از شخصى شكايت نموده ، و حكم جلب او صادر شده است .\r\nمأمور كلانترى براى جلب متّهم ، با ماشين شاكى نزد وى مىرود . متّهم از رفتن به پاسگاه امتناع نموده ، و پس از حركت ماشين ، سنگى كه حدود دو كيلو و پانصد گرم وزن داشته ، به طرف ماشين پرت مىكند . متأسّفانه سنگ به سر شاكى اصابت كرده ، و نامبرده بر اثر همين ضربه فوت مىنمايد . اولياى مقتول مدّعى هستند كه ضارب با اين عمل قصد قتل مقتول را داشته ، و ضارب مدّعى است كه قصد داشته سنگ را به سگى كه در آن حوالى بوده پرتاب كند ، و اتّفاقاً به ماشين خورده است . از قراين خارجى ، و امارات ظنيّه ، و شهود واقعه ، استفاده مىشود كه پرتاب‌كننده سنگ قطعاً قصد ضربه زدن به ماشين آنها را داشته ، هر چند قصد جنايت بر مجنى عليه قطعى نمىباشد ، لكن مقرون به لوث مىباشد . از طرفى احتمال قصد پرتاب سنگ به سگ ، كه مورد ادّعاى قاتل مىباشد ، غير عقلايى به نظر مىرسد . با توجّه به شرح\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nواقعه ، آيا عمل جانى قتل عمد محسوب مىشود ؟\r\nجواب : در فرض سؤال ، كه نه قصد قتل عمد محرز است ، و نه اغلبيّت سبب ، جانى بايد ديه بپردازد .\r\n\r\nضمان جريره\r\nسؤال 1170 - با توجّه به آنچه كه در تبصرهء مادّهء 307 قانون مجازات اسلامى آمده ، « كسى كه با عقد ضمان جريره ، ديهء جنايت ديگرى را به عهده گرفته ، نيز عاقله محسوب مىشود . » آيا ضمان جريره مطلقاً عاقله محسوب مىشود ، يا در رديف عاقله است ؟\r\nجواب : ضامن جريره در صورتى بايد ديه را بپردازد كه هيچ وارثى نداشته باشد . بنابراين بعد از عاقله است ؛ نه در رديف عاقله .\r\nسؤال 1171 - ضامن جريره در كدام يك از طبقات ارث قرار مىگيرد ؟\r\nجواب : ضامن جريره در رديف متأخّر از طبقات سه‌گانهء ارث است .\r\nسؤال 1172 - با توجّه به نظر برخى از حقوقدانان در مورد شخصى بودن جرايم و جنايتها ، و با عنايت به وضع كنونى جوامع ، يعنى عدم تمايل اقارب نسبى به پرداخت ديهء خطاى محض ، بحث عاقله و ضمان جريره سالبهء به انتفاء موضوع است .\r\nآيا صورتهاى ديگرى از ضمان جريره ، با توجّه به نيازهاى كنونى جامعه قابل تصوّر است ؟\r\nجواب : بيمهء حوادث بىشباهت به نوعى ضمان جريره نيست ؛ بنابراين نمىتوان گفت كه در دنياى امروز ضمان جريره وجود ندارد ؛ ولى بيمه‌گر ارث نمىبرد . چون در مقابل ضمان جريره ، عوضى مىگيرد .\r\nسؤال 1173 - طبق آنچه در متون فقهى آمده ضامن جريره در صورتى ارث مىبرد ، كه مضمون وارث نسبى و آزادكننده نداشته باشد . با عنايت به مطلب فوق ، اگر ضامن جريره ديهء خطايى مضمون خود را پرداخت كند ، و بعد از آن وارث نسبى لاحق شود ، كدام يك ارث مىبرند ؟\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nجواب : در چنين صورتى ضامن جريره مىتواند ديه را بازپس بگيرد ؛ يعنى نه ارث مىبرد ، و نه ديه را مىپردازد .\r\nسؤال 1174 - آيا شخص حقيقى مىتواند با اشخاص حقوقى ، به عنوان مثال با يك شركت ( مانند بيمه ) اقدام به عقد ضمان جريره كند ؟\r\nجواب : ضمان جريره هم در مورد شخص حقيقى ممكن است ، و هم شخص حقوقى ؛ چنانچه در بالا روشن شد .\r\n\r\nجانى يا مجنىّ عليه مردّد بين چند نفر معيّن است\r\nسؤال 1175 - دو يا چند نفر ، شخصى را مورد ضرب و جرح قرار داده ، و صدمات و جراحات متعدّدى ، كه موجب ديه است بر او وارد كرده‌اند ، براى قاضى به علم اجمالى محرز است كه صدمات و جراحات مذكور ، توسّط دو يا چند نفر مشخّص ايجاد شده ، ولى مصدوم نمىتواند معيّن كند كه هر يك از صدمات و جراحات را كدام يك از ضاربين وارد كرده است . ضاربين نيز منكر هر گونه ايراد صدمه و جراحت بر مصدوم هستند ، تكليف پرداخت ديه چيست ؟\r\nجواب : هرگاه مسلّم باشد كه جانيان يكى از چند نفر معلوم و مشخّص هستند ، و هيچ يك از آنها اقرار نكند ، ديه بالسويّه بين آنها تقسيم مىشود .\r\nسؤال 1176 - در يك نزاع پنج نفره ، يكى از شركت كنندگان نقص عضو پيدا كرده ، ولى معلوم نيست كدام يك از اين پنج نفر نقص را وارد كرده است . امّا علم اجمالى وجود دارد كه خارج از اين پنج نفر نيست . آيا مجنىّ عليه مىتواند تقاضاى ديه كند ؟\r\nدر صورتى كه جواب مثبت باشد ، ديه را چه كسى مىپردازد ؟\r\nجواب : در فرض مسأله ديه بين آن چهار نفر به طور مساوى تقسيم مىشود .\r\nسؤال 1177 - با توجّه به سؤال قبل ، اگر تمام پنج نفر نقص عضو پيدا كرده باشند نحوهء پرداخت ديه چگونه است ؟\r\nجواب : در فرض مسأله ديهء هر يك از مجروحين بين چهار نفر ديگر به طور مساوى تقسيم مىشود ؛ مشروط بر اين كه مسلّم باشد خودش جراحتى بر خود وارد نكرده است .\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nسؤال 1178 - در مواردى كه قاتل معيّن ، امّا مقتول مردّد بين دو نفر باشد ، پرداخت ديه به اولياى دم چگونه خواهد بود ؟\r\nجواب : در صورتى كه به هيچ وجه نتوان مقتول را مشخّص كرد ، بايد ديه را ميان وارثان آن دو تقسيم كرد .\r\nسؤال 1179 - دو پسر بچّه مشغول سنگ‌پرانى به سوى هم بودند . فرد سوّمى هم در نزديكى آنها مشغول بازى بوده ، كه ناگهان سنگى به چشم ايشان برخورد كرده ، و 80 درصد بينايىاش را از دست مىدهد . وى از هر دو پسر شكايت ، و در خواست ديه نموده است . در طى رسيدگى دقيقاً مشخّص نشد كه سنگ از ناحيه كدام يك از آن دو پرتاب شده ، و خود مصدوم نيز نمىداند كه كدام يك به طرف وى سنگ پرتاب كرده‌اند . ولى قطعاً سنگ را يكى از آن دو بچّه پرتاب كرده است . دادگاه در مورد ديه به چه ترتيب عمل نمايد ؟\r\nجواب : در فرض سؤال ارش بين آن دو نفر تنصيف مىشود .\r\nسؤال 1180 - در صورتى كه دو مرد مسلمان به طور عمد و مشتركاً دو مرد مسلمان ديگر را به قتل برسانند ، و اولياى دم مقتولين خواهان قصاص هر دو نفر باشند ؛ آيا در مقام استيفاى قصاص ، اولياى دم هر كدام از مقتولين بايستى فاضل ديهء هر يك از قاتلين را پرداخت نمايند ؟\r\nجواب : در چنين فرضى فاضل ديه لازم نيست .\r\n\r\nديهء زنان\r\nسؤال 1181 - با توجّه به مادّهء 301 قانون مجازات اسلامى ، كه اشعار مىدارد : « ديهء زن و مرد يكسان است تا وقتى كه مقدار ديه به ثلث ديهء كامله برسد ، كه در آن صورت ديهء زن نصف ديهء مرد است . » لطفاً به اين سؤالات پاسخ دهيد :\r\n1 - آيا ارش در احتساب حدّ نصاب ( ثلث ديهء كامل ) مؤثّر است ؟\r\nجواب : ارش در اين مسأله حكم ديه را دارد .\r\n2 - در تصادفات رانندگى ، كه اعضاى مختلف بدن مصدوم مىگردد ، آيا مجموع\r\n\r\n","description":"","footnote":"","page_name":" 450 ","page_number":450},
  {"content":"\r\n\r\nصدمات وارده به كلّيّهء اعضا ملاك حدّ نصاب مذكور است ، يا ديهء هر عضو به تنهايى ملاك حدّ نصاب همان عضو محسوب مىگردد ؟\r\nجواب : ديهء عضو معيار است .\r\n3 - با توجّه به مادّهء فوق الذكر ، و مادّهء 442 قانون مجازات اسلامى ( ديهء شكستن استخوان هر عضوى كه براى آن عضو ديهء معيّن است ، خُمس آن مىباشد . . . ) در مقام تعيين ديهء معيّن اعضاى بدن زن ، موضوع مادّهء اخير الذّكر ، چنانچه ديهء آن عضو ( قبل از تخميس ) بيش از ثلث ديهء كامله باشد ؛ آيا نصف ديهء آن عضو ملاك تخميس قرار مىگيرد ، يا حاصل تخميس ملاك حدّ نصاب موضوع مادّه 301 قانون مذكور قرار خواهد گرفت ؟\r\nجواب : حاصل بعد از تخميس ملاك است .\r\nسؤال 1182 - با توجّه به اين كه ديات اعضا در زن و مرد مساوى است ، و زمانى كه ديهء زن به بيشتر از ثلث برسد به نصف تقليل مىيابد ، حكم فروض مختلف ذيل را بيان فرماييد :\r\nالف ) در صورتى كه بر يك عضو ، با جنايات متعدّد صدمه وارد شود ؛ ولى همه در يك عضو باشد ، و مجموع ديات بيش از ثلث ديه باشد .\r\nب ) در صورتى كه جنايت بر يك عضو ، يا با يك ضربه وارد شده ، و صدمات متعدّدى در پى داشته كه مجموع ، مازاد بر ثلث باشد .\r\nج ) در صورتى كه با يك ضربه جنايات متعدّدى بر اعضاى مختلف وارد شده ، و مجموع ديات مقدّره بيشتر از ثلث باشد .\r\nد ) در صورتى كه با ضربات متعدّد ، جنايت متعدّد ، به اعضاى مختلف وارد شود ، و مجموع افزون از ثلث باشد .\r\nجواب الف و ج و د : در تمام اين سه صورت هر يك جداگانه محاسبه مىشود .\r\nجواب ب : در صورت تعدّد صدمات هر يك جداگانه محسوب مىشود .\r\nسؤال 1183 - ديهء شكستگى استخوان پاى زن ، بر اساس 45 از 15 ، يا 15 از 12 ديهء كاملهء\r\n\r\n","description":"","footnote":"","page_name":" 451 ","page_number":451},
  {"content":"\r\n\r\nزن محاسبه مىشود ؟ يا بر اساس ديهء مرد حساب مىشود تا اين كه به ثلث ديه برسد ، كه در اين صورت نصف ديهء مرد خواهد بود ؟\r\nجواب : بر اساس ديهء كاملهء مرد محاسبه مىشود .\r\nسؤال 1184 - همان گونه كه مستحضريد ديهء زن در جراحات و اعضا تا ثلث ، مساوى با ديهء مرد است ، و در بيش از آن به نصف تقليل مىيابد ، با توجّه به اين مطلب لطفاً بفرماييد :\r\nالف ) آيا مجنىّ عليها ( زن ) مىتواند ، براى اين كه مقدار ديه بيش از ثلث نشود ، نسبت به بعضى از جراحات و صدمات گذشت كند ، و نسبت به بقيّه تقاضاى ديه نمايد ؟\r\nجواب : اين كار تأثيرى در تغيير ديه ندارد .\r\nب ) آيا بين صورتى كه مجنىّ عليها از ابتدا نسبت به برخى از جراحات و صدمات شكايت و مطالبهء ديه نكرده ، و بين صورتى كه مجنىّ عليها ابتدا نسبت به كلّيهء آنها شكايت و مطالبهء ديه كرده ، و سپس نسبت به برخى از جراحات و صدمات اعلام گذشت مىكند ، تفاوتى وجود دارد ؟\r\nجواب : تفاوتى نيست ؛ و تعلّق ديه منوط به تقاضاى مجنىّ عليها نيست ، بلكه حكم شارع مقدّس است هر چند مجنىّ عليها حقّ گذشت دارد .\r\nج ) آيا قاعدهء مذكور شامل قتل غير عمد هم مىشود ؟\r\nجواب : ديهء قتل غير عمد زن ، نصف ديهء مرد است .\r\n\r\nديهء كفّار\r\nسؤال 1185 - با توجّه به اين كه طبق فتواى مشهور فقها ، ديهء اهل كتاب - كفّار ذمّى - هشت صد درهم است ، آيا اقليّت زرتشتى نيز مشمول اين حكم خواهند بود ؟\r\nجواب : احتياط آن است كه ديهء اهل كتاب ، و از جمله زرتشتىها ، را مساوى ديهء مسلمانان بپردازند .\r\nسؤال 1186 - ديهء مرد و زن غير مسلمان چه مقدار است ؟\r\n\r\n","description":"","footnote":"","page_name":" 452 ","page_number":452},
  {"content":"\r\n\r\nجواب : ديه ذمّى و مستأمن و معاهَد بنابر احتياط ديهء كامله است ؛ و ولىّ دم مىتواند با قاتل مصالحه كند ، و كفّار حربى مستثنى هستند . و ديهء زنان نصف ديه مردان است .\r\nسؤال 1187 - آيا در مورد ديهء فوق ، بين اين كه قاتل يا ضارب مسلمان باشد ، يا غير مسلمان ، فرقى هست ؟\r\nجواب : اگر قاتل غير مسلمان باشد ، حاكم شرع مخيّر است طبق مذهب اسلام يا طبق مذهب خودشان حكم كند .\r\nسؤال 1188 - ديهء جراحات وارده بر اهل كتاب چه مقدار است ؟\r\nجواب : احتياط واجب آن است كه به اندازهء مسلمان پرداخت شود .\r\nسؤال 1189 - كودكانى كه از خانواده‌هاى ديگر اديان الهى به دنيا آمده‌اند ، در رابطه با قوانين كيفرى هم سطح با كودك مسلمان نيستند . با توجّه به رأفت دين اسلام نسبت به كودكان ، آيا امكان هم سطحى وجود دارد ؟\r\nجواب : به عقيدهء ما هر دو از نظر ديه يكسانند .\r\n\r\nديهء اعضا\r\n\r\n1 - ديهء مو\r\nسؤال 1190 - زنى در جريان يك اختلاف ، موى سر دخترى را با قيچى كوتاه مىكند ، به طورى كه موجب نقصان زيبايى وى مىشود . آيا به خاطر اين نقص زيبايى ارش تعلّق مىگيرد ، يا چون عنوان « كندن مو » صدق نمىكند و موها دوباره رشد مىنمايد ، چيزى تعلّق نمىگيرد ؟\r\nجواب : چون نقص محسوب مىشود ، ارش دارد . و ارش آن معمولًا چيز مختصرى است .\r\nسؤال 1191 - در بسيارى از جنايات و حوادثى كه منجر به صدمهء پوستى ، يا كندن پوست مىگردد ، مسلّماً علاوه بر صدمهء پوستى ، عدم رويش مو نيز حادث مىگردد .\r\nآيا براى عدم رويش مو نيز ديه يا ارشى در نظر گرفته مىشود ؟ آيا تمام موهاى بدن\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nچنين است ، يا اين كه اعضاى بدن از نظر رويش و عدم رويش مو متفاوتند ؟\r\nجواب : هر دو ديه دارد ؛ مشروط بر اين كه موها در موضعى باشد كه فقدان آن عيب محسوب شود ؛ مانند موى سر و ابروها و صورت مردان و امثال آن .\r\nسؤال 1192 - آيا تراشيدن موى سر و صورت شخصى ، بدون رضايت او ديه يا ارش دارد ؟ در صورت مثبت بودن پاسخ ، آيا رويش مجدّد مو و عدم رويش آن ، يا زن و مرد بودن مجنىّ عليه ، تأثيرى در حكم دارد ؟\r\nجواب : در سر و صورت مرد اگر طورى مو ازاله كند كه نرويد هركدام يك ديه دارد ، و همچنين در موى سر زن . و اگر برويد در مرد احتياط مصالحه به ارش است ، و در زن ديهء آن مهر المثل عادلانه است .\r\nسؤال 1193 - با توجّه به اين كه از بين بردن موى سر و صورت و ابرو ديهء معيّن دارد ، چنانچه جراحتى مثل متلاحمه يا موضحه سبب از بين رفتن قسمتى از موى سر ، يا صورت ، يا ابرو شود ؛ به گونه‌اى كه ديگر نرويد ، به علاوه نقص زيبايى ايجاد شود . آيا هم ديهء جراحت ، و هم ديهء مو ، و هم ارش زيبايى گرفته مىشود ؟\r\nجواب : فقط ديهء جراحت و ديهء مو ( البتّه به نسبت مقدار مو ) پرداخته مىشود .\r\n\r\n2 - ديهء چشم\r\nسؤال 1194 - كسى كه داراى يك چشم سالم و بينا است ، و چشم ديگرش به طور مادرزاد ، يا در اثر بيمارى ، يا علل غير جنايى ديگر نابيناست ، اگر بر اثر ضربه‌اى ، بينايى خود را از دست دهد ، ديهء آن چه مقدار است ؟\r\nجواب : بنابر احتياط واجب ديهء كامله تعلّق مىگيرد .\r\nسؤال 1195 - طبق اظهار نظر پزشكى قانونى در اثر شليك يك گلوله جنايات زير حاصل شده است :\r\n1 - چشم چپ به طور كامل تخليه گرديده است .\r\n2 - كاسهء چشم چپ در جمجمه دچار شكستگى ( هاشمه ) شده است .\r\n3 - در پلكهاى فوقانى و تحتانى نيز پارگى ( داميه ) ديده مىشود .\r\nآيا ديهء تخليهء چشم و شكستن كاسهء چشم ( جمجمه ) و پارگى پلكها ، هر كدام\r\n\r\n","description":"","footnote":"","page_name":" 454 ","page_number":454},
  {"content":"\r\n\r\nجدا پرداخت مىشود ، يا فقط يك ديه ( ديهء چشم چپ ) واجب است ؟\r\nجواب : علاوه بر ديهء يك چشم ، ديهء شكستن استخوان نيز بايد پرداخته شود .\r\nسؤال 1196 - از بين بردن دو چشم نابينا ديه دارد ، يا ارش ؟ در صورتى كه بايد ديه پرداخت شود ، چه مقدار است ؟\r\nجواب : ديهء آن 13 ديهء كاملهء آن چشم است .\r\nسؤال 1197 - با توجّه به اين كه فقهاى عظيم الشأن ديهء مجموع چهار پلك دو چشم را ديهء كامل ذكر كرده ، و بين پلكهاى بالا و پايين فرق قائلند . به اين صورت كه ثلث ديهء كامل را براى پلكهاى بالا ، و براى پلكهاى پايين نصف ديه كامل قرار داده‌اند ، لطفاً بفرماييد :\r\nاوّلًا : با توجّه به امكانات جرّاحى امروزى در چشم پزشكى ، و جرّاحى ترميمى ، مىتوان گفت كه تقريباً هميشه امكان ترميم پلكها وجود دارد . آيا در اين صورت نيز ديهء كامل دارد ، يا نظر اهل خبره در مورد ترميم و عدم ترميم ، در تعيين مقدار ديه مؤثّر است ؟\r\nثانياً : از نظر ارزش عضوى ، و نحوهء درمان ، بين پلكهاى بالا و پايين اختلاف محسوسى با توجّه به پيشرفت علم پزشكى مشاهده نمىشود . آيا اختلاف ديه منصوص است و بايد اطاعت كنيم ، يا امكان تغيير بر مبناى نظريّهء پزشكى و خبرگان وجود دارد ؟\r\nثالثاً : در صورتى كه پلكهاى بالا ثلث ديه داشته باشد ، و پلكهاى پايين نصف ديهء كامل ، تكليف باقيمانده چه مىشود ؟\r\nجواب : در صورتى كه از طريق جرّاحى امروز ، كاملًا ترميم شود بايد ارش پرداخت شود . و چنانچه نقصانى باقى بماند ، بايد به نسبت محاسبه شود . در ضمن همان گونه كه نوشته‌ايد ديهء پلك بالا ثلث ، و پلك پايين نصف ، و باقيمانده ( يك سدس ) ملغى است .\r\n\r\n3 - ديهء بينى\r\nسؤال 1198 - با توجّه به مادّهء 442 قانون مجازات اسلامى ، مبنى بر اين كه : « ديهء\r\n\r\n","description":"","footnote":"","page_name":" 455 ","page_number":455},
  {"content":"\r\n\r\nشكستن استخوان هر عضوى كه براى آن عضو ديهء معيّنى است ، خُمس آن مىباشد ، و اگر معالجه شود و بدون عيب گردد ، ديهء آن 45 ديهء شكستن آن است . . . » ، و مادّهء 382 همان قانون ، مبنى بر اين كه : « اگر با شكستن ، يا سوزاندن ، يا امثال آن ، بينى را فاسد كنند ، در صورتى كه اصلاح نشود ، موجب ديهء كامله است ، و اگر بدون عيب جبران شود ، ديهء آن يك صد دينار مىباشد » و نظر به رويّهء حاكم در اكثر محاكم ، كه هرگاه بينى در اثر صدمات عمدى يا غير عمدى صرفاً دچار شكستگى شود ، احتساب ديه را خارج از قاعدهء كلّى ملحوظ در مادّهء 442 قانون مجازات اسلامى دانسته ، و مستند به مادّهء 382 قانون مذكور ، جانى در صورت اصلاح شكستگى ، محكوم به پرداخت يك صد دينار مىگردد ، و در صورت عدم اصلاح ، يك ديهء كامله منظور مىگردد . در حالى كه به نظر مىرسد موضوع اين مادّه فساد بينى مىباشد ، و شكستن ، يا سوزاندن ، يا امثال آن به عنوان اسباب فساد بينى مطرح گرديده ، نه از مصاديق آن . لذا با عنايت به ابهام در مفهوم و مصاديق فساد بينى ، بفرماييد :\r\nاوّلًا : منظور از فساد بينى به طور مشخّص چه مىباشد ؟ و چگونه جبران مىگردد ؟\r\nثانياً : ديهء شكستن بينى در صور مختلف چه مقدار مىباشد ؟\r\nجواب : اوّلًا : منظور از فساد بينى آن است كه بر اثر عفونتِ جنايت ، يا پاشيدن اسيد ، يا مانند آن ، كلّ بينى از بين برود . ثانياً در صورت فساد كامل ، ديهء كامله دارد ، و در صورت شكستن و فساد ناقص ، اعمّ از اين كه جبران شود يا نشود ، رجوع به ارش خواهد شد .\r\nسؤال 1199 - با توجّه به نظرات فقهاى بزرگوار شيعه مبنى بر اين كه : « اگر با شكستن يا سوزاندن يا امثال آن بينى فاسد شود موجب ديهء كامل است . » لطفاً بفرماييد : با عنايت به اين كه با پيشرفت علم پزشكى ، امروزه شكستگى بينى به سادگى و با هزينه كم قابل درمان است ، و معمولًا با شكستن بينى فاسد نمىشود ، آيا بازهم ديهء كامل بايد پرداخت ، يا اگر بدون عيب ترميم شود ، يكصد دينار بايد داد ، يا\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nاين كه با نظر خبرگان پزشكى ، دست قاضى در تعيين ديه باز است ؟\r\nجواب : اگر به راحتى قابل درمان باشد مشمول حكم ارش است .\r\nسؤال 1200 - ضربه‌اى به بينى شخصى خورده ، و خون دماغ شده است . اين جنايت ديه دارد ، يا ارش ؟\r\nجواب : ارش دارد .\r\nسؤال 1201 - فقها براى از بين بردن هر يك از سوراخهاى بينى ثلث ديهء كامل ، و براى سوراخ كردن بينى ( به طورى كه هر دو سوراخ و پرده فاصل ميان آن پاره شود ، يا اين كه آن را سوراخ نمايد ) در صورتى كه باعث از بين رفتن آن نشود ثلث ديه كامل ، و اگر جبران و اصلاح شود خُمس ديهء كامل در نظر گرفته‌اند . لطفاً بفرماييد :\r\nاوّلًا : منظور از سوراخ كردن بينى چيست ؟ آيا منظور بسته شدن بينى ، يا قطع شدن ، يا تغيير شكل عضو آن مىباشد ؟\r\nثانياً : آيا سوراخ كردن ديوارهء بين مجارى بينى ، كه از عوارض عملهاى جرّاحى داخل بينى است ، نيز مشمول اين حكم مىگردد ؟\r\nثالثاً : با توجّه به معالجات ترميمى امروز تكليف چيست ؟ آيا همان ديه منظور است ، يا مىتوان آن را كم يا زياد نمود ؟\r\nجواب : منظور از سوراخ كردن اين است كه مثلًا با نوك خنجرى از يك طرف بينى بزنند و از طرف مقابل بيرون آيد . و در شرايط فعلى كه به راحتى قابل ترميم است ، ديه تبديل به ارش مىشود .\r\n\r\n4 - ديهء گوش\r\nسؤال 1202 - با توجّه به اين كه گوش شامل سه بخش خارجى ، ميانى و داخلى است ، و با عنايت به اين كه فرموده‌اند : « از بين بردن مجموع دو گوش ديهء كامل دارد . »\r\nاوّلًا : آيا لالهء گوش ديه كامل دارد ، يا از بين بردن هر سه قسمت مذكور ديهء كامل دارد ؟\r\n\r\n","description":"","footnote":"","page_name":" 457 ","page_number":457},
  {"content":"\r\n\r\nثانياً : در صورت از بين بردن قسمتهاى ميانى و داخلى تكليف چيست ؟\r\nثالثاً : منظور از فلج كردن گوش چيست ؟ و ديهء آن چه مقدار است ؟\r\nجواب : لالهء هر دو گوش اگر از بيخ كنده شود ديهء كامل دارد . و امّا نسبت به بقيّه ، اگر شنوايى از كار بيفتد آن هم ديه كامل دارد . و منظور از فلج كردن گوش آن است كه لاله چنان آسيب ببيند كه خود را رها كند ، و مانند يك قطعه گوشت آويزان شود . و ديهء فلج كردن دو سوّم ديهء كامله است .\r\n\r\n5 - ديهء گردن\r\nسؤال 1203 - از نظر پزشكى ستون فقرات از 26 قطعه استخوان تشكيل شده ، و شامل بخشهاى دنبالچه ، كمر ، پشت و گردن مىباشد . گردن شامل هفت عدد مهره و تودهء ماهيچه‌اى است ، كه شكستن گردن ناظر بر شكستن مهره‌هاى گردن است ، و الّا ماهيچه قابل شكستن نيست . شارع مقدّس و قانونگذار ، در خصوص شكستن و نقص گردن ، اقدام به تعيين ديهء خاص و ارش نموده ، و بدين طريق آن را از عنوان ديه احتسابى براى ستون فقرات خارج كرده است . لكن پزشكان محترم به اعتبار اطلاق عنوان كلّى « ستون فقرات » بر مهره‌هاى گردن در اصطلاح پزشكى ، و بدون توجّه به تعيين ديه به صورت مستقل و جداگانه براى شكستگى گردن ( مهره‌هاى گردنى ) در متون فقهى و قوانين موضوعه ، ديهء شكستگى ستون فقرات را مبناى تعيين ديهء شكستگى مهره‌هاى گردن قرار مىدهند . با توجّه به مقدّمهء فوق بفرماييد :\r\n1 - آيا شكستگى گردن ناظر به شكستن مهره‌هاى گردن است ؟\r\nجواب : با توجّه به اين كه براى گردن ديهء جداگانه‌اى تعيين شده ، و شكستگى مربوط به مهره است ، حساب آن را بايد از حساب ستون فقرات جدا كرد .\r\n2 - در احتساب ديهء شكستگى مهره‌هاى گردن يا ارش ، ديهء گردن مبنا و ملاك محاسبه قرار مىگيرد ، يا ديهء ستون فقرات ؟\r\nجواب : مبنا ديهء گردن است .\r\nسؤال 1204 - جراحت گردن ديه دارد ، يا ارش ؟ چنانچه جراحت در زير چانه باشد ،\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nديهء سر و صورت تعلّق مىگيرد ، يا ارش ؟\r\nجواب : جراحت در گردن ديه دارد ، و مشمول احكام حارصه و داميه در بدن است . و چانه در حكم صورت است .\r\n\r\n6 - ديهء دست\r\nسؤال 1205 - آيا در شكستگى دو استخوان مچ دست ، به عنوان استخوان زند اعلى و زند اسفل ، و دو استخوان ساق ، مجموعاً ديهء شكستگى يك استخوان پا و دست در نظر گرفته خواهد شد ، يا براى شكستگى هر استخوانِ عضو مذكور ، ديهء مستقل و جدا از هم تعيين مىگردد ؟ ضمناً نظر مباركتان را در شكستگى استخوان كف دست و شست دست بيان فرماييد .\r\nجواب : هر يك از آن دو استخوان كف دست و پشت دست ، ارش دارد .\r\nسؤال 1206 - پزشكى قانونى در شكستگى استخوان كف دست و پشت دست ديه ، يا ارش به نسبت تعداد استخوانها ، در نظر مىگيرد . مثلًا در پنج استخوان موجود در كف دست ، براى شكستگى هر استخوان بيست دينار ارش تعيين مىنمايد ، كه در مجموع به اندازهء يك پنجم ديه دست مىشود . آيا اين تقسيم‌بندى صحيح است ؟\r\nدر صورت مثبت بودن پاسخ ، آيا در ساير اعضا نيز يك پنجم ديهء شكستگى استخوان ، به تعداد استخوانهاى همان عضو تقسيم خواهد شد ، يا براى شكستگى هر استخوان آن عضو همين يك پنجم ملاك عمل قرار خواهد گرفت ؟ ضمناً ديه جراحت وارده بر كف دست و پشت دست با چه معيارى محاسبه خواهد شد ؟ و در مورد تغيير رنگِ پوست سر هم اظهار نظر فرماييد .\r\nجواب : ديه تقسيم بر تعداد استخوانها مىشود ، و در ساير اعضا نيز تقسيم خواهد شد . مگر اين كه نقش يك استخوان با ديگر استخوان‌ها تفاوت كلّى داشته باشد ، و جراحت وارده بر كف دست يا پشت دست به نسبت همان عضو ، يعنى دست ، سنجيده مىشود . و در مورد تغيير رنگ پوست ارش لازم است .\r\nسؤال 1207 - شكستگى يكى از استخوانهاى پنج‌گانه پشت دست يا پا ، ديه دارد يا\r\n\r\n","description":"","footnote":"","page_name":" 459 ","page_number":459},
  {"content":"\r\n\r\nارش ؟ چنانچه ديهء معيّن داشته باشد ، ديهء آن بر اساس 45 از 15 از 110 ديهء كامله محاسبه مىشود ، يا بر اساس 45 از 15 از 12 ديه كامله ( در فرض بهبودى عضو بدون عيب ) اندازه‌گيرى مىشود ؟\r\nجواب : ديهء آن عضو تقسيم بر تعداد استخوانها مىشود ، سپس احكام شكستن استخوان بر هر كدام جارى خواهد شد . مثلًا اگر در دست ده استخوان ريز باشد ، پانصد دينار تقسيم به ده قسمت مىشود ، و ديهء هر استخوان پنجاه دينار است .\r\nحال اگر آن استخوان بشكند و به حال اوّل برنگردد ، بايد يك پنجم آن را كه ده دينار است بپردازد ، و اگر مثل اوّل شود بايد هشت دينار بپردازد .\r\n\r\n7 - ديهء انگشتان دست\r\nسؤال 1208 - ديهء جراحت در انگشتان دست به نسبت ديهء انگشت سنجيده مىشود ، يا به نسبت ديهء دست ؟\r\nجواب : بايد به نسبت ديه انگشت سنجيده شود .\r\nسؤال 1209 - لطفاً فتواى شريف را دربارهء سؤال‌هاى زير مرقوم فرماييد :\r\nالف ) در مواردى كه به دليل ضرورتِ تشخيصِ هويّتِ ميّتِ مجهول الهويّه ، قطع انگشتان وى تجويز مىشود ، آيا ديه نيز دارد ؟\r\nب ) در صورت ثبوت ديه ، مقدار آن چه اندازه ، و بر عهدهء كيست ؟ و نحوهء مصرف آن چگونه است ؟\r\nج ) در صورت ثبوت ديه بر مباشر قطع ، آيا او مىتواند ذمّهء خود را برىء كرده ، و آن را بر عهدهء كسانى كه خواستار تشخيص هويّت ميّت هستند ، يا بيت المال بگذارد ؟\r\nجواب : قطع انگشتان در مواردى كه شرعاً جايز است ديه ندارد .\r\nسؤال 1210 - همانطور كه مستحضريد دربارهء ديهء انگشتان ، دو نظريّه وجود دارد :\r\n1 - تساوى انگشتان از نظر ديه ؛ بر اساس اين قول ، كه در بين قدما و متأخّرين شهرت يافته ، و رواياتى نيز بر آن دلالت دارد ، به هر يك از انگشتان 110 ديهء كامل تعلّق مىگيرد .\r\n\r\n","description":"","footnote":"","page_name":" 460 ","page_number":460},
  {"content":"\r\n\r\n2 - تفاوت انگشت ابهام از نظر ديه با ساير انگشتان ؛ معتقدان اين نظريّه گرچه بر سه دسته تقسيم مىشوند ، و هر كدام در تعيين ديهء ابهام و ساير انگشتان نظرى را برگزيده‌اند ؛ ولى همگى بر متفاوت بودن ديهء ابهام با غير آن اتّفاق نظر دارند .\r\nبا عنايت به اين كه در عصر حاضر ، مشاغل متحوّل و دگرگون شده ، و اشخاصى كه دچار آسيب در ناحيهء انگشتان شده ، و داراى مشاغلى چون جرّاحى و خطّاطى و مانند آن هستند ، صدمهء وارده ، به شغل آنها آسيب جدّى مىرساند ، لطفاً بفرماييد :\r\nالف ) آيا مىتوان گفت ، تفاوت مطرح شده در معتبرهء ظريف ( ميان ابهام و ساير انگشتان ) به خاطر تفاوت در ميزان كارآيى آنهاست ؟\r\nجواب : مشهور و معروف عدم تفاوت انگشتان است . و به فرض تفاوت داشته باشد ، مسألهء كارآيى و فن‌آورى جنبهء حكمت دارد ؛ نه علّت .\r\nب ) بر اين اساس ، آيا مىتوان از انگشت ابهام الغاى خصوصيّت كرد و اين تفاوت را در مورد ساير انگشتان نيز تعميم داد ؟ يعنى ديهء خسارت وارده بر انگشتان را با توجّه به اهميّت شغل و ارزش هر انگشت تعيين كنيم ؟\r\nجواب : اگر قياس منصوص العلّه بود ، اين سخن صحيح بود ؛ ولى با توجّه به اين كه حكمتِ حكم است نه علّت آن ، اين تسريه صحيح نيست .\r\n\r\n8 - ديهء پا\r\nسؤال 1211 - در پاسخ سؤالى در مورد شكستگى دو استخوان ساق يك پا ، مرقوم فرموديد : « هر كدام از استخوانها ديهء مستقلّى دارد . » آيا هر كدام از استخوانهاى فوق الاشعار يك پنجم ديهء پا را ( در صورت معيوب بودن ) دارد ، يا كمتر از يك پنجم ؟\r\nلطفاً مقدار ديه را مرقوم فرماييد .\r\nجواب : ديهء مزبور تقسيم به دو استخوان مىشود ؛ يعنى هر كدام نصف ديهء شكستن استخوان پا را دارد .\r\nسؤال 1212 - پاى شخصى در تصادف آسيب‌ديده ، بدين جهت مجبور شده‌اند آن را قطع كنند ، آيا ديه دارد ؟\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nجواب : در صورتى كه پاى او طورى مجروح شده كه به كلّى از كار افتاده ، و ناچارند آن را قطع كنند ، بايد ديه قطع پا را بدهند .\r\n\r\n9 - ديهء آلت تناسلى\r\nسؤال 1213 - پسرم توسّط يك پزشك ختنه شد . به دليل بىاحتياطى و عدم مهارت در عمل جرّاحى ، خسارات ذيل بر ايشان وارد شد :\r\n1 - از بين رفتن تمام پوست روى آلت .\r\n2 - قطع قسمتى از آلت .\r\n3 - تنگ شدن مجراى بول و كج شدن آلت .\r\n4 - از بين رفتن توان مقاربت و لذّت جنسى ( به دليل فقدان پوست طبيعى روى آلت ) و عدم انزال ، كه نتيجهء آن عدم توليد مثل و بارورى است .\r\n5 - عمل جرّاحى آلت و ترميم پلاستيكى .\r\nديهء ضايعات فوق چيست ؟\r\nجواب : نسبت به ضايعاتى كه در پوست آلت و تنگى مجرا و كج شدن به وجود آمده ، طبق تشخيص كارشناس ارش تعلّق مىگيرد . و در مورد عدم بارورى ، اگر بعد از معالجه مسأله حل نشود ، آن نيز ارش دارد .\r\n\r\n10 - ديهء اعضاى داخلى\r\nسؤال 1214 - آيا اعضاى داخلى بدن داراى ديهء مقرّر و معيّن هستند ، يا ارش دارند ؟\r\nجواب : اين اعضا مشمول ارش مىباشند ؛ و قاعدهء وحدت و تعدّد در اين اعضا جارى نمىشود .\r\nسؤال 1215 - اگر شخصى عمداً با چاقو يا مانند آن ، جراحت جائفه‌اى به شخصى وارد كند ، و در اثر آن ضربه ، صدمه‌اى به طحال ، يا قلب ، يا ساير امحاء و احشاء وى وارد شود ، كه طبق نظريّهء پزشكى قانونى ، نقص عضوى در داخل بدن ايجاد گردد ، آيا علاوه بر ثلث ديهء كامله ، كه ديهء مقدّر جائفه است ، براى صدمات ديگر هم ارش در\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nنظر گرفته مىشود ؟ اگر نقايص فوق به صورت شبه عمد ، مثل تصادف باشد ، چه حكمى دارد ؟\r\nجواب : صدمات وارده بر اعضاى داخلى علاوه بر ديهء جائفه ، ارش دارد .\r\n\r\nديهء شكستگيها\r\nسؤال 1216 - هرگاه مقتول قبل از فوت داراى جراحاتى از قبيل شكستگى دست و بينى و ساير اعضاى باشد ، آيا اين شكستگىها يا جراحات ، ديهء جداگانه‌اى دارد ؟\r\nجواب : هرگاه آن جراحات منجر به فوت شده ، ديهء اضافى ندارد . و اگر عامل فوت ضربهء خاصّى بوده ، جراحات اضافى ديه دارد .\r\nسؤال 1217 - ديهء هر يك از دنده‌هايى كه در پهلوى چپ واقع شده ، و محيط بر قلب مىباشد ، 25 دينار است . آيا ديهء دنده‌هاى پهلوى راست كه محيط بر قلب مىباشد ، نيز 25 دينار است ، يا 10 دينار ؟\r\nجواب : در صورتى كه محيط به قلب باشد ، ديهء آن 25 دينار است .\r\nسؤال 1218 - آيا ديهء ترك خوردن قسمتى از استخوان عضوى كه ديهء مقدّر دارد ، با ديهء شكستگى ( قلم شدن ) آن يكى است ؟ اگر مساوى نيست ، ديهء آن چگونه محاسبه مىشود ؟\r\nجواب : ترك خوردن ارش دارد ، و بايد به نسبت ديهء عضو محاسبه شود .\r\nسؤال 1219 - آيا استخوان كتف دست ( غير از استخوان ترقوه كه ديهء مشخّص دارد ) ديهء معيّن دارد ، يا ارش ؟\r\nجواب : ارش دارد .\r\nسؤال 1220 - چنانچه در شكستگى استخوان پا ، يا دست ، پزشكىِ قانونى اعلام نمايد : « شكستگى توأم با نقص عضو بهبود يافته است . » و در توضيح بيشتر بگويد :\r\n« استخوان درست جوش خورده ، ولى بر اثر شكستگى صدماتى به عصب ، يا ساير عضلات دست يا پا وارد گرديده ، كه موجب نقص عضو ( محدوديّت در حركت ) شده است . » دادگاه بايد چه ميزان ديه تعيين نمايد ؟ آيا علاوه بر ديه ، ارش نيز تعلّق مىگيرد ؟\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nجواب : اگر نقص عضو بيّن و روشن باشد ، ارش دارد .\r\nسؤال 1221 - در مواردى كه شكستگى دنده با نقص عضو بهبود يابد ، آيا دادگاه مىتواند بابت نقص عضو ، علاوه بر ديهء مقرّر ، ارش نيز تعيين نمايد ؟\r\nجواب : مانند مسألهء سابق است .\r\nسؤال 1222 - ديهء شكستن لگن ، كه با نقص عضو بهبود يافته ، يا بدون نقص عضو درمان شده ، چه ميزان است ؟ آيا ديهء استخوان لگن ارتباطى با استخوان پا دارد ، يا مرتبط نمىشود ؟\r\nجواب : ارش دارد .\r\nسؤال 1223 - ديهء شكستگى استخوان در صورت عدم بهبودى 15 ديهء آن عضو ، و در صورت بهبودى ، 45 از اين 15 است . حال اگر به صورت كامل بهبود پيدا نكند ، بلكه چند درصد بهبود پيدا كند ( مثلًا 50 % يا 90 % كه نوعاً هم به اين شكل است ، ) آيا در اين موارد ، به همان نسبتى كه بهبود پيدا كرده محاسبه مىشود ، يا اين كه تا بهبود كامل پيدا نكرده ، حتّى اگر 1 % هم ناقص باشد ، بايد ديهء عدم بهبود را بپردازد ؟\r\nجواب : معيار بهبودى كامل عرفى است . اگر حاصل نشود ، ديهء مزبور ثابت است .\r\nسؤال 1224 - آيا محاكم مىتوانند قبل از اين كه وضعيّت بهبود يا عدم بهبود مجنىّ عليه مشخّص شود ، حكم صادر كنند ؟ مثلًا انگشت شخصى شكسته ، و پزشكى قانونى مىگويد : « سه ماه ديگر در خصوص اين كه بهبود پيدا كرده يا نه ، اظهار نظر مىكنم . » آيا محاكم بايد صدور حكم را به تأخير بيندازند ، يا اكنون مىتوانند ديهء عدم بهبودى را تعيين كنند ؟\r\nجواب : محاكم مىتوانند نسبت به قدر متيقّن ديه حكم كنند ، و نسبت به بقيّه بايد منتظر نتيجه باشند .\r\nسؤال 1225 - استخوان كف دست و كف پا ديهء معيّن دارد ، يا بايد ارش تعيين نمود ؟\r\nجواب : استخوان كف دست 40 دينار ، و استخوان كف پا ارش دارد . و چنانچه بعضى از استخوانهاى كف دست بشكند ، ديه مزبور تقسيم بر آنها مىشود .\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nسؤال 1226 - منظور از شكستن ستون فقرات چيست ؟ آيا منظور شكسته شدن يكى از مهره‌هاست ؟ يا منظور جدا شدن اتّصال مهره‌ها از يكديگر است ؟ آيا شكسته شدن يك مهره از ستون فقرات سبب پرداخت ديه مىشود ، يا ارش ؟ چنانچه پاسخ ديه باشد ، نحوهء محاسبهء آن را مرقوم فرماييد .\r\nجواب : منظور از شكسته شدن ستون فقرات ، شكسته شدن يك مهره يا بيشتر است . و اگر مهره‌ها از هم جدا شود ، آن نيز نوعى شكستگى است و ديه دارد .\r\nسؤال 1227 - آيا معيوب بودن در شكستگى استخوان ، شامل كوتاه شدن عضو ، و كاستن از قدرت و حركت آن نيز مىشود ؟ يا تنها نحوهء جوش‌خوردگى استخوان و كج بودن محلّ شكستگى منظور مىباشد ؟ و در نتيجه ديهء نقص عضو ، جدا از معيوب بودن در نحوهء جوش‌خوردگى استخوان ، تعيين و محاسبه مىشود ؟\r\nجواب : معيوب بودن ( عثم ) شامل كوتاه شدن مىشود ؛ ولى نسبت به ناقص شدن كارآيى بايد به سراغ ارش رفت .\r\nسؤال 1228 - چنانچه در اثر ضربه‌اى ، يك مورد شكستگى حادث گردد ، ولى به خاطر خون‌ريزى شديد ، جمجمه مورد عمل جرّاحى قرار گيرد ، آيا شكستگى ايجاد شده در استخوان جمجمه توسّط طبيب ، علاوه بر شكستگى ناشى از ضربهء وارده ، ديهء جداگانه دارد ؟\r\nجواب : شكستگى به وسيلهء طبيب ديهء جداگانه‌اى ندارد ، ولى خونريزى مغزى ارش دارد . و اگر هزينهء درمان آن بيشتر شود ، مىتواند مقدار اضافى را نيز بگيرد .\r\nسؤال 1229 - كف دست تا مچ ، و همچنين كف پا ، از پنج استخوان تشكيل شده كه هر كدام متّصل به يكى از انگشتان است . آيا شكستگى يكى از آن استخوانها شكستگى دست ، يا پا محسوب مىشود ؟\r\nجواب : اين موضوع حكم شكستگى دست و پا را دارد .\r\nسؤال 1230 - ديهء شكستگى هر يك از دنده‌ها در صورت جوش خوردن به صورت سالم يا معيوب چقدر است ؟ در صورتى كه دنده كلّا از بين برود ، ديهء آن چه مقدار خواهد بود ؟\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nجواب : ديهء شكستگى هر يك از دنده‌هايى كه در اطراف قلب است بيست و پنج دينار و غير آن ده دينار مىباشد .\r\nسؤال 1231 - آيا شكستگى استخوان‌هاى كف دست و پا و قوزك زانو ديه دارد و جزء پا محسوب مىشود ، يا ارش تعلّق مىگيرد ؟\r\nجواب : استخوانهاى كف پا و كف دست ديه دارند ؛ يعنى ديهء پا و دست تقسيم بر آنها مىشود . و ديهء شكستن كشكك زانو يكصد دينار است ، و قوزك پا ارش دارد .\r\nسؤال 1232 - شكستگى استخوان لگن ديه دارد يا ارش ؟ نحوهء محاسبهء ديهء آن ، در حالت بهبودى با عيب و بدون عيب ، چگونه مىباشد ؟\r\nجواب : ديه دارد و ديهء آن مانند ديهء شكستگى استخوان است ، يعنى يك پنجم كلّ ديه مىباشد . و اگر بهبود يابد چهار پنجم آن يك پنجم محسوب مىشود .\r\nسؤال 1233 - همان‌طور كه مستحضريد استخوان ساق پا از دو استخوان درشت نى و نازك نى تشكيل شده است ، و در تصادفات رانندگى معمولًا شكستگى پا در اثر يك ضربه و برخورد مىباشد . با توجّه به اين مطلب نظر حضرتعالى در موارد ذيل چيست ؟\r\n1 - در صورتى كه در تصادف رانندگى استخوان درشت نى و نازك نى ساق يك پا ، در يك موضع دچار شكستگى شود ، نظر حضرتعالى در مورد ديهء متعلّقه از جهت تعداد و ميزان ديه چيست ؟\r\nجواب : هر كدام از شكستگىها ديهء مستقلّى دارد .\r\n2 - در صورتى كه هر يك از استخوان‌هاى درشت نى و نازك نى ساق يك پا در چند محل شكسته شود ، و اين مواضع در درشت نى و نازك نى منطبق بر هم نباشند ، ديهء متعلّقه از جهت تعداد و ميزان ديه چه مقدار است ؟\r\nجواب : ديه بر حسب تعداد شكستگىها متعدّد مىشود .\r\n\r\nديهء منافع\r\nسؤال 1234 - طبق گواهى پزشكى قانونى ، صدمات وارده بر مصدومى بر اثر تصادف\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nبه شرح ذيل بوده است :\r\n1 - شكستگى مهرهء پنجم گردن ، كه منجر به آسيب وسيع و قطع ( نود درصد ) نخاع گرديده است .\r\n2 - از بين رفتن كامل قدرت مقاربت .\r\n3 - عارضهء بىاختيارى ادرار بر اثر آسيب عصبى .\r\n4 - بىاختيارى كامل كنترل ضبط باد و مدفوع .\r\n5 - فلج نسبى دو دست در حدود هفتاد درصد .\r\n6 - فلج هر دو پا در حدود نود و پنج درصد .\r\nبا توجّه به اين كه عوارض بندهاى دوّم تا ششم همگى از عوارض شكستگى مهرهء گردن و قطع نسبى نخاع مىباشد ، ديهء صدمات فوق چه مقدار است ؟\r\nجواب : نسبت به از بين رفتن قدرت مقاربت و بىاختيارى ادرار و بىاختيارى مدفوع ، هر كدام يك ديهء كامل تعلّق مىگيرد . و در مورد فلج پا و دست ، با توجّه به اين كه شلل كامل 23 ديه را دارد ، بايد نسبت را بسنجند و ديه را تعيين كنند . و در مورد شكستن يك مهره ارش دارد .\r\nسؤال 1235 - بر اثر تصادفى كه منجر به شكستن دست و پاى چپ اين جانب گرديده ، مدّت يك سال است كه خانه‌نشين شده‌ام ، زيرا پايم از ناحيهء زانو ، كه پزشكان پلاتين گذاشته‌اند ، خم و راست نمىشود . و در دستم ، به علّت شكستگى زياد پلاتين به كار رفته ، و هيچ يك از انگشتانم خم و راست نمىشود . پزشكان نظر داده‌اند مدّت دو سال بايد پلاتين در بدنم باقى باشد . فردى كه با اين جانب تصادف نموده فوت كرده ، و از نظر كارشناسان راهنمايى و رانندگى مقصّر شناخته شده است . لطفاً بفرماييد :\r\n1 - آيا متوفّى ضامن است ؟\r\n2 - اگر ارث ، يا ملكى ، از متوفّى باقى مانده باشد ، اولياى دم مىتوانند آن را به عنوان ديه پرداخت نمايند ؟\r\n3 - آيا اولياى دم نيز ضامن مىباشند ؟\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n4 - ديهء خسارات وارده بر من چقدر است ؟\r\n5 - علاوه بر ديه ، پولى كه اين جانب تاكنون هزينه كرده‌ام نيز بايد پرداخت شود ؟\r\nجواب 1 تا 5 : در صورتى كه طبق گواهى كارشناسان متديّن و موثّق راهنمايى و رانندگى ، شخص متوفّى مقصّر شناخته شده ، بايد ديهء شكستگىهاى شما را از اموال به جاى مانده از او بپردازند . و اگر هزينه‌هاى لازم و ضرورى درمان بيش از ديه باشد ، بايد آن هم پرداخت گردد . و اگر ميّت مالى نداشته باشد ، اولياى او مسئوليّتى در برابر شما ندارند . و ديهء فلج يك سوّم ديهء آن عضو است ، و اگر 80 % فلج حاصل شده باشد ، به همين نسبت از يك سوّم محاسبه مىشود . و اگر فلج بر طرف مىشود ديه ندارد ، بلكه ارش دارد ، كه به وسيلهء كارشناسان متديّن و آگاه تعيين مىشود .\r\nسؤال 1236 - آيا مغز به عنوان يك عضو حياتى داراى ارش است ، يا ديه ؟ قسمتهاى مختلف و اعضاى مرتبط با مغز ، از قبيل سطح نخاعى ، تحتانى ، قشرى و مانند آن ، هر كدام داراى ارش يا ديهء خاصّى هستند ؟\r\nجواب : هر كدام داراى ارش هستند ، و اگر آسيب به مغز سبب از ميان رفتن منافع ( مانند تكلّم و گويايى و مانند آن ) شود ديهء منافع جارى است .\r\nسؤال 1237 - آيا ضايعات عصبى ، حسّى ، فلج اعصاب دست ، صدمات وارد به جمجمه ، كه منجر به صدمهء عصبى هر يك از اعصاب دوازده‌گانه مغزى مىشود ، آسيبهاى اعصاب كرانيال و محيطى ، آسيبهاى روانى متعاقب ضربهء اختلالات بينايى و شنوايى بر اثر ضربه ، ضايعات اعصاب و روان به هر دليل ، ضايعات اعصاب حسّى و حركتى ، از بين رفتن حسّ بويايى و نورالژى ، كه تست قابل دسترس جهت تأييد آن وجود ندارد ، كوما و عوارض ناشى از آن ، ديه مقرّر دارد ؟\r\nجواب : در مواردى كه در قانون شرع ديه براى آن تعيين نشده رجوع به ارش مىشود . و تعيين ارش بر اساس درصد ضايعه‌اى است كه به تصديق اهل خبرهء مورد اعتماد حاصل مىشود .\r\nسؤال 1238 - هرگاه پزشك مرد يا زنى را عقيم كند ، آيا بايد ديه بپردازد ؟\r\n\r\n","description":"","footnote":"","page_name":" 468 ","page_number":468},
  {"content":"\r\n\r\nجواب : ديه ندارد . ولى اگر قابل بازگشت نباشد ، شرعاً جايز نيست .\r\nسؤال 1239 - جنايتى كه موجب سلس و ريزش ادرار و مدفوع در تمام ايّام و تا پايان روز مىگردد ، هر كدام ديهء كامله دارد ، يا ريزش ادرار موجب ديهء كامله ، و ريزش مدفوع موجب ارش مىگردد ؟\r\nجواب : در صورتى كه با يك ضربه حاصل شده باشد ، يك ديه دارد .\r\nسؤال 1240 - خانم جوانى كه حامله بوده بنا به تشخيص دكتر معالج از طريق سزارين تحت عمل جرّاحى قرار گرفته ، كه متأسّفانه بعد از عمل دچار ضايعه شده است . بنا به تشخيص پزشك قانونى ، بيمار در حال حاضر با توجّه به آسيب مغزى ، و اختلال هوشيارى بدون برگشت ، به سطح هوشيارى قلبى در وضعيّت نباتى به سر مىبرد ، و هيچ گونه ارتباطى با محيط اطراف ندارد ، و كلّيّهء حس‌ّها ، اعمّ از بينايى ، شنوايى ، صوتى ، چشايى ، جنسى و بويايى را از دست داده است . سازمان نظام پزشكى علّت حادثه را عدم امكانات و تجهيزات بيمارستان عنوان نموده ، و مسئوليّت حادثه را متوجّه دكتر بىهوشى و پرستار بهبودى و مسئولين بيمارستان دانسته است . حال با توجّه به اين كه مدّت چهار سال و چهار ماه است كه بيمار در چنين وضعيّتى بسر مىبرد ، و امكان دارد تا چند سال ديگر نيز اين وضعيّت به طول بيانجامد ، سؤال اين است كه آيا براى هر كدام از اعضا و منافع بايد ديهء جداگانه پرداخت شود ؟\r\nجواب : چنانچه مرگ مغزى سرانجام منتهى به مرگ قطعى شود يك ديه بيشتر ندارد ، كه در ميان كسانى كه عامل آن بوده‌اند به نسبت تقسيم مىشود .\r\nسؤال 1241 - هرگاه در اثر جنايت حسّ بويايى ، يا شنوايى ، يا چشايى ، يا بينايى ، يا گويايى ، يا عقل از بين برود ، و پس از پرداخت ديه مجنىّ عليه بهبود يابد ( حسّ يا قدرت مورد نظر برگردد ، ) تكليف چيست ؟\r\nجواب : احتياط واجب آن است كه ديه را بازگردانند ، و تبديل به ارش كنند .\r\nسؤال 1242 - اتومبيل شخصى ، كه همراه با سرنشين ديگرى در حال مأموريّت بوده ، در اثر بىاحتياطى و سرعت زياد ، با مانع وسط جادّه برخورد كرده ، و صدمات\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nعديده‌اى به شرح ذيل بر سرنشين همراه راننده وارد شده است :\r\n1 - شكستگى مهرهء هفتم گردن ، و مهرهء چهارم سينه ، كه منجر به قطع نخاع كامل شده است ( ضايعه دائم ) .\r\n2 - فلج كامل و دائمى هر دو اندام تحتانى ( پاى راست و چپ ) .\r\n3 - عدم كنترل دائم ادرار ( سلس دائمى بول ) .\r\n4 - عدم كنترل مدفوع .\r\n5 - عدم توانايى مقاربت به طور كامل .\r\n6 - فلج اندامهاى فوقانى ( دست راست و چپ ، ) حدود هشتاد درصد .\r\n7 - بروز زخم « بستر » به علّت عدم توانايى حركت و خوابيدن طولانى مدّت در بستر .\r\n8 - بروز عفونتهاى مكرّر ادرارى و كليوى كه قابل عود مجدّد مىباشد .\r\n9 - تكرار زخم بستر و عفونتهاى كليوى و ادرارى و عوارض روانى ناشى از بسترى شدن طولانى . ضمناً طبق نظر كارشناسان ، رانندهء خودرو را در اثر سرعت غير مطمئن و خستگى ، مقصّر شناخته شده است . اكنون با توجّه به موارد فوق الذّكر لطفاً بفرماييد :\r\n1 - آيا بروز زخم كه در اثر بسترى شدن در بيمارستان و عدم توانايى حركت و خوابيدن طولانى حادث شده ، ارش جداى از ديات معيّن شرعى دارد ، يا چون اثر همان بيمارىهاى اصلى است ، ارش مجزّا ندارد ؟\r\nجواب : ظاهراً ارش جداگانه‌اى ندارد .\r\n2 - آيا عفونت‌هاى ادرارى و كليوى كه به صورت مكرّر در اثر صدمات وارده بوجود مىآيد ، داراى ارش جدايى است ؟\r\nجواب : در صورتى كه نتيجهء سرايت صدمات مذكور باشد ، ارش جداگانه‌اى دارد .\r\n3 - در فرضى كه ضربهء واحد در حادثهء مذكور ، باعث عدم كنترل ادرار و مدفوع به صورت دائمى شده ، آيا هر كدام ديه و ارش جدايى دارد ؟\r\n\r\n","description":"","footnote":"","page_name":" 470 ","page_number":470},
  {"content":"\r\n\r\nجواب : هر دو يك ديه دارد .\r\n4 - آيا قطع نخاع ، كه نوعاً منجر به فلج قسمتى از اعضا مىشود ، و سبب ديهء كامل انسان مسلمان است ( مثل فلج اندامهاى تحتانى و فقدان كنترل ادرار و مانند آن ) هر كدام ديهء مستقل دارد ؟\r\nجواب : احتياط آن است كه در تفاوت ارش و ديهء كامله با هم مصالحه كنند ، و امّا آثارى كه از آن حاصل مىشود ، ديهء جداگانه دارد .\r\n\r\nارش\r\nسؤال 1243 - در مورد تعيين ارش صدمات وارده بر اعضا بفرماييد :\r\nالف ) آيا محاسبهء ارش بايد نسبت به كلّ ديهء همان عضو باشد ، يا ديهء كامل انسان ؟\r\nب ) در صورت محاسبهء ارش نسبت به ديهء كامل ، آيا مقدار ارش صدمهء وارده به عضو مىتواند بيش از ديهء آن عضو تعيين گردد ؟\r\nجواب الف و ب : در صورتى كه فقط ضررى به عضو وارد شده ، نسبت به عضو محاسبه مىشود . و اگر فرضاً به كارآيى عضو ضررى نرسانده ، ولى يك زيان كلّى به بدن رسانده ، بايد نسبت به ديهء كامل محاسبه شود ؛ هر چند از ديهء عضو بيشتر شود .\r\n\r\n1 - ارش دررفتگى كتف\r\nسؤال 1244 - شخصى صدمه‌اى بر ديگرى وارد نموده ، كه استخوان دست او از طرف كتف دررفتگى پيدا كرده ، و شكسته بند آن را در جاى خود قرار داده ، و در مدّت بيش از يك ماه بهبود يافته ، و به حالت اوّل خود برگشته است . لطفاً بفرماييد : ديهء دررفتگى آن چقدر است ؟ اگر بهبودى كامل پيدا نكرده باشد ، ديهء آن چقدر خواهد بود ؟\r\nجواب : دررفتگى بدون شكستگى ديه ندارد ، بلكه ارش دارد . در صورتى كه\r\n\r\n","description":"","footnote":"","page_name":" 471 ","page_number":471},
  {"content":"\r\n\r\nمنتهى به نقص عضو نشود ارش آن كمتر ، و اگر منتهى شود ارش آن بيشتر است . و ارش بر معيار درصد خسارت به نظر طبيب حاذق متديّن تعيين مىشود .\r\n\r\n2 - ارش بافت نرم عصبى دست\r\nسؤال 1245 - چنان چه بر اثر شكستگى استخوان دست ، يا ساير اعضا كه ديهء معيّنى دارد ، بافت نرم عصبى از بين برود . آيا علاوه بر ديهء شكستگى ، ارش نيز به مجنىّ عليه تعلّق مىگيرد ؟ چنانچه شكستگى منجر به از بين رفتن بافت نرم عصبى شود ، و آن عضو كارآيى اوّليهء خود را از دست بدهد ، و دچار عوارضى مثل لنگيدن شود ، آيا مىتوان علاوه بر ديهء شكستگى ، به نسبت عدم كارآيى آن عضو ارش در نظر گرفت ؟\r\nجواب : چنانچه آن عضو به كلّى از كار بيفتد ، ديهء شلل كه 23 ديهء عضو است دارد . و اگر به طور كامل از كار نيفتد ، به همان نسبت از كار افتادگى از اين ديه محسوب مىشود .\r\n\r\n3 - ارش نقص حاصل از استخوان معيوب\r\nسؤال 1246 - در مواردى كه استخوان عضوى ، مثل ساق پا ، دچار شكستگى شده و به صورت معيوب جوش خورده ، ديهء خاصّى در نظر گرفته شده است . حال اگر در اثر اين عارضه ، نقص عضوى نيز ايجاد شود ، علاوه بر ديهء تعيين شده جهت استخوان معيوب ، تعيين ارش نقص عضو نيز موضوعيّت دارد ؟\r\nجواب : هرگاه آن نقص عضو از لوازم عادى شكستن استخوان باشد ، ارش اضافى ندارد ؛ ولى اگر چيزى اضافه بر شكستن استخوان و جوش خوردن نادرست آن باشد ، ارش دارد .\r\n\r\n4 - ارش پارگى مقعد\r\nسؤال 1247 - اگر مردى با اكراه ، يا اجبار ، يا فريب ، با مرد يا كودك نابالغى لواط كند ،\r\n\r\n","description":"","footnote":"","page_name":" 472 ","page_number":472},
  {"content":"\r\n\r\nو موجب پارگى مقعد گردد ؛ آيا اين جراحت ارش دارد ؟\r\nجواب : چنين موردى مشمول ارش است ؛ يعنى ديهء كامل را براى كلّ آن محلّ در نظر مىگيرند ، سپس ملاحظه مىكنند آسيب وارده چند درصد ايجاد نقصان كرده ، و به همان نسبت ارش مىگيرند .\r\n\r\n5 - ارش نقص راه رفتن\r\nسؤال 1248 - شكستگى استخوان ، موجب نقص عضو ( در راه رفتن ) نيز شده است ؛ آيا علاوه بر ديهء مربوط به شكستگى ، مىتوان براى نقص آن ارش تعيين نمود ؟\r\nجواب : احتياط واجب آن است كه ارش نقص منفعت را نيز بپردازد .\r\n\r\n6 - ارش البكارة\r\nسؤال 1249 - ازالهء بكارت ، ارش البكارة دارد يا مهر المثل ؟ در صورت دوّم ، اگر بكارت دختر غير بالغى ازاله شود ، مثلًا بكارت دختر سه ساله‌اى در جريان تصادف از بين برود ، محاسبهء مهر المثل نسبت به وى چگونه ممكن است ؟ آيا در مهر المثل ، حدّ اقلّ و حدّ اكثرى وجود دارد ، مثل اين كه از مهر السّنة كمتر نباشد ؟\r\nجواب : در افراد بالغ و مانند آن ، معيار مهر المثل است . و در دختران كوچك بايد ارش البكارة در نظر گرفته شود . ولى در صورتى كه افراد بالغ از طريق تصادف و مانند آن چنين آسيبى ببينند ، احتياط آن است كه نسبت به تفاوت مهر المثل و ارش البكارة مصالحه كنند . مهر المثل با مراجعه به افرادى كه همانند آن دختر از نظر سنّ و سال و منزلت اجتماعى و جهات ديگر هستند ، در نظر گرفته مىشود . مثلًا خواهران ، خواهرزاده‌ها ، دختر عمّه‌ها و دختر عموها ، چنانچه از نظر عرفى شبيه هم باشند ، با يكديگر مقايسه مىشوند .\r\nسؤال 1250 - زنى در اثر تفخيذ اجبارى حامله شده ، و بر اثر وضع حمل بكارت وى زائل گشته است . آيا ديه ، يا ارش البكارة ، يا مهر المثل ، به وى تعلّق مىگيرد ؟\r\nجواب : تنها مهر المثل تعلّق مىگيرد .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nسؤال 1251 - آيا بين ازالهء ناقص و كامل فرق است ؟ پزشكى قانونى ، پردهء بكارت را به 12 ناحيه ، كه اصطلاحاً به آن ساعت مىگويند ، تقسيم كرده ، كه از 1 شروع و به 12 ختم مىگردد . پزشكان در گواهيهاى خود مثلًا مىنويسند : « پارگى در ساعت 5 و 6 وجود دارد . » به نظر مىرسد كه بايد ديد آيا پردهء بكارت ناقص داراى ارزش است ؟\r\nمثلًا اگر كوزه‌اى بشكند خواه از يك قسمت بشكند ، يا از چند قسمت ، ديگر ارزش ندارد . امّا اگر پارچه‌اى پاره شود ، اگر از يك قسمت پاره شود ، باقيماندهء آن داراى ارزش است . حال بايد ديد كه پردهء بكارت از مثال اوّل است ، يا دوّم ؟\r\nجواب : در هر حال مهر المثل تعلّق مىگيرد .\r\nسؤال 1252 - آيا زناى به عنف نسبت به غير باكره ، مهر المثل دارد ؟\r\nجواب : آرى مهر المثل دارد .\r\nسؤال 1253 - در مواردى كه براى ازالهء بكارت مهر المثل تعيين شده ، مثل موردى كه با انگشت ازالهء بكارت گردد ، چنانچه ميزان مهر المثل از ديهء كامله يك زن بيشتر باشد ، آيا مجنىّ عليها به ميزان ديهء كامله استحقاق دارد ، يا زائد بر ديه هم قابل مطالبه است ؟ همانند موردى كه هرگاه كسى موى زنى را از بين ببرد ، ولى دوباره برويد ، مقرّر شده اگر مهر المثل بيشتر از ديهء كامل باشد ، فقط به مقدار ديه بپردازد .\r\nدر مورد سؤال چگونه است ؟\r\nجواب : بيش از ديه استحقاق ندارد .\r\nسؤال 1254 - پسر و دخترى با يكديگر رابطهء نامشروع برقرار كرده ، و در نتيجه بكارت دختر زائل شده است . لطفاً به سؤالات زير پاسخ دهيد :\r\n1 - اگر عمل با رضايت دختر و بدون اغفال صورت گرفته باشد ، حكم مسأله چيست ؟\r\nجواب : در فرض مسأله ، ارش البكارة يا مهر المثل تعلّق نمىگيرد .\r\n2 - اگر عمل با رضايت ولى با اغفال دختر همراه بوده باشد ، آيا ارش البكارة تعلّق مىگيرد ؟\r\nجواب : چنانچه منظور از اغفال اين است كه رضايت به مادون آميزش داده ،\r\n\r\n","description":"","footnote":"","page_name":" 474 ","page_number":474},
  {"content":"\r\n\r\nولى او آميزش كرده ، بايد مهر المثل او را بدهد . و اگر منظور از اغفال اين است كه پسر به او اطمينان داده كه ازالهء بكارت نخواهد شد ، بايد ارش البكارة بپردازد .\r\nسؤال 1255 - لطفاً در خصوص ارش البكارة ، در دو فرض بلوغ و عدم بلوغ زانيه ، بفرماييد :\r\n1 - آيا زانيه در موارد ذيل مستحقّ ارش البكارة مىباشد ؟\r\n2 - زنا با رضايت و ميل وى انجام شود .\r\n3 - زنا در اثر اكراه يا عنف واقع گردد .\r\n4 - زنا با فريب وى ، مبنى بر وعدهء قطعى ازدواج و مانند آن ، انجام پذيرد .\r\nجواب : در صورت بلوغ و رضايت ، ارش بكارت و مهر المثل مشروع نيست .\r\nو در صورت عنف ، يا عدم بلوغ ، مهر المثل ثابت است . و با وجود مهر المثل ، نوبتى به ارش بكارت نمىرسد .\r\nسؤال 1256 - اگر ازالهء بكارت دختر با انگشت ، يا شىء ديگر صورت گيرد ، حكم ارش البكارة چيست ؟ آيا رضايت يا عدم رضايت وى در حكم تأثيرى دارد ؟\r\nجواب : مهر المثل تعلق مىگيرد . ولى در صورت رضايت دختر ، احتياط مصالحه است .\r\nسؤال 1257 - چنانچه مردى يك بار اقرار به زنا كند ، آيا مىتوان او را به پرداخت ارش البكارة ، يا مهر المثل ( در صورت تحقّق شرايط آن ، ) محكوم كرد ؟\r\nجواب : احتياط واجب آن است كه اگر اقرار به تحقّق زناى به عنف ، يا ازالهء بكارت به عنف كرده باشد ، مهر المثل را بپردازد .\r\nسؤال 1258 - اگر زانيهء باكره از زانى بخواهد به قدرى دخول شود كه ازالهء بكارت نشود ، ولى زانى عمداً يا سهواً موجب ازاله شود ، آيا ضامن ارش البكارة يا چيز ديگرى هست ؟\r\nجواب : ضامن مهر المثل است .\r\n\r\nشجاج\r\nسؤال 1259 - آيا جراحات و شكستگى استخوان فك بالا و پايين ، و گوش و لب ، از\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nمصاديق سر و صورت مىباشد ، يا چون اين اعضا داراى عنوان خاصّ مىباشند ، از قاعدهء مذكور خارج ، و با توجّه به نسبت همين اعضا به شكستگى استخوان و جراحت ، ارش تعيين خواهد شد ؟\r\nجواب : از مصاديق سر و صورت است ، و مشمول احكام شجاج مىباشد .\r\nسؤال 1260 - در جراحاتى مانند حارصه ، و همچنين در تغيير رنگ مانند كبودى ، آيا التيام يا سرايت موجب كاهش يا افزايش ديه مىگردد ؟\r\nجواب : التيام تأثيرى ندارد ؛ ولى افزايش اگر نتيجهء عادى و غير قابل اجتناب جنايت باشد ، تأثير دارد .\r\nسؤال 1261 - در گواهى پزشكى قانونى عنوان شده : « متلاحمهء ساعد دست راست ، كه منجر به آسيب‌ديدگى عضلات محل گرديده . . . » آيا علاوه بر ديهء متلاحمه ، ارش آسيب‌ديدگى عضلات هم به آن اضافه مىشود ؟\r\nجواب : در صورتى كه نتيجهء آن از كار افتادگى نسبى آن عضو باشد ، بايد محاسبه شود .\r\nسؤال 1262 - در گواهى پزشكى قانونى اين جمله آمده است : « جنايت باعث كوفتگى و ضربديدگى لگن شده است . » آيا صدمهء مذكور ديه دارد ، يا ارش ، يا هيچ كدام ؟\r\nجواب : اگر تنها اثر آن درد محل بوده باشد ديه و ارش ندارد ؛ امّا اگر تغييرى ، هر چند براى مدّتى ، در عضو يا استخوان پيدا شود ارش دارد .\r\nسؤال 1263 - در گواهى پزشكى قانونى چنين ذكر شده : « داميه در ريشهء انگشت شست ايجاد شده است . » آيا ريشهء انگشت شست جزء انگشت است ، يا جزء دست ؟\r\nجواب : اگر عرفاً جزء انگشت باشد ، حكم انگشت بر آن جارى مىشود .\r\nسؤال 1264 - در مجموعهء استفتائات جديد ، جلد اوّل ، صفحهء 400 ، سؤال 1335 فرموده‌ايد : « جرح بر گردن در بعضى از موارد ، ديه و در بعضى موارد ارش دارد . » لطفاً بفرماييد : در چه مواردى ديه ، و در چه مواردى ارش دارد ؟ و آيا در مواردى كه ديه دارد ، ديهء جراحات گردن در حكم سر و صورت است ، يا در حكم بدن ؟ نحوهء محاسبهء ديهء آن چگونه است ؟ حكم صدماتى كه باعث تغيير رنگ در گردن مىشود چگونه است ؟\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nجواب : انواع ديهء حارصه و داميه و سمحاق و مانند آن در مورد گردن نيز صادق است . ولى ديهء آن مانند ديهء بدن مىباشد ؛ نه مانند ديهء سر و صورت ، و در غير موارد ديه ارش دارد .\r\nسؤال 1265 - شخصى بدن ديگرى را گاز گرفته ، و جراحت حارصه‌اى ، مثلًا به طول دو سانتىمتر ، ايجاد كرده است . ولى از آنجا كه بين دو دندانش فاصله بوده ، در محلّ جراحت مذكور نيز به همين شكل فاصله افتاده است ؛ آيا يك حارصه محسوب مىشود ، يا دو حارصه ؟\r\nجواب : با توجّه به اين كه زخمها نزديك به هم است ، عرفاً يك زخم محسوب مىشود .\r\nسؤال 1266 - آيا جراحات وارده بر آلت تناسلى زن و مرد ، و عانهء آنها ، ديه دارد يا ارش ؟ اگر ديه دارد ، نحوهء محاسبهء آن چگونه است ؟\r\nجواب : جراحات اعضاى تناسلى ، همانند ساير جراحات بدن است ، كه تقسيم به انواع مختلف حارصه و داميه الى آخر مىشود .\r\nسؤال 1267 - شخصى در جريان تصادف ، سمت راست بدنش به زمين كشيده شده است ، به شكلى كه يك سمت صورت وى تماماً خراشيده شده ، و عمق آن در حدّ حارصه است . آيا تمام اين صدمه يك حارصه محسوب مىشود ، يا به نحو ديگرى محاسبه مىگردد ؟\r\nجواب : با توجّه به اتّصال عرفى زخم ، يك حارصه محسوب مىشود .\r\nسؤال 1268 - با توجّه به قلّت پوست و گوشت روى پيشانى ، پشت دست ، و پشت انگشت ، آيا غير از حارصه و داميه جراحات ديگر در اين نواحى قابل تصوّر است ؟\r\nجواب : افراد از اين جهت مختلفند ؛ در صورتى كه گوشت كافى نداشته باشد ملتحمه و مانند آن تصوّر نمىشود ، ولى سمحاق و موضحه و مثل آن قابل تصوّر است .\r\nسؤال 1269 - در موارد جراحت متلاحمه ، كه به فلج عضو مىانجامد ، ولى با درمان مىتوان از فلج شدن پيشگيرى كرد ؛ بفرماييد :\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n1 - آيا بر شخص مجروح واجب است خود را درمان كند ؟\r\nجواب : چنان چه درمان آن ساده باشد ، به طورى كه منتهى شدن به فلج عرفاً اسناد به مجروح داده شود ، لازم است .\r\n2 - در صورت درمان ، آيا مىتوان هزينه‌هاى افزون بر مقدار ديه را از جانى گرفت ؟\r\nجواب : آرى مىتوان گرفت .\r\nسؤال 1270 - با توجّه به اين كه شكم از حيث عرض داراى دو لايه است ( يكى پوست شكم ، و ديگرى شكمبه ) اگر جراحتى پوست شكم را پاره كند ، امّا شكمبه را پاره نكند ، چه نوع جراحتى است ؟ و ديهء آن چقدر است ؟\r\nجواب : چنانچه وارد فضاى خالى داخل بشود ، جائفه است .\r\nسؤال 1271 - فقها در تعريف « نافذه » فرموده‌اند : « نافذه جراحتى است كه در اعضاء بدن فرو رود . » و در تبيين ماهيّت « موضحه » فرموده‌اند : « جراحتى كه از گوشت بگذرد ، و پوست نازك روى استخوان را كنار زده ، و استخوان را آشكار كند . » لطفاً بفرماييد فرق بين اين دو جراحت چيست ؟ آيا فرقشان اين است كه موضحه تا روى استخوان فرو مىرود ، امّا نافذه علاوه بر آن از كنار استخوان هم عبور مىكند ؟ اگر چنين است ، چنانچه فقط نيم سانت از كنار استخوان عبور كند ، در اينجا تفاوت نافذه با موضحه فقط نيم سانت است ؛ امّا تفاوت ديهء آن 5 شتر است ! زيرا ديهء موضحه 5 شتر ، و ديهء نافذه ( در مرد ) 10 شتر است . اين ، چگونه قابل توجيه است ؟\r\nجواب : نافذه آن است كه به مقدار كافى در بدن نفوذ كند ؛ خواه مثل ماهيچه‌ها باشد ، يا مواردى كه استخوان است ، و از كنار استخوان به مقدارى كه عرفاً نفوذ ناميده شود بگذرد . و در موارد شكّ حكم نافذه جارى نمىشود .\r\nسؤال 1272 - اگر چيزى از يك طرف وارد بدن و از طرف ديگر خارج گردد . ( مثل اين كه تيرى به بازوى شخص وارد ، و از سمت ديگر خارج شود ) ديهء آن چقدر است ؟\r\nجواب : يك جنايت محسوب مىشود .\r\nسؤال 1273 - آيا نافذه در كلّيّهء اعضاى بدن ( دست ، پا ، گردن ، ذَكَر ، پستان ، إليتين ،\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nلب ، زبان ، انگشت ، كف دست و ديگر اعضا ) صادق است ؟\r\nجواب : قدر مسلّم از نافذه مواردى است كه آلت جارحه به مقدار قابل ملاحظه‌اى در بدن نفوذ كند ؛ مانند نيزه ، خنجر ، چاقو و امثال آن . امّا جراحت وارده به يك انگشت ، يا لب ، يا مانند آن ، مصداق نافذه نيست .\r\nسؤال 1274 - هرگاه آلت ضرب يكى از اعضاى داخلى بدن ، از قبيل كبد ، را مجروح كند ، و جراحت بدون عيب التيام يابد ؛ آيا علاوه بر ثلث جراحت جائفه ، آن جراحت ارش نيز دارد ؟\r\nجواب : آن جراحت اضافى ، ارش دارد .\r\nسؤال 1275 - آيا ديه جراحاتى كه در اثر ضربهء واحد بر سطح عضوى كه دچار شكستگى شده حادث مىشود ، مانند حارصه ، داميه ، تغيير رنگ ، و امثال آن ، بر ديهء شكستگى افزوده مىشود ؟\r\nجواب : آرى ديهء شكستگى جدا از ديهء جراحت است .\r\nسؤال 1276 - سر شخصى را با سنگ شكسته‌ام . ( البتّه قصد پرتاب داشته‌ام ، نه شكستن . ) و نمىدانم چه مقدار جراحت وارد شده ، بلكه فقط مىدانم از سر مجروح خونى آمده است . و اكنون شخص مجروح فوت كرده ، و اصلًا دسترسى به ورثه و بستگان او نداشته ، و نخواهم داشت . ديهء آن چقدر است ؟\r\nجواب : در صورتى كه فقط مىدانيد سر او زخم شده ، و بيشتر از آن را يقين نداريد ، ديهء آن قيمت يك شتر است . و در صورتى كه به مجنىّ عليه دسترسى نداريد ، به نيّت او ديه‌اش را به فقيرى صدقه مىدهيد . مگر اين كه يقين داشته باشيد كه او از شما راضى شده است .\r\nسؤال 1277 - در اثر تيراندازى با تفنگ ساچمه‌اى ، مجنىّ عليه از ناحيهء دست ، يا ساير اعضا كه ديهء معيّن دارد ، مجروح شده ، و ساچمه در گوشت نفوذ كرده ، و پزشك نوع جراحات وارده را داميه و مانند آن اعلام نموده است . در اين فرض ، آيا هر يك از جراحات يك نافذه محسوب ، و يك صد دينار ديه تعلّق مىگيرد ؟ يا اين كه بايد براى هر يك از جراحات ديهء آن جرح ، به نسبت به ديهء آن عضو سنجيده شود ؟\r\n\r\n","description":"","footnote":"","page_name":" 479 ","page_number":479},
  {"content":"\r\n\r\nجواب : هر يك از جراحات يك ديه دارد ، ولى توجّه داشته باشيد اينجا از نوع نافذه و جائفه نيست ؛ بلكه غالباً داميه است . هر چند بهتر آن است كه با يكديگر مصالحه كنند .\r\nسؤال 1278 - اگر شخصى در نزاعى با خودكار به دست ديگرى بزند . به طورى كه مقدارى از پوست دستش كنده شود و خون بيايد ، چه حكمى دارد ؟ ناگفته نماند نمىدانم چقدر از پوست دست وى جراحت ديده ، فقط مىدانم كه پوستِ دستش كنده شده ، و خون آمده است . و اصلًا از شخصى مجنىّ عليه و فاميلهايش اطّلاعى ندارم ، تا حلاليّت طلب كنم .\r\nجواب : اين جراحت داميه نام دارد ، و ديهء آن در غير سر و صورت نصف قيمت يك شتر است ، و در صورتى كه به مجنىّ عليه دسترسى نداريد ، ديه‌اش را به نيّت او به فقيرى صدقه مىدهيد ؛ مگر اين كه يقين داشته باشيد كه او از شما راضى شده است .\r\nسؤال 1279 - در نزاعى با پاشنهء چكش به صورتِ شخصى زده‌ام . نمىدانم صورتِ شخص مجروح ، سرخ شده است ، يا كبود يا سياه ، و اصلًا به آن شخص و ورثه و بستگانش دسترسى ندارم ، و بعد از اين هم نخواهم داشت . خواهشمندم ديهء آن را بيان فرماييد .\r\nجواب : حدّ اقل ديه در اينجا ديهء سرخ شدن است ، كه 15 مثقال طلاست . ( مثقال شرعى حدود 18 نخود است ، و مثقال معمولى 24 نخود . بنابراين ، اگر به حساب مثقال معمولى باشد 14 از آنچه در بالا گفتيم كم مىشود . )\r\nسؤال 1280 - چنانچه در اثر ضربه‌اى در پلك تحتانى و فوقانى كبودى ايجاد شود ، آيا جانى بايد سه دينار به مجنىّ عليه بدهد ، يا شش دينار ؟\r\nجواب : اگر كبودى متّصل واحدى بوده باشد ، يك جنايت محسوب مىشود . و اگر دو كبودى جداگانه از هم باشد ، دو جنايت حساب مىشود .\r\nسؤال 1281 - جراحتى كه به اعضاى درونى انسان وارد شود بر اساس نوع عضو آسيب‌ديده در داخل بدن ، متفاوت است . در حالى كه ديه در تمام موارد آن در حدّ\r\n\r\n","description":"","footnote":"","page_name":" 480 ","page_number":480},
  {"content":"\r\n\r\nجائفه و يكسان است . ( به طور مثال جائفه‌اى كه منجر به پارگى روده مىشود ، با جائفه‌اى كه تنها منجر به پارگى پرده صفاق و چادرينه ( امنتوم ) مىشود از نظر سير درمان و هزينه‌ها و نقص عضو به هيچ وجه يكسان نيستند ، لكن ديهء آن‌ها يكى است . ) آيا مىتوان در حكم تفاوتى قائل شد ؟\r\nجواب : در اين گونه موارد كه علاوه بر ديهء ايجاد يك جراحت جائفه ، به اعضاى درونى مانند روده‌ها صدمه وارد مىشود ، نسبت به آن مقدار اضافه بايد ارش داده شود .\r\nسؤال 1282 - حكم شرعى جراحات يا لطماتى كه به هنگام تنبيه و تربيت شاگردان به وجود مىآيد ، در فروع زير چيست ؟\r\nالف ) شاگرد صغير باشد .\r\nب ) شاگرد بالغ باشد .\r\nج ) با اجازهء ولىّ باشد .\r\nد ) بدون اجازه ولىّ باشد .\r\nه ) جهت جلوگيرى از وقوع منكر باشد .\r\nجواب : حتّى الامكان نبايد از تنبيهات بدنى استفاده كرد . و در صورت ضرورت ، بايد با اجازهء ولى باشد ، و سبب كبودى و سرخى و جراحت بدن نگردد .\r\nسؤال 1283 - بعضى از كودكان توسّط پدر و مادر شديداً مورد ضرب و جرح قرار مىگيرند ، و گاه آثار اين شكنجه‌ها در بيمارستان ديده مىشود ، و متأسّفانه قانونى جهت منع آن موارد وجود ندارد . حكم آن چيست ؟\r\nجواب : اين گونه شكنجه‌ها محكوم به ديه و ارش است ؛ و فرقى با جنايات ديگران ندارد .\r\nسؤال 1284 - آيا جراحتى كه در اثر ورود ساچمهء شليك شده از اسلحهء كمرشكن شكارى به شخص وارد مىشود ، از مصاديق مادّهء 483 قانون مجازات اسلامى است ، كه مقرّر مىدارد : « هرگاه نيزه يا گلوله و مانند آن ، در دست يا پا فرو رود ، در صورتى\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nكه مجنىّ عليه مرد باشد ديهء آن يك صد دينار ، و در صورتى كه زن باشد دادن ارش لازم است . » يا ساچمه ، گلوله محسوب نشده ، و جراحت مزبور مشمول مادّهء 480 قانون مجازات اسلامى است كه با توجّه به نوع جرح ( حارصه ، داميه ، متلاحمه ، سمحاق ، موضحه ، هاشمه ، منقله ، مأمومه ، و دامغه ) بايد تعيين ديه شود ؟\r\nجواب : اين حكم ( حكم نافذه ) شامل ساچمه نمىشود ، و بايد از عناوين ديگر كه اشاره كرديد براى ديهء آن استفاده كرد .\r\nسؤال 1285 - دكتر مقدارى از پوست بدن را براى ترميم جراحت يا سوختگى ، برداشته است . آيا براى اين قسمت ديه يا ارش جداگانه‌اى در نظر گرفته مىشود ؟\r\nجواب : ديه و ارشى براى اين قسمت نيست .\r\nسؤال 1286 - همان گونه كه مستحضريد جرم دامغه ديه و ارش دارد ، ولى پزشكى قانونى ارشى هم تحت عنوان كاهش استحكام جوار استخوان ناشى از گرانبوتومى اعلان نموده است . آيا جانى اين ارش را هم بايد بپردازد ؟\r\nجواب : تنها ارش پاره شدن پوستهء مغز را ، علاوه بر ديهء مأمومه ، بايد بپردازد .\r\n\r\nديهء جنين\r\nسؤال 1287 - دخترى از زنا حامله شده است . در صورت پى بردن خانواده ، احتمال كشتن وى مىباشد . آيا مىتواند سقط جنين كند ؟ حكم ديهء آن چيست ؟\r\nجواب : در صورتى كه واقعاً جان او در خطر باشد ، و جنين به چهارماهگى نرسيده باشد ، مجاز است سقط جنين كند ، و ديهء آن را به بيت المال بپردازد .\r\nسؤال 1288 - چون افراد زيادى از جمله پزشك ، فروشنده ، خريدار ، تزريق‌كننده ، پدر و مادر جنين ، در سقطِ به وسيلهء دارو نقش دارند . ديهء سقط بر عهدهء كيست ؟\r\nجواب : ديهء سقط بر عهده كسى است كه دارو را مصرف مىكند .\r\nسؤال 1289 - اگر شخص تزريق‌كننده از اثر داروى سقط جنين با خبر نباشد ، ديه بر عهدهء چه كسى است ؟\r\nجواب : بر عهدهء كسى است كه اين دستور را به او داده است .\r\n\r\n","description":"","footnote":"","page_name":" 482 ","page_number":482},
  {"content":"\r\n\r\nسؤال 1290 - اگر مادر آمپول را به خود تزريق كند ، تا جنين نامشروع خود را سقط كند ، ديه بر عهدهء چه كسى است ، و به چه كسى تعلّق مىگيرد ؟ اگر شوهر ببخشد چطور ؟\r\nجواب : ديهء سقط در اينجا بر عهدهء مادر است . و ديهء او به حاكم شرع مىرسد ، و در مصارف بيت المال مصرف مىشود .\r\nسؤال 1291 - اگر درخواست از مادر و تزريق از پدر باشد ، ديه بر عهدهء چه كسى است ؟\r\nجواب : ديه بر عهدهء هر دو مىباشد ؛ هر كدام به مقدارى كه در آن كار سهيم بوده‌اند .\r\nسؤال 1292 - چنانچه كسى با اسلحه و به قصد كشتن مادر و جنين ، به طرف آنها شليك كند ، و هر دو كشته شوند . آيا پدرِ حمل حقّ درخواست قصاص نفس جانى را دارد ، يا اين كه قتلِ عمدِ جنين فقط ديه دارد ؟\r\nجواب : قتل عمد جنين قصاص ندارد ، بلكه فقط ديه دارد . ولى اولياى دم مىتوانند پس از اخذ ديهء جنين ، نصف ديهء كامله را به خاطر قتل مادر به ورثهء جانى بپردازند ، و او را قصاص نمايند .\r\n\r\nعاقله\r\nسؤال 1293 - همان گونه كه مستحضريد در مواردى كه جانى اقرار به جنايت خطايى خود كند ، عاقله ضامن نيست . حال اگر طفلى ، كه عمد او خطاى محض تلقّى مىشود ، اقرار به جنايت خود نمايد ، آيا خود طفل ضامن است ، يا عاقلهء وى ؟\r\nجواب : اقرار طفل در هيچ حال معتبر نيست .\r\nسؤال 1294 - از آنجا كه عاقله ضامن جراحت موضحه به بالا مىباشد ، مشروط بر اين كه خطاى محض باشد . لطفاً بفرماييد :\r\n1 - چنانچه جراحتى وارد شود كه ارش دارد ، و ارش آن معادل با موضحه يا بالاتر باشد ، آيا عاقله ضامن است ؟\r\n\r\n","description":"","footnote":"","page_name":" 483 ","page_number":483},
  {"content":"\r\n\r\nجواب : فرقى بين ارش و ديه در اين جهت نيست .\r\n2 - در جراحات متعدّدى كه ديهء مجموع آن معادل موضحه يا بيشتر ، ولى منفرداً كمتر است ( اعمّ از اين كه ديهء مقدّره داشته باشد ، يا نداشته باشد ) چطور ؟\r\nجواب : جنايات مستقلّه كه هر كدام ديهء آن كمتر از موضحه است ، مشمول حكم عاقله نيست .\r\n3 - جراحاتى وارد شده كه كمتر از موضحه ديه دارد ، لكن عيبى از آن حاصل شده كه ديهء جراحت به همراه عيب معادل موضحه يا بيشتر مىشود . در اين صورت عاقله ضامن است ؟\r\nجواب : در اين فرض كه جنايت ، جنايت واحده است ، شامل مىشود .\r\nسؤال 1295 - هرگاه قتل خطاى محض با علم قاضى ثابت شود ، ديه بر عهدهء چه كسى است ؟ عاقله ، يا خود جانى ؟\r\nجواب : احتياط واجب آن است كه خود جانى بپردازد .\r\nسؤال 1296 - اگر مجنون يا صغير ، بر پدر خود ضرب يا جرحى كه ديهء آن بر عهدهء عاقله است وارد كند ، مسئول پرداخت ديه كيست ؟\r\nآيا در اين مورد خاص مىتوان ساير اقرباى نسبى مجنون يا صغير را كه جزء ورثهء فعلى او محسوب نمىشوند ( مانند برادران ) به ترتيب اقربيّتِ به جانى مسئول پرداخت ديه به عنوان عاقله دانست ؟\r\nجواب : آرى ديه بر عاقله است ، ولى سهمى از آن به صغير يا مجنون نمىرسد .\r\nسؤال 1297 - در رابطه با كيفيّت و شرايط مسئوليّت عاقله پاسخ دهيد :\r\nالف ) در مورد جنايات خطاى محضِ عاقلِ بالغ ، تنها ديهء قتل و جراحت‌هاى موضحه و زيادتر از آن بر عهدهء عاقله مىباشد ، و ديهء جنايات كمتر از موضحه بر عهدهء خود جانى است . آيا اين حكم در مورد نابالغ و ديوانه نيز صادق است ؟ به عبارت ديگر ، ديهء جراحات كمتر از موضحه كه نابالغ ( مميّز و غير مميّز ) و يا ديوانه به ديگرى وارد مىكند ، بر عهدهء كيست ؟\r\nجواب : آرى اين حكم درباره صبى و مجنون نيز جارى است ، و مادون\r\n\r\n","description":"","footnote":"","page_name":" 484 ","page_number":484},
  {"content":"\r\n\r\nموضحه از مال آنها پرداخته مىشود .\r\nب ) عاقله در چه مدّتى بايد ديه ، يا ارش را بپردازد ؟\r\nجواب : هرگاه ديه سنگين بوده باشد ، بايد مانند ديهء عمد در أجل مناسب پرداخت شود ، و الّا جنبهء فورى دارد .\r\nج ) در صورتى كه عاقله از پرداخت ديه استنكاف نمايد ، يا عاجز از پرداخت باشد ، تكليف چيست ؟\r\nجواب : هرگاه در آينده اميد قدرت براى او هست ، بايد تأخير انداخت . و اگر اميدى نيست ، بايد از بيت المال پرداخت شود . و اگر عمداً تأخير اندازد و توانايى دارد ، حاكم شرع مىتواند او را مجبور سازد ، و يا به زندان افكند .\r\nسؤال 1298 - در مورد جنايت صغير ، كه در زمان دادرسى و صدور رأى بالغ و رشيد شده ، ديهء متعلّقه همچنان بر عهدهء عاقله است ، يا خود جانى بايد بپردازد ؟\r\nجواب : ديه بر عهدهء عاقله است .\r\n\r\nديهء جنايت بر ميّت\r\nسؤال 1299 - در خصوص جنايت بر ميّت بفرماييد :\r\nالف ) آيا سوزاندن كامل بدن ميّت ديه دارد ؟\r\nب ) در صورت مثبت بودن پاسخ ، ميزان آن چقدر است ؟\r\nج ) در فرض فوق ، آيا جانى علاوه بر ديه ، تعزير نيز مىشود ؟\r\nد ) در موارد وجوب ديه ، آيا بين عمدى و غير عمدى بودن جنايت تفاوتى هست ؟\r\nه ) آيا در مقدار ديه ، بين ميّت زن و مرد تفاوتى وجود دارد ؟\r\nجواب : ارش دارد ؛ ولى ارش آن كمتر از ديهء كاملهء جنايت بر ميّت ( يك صد دينار ) نيست . و فرقى بين زن و مرد نمىباشد ؛ ولى در صورت عمد ، تعزير نيز دارد .\r\nسؤال 1300 - آيا پرداخت ديهء جنايت بر ميّت به صورت حالّ است ، يا مؤجّل ؟\r\nجواب : ديهء آن به صورت حالّ است .\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nسؤال 1301 - ديهء جراحات يا صدماتى كه بر ميّت غير مسلمان وارد مىشود ، چه مقدار است ؟\r\nجواب : احتياط آن است كه مانند ديهء مسلمان عمل شود ، يا مصالحه كنند .\r\nسؤال 1302 - اگر نياز به عضوى از اعضاى مرده باشد ، و آن را از بدن او جدا كنند ، آيا ديه دارد ؟ ديهء آن چه مقدار است ؟ چه كسى بايد بدهد ؟ به چه كسى تعلّق مىگيرد ؟ در صورت ثبوت ديه ، آيا بين مسلمان و كافر از يك طرف ، و كافر ذمّى و غير ذمّى از سوى ديگر ، فرقى هست ؟\r\nجواب : در چنين صورتى احتياط پرداخت ديه است . و بايد ديه در راه خيرات براى آن ميّت صرف شود ، و حربى ديه ندارد .\r\nسؤال 1303 - فردى را پس از قتل مىسوزانند ، به گونه‌اى كه تمامى بدنش به جز چند قطعه استخوان ، تبديل به خاكستر مىشود ! با توجّه به اين كه تمامى بدنش از بين رفته ، آيا بايد براى تك تك اعضا و جوارح ظاهر و داخل ارش تعيين گردد ؟ در صورتى كه جواب مثبت باشد ، ارش معيّنه چه ميزان بيشتر از ارش ديهء كامل جنايت بر مرده است ؟\r\nجواب : در صورتى كه جسد را يك جا سوزانده باشند ديهء آن تنها يك صد دينار است ؛ ولى اگر آن را در چند مرحله سوزانده باشند ، ديهء اعضا اضافه مىشود . و اگر عضوى ديه نداشته باشد ، ارش به آن تعلّق مىگيرد .\r\n\r\nموارد پرداخت ديه از بيت المال\r\nسؤال 1304 - هرگاه در قتل عمد ، يا غير عمد ، يا صدمات ديگر ، متّهم شناسايى نشود ، آيا لازم است ديه از بيت المال پرداخت گردد ؟ در صورتى كه پاسخ مثبت باشد ، آيا اعلان اين مطلب و قيد آن در حكم لازم است ، مخصوصاً اگر اثر نامطلوبى در جامعه داشته باشد ، و مورد سوء استفاده قرار گيرد ؟\r\nجواب : در صورتى كه قاتل شناخته نشود ، ديه را بايد از بيت المال پرداخت . و لازم نيست اين مسأله به طور آشكار اعلان شود ، تا سبب سوء استفادهء افرادى\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nگردد . همچنين اگر قاتل واقعاً معسر شود ، به طورى كه اميدى براى آينده نيز نباشد .\r\nسؤال 1305 - در مواردى كه مىتوان ديهء مقتول را از بيت المال پرداخت ، لكن اولياى دم جاهل به موضوع هستند ، آيا قاضى مجاز به ارشاد و راهنمايى آنان مىباشد ؟\r\nجواب : با توجّه به اين كه ذى نفع در اينجا جاهل به حكم است ، مىتوان او را به حكم شرع ارشاد كرد .\r\nسؤال 1306 - در صورتى كه ضارب فرار كند ، يا ناشناخته باشد ، آيا مىتوان ديهء جراحات و صدمات وارده بر مجنىّ عليه را از بيت المال پرداخت ؟\r\nجواب : در غير قتلى دليلى بر گرفتن ديه از بيت المال يا خويشان جانى فرارى نداريم .\r\nسؤال 1307 - فرزند 12 سالهء اين جانب در كوچه به چيز مشكوكى برخورد نموده ، مشغول بازى با آن مىشود . در اين هنگام شىء مذكور ، كه ظاهراً نوعى مواد منفجره شبيه گلولهء خمپاره بوده ، منفجر و منجر به فوت ايشان مىگردد . بر اساس اظهارات چند نفر ، موتور سوار ناشناسى آن شىء را در كوچه رها كرده است . با توجّه به اين كه خون مسلم نبايد هدر رود ، آيا ديهء فرزند اين جانب بر بيت المال است ؟\r\nجواب : چنانچه ثابت شود شىء مزبور را موتور سوارى آنجا رها كرده ، و دسترسى به او حاصل نشود ، ديهء آن طفل بايد از بيت المال پرداخته شود . ولى چنانچه كودك آن شىء را از داخل منزل برداشته ، ديهء او بر بيت المال نيست .\r\nسؤال 1308 - فرزندم ، در حالى كه بر ترك موتورسيكلت سوار بود ، بر اثر تصادف با اتومبيل به شدّت مجروح و مصدوم گرديد . متأسّفانه رانندهء متخلّف و بىوجدان از صحنهء تصادف گريخته ، و تا اين لحظه شناسايى نشده است . شدّت آسيب‌هاى وارده بر فرزندم به حدّى است كه حواس خود را از دست داده ، و ما اكنون سالهاست كه همانند طفل يك ساله‌اى از او پذيرايى مىكنيم . اگر در حكومت اسلامى صدمه‌اى به مسلمانى وارد شود ، و متّهم شناسايى نشود ، پرداخت ديه بر عهدهء كيست ؟\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nجواب : ديه بر عهدهء جانى است ، و دليلى بر گرفتن ديه در غير قتل از خويشاوندان جانى يا بيت المال نداريم .\r\nسؤال 1309 - در موارد قسامه ، كه موضوع آن ايراد ضرب و جرح عمدى نسبت به مجنىّ عليه است ، اگر برائت مدّعى عليه ثابت شود ، و ضارب يا جارح نيز مشخّص نگردد ، آيا مانند مورد قتل ، ديهء مجنىّ عليه مصدوم بايد از بيت المال پرداخت شود ؟\r\nجواب : ظاهراً ديه آن بر كسى نيست .\r\nسؤال 1310 - در موارد اثبات اعسار جانى از پرداخت ديه ، اعمّ از اين كه موضوع آن قتل يا ضرب و جرح عمدى ، يا در حكم شبه عمد ، يا شبيه عمد باشد و محكوم عليه معسر نيز در دسترس باشد ، لكن جهت اعسار مذكور حتّى در مدّت طولانى نيز قادر به پرداخت ديهء مورد حكم نباشد . آيا بايد از بيت المال پرداخت نمود ، يا بر عهدهء بستگان محكوم عليه ( الاقرب فالاقرب ) است ، يا در اين فرض كسى جز محكوم عليه معسر ضامن نمىباشد ؟\r\nجواب : در فرض سؤال چنان چه جنايت از قبيل قتل بوده باشد ، ديه از بيت المال پرداخته مىشود .\r\n\r\nعفو از ديه\r\nسؤال 1311 - در مواردى كه قصاص قاتل ، مشروط به ردّ فاضل ديه از سوى اولياى دم است ، سؤالاتى مطرح مىشود . لطفاً پاسخ فرماييد :\r\n1 - فاضل ديه حقّ چه كسى است ؟ قاتل يا ورثهء وى ؟\r\nجواب : فاضل ديه حقّ قاتل است ، و از او به ورثه مىرسد .\r\n2 - در صورتى كه حقّ قاتل باشد ، آيا مىتواند از حقّ خويش گذشت كند ؟\r\nجواب : آرى مىتواند گذشت كند .\r\n3 - آيا انگيزهء قاتل در حكم فوق تأثيرى دارد ؟ مثلًا اگر انگيزهء قاتل محروم كردن ورثه از ديه ، يا خروج از بلا تكليفى و نجات از زندان باشد ، ( به هنگامى كه اولياى دم به دليل اعسار ، قادر به پرداخت فاضل ديه نيستند ، و از طرف ديگر نه حاضر به\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nدريافت ديه هستند ، و نه قاتل را عفو مىكنند . ) آيا عفو در همهء موارد صحيح است ؟\r\nجواب : انگيزه‌ها تفاوت نمىكند ، و معيار عفو است .\r\nسؤال 1312 - اگر مقتول ديونى داشته ، و براى پرداخت آن هيچ مالى غير از ديه نداشته باشد ، و اولياى دم مجنىّ عليه به خاطر اين كه پولى گير طلبكاران نيايد ، يا به هر دليل ديگر ديه را ببخشند ، آيا طلبكاران مىتوانند دعوايى طرح نموده ، و به عنوان شخص ثالث وارد دعوى شده ، و ديون خود را مطالبه كنند ؟\r\nجواب : مطالبات ميّت بر هر چيز مقدّم است ، و اولياى دم در فرض مسأله حقّ بخشش ندارند .\r\nسؤال 1313 - به منظور قصاص قاتل دخترم ، مبلغ 000 / 000 / 32 ريال ( فاضل ديه ) در وجه قاتل ، و مبلغ 670 / 666 / 26 ريال بابت 56 ديهء يك زن نيز به عنوان سهم الدّيهء صغير به حساب دادگسترى واريز نمودم ، تا قاتل به قصاص رسيد . از طرفى ضمن توافق شفاهى با قاتل ، قرار شد ايشان از بابت بدهى ديهء فرزندان مقتول ( پسر و دختر ) كه ثلث آن به اين جانب مىرسد ، و برابر فاضل ديه مىباشد ، از سهم الدّيهء خود به نفع اين جانب گذشت نمايد . در حضور قاضى و مسئولين اجراى احكام قضايى ، قاتل قبل از قصاص با خط خود نوشت : « اين جانب محكوم به قصاص ، از حقّ سهم الدّيهء خودم نسبت به ولىّ دم خانم . . . گذشت مىنمايم . » و قاضى و مسئولين اجراى احكام زير آن نامه را تأييد نمودند . اكنون سؤال اين است : آيا كلّ مبلغ فاضل ديه ، كه آن مرحوم به نفع اين جانب گذشت نموده ، به اين جانب تعلّق مىگيرد ؟ لازم به ذكر است كه ورثهء قاتل فقط يك فرزند صغير و مادر او مىباشند .\r\nجواب : آنچه را قاتل به عنوان بدهى به شما ( از بابت ديهء فرزندان ) گذشت كرده به شما مىرسد ، و شخص ديگرى در آن حق ندارد .\r\nسؤال 1314 - آيا جدّ پدرى ، يا وصىّ ، يا قيّم صغار ، هر چند مادر آنها باشد ، حق دارد سهم الديهء صغار تحت كفالت خود را به كمتر از ديهء شرعى با جانى مصالحه كند ، يا به طور كلّى آن را عفو نمايد ؟\r\nجواب : جدّ پدرى ، يا وصىّ ، يا قيّم ، حق ندارند ديهء صغير را ببخشند ، يا به\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nكمتر از مقدار شرعى مصالحه كنند . مگر اين كه مصلحت خاصّى در آنجا حاكم باشد ، و منفعت صغير ايجاب كند .\r\n\r\nخسارت عدم النفع\r\nسؤال 1315 - نظر معظّم له در رابطه با اخذ خسارت عدم النفع ( از نوع منفعت قريب الحصول ، يا متوقّع الحصول ) چه مىباشد ؟ لطفاً حكم مصاديق زير را بيان فرماييد :\r\nالف ) راننده‌اى با اتومبيل خود كار مىكند . در اثر تصادف و خسارت وارده ، نتوانسته به مدّت 4 ماه كار كند ، و به نظر كارشناسان 4 ماه هم براى تعمير و راه‌اندازى خودروى مزبور وقت لازم است . آيا رانندهء اتومبيل مىتواند علاوه بر هزينهء تعمير ، خسارت عدم النفع متعارف اين 4 ماه را از مقصِّر حادثه مطالبه نمايد ؟\r\nب ) هرگاه كسى كه حرفهء رسمى او طبابت ، يا جرّاحى ، يا هر شغل ديگرى است ، در اثر صدمهء بدنى عمدى ، يا غير عمدى ، از كار افتاده شود ، و به تشخيص كارشناسان ، تا آخر عمر توانايى كار كردن و كسب درآمد متعارف را از دست بدهد .\r\nآيا مىتواند علاوه بر ديه ، درآمد ماهيانه‌اش را در حدّ متعارف از مقصِّر حادثه طلب كند ؟\r\nج ) شخصى با ارتكاب اعمالى نظير آدم‌ربايى ، طرح شكايت واهى منتهى به بازداشت ، ارائهء مدارك جعلى به دادگاه ، و كسب مجوّز براى توقّف عمليّات ساختمانى ، و مانند آن ، بدون آن كه صدمهء بدنى به طرف وارد نمايد ، او را از كار و زندگى انداخته ، و موجبات اضرار وى را فراهم نموده است . به گونه‌اى كه دقيقاً قابل تقويم به مبلغ قابل توجّهى مىباشد . آيا متضرّر مىتواند بابت مدّتى كه نتوانسته كار كند ، و بازداشت بوده ، يا بابت مدّتى كه خانه ديرتر براى اجاره آماده شده ، مطالبهء خسارت نمايد ؟\r\nد ) آيا اولياى دم واجب النفقهء مقتول كه بعد از وقوع قتل از دريافت مستمرّى و نفقه محروم شده‌اند ، مىتوانند تا مدّت زمانى كه عرفاً و قانوناً مستحقّ نفقه بوده‌اند ،\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nعلاوه بر ديه ، به ميزان نفقهء معمول مطالبهء خسارت نمايند ؟ مثلًا همسر مقتول تا زمانى كه شوهر ننموده ، و فرزندان صغير مقتول تا زمانى كه بالغ و متمكّن نشده‌اند ، حقّ مطالبهء خسارت دارند ؟\r\nجواب : در مواردى كه ديه گرفته مىشود پرداختن خسارت ديگرى لازم نيست ، ولى در مواردى كه اتومبيل كرايه خسارت‌ديده ، يا شخص كارگر و كارمندى از كار بازداشته شده ، يا ساختمانى بىجهت توقيف شده ، در تمام اين موارد بايد اجرت المثل پرداخته شود .\r\n\r\nتغليظ ديه\r\nسؤال 1316 - شخصى ضربه‌اى در ماه مبارك رمضان بر ديگرى وارد كرده ، و مضروب در ماه ذى القعدة الحرام فوت نموده است . آيا تغليظ ديه لازم است ، يا چون ضربه در ماه غير حرام وارد شده ، ديه تغليظ نمىشود ؟\r\nجواب : در صورتى كه ضرب و قتل هر دو در ماه‌هاى حرام واقع شود ، ديه تغليظ مىشود . در غير اين صورت ، دليلى بر تغليظ ديه نيست .\r\nسؤال 1317 - اگر در ماه حرام ، و در حريم خانهء خدا ، قتلى رخ دهد ، آيا چيزى به غير از 13 ، به ديه اضافه مىشود ؟\r\nجواب : آرى به هر دو عنوان تغليظ و تشديد مىشود .\r\nسؤال 1318 - ديهء زن مسلمان ، اگر در ماه حرام به قتل رسيده باشد ، چقدر است ؟\r\nجواب : نصف ديهء كامله به عنوان اصل ديهء زن ، و يك سوم آن ( كه 16 ديهء كامله مىشود ) به عنوان تغليظ پرداخته مىگردد ، كه مجموعاً 46 ديهء كامله مىشود .\r\nسؤال 1319 - جنايت در ماه ذى الحجّه واقع شده ، و مجنىّ عليه در ماه محرّم فوت گرديده است . مادّهء 299 قانون مجازات اسلامى بيان مىكند كه : « هرگاه صدمه و فوت هر دو در يكى از ماه‌هاى حرام واقع شود ، سبب تغليط است . » آيا در مورد سؤال كه صدمه و فوت در دو ماه واقع شده ، حكم تغليظ جارى مىشود ؟\r\nجواب : در فرض سؤال اين مورد از باب تغليظ است ؛ زيرا هر دو در ماه حرام واقع شده است ، و منظور از مادّهء قانونى مذكور نيز همين است .\r\n\r\n","description":"","footnote":"","page_name":" 491 ","page_number":491},
  {"content":"\r\n\r\n\r\nنحوهء پرداخت ديه\r\nسؤال 1320 - با توجّه به اين كه در قتل خطا ، در پايان سال اوّل ، بايد 13 ديهء مقرّر شرعى پرداخت شود ، هرگاه نصف از 13 در موعد مقرّر پرداخت ، و باقىماندهء آن در سال بعد پرداخت گردد ، لطفاً بفرماييد :\r\nآيا نصف باقى مانده بايد به قيمت سال جارى پرداخت گردد ، يا به قيمت سال گذشته ؟\r\nجواب : بايد به قيمت سال جارى پرداخت شود .\r\nسؤال 1321 - در مواردى نظير قتل خطاى محض ، كه بنا بر قول مشهور ديه ظرف سه سال و هر سال ثلث آن بايد پرداخت شود ، با عنايت به اين كه بر اساس فتواى برخى از فقها ملاك قيمت يوم الأداء مىباشد ، بفرماييد در محاسبهء ثلث در صورت تعذّر اعيان شش‌گانه ، چگونه بايد عمل كرد ؟ آيا از ابتدا قيمت كلّ ديه بر اساس نرخ روز محاسبه مىشود ، و جانى در هر سال ملزم به پرداخت ثلث همان قيمت است ، يا اين كه در پرداخت هر ثلث ، قيمت يوم الأداى همان ثلث ملاك است ، يعنى در هر سال بايد با توجّه به قيمت سوقيّهء همان سال ، ثلث ديه را محاسبه و پرداخت نمايد ؟\r\nجواب : در هر سال بايد ثلث ديه را به قيمت روز محاسبه و ادا كند ، مگر اين كه در ابتدا مصالحه‌اى روى قيمت صورت گرفته باشد .\r\nسؤال 1322 - شخصى در حادثهء تصادف رانندگى مرتكب قتل غير عمد شده ، و فوراً خود را به نيروى انتظامى معرّفى نموده است . قاضى مربوطه ، بعد از طىّ مراحل قانونى و با تعيين مقدار ديه ، حكم آن را صادر كرده ، ولى مسئولين اجراى احكام ابلاغ پرداخت آن را به مسئولين بيمه تأخير انداخته‌اند ؛ بدين علّت سال بعد مقدار ديه افزايش يافته است . آيا متّهم مديون همان مقدار ديه‌اى است كه قاضى آن را معيّن نموده ، و حكمش را صادر كرده ، يا اضافهء سال بعد را هم بايد بپردازد ؟\r\nجواب : هرگاه مسئول اجراى احكام در ابلاغ حكم كوتاهى كرده ، ضامن مبلغ مازاد ديه مىباشد .\r\nسؤال 1323 - اگر فرد مزبور بعد از وقوع حادثه فرار كند ، و پس از چندين سال\r\n\r\n","description":"","footnote":"","page_name":" 492 ","page_number":492},
  {"content":"\r\n\r\nنيروى انتظامى او را دستگير و به دادگاه تحويل دهد . به طورى كه حكم دادگاه در سالِ افزايشِ مقدارِ ديه صادر شود . آيا جانى بايد ديهء سال وقوع حادثه را بپردازد ، يا ديهء سال صدور حكم را ؟\r\nجواب : بايد ديه را به قيمت روز بپردازد .\r\n\r\nسؤالات ديگر ديات\r\nسؤال 1324 - يكى از مسائل مورد ابتلا در محاكم دادگسترى خسارات ناشى از صدمات بدنى وارد شده به افراد است . آيا صدمات بدنى ، فقط شامل صدمات فيزيكى است ، يا شامل صدمات روحى و روانى نيز مىشود ؟ با توجّه به اين كه صدمات روحى و روانى به مراتب اثراتى بدتر از صدمات فيزيكى به دنبال دارد ، و چه بسا ممكن است فردى به خاطر چنين اثرات روحى و روانى ، تا آخر عمر رنج بكشد ، و همچنين ممكن است فرد در مدّتى كه صدمه وارد شده ، از كار و فعاليّت ( خصوصاً كارهاى علمى ) بازايستد ، و به هدفى كه مدّ نظر داشته نائل نشود ، و مسير ديگرى را اجباراً در پيش گيرد . آيا چنين خساراتى شرعاً قابل جبران هست ؟\r\nجواب : با توجّه به اين كه صدمات روانى قابل اندازه‌گيرى نيست ، و نمىتوان حدّ و حدود آن را معيّن كرد ، بنابراين تعيين خسارت براى آن مشكل است ، و غالباً سبب دعوى مىشود . همان چيزى كه اسلام از آن به شدّت پرهيز دارد ؛ البتّه در بعضى از موارد ، مانند از دست دادن هوشيارى كامل ( جنون ) ، يا به مقدار كمتر كه قابل اندازه‌گيرى باشد ، جبران خسارت آن در فقه اسلامى پيش‌بينى شده است .\r\nسؤال 1325 - در بين برخى از عشاير عرب رسم است كه ديهء مقتول را ، اگر چه صغير در بين ورثه باشد ، بين تمام طائفه تقسيم مىكنند . اين تقسيم چه حكمى داد ؟\r\nجواب : ديهء مقتول مانند ساير اموال اوست ، و بايد سهم صغير را نزد قيّم امين بسپارند تا براى او نگهدارى كند ، و بقيّه طبق قانون ارث تقسيم مىشود .\r\nسؤال 1326 - بيمهء وسايل نقليّه در كشور ، به منظور هدر نرفتن خون مقتولين و مجروحين تصادفات است . لكن بيمه براى پرداخت خسارت مصدومين ، موازين و\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nمقرّراتى دارد ؛ مثلًا اگر ماشين رانندهء مقصّر بيمه شده باشد ، ادارهء بيمه خسارت مقتولين و مجروحين را از حساب بيمهء آن ماشين پرداخت مىكند ، و اگر ماشين رانندهء مقصّر بيمه نشده باشد ، ولى ماشين راننده‌اى كه مقصّر نيست ، بيمه باشد ، ادارهء بيمه خسارت مقتولين و مجروحين را از حساب بيمهء آن ماشين پرداخت مىنمايد . در هر دو صورت ، پرداخت كنندهء ديه ، ادارهء بيمه است . حال اگر ماشين رانندهء مقصّر بيمه نباشد ، و ماشين رانندهء بىتقصير بيمه باشد ، و ادارهء بيمه ديهء مقتولين و مجروحين را از بابت بيمهء ماشين رانندهء بىتقصير بپردازد ، آيا ورثهء مقتولين و مجروحين حقّ مطالبهء چيز ديگرى از رانندهء مقصّر دارند ؟\r\nجواب : در فرض سؤال ، هنگامى كه ديه از طرف بيمه پرداخته شود ، ذمّهء رانندهء مقصّر پاك مىشود .\r\nسؤال 1327 - اگر در قتل شبه عمد يا خطاى محض هويّت اولياى دم مشخّص نباشد ، يا دسترسى به آنان ميسّر نگردد ، آيا مىتوان قاتل را ملزم به پرداخت ديه كرد و در صورت عدم پرداخت ديه ، وى را حبس نمود ؟\r\nجواب : آرى او ملزم به پرداخت ديه است . و چنانچه ولىّ دم نداشته باشد ، ديهء او به امام مىرسد ، و اگر دارد و دسترسى به او نيست ، براى او نگه مىدارند ، و در صورت يأس ، از طرف او به فقرا مىدهند .\r\nسؤال 1328 - منظور از مصالحه در جملهء « همسر از حقّ قصاص برخوردار نمىشود ؛ مگر قصاص به ديه مصالحه شود . » چيست ؟\r\nجواب : منظور آن است كه اولياى دم با قاتل توافق كنند كه به جاى قصاص ديه بگيرند ؛ در اين صورت همسر هم سهيم مىشود .\r\nسؤال 1329 - برخى از اولياى ميّت صغير و برخى كبيرند . ورثهء كبير خواهان قصاص قاتل هستند ، كه در اين صورت بايد سهم صغار را از ديه بپردازند . آيا ورثهء كبير مىتوانند نوع ديه را از نظر جنس و قيمت تعيين نمايند ؟ يا براى رعايت غبطهء صغار ، قيّم آنها ، يا دادگاه ، بايد سهم الدّيهء صغار را از جنس گرانتر ( مانند گاو و گوسفند ) تعيين كند ؟\r\n\r\n","description":"","footnote":"","page_name":" 494 ","page_number":494},
  {"content":"\r\n\r\nجواب : تعيين نوع ديه به اختيار كسانى است كه مىخواهند ديه را به صغير بپردازند .\r\nسؤال 1330 - آيا اولياى دم مىتوانند خرج كفن و دفن ، يا هزينه‌هاى ديگرى كه در خصوص مقتول انجام داده‌اند را از متّهم دريافت كنند ؟\r\nجواب : غير از ديه چيزى نمىتوانند بگيرند .\r\nسؤال 1331 - از آنجا كه مقتول داراى زن و فرزند مىباشد ، و آنها را از ماشينى كه در تصادف از بين رفته تأمين مىكرده ، آيا اولياى دم مىتوانند خسارت كاركرد ماشين را كه در اين مدّت خراب بوده ، و كار نمىكرده ، از متّهم دريافت كنند ؟\r\nجواب : آنها مىتوانند خسارت ماشين ، به اضافهء خسارت كاركرد ايّام لازم براى تعمير را بگيرند .\r\n\r\n","description":"","footnote":"","page_name":" 495 ","page_number":495},
  {"content":"\r\n . \r\n","description":"","footnote":"","page_name":" 496 ","page_number":496},
  {"content":"\r\n\r\n\r\nفصل چهل و هشتم : احكام بانكها و صندوقهاى قرض الحسنه\r\n\r\nاستخدام در بانكها\r\nسؤال 1332 - اين جانب مقلّد حضرتعالى بوده و در يكى از بانكها مشغول به كار هستم . متأسّفانه از سال 1373 به اين طرف ، ايجاد سياست سودآورى بانك ، و پرداخت تسهيلات به روش مانده ، باعث گرديد كه چندان نظارتى بر عقود اسلامى انجام نگيرد . لذا برخى از عقدها ، عمداً يا سهواً ، با اطّلاع يا بدون اطّلاع ، به صورت صورى انجام مىگيرد ، و اثر وضعى اين جريان در زندگى ما به وضوح آشكار گرديده است . امروز كه حقير براى جنابعالى نامه مىنويسم يقين دارم كه درآمد بانك مخلوطى از حرام و مباح است ، و حقوق ما نيز مستقيماً از درآمد همين تسهيلات پرداخت مىشود . با توجّه به اين كه براى اين جانب هيچ چيز جز رضاى پروردگار مهمّ نيست ، و حتّى در صورتى كه گرفتن اين حقوق كراهت داشته باشد ، حاضر به ادامهء كار نيستم ، لطفاً به دو سؤال زير پاسخ دهيد :\r\nاوّلًا : آيا صحيح است كه با اين وضعيّت به كار در بانك ادامه دهم ؟\r\nثانياً : كار در مؤسّسات وابسته به بانك ، كه درآمد و هزينهء آن از محلّ ديگرى تأمين مىشود ، چه حكمى دارد ؟\r\nجواب : كار كردن در بخشى كه سود را با عقود صورى مىگيرند ، جايز نيست ؛ ولى در بخشهاى ديگر اشكالى ندارد . و حقوقى كه به شما مىدهند ، اگر در مقابل كار حلال باشد و يقين به حرام بودن عين آن حقوق نداشته باشيد ، اشكالى ندارد .\r\nسؤال 1333 - در مورد حرام يا حلال بودن حقوق كارمندان بانك از حضرتعالى سؤالى پرسيده بودم ، كه در پاسخ مرقوم فرموديد : « بانك درآمدهاى مختلفى دارد ،\r\n\r\n","description":"","footnote":"","page_name":" 497 ","page_number":497},
  {"content":"\r\n\r\nاگر در قسمت درآمدهاى مشروع آن كار كنيد اشكالى ندارد . » حال سؤال اين است كه :\r\nاوّلًا : آيا بانك‌هاى دولتى هم درآمد نامشروع دارند ؟\r\nثانياً : شخصى كه در قسمت دريافت و پرداخت پول به مردم مشغول به كار است ، آيا دستمزدى كه مىگيرد حلال است ؟ ( قابل توجّه اين كه تمام درآمدهاى بانك ، چه مشروع و چه نامشروع ، از طريق تحويل داران وارد بانك مىشود . )\r\nجواب : همانطور كه سابقاً هم اشاره كرديم در همهء بانكها معمولًا درآمدهاى مختلفى وجود دارد . اگر كار شما در آنجا كار حلالى باشد حقوقى كه مىگيريد اشكالى ندارد ، هر چند نمىدانيد اين حقوق از حلال است يا از حرام ؛ به خاطر اين كه پولها را با هم مخلوط كرده‌اند . و در صورتى كه واقعاً ندانيد بانك درآمد حرامى دارد ، همه را حمل بر صحّت كنيد .\r\nسؤال 1334 - در پاسخ به سؤال اين جانب در مورد استخدام در بانك فرموده‌ايد : « كار در بخشهاى حلال آن جايز است . » از جواب حضرتعالى چنين برمىآيد كه ممكن است بخشى وجود داشته باشد كه كار كردن در آن جايز نباشد . حال سؤال اين است :\r\nبا توجّه به اين كه در بانكهاى ايران سعى بر اين شده كه سيستم قديمى ( ربوى ) حذف شود ، و به جاى آن عقود اسلامى مثل مضاربه و شركت و غيره به اجرا درآيد .\r\nبا اين حال ، آيا باز جاى شبهه‌اى باقى مىماند ؟ منظور اين است كه آيا بازهم ممكن است بخشى وجود داشته باشد كه استخدام در آن مستلزم حرام باشد ؟\r\nجواب : در صورتى كه به عقود اسلامى كاملًا عمل شود مشكلى نيست ؛ ولى بعضى معتقدند در برخى از موارد طبق عقود اسلامى عمل نمىشود ، و فقط قراردادهاى صورى است .\r\n\r\nسپرده‌ها\r\nسؤال 1335 - شخصى علم و اطّلاع دارد كه بانك به سپرده‌ها مبلغى بهره مىدهد ، به اين منظور پولى به بانك مىسپارد ، ولى هيچ گونه قرارداد لفظى يا كتبى نمىبندد .\r\nآيا بهرهء مذكور حرام است ؟\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nجواب : با توجّه به اين كه سپرده‌ها به عنوان مضاربه گذارده مىشود ، سود مضاربه اشكالى ندارد .\r\nسؤال 1336 - افرادى به اميد دريافت وام سپرده‌گذارى مىكنند ، و براى آنان فرقى ندارد كه از پولشان در چه راهى استفاده شود ، آيا مىتوان از اين گونه وجوه ، جهت برخى معاملات شرعى ، يا پرداخت وام در قالب عقود اسلامى استفاده نمود ؟\r\nجواب : بايد از صاحبان وجوه به صورت خاصّ يا عمومى ، جهت اين گونه تصرّفات اجازه بگيريد .\r\nسؤال 1337 - آيا مىتوان از عموم اعضاى صندوق قرض الحسنه دعوت كرد ، تا مبلغى را به عنوان سپرده‌گذارى كوتاه مدّت يا بلند مدّت به صندوق بسپارند ، كه با آن پول معاملات شرعى انجام داده ، و هر ماهه مبلغى - به صورت على الحساب - به آنان پرداخت نمود ، تا در پايان سال محاسبات لازم انجام ، و سود قطعى آنان پرداخت شود ؟\r\nجواب : مانعى ندارد .\r\n\r\nاحكام وامها\r\nسؤال 1338 - با توجّه به ايرادات وارده در بحث خريد دين ، و تقاضاهاى متعدّد در خصوص پرداخت وام ، آيا محاسبهء سود در قالب عقود اسلامى ، و پرداخت آن به عنوان هديه توسّط درخواست‌كننده ، خالى از اشكال است ؟\r\nجواب : در صورتى كه قرار دادى در بين نباشد ، و وام‌گيرنده به ميل و رضاى خود چيزى بپردازد ، اشكالى ندارد .\r\nسؤال 1339 - آيا شرط زير جايز است : « به شما وام پرداخت مىكنم ، مشروط بر اين كه مبلغى به فلان مؤسّسه خيريّه يا كميتهء امداد كمك كنيد . » ؟\r\nجواب : با توجّه به اين كه اين وام سودى براى وام‌دهنده مطالبه نمىكند ، بلكه منفعتى را براى مؤسّسهء خيريّه يا مانند آن مىطلبد ، اشكالى ندارد .\r\nسؤال 1340 - اين صندوق در جهت افزايش و تنوّع ارائهء خدمات خود در قالب\r\n\r\n","description":"","footnote":"","page_name":" 499 ","page_number":499},
  {"content":"\r\n\r\nفروش اقساطى ، اقدام به پرداخت وام جهت خريد جهيزيّه مىنمايد . آيا هنگام عقد قرارداد و پرداخت وام بايد نوع كالا و مبلغ آن دقيقاً مشخّص و محرز گردد ، يا صرف بيان خريد جهيزيّه بدون ذكر نام كالا كافى است ؟\r\nجواب : تعيين نوع كالا لازم نيست .\r\nسؤال 1341 - برخى از بانكها وام مسكن مىدهند ولى با توجّه به اين كه وام اعطايى غالباً براى خريد خانه كفايت نمىكند ، بين مردم مرسوم شده كه در معامله‌اى صورى با دوستان و خويشان ، مسكن آنها را مىخرند و وام مورد نظر را مىگيرند . آيا اين كار جايز است ؟\r\nجواب : با توجّه به اين كه اين كار بر خلاف مقرّرات بانك مىباشد ، جايز نيست .\r\nسؤال 1342 - شخصى به ديگرى وام مىدهد ، و هيچ گونه شرطى در رابطهء با سود مطرح نمىكند . امّا بعد از اين كه پولش را پس مىگيرد ، به شكل واضح يا تلويحاً اشاره مىكند ، كه خوب بود سودى پرداخت مىشد ، آيا در اين صورت و بدون اين كه وام‌دهنده عددى را معيّن نمايد ، و فقط به خاطر اين كه گله و ناراحتى خود را ابراز كرده ، وام‌گيرنده مجاز است مبلغى به او بدهد ؟ آيا اين پول در حكم ربا نيست ؟\r\nجواب : با توجّه به اين كه شرطى نكرده‌اند ، و مطلب تنها به صورت گله مطرح شده ، و الزامى در كار نبوده ، اشكالى ندارد .\r\nسؤال 1343 - عدّه‌اى از مؤمنين ( مثلًا 20 نفر ) توافق مىكنند كه در راستاى مساعدت به همديگر ، و حلّ مشكلات مالى ، به صورت سرانه هر ماه مبلغ مشخّصى را يك جا جمع‌آورى نموده ، و آن را به قيد قرعه در اختيار يكى از اعضا به صورت وام قرض الحسنه بگذارند ، و براى اين كه كلّيّهء اعضاء بتوانند از امتياز اخذ وام بهره‌مند گردند ، مىبايست 20 ماه متوالى مبلغ مقرّر توافقى را بپردازند . در نتيجه افرادى كه موفّق به اخذ وام مىگردند مبلغ مقرّر شده را در هر ماه تحت عنوان قسط وام ، و ديگر افراد مبلغ مذكور را برابر توافق قبلى جهت جمع‌آورى و ارائهء وام به هر كسى كه قرعه به نام وى اصابت نمايد ، پرداخت مىكنند . در نتيجه يك نفر در\r\n\r\n","description":"","footnote":"","page_name":" 500 ","page_number":500},
  {"content":"\r\n\r\nاوّلين ماه موفّق به اخذ وام مىشود ، ولى آخرين فرد در واقع پس‌انداز خود را دريافت مىنمايد . آيا پرداخت وام به شكل فوق مشكل ربا ندارد ؟\r\nجواب : اشكالى ندارد .\r\nسؤال 1344 - اين تعاونى در راستاى اهداف خود ، كه كمك به اقشار آسيبب‌پذير و شركت در كارهاى عمرانى و اقتصادى است ، اقدام به پرداخت وام جعاله جهت تعمير يا خريد خانه ، و وام فروش اقساطى جهت معاملات مىنمايد . در صورت آگاهى از تغيير مورد مصرف وام ( به هر علّتى ، ) وظيفهء اين تعاونى چيست ؟ آيا بايد قرارداد قبلى فسخ و بر اساس موضوع جديد قرارداد منعقد شود ، يا به دليل گذشت زمان مسئوليّتى متوجّه اين تعاونى نبوده ، و سود دريافتى از محلّ عقد قرارداد اوّليّه بلا اشكال است ؟\r\nجواب : بايد قرارداد را فسخ كنيد ، و قرارداد جديدى منعقد سازيد . و گرنه ، سودى كه مىگيريد ربا است .\r\nسؤال 1345 - مركز پشتيبانى شمال شرق ، اقدام به تأسيس تعدادى شركت‌هاى اقتصادى نموده ، كه عمدتاً سهامدار آنها پرسنل آن مركز مىباشند . از آنجا كه در پرداخت وام توسّط اين تعاونى به شركتهاى مذكور موضوع سود شرعى مدّ نظر است ، آيا گرفتن سود بايد دقيقاً در قالب معاملات و عقود اسلامى باشد ، يا مشمول حكم رباى پدر و فرزند مىباشد كه بدون اشكال است ؟\r\nجواب : حكم رباى پدر و فرزند در اينجا جارى نيست ، و بايد تحت يكى از عقود شرعيّه باشد .\r\nسؤال 1346 - كيفيّت و شرايط يكى از وامهاى رايج در بعضى از صندوقهاى قرض الحسنه به شرح زير است . لطفاً حكم شرعى آن را بيان فرماييد :\r\n« افراد با هر مبلغى كه مايل باشند ، با هر مدّت زمان ، به صورت حساب پس‌انداز بدون سود ، حسابى افتتاح مىنمايند . در پايان مدّت ، پس از استرداد مبلغ پس‌انداز ، ( و گاه با حبس مبلغ مذكور تا پايان اقساط ، ) همان ميزان وام ، با همان مدّت زمان ، با كارمزد معمولى به آنان تعلّق مىگيرد . »\r\n\r\n","description":"","footnote":"","page_name":" 501 ","page_number":501},
  {"content":"\r\n\r\nجواب : در صورتى كه اين سپرده‌ها براى اعطاى تسهيلات بيشتر به ساير متقاضيان باشد اشكالى ندارد .\r\nسؤال 1347 - آيا قرض گرفتن از بخش‌هاى خصوصى ، يا دولتى كه ربا مىگيرند ، به اين ترتيب كه بدون قبول سود فقط قرض را قبول كند ، جايز است ؛ هر چند سود را به زور از او مىگيرند ؟ همچنين در معاملات نسيه - فروش اقساطى - كه در صورت تأخير در تأديهء اقساط شرط سود دير كرد مىشود ، آيا جايز است شرط دير كرد را در نيّت قبول نكرد ، و اصل معامله را انجام داد ؟\r\nجواب : در صورتى كه وامِ مشروط به سود بگيرد جايز نيست ؛ هر چند قصد پرداخت سود را جز به اجبار نداشته باشد .\r\nسؤال 1348 - پرداخت وام‌هاى قرض الحسنه ، با دريافت اقساط وامهاى پرداختى ارتباط مستقيم دارد . و هر نوع ركود در دريافت اقساط وام ، باعث مشكلاتى در پرداخت وام‌هاى آتى مىگردد . لطفاً در اين مورد به دو سؤال زير پاسخ فرماييد :\r\nالف ) آيا اخذ چنين وامهايى براى آنان جايز است ؟\r\nب ) آيا مىتوان ، مانند بانكهاى دولتى ، در برابر هر روز تأخير در پرداخت قسط وام ، جريمه‌اى با همان فرمول منظور نمود ؟\r\nجواب : تأخير در پرداخت وام از سوى قرض‌گيرندگان جايز نيست ؛ همان گونه كه اخذ جريمه ديركرد نيز مشروعيّت ندارد .\r\nسؤال 1349 - در پرداخت وام به صورت عقود اسلامى ( به غير از قرض الحسنه ) قرارداد كتبى منعقد مىشود . اگر قرارداد كتبى منعقد نشود ، و به قرارداد لفظى قناعت شود ، كافى است ؟\r\nجواب : اشكالى ندارد .\r\nسؤال 1350 - با متقاضيان وام شرط مىشود كه براى دريافت وام حتماً حساب پس‌انداز باز كنند ، و حد اقل مبلغى كه براى افتتاح حساب پس‌انداز لازم است را براى چند ماه در پس‌انداز خود داشته باشند . آيا چنين شرطهايى براى پرداخت وام اشكال ندارد ؟\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nجواب : در صورتى كه اين شرط به نفع ساير وام‌گيرندگان باشد ، اشكالى ندارد ؛ ولى اگر براى استفادهء وام‌دهندگان باشد ، جايز نيست .\r\nسؤال 1351 - افرادى از بانكهاى جمهورى اسلامى وام دريافت كرده ، و به علّت ناآگاهى از حكم شرعى ، آن را در غير مورد قرارداد مصرف نموده‌اند . مثلًا وام كشاورزى دريافت كرده ، ولى صرف خريد ماشين سوارى نموده‌اند . لطفاً حكم شرعى آن را بيان فرماييد .\r\nجواب : چنين وامهايى باطل است . بايد آن را منطبق با عقود شرعيّهء ديگرى كنند ، تا مشكل ربا پيش نيايد .\r\n\r\nكارمزد\r\nسؤال 1352 - با توجّه به برآورد هزينه‌هاى اين صندوق ، اعمّ از دستمزد پرسنل ، چاپ اوراق ، اجارهء مكان ، و مانند آن ، مبلغى به عنوان كارمزد به شرح ذيل از متقاضيان وام دريافت مىشود :\r\n1 - وام قرض الحسنه به مدّت يك ماه 1 % مبلغ وام .\r\n2 - تا دو ماه 2 % مبلغ وام .\r\n3 - بيش از دو ماه هر سال 3 % مبلغ وام .\r\nلازم به ذكر است كه اگر پرداخت وامها كم باشد ، اين مبالغ هزينه‌ها را پوشش نمىدهد ؛ ولى اگر پرداخت زياد باشد ، ممكن است مبالغى هم اضافه بيايد . لطفاً بفرماييد :\r\n1 - آيا دريافت كارمزد به اين شكل جايز است ؟\r\n2 - هرگاه پس از كسر هزينه‌ها ، مقدارى از كارمزدها اضافه بماند ، با توجّه به اين كه مجدّداً به پرداخت وام ، يا پوشش هزينه‌ها در آينده اقدام مىشود ، چه حكمى دارد ؟\r\nجواب : منظور از كارمزد ، حق الزّحمه‌اى است كه به كارمندان بانك ، يا صندوق قرض الحسنه ، و مانند آن به عنوان حقوق در مقابل زحماتى كه جهت\r\n\r\n","description":"","footnote":"","page_name":" 503 ","page_number":503},
  {"content":"\r\n\r\nحفظ حسابها و ساير خدمات انجام مىدهند ، داده مىشود ، و چنانچه مبلغ اضافى به همين نيّت گرفته شود و به عنوان حقوق صرف كارمندان و هزينه‌هاى ديگر شود ، مانعى ندارد ، و بقيّه نيز صرف كارمندان و هزينه‌هاى جارى مىشود .\r\nسؤال 1353 - صندوقهاى قرض الحسنه‌اى كه يك درصد كارمزد مىگيرند ، كفاف هزينه‌هاى كارمندانشان را نمىدهد . آيا مىتوان درصد كارمزد را بالا برد ؟\r\nجواب : در صورتى كه كارمزد قبلى كاركنان را اداره نمىكند ، مىتوانند به مقدار لازم بر آن بيفزايند .\r\nسؤال 1354 - گاه وام‌گيرنده نمىتواند در موعد مقرّر تمام اقساط را پرداخت نمايد ، بدين جهت تقاضاى تمديد مدّت سر رسيد را دارد . با عنايت به اين كه پرداخت به موقع اقساط توسّط وام‌گيرندگان موجب مىشود ، تا ضمن پرداخت وام به افراد ديگر ، كارمزد ديگرى نيز جهت پوشش هزينه‌ها اخذ گردد ، آيا مىتوان به خاطر تمديد مدّت وام ، كارمزد مجدّدى دريافت نمود ؟\r\nجواب : در صورتى كه مبلغ دريافتى صرف مصارف كارمزد شود ، مانعى ندارد .\r\nسؤال 1355 - آيا كارمزد وام را مىتوان از اصل وام قرض الحسنه كسر كرد ، و ما بقى را پرداخت نمود ؟\r\nجواب : اشكالى ندارد ؛ مشروط بر اين كه بيش از هزينه‌هاى صندوق نباشد .\r\nسؤال 1356 - اگر صندوق قرض الحسنه‌اى منحل گردد ، آيا اموال و سرمايهء آن ، كه از محلّ كارمزد يا سودهاى معاملات اسلامى است ، را بايد فروخت و بين اعضا تقسيم كرد ؟ آيا اين تقسيم براى آنان ايجاد مالكيّت خواهد نمود ؟\r\nجواب : نسبت به سودها و كارمزدها از پاسخ سؤالات قبل روشن شد ، و نسبت به بقيّهء اموال طبق اساسنامه عمل كنيد .\r\n\r\nديگر احكام بانكها\r\nسؤال 1357 - در بانكهاى پاكستان اوراق مخصوصى به نام « باند » فروخته مىشود .\r\nاين اوراق حكم چك را داشته ، و داراى قيمت ثابتى است . احياناً طبق حسابى كه\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nدارند ، دولت مبلغى به نام انعام يا عنوان ديگرى به صاحبان آن مىپردازد . خريدن اين اوراق ، و قبول كردن انعام آن چه صورت دارد ؟\r\nجواب : با توجّه به اين كه اين اوراق مطابق پولى كه پرداخته‌اند در هر حال ارزش دارد ، و جوائز طبق قراردادى انجام نمىگيرد ، بلكه دولت از ناحيهء خود مىپردازد ، بنابراين خريد آن اوراق و دريافت جوايز مانعى ندارد .\r\nسؤال 1358 - آيا بانكها مىتوانند به نمايندگى از شركتها ، سهام آنها را بفروشند و در قبال آن وجهى دريافت كنند ؟\r\nجواب : اشكالى ندارد .\r\nسؤال 1359 - خريدوفروش اوراق قرضه چه حكمى دارد ؟ ( اوراق قرضه اوراقى است كه توسّط مراجع قانونى به قيمت رسمى معيّن و مدّت‌دار صادر ، و به قيمت كمتر از قيمت رسمى فروخته مىشود ، مشروط بر اين كه آن را سال بعد به همان قيمت رسمى بخرند . ) آيا بانك مىتواند براى اين كار كارمزد بگيرد ؟\r\nجواب : اوراق قرضه به صورتى كه نوشته‌ايد ، اشكال دارد .\r\nسؤال 1360 - نظر حضرتعالى در مورد نحوهء محاسبهء تورّم در بدهىهاى درازمدت چيست ؟\r\nجواب : براى محاسبهء تورّم بايد نرخ متوسّط اجناس مختلف را در نظر گرفت .\r\nو شايد مراكزى مانند بانك مركزى چنين محاسبه‌اى را در دست داشته باشد . در غير اين صورت ، خودتان بايد اجناس مختلف را محاسبه كنيد ، و حدّ وسط را بگيريد .\r\nسؤال 1361 - نظر به اين كه شاغلين صندوق و ارباب رجوع آن ، از مراجع مختلفى تقليد مىكنند ، و فتاواى آيات عظام در خصوص سيستم بانكدارى مختلف است ، تكليف ما نسبت به مسائل شرعى و نظرات متنوّع مطرح شده چيست ؟\r\nجواب : گردانندگان صندوق موظّف هستند طبق فتاواى مرجع خود عمل كنند ، و فحص و جستجو دربارهء اين كه ارباب رجوع از چه كسى تقليد مىكنند ، بر آنها لازم نيست .\r\n\r\n","description":"","footnote":"","page_name":" 505 ","page_number":505},
  {"content":"\r\n . \r\n","description":"","footnote":"","page_name":" 506 ","page_number":506},
  {"content":"\r\n\r\n\r\nفصل چهل و نهم : احكام پزشكى\r\n\r\nتحصيل در رشتهء پزشكى\r\nسؤال 1362 - اكثر پزشكان مجارى ادرار و كليه ، مرد هستند ؛ آيا گرفتن اين تخصّص جهت كم كردن ارتباطات غير هم جنس ، براى خانمها واجب است ؟\r\nجواب : با توجّه به اين كه نگاه همجنس به غير همجنس ، در مورد عورت گناه سنگين ترى دارد ، لازم است به عنوان واجب كفايى گروهى از همجنس‌ها اين دوره را بگذرانند .\r\nسؤال 1363 - غالب پزشكان قلب را آقايان تشكيل مىدهند ، آيا به منظور كاهش ارتباطات با جنس مخالف اخذ مدرك تخصّصى قلب براى خانمها واجب كفايى است ؟\r\nجواب : آرى واجب كفايى است .\r\nسؤال 1364 - آيا تحصيل و تدريس رشتهء مامايى و مسائل مربوط به زنان ( با توجّه به اين كه معمولًا همراه با نظر و لمس موضع مخصوص مىباشد ، ) براى مردان جايز است ؟\r\nجواب : در صورتى كه دانشجوى دختر به اندازهء كافى در اين رشته وجود نداشته باشد ، يا احتمال قابل ملاحظه‌اى داده شود كه در آينده براى حفظ جان زنان مسلمان مورد نياز آنها باشد ، جايز است .\r\nسؤال 1365 - جهت تشخيص بيماريهاى زنان بيشتر از سونوگرافى استفاده مىشود ، و متخصّص زن در آن كم است ، آيا بر دانشجويان دختر واجب است كه در اين رشته تحصيل كنند ؟\r\nجواب : لازم است به عنوان واجب كفايى عدّه‌اى در اين رشته تحصيل كنند .\r\n\r\n","description":"","footnote":"","page_name":" 507 ","page_number":507},
  {"content":"\r\n\r\n\r\nضمان طبيب\r\nسؤال 1366 - لطفاً به دو سؤال زير پاسخ دهيد :\r\n1 - پزشكى به علّت فقر مالى مريض ، كه قادر بر پرداخت هزينهء عمل جرّاحى نيست ، از معالجه و جرّاحى بيمار اورژانسى اجتناب نموده ، و در نتيجه يا بيمار فوت مىكند ، يا عمل جرّاحى در روزهاى ديگر به اندازهء آن روز نمىتواند مفيد باشد ، آيا پزشك ضامن است ؟\r\n2 - اغلب بيمارستانها اوّل پول دريافت مىكنند ، سپس مريض را به پزشك ارجاع مىدهند . در صورتى كه تأخير در اين امر منجر به مرگ يا عوارض ديگر شود ، آيا اين كار غير شرعى نيست ؟\r\nجواب : در فرض سؤال پزشك ضامن خون نيست ؛ ولى گناه بزرگى مرتكب شده و قابل تعقيب است .\r\nسؤال 1367 - بعضى جرّاحان در حين عمل دچار اشتباهاتى مىشوند ، كه موجب فوت يا نقص عضو مىگردد . آيا ديه‌اى بر آنها واجب مىشود ؟ در صورتى كه دكتر تضمين نكرده باشد ، و احتمال فوت يا نقص عضو بدهد ، چه حكمى دارد ؟\r\nجواب : موارد خطاى دكترها ديه دارد . بهترين راه آن است كه در اين گونه موارد قبلًا از بيمار يا اولياى او ( در صورتى كه حال بيمار مساعد نباشد ، ) برائت و رضايت بگيرند ، يا اين كه اطبّا يا بيماران در برابر اين گونه مسائل بيمه شوند .\r\nسؤال 1368 - ضمان نقص عضو ، يا فوت بيمار به دليل نبود وسائل ، يا نبود خون در بيمارستان بر عهدهء كيست ؟\r\nجواب : چنانچه امكان تهيّه وجود داشته و اقدام نكرده‌اند ، مسئولين آن بخش و مسئولين بيمارستان در برابر اين حوادث مسئول خواهند بود .\r\nسؤال 1369 - گاه غرور پزشك ، يا اطمينان وى به موفقيّت در كارش ، باعث فراهم نكردن وسائل و شرايط كافى براى انجام عمل جرّاحى است . اگر اين موضوع به مرگ يا ضرر و زيان بيمار منجر شود ، آيا پزشك ضامن است ؟\r\nجواب : در صورتى كه پزشك سهل انگارى نكرده باشد ، و برائت از بيمار يا\r\n\r\n","description":"","footnote":"","page_name":" 508 ","page_number":508},
  {"content":"\r\n\r\nاولياى او بگيرد مسئول نيست .\r\nسؤال 1370 - كمى بىدقّتى در اتاق عمل از طرف كاركنان ، يا پزشكان ، باعث خفگى بيمار ، كم شدن شديد خون ، پايين افتادن فشار خون ، و احتمالًا مرگ بيمار مىشود .\r\nآيا « دقّت كردن » در اين امور براى چنين افرادى واجب است ؟\r\nجواب : سهل انگارى در اين امور مسئوليّت شديد دارد .\r\nسؤال 1371 - عدم استريل وسايل آندوسكوپى باعث انتقال بيمارى به ديگر بيماران مىشود . اگر چنين اتّفاقى بيفتد چه كسى ضامن است ؟\r\nجواب : كسى كه مباشر اين كار بوده ضامن است .\r\nسؤال 1372 - ممكن است بيمار قلبى به هنگام تست ورزش دچار ايست قلبى منجر به فوت شود . در اين حالت چه كسى ضامن است ؟\r\nجواب : در صورتى كه اين مسأله به مريض تفهيم شود كه چنين خطرى ممكن است در پيش باشد ، و مريض راضى شود ، يا وقوع چنين مطلبى بسيار نادر باشد ، طبيب ضامن نيست .\r\nسؤال 1373 - برخى از ابزار دندان پزشكى بدون استريل يا ضدّ عفونى ، به صورت مشترك براى بيماران متعدّد مورد استفاده قرار مىگيرد ، و ممكن است بيماريها از اين طريق منتقل گردد . آيا چنين كارى جايز ، و در صورت انتقال بيمارى پزشك گنهكار و ضامن است ؟\r\nجواب : در صورتى كه احتمال انتقال ، احتمال قابل ملاحظه‌اى باشد ، اين كار جايز نيست . و ضامن بودن پزشك بعيد به نظر نمىرسد .\r\nسؤال 1374 - عدم رعايت بهداشت توسّط پزشك يا پرستار در هر بخش ، ممكن است موجب ضرر و زيان به بيمار شود . آيا چنين كارى ضمان‌آور است ؟\r\nجواب : در صورتى كه از حدّ معمول و متعارف پزشكى كمتر رعايت كنند ، و بيم انتقال بيمارى برود ، موجب ضمان است .\r\nسؤال 1375 - اگر پزشك يا معاون پزشك ، هنگام معالجهء بيمار ، لطمه يا ضربه‌اى بر عضو ديگر او وارد كند . از باب مثال ، جهت احياى قلب ، دنده‌هاى بيمار در حال\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nماساژ بشكند . يا جهت تحريك به عكس العمل ، سيلى به صورت او بزند ، و پردهء گوشش پاره شود . آيا پزشك ضامن است ؟\r\nجواب : در صورتى كه اين كار براى معالجه اجتناب‌ناپذير باشد ، و از مريض يا اولياى او اجازه گرفته باشد ، ضامن نيست . در غير اين صورت ضامن است .\r\n\r\nويزيت\r\nسؤال 1376 - آيا به دليل رفاقت و آشنايى ، يا موقعيّت اجتماعى ، ملاقات پزشك خارج از نوبت و بدون در نظر گرفتن حقّ ديگران جايز است ؟\r\nجواب : بايد در غير موارد ضرورت از اين كار پرهيز شود .\r\nسؤال 1377 - چنانچه ملاقات پزشك خارج از نوبت اشكال شرعى داشته باشد ، مسئوليّت آن متوجّه كيست ؟ پزشك ، منشى ، يا همهء كسانى كه در ناديده گرفتن حقّ ديگران نقش داشته‌اند ؟\r\nجواب : تمام كسانى كه به اين كار كمك كنند مسئوليّت دارند .\r\nسؤال 1378 - در صورتى كه پزشكان بتوانند با برنامه‌ريزى و نوبت قبلى جلو تلف شدن وقت مردم را در مراجعات به مطب بگيرند ، آيا اتلاف وقت مردم جايز است ؟\r\nجواب : بهتر آن است برنامه‌ريزى كنند كه وقت مردم تلف نشود .\r\nسؤال 1379 - برخى از پزشكان ادّعا مىكنند در صورت برنامه‌ريزى براى جلوگيرى از اتلاف وقت مردم ، ممكن است در مقاطعى پزشك بدون بيمار بماند . در تعارض بين هدر رفتن وقت مردم ، و معطّل شدن احتمالى پزشك ، كدام ترجيح دارد ؟\r\nجواب : موارد مختلف است ؛ گاه مشكل طبيب مهم‌تر است ، و گاه مشكل بيمار .\r\n\r\nمعاينه\r\nسؤال 1380 - پزشكان زن براى معالجهء خانمهاى بيمار به عورت آنها نگاه مىكنند ، اين عمل چه حكمى دارد ؟\r\nجواب : اين كار تنها در صورت ضرورت ، و به مقدار ضرورت ، جايز است .\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nسؤال 1381 - لمس و نگاه بدن زن يا مرد كافر براى تشريح ، توسّط دانشجويان پزشكى چه حكمى دارد ؟\r\nجواب : تنها به مقدار ضرورت جايز است .\r\nسؤال 1382 - در صورتى كه عمل جرّاحى ، يا پانسمان ، منوط به نظر يا لمس عورت باشد ، آيا اولويّت با هم جنس است ؟\r\nجواب : همجنس اولويّت دارد .\r\nسؤال 1383 - بعضى از خانمها براى معالجه به دكتر مرد مراجعه مىكنند . آيا دكتر با علم به اين كه اين خانم قادر است به دكتر زن مراجعه كند ، مىتواند او را معالجه نمايد ؟\r\nجواب : در فرض سؤال دكتر بايد او را به طبيب زن راهنمايى كند ؛ مگر اين كه آن زن واقعاً اعتقادى به طبيب زن نداشته باشد ، و خود را ناچار بداند .\r\nسؤال 1384 - آيا پرستاران در صورت عدم ضرورت ، مىتوانند پانسمان بيمارهاى غير همجنس را بررسى و تعويض نمايند ؟\r\nجواب : جايز نيست .\r\nسؤال 1385 - در مراكز بيمارستانى ، يا مطب ، يا راديولوژى ، يا سونوگرافى ، كه بعضاً بيمار بايد بخشى يا همهء بدن خود را عريان نمايد ، رفت و آمد پرسنل امرى عادّى است ، و معمولًا چشمشان به بدن نامحرم مىافتد . آيا اين رفت و آمدها ، كه گاه ضرورى و گاه ربطى به بيمار ندارد ، جايز است ؟\r\nجواب : جز در موارد ضرورت جايز نيست .\r\nسؤال 1386 - سونوگرافى نسوج نرم ، مثل بيضه‌ها ، پستان ، عروق دست و پا ، نيازمند عريان شدن موضع است ، و اين مواضع در معرض ديد متخصّص سونوگرافى قرار مىگيرد . با توجّه به اين كه متخصّص سونوگراف زن ، بسيار كم ، و در برخى از شهرها وجود ندارد ، رجوع به مردان چه حكمى دارد ؟\r\nجواب : تنها در صورت ضرورت براى درمان جايز است .\r\nسؤال 1387 - در موارد فوق معمولًا غير از محلّ مورد معاينه ، اطراف آن نيز عريان\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nمىشود . عريان كردن اطراف ، كه در معرض ديد قرار مىگيرد ، چه حكمى دارد ؟\r\nجواب : به مقدارى كه لازم است بايد عريان شود .\r\nسؤال 1388 - آيا در سونوگرافى از شكم يا پستان خانمها ، از نظر حرمت نگاه پزشك غير هم جنس ، تفاوتى وجود دارد ؟\r\nجواب : تفاوتى ميان اين دو نيست .\r\nسؤال 1389 - بيمار در مواردى ، براى راديولوژى ، بايد عريان شود . اين كار ، گاه در مقابل غير هم جنس اتّفاق مىافتد ، مثل موارد اورژانسى كه هم جنس حضور ندارد ، در اين شرايط نگاه به بدن نامحرم چگونه است ؟\r\nجواب : تا ضرورت قطعى نباشد نگاه كردن جايز نيست .\r\nسؤال 1390 - در مواردى كه راديولوژى يا سونوگرافى شلوغ است ، اگر متصدّيان براى انجام خدمات منتظر پوشيدن لباس نفر قبلى باشند متضرّر مىشوند ، لذا قبل از اين كه فردى كاملًا لباس بپوشد ، نفر بعد بايد آماده شود . در اين مواقع مشتريان چشمشان به بدن يا موى نامحرم مىافتد ؛ چنين وضعيّتى از نظر شرعى چه حكمى دارد ؟ آيا متصدّيان بايد ضرر را متقبّل شوند ، تا گناه براى ديگران اتّفاق نيافتد ؟\r\nجواب : براى حفظ ارزشهاى اسلامى گاه بايد ضررهايى را متحمّل شد .\r\nسؤال 1391 - براى تشخيص زمان زايمان ، ماما بايد دست را داخل رحم زن حامله كند ، آيا اين كار جايز است ؟\r\nجواب : در صورت ضرورت جايز است .\r\nسؤال 1392 - آيا پزشك مرد متخصّص زنان ، مجاز به انجام آنچه در سؤال قبل آمد مىباشد ؟\r\nجواب : در صورت دسترسى به پزشك زن ، اين كار براى پزشك مرد جايز نيست . و در صورت عدم دسترسى ، تنها به هنگام ضرورت جايز است .\r\nسؤال 1393 - آيا عدم منع آن در طول تاريخ توسّط اقوام و ملل مختلف دليل مجاز بودن چنين كارى نمىشود ؟\r\nجواب : در طول تاريخ نيز هميشه در موارد ضرورت اين كار انجام شده است .\r\n\r\n","description":"","footnote":"","page_name":" 512 ","page_number":512},
  {"content":"\r\n\r\nسؤال 1394 - فلسفهء حرمت نگاه به عورت ، جلوگيرى از مفاسد اجتماعى عنوان شده است . آيا جنبهء غير اخلاقى اين كار ، و عدم ورود به حريم خصوصى افراد ، نيز نقشى در اين تحريم دارد ؟\r\nجواب : آرى اين جنبه نيز مؤثّر است .\r\nسؤال 1395 - آيا مشاهدهء چگونگى زايمان جهت آموزش پزشكان مجاز است ؟ با توجّه به اين كه ممكن است با آموزش زايمان در آينده انسان يا انسانهايى از مرگ حتمى نجات يابند ، اين امر براى مردان چه حكمى دارد ؟\r\nجواب : در فرض مسأله به عنوان ضرورت مانعى ندارد .\r\nسؤال 1396 - آيا مشاهدهء چگونگى زايمان جهت آموزش از طريق فيلم ويديويى يا سىدى كامپيوترى جايز است ؟\r\nجواب : با شرايطى كه در بالا گفته شد جايز ، و اين مقدّم بر مشاهدهء مستقيم است .\r\nسؤال 1397 - آيا لمس و نگاه مولاژ ( مجسّمه‌هاى آموزشى كه از جنس پلاستيك و شبيه اعضاء بدن انسان ساخته شده ) براى دانشجويان يا اساتيد غير هم جنس ، بدون قصد لذّت جايز است ؟\r\nجواب : براى آموزش‌هاى لازم مانعى ندارد .\r\nسؤال 1398 - در معاينات مربوط به مثانه ، بايد آلت تناسلى شستشو و ضد عفونى شود . و با وارد ساختن دستگاهى در آن وضع مثانه مشاهده گردد . آيا اين كار توسّط پرسنل اتاق عمل ( هم جنس ، يا غير هم جنس ) جايز است ؟\r\nجواب : تنها در صورت ضرورت جايز است .\r\nسؤال 1399 - نگاه و لمس در اتاق عمل به ندرت شهوانى ، بلكه امرى كاملًا عادى است . آيا عادى شدن ، حكم شرعى را تغيير مىدهد ؟\r\nجواب : عادى شدن حكم شرع را تغيير نمىدهد ؛ ولى اين كار به مقدار ضرورت جايز است .\r\nسؤال 1400 - گاه براى انجام عمل جرّاحى يك اكيپ ده نفره لازم است ، كه همگى\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nدر همهء مراحل آماده‌سازى بيمار ، از تعويض لباس تا انجام امور ديگر حاضرند ، و هم زمان هركس كار مربوط به خود را انجام مىدهد . آيا تعويض لباس در مقابل ديدگان گروه جايز است ؟\r\nجواب : تنها در مورد ضرورت جايز است .\r\nسؤال 1401 - آيا لمس و نظر باطن بدن نامحرم ، اعم از ريه‌ها ، ناى ، مرى ، قلب ، معده ، روده ، مثانه و رحم ، حكم ظاهر را دارد ؟\r\nجواب : لمس و نظر به باطن حكم ظاهر را ندارد ؛ ولى بهتر آن است تنها به موارد ضرورت قناعت شود .\r\nسؤال 1402 - بيهوش ساختن بيمار و كنترل علايم حياتى وى در اتاق عمل ، معمولًا توسّط پرسنل مرد انجام مىگيرد ، و تا آخر عمل جرّاحى آنچه در معرض ديد پزشك جرّاح است ، معمولًا در معرض ديد پرسنل اتاق عمل و گروه بيهوشى نيز هست . آيا مشاهدهء بدن بيمار غير هم جنس توسّط اين افراد جايز است ؟\r\nجواب : در صورت ضرورت اشكال ندارد .\r\nسؤال 1403 - آيا حكم لمس و مشاهدهء فرد بيهوش و باهوش ، زنده و مرده ، مسلمان و كافر متفاوت است ؟\r\nجواب : همهء اينها در حال ضرورت جايز است .\r\nسؤال 1404 - با توجّه به اين كه براى بيمار بيهوش امكان پوشانيدن بدن وجود ندارد ، آيا افراد ديگر ، اعمّ از پزشك ، پرسنل بيهوشى ، جرّاح ، تكنسين‌هاى اتاق عمل ، كارمندان عادّى بيمارستان ، مكلّف به پوشانيدن بدن او از نامحرم هستند ؟\r\nجواب : تا آنجا كه مىتوانند و امكان دارد بايد بدن او را بپوشانند .\r\nسؤال 1405 - لمس بدن بيمار با دستكش پلاستيكى چه حكمى دارد ؟\r\nجواب : اگر مفاسدى بر آن مترتّب نشود اشكالى ندارد .\r\nسؤال 1406 - براى معاينه كليه‌ها لمس مستقيم ضرورى است ، ولى از روى لباس نازك و بدون نگاه هم بيمارى قابل تشخيص است . آيا در اين صورت لمس و نگاه بدون پوشش ، يا با پوشش جايز است ؟\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nجواب : با پوشش مانعى ندارد .\r\nسؤال 1407 - ختنه كردن افراد بالغ چه حكمى دارد ؟ با توجّه به اين كه اين كار بدون مشاهده و لمس امكان ندارد .\r\nجواب : از بابت ضرورت جايز است .\r\nسؤال 1408 - در بسيارى از موارد در اتاق عمل ، يا غير اتاق عمل ، نياز به وصل سوند است ، و اين كار بدون نگاه و لمس آلت تناسلى امكان‌پذير نيست . آيا نگاه و لمس براى اين كار جايز است ؟\r\nجواب : آرى در موارد ضرورت جايز است .\r\nسؤال 1409 - مراجعهء زنان نامحرم به دندان پزشكانى كه با دستكش پلاستيكى كار مىكنند ، و تماس دست آنان با صورت به وسيلهء دستكش است ، چه حكمى دارد ؟\r\nجواب : در صورتى كه همجنس يافت نشود ، جايز است .\r\n\r\nاحكام مختلف معالجه و درمان\r\nسؤال 1410 - برخى از بيماران عاقل و بالغ ، كه نيازمند عمل جرّاحى هستند ، به علّت ترس يا هر دليل ديگرى حاضرند درد و رنج را تحمّل نموده ، ولى تن به عمل نمىدهند ؛ همراهان بيمار نيز حاضر به اين كار نيستند . اين در حالى است كه پزشك مىداند در صورتى كه عمل انجام نشود بيمار به زودى خواهد مُرد ، يا دچار عوارضى خواهد شد كه تا پايان عمر زمين‌گير مىشود . با اين فرض ، آيا پزشك مىتواند دست به عمل جرّاحى بزند ؟ اگر علىرغم مخالفت بيمار ، كسان وى چنين اجازه‌اى دهند ، تكليف طبيب چيست ؟\r\nجواب : در صورتى كه جرّاحى سبب طول عمر شود ، مريض مىتواند به خاطر عوارض ناخوشايند جرّاحى ، از آن صرف نظر كند ؛ ولى اگر بدون جرّاحى در معرض مرگ باشد ، طبيب يا كسان مريض مجازند اقدام به جرّاحى كنند ، هر چند بيمار راضى نباشد .\r\nسؤال 1411 - آيا پزشك معالج موظّف است عوارض يا ضايعات احتمالى ناشى از عمل جرّاحى را براى بيمار تشريح كند ؟\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nجواب : در صورتى كه عوارض مهمّى باشد ، بايد به بيمار بگويد . در غير اين صورت ، لازم نيست .\r\nسؤال 1412 - استفاده از هيپنوتيزم در معالجهء برخى بيماريهاى روانى و جسمانى ، نظير آسم ، چاقى مفرط ، بيماريهاى زنان ، و مانند آن ، توسّط يك پزشك ( غير روانپزشك ) چه حكمى دارد ؟\r\nجواب : در صورتى كه تجربه و آگاهى كافى داشته باشد ، و آثار منفى يا خلاف شرعى بر آن مترتّب نگردد ، اشكالى ندارد .\r\nسؤال 1413 - بعضى از زنان با مراجعهء به پزشك در خواست دوختن يا ايجاد پردهء بكارت به صورت جرّاحى ترميمى دارند . اين عمل از ديدگاه پزشكى يك اقدام طبّى همانند ساير موارد ، نظير اصلاح عيوب ظاهرى بينى ، صورت ، شكم ، و اندامها است ، و از ديدگاه بيماران همانند كسانى كه داراى يك اشكال در صورت ، دست و ساير قسمتهاى بدن مىباشند ، و از معالجهء آن منتفع مىگردند ، مىتواند براى فرد متقاضى منافع اجتماعى داشته باشد . با توجّه به موارد مذكور ، اشتغال به عمل فوق توسّط پزشك ، از نظر شرع مقدّس چگونه است ؟\r\nجواب : در صورتى كه اشخاص مزبور واقعاً ضرورتى براى اين كار احساس كنند ، و قصد تدليس نداشته باشند ، جرّاحى فوق شرعاً اشكالى ندارد .\r\nسؤال 1414 - گاه به هنگام ختنه كردن در اتاق عمل ، دست و پاى بيمار را مىبندند ، يا در مواجهه با فرياد شديد بچّه او را مىزنند ، يا دهانش را مىگيرند . در حالى كه با عمل بيهوشى به راحتى مىتوان آنها را ختنه نمود . در اين موارد چه بايد كرد ؟\r\nجواب : بايد از طريقى كه مشكلات آن كمتر است استفاده كرد ، و اين منوط به تشخيص اهل خبره است .\r\nسؤال 1415 - جداسازى اتاق عمل در بيمارستانها به طور كامل ، مستلزم هزينهء زيادى براى دولت است . آيا اجراى احكام شرع با هر هزينه‌اى واجب است ؟\r\nجواب : در صورتى كه براى دولت موجب عُسر و حرج نشود ، اين كار لازم است .\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nسؤال 1416 - آيا پزشكان مىتوانند براى تقويت اسپرم ، خوردن اشياى نجس يا حرام ( مثل دنبلان ) را تجويز كنند ؟\r\nجواب : در صورتى كه داروى منحصر به فرد باشد ، و جايگزينى نداشته باشد ، اشكالى ندارد .\r\nسؤال 1417 - آيا درآمدزا بودن سزارين ، مجوّز توصيهء پزشك به بيماران جهت زايمان غير طبيعى هست ؟\r\nجواب : جايز نيست .\r\nسؤال 1418 - در صورت عدم جواز آنچه در مسألهء بالا آمد ، آيا پزشك ضامن ضرر جانى يا مالى بيمار خواهد بود ؟\r\nجواب : آرى ضامن است ؛ مگر اين كه بيمار را از اين امر با خبر كرده ، و اجازه گرفته باشد .\r\nسؤال 1419 - حضور شوهر بر بالين همسر به هنگام زايمان ، نقش زيادى در آرامش وى دارد . آيا چنين كارى شرعاً نيز توصيه مىشود ؟\r\nجواب : اگر واقعاً چنين اثرى داشته باشد مانعى ندارد ؛ ولى ظاهراً اين اثر قابل ترديد است .\r\nسؤال 1420 - در صورتى كه پزشك بيمارى را تشخيص ندهد ، آيا با احتمال ضعيف مىتواند دارو تجويز كند ؟ در حالى كه با ارجاع به پزشك حاذق‌تر احتمال درمان بيشتر است ، و از هدر رفتن پول بيمار نيز جلوگيرى مىگردد ؟\r\nجواب : در صورت عدم تشخيص ، لازم است او را به ديگرى ارجاع دهد .\r\nسؤال 1421 - آيا بيمار حق دارد از درمان سر پيچى كند ، حتّى اگر وضعيّت او بدتر شود ، يا بميرد ؟\r\nجواب : در صورت خطر مرگ ، بيمار نمىتواند درمان را قطع كند . همچنين جايى كه ضرر مهمّى به او مىرسد ، و درمان آزار مهمّى به او نمىرساند .\r\nسؤال 1422 - آيا بيمارى كه مىداند بيماريش درمان‌ناپذير است ، حق دارد مرگ را انتخاب كند ؟\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nجواب : جايز نيست .\r\nسؤال 1423 - آيا بيمار مىتواند در خواست كند كه كلّيهء برنامه‌هاى درمانى او محرمانه انجام شود ؟\r\nجواب : در صورتى كه افشا شدن آن لطمه‌اى به او بزند ، حقّ دارد چنين درخواستى كند .\r\n\r\nروان درمانى\r\nسؤال 1424 - آيا بسترى كردن بيمار روانى ، با توجّه به اين كه هنوز امكان روان درمانى مناسب وجود ندارد ، و بخش روانى گاه همچون يك زندان جهت تجويز داروهاى خواب‌آور و خواب بيشتر بيماران مورد استفاده قرار مىگيرد ، جايز است ؟\r\nجواب : در صورتى كه راه درمان ، يا راه پيشگيرى از مزاحمت‌ها ، منحصر به آن باشد مانعى ندارد .\r\nسؤال 1425 - تعدادى از مبتلايان به بيماريهاى روانى به علّت انجام كارهاى خلاف اخلاق اجتماعى ، يا منافى عفّت ، به آن گرفتار شده‌اند . روان پزشك بايد جهت درمان ، يا دادن مشاوره ، از آنها اطّلاعاتى كسب كند . آيا تجسّس در چنين مواردى براى پزشكان جايز است ؟ گاه بخشى از تجسّس به دليل حسّ كنجكاوى خود پزشك است ، و نقش آن جهت درمان ضعيف مىباشد ، اين نوع تجسّس چه حكمى دارد ؟\r\nجواب : تجسّس‌هاى روان درمانى ، كه براى درمان ضرورى به نظر برسد ، جايز است .\r\nسؤال 1426 - افشاى برخى از اسرار بيماران روانى ممكن است باعث جلوگيرى از جرمهاى قانونى شود . آيا انتقال چنين اطّلاعاتى به نيروهاى امنيّتى جايز ، يا واجب است ؟ با توجّه به اين كه در صورت افشا ، اعتماد مردم از آنها سلب مىشود .\r\nجواب : در صورتى كه بتوانند به عنوان نهى از منكر اطّلاعات كلّى را برسانند ، بى آن كه نام اشخاصى فاش شود مانعى ندارد ، بلكه گاهى واجب است .\r\nسؤال 1427 - افشاى بسيارى از اسرار بيماران ، ممكن است موجب كاهش فساد يا\r\n\r\n","description":"","footnote":"","page_name":" 518 ","page_number":518},
  {"content":"\r\n\r\nفحشا گردد . آيا روان پزشك مجاز به افشا و دادن اطّلاعات به نيروهاى انتظامى مىباشد ؟\r\nجواب : مانند جواب سابق است .\r\n\r\nپيوند اعضا\r\nسؤال 1428 - در صورتى كه حيات رزمندهء مسلمانى متوقّف بر پيوند اعضا باشد ، لطفاً بفرماييد :\r\nالف ) آيا مىتوان اعضاى ميّت غير مسلمان را قطع ، و براى پيوند استفاده نمود ؟\r\nب ) بر فرض جواز ، آيا ديه لازم است ؟ بر عهدهء بيمار است ، يا قطع‌كننده ؟\r\nج ) آيا عضو پيوند شده براى نماز اشكالى ايجاد نمىكند ؟\r\nجواب : پيوند در چنين فرضى جايز ، بلكه واجب است . و بعد از اين كه جزء بدن شد ، براى نماز اشكالى ندارد . و در فرض مسأله ديه‌اى ندارد .\r\nسؤال 1429 - قطع عضو ميّت مسلمان ، و پيوند آن ، در صورتى كه حفظ جان يا عضو مسلمانى متوقّف بر آن باشد ، چه حكمى دارد ؟ آيا اجازهء قبل از فوت تأثيرى در حكم دارد ؟ اگر اجازهء شخص موضوعيّت دارد ، آيا فرد مىتواند در زمان حيات خود ، عضوى از بدنش را براى استفاده پس از مرگ بفروشد ؟\r\nجواب : در صورتى كه حفظ جان مسلمان يا حفظ عضو مهمّى از آن منوط به پيوند باشد ، جايز است . و در اين صورت اجازهء شخص متوفّى ، و اولياى دم او لازم نيست ؛ هر چند گرفتن اجازه بهتر است . و احتياط آن است كه ديه را بپردازد .\r\nسؤال 1430 - آيا خريدوفروش و پيوند مو جايز است ؟\r\nجواب : جايز است .\r\nسؤال 1431 - آيا جدا كردن عضو از بدن شخص زنده جهت پيوند جايز است ؟ در صورت جواز ، آيا تفاوتى ميان اعضاى رئيسى ( مانند قلب ) و غير آن هست ؟\r\nجواب : تنها اعضايى را مىتوان با رضايت صاحب آن جدا كرد كه فقدان آن ( مانند كليه ) جان صاحبش را به خطر نيندازد ، و براى نجات جان ديگرى مورد استفاده قرار بگيرد .\r\n\r\n","description":"","footnote":"","page_name":" 519 ","page_number":519},
  {"content":"\r\n\r\nسؤال 1432 - اگر پيوند اعضا بر بدن زنده جايز باشد ، حكم طهارت و نجاست آن چگونه است ؟\r\nجواب : هنگامى كه پيوند گرفت جزء بدن زنده مىشود و پاك است .\r\nسؤال 1433 - پيوند اعضاى حيوانات به انسان چه حكمى دارد ؟\r\nجواب : در موارد ضرورت اشكالى ندارد .\r\n\r\nتغيير جنسيّت\r\nسؤال 1434 - مسأله‌اى در موردِ جِنسيّتِ يكى از دوستان داشتم :\r\n« پس از ازدواج تا دو سال مشخّص نشد كه زن است ؛ ولى اين مطلب بعداً باعث طلاق شد . در اين روستاى كوچك همه با هم خويشاوند هستند ، و ايشان با همهء مردها روابط حسنه و دوستانه‌اى دارد . اكنون كه با اين مشكل مواجه شده ، نمىتواند در روستا زندگى كند . » با اين مشكل چه كند ؟ نماز و روزهء اين شخص چگونه است ؟ كدام حالت را رعايت كند ؟ مرد باشد همان گونه كه در اين مدّت بوده ، يا زن شود ؟\r\nجواب : چنانچه واقعاً جنسيّت او زن است ، و مرد بودن اشتباه بوده ، بايد فعلًا به وظايف زن عمل كند ، و نسبت به گذشته كه اطّلاعى نداشته ، گناهى مرتكب نشده است . البتّه ماندن او در آن محيط كوچك با اين حال مشكل است ، و مصلحت اين است كه از آنجا مهاجرت كند . شكّى نيست كه او گرفتار وضع دشوارى است ، امّا به لطف خدا مشكل او حلّ مىشود .\r\nسؤال 1435 - دو جنسىهاى كاذب از لحاظ پزشكى بر دو دسته‌اند : دستهء اوّل دو جنسىهاىِ كاذبِ مؤنّث‌اند ، كه از لحاظ كروموزمى مؤنّث ، ولى ظاهرى كاملًا مردانه دارند . دستهء دوّم دو جنسىهاىِ كاذبِ مذكّر هستند ، كه وضعيّت كروموزمى آنان مذكّر ، ولى داراى ظاهرى كاملًا زنانه هستند . ضمناً دو جنسىهاى حقيقى ( كه در فقه به آن‌ها خنثاى مشكل مىگويند ) داراى دو گناد ( بيضه و تخمدان ) هستند ، و ممكن است هر دو فعّال باشد . ( ممكن است تخمدان در يك طرف و بيضه‌ها در\r\n\r\n","description":"","footnote":"","page_name":" 520 ","page_number":520},
  {"content":"\r\n\r\nطرف ديگر باشد ، يا مخلوطى از بافت بيضه و تخمدان در يك طرف ، يا در هر دو طرف باشد . خلاصه داراى اندام تناسلى ، به اشكال گوناگون هستند . ) با توجّه به مطالب بالا بفرماييد :\r\n1 - آيا پزشك در دو جنسىهاى كاذب مؤنّث ، مجاز است ، در صورت تمايل فرد و علىرغم ماهيّت زنانه ، اقدامى كند كه ظاهر مردانهء وى حفظ شود ؟\r\nجواب : جايز نيست .\r\n2 - اگر دو جنسى كاذب مؤنّث - كه ماهيّتش زنانه است - با زن سالم ازدواج كرده باشد ، تكليف شرعى پزشك در اقدام به عمل جرّاحى براى حفظ ظاهر مردانهء وى چيست ؟\r\nجواب : بايد سفارش كند آنها از هم جدا شوند ، زيرا ازدواج آنها باطل است .\r\n3 - اگر دو جنسى كاذب مؤنّث هنوز ازدواج نكرده باشد ، با توجّه به اين كه اگر ازدواج كند - هر چند ظاهرش بر اثر عمل جرّاحى باقى مىماند - دو زن با هم ازدواج كرده‌اند ، تكليف پزشك در انجام عمل جرّاحى براى ظاهر مردانه چيست ؟\r\nجواب : جايز نيست .\r\n4 - در مواردى كه دو جنسى كاذب مؤنّث با زن ازدواج كرده باشد ، و پزشك متوجّه دو جنسى بودن وى شود ، وظيفه‌اش در كتمان يا افشاى اسرار چيست ؟ ( كتمان سرّ ، موجب ازدواج يا ادامهء ازدواج دو زن مىشود ، و افشاى سرّ نيز كار ناشايستى است چون صاحب آن راضى به افشا نيست . )\r\nجواب : سزاوار است خود آنها را از نامشروع بودن اين كار با خبر سازد .\r\n5 - آيا پزشك مجاز است در مورد دو جنسىهاى كاذب مذكّر ، كه على رغم ظاهر زنانه از لحاظ ماهيّت مرد هستند ، براى حفظ ظاهر زنانهء آنها ، عمل جرّاحى انجام دهد ؟\r\nجواب : جايز نيست .\r\n\r\nتلقيح مصنوعى\r\nسؤال 1436 - برخى از مراجع عظام تلقيح را در صورتى تجويز فرموده‌اند كه :\r\n\r\n","description":"","footnote":"","page_name":" 521 ","page_number":521},
  {"content":"\r\n\r\n« نطفهء شوهر بدون ايجاد مقدّمات حرام ، توسّط خود شوهر در رحم زن تزريق گردد . » حال اگر به علّت نداشتن تخصّص و آشنايى ، اين كار باعث عفونت ثانويّه و احياناً مرگ همسرش گردد ، آيا شوهر ضامن است ، يا ضمان متوجّه افراد متخصّص بوده كه بدون دادن آگاهيهاى لازم او را ترغيب به اين عمل كرده‌اند ؟\r\nجواب : در صورتى كه ضرورتى براى اين كار احساس شود مىتوان از افراد متخصّص استفاده كرد ، تا خطرى پيش نيايد .\r\nسؤال 1437 - در جايى كه عمل تلقيح به طور شبهه صورت گرفته ( مثل جايى كه زن گمان مىكرده نطفه از شوهرش بوده ، و مرد نيز گمان مىكرده زنى كه نطفه وارد رحم او شده ، همسر واقعى او مىباشد ، در حالى كه اين‌طور نبوده است . ) آيا احكام اولاد بر فرزندى كه به دنيا خواهد آمد ، جارى مىشود ؟\r\nجواب : نسبت به صاحب آن نطفه و آن زن ولد شبهه است . و به شوهر آن زن نيز محرم است .\r\nسؤال 1438 - اگر علم در آينده آن قدر پيشرفت كند كه اسپرم مرد را بدون تركيب با نطفهء زن در رحم مصنوعى پرورش دهند ، حكم آن چه خواهد بود ؟\r\nجواب : آن مولود فقط منسوب به صاحب اسپرم است ؛ ولى فرزند شرعى او محسوب نمىشود .\r\nسؤال 1439 - اگر علم تا آنجا پيشرفت كند كه اسپرم و نطفه را از دانه‌ها و محصولات نباتى و مانند آن بگيرند و به زن تلقيح كنند ، و نوزاد مصنوعى به عمل آورند ، در اين صورت كودك متعلّق به چه كسى است ؟\r\nجواب : اين كودك فقط با آن زن محرم است ، ولى ارث بردن او از آن زن ثابت نيست .\r\nسؤال 1440 - اگر نطفه و اسپرم را از فرآورده‌هاى نباتى تهيّه ، و آن را در رحم مصنوعى پرورش دهند ، و از آن كودكى به عمل آورند . نوزاد به چه كسى ملحق مىشود ؟\r\nجواب : اين نوازد متعلّق به كسى نيست ؛ يعنى نه پدر دارد و نه مادر .\r\n\r\n","description":"","footnote":"","page_name":" 522 ","page_number":522},
  {"content":"\r\n\r\nسؤال 1441 - روشهاى بارورى آزمايشگاهى (  TVF  ) شكلهاى مختلفى دارد . لطفاً حكم هر يك را بيان فرماييد :\r\n1 - جدا كردن اسپرمهاى فعّال ( سلولهاى جنسى نر ) از منى مرد در آزمايشگاه ، و تزريق آن به رحم همسرش .\r\nجواب : اين كار ذاتاً اشكالى ندارد ؛ ولى اگر مستلزم نظر و لمس نامشروع باشد ، تنها در صورت ضرورت جايز است .\r\n2 - مخلوط كردن منى شوهر با منى مرد اجنبىّ ، و انتقال آن به رحم همسر مردِ اوّل .\r\nجواب : اگر انعقاد نطفه به وسيلهء منى شوهر باشد ، اشكالى ندارد ؛ هر چند منى شخص ديگر آن را تقويت كرده باشد . ولى اگر انعقاد نطفه با اسپرم مرد بيگانه باشد ، حرام است .\r\nسؤال 1442 - خانمى بر اثر تزريق آمپول ، از مرد بيگانه‌اى حامله شده ، ( و به اصطلاح رحم خود را اجاره داده ، ) و پس از وضع حمل ، فرزند را به صاحب نطفه مىدهد . حكم اين مسأله چيست ؟ و فرزند ملحق به كيست ؟ و از نظر ارث ، چگونه است ؟\r\nجواب : تزريق نطفهء مرد اجنبى به زن اجنبى حرام است . و بچّه‌اى كه از تركيب اين دو نطفه متولّد مىشود ، حكم فرزند نامشروع دارد . ولى اگر نطفهء مردى را با نطفهء همسر شرعىاش در خارج رحم تركيب كنند ، و در رحم زن ديگرى پرورش يابد ، فرزند مشروع و متعلّق به صاحبان نطفه است . ولى اين كار جز در موارد ضرورت ، اشكال دارد .\r\nسؤال 1443 - لطفاً در مورد انتقال جنينِ تكوين يافته از اسپرم و تخمك زوج قانونى در خارج از رحم ، به رحم زن اجنبى ( مادر جانشين ) به سؤالات زير پاسخ دهيد :\r\n1 - اين كار از لحاظ تكليفى چه حكمى دارد ؟\r\nجواب : اين امر ذاتاً جايز است ؛ ولى چون غالباً مستلزم نگاه و لمس حرام\r\n\r\n","description":"","footnote":"","page_name":" 523 ","page_number":523},
  {"content":"\r\n\r\nاست ، جز در موارد ضرورت جايز نيست .\r\n2 - مادر طفل تولّد يافته كدام زن است ؟ آيا مىتوان مادر جانشين را در حكم مادر رضاعى دانست ؟\r\nجواب : صاحبان اسپرم ، پدر و مادر حقيقى فرزند متولّد شده هستند . و مادر جانشين در حكم مادر رضاعى است .\r\n3 - آيا مجرّد يا متأهّل بودن زن اجنبى ( مادر جانشين ) ، علم و جهل مادر جانشين ، مجّانى يا غير مجّانى بودن رحم ، تأثيرى در احكام مربوطه مىگذارد ؟\r\nجواب : هيچ كدام تفاوتى ندارد ، ولى اگر مادر جانشين شوهر دارد ، بايد با اجازهء شوهرش باشد .\r\nسؤال 1444 - آيا مىتوان اسپرم مرد و زن اجنبى را در لولهء آزمايش قرار داد ؟ اگر فرزندى متولّد شود متعلّق به كيست ؟ آيا حكم ولد الزنا را دارد ؟\r\nجواب : اين كار جايز نيست ، و اگر فرزندى متولّد شود در بسيارى از احكام تابع صاحبان نطفه است ؛ ولى از آنها ارث نمىبرد .\r\nسؤال 1445 - زنى 26 ساله هستم . قبل از ازدواج دردهاى شديد ماهيانه داشتم .\r\nدكترها گفتند : مشكلات با ازدواج و زايمان حل مىشود . بدين جهت 6 سال پيش ازدواج كردم ، و چون درد زيادى متحمّل مىشدم ، تصميم گرفتم كه زود بچّه‌دار شوم ، ولى متأسّفانه 9 ماه پس از ازدواج متوجّه شدم شوهرم به طور كامل عقيم است ، و اصلًا بچّه‌دار نمىشوم . من كه اين مسأله برايم خيلى مهم بود ، بيش از پيش روحيهء خود را از دست دادم . اكنون پزشكان مىگويند تنها راه اين است كه : « اسپرم مرد بيگانه‌اى با سرنگ به شما تزريق شود . » من اوّل به اين كار راضى نبودم ، چون مقلّد شما هستم ، و طبق فتواى شما اين كار حرام است . ولى اكنون جانم به لب رسيده است . لطفاً بفرماييد : چه كنم كه هم بچّه‌دار شوم ، و هم مرتكب گناهى نگردم ؟\r\nجواب : تنها راه مشروع آن است كه شما از شوهرتان ( هر چند به صورت مخفيانه و بدون اطّلاع اطرافيان ) طلاق بگيريد ، و پس از گذشتن عدّه به عقد\r\n\r\n","description":"","footnote":"","page_name":" 524 ","page_number":524},
  {"content":"\r\n\r\nموقّت صاحب نطفه درآييد ( هر چند همديگر را هرگز نبينيد ، ) سپس نطفه به شما تزريق شود ، و پس از پايان عقد موقّت و زايمان دوباره مىتوانيد به عقد شوهر اوّل درآييد . در اين صورت شما مادر آن بچّه ، و صاحب نطفه پدرش محسوب مىشود . و به شوهر شما هم محرم است . ولى به اقوام شوهرتان محرم نيست . امّا به اقوام شما محرم است . « 1 »\r\n\r\nجلوگيرى\r\nسؤال 1446 - بچّه‌دار شدن براى مبتلايان به بيمارى ايدز مضرّ است ، آيا در اين حالت شوهر مىتواند لوله‌هاى خود را ببندد ؟\r\nجواب : اگر زيان مهمّى داشته باشد ، مانعى ندارد .\r\nسؤال 1447 - بستن لولهء زن و مرد جهت جلوگيرى از بيمارى چه حكمى دارد ؟\r\nتشخيص ضرورت بر عهدهء كيست ؟\r\nجواب : هرگاه طبق گفتهء اطبّاى مورد وثوق ، خوف خطر وجود داشته باشد ، اين كار جايز است .\r\nسؤال 1448 - اگر حمل زن ، موجب ناقص الخلقه شدن كودك گردد ، آيا بستن لوله واجب نمىشود ؟\r\nجواب : هرگاه خوف ضرر و خطر قابل ملاحظه‌اى ، هر چند نسبت به بچّه وجود داشته باشد ، جايز است .\r\nسؤال 1449 - برخى از روشهاى جلوگيرى باعث عقيم شدن مىگردد . چرا در جامعهء ما اين كار به طور مكرّر و به صورت عادى انجام مىشود ؟\r\nجواب : انجامِ كارِ حرام دليل بر مشروعيّت آن نيست .\r\nسؤال 1450 - پس از آزمايش معلوم شد فرزندان آيندهء زن و شوهرى از نظر ژنتيكى تالاسمى مينور خواهند داشت . امّا به خاطر محبّت زياد با هم ازدواج نموده ، مادام\r\n\r\n\r\n","description":"","footnote":"\r\n( 1 ) شرح بيشتر را در كتاب « حيله‌هاى شرعى و چاره‌جويىهاى صحيح » مطالعه فرماييد .\r\n","page_name":" 525 ","page_number":525},
  {"content":"\r\n\r\nالعمر جلوگيرى مىكنند . آيا اين كار جايز است ؟\r\nجواب : در صورتى كه واقعاً احساس خطرى براى فرزند كنند ، جلوگيرى مادام العمر مانعى ندارد .\r\nسؤال 1451 - شخصى از نظر مرجع تقليدش اطّلاع نداشته ، و اقدام به بستن لوله‌هاى خود نموده است . آيا پس از اطّلاع از حرمت ، بايد جبران كند ؟\r\nجواب : لازم نيست .\r\n\r\nسقط جنين\r\nسؤال 1452 - آيا در موارد زير مىتوان سقط جنين كرد ؟\r\nالف ) مادر بيمار باشد ، و ادامهء حاملگى ( با تشخيص پزشك ، و وضعيّتى كه مادر دارد ، و خودش نيز تشخيص داده ، ) باعث تشديد بيمارى و وخامت حال مادر گردد .\r\nب ) بيمارى فوق به درجه‌اى برسد كه حيات مادر متوقّف بر سقط جنين باشد .\r\nج ) مادر در كمال صحّت و سلامتى است ، و هيچ گونه خطرى او را تهديد نمىكند ، و جنين نيز سالم است ، ولى دو سر دارد . يا سر جنين به شكل انسان نيست ، و اگر با چنين حالتى متولّد شود ، طبق تشخيص پزشك ، ممكن است چند روز پس از تولّد از دنيا برود . يا ادامهء حيات چنان فرزندى براى خود او ، و والدين و جامعه مشكلاتى خواهد داشت .\r\nد ) در فروض فوق ، حكم مسأله را قبل و بعد از ولوج روح بيان فرماييد .\r\nه ) در هر صورت ، آيا مسئوليّتى از نظر شرعى براى پزشك و زوجين وجود دارد ؟\r\nو ) چنانچه لازم باشد پزشك مرد اقدام به سقط جنين نمايد ، چه حكمى دارد ؟\r\nجواب : سقط جنين تنها در صورتى جايز است كه جان مادر در خطر باشد .\r\nهمچنين اگر بيمارى شديدى مادر را تهديد كند ، و جنين هنوز به مرحلهء دميدن روح نرسيده باشد . و نيز اگر تشخيص قطعى داده شود كه جنين بگونه‌اى ناقص است كه براى پدر و مادر و اطرافيان اسباب عسر و حرج شديد مىشود ، مشروط بر اين كه روح در آن دميده نشده باشد . در اين سه صورت ، ختم حاملگى جايز\r\n\r\n","description":"","footnote":"","page_name":" 526 ","page_number":526},
  {"content":"\r\n\r\nاست ، و اگر راه منحصر به طبيب مرد باشد ، در اين صورت مانعى ندارد . و احتياط آن است كه پدر و مادر ، طبيب را نسبت به ديه تبرئه كنند .\r\nسؤال 1453 - نگهدارى جنين مرده در شيشه ، جهت آموزش چه حكمى دارد ؟ آيا جهت دكور آزمايشگاهى ، يا نگهدارى در منزل جايز است ؟\r\nجواب : جهت دكور و امثال آن جايز نيست ؛ ولى اگر ضرورتى براى آموزشهاى لازم ايجاب كند ، و چيزى جانشين آن نشود ، مانعى ندارد .\r\nسؤال 1454 - آيا زنى كه سرطان رحم دارد مىتواند بچّه‌اش را سقط كند ؟\r\nجواب : اگر ناقص الخلقه شدن او قطعى و شديد باشد ، و جنين در مراحل ابتدايى باشد ، و راه درمان منحصر به سقط جنين باشد ، پايان دادن به حاملگى جايز است .\r\nسؤال 1455 - تبليغات زياد باعث شده كه افراد از داشتن فرزند احساس شرمندگى نموده ، و مبادرت به سقط جنين نمايند ، آيا چنين تبليغاتى جايز است ؟\r\nجواب : جايز نيست .\r\n\r\nخريدوفروش اعضاى بدن\r\nسؤال 1456 - قاچاق ميّت غير مسلمان ، و خريدوفروش آن چه حكمى دارد ؟\r\nجواب : اگر از منظور قاچاق اين است كه بر خلاف مقرّرات حكومت اسلامى باشد ، اين كار شرعاً اشكال دارد .\r\nسؤال 1457 - آيا فروش برخى از اعضاى بدن قبل از مرگ ، براى تحويل پس از مرگ ، جايز است ؟\r\nجواب : در صورتى كه سبب نجات جان مسلمان ، يا درمان بيمارى مهمّى باشد مانعى ندارد .\r\nسؤال 1458 - اجسادى از كفّار موجود است كه برخى اعضاى آن را ، جهت كارهاى تحقيقاتى يا پيوند و مانند آن ، به مبالغ هنگفتى خريدارى مىكنند . آيا خريدوفروش اين اعضا جايز است ؟ آيا ميان اجسادى كه شناسايى نشده و اوليايى ندارند ، با ديگر اجساد تفاوتى وجود دارد ؟\r\n\r\n","description":"","footnote":"","page_name":" 527 ","page_number":527},
  {"content":"\r\n\r\nجواب : هرگاه اين كار براى حفظ جان افراد زنده ، يا درمان بيمارى مهمّى ضرورت داشته باشد مانعى ندارد . و فرقى ميان افراد شناخته شده و غير آنها نيست .\r\n\r\nكالبد شكافى و تشريح\r\nسؤال 1459 - امروزه كالبد شكافى داراى اهميّت فراوانى است ، و مراكز مهمّ علمى و پژوهشى در اين زمينه مشغول فعاليّت هستند كه عمدتاً براى اثبات نسب ، كشف جرم ، و هر هدف عقلايى ديگر ، يا صرفاً به قصد آموزشهاى پزشكى ، اجسادى را كالبد شكافى مىنمايند . لطفاً نظر مبارك خود را در مورد جواز ، يا عدم جواز اين كار مرقوم فرماييد .\r\nجواب : كالبد شكافى ذاتاً جايز نيست ، جز در مواردى كه هدف مهمّ دينى و اجتماعى بر آن مترتّب شود ، كه تحت قاعدهء اهمّ و مهم قرار گيرد .\r\nسؤال 1460 - احترام ميّت مسلمان در صحنهء قتل ، يا در سالن تشريح ، عمدتاً مورد توجّه قرار نمىگيرد ، و از طرفى ، در جهت ارتقاى دانش پزشكى ، و كشف علمى جرم ، و بررسى صحنهء قتل ، و احقاق حق ، تشريح ضرورى به نظر مىرسد . در اين صورت تكليف چيست ؟\r\nجواب : شرايط سه‌گانهء جواز تشريح را براى مقاصد پزشكى ، در آخر رسالهء توضيح المسائل نوشته‌ايم .\r\nسؤال 1461 - امروزه نظريّهء پزشكى قانونى به عنوان يكى از طرق مطمئن در مسائل قضائى به شمار مىرود ، و از جمله وظايف آنها تشخيص علّت تامّهء مرگ است ، كه در اكثر موارد اين كار فقط با كالبد شكافى مقدور است ، و با انجام اين عمل حقيقت كشف ، و احقاق حق مىگردد . لطفاً نظر مبارك را پيرامون اين مسأله بيان فرماييد ؟\r\nجواب : هرگاه احقاق حقوق مهمّه متوقّف بر كالبد شكافى باشد مانعى ندارد .\r\nسؤال 1462 - در صورتى كه قاضى پرونده تشخيص دهد تشريح جهت كشف حقيقت لازم و ضرورى است ، ولى اولياى دم راضى به تشريح نباشند ، يا بعضى راضى باشند\r\n\r\n","description":"","footnote":"","page_name":" 528 ","page_number":528},
  {"content":"\r\n\r\nو بعضى ديگر رضايت ندهند ، يا ميّت بر عدم تشريح وصيّت كرده باشد ، تكليف چيست ؟\r\nجواب : هرگاه تشريح جهت احقاق حقوق اولياى دم باشد ، و آنها حاضرند از حق خود بگذرند و تشريح نشود ، نبايد تشريح كرد . ولى اگر پيشگيرى از يك مشكل مهمّ اجتماعى متوقّف بر آن باشد ، رضايت آنها شرط نيست .\r\nسؤال 1463 - تشريح بدن جنين چه حكمى دارد ؟ بر فرض جواز ، آيا ديه دارد ؟\r\nجواب : در صورتى كه براى پيشرفت علم جهت حفظ جان مسلمين ضرورتى داشته باشد تشريح جايز است ، و ديه هم ندارد .\r\nسؤال 1464 - آيا خريدوفروش ميّت مسلمان جهت تشريح ، در جايى كه كافر در دسترس نباشد ، جايز است ؟\r\nجواب : هرگاه آن تشريح براى فراگرفتن علم پزشكى جهت جان مسلمين ضرورت داشته باشد ، و از غير اين راه دسترسى نداشته باشيد ، مانعى ندارد .\r\nسؤال 1465 - برخى از اساتيد براى فراهم ساختن استخوان جهت تشريح ، نمره در نظر مىگيرند . آيا براى چنين كارى تشريح استخوانهاى مكشوفه از قبرستان جايز است ؟ آيا در اين جهت ، ميان قبرهاى قديمى و جديد ، استخوانهاى زير زمين و آنچه در سطح قرار گرفته ، زن و مرد ، تفاوتى وجود دارد ؟\r\nجواب : هيچ كدام جايز نيست .\r\nسؤال 1466 - نگاه كردن به دستگاه تناسلى مردان و زنان ميّت در حال تشريح چه حكمى دارد ؟ آيا اين حكم در مورد بدن مسلمانان و غير مسلمانان يكسان است ؟\r\nجواب : جز در موارد ضرورت جايز نيست ؛ و فرقى در ميان آنها نيست .\r\nسؤال 1467 - جدا كردن اعضاى مرده چه حكمى دارد ؟ آيا در اين حكم فرقى ميان رضايت قبلى و عدم آن ، يا رضايت ولى و عدم رضايت وى ، تفاوتى وجود دارد ؟\r\nجواب : جز در موارد ضرورت براى تشريح ، با شرايطى كه در مسألهء 2449 رسالهء توضيح المسائل گفته‌ايم ، يا در مواردى كه معالجات ضرورى أحيا بدون آن ممكن نيست ، جايز نمىباشد .\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n\r\nپيشگيرى\r\nسؤال 1468 - با توجّه به مصيبت بار بودن بيمارى ايدز ، آيا آموزش گروههاى مختلف سنّى در مورد راههاى انتقال و نحوهء پيشگيرى از اين بيمارى را جايز مىدانيد ؟\r\nجواب : جايز است ؛ ولى بايد به شكلى باشد كه بدآموزى يا مفسدهء ديگرى بر آن مترتّب نشود .\r\nسؤال 1469 - آيا توصيه به استفاده از كاندوم ، براى پيشگيرى از بيمارىهاى واگيردار آميزشى ، در رده‌هاى مختلف سنّى ، بدون اطّلاع از اين كه آموزش‌گيرنده مجرّد است يا متأهّل ، جايز است ؟\r\nجواب : ممكن است اين مطلب به صورتى كه ذكر كرده‌ايد سبب بدآموزى باشد ، و مسألهء فحشا يا ساير انحرافات جنسى را يك مسألهء عادى جلوه دهد ، لذا جايز نيست .\r\nسؤال 1470 - آيا تجويز داروى اعتيادآور خوراكى به جاى داروى اعتيادآور تزريقى ، جهت پيشگيرى از بروز بيماريهاى واگيردار جايز است ؟\r\nجواب : در صورتى كه هدف ترك اعتياد باشد ، و اين معنا به طرف نيز تفهيم گردد ، مانعى ندارد .\r\nسؤال 1471 - آيا توزيع سرنگ بين معتادين ، براى پيشگيرى از بروز بيماريهاى واگيردار مجاز است ؟ ( لازم به ذكر است كه اين روش تغييرى در اعتياد آنها ايجاد نمىكند . )\r\nجواب : در صورتى كه به معتادان تفهيم شود كه هدف كمك به اعتياد آنها نيست ، بلكه منظور جلوگيرى از آلودگى به بيماريهاى خطرناك است ، مانعى ندارد .\r\nسؤال 1472 - با توجّه به معضلات كنونى اجتماع كه بعضاً نتيجهء عدم آگاهى صحيح جوانان از مسائل جنسى است ، آيا آموزش مسائل جنسى را در جامعه ، براى پيشگيرى از بيمارىهاى واگيردار ، با رعايت حريم خانواده ، و با توجّه به سنّ\r\n\r\n","description":"","footnote":"","page_name":" 530 ","page_number":530},
  {"content":"\r\n\r\nنوجوانان و جوانان ، و با استفاده از متون آموزشى مناسب مجاز مىدانيد ؟\r\nجواب : تجربه نشان داده كه آموزش مسائل جنسى به سبك غربى ، كه فعلًا مطرح است ، مفاسد زيادى در بردارد ، و در بسيارى از اوقات نتيجهء معكوس مىدهد .\r\n\r\nپايان دادن به زندگى !\r\nسؤال 1473 - شخصى بر اثر تصادف دوازده سال است كه در بيهوشى به سر مىبرد ، يا بيمارى پس از عمل جرّاحى به هوش نيامده است . آيا مىتوان با تزريق آمپول به زندگى وى پايان داد ؟\r\nجواب : اين كار جايز نيست ؛ ولى اگر بازگشت به حال طبيعى عادتاً امكان نداشته باشد ، مىتوان از ادامهء معالجه خوددارى كرد .\r\n\r\nسؤالات ديگر پزشكى\r\nسؤال 1474 - آيا خريدوفروش داروهاى غير مجاز ، يا تاريخ گذشته ، جايز است ؟\r\nجواب : خريدوفروش داروهاى غير مجاز جايز نيست ؛ و داروهايى كه تاريخ آن گذشته ، اگر مقدار قابل ملاحظه‌اى از آثار خود را داشته باشد ، و به طرف اعلام شود اشكالى ندارد ، در غير اين صورت جايز نيست .\r\nسؤال 1475 - آيا خريدوفروش داروهاى دولتى خارج از سيستم نظارتى جايز است ؟\r\nجواب : در صورتى كه بر خلاف مقرّرات جمهورى اسلامى باشد ، يا منشأ ضرر و زيانى شود ، جايز نيست .\r\nسؤال 1476 - آيا براى انجام تحقيقات پزشكى ، ضرر رساندن به حيوانات يا گياهان جايز است ؟\r\nجواب : در مورد گياهان اشكالى ندارد . و در مورد حيوانات ، هرگاه تحقيقات براى منظور مهمّى باشد جايز است .\r\n\r\n","description":"","footnote":"","page_name":" 531 ","page_number":531},
  {"content":"\r\n\r\nسؤال 1477 - اگر دانشجوى پزشكى از اسرار استادش كه پزشك است آگاه باشد ، و فساد اخلاقى او را بداند ، وظيفه‌اش چيست ؟ در حالى كه بقيّه او را كاملًا مؤمن مىدانند ، و در مسائل بسيارى به او مراجعه مىكنند .\r\nجواب : او بايد به وظيفهء خود عمل كند ، و كارى به ديگران نداشته باشد .\r\nسؤال 1478 - آيا پزشك در مسائلى كه حكم آن را نمىداند ، مىتواند به اجتهاد خود عمل كند ؟ در صورت اضطرار و نياز به اقدام فورى چطور ؟\r\nجواب : اگر واقعاً اضطرار باشد ، و دسترسى به شخص مطّلعى نباشد ، مىتواند به آنچه احساس ضرورت مىكند عمل نمايد .\r\nسؤال 1479 - نبود وسائل جرّاحى ، يا كم بودن آن در اتاق عمل ، ممكن است باعث مرگ بيماران شود . آيا تهيّهء اين وسائل واجب است ؟\r\nجواب : بر حكومت اسلامى لازم است كه وسائل را فراهم كنند ، همچنين بيمارستانهاى خصوصى هرگاه بيمارى را پذيرش كنند ، بايد وسائل را فراهم سازند .\r\nسؤال 1480 - توالت‌هاى سنّتى ايران ، براى برخى از بيماران از جمله بعضى بيماران قلبى مضر است ، آيا استفاده از توالت فرنگى مجاز است ؟\r\nجواب : استفاده از توالت فرنگى براى همه جايز است .\r\nسؤال 1481 - آيا بسترى نمودن بيمار جهت انجام شوك برقى ( با وجود احتمال عوارض جانبى براى بيمار ) به دليل درآمدزا بودن آن مجاز است ؟\r\nجواب : جايز نيست ؛ ولى اگر اين كار از طرق درمان محسوب شود ، و احتمال عوارضى برود و به بيمار گفته شود ، و از او اجازه بگيرند مانعى ندارد .\r\nسؤال 1482 - بيمارانى به بيمارستان مراجعه مىكنند كه قادر بر پرداخت هزينهء درمان يا عمل جرّاحى نيستند . آيا در اين صورت مسئوليّتى متوجّه بيمارستان ، دكتر جرّاح يا حكومت اسلامى هست ؟ در صورت فوت يا نقص عضو ، ديه‌اى بر ذمّهء آنها استقرار پيدا مىكند ؟\r\nجواب : بر حكومت اسلامى واجب است در اين گونه امور تدبيرى بينديشد ، كه مشكل اين افراد حل شود .\r\n\r\n","description":"","footnote":"","page_name":" 532 ","page_number":532},
  {"content":"\r\n\r\nسؤال 1483 - با تزريق آمپولى به نام « پروستودين » در سه‌ماههء اوّل حاملگى ، معمولًا جنين پس از يك ساعت سقط مىشود ، اين داروها گاه به شكل شياف يا ژل نيز عرضه مىگردد . آيا خريدوفروش چنين دارويى جايز است ؟\r\nجواب : خريدوفروش آن اشكالى ندارد ، ولى بايد حتماً با اجازه و نسخهء پزشك متعهّد باشد ، تا از آن سوء استفاده نشود .\r\nسؤال 1484 - داروى مذكور به صورت قاچاق در بازار به وفور وجود دارد ، آيا بايد از خريدوفروش آن جلوگيرى كرد ؟\r\nجواب : آرى بايد از خريدوفروش آن بدون شرطى كه در بالا گفتيم جلوگيرى شود .\r\nسؤال 1485 - در برخى از مسائل پزشكى پزشك مقلّد يك مرجع ، و بيمار مقلّد مرجع تقليدى ديگر است ، و نظر آن مراجع متفاوت است . كدام نظريّه بايد ملاك عمل قرار گيرد ؟\r\nجواب : پزشك به وظيفهء خود عمل مىكند .\r\nسؤال 1486 - در بسيارى از مراكز آموزشى ، درمانى و پزشكى ، امكان جداسازى دانشجويان دختر و پسر وجود دارد . لكن برخى از مسئولين نسبت به اين مسأله بىتوجّهى مىكنند . نظر جنابعالى در اين زمينه چيست ؟\r\nجواب : اگر امكان تفكيك باشد ، تفكيك لازم است .\r\nسؤال 1487 - آيا مراجعه به دكتر متخصّص غير مسلمان جايز است ؟\r\nجواب : اگر مفسدهء خاصّى بر آن مترتّب نشود ، اشكالى ندارد .\r\nسؤال 1488 - برخى از جرّاحان خارج از تعرفهء تعيين شده از بيماران پول دريافت مىكنند ، و بيمار نيز به ناچار آن را مىپردازد . آيا اين كار مجاز است ؟\r\nجواب : در صورتى كه طبيب استخدام دولت باشد ، در برابر انجام وظيفه خود نمىتواند پول اضافى بگيرد ، ولى اگر در استخدام نبوده باشد ، هر قدر با بيمار توافق كند مانعى ندارد ؛ ولى بايد عدل و انصاف را رعايت كند .\r\nسؤال 1489 - كمبود خون و برخى مقرّرات دست و پاگير براى استفاده از وسايل ،\r\n\r\n","description":"","footnote":"","page_name":" 533 ","page_number":533},
  {"content":"\r\n\r\nممكن است موجب مرگ بيماران در اتاق عمل شود . آيا اصلاح اين مقرّرات واجب است ؟\r\nجواب : واجب است كارى كنند كه جان مردم در اتاق عمل به خطر نيفتد .\r\nسؤال 1490 - آيا پزشك ، يا پرستار ، حقّ تحقير كردن و ناسزا گفتن به زنان حامله ، كه فرزندان زيادى دارند ، را دارد ؟\r\nجواب : تحقير هيچ مسلمانى جايز نيست .\r\n\r\n","description":"","footnote":"","page_name":" 534 ","page_number":534},
  {"content":"\r\n\r\n\r\nفصل پنجاهم : مسائل متفرّقه\r\n\r\n1 - آسيب‌شناسى تربيت دينى\r\nسؤال 1491 - دنياى مدرن ، تمام احساسات ، عواطف ، عقل و ذهن بشر را درنورديده ، و بر همهء امكانات انسان سيطره يافته ، و از انسان در حقيقت به عنوان يك ابزار استفاده مىكند . در اين ميان تكنولوژى ، كه نقش اوّل را بازى مىكند ، رشد و توسعهء فزايندهء آن در عصر مدرن ، تمام حقيقت انسان را به زير سلطهء خود درآورده است . تا آنجا كه فكر و انديشهء بشر را جهت مىدهد ، و فرهنگ اجتماعيش را دگرگون مىسازد ، و بر نوع اجتماعى شدن و جامعه‌پذيريش ، تصميم‌گيرى مىكند ، و انسان را به يك موجود كژانديش و هنجاركش مبدّل ساخته است . در اين راستا ، اوّلين برنامه براى نوجوانان و جوانان طرّاحى شده است ، چرا كه آنان آمادهء جامعه‌پذيرى و ايفاى نقش‌هاى مهمّ اجتماعى هستند . و طرّاحان به اين وسيله كشورها را زير سلطهء خود در مىآورند ، و يا از موجوديّت و هويّت اصلى خودشان ساقط مىسازند . اكنون وزارت آموزش و پرورش با توجّه به مأموريّت خطير خود ، با همكارى ديگر نهادها ، همايشى را تحت عنوان « آسيب‌شناسى تربيت دينى در نظام آموزش و پرورش » ترتيب داده ، تا بدين وسيله ريشه‌ها ، موانع و راه‌كارهاى عملى جهت بازشناسى موانع و عوامل بازدارندهء تربيت دينى را از طرف صاحب نظران در عرصه‌هاى مختلف شناسايى نمايد . با عنايت به اهداف همايش ، سؤالاتى طرّاحى شده ، كه انتظار مىرود با پاسخگويى به آنها ، ما را در اين مهم يارى فرماييد .\r\n1 - آيا در حوزهء تربيت دينى آسيبى براى جوانان و نوجوانان مشاهده مىشود ؟\r\nاگر هست ، اين آسيبها در چه عرصه‌هايى رخ مىنمايد ؟\r\n\r\n","description":"","footnote":"","page_name":" 535 ","page_number":535},
  {"content":"\r\n\r\nجواب : بىشك آسيب‌هايى براى جوانان و نوجوانان در حوزهء تربيت دينى وجود دارد ، كه در دو شاخه خلاصه مىشود : آسيب‌هاى اعتقادى ، و آسيب‌هاى اخلاقى . كه اگر روى آن كار جدّى انجام نگيرد ، در آينده شاهد مشكلات مهمّ دينى و اجتماعى و سياسى خواهيم بود .\r\n2 - منشأ اين آسيبها ، و عوامل آسيب‌زا ، چه چيزهايى است ؟\r\nجواب : منشأ اين آسيبها را مىتوان در امور زير خلاصه كرد :\r\nالف ) وجود عوامل تشويق‌كننده به مفاسد اخلاقى ، و اباحىگرى ؛ كه از ويژگيهاى عصر ماست .\r\nب ) تفسير نادرست از مسألهء آزادى ، و عدم توجّه به اين نكته كه هميشه آزاديها در چهارچوبهء ارزشهاست .\r\nج ) عدم اطّلاع‌رسانى صحيح و بموقع ، و محروم ماندن قشر جوان و نوجوان از آموزشهاى مستمرّ و گستردهء دينى .\r\nد ) از همه مهمتر ، دستهاى مرموز سياست مخرّب دشمنان است كه براى دور كردن جوانان از حوزهء تربيت و اعتقادات دينى از طرق مختلف فعّاليّت مىكند ، و معتقد است مانع اصلى نفوذ در عرصهء سياسى كشور ما ، اعتقادات محكم مذهبى و پايبندى به اخلاق دينى است . و براستى اگر آنها در كار خود موفّق شوند ، مانع مهمّى بر سر راه نفوذشان باقى نمىماند .\r\n3 - راه‌كارهاى اصلاح و تغيير در وضع آسيبها ، و همچنين وضعيّت مطلوب براى زدودن آسيبها را در چه چيزهايى ارزيابى مىفرماييد ؟\r\nجواب : راه‌كارهاى اصلاح نيز در امور زير خلاصه مىشود :\r\nالف ) آموزش مستمر با منطق و ادبيّات خاصّ جوانان .\r\nب ) حلّ مشكلات مربوط به تحصيل و كار و ازدواج جوانان .\r\nج ) پاكسازى محيط از مراكز و عوامل فساد .\r\nد ) همكارى تنگاتنگ تمام رسانه‌هاى جمعى در اين زمينه .\r\n\r\n","description":"","footnote":"","page_name":" 536 ","page_number":536},
  {"content":"\r\n\r\n\r\n2 - احكام اكراه\r\nسؤال 1492 - محدودهء رفع حكم اكراهى تا كجاست ؟ حقّ اللّه ، حقّ النّاس ، يا كلّيهء محرّمات ؟\r\nجواب : در صورت اكراه ، همهء احكام ، جز ريختن خون بىگناهان ، برداشته مىشود . ولى اين در صورتى است كه اكراه نسبت به مكره عليه بر امر مهمّى باشد .\r\nسؤال 1493 - آيا به واسطهء اكراه اضرار به غير نيز مجاز خواهد بود ؟ در صورت جواز ، آيا حديث رفع با حديث لا ضرر تعارض پيدا نمىكند ؟\r\nجواب : در صورت اكراه ، اضرار به غير جايز است ، و ادلّهء اكراه حاكم مىباشد ؛ زيرا بسيارى از موارد اكراه ، مشتمل بر اضرار به غير است ؛ مانند اكراه بر قبول پستى از پستهاى حكومت ، ولى مسألهء ضمان در جاى خود محفوظ است .\r\nسؤال 1494 - آيا غير قابل رفع بودن تهديد ، شرط تحقّق اكراه است ؟ آيا در اين شرط تفاوتى بين احكام وضعيّه و تكليفيّه وجود دارد ؟\r\nجواب : در صورتى كه كسى بتواند با تهديد مقابله كند ، اكراه صدق نمىكند .\r\nسؤال 1495 - آيا يافتن راه فرار از عمل مكره عليه واجب است ؟\r\nجواب : در صورتى كه از طريق توريه امكان خلاصى باشد ، احتياط آن است كه از اين راه استفاده كنند .\r\nسؤال 1496 - آيا تهديد به عدم النفع ، در تحقّق اكراه مؤثّر است ؟\r\nجواب : اكراه در صورت عدم النّفع صدق نمىكند .\r\n\r\n3 - اعتقاديّات\r\n\r\nالف ) نبوّت\r\nسؤال 1497 - چرا پيامبران فقط در بين النهرين و خاور ميانه مبعوث شده‌اند ؟ اگر علّت ، تمدّن آنهاست ، پس چرا براى تمدّنهاى بزرگى مثل يونان ( فراموش نكنيم كه حضرت عيسى عليه السلام در خاور ميانه به دنيا آمده است ) و ماياهاى سرخ‌پوست ، يا تمدّنهاى بزرگ سياهپوست ، پيامبرى فرود نيامد ؟\r\n\r\n","description":"","footnote":"","page_name":" 537 ","page_number":537},
  {"content":"\r\n\r\nآيا مىتوان كنفسيوس ( در چين ) ، بودا ( در هند ) ، زردتشت و كوروش ( در ايران ) ، بقراط و سقراط ( در يونان ) را پيامبران الهى دانست ؟\r\nاز آنجا كه در منابع دينى ما آمده كه : « براى هر دو نفر يكى را پيامبر قرار داديم . » پس بايد براى اسكيموها و همهء اقوام ، پيامبرانى آمده باشد . و اگر جواب منفى است ، پس اين نظريّه تقويت مىشود كه پيامبرى هم با توجّه به پيشرفت تمدّن ، و خداپرستى هم با توجّه به شكوفايىهاى فكرى مردم ، به تكامل رسيده است ! چرا كه انسانها ، نخست خورشيدپرست ، ماه‌پرست ، و مانند آن بودند ، سپس با توجّه به شكوفايى عقلى ، خداى عينى را برگزيدند . نظر شما چيست ؟\r\nجواب : مورّخان اتّفاق نظر دارند كه گاهوارهء تمدّن انسانى در منطقهء خاور ميانه به حركت درآمده است ، و در آن زمان ، نه يونان صاحب تمدّنى بود ، و نه جاى ديگر ، و از آنجا كه پيدايش دين در اين مناطق سبب گسترش آن به مناطق ديگر مىشد ، خداوند پيامبران را از اين مناطق برگزيد ، تا آيين آنها از آنجا به ساير مناطق دنيا پخش شود .\r\nسؤال 1498 - در كتاب شريف « نهج البلاغه » در رابطه با دوران خردسالى حضرت على عليه السلام چنين مىخوانيم :\r\n« آنگاه كه كودك بودم ، حضرت محمد صلى الله عليه و آله مرا در كنار خود نهاد ، و بر سينهء خويشم جا داد ، مرا در بستر خود مىخوابانيد ، چنان كه تنم را به تن خويش مىسود ، و بوى خوش خود را به من مىبوياييد . گاه بود كه چيزى را مىجويد ، سپس آن را به من مىخورانيد » مگر نه اين كه خوابيدن دو نفر مذكّر ، و حتّى مؤنّث ، در يك رختخواب از نظر اسلام ، اشكال دارد . پس چگونه حضرت رسول صلى الله عليه و آله آن حضرت را در رختخواب خويش جاى مىداد ! او را بر سينه خود مىكشيد ! ؟ تنش را به تن او مىماليد ! ؟\r\nجواب : اين مسأله در مورد بچّه‌هاى كوچك ( چندساله ) اشكالى ندارد ؛ همان گونه كه معمول است مادران يا پدران بچّه‌هاى كوچكشان را در كنار خود مىخوابانند .\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nسؤال 1499 - آيا جملهء مشهور و معروف :\r\n« لَوْلاكَ لَما خَلَقْتُ الْافْلاكَ »\r\nكه گفته مىشود در مورد پيامبر اسلام صلى الله عليه و آله است ، حديث است ؟ مأخذ آن كدام كتاب است ؟\r\nجواب : مأخذ آن بحار الانوار ، جلد 52 ، صفحهء 198 ، و جلد 15 ، صفحهء 28 است .\r\n\r\nب ) عصمت\r\nسؤال 1500 - مقام عصمت اختصاص به انبيا عليهم السلام و ائمّه عليهم السلام و حضرت زهرا عليها السلام دارد ، يا در مورد ديگران هم تصوّر مىشود ؟\r\nجواب : قدر مسلّم اين است كه اين بزرگواران معصومند ، ولى در مورد ديگران مسلّم نيست ، هر چند بعضى از آنها مقاماتى بسيار بالا و والايى دارند .\r\n\r\nج ) عدل الهى\r\nسؤال 1501 - با اين كه براى خداوند امكان داشت كه مرا به عنوان يك انسان در زمان يكى از چهارده معصوم عليه السلام به دنيا آورد ، تا من موفّق به زيارت وى شوم ، ولى اين كار را نكرد . در حالى كه بسيارى از كافران كه لياقت ديدن معصومين را نداشته‌اند ، در زمان آنها بوده ، و موفّق به زيارت برخى از آن بزرگواران شده‌اند . آيا اين ، با عدل الهى سازگار است ؟\r\nجواب : در بعضى از روايات آمده است : « آنها كه بعد از دوران پيامبر صلى الله عليه و آله و حضرات معصومين عليهم السلام به دنيا مىآيند ، و به آنها ايمان مىآورند ، مقامشان بالاتر از كسانى است كه در عصر و زمان آنها زندگى مىكردند . » اگر آنها امتيازى داشته‌اند ، اين گروه نيز امتياز مهمّى دارند ، و به اين ترتيب عدالت اجرا مىشود .\r\n\r\nد ) سرانجام جاهلان قاصر\r\nسؤال 1502 - حضرت استاد ! وقتى به مسائل و جريانات زندگى نظر مىافكنم ، مىبينم هركس مشى و مرام خود را حق مىداند . سؤال بنده اين است : وقتى كسى\r\n\r\n","description":"","footnote":"","page_name":" 539 ","page_number":539},
  {"content":"\r\n\r\nحق بر او مشتبه باشد ، مثل خوارج كه به نظرشان حق همان بود كه آنها فكر مىكردند ، يعنى جاحد نبودند . اينها تكليفشان از لحاظ ثواب و عقاب چطور است ، آيا معذّبند ؟\r\nجواب : اگر براى تشخيص حق ، تلاش و كوشش لازم را به عمل آورده و در اين راه مرتكب تقصيرى نشده ، حكم جاهل قاصر را دارد ، و نه تنها در پيشگاه خدا معذّب نيست ، بلكه در برابر اعمالش پاداشى هم خواهد داشت .\r\n\r\nه ) مقايسهء ائمّه با انبيا\r\nسؤال 1503 - آيا ائمّهء اطهار عليهم السلام از لحاظ معرفت به خدا ، از پيامبران الهى عليهم السلام - به جز پيامبر اكرم صلى الله عليه و آله - بالاتر هستند ؟\r\nجواب : بهتر است كه معصومين و اولياء اللَّه را با يكديگر مقايسه نكنيم ، همه بزرگوار و انوار الهى هستند .\r\n\r\nو ) ولايت\r\nسؤال 1504 - وقتى حادثهء غدير را همراه با توضيحات علماى شيعه مطالعه مىنماييم ، يقين پيدا مىكنيم كه رسول اكرم صلى الله عليه و آله در آن روز حضرت على عليه السلام را براى آخرين بار به عنوان جانشين خود معرّفى كرد . با اين حال ، چرا علماى اهل سنّت اين مطالب روشن را قبول ندارند ؟ چرا شخصى كه صاحب فكر است ، و حتّى مطالبى در مورد فضيلت حضرت على عليه السلام دارد ، شيعه نشده است ؟ آيا ضعف از ادلّه و براهين شيعه است ؟\r\nجواب : دلائل شيعه بسيار قوى است ؛ ولى غالباً تعصّب‌ها و ارتباطهاى خانوادگى اجازهء پذيرش نمىدهد .\r\nسؤال 1505 - با توجّه به اهميّت مسألهء ولايت اهل بيت عليهم السلام ، كه حقيقت ايمان و روح عبادات است ، و هيچ عبادتى اعمّ از نماز و روزه و مانند آن بدون ولايت اهل بيت مقبول درگاه خداوند قرار نخواهد گرفت ، و روايات در اين زمينه در حدّ تواتر\r\n\r\n","description":"","footnote":"","page_name":" 540 ","page_number":540},
  {"content":"\r\n\r\nاست ، آيا حضرت عالى نماز را فرع بر ولايت مىدانيد ، يا ولايت را فرع بر نماز مىدانيد ؟ از نظر اهميّت كدام يك از اين دو مقدّم بر ديگرى است ؟ عزادارى در مصائب ائمّه عليهم السلام ، خصوصاً خامس آل عبا ، حضرت سيّد الشهداء عليه السلام كه از افضل قربات است ، و آثار همان ولايت و محبّتى است كه در اعماق وجود شيعيان و مواليان خاندان عصمت و طهارت عليهم السلام قرار دارد ، چه نقشى در قبولى نماز و ساير عبادات دارد ؟\r\nجواب : پاسخ سؤال شما همان است كه در حديث معروف امام باقر عليه السلام آمده است : « اگر كسى تمام روزها را روزه بگيرد ، و شبها را به عبادت مشغول باشد ، و همه سال به حجّ برود ، و تمام مالش را در راه خدا انفاق كند ، امّا ولايت اولياء اللَّه را نداشته باشد ، و اعمال خود را به راهنمايى آنها انجام ندهد ، بهره‌اى از اين اعمال عائد او نخواهد شد » .\r\n\r\nز ) امام زمان عليه السلام\r\nسؤال 1506 - در بعضى از روايات ، تصريح به نام مبارك امام عصر ( عج ) حرام يا مكروه شمرده شده است . بدين جهت برخى نام حضرت را جداى از هم ( م ح م د ) مىنويسند . آيا اين روايات شامل عصر و زمان ما نيز مىشود ؟\r\nجواب : در جاى خود گفته‌ايم كه آن روايات شامل زمان ما نمىشود . و ادلّهء آن را در آخر بحث تقيّه از كتاب قواعد الفقهيّه آورده‌ايم .\r\nسؤال 1507 - شخصى از مؤمنين ضمن ادّعاى ملاقات با امام زمان ( عج ) مىگويد :\r\n« امام عصر مرا مأمور بعضى كارها ، مانند ساختن حسينيّه ، مسجد ، و مانند آن كرده است . » وى مردم را به اقتدا نكردن به بعضى از ائمّهء جماعات ، و نپرداختن وجوه شرعيّه به آنها ، تشويق مىكند ، و مدّعى است كه امام زمان عليه السلام چنين دستورى داده است . شخص مذكور صندوق چوبى در اختيار دارد كه چند ورقهء قديمى و پارچهء سبز رنگى در آن است . او ادّعا مىكند كه آنها را امام عصر ( عج ) به او داده است ! مردم براى تبرّك جستن به اين صندوق به خانهء او مىروند . به گمان اين كه واقعاً صندوق\r\n\r\n","description":"","footnote":"","page_name":" 541 ","page_number":541},
  {"content":"\r\n\r\nاز ناحيهء آن حضرت است . بلكه برخى از مردم گمان مىكنند كه منزل اين شخص ، محلّ سكونت امام عصر است ! وى حتّى در نزد بعضى از علما ادّعاى مذكور را مطرح نموده ، و مىگويد : « مىتوانم سؤالات شما را به امام عصر ( عج ) برسانم ! » آيا ادّعاهاى اين شخص درست است ؟\r\nجواب : شكّى نيست كه اين شخص انسان بسيار دروغگويى است ، و بر همهء مؤمنين لازم است او را تكذيب كنند ، و هيچ يك از سخنانش را نپذيرند .\r\nسؤال 1508 - امام زمان ( عج ) پس از ظهور ، چگونه با سلاحهاى شيميايى و بمبهاى اتمى و سلاحهاى سنگين ديگر مبارزه خواهند كرد ؟\r\nجواب : از بعضى قرائن استفاده مىشود كه آن حضرت وسائل و ابزارى ما فوق سلاحهاى آنها در اختيار دارد ، كه آنها را از كار مىاندازد .\r\n\r\nح ) وظيفهء منتظران\r\nسؤال 1509 - مهمترين وظيفهء منتظران چيست ؟ چه بايد بكنند ؟\r\nجواب : مهمترين وظيفهء منتظران حضرت مهدى ( عج ) انجام واجبات و ترك محرّمات و آمادگى براى يارى آن حضرت ، و تقويت ايمان خود است .\r\nسؤال 1510 - مهمترين كارهايى كه آن حضرت در زمان غيبت براى دين و دينداران مىكند چيست ؟\r\nجواب : مهم‌ترين كارهاى آن حضرت در عصر غيبت ، نور افشانى به قلب‌هاى آماده ، حمايت از اسلام و شيعيان خالص ، و اميدبخشى به آن‌هاست . نور وجود او ، مانند نور خورشيد در پشت ابرها به ما مىرسد .\r\nسؤال 1511 - آيا شرط ملاقات با حضرت ، علم و تقواست ، يا مصلحت و زمان و مكان ؟\r\nجواب : شرط اصلى لياقتِ ملاقات با آن حضرت ، تقوا در سطح عالى است .\r\nولى گاه به خاطر مصلحت اسلام و مسلمين ، چهرهء نورانى خود را به افراد غير لايق ، حتّى غير شيعه و غير مسلمانان ، نيز نشان مىدهد .\r\n\r\n","description":"","footnote":"","page_name":" 542 ","page_number":542},
  {"content":"\r\n\r\n\r\nط ) رجعت\r\nسؤال 1512 - رجعت در چه زمانى رخ خواهد داد ؟ در زمان حيات و حكومت حضرت ولى عصر عليه السلام ، يا بعد از شهادت آن حضرت اتّفاق مىافتد ؟\r\nجواب : مطابق روايات ، رجعت پس از قيام و ظهور حضرت مهدى ( عج ) رخ مىدهد ، و رجعت امامان عليهم السلام يكى پس از ديگرى بعد از شهادت حضرت مهدى ( عج ) است .\r\n\r\nى ) شفاعت\r\nسؤال 1513 - ما شيعيان بر اين باوريم كه در روز قيامت پيامبر اكرم صلى الله عليه و آله ، امامان معصوم عليهم السلام و فاطمه زهرا عليها السلام افرادى را شفاعت مىكنند . بنده مدّتى پيش كه سورهء بقره را تلاوت مىنمودم ، در آيهء 48 به اين مضمون برخورد كردم ، كه خدا مىفرمايد :\r\n« حذر كنيد از روزى كه در آن روز كسى بجاى ديگرى مجازات نبيند ، و هيچ شفاعتى از كسى پذيرفته نمىشود . » خواهشمند است در اين رابطه توضيح دهيد .\r\nجواب : فهم معناى اين آيه منوط است به ملاحظهء ساير آياتى كه در باب شفاعت در قرآن آمده است . كه در آن آيات صريحاً شفاعت ثابت شده است ؛ مانند آية الكرسى  « مَنْ ذَا الَّذِي يَشْفَعُ عِنْدَهُ إِلَّا بِإِذْنِهِ »  بنابراين نفى شفاعت در آيه‌اى كه نوشته‌ايد اشاره به اين است كه بدون اذن خداوند شفاعت پذيرفته نيست .\r\nخداوند هم در جايى اذن مىدهد كه طرف لياقت شفاعت داشته باشد ، شرح بيشتر را در جلد اوّل تفسير نمونه ، ذيل آيهء مذكور ، مطالعه فرماييد .\r\n\r\nك ) جهان آخرت\r\nسؤال 1514 - اگر شب و روز و خواب در جهان آخرت وجود ندارد ، پس گذر زمان در آنجا چگونه است ؟\r\nجواب : وضع جهان آخرت براى ما زندانيان عالم دنيا روشن نيست ؛ همان گونه كه وضع دنيا براى بچّه‌هاى در شكم مادر . ولى مىدانيم آخرت حق است ، و يك زندگى برتر ، شرح اين مطلب را در جلد 5 و 6 پيام قرآن نوشته‌ايم .\r\n\r\n","description":"","footnote":"","page_name":" 543 ","page_number":543},
  {"content":"\r\n\r\n\r\n4 - بيت المال\r\nسؤال 1515 - در برخى از كشورهاى اسلامى همسايهء ايران مناطقى وجود دارد كه صد در صد نظامى است . مردم آن مناطق ، اشياى ضرورى زندگى مثل نفت ، سيمان ، لباس ، اسلحه و موادّ خوراكى را به قيمت ارزان ، يا به طور مجّانى از كارمندان ارتش دريافت مىكنند . آيا اين كار جايز است ؟\r\nجواب : اشكال دارد .\r\nسؤال 1516 - حكم جنابعالى در مورد كسانى كه در انتخابات در راستاى شناساندن خود به مردم از امكانات بيت المال استفاده كرده‌اند ، چيست ؟\r\nجواب : بيت المال مصارف خاصّى دارد ، كه بايد در آن مصرف گردد .\r\nسؤال 1517 - اگر كسى مالى از بيت المال طلب داشته باشد و آن را ندهند ، آيا مىتواند معادل طلبش از امكانات بيت المال ، استفاده كند ؟\r\nجواب : بايد از حاكم شرع اجازه بگيرد .\r\nسؤال 1518 - استفادهء شخصى از اموال حكومتهاى اسلامى ( غير ايران ) ، مثل ماشين سوارى و مانند آن چه حكمى دارد ؟ آيا استفاده از اسلحه و مانند آن ، براى دفاع از مذهب شيعهء اثنا عشرى جايز است ، يا اجازهء حاكم شرع ضرورى است ؟\r\nجواب : با اجازهء حاكم شرع و براى تقويت مذهب اشكالى ندارد .\r\nسؤال 1519 - اين جانب مشغول خدمت مقدّس سربازى در سپاه پاسداران انقلاب اسلامى مىباشم . در اين ارتباط ، يك اتومبيل پيكان در اختيار من قرار داده شده تا به امور رانندگى يكى از مسئولين سپاه بپردازم . ايشان در خارج از وقت ادارى از من و اتومبيلى كه ذكر شد ، در امور شخصى خود استفاده مىكند . هنگامى كه از علّت اين كار سؤال نمودم ، پاسخ دادند : بعضى از مسئولين سپاه به دليل موقعيّت كارى كه دارند ، مجاز به اين كار مىباشند . تكليف بنده در اين رابطه چيست ؟\r\nجواب : در صورتى كه ايشان اظهار مىدارد كه مجاز به اين كار مىباشد ، براى شما اشكالى ندارد .\r\nسؤال 1520 - مشاهده مىشود كه برخى مديران ، مسئولان ادارات و نهادهاى\r\n\r\n","description":"","footnote":"","page_name":" 544 ","page_number":544},
  {"content":"\r\n\r\nدولتى ، بنا به مصالحى از امكانات دولتى استفاده شخصى مىكنند ، يا برخى از امكانات را مثلًا به عنوان تشويق در اختيار عدّه‌اى از كارمندان خاص قرار مىدهند .\r\nاين عمل شرعاً چه حكمى دارد ؟\r\nجواب : هرگونه تصرّفى در اموال بيت المال خارج از حدود مقرّرات حرام است .\r\n\r\n5 - بيمه\r\nسؤال 1521 - نظر مبارك خود را نسبت به سؤالات زير بيان فرماييد :\r\n1 - بيمهء عمر ، از عقود است يا ايقاعات ؟ آيا از عقود و ايقاعات متعارف و داراى عنوان فقهى است ، يا عناوين موجود منطبق بر آن نيست ؟\r\n2 - بيمهء عمر ، از نوع وصيّت عهدى است ، يا تمليكى ؟\r\n3 - با توجّه به ماهيّت بيمهء عمر ، آيا شخص بيمه شده مىتواند مبلغى را كه پس از فوت توسّط بيمه محاسبه و پرداخت مىشود ، سهم‌بندى نمايد ، و براى اشخاصى - اعمّ از ورّاث شرعى ، و غير آن - وصيّت كند .\r\n4 - در صورتى كه بيمه شده ، هيچ فرد و سهمى را مشخّص ننمايد ، طبق قوانين موجود بيمه ، مبلغ پرداختى توسّط بيمهء عمر به صورت مساوى به ورّاث قانونى پرداخت مىگردد . آيا اين نحوهء تقسيم منطبق بر فتاواى فقهى حضرتعالى مىباشد ؟\r\nجواب 1 تا 4 : بيمه يكى از عقود مستحدثه است كه در عرف عقلا معمول است ، و چنانچه شرايط عامّهء عقود در آن جمع باشد ، شرعاً اشكالى ندارد ، و بايد طبق قرار دادى كه بسته شده عمل شود ، و مىتوان سهميّهء افراد مورد نظر را به صورت درصدى ، نه ريالى ، تعيين كرد ، و مشمول ادلّهء وجوب وفا به عقد است .\r\n\r\n6 - تبليغ دين\r\nسؤال 1522 - جايگاه دولت در برنامه‌هاى گسترش فرهنگ دينى چيست ؟ نقش حاكميّتى دولت در چه محورهايى است ؟ در چه زمينه‌هايى دولت بايد مستقيماً به توليد خدمات دينى بپردازد ؟\r\n\r\n","description":"","footnote":"","page_name":" 545 ","page_number":545},
  {"content":"\r\n\r\nجواب : دولت بايد برنامه‌هاى اساسى و بنيادى و زيربنايى را در جهت گسترش فرهنگ دينى انجام دهد ، و مردم بايد دنبال آن را در جهات مختلف بگيرند .\r\nسؤال 1523 - آيا شيوه‌ها و روشهاى انجام فعاليّتهاى دينى با توجّه به شرايط و مقتضيات دنياى كنونى ، و ابعاد گستردهء تهاجم فرهنگى ، و اطّلاع‌رسانى جهانى ، نياز به بازسازى و تجديد نظر ندارد ؟ اين وظيفه بر عهدهء چه نهادهايى است ؟ چگونه مىتوان از روشهاى نوين و كارآمد استفاده كرد ؟ وظيفهء حكومت در اين مورد چيست ؟\r\nجواب : بىشك شيوه‌ها و روشهاى فعلى انجام فعاليّت‌هاى دينى كافى نيست .\r\nبراى كارايى بيشتر ، بايد از اسباب و وسائل موجود در دنياى امروز با برنامه‌ريزى صحيح و كار گروهى استفاده كرد .\r\nسؤال 1524 - بهترين الگويى كه براى نحوهء ارتباط و تعامل دولت و نهادهاى دينى درگذشته و حال كشورهاى اسلامى ، حكومت‌ها و كشورهاى مسيحى ، يهودى ، و در سنّت و سيرهء پيامبر صلى الله عليه و آله و ائمّهء اطهار عليهم السلام وجود داشته و دارد چيست ؟\r\nجواب : دولت نبايد استقلال نهادهاى دينى را مخدوش كند ، و بخواهد آنها را زير چتر خود قرار دهد ؛ ولى نظارت دائم و سازنده نسبت به آنها بسيار بجاست ، تا خدايى نكرده انحرافى از مسير صحيح پيدا نكنند .\r\nسؤال 1525 - نقش و ميزان مشاركت مردم در شكل‌گيرى حكومت دينى در نصوص قدسى ، چگونه تعيين و تبيين گرديده است ؟\r\nجواب : مردم به عنوان حاميان حكومت ، و بازوهاى دولت اسلامى ، و نيز به عنوان نظارت ، و امر به معروف و نهى از منكر ، و نصيحت و ارشاد ، در حكومت نقش دارند .\r\nسؤال 1526 - جايگاه مردم در مستندات موجود ( قانون اساسى ، مذاكرات خبرگان ، صحيفهء نور ) كجا ذكر شده است ؟\r\nجواب : جايگاه مردم در قانون اساسى پيش‌بينى شده است .\r\nسؤال 1527 - در حكومت‌هاى فعلى جهان ، جايگاه مردم چگونه تعريف گرديده است ؟\r\n\r\n","description":"","footnote":"","page_name":" 546 ","page_number":546},
  {"content":"\r\n\r\nجواب : در قانون اساسى آنها آمده است .\r\nسؤال 1528 - سخنرانى روحانى بر فراز منبر بهتر است ، يا پشت تريبون ؟\r\nجواب : معمولًا استفاده كردن از روشهاى سنّتى در مساجد و حسينيّه‌ها بهتر است ؛ جز در مواردى كه خطيب بايد ايستاده سخن بگويد ، مانند نماز جمعه كه در آنجا استفاده از تريبون مانعى ندارد .\r\n\r\n7 - تراست و كارتل\r\nسؤال 1529 - استدعا دارم حكم فقهى دو مورد ذيل را بيان فرماييد .\r\n1 - كارتل ، اتّحاديّهء آزاد و اختيارى بين بنگاههايى است كه در يك رشتهء اقتصادى مشغول به كار بوده ، و مواد يا كالاهاى مشابهى را توليد مىنمايند . مقصود اصلى آنها از تشكيل كارتلها به دست گرفتن انحصار جهت فروش كالاى خود مىباشد .\r\n2 - تراست ، اتحاديّهء واحدهايى است كه داراى هدف متمركز در توليد و فروش با يكديگر بوده ، و داراى رهبرى واحد مىباشند . هدف از تشكيل تراست‌ها تنها انحصار نبوده ، بلكه اهداف ديگرى مانند بهره‌گيرى از روشهاى علمى توليد ، كم كردن هزينه‌هاى توليد ، بهره‌مند شدن از همكارىهاى گروهى شركت‌هاى تشكيل دهندهء اتحاديّه و مانند آن را نيز دنبال مىنمايند .\r\nالبتّه همان گونه كه مستحضريد بين « كارتل » و « تراست » تفاوتهايى وجود دارد كه مهم‌ترين آنها حفظ شخصيّت اعضا در كارتل ، و از بين رفتن استقلال و شخصيّت اعضا در تراست است . لطفاً حكم شرعى تشكيل چنين اتحاديّه‌هاى تجارى و صنعتى را در قالب كارتل و تراست مرقوم فرماييد .\r\nجواب : در صورتى كه حدّ و حدود اختيارات در هر دو قسمت روشن باشد ، و ابهامى در شرايط وجود نداشته باشد ، و در عين حال سبب ضرر و زيان قابل توجّهى به جامعه نگردد ، و مانع رشد اقتصادى نشود ، مانعى ندارد ، ولى در فرض ضرر و زيان تشكيل آنها جايز نيست .\r\n\r\n","description":"","footnote":"","page_name":" 547 ","page_number":547},
  {"content":"\r\n\r\n\r\n8 - تقلّب\r\nسؤال 1530 - اين جانب سال گذشته با مدرك كارشناسى رشتهء عمران در كنكور فوق ليسانس شركت كرده ، و متأسّفانه با تقلّب كامل ( 100 درصد ) ، پرسشنامه را پر نمودم . كارى كه هم اكنون خود نيز دليل آن را نمىدانم ! پس از اعلام نتايج ، در شهريور امسال در مقطع فوق ليسانس پذيرفته شدم . با توجّه به اين كه گزينش ، بر حسب نمرهء علمى انجام مىگيرد ، حقّ يك نفر را ضايع و سلب نموده‌ام ، بدين جهت دچار عذاب وجدان شديد گشته ، و قصد انصراف از تحصيل را دارم . لطفاً بفرماييد وظيفهء من چيست ؟\r\nجواب : در فرض مسأله ، در صورتى كه انصراف شما سبب شود فرد ديگرى ، كه در نوبت است ، پذيرفته شود ، لازم است انصراف دهيد ، ولى اگر وقت آن گذشته ، انصراف لازم نيست . امّا سعى كنيد در آينده مطلقاً به سراغ تقلّب نرويد ، و خطاى گذشته و حقّ ضايع شده را با اعمال صالح جهت صاحب حق جبران نماييد .\r\nسؤال 1531 - اين جانب سال 65 به جبهه رفتم . و نزديك به 3 ماه به صورت نيروى داوطلب خدمت كردم . با تحريك يكى از دوستان ، خودم را به موجى زدم و برگشتم .\r\n( البتّه دقيقاً نمىدانم چرا اين كار را كردم . ) و به عنوان جانباز 10 % تشكيل پرونده دادم . پس از مدّتى كه مشغول خدمت در شغل مقدّس معلّمى بودم ، آتش عشق پزشكى در من شعله‌ور گشت ، و همين عشق باعث شد كه سه روز مرخّصى پزشكى جبهه را به 3 ماه تغيير داده ( كه در كلّ شش ماه شد ) و از اين طريق با سهميّهء رزمندگان قبول شدم . به اين ترتيب به خاطر 6 ماه جبهه و 10 % جانبازى 2 گروه به حقوقم ( حقوق معلّمى ) اضافه شد ، و در كل حقوق ليسانس را برايم منظور كردند .\r\nهمچنين از طريق 10 % جانبازى توانستم حكم مأمور به تحصيل گرفته ، و به تحصيل ادامه دهم . لطفاً به سؤالهاى من جواب دهيد :\r\n1 - آيا حقوق اضافى كه منظور داشته‌اند ، حرام است ؟ اكنون بايد چه كنم ؟\r\n2 - اگر حرام است ، اضافه حقوقى كه در اين مدّت گرفته‌ام را چگونه جبران كنم ؟\r\n\r\n","description":"","footnote":"","page_name":" 548 ","page_number":548},
  {"content":"\r\n\r\n3 - آيا به اين ترتيب كه در دانشگاه قبول شده‌ام ، براى من مسئوليّت شرعى دارد ؟ براى پاك شدن گناهانم چه كنم ؟\r\nجواب : راه حلّ مشكل شما اين است كه از سهميّهء جانبازان و رزمندگان استفاده نكنيد ، و آنچه را گرفته‌ايد به صورت مطمئنّى بازگردانيد ، و از گناه گذشته توبه كنيد . ولى مدرك شما چنان چه از نظر امتحانات و غيره ، مانند سايرين باشد ، اشكالى ندارد .\r\nسؤال 1532 - در سال 75 دخترم در دانشگاه آزاد اسلامى قبول شد ، ولى رياست دانشگاه از ثبت نام و ورود ايشان جلوگيرى به عمل آورد . پس از حدود 8 ماه مكاتبه و رفت و آمد جوياى علّت شدم . اعلام نمودند كه بر طبق حساب احتمالات قبولى نامبرده تقلّب محسوب ميگردد . سؤال اين است :\r\nآيا حساب احتمالات در حقوق اسلامى جايگاهى دارد ، و مىتواند باعث حكمى گردد ، و سرنوشت يك انسان را رقم بزند ؟\r\nجواب : اگر حساب احتمالات بر يك پايهء متقن علمى استوار باشد ، و موجب قطع و يقين گردد ، مىتوان بر طبق آن قضاوت نمود ، و اگر به اين شكل نباشد ، نمىتوان كسى را به خاطر آن از نتيجهء امتحانات محروم كرد .\r\n\r\n9 - تكدّىگرى\r\nسؤال 1533 - با توجّه به اين كه با « تكدّىگرى » به عنوان يك جرم برخورد قانونى نمىشود ، بعضاً افرادى تحت عنوان فقير و تهيدست در سطح شهر به تكدّىگرى مشغولند . و مردم خيرخواه با ديدن وضعيّت ظاهرى اين افراد ، از روى رأفت به آنها كمك مىكنند . از آنجا كه توافقى دربارهء جمع‌آورى متكدّيان از سطح شهرها منعقد شده ، و مسئول جمع‌آورى آنان شهردارى و نيروى انتظامى ، و مسئول نگهدارى آنها سازمان بهزيستى در مركزى به نام هدايت است ، و در مدّت زمانى كه متكدّيان در اين مركز نگهدارى مىشوند تا به خانواده‌هايشان تحويل گردند ، احتياج به استحمام ، غذا ، لباس ، اصلاح سر و صورت و مانند آن دارند ، لطفاً بفرماييد :\r\n\r\n","description":"","footnote":"","page_name":" 549 ","page_number":549},
  {"content":"\r\n\r\n1 - طبق دستور العملى كه از طرف سازمان به مركز ابلاغ شده ، براى نگهدارى هر نفر در هر شبانه روز ، 15000 ريال از آنها گرفته مىشود . آيا گرفتن اين مبلغ مشروع است ؟ در صورت مشروع بودن ، چنانچه مبلغى اضافه بر آن گرفته شده باشد ، چه حكمى دارد ؟ ( لازم به ذكر است كه اين پول خرج خودشان يا متكدّيان ديگر مىگردد . )\r\n2 - بعضى از متكدّيان محجورند ، و قوّهء عقلانى آنها زايل شده است ، و بعضاً پول هنگفتى دارند ، و خانواده‌هاى تعدادى از آنها نيز مشخّص نيست ، و چون ما براى هميشه نمىتوانيم از آنها نگهدارى نماييم ، مجبوريم بعد از چند روز آنها را به شهرستان محلّ اقامتشان اعزام نماييم ، و خوف اين است كه پولشان را از دست بدهند . آيا جايز است پول اين افراد گرفته شود ، و به سازمان بهزيستى تحويل گردد ، تا مورد استفادهء ساير مددجويانى كه تحت پوشش هستند ، قرار بگيرد ؟\r\nجواب : اوّلًا : با توجّه به اين كه اين مسأله از نظر شرعى پيچيده است ، بايد نسبت به آن با دقّت و احتياط عمل كنيد ، تا ان شاء اللَّه مرتكب خلاف شرع نشويد .\r\nثانياً : آن دسته از متكدّيان كه پول هنگفت دارند ، اموالشان جزء مجهول المالك است ؛ به استثناى هزينهء يك سال كه مال خود آنهاست ، و مصرف كردن پولهاى اضافى براى فقراى ديگر اشكالى ندارد . و آنها كه پول كمى دارند متعلّق به خودشان است ، و مىتوان براى مخارج آنها از آن پول استفاده كرد . ولى مبلغ پانزده هزار ريال در يك روز ، در مقابل خدماتى كه به آنها داده مىشود ، مبلغ زيادى است . مگر اين كه واقعاً مريض باشند و به اين مقدار در شبانه روز نياز باشد .\r\nثالثاً : آنها كه از كار افتاده هستند نبايد اموالشان را صرف ديگران كرد ؛ چرا كه با گذشت سال بازهم گرفتار خواهند بود .\r\nسؤال 1534 - همان‌طور كه مستحضريد ، قانون مجازات اسلامى در موادّ 612 و 613 « تكدّىگرى » را جرم دانسته ، و براى آن مجازات حبس تعيين نموده است . لطفاً نظر شريف خود را در مورد وصف جزايى و حرمت شرعى آن بيان فرموده ، و بفرماييد\r\n\r\n","description":"","footnote":"","page_name":" 550 ","page_number":550},
  {"content":"\r\n\r\nمسئول پيشگيرى ، پيگيرى و رسيدگى به آن ، در نظام حكومت اسلامى ، كدام مرجع قانونى است ؟\r\nجواب : كسى كه نياز ندارد ، حرام است تكدّى كند ، و حتّى در صورت نياز ، حكومت اسلامى بايد ترتيبى دهد كه به طريق آبرومندى نياز آنها تأمين گردد ، و اجراى اين دستور ، بر عهدهء نيروى انتظامى و قضايى است ، يا مقام ديگرى ، كه از طرف حكومت تعيين مىشود .\r\n\r\n10 - جبران خسارت\r\nسؤال 1535 - سازمان بين الملل در جنگ عراق و كويت به عنوان خسارت مبالغى از دولت عراق گرفته و بابت پول نفت به كسانى كه از كويت بيرون رفته ، يا به اشخاصى كه متضرّر شده‌اند مىپردازد . آيا گرفتن اين پول ، كه حقّ مردم عراق است ، مشروعيّت دارد ؟\r\nجواب : در صورتى كه خسارتى ديده‌اند ، مىتوانند به مقدار خسارتشان دريافت كنند .\r\nسؤال 1536 - افرادى از كشور ما و كشورهاى ديگر در بازار كويت كسب و كارى داشته ، و به صورت نقد و نسيه معامله مىنموده‌اند ، كه با شروع جنگ فرار كرده ، طبعاً اين مهاجرت اجبارى ضررهايى در پى داشته است . در صورتى كه به دولت كويت شكايت شود و پىگيرى گردد ، ممكن است اين خسارات از عراق گرفته و به افراد مذكور داده شود . آيا گرفتن اين پول مشروع است ؟\r\nجواب : مانند جواب سابق است .\r\nسؤال 1537 - در يك حادثهء رانندگى ، تاكسى فرد غير مقصّر متحمّل خساراتى گرديده ، كه طبق نظر كارشناس يك ماه براى تعمير آن وقت نياز است . با توجّه به اين كه رانندهء تاكسى ماهيانه مبلغ هشتصد هزار ريال در آمد داشته ، آيا حق دارد علاوه بر خسارات وارده ، مبلغ مذكور را نيز از رانندهء مقصّر مطالبه نمايد ؟\r\nجواب : به مقدارى كه براى تعمير اتومبيل وقت لازم است ، بايد خسارت آن\r\n\r\n","description":"","footnote":"","page_name":" 551 ","page_number":551},
  {"content":"\r\n\r\nمدّت را نيز بپردازد . يعنى علاوه بر خسارات اتومبيل ، مال الاجارهء ماشين را نيز به او بدهد .\r\nسؤال 1538 - اگر كسى ، ديگرى را توقيف غير قانونى كند ، يا بر او آسيب رسانده ، و وى را راهى بيمارستان كند ، يا مال او را تخريب ، يا تصرّف غير قانونى ، يا غصب نمايد ، لطفاً بفرماييد :\r\n1 - نظر حضرتعالى در مورد منافع كارى كه مجنىّ عليه در مدّت توقيف ، يا بسترى در بيمارستان ، از آن محروم شده ، يا منافع مالى كه به خاطر ترميم مال تخريب شده ، يا تصرّف غير قانونى ، يا غصب از بين رفته ، و مالك از آن منتفع نشده چيست ؟\r\n2 - با توجّه به مسائل فوق آيا از دست دادن منافع ممكن الحصول ( عدم نفع ) قابل جبران است ؟\r\n3 - آيا از دست دادن منافع ممكن الحصول ( عدم نفع ) ضرر است ؟\r\n4 - اگر اين منافع را قابل جبران مىدانيد ، بر اساس كدام قاعده قابل جبران است ، و استدلال حضرتعالى در اين مورد چيست ؟\r\n5 - آيا قاعدهء لا ضرر شامل ضرر عدمى هم مىشود ؟\r\nجواب : در مواردى كه عرفاً ضرر و زيان و خسارت صدق كند مىتوان از قاعدهء لا ضرر استفاده كرد ، خواه دربارهء عبد باشد يا حرّ ، و ما معتقديم كه لا ضرر همان گونه كه نفى حكم مىكند ، احكامى كه جبران‌كننده ضرر است را نيز اثبات مىنمايد .\r\n\r\n11 - حقوق\r\n\r\nالف ) حقّ الطبع\r\nسؤال 1539 - لطفاً به دو سؤال زير پاسخ دهيد :\r\n1 - آيا حقوق مالكيّت‌هاى فكرى ، مانند حقّ تأليف ، ترجمه ، طبع و اختراعات ، شرعى است ؟\r\n2 - راجع به انحصار تجارت در كالاهاى اساسى ، فتواى حضرتعالى چيست ؟\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nجواب 1 و 2 : حقّ الطبع و حقّ التأليف ، و همچنين حقّ استفاده از اختراعات ، حقوق معتبرى است كه تجاوز به آن جايز نيست . ولى انحصار در تجارت اگر مثلًا از سوى يك كارخانه باشد كه بگويد : « توليدات خود را منحصراً در اختيار يك نماينده قرار مىدهد » اشكالى ندارد ، و اگر منظور اين باشد كه شخص يا گروهى منحصراً حق فروش چيزى را داشته باشند ، و ديگران نداشته باشند ، چنين چيزى نامشروع است ، مگر اين كه حكومت اسلامى روى مصالحى چنين چيزى را لازم و ضرورى بشمارد .\r\nسؤال 1540 - برخى از كتابها كه در دانشگاهها به عنوان مرجع معرّفى مىشود ، در كشورهاى ديگر به چاپ رسيده ، و برخى ناشران دخلى كشور بدون رعايت حقّ چاپ ( كه در عرف بين الملل جزء حقوق ناشر شناخته شده ، و در ابتداى كتابها به اين موضوع تصريح گرديده ، ) اين كتابها را چاپ كرده ، و با قيمت كمتر در اختيار عموم قرار مىدهند . استفاده از اين كتابها ، يا نشريّات ، در صورتهاى زير چه حكمى دارد ؟\r\nالف ) در رشته‌هاى فنّى استفاده از اين منابع ضرورى ، و عدم استفاده موجب مشقّت است . مخصوصاً كه قيمت كتاب اصلى بسيار زياد است .\r\nب ) نويسندگان اين كتابها لزوماً كافر ، يا كافر حربى نيستند ؛ يا حدّ اقل ما اطّلاع نداريم .\r\nج ) تا آنجا كه مطّلع هستيم ، كشور ما قانون حقّ چاپ را امضا نكرده است . اگر امضا كند ، حكم چگونه خواهد بود ؟\r\nد ) در صورتى كه تهيّهء اين كتب حرمت داشته ، تكليف ما در قبال كتابهايى كه قبلًا تهيّه كرده‌ايم چيست ؟\r\nه ) اين حربه به عنوان اهرمى سياسى عليه كشورهاى اسلامى استفاده مىشود ، امّا با توجّه به اين كه نويسندگان اين كتابها بعضاً دانشمندان بىطرفى هستند ، كه به تحصيل علم مشغولند در صورتى كه استفاده از اين كتابها مجاز باشد ، تكليف ما در برابر شخص نويسنده چيست ؟\r\nجواب : حقّ التأليف يك حقّ عقلايى و شرعى است ، و بايد آن را رعايت كرد .\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nمگر اين كه طرف جزء كفّار حربى ، يا كمك آنها باشد . در غير اين صورت ، شخصى كه آن را چاپ كرده ، كار حرامى انجام داده ، و شرعاً مديون و بدهكار مؤلّف است ، ولى دليلى بر اين كه خريدوفروش خود كتاب حرام باشد ، نداريم .\r\nسؤال 1541 - اگر يك اثر علمى و هنرى در مسابقات علمى ، ادبى مشمول دريافت جايزه گردد ، و در حال حاضر دسترسى به مؤلّف آن ممكن نباشد ، يا فوت نموده باشد ، اين جايزه متعلّق به چه كسى است ؟ آيا ناشرى كه امتياز چاپ كتاب را گرفته ، در جايزه سهيم مىباشد ؟\r\nجواب : جايزه به ورثهء او مىرسد ، و در صورتى ناشر شريك در آن خواهد بود كه جايزه تنها تعلّق به متن كتاب نگرفته باشد ، بلكه كيفيّت نشر آن نيز مشمول جايزه شده باشد .\r\nسؤال 1542 - تكثير نشريّات و كتب علمى متعلّق به ديگران ، به همان زبان و شكلى كه چاپ شده ، و به قصد فروش و بهره‌بردارى مادّى از طريق چاپ و عكس‌بردارى چه حكمى دارد ؟ حذف يا تغيير نام مؤلّف در چاپ اثر چگونه است ؟\r\nجواب : حقّ تأليف ، و همچنين حقّ نشر ، از حقوق عقلائيّه است ، و عدم رعايت آن ، در عرف عقلا ظلم محسوب مىشود ؛ بنابراين حرام است . و اگر نام مؤلّف تغيير داده شود ، علاوه بر گناه ناشى از ظلم متضمّن گناه ناشى از دروغ نيز مىباشد .\r\nسؤال 1543 - آيا حقّ طبع و نشر ، شرعى و قابل تملّك و نقل و انتقال است ؟\r\nجواب : آرى ، حقّ طبع و نشر شرعى است . و قابل واگذارى با عوض يا بدون عوض مىباشد .\r\nسؤال 1544 - آيا شرعاً مىتوان مطالب سخنرانى فردى را ضبط يا يادداشت نمود ، يا خطبه‌ها و موعظه‌ها و دروسى كه استاد تدريس مىكند را جمع‌آورى كرد ، و بدون ذكر مآخذ و منابع ، و بدون اجازهء صاحب اثر ، آن را انتشار داد ؟ اموالى كه از اين راه به دست مىآيد ، چه حكمى دارد ؟\r\nجواب : اشكال دارد .\r\n\r\n","description":"","footnote":"","page_name":" 554 ","page_number":554},
  {"content":"\r\n\r\nسؤال 1545 - آيا از نظر شما حق تأليف ، حقّى مشروع و قابل واگذارى است ؟\r\nجواب : حق تأليف از حقوق عقلائيّه است ، كه شارع مقدّس بر اساس عمومات كتاب و سنّت آن را امضا نموده است ، زيرا در عرف عقلا ، عدم رعايت آن نوعى ظلم محسوب مىشود ، و قابل واگذارى است .\r\nسؤال 1546 - آيا مىتوان تمام يا بخشى از كتابى كه از بازار خريدارى شده را بدون اجازهء مؤلّف به صورت نرم‌افزار كامپيوترى درآورد ؟ در صورتى كه پولى در مقابل عرضهء اين برنامه گرفته نشود ، چه حكمى دارد ؟\r\nجواب : بايد از مؤلّف آن كتاب ، در صورتى كه در قيد حيات است ، و از ورثهء او اگر رحلت كرده ، اجازه بگيرد . اين در صورتى است كه نرم‌افزار را براى انتشار تهيّه كند ؛ نه براى استفادهء شخصى .\r\n\r\nب ) كپىرايت\r\nسؤال 1547 - آيا مىتوان برنامه‌هاى كامپيوترى ، كه توسّط مسلمانان يا كفّار غير ذمّى توليد شده ، را بدون جلب رضايت صاحبان اصلى آن تكثير كرد ؟\r\nجواب : تمام افرادى كه جان و مال آنها محترم است ، حقّ امتيازات آنها نيز محترم است .\r\nسؤال 1548 - آيا در ضمن فروش برنامه‌هاى كامپيوترى مىتوان شرط عدم تكثير كرد ؟ آيا نوشتن اين شرط در ابتداى اين برنامه‌ها كفايت مىكند ، يا بايد لفظاً و به هنگام فروش گفته شود ؟\r\nجواب : شرط در ضمن معامله به هر صورت باشد تفاوت نمىكند . بلكه همان گونه كه در بالا گفته شد ، بدون شرط نيز تكثير جايز نيست .\r\nسؤال 1549 - آيا استفاده از برنامه‌هاى كاربردى كامپيوترى ديگران جهت توليد نرم‌افزارهايمان ، و فروش برنامه‌هاى جديد مستلزم جلب رضايت و اذن آنها مىباشد ؟\r\nجواب : از جوابهاى بالا معلوم شد .\r\nسؤال 1550 - سؤالى در رابطه با كپى كردن ، يا به اصطلاح رايت ، هاى\r\n\r\n","description":"","footnote":"","page_name":" 555 ","page_number":555},
  {"content":"\r\n\r\nكامپيوترى دارم . توضيح اين كه : برنامه‌هاى كامپيوترى اعم از فيلم ، برنامه‌هاى آموزشى و سرگرمى ، كه امروزه ساخته مىشود ، آنها را روى قطعه‌اى به نام ، و يا ديسكت كامپيوترى پياده مىكنند . و شخص با صرف هزينه‌اى بعضاً گزاف اقدام به ساختن برنامهء كامپيوترى مىنمايد . پس از ساختن برنامه ، شخص برنامه ساز به چند صورت ممكن است عمل كند :\r\nالف ) روى خود برنامه كارى انجام مىدهد ، كه به اصطلاح برنامه قفل شود ، و نتوان از آن كپى برداشت ، و فقط با اصلى بتوان از برنامه استفاده كرد . امّا جديداً با يك سرى ترفندها مىتوان قفل را شكست ، و از اصلى كپى كرد .\r\nب ) بر روى برنامه قفل نگذارد ، امّا اعلام دارد كه حقّ چاپ و تكثير ممنوع است .\r\nج ) نه قفل بگذارد ، و نه اعلام كند كه چاپ و تكثير ممنوع است ، و به عبارتى اعلام موضع نكند . با توجّه به اين توضيحات لطفاً بفرماييد :\r\n1 - آيا شخص برنامه ساز مىتواند چنين حقّى را از خريدار يا ديسكت سلب كند ؟ و در صورتى كه جواب مثبت است ، آيا اين حق فقط براى برنامه ساز مسلمان است ، يا غير مسلمان و مجهول المذهب نيز همين حكم را دارد ؟\r\nجواب : كسى كه برنامه‌اى را مىسازد بدون رضايت او نمىتوان از آن كپى كرد ، مگر اين كه از كفّار حربى باشد .\r\n2 - آيا مىتوان گفت : « اگر براى استفادهء شخصى باشد اشكال ندارد ؛ اما اگر گپىبردارى را منبع كسب خود قرار دهد اشكال دارد . » ؟\r\nجواب : فرقى نمىكند .\r\n3 - آيا نوار كاست و نوارهاى ويدويى ، حكم هاى كامپيوترى را دارند ؟\r\nجواب : آرى نوار كاست و ويدئو نيز حكم بالا را دارند .\r\n\r\nج ) حقّ الاختراع\r\nسؤال 1551 - آيا مخترع نسبت به اختراع خود داراى حقّ خاصّى است ، به گونه‌اى كه ديگران نتوانند از آن الگوبردارى و مونتاژ نمايند ؟\r\n\r\n","description":"","footnote":"","page_name":" 556 ","page_number":556},
  {"content":"\r\n\r\nجواب : آرى ، اختراع نيز با شرايط خاصّى در عرف عقلا ، حقوقى براى مخترع مىآورد كه رعايت آن شرعاً واجب است .\r\n\r\nد ) حقّ همسايه\r\nسؤال 1552 - احداث درب به سمت ملك غير ، در ملك و ديوار اختصاصى ، امّا بدون قصد عبور از ملك غير ، چه حكمى دارد ؟ در صورتى كه قصد عبور داشته باشد ، آيا مىتوان مالك را فقط به عدم عبور ( مثلًا با گذاشتن مانع ) ملزم نمود ، يا مىتوان وى را به قلع درب احداثى الزام كرد ؟ در اين صورت هزينهء قلع آن در ، و ترميم ديوار بر عهدهء كيست ؟\r\nجواب : جايز نيست ، و بايد به طور كلّى بسته شود ، و هزينهء آن بر عهده كسى است كه در را نصب كرده است .\r\nسؤال 1553 - زيد و عمرو هر دو خانهء مستقلّى دارند ، ولى ديوار اين خانه‌ها در يك سمت مشترك است . اكنون زيد قصد دارد خانهء خود را بكوبد و از نو بسازد . لطفاً در اين مورد به سؤالات زير پاسخ دهيد :\r\n1 - اگر بر اثر اين كار خسارتى به ساختمان عمرو وارد شود ، آيا زيد ضامن خسارت وارده مىباشد ؟\r\n2 - آيا زيد حقّ دارد براى استيفاى حقّ خود بدون اجازه و رضايت همسايه در ديوار مشترك تصرّف كند ؟\r\nجواب : پايه‌هاى مشترك ، كه سقف هر دو خانه روى آن قرار دارد ، متعلّق به هر دو مىباشد ، و به صورت مشاع است ، و بايد با رضايت يكديگر در آن تصرّف كنند . و اگر مىخواهند حق خود را جدا نمايند ، با توافق طرفين صورت گيرد ، و چنانچه در نحوهء بهره‌گيرى براى بازسازى ، اختلافى پيش آيد ، بايد با نظر دو كارشناس مورد اطمينان عمل شود .\r\nسؤال 1554 - اگر صاحب ملكى ، از ملك خودش ، براى رفتن به پشت بام ، يا بهار خواب ملك خود درى باز كند ، چه حكمى دارد ؟ آيا تحصيل رضايت همسايه لازم است ؟\r\n\r\n","description":"","footnote":"","page_name":" 557 ","page_number":557},
  {"content":"\r\n\r\nجواب : اشكالى ندارد ؛ مگر اين كه مزاحمتى براى همسايگان توليد كند .\r\nسؤال 1555 - آيا لازم است كه ارتفاع ملك بالاتر از ملك همسايه نباشد ؟\r\nجواب : لزومى ندارد .\r\nسؤال 1556 - آيا ايجاد حصار ، يا ديوار در اطراف ملك جهت اشراف نداشتن ( صاحب ملك به ملك همسايه و بالعكس ) نياز به تحصيل رضايت همسايه دارد ؟\r\nجواب : در فرض مسأله تحصيل رضايت همسايه لازم نيست .\r\nسؤال 1557 - باز كردن پنجره به سمت حياط همسايه در صورتى كه به منازل اطراف اشراف كامل داشته باشد چه حكمى دارد ؟ اگر مالك مقدارى در زمين خود عقب‌نشينى كرده ، و به همين خاطر چنين پنجره‌هايى را در چند طبقه گذاشته باشد ، مجوّز اقدام وى خواهد بود ؟\r\nجواب : در فرض مسأله كه عقب‌نشينى كرده ، اگر مزاحمتى ايجاد نكند ، مانعى ندارد .\r\nسؤال 1558 - شهردارى شهر ما ، بدون توجّه به لزوم نگهداشت حريم حجاب اسلامى ، مبادرت به صدور پروانهء ساختمانهاى چندين طبقهء مشرف به منازل ديگر نموده ، و اين كار موجب زحمت خانمهاى ساكن ساختمان‌هاى فوق شده است . حكم شرع چيست ؟\r\nجواب : ساختمانها نبايد طورى ساخته شود كه همسايگان براى حفظ حجاب خود در منزل به زحمت بيفتند .\r\nسؤال 1559 - ديوار اختصاصى همسايه رو به خرابى است . و با خراب شدن آن ، مالك مجاور متحمّل ضرر مىگردد . چنانچه وضع ويژهء ملك به گونه‌اى باشد كه دفع ضرر جز با تخريب و بازسازى ديوار ناممكن ، يا مستلزم ضررى تحمل‌ناپذير و هنگفت براى مالك مجاور باشد ، آيا مىتوان همسايه را اجبار به تخريب ديوار و بازسازى آن نمود ؟\r\nجواب : اگر بر اثر ريزش ديوار همسايه ، خسارتى بر همسايهء ديگر وارد مىشود ، صاحب ديوار موظّف است كارى كند كه جلوى خسارت گرفته شود ، و\r\n\r\n","description":"","footnote":"","page_name":" 558 ","page_number":558},
  {"content":"\r\n\r\nاگر راه منحصر به تخريب و بازسازى باشد ، مىتوان او را ملزم به اين كار كرد .\r\nسؤال 1560 - اگر كسى بدون اذن و رضايت پدر ، يا مادر ، يا برادر ، يا فرزند ذكور ، يا پدر زن ، يا مادر زن ، يا شوهر دختر ، يا شوهر خواهر خود ، وارد خانهء آنها شود ، آيا كيفر او همان مجازات ورود به عنف است ، كه براى ديگران مقرّر گرديده يا تفاوت دارد ؟\r\nجواب : فرقى نمىكند .\r\n\r\nه ) حقوق والدين\r\nسؤال 1561 - آيا اطاعت از پدر در ترك مستحبّ ، يا انجام مكروه ، واجب است ؟\r\nجواب : اگر مخالفت با آن ، موجب ايذاى وى گردد ، واجب الإطاعه است .\r\nسؤال 1562 - عاقّ والدين به چه معناست ؟ در چه شرايطى تحقّق مىيابد ؟ آثار آن چيست ؟\r\nجواب : هر كارى كه موجب ايذا و اذيّت والدين گردد ، به معناى عاقّ والدين است ، مگر در مواردى كه تكليف واجب يا حرامى باشد ، و به انسان دستور مخالفت با آن را بدهند .\r\nسؤال 1563 - مقام مادر بالاتر است ، يا پدر ؟ در مقام تعارض بين اطاعت امر پدر و مادر ، كدام را ترجيح مىدهيم ؟\r\nجواب : مقام هر دو والاست ، و تا مىتوانيد در ميان آن دو جمع كنيد ، و در صورتى كه امكان نداشته باشد ، بر حسب اهميّت موارد بايد عمل گردد ، و آنچه مهم‌تر است ، مقدّم شود .\r\nسؤال 1564 - اگر مادرى نوه‌اش را به قتل برساند ، فرزندش ( پدر مقتول ) حق دارد قاتل را قصاص نمايد . اين در حالى است كه طبق آيات قرآن و روايات اسلامى ، فرزند حق كوچكترين اذيّت نسبت به پدر يا مادر را ندارد ، و اگر فرزند از مادرش براى قصاص شكايت كند ، موجبات نارضايتى وى را فراهم مىآورد . حال سؤال اين است : آيا احكام فقهى با محرّمات الهى در تعارض است ؟ اگر در تعارض نيست ، مثال بالا چگونه توجيه مىگردد ؟\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nجواب : احقاق حقوق كردن در برابر ظلم پدر و مادر شرعاً اشكالى ندارد ، و از آن قاعده مستثنى است ؛ ولى هر قدر گذشت نمايد بهتر است .\r\n\r\nو ) حقّ فرزند\r\nسؤال 1565 - پسرم پايبند به احكام شرع نيست ، به گونه‌اى كه تمام اعضاى خانواده از كارهاى او به ستوه آمده‌اند ! عربده‌كشىهاى او باعث ناراحتى خانواده ، و حتّى همسايه‌هاست ! در خانه نوارها و فيلم‌هاى مبتذل نگاه مىكند ، و ساير فرزندانم نيز گاهى به آن فيلمها نگاه مىكنند ! از هر طريقى با او برخورد كردم ، به شكست انجاميد . وظيفهء من نسبت به ايشان چيست ؟ آيا مىتوانم او را از خانه بيرون نموده ، و از زمرهء فرزندانم خارج نمايم ؟\r\nجواب : بازهم از تأثير سخن مأيوس نشويد . سعى كنيد از طريق تشويق و محبّت و وعده و مانند آن در او نفوذ نماييد . يا بعضى افراد را سفارش كنيد با او دوست شوند ، و ببينند درد اصلى او كجاست ؟ اى بسا مشكلى دارد كه صريحاً نمىگويد ، و از اين طريق حل مىشود . اگر همهء اين امور را انجام داديد ، و به نتيجه نرسيديد ، و پيوسته منشأ فساد بود ، اخراج او از خانه مانعى ندارد .\r\nسؤال 1566 - فرزند نامشروع از بعضى حقوق اجتماعى محروم است ، در صورتى كه كودك گناهى ندارد ، بلكه گناه بر دوش مرد و زنى است كه مرتكب اين عمل شنيع و زشت شده‌اند ، و آنان بايد از حقوق اجتماعى محروم شوند ، فلسفهء اين حكم چيست ؟\r\nجواب : حقوق اجتماعى ، كه ولد الزّنا از آن‌ها محروم است ، بسيار محدود مىباشد ، و تأثير چندانى در سرنوشت كودك ندارد .\r\n\r\nز ) حقّ الناس\r\nسؤال 1567 - آيا خيانت در امانت حقّ الناس و قابل گذشت است ؟ يا حقّ اللَّه است ، و غير قابل گذشت ؟\r\n\r\n","description":"","footnote":"","page_name":" 560 ","page_number":560},
  {"content":"\r\n\r\nجواب : در صورتى كه خيانت در امانت سبب اتلاف عين ، يا منفعت شده حق الناس است ، و بايد خسارت را به صاحب آن بدهد .\r\nسؤال 1568 - آيا معاونت در جرم ، حق النّاس است ، يا حقّ اللَّه تعالى ؟\r\nجواب : موارد مختلف است ؛ گاه حق اللَّه است و گاه حق النّاس .\r\nسؤال 1569 - آيا تحقّق جرم و وقوع معان عليه ، شرط تحقّق معاونت در جرم است ؟\r\nجواب : البتّه تا جرم محقّق نشود ، معاونت در جرم صدق نمىكند .\r\nسؤال 1570 - راه رهايى از حقّ النّاس چيست ؟\r\nجواب : اگر صاحب آن را مىشناسيد ، حقّ او را بپردازيد ، يا حليّت بطلبيد ، و اگر نمىشناسيد ، معادل آن را از طرف صاحب اصلى به شخص نيازمندى بدهيد .\r\nسؤال 1571 - ردّ مظالم يعنى چه ؟\r\nجواب : منظور اموال حرامى است كه در دست انسان است ، و صاحبان آن را به هيچ وجه نمىشناسد ، كه بايد با اجازهء مجتهد صرف فقرا شود .\r\nسؤال 1572 - كسى كه مظالمى بر عهده دارد و چون صاحب آن را نمىشناسد بايد صدقه دهد ، اگر خود جنس ( نه پول آن ) را صدقه دهد ، چه حكمى دارد ؟\r\nجواب : اگر مظالم جنسى مانند روغن و حبوبات و امثال آن بوده ، مىتوان مثل آن را به فقير داد ، ولى اگر پول بوده ، بايد پول صدقه داد .\r\n\r\nح ) حقّ المارّه\r\nسؤال 1573 - اگر انسان به باغى برود ، و نداند كه صاحب باغ نسبت به كندن ميوه رضايت دارد يا نه ، آيا مىتواند از ميوه‌هاى درختان باغ در حدّ نياز استفاده نمايد ؟\r\nجواب : در صورتى كه باغ محصور نباشد ، يا شاخه‌هايش بيرون آمده باشد ، و به قصد عبور از آن راه برود نه به قصد باغ و چيدن ميوه ، در اين صورت استفاده به مقدار نياز خوردن ( نه بردن ) اشكالى ندارد .\r\nسؤال 1574 - استفاده از ميوه‌هاى درختانى كه در خيابانها و پياده روها وجود دارد ، تا چه حدّى مجاز است ؟\r\n\r\n","description":"","footnote":"","page_name":" 561 ","page_number":561},
  {"content":"\r\n\r\nجواب : استفاده از ميوه‌هايى كه در عرف و عادت محل براى همه مباح شده ، مانند توت در بسيارى از مناطق ، اشكالى ندارد ، ولى غير آن متعلّق به صاحبان آن است ، و اگر ملك بيت المال باشد متعلّق به دولت است .\r\n\r\nط ) حقّ ارتفاق\r\nسؤال 1575 - زيد با رضايت و بطور مجّانى و « به صورت مطلق » در ملك خود به عمرو حقّ ارتفاقى داده ، و بعد از مدّتى پشيمان مىشود . آيا حقّ ارتفاقى عمرو ساقط مىگردد ؟\r\nجواب : حقّ ارتفاقى نوعى اباحهء منفعت و قابل بازگشت است ؛ مگر اين كه ضرر و زيانى براى صاحب حق گردد ، كه بايد جبران شود .\r\n\r\n12 - حكومت اسلامى\r\nسؤال 1576 - با توجّه به روايات معتبر كه مىفرمايد : « بر امام است كه دين بدهكارانى كه قادر به اداى آن نيستند ، را بپردازد . » لطفاً بفرماييد :\r\nالف ) آيا حكومت اسلامى وظيفه دارد ديون بدهكاران معسر را بپردازد ؟\r\nب ) در فرض تكليف حكومت اسلامى ، منبع پرداخت اين ديون صرفاً صدقات و زكات است ، يا در فرض كمبود صدقات ، بايد از بيت المال پرداخت شود ؟\r\nج ) آيا بايد احراز شود كه دين به واسطهء انفاق بر عائله و در راه طاعت خدا بوده ، نه بر اثر اسراف و صرف در معصيت ؟ يا همين كه معلوم نشود در چه راهى صرف نموده ، و بتوان حمل بر صحّت كرد كفايت مىكند ؟\r\nجواب الف تا ج : در صورتى كه حكومت اسلامى توانايى داشته باشد بايد از محلّ زكات ( اگر در اختيار دارد ) ديون مديونين را بپردازد ، و كافى است كه آنها ظاهر الصّلاح باشند .\r\nسؤال 1577 - در نظام اسلامى ، مسائلى چون رأى دادن ، شركت در راه‌پيماييها ، و امثال آن ، از نظر فقهى چه حكمى دارد ؟\r\n\r\n","description":"","footnote":"","page_name":" 562 ","page_number":562},
  {"content":"\r\n\r\nجواب : در بسيارى از اوقات واجب است .\r\nسؤال 1578 - رابطهء حكم حكومتى با احكام اوّليّه و ثانويّه چيست ؟ آيا احكامى كه پيامبر اكرم صلى الله عليه و آله و امير المؤمنين عليه السلام در خصوص نظم بخشيدن به امور اجتماعى زمان خود ، و همچنين نصب افراد به مناصب مختلف حكومتى صادر مىكردند ، از مصاديق احكام حكومتى است ؟\r\nجواب : آنچه در بالا نوشته‌ايد از احكام حكومتى است ، و احكام حكومتى عموماً به يك كبراى كليّه ، كه در زمرهء احكام عناوين اوّليّه يا ثانويّه است ، بازمىگردد . به تعبير ديگر ، احكام حكومتى در طول احكام اوّليّه و ثانويّه است ، نه در عرض آنها .\r\nسؤال 1579 - همان گونه كه مستحضريد واردات خودرو به كشور ، در اين ايّام ممنوع مىباشد ، و بهاى فعلى اتومبيل پيكان بيش از 5 ميليون تومان است . و حد اكثر وُسع بنده در حال حاضر به زحمت حدود همان مبلغ است . بنده با جستجو در اينترنت متوجّه شدم كه مىتوانم يك اتومبيل نو يا دست دوّم با حد اكثر 4 سال كار كرد را به مبلغ 2 تا 4 هزار دلار بخرم . با احتساب قيمت آزاد دلار قيمت ماشين مذكور 000 / 600 / 1 تا 000 / 200 / 3 تومان مىشود ، كه اگر دولت بخواهد حتّى تا 100 % گمركى روى آن اضافه كند ، بهاى آن به 000 / 200 / 3 تا 000 / 400 / 6 تومان مىرسد كه قابل تحمّل است . در ضمن امكان خريد قسطى واقعى ، يعنى پرداخت ما بقى پول پس از تحويل ماشين به صورت ماهانه وجود دارد . خودروى مذكور از جهات مختلفى ، همچون استحكام ، مصرف بنزين ، آلودگى هوا و مانند آن با پيكان قابل مقايسه نيست . با توجّه به تمام اين جهات اگر شخصى مجبور به خريد اتومبيل داخلى شود ، در حالى كه تمايل به خريد آن ندارد ، مسئوليّت شرعى حوادث و خطرات جانى احتمالى با چه كسى است ؟\r\nجواب : تمام كشورها براى ورود اجناس خارجى به كشور خود ، جز در موارد محدود ، شرايط و قيودى قائلند ، زيرا باز بودن دروازه‌ها به طور مطلق ، تمام امور اقتصادى يك كشور را به هم مىريزد . بنابراين بايد برنامه‌ريزى كنند كه ورود چه\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nاشيايى و به چه اندازه در كشور مصلحت ، و ورود چه اشيايى مصلحت نيست . اگر كارشناسان متعهّد نظرى دادند ، حكومت اسلامى بايد آن را دنبال كند و مردم هم بايد آن را بپذيرند .\r\nسؤال 1580 - آيا تخلّف از قوانين جمهورى اسلامى ، مثل قوانين راهنمايى و رانندگى و مانند آن اشكال شرعى دارد ؟\r\nجواب : آرى ، اشكال شرعى دارد .\r\nسؤال 1581 - لطفاً به سؤالات زير پيرامون « مصلحت » پاسخ فرماييد :\r\n1 - معناى لغوى ، اصطلاحى و فقهى مصلحت چيست ؟\r\n2 - مصلحت عام يعنى چه ؟ معيار و حدود آن كدام است ؟\r\n3 - آيا از منظر فقهى و قانونى مىتوانيم در صورت تعارض بين قانون و مصلحت عام ، مصلحت عام را بر قانون ترجيح دهيم ؟\r\n4 - صورت فقهى و شرعى اقدامات و اعمالى كه واضع ، يا مجرى قانون بر پايهء مصلحت انجام مىدهد ، چيست ؟\r\n5 - آيا حكومت اسلامى مىتواند بنا بر مصلحت عام در يك رابطهء حقوقى ، مانند قرارداد حقوقى ، حقّ و حقوق شناخته‌شدهء اشخاص را ناديده انگارد ؟ اگر اين اقدام را انجام دهد ، بر چه مبنايى است ؟\r\n6 - در اصل 112 قانون اساسى به مصلحت نظام اشاره شده است ؛ معيار قانونى و حدّ و حدود و تعريف اين مصلحت چيست ، و با چه مبنايى شناخته مىشود ؟ آيا اين مجمع مىتواند بر پايهء اين مصلحت ، قانونى را نسخ يا وضع نمايد ؟\r\nجواب : مصلحت در فقه اهل سنّت مفهومى دارد ، و در فقه مكتب اهل بيت عليهم السلام مفهومى ديگر . آنچه از نظر فقه شيعه قابل توجيه است ، در سه محور خلاصه مىشود :\r\nاوّل : آنچه مربوط به حفظ نظام و حكومت اسلامى است .\r\nدوّم : حفظ نظم جامعه ؛ بر اساس اين دو نوع مصلحت بسيارى از احكام مستحدثه شكل مىگيرد ؛ زيرا حفظ نظام و حفظ نظم جامعه از مهمترين اهداف اسلام است ، كه انحراف از آن جايز نيست .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nسوّم : آنچه مربوط به تعارض اهمّ و مهمّ است ؛ يعنى هرگاه دو مصلحت كه مورد توجّه و قبول فقه اسلام است ، در مقابل يكديگر قرار گيرند ، بايد مصلحت اهمّ را ترجيح داد و مهمّ را فداى آن كرد .\r\nبراى مثال در قسمت اوّل ، مىتوان مسائل مربوط به انتخابات ، شرايط ويژهء رئيس جمهورى ، و نمايندگان و انتخاب كنندگان را در نظر گرفت . و در قسمت دوّم ، مسائلى مانند نظام بانكدارى ، و بخش مهمّى از نظام پولى ، و مسائل اقتصادى امروز را ، به عنوان مثال مىتوان ذكر كرد . و در قسمت سوّم محدود كردن پاره‌اى از معاملات ، و صادرات و واردات كشور ، كه سلطهء مردم را بر اموالشان محدود مىسازد ، ولى اهداف مهمّى را احيا مىكند ، مثال خوبى است .\r\nسؤال 1582 - اعتماد به حكومت اسلامى ، در صورتى كه به طور مكرّر بىعدالتى و كذب از برخى مسئولين آن مشاهده شود ، چگونه است ؟\r\nجواب : براى رسيدن به حكومت اسلامى ايده‌آل ، راه درازى در پيش داريم .\r\nبايد همه سعى كنيم خلاف‌كاريها روز به روز كمتر شود .\r\nسؤال 1583 - آيا در حكومت اسلامى قوانين موجود مىتواند بر شرع مقدّس اولويّت داشته باشد ؟ آيا در اين صورت لازم الاجرا است ؟\r\nجواب : با توجّه به اين كه قوانين از شوراى نگهبان مىگذرد ، معمولًا مطابقت آن با شرع مقدّس ملحوظ مىشود .\r\nسؤال 1584 - شهردارى املاك ( محلّ كار و سكونت ) مردم را بدون رضايت آنان در طرح قرار داده ، و چندين خانوار را سرگردان نموده ، و ناهنجاريهاى زيادى در محيط خانوادگى و زندگى اجتماعى آنان به وجود آورده است . به گونه‌اى كه اكنون سه خانوار با نُه سر عائله سالهاست سرگردانند . حكم شرع چيست ؟\r\nجواب : جايز نيست دولت املاكى را در طرح قرار بدهد ، و تكليف آنها را روشن نسازد . اگر واقعاً نياز ضرورى به آنها دارد ، بايد قيمت آنها را به نرخ روز بپردازد ، و اگر نياز ضرورى ندارد بايد طرح را از روى آنها بردارد . بلا تكليف گذاشتن خلاف شرع است .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nسؤال 1585 - من در رانندگى موتور نسبتاً خبره هستم . ولى هنوز به سنّ گرفتن گواهينامه نرسيده‌ام . آيا مىتوانم در شهر با موتور رفت و آمد كنم ؟\r\nجواب : راندن وسايل نقليّه بدون گواهينامهء رانندگى شرعاً اشكال دارد .\r\nسؤال 1586 - اگر ، مثلًا ، در يك منطقهء دور افتاده ، او امر و نواهى اسلام به طور كامل اجرا نشود ، و مسائل رفاهى و حقوق مستضعفان و افراد بينوا پايمال شود ، و هيچ نظم مذهبى وجود نداشته باشد ، آيا در چنين جايى مىتوان هيئتى تشكيل داد تا ضمن مراعات قواعد و ضوابط ، حتّى از مخلّين نظم عمومى جريمه بگيرد ، و آن را صرف در امور تنظيم عمومى كند ، و در صورت نياز ، متخلّفين را تهديد و با آنها برخورد كند ؟\r\nجواب : اين گونه امور بايد زير نظر مجتهد جامع الشرائط ، يا كسى كه از طرف او مأذون است ، صورت گيرد .\r\nسؤال 1587 - در منطقه‌اى كه نه از طرف دولت مورد توجّه است ، و نه از طرف سازمانهاى دينى نظرى به آن مىشود ، اگر يك زن غير مسلمان فقط به قصد نجات مردم از بىسوادى بخواهد مدارسى احداث ، و در اين مدارس از كتابهاى همان دولت و مذهب و از معلّمين همان منطقه استفاده كند ، و هيچ غرض ديگرى نداشته باشد ، و از مردم فقط زمين مدارس را مجّاناً بخواهد ، آيا چنين كارى مشروع ، و كمك كردن به چنان زنى جايز است ؟\r\nجواب : هرگاه مدرسهء مزبور زير نظر مسلمين اداره شود ، مانعى ندارد .\r\nسؤال 1588 - معمولًا مردم در دهات براى حفظ نظام ، قوانينى جعل مىكنند . از جمله اين كه اگر كسى دامهاى خود را در زمين ، يا مزرعهء ديگرى بچراند ، و به زراعت ديگران ضرر برساند ، مبلغ معيّنى از صاحب دام مىگيرند ، در صورت امتناع از پرداخت مبلغ ، همان دامى را كه ضرر رسانده توقيف نموده ، و چنانچه ظرف سه روز جريمه را پرداخت نكند ، دام را فروخته ، پول جريمه را برداشته ، و آن را در موارد نياز عمومى روستا خرج مىكنند . اوّلًا : تعيين چنين قوانين و جرايمى در چنان مواردى مجاز است ؟ و ثانياً در صورت جواز ، آيا به جاى هزار تومان پول جريمه در\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nصورت امتناع ، مىتوانند دام او را بفروشند ، و همهء پول آن را در مورد نيازهاى عمومى روستا مصرف كنند ؟ البتّه بايد توجّه داشت كه اگر در چنين جاهايى نظم و قوانينى وجود نداشته باشد ، صد در صد نظام روستا از بين مىرود ، و حقّ ضعفا و يتيمان و بىسرپرستان پايمال مىشود .\r\nجواب : اگر حفظ نظم در آن محيط منوط به اين گونه امور است ، مانعى ندارد ، به شرط اين كه زير نظر مجتهد ، يا كسى كه از طرف او مأذون است ، و با رعايت موازين شرع ، انجام گيرد . و در هر صورت جرائم بايد عادلانه باشد ، و زايد بر آن را به صاحبش برگردانند .\r\nسؤال 1589 - اين جانب داراى مغازه‌اى هستم كه غير از خودم ، چند نفر ديگر از اعضاى خانواده در آن شريك و سهيم هستند ، و كار مىكنند . به حمد الله از طفوليّت اهل خمس و وجوهات بوده ، و همه سال و جوهات خود را نيز پرداخته‌ايم . بعد از انقلاب اسلامى هر از چندى به هر بهانه‌اى مبلغى را بايد پرداخت كنيم . وجوهات كه يك سهم مشخص است ، و بر هر مسلمانى واجب است آن را پرداخت كند ، ماليات نيز سهم هر شهروند ، و وظيفهء ملّى اوست و آن نيز بايد پرداخت گردد . لكن هيچ دليل و حجّت شرعى براى پرداخت سهم تصاعدى و مانند آن نداريم . آيا جزاى فعّاليّت بيشتر براى رونق كشور پرداخت جريمه است ؟ اگر فعّاليّت نبايد كرد و نبايد زحمت كشيد ، چرا علما از قول معصومين اين قدر ما را تشويق به فعاليت مىكنند ؟\r\nجواب : ماليات ، در صورتى كه ضرورت حلّ مشكلات كشور ايجاب كند ، بايد به صورت عادلانه باشد ، تا مردم را به كار بيشتر و تلاش زيادتر دعوت كند . و به طورى كه شنيده شد ، اخيراً برنامه‌هايى در دست مطالعه است كه مالياتهاى تصاعدى كه اثر نامطلوبى در فعّاليّت‌هاى اقتصادى دارد اصلاح شود .\r\nسؤال 1590 - در جمهورى اسلامى ايران چند ميليون دانش‌آموز اهل سنّت وجود دارد ، كه متولّى آموزش و پرورش آنها نظام اسلامى است . معاونت پرورشى وزارتخانه براى قرآن و نماز و دين‌دارى دانش‌آموزان شيعه در داخل و خارج مدرسه در ايّام تعطيل و غير تعطيل برنامه‌ريزى مىكند . مثلًا در بخش اقامهء نماز ، كتابهايى\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nپيرامون احكام پسران و دختران تأليف نموده ، و به مسابقه مىگذارد . و ممتازان را مورد تشويق قرار مىدهد . امّا در مورد دانش‌آموزان اهل سنّت تاكنون اقدامى صورت نگرفته است . با توجّه به اين كه :\r\nاوّلًا : مسئوليّت اين دانش‌آموزان متوجّه نظام اسلامى است .\r\nثانياً : تدوين برنامه براى آنها از سوى نظام ، زمينه‌ساز اعتماد آنها به نظام و وحدت جامعهء اسلامى است .\r\nو ثالثاً : آنها با اين كار از بسيارى از خطرها مثل گرايش به وهّابيّت و مكاتب الحادى مصون مىمانند .\r\nبه نظر حضرتعالى تدوين كتابهاى احكام طبق فقه اهل سنّت و به مسابقه گذاشتن آن بين دانش‌آموزان اهل سنّت چه صورتى دارد ؟\r\nجواب : در جايى كه خوف گرايشهاى الحادى ، يا وهابيّت و مانند آن باشد ، انجام اين كار با حفظ احترام مكتب اهل بيت عليهم السلام مانعى ندارد .\r\nسؤال 1591 - ما روستاييان شهرستان شيراز سالهاى زيادى است كه به دامدارى و كشاورزى مشغول هستيم . امّا از حدود يك سال پيش تا به حال با مشكل افزايش بسيار زياد قيمت علوفه و مواد غذايى دام ( گاو ) روبرو شده‌ايم ، و متأسّفانه با وضعيّتى كه پيش آمده ادامهء اين شغل براى ما غير ممكن است ، مگر در صورت اختصاص دادن مقدارى آرد به عنوان خوراك دامها . حال با توجّه به اين واقعيّت كه در صورت ادامهء اين روند ، تقريباً بايد اين شغل را كه جدّاً به وضعيّت اقتصادى كشور كمك قابل توجّهى مىكند ، از دست بدهيم ، و پيدا كردن محلّ درآمد ديگر نيز براى مردم روستا بسيار مشكل مىباشد لطفاً بفرماييد .\r\nالف ) حكم شرعى خود را در مورد مصرف آرد توسّط دامها بيان فرماييد .\r\nجواب : اگر منظورتان استفاده از آردهاى دولتى مخصوص نان است ، اين كار جايز نمىباشد ، ولى استفاده از آردهاى آزاد اشكالى ندارد .\r\nب ) حكم شرعى كسانى كه اين آردها را به دست دامدارها مىرسانند ، چيست ؟\r\nجواب : اگر اين سهميّه مخصوص تهيّهء نان است ، فروختن آن به دامداران براى\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nخوراك دام جايز نيست ، و كسانى كه اين كار را بكنند مرتكب خلافى شده‌اند .\r\nسؤال 1592 - منزلى كه در آن ساكنيم ، و داراى سند رسمى است ، به شش نفر ارث رسيده است . مدّتى پيش سازمان ميراث فرهنگى ، يكى از اتاقهاى اين منزل را به عنوان آثار باستانى اعلام نموده ، و گفته :\r\n1 - حقّ تخريب خانه را نداريد .\r\n2 - حقّ فروش خانه را هم نداريد . مگر اين كه اتاق مزبور را نفروشيد .\r\nبا توجّه به اين كه بعضى از ورثه قصد فروش سهم خود ، و برخى ديگر هم قصد تخريب و نوسازى خانه را دارند ، و سازمان هم به علّت كسرى بودجه نمىتواند آن را بخرد ، تكليف ما چيست ؟\r\nجواب : چنانچه سازمان ميراث فرهنگى ضرورتى در حفظ آن اتاق مىبيند ، بايد قيمت عادلانهء آن را بپردازد . در غير اين صورت صاحبان خانه حقّ تصرّف در ملك خود را دارند .\r\n\r\n13 - خرافات\r\nسؤال 1593 - آيا دود كردن اسپند براى جلوگيرى از چشم بد صحّت دارد ؟\r\nجواب : صحّت ندارد ؛ ولى مىگويند : « دود اسفند فضا را ضدّ عفونى مىكند ، و مفيد است . »\r\nسؤال 1594 - نظر جنابعالى دربارهء فال حافظ چيست ؟\r\nجواب : فال اعتبارى ندارد .\r\nسؤال 1595 - اگر فال قهوه براى كار مشروعى انجام شود ، چه حكمى دارد ؟ مثلًا از اين طريق گمشده‌اى را پيدا نموده ، يا گره‌اى را باز كند . در اين صورت پول حاصل از آن چه حكمى خواهد داشت ؟\r\nجواب : فال قهوه و امثال آن از خرافات است ، و شرعاً اعتبارى ندارد ، و گرفتن پول در مقابل آن جايز نيست .\r\nسؤال 1596 - اخيراً آش بىبى سه‌شنبه ، بىبى نور ، بىبى حور ، كه نماز و آداب\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nمخصوصى دارد ، رايج شده است . نماز آن صبح سه شنبه قبل از اذان ظهر خوانده مىشود ، و يك حمد و سه قل هو اللَّه دارد ، كه به صورت 5 ركعتى خوانده مىشود ! ضمناً آرد و حلواى اين سفره را نبايد نامحرم و پسر نابالغ و آسمان ، ببيند ! نظر شما در اين مورد چيست ؟\r\nجواب : اينها خرافات است ؛ و عمل به آن خلاف شرع است . مردم را با زبان خوب مطّلع كنيد ، تا اين كارها را ترك كنند .\r\nسؤال 1597 - در بعضى از نقاط كشور ، درختهايى از قبيل درخت گز و انگور مشاهده مىشود ، كه عدّه‌اى از عوام نخ‌هايى به آنها گره مىزنند ، و اعتقاد به تقدّس ، يا شفا گرفتن ، يا روا شدن حاجت ، و بعضاً شفاعت توسّط آن درختان دارند ! و مىگويند : « در صورت كج اعتقادى و شك نسبت به درخت ، حادثهء ناگوارى براى شخص پيش مىآيد ! » عدّه‌اى درختان مزبور را متعلّق به امام على عليه السلام ، يا حضرت أبو الفضل عليه السلام ، يا ديگر اولياى الهى دانسته ، و مىگويند : « ما به اين درخت‌ها معتقد بوده ، و توسّل جسته ، و حاجت گرفته‌ايم . و كسانى كه درختان مزبور را سوزانده‌اند ، مصيبتى به آنها ، يا فرزندان ، يا بستگانشان رسيده ، يا بيمار شده‌اند . » خواهشمند است بفرماييد :\r\nاوّلًا : عقيده به تقدّس اين گونه درختها صحيح است ، يا باطل ؟\r\nثانياً : گره زدن نخ ، يا بستن پارچه به اين درختها ، و گرفتن حاجت از آنها جايز است ؟\r\nثالثاً : آيا سوزاندن ، يا از بين بردن چنين درختانى به عنوان مبارزه با خرافات ، باعث گرفتارى و مصيبتى براى سوزاننده ، يا بستگان او ، خواهد شد ؟\r\nجواب : اين اعتقادات قطعاً از خرافات است ، و حاجت خواستن از آنها نوعى شرك مىباشد ، و بر همه لازم است نهى از منكر كنند ، و پاداش خود را از خداوند بخواهند .\r\nسؤال 1598 - هر از گاهى ورقه‌اى به اين مضمون پخش مىشود كه :\r\n« شيخ احمد نامى در مدينه ، پيامبر صلى الله عليه و آله را خواب ديده ، و ستاره‌اى در آسمان\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nظهور مىكند ، و در توبه بسته مىشود ، و . . . هركس بنويسد اين‌طور ، و اگر ننويسد آن‌طور مىشود . » آيا اين اوراق اعتبارى دارد ، و بايد به آنها توجّه كرد ؟\r\nجواب : اين اوراق مجعول و بىاساس است ، و سالهاست كه به دست افراد مرموزى پخش مىشود .\r\nسؤال 1599 - اخيراً در يكى از روستاهاى استان خراسان شخصى پيدا شده ، كه در حالت خاصّى فرو مىرود ( خلصه مانند ) و از عالم غيب خبرهايى مىدهد ، كه با واقعيّت مطابقت دارد ! به عنوان مثال ، آدرس جمعى از سارقين را مىدهد ، اتومبيلهاى گم شده را كشف مىكند ، بعضى از بيماريها را معالجه كرده ، و بعضى از قتل‌ها را فاش نموده ، و قاتلها را معرّفى مىنمايد ! با توجّه به آيهء كريمهء : « لا يَعْلَمُ الْغَيْبَ  إِلَّا هُوَ »  لطفاً بفرماييد :\r\nالف ) آيا آنچه دربارهء او گفته مىشود حقيقت دارد ، يا برنامهء خاصّى در ميان است ؟\r\nب ) اگر خرافه است ، چگونه با بعضى از واقعيّات جور در مىآيد ؟\r\nج ) آيا ارتباط با ارواح ميسّر است ؟\r\nجواب : اين گونه افراد ممكن است گاهى درست بگويند ، ولى بسيار مىشود كه خلاف واقع خبر مىدهند ، و اين مسأله به تجربه ثابت شده است . و ارتباط با ارواح ممكن است ، ولى اينها كه مدّعى هستند غالباً در اشتباهند . در اين زمينه مىتوانيد به كتاب ما « عود ارواح و ارتباط با ارواح » مراجعه كنيد .\r\nسؤال 1600 - در بعضى از نقاط استان ما ، رسوم و عقائد غلطى وجود دارد ، كه مشكلات فراوانى براى مردم ايجاد كرده است . مثلًا ازدواج و اجراى صيغهء عقد را در سيزده روز اوّل فروردين جائز نمىدانند ، و معتقدند كه چنين ازدواجى نحس است ! همچنين اين ايّام را براى عروسى نحس مىدانند ! مورد ديگر ، كه اخيراً مشكلى را نيز براى خانوادهء خود ما پيش آورده ، اين است كه مىگويند نبايد دو خواهر با دو برادر ازدواج كنند ، زيرا اين كار باعث مىشود در شب اوّل كه عروس به خانهء داماد مىرود ، خواهر دوّم ، يا يكى از دو خواهر ، از دنيا برود ! نظر شما چيست ؟\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nجواب : آنچه در بالا نوشته‌ايد ، جزء خرافات است ، و هيچ اعتبارى ندارد .\r\nتوكّل بر خدا كنيد ، و به اين گونه مطالب اعتنا نكنيد .\r\nسؤال 1601 - در يكى از نشريّات از قول جنابعالى ، كه با بررسى ريشهء تاريخى سيزده بدر ، آن را يك مراسم خرافى معرّفى كرده بوديد ، چنين آمده است :\r\n« مراسم خرافى سيزده بدر را بررسى كردم ، سرچشمه‌اش از نظر تاريخى به اصحاب الرّس ، كه در قرآن به آن اشاره شده ، بر مىگردد . به حالات اصحاب الرّس در تفاسير اشاره شده ، و در يكى از شروح نهج البلاغه نيز داستان مفصّل آن را چنين يافتم : دوازده شهر يا آبادى بود ، كه هر شهر و آبادى به يكى از ماه‌هاى سال خورشيدى ناميده شده بود ؛ آيين مردم آن شهرها بت‌پرستى بود . درختان صنوبر را پرستش مىكردند . زيرا صنوبر منبع درآمد خوبى براى آنها بود . روز اوّل سال ، همهء مردم از تمام دوازده شهر يا روستا در شهر فروردين جمع مىشدند ، و مراسم جشنى داشتند . فردا به شهر ارديبهشت مىرفتند ، و در آنجا مراسمى داشتند . روز سوّم به آبادى خرداد مىرفتند . . . ، تا به آبادى اسفند كه مىرسيد ، دوازده شهر تمام مىشد ؛ روز سيزدهم دسته جمعى از آباديها خارج شده ، به بيابانها مىرفتند ، و مراسم سيزده و جشن و پايكوبى و آلودگى به انواع مفاسد را در آنجا برگزار مىكردند .\r\nبنابراين سيزده بدر سنّتى بوده كه از بت‌پرستان باقى مانده است ، همانطور كه مراسم شب چهارشنبه سورى ، كه احترامى براى آتش قائل مىشوند ، سنّتى از آتش‌پرستان است . » خواهشمند است صحّت و سقم اين مطلب را بيان فرماييد .\r\nجواب : آنچه از ما نقل شده اجمالًا صحّت دارد .\r\nسؤال 1602 - چند سالى است حركتى در برخى مساجد رواج يافته ، كه به نظر مىرسد ترويج نوعى خرافه باشد . ماجرا بدين قرار است كه در شب اوّل ماه ربيع الاوّل ، از حدود نيمه شب تا اذان صبح ، افرادى ( كه غالباً خانمها هستند ) با در دست داشتن شمع ، پشت درب مساجد تجمّع نموده ، و با كوبيدن درب مساجد به صورت آهسته ، و خواندن اذكارى ، توسّل جسته و حاجات خود را طلب مىنمايند . و اين حال تضرّع در هنگام اذان صبح به اوج خود مىرسد . كسانى كه به اين شيوه عمل\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nمىكنند ، آن را مستند به شنيده‌هاى خود از بعضى خانمهاى جلسه‌اى ، و هدف از آن را رفع همّ و غم ، و برآورده شدن حاجات ، و تسلّى دل حضرت زهرا عليها السلام مىدانند .\r\nلطفاً بفرماييد :\r\n1 - آيا اساساً چنين عملى مستند روايى دارد ؟\r\n2 - آيا چنين عملى ( كه در حال گسترش مىباشد ) مىتواند به عنوان يك حركت شايسته مورد تأسّى ديگران قرار گيرد ؟\r\n3 - در صورتى كه عمل فوق از جملهء خرافات ، و يا خدايى نكرده نوعى بدعت باشد ، وظيفهء ائمّهء جماعات و متديّنين در اين خصوص چيست ؟\r\nجواب : با توجّه به اين كه اين عمل در روايات معصومين عليهم السلام وارد نشده ، انجام آن به عنوان يك امر مستحبّ شرعى جايز نيست ، و سزاوار است ائمّهء محترم جماعات مردم را به سوى مراسم و توسّلاتى دعوت كنند كه در روايات معصومين عليهم السلام وارد شده است ، و گرنه ممكن است افراد منحرف براى وهن مذهب هر روز امر تازه‌اى اختراع نمايند ، و ناآگاهان را به سوى آن دعوت كنند .\r\nسؤال 1603 - در تعطيلات نوروزى به كتابهايى برخوردم كه در مورد نقوش و مانند آن بحث كرده بود ، و حتّى در مورد اين كه چگونه ( بعنوان مثال ) محبّت كسى را به دل شخص ديگرى بيندازيم ، مطالبى آورده بود . يا مثلًا نقشى منسوب به پيامبر اكرم صلى الله عليه و آله كشيده ، و در ذيل آن نوشته بود : « اگر كسى در طول عمر ، يك مرتبه به آن نگاه كند ، بيمه مىشود . » آيا اين مطالب صحّت دارد ؟\r\nجواب : اين گونه مطالب اعتبارى ندارد ، و در كتابهاى معتبر نيست .\r\nسؤال 1604 - بعضى از خواهران در جلسهء دعا ، ختمى به نام حضرت جواد الائمه عليه السلام انجام مىدهند . به اين ترتيب كه دعاى توسّل را قرائت نموده ، و هنگامى كه به نام امام نهم عليه السلام مىرسند ، حدود يكصد مرتبه « يا جواد الائمة ادركنى » مىگويند . سپس دعا را ادامه داده ، و ذكر مصيبت مىكنند . شالهاى سبزى هم تهيّه ، و به صورت گرو در اختيار سايرين قرار مىدهند . تا اين ختم را نذر نموده ، و به جا آورند ، و حاجت بگيرند . صندوقى هم به اين نام مبارك تهيّه ، تا به آن هيأت كمك شود . نظر مبارك را بفرماييد .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nجواب : اين كار ، كار صحيحى نيست . خواهران مىتوانند دعاى توسّل را از اوّل تا به آخر مطابق آنچه در كتاب دعا آمده بخوانند ، و ان شاء اللَّه نتيجه خواهند گرفت .\r\nسؤال 1605 - شخصى ، كه زندگى عادى خود را مىگذرانده ، ناگهان دچار مشكلات عديده مىگردد ! يكباره افسردگى ، ناراحتىهاى عصبى ، كم خوابى و بىحوصلگى ، نظم زندگىاش را از هم مىپاشد ! با مراجعه به چند پزشك متخصّص اعصاب و روان ، نه تنها هيچ گرهى از كار او گشوده نمىشود ، بلكه روز به روز حالش بدتر مىشود ، تا بالاخره از مراجعه به پزشك نااميد ، و به يك ساحر معروف مراجعه مىكند . وى پس از سعى و تلاش زياد ، مىگويد : « كسى تو را سحر كرده ، شايد به زودى عمرت به سر آيد ! » ساحر معروف ، با همدستى يك ساحر ديگر ، چند عدد تعويذ و دعا را كشف مىكند ، كه اسم آن شخص روى آن نوشته شده ، و همراه با اشياى عجيب همچون فولاد ، سوزن ، استخوان و مانند آن ، در يك جا قاب شده بود . ساحر با اين كه با آن شخص آشنا نيست ، اسم كسى كه اين كارها را كرده به او مىگويد ، او هم به يقين رسيده كه عامل اين سرگردانى و بدبختى همان شخص است . حال با توجّه به اين كه تمام زندگى وى از هم پاشيده ( البتّه بعد از پيدا شدن و پاره شدن كاغذهاى مذكور حالش بهتر شده است ) و اگر كمك ساحران نبود تا چند روز ديگر رشتهء زندگىاش از هم پاشيده مىشد . عامل اين بدبختىها و رنجهاى وى چه تاوانى بايد بپردازد ؟\r\nجواب : قول ساحران اعتبارى ندارد ، به آن اعتنا نكنيد . دستورى به شما مىدهم ، اگر عمل كنيد حال شما ان شاء اللّه خوب خواهد شد : نمازها ، مخصوصاً نماز صبح را اوّل وقت بخوانيد ، و بعد از نماز صبح دست راست را روى سينه بگذاريد ، و هفتاد مرتبه « يا فتّاح » بگوييد . سپس 110 مرتبه صلوات بفرستيد . در هر شبانه روز پنج مرتبه آية الكرسى بخوانيد ، و به خود بدميد . و هر وقت گرفتار ناراحتى فكرى شديد ، ذكر « لا حول و لا قوّة الّا باللّه » را بگوئيد . اين برنامه را تا چهل روز ادامه دهيد ، ان شاء اللّه مشكل شما بر طرف خواهد شد .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n\r\n14 - دعاها\r\nسؤال 1606 - در برخى روايات پيرامون فضيلت خواندن برخى از دعاها ، و تسبيحات حضرت زهرا بعد از نماز ، آمده است : « هركس اين دعاها و تسبيحات را بخواند مثل اين است كه تازه از مادر متولّد شده ، و هيچ گناهى ندارد . » نسبت به كرم و بخشندگى خداوند هيچ شكّى ندارم ، ولى كسى كه گناهان فراوانى دارد ، آيا با خواندن اين دعاها تمام گناهانش بخشيده مىشود ؟ اگر نمازهاى قضاى زيادى داشته باشد ، آيا ( مثلًا ) با احيا گرفتن شبهاى قدر ، يا خواندن اين دعاها ، خداوند تمام گناهانش را مىبخشد ؟\r\nجواب : اين گونه روايات شامل حقّ النّاس نمىشود ، آنها بايد پرداخته شود . و همچنين شامل گناهانى كه حدّ شرعى دارد نمىگردد ، بلكه بايد حدّ آنها شرعاً اجرا گردد ، و شامل گناهانى كه جبرانى ، مانند قضا و كفّاره دارد نيز نمىشود ، چون قضا و كفّاره با اين اعمال ساقط نمىگردد ، و شمول آن نسبت به بقيّهء گناهان ، با توجّه به عفو و كرم خداوند ، چيز بعيدى نيست .\r\nسؤال 1607 - در اثناى قرائت دعاهايى همچون دعاى كميل ، ندبه ، توسّل و مانند آن ، خواننده ، يا شركت كنندگان جملاتى از آن را با خود زمزمه ، و حتّى بعضى كلمات دعا را چند بار تكرار مىنمايند ، در حالى كه در دعا تكرار نشده است . اين كار چه حكمى دارد ؟ نقل داستان و ذكر مصيبت در وسط دعا چطور ؟\r\nجواب : بهتر است دعاها را به همان صورتى كه از ائمّه عليهم السلام رسيده بخوانند . و اگر قصد عزادارى و ذكر مصيبت دارند ، قبل يا پس از اتمام دعا بخوانند . و چيزى از دعا را تكرار نكنند .\r\nسؤال 1608 - دعاى توسّل در چه شب يا روزى بايد خوانده شود ؟\r\nجواب : دعاى توسل شب و روز خاصّى ندارد .\r\nسؤال 1609 - دعاهايى از ائمّه عليهم السلام ، بخصوص حضرت على عليه السلام و امام سجّاد عليه السلام ، نقل شده كه مضمون آن چنين است : « خداوندا ! گناهانى كه باعث قطع باران ، يا تغيير نعمت‌ها ، و نزول بلاها مىشود ، ببخش و بيامرز . » يا دعاهايى كه از ترس قبر و حساب\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nو صراط سخن مىگويد ، و شبيه اين مضامين . در حالى كه ما عقيده داريم آنان مصون از هر گناهى هستند . اين دو مطلب را چگونه مىتوان توجيه كرد ؟\r\nجواب : اين سؤال دو پاسخ دارد ؛ اوّل اين كه منظور ، تشويق مردم ، و بعد تعليم آنان است ؛ يعنى هنگامى كه مردم مرتكب معاصى مىشوند ، و رحمت الهى قطع مىشود ، راه چاره چيست ؟ ديگر اين كه منظور ، اشاره به ترك اولىهاست . البتّه ترك اولى به اين معنى نيست كه كار حرام يا مكروهى انجام شده ، بلكه ترك اولى ممكن است مستحبّ باشد ، كه نسبت به مستحبّ بالاتر ، عنوان ترك اولى به خود مىگيرد . شرح اين مسأله را در جلد 7 « پيام قرآن » صفحهء 103 به بعد آورده‌ايم .\r\nسؤال 1610 - فرموده‌اند : « اگر كسى بخواهد به كمالات معنوى برسد ، بايد ادعيه و اذكار را مانند دارو بداند ، و آن را زير نظر طبيب روحانى و مجتهد مصرف كند ؛ زيرا ادعيه داراى مراتب روحى است . » آيا صحيح است ؟\r\nجواب : دعاهايى كه از معصومين عليهم السلام رسيده ، و گروهى خاصّ در آن ذكر نشده ، براى همه مفيد و مايهء پيشرفت معنوى است .\r\nسؤال 1611 - آيا كتاب « جامع الدّعوات » سند معتبرى دارد ؟\r\nجواب : سند معتبرى ندارد .\r\nسؤال 1612 - اخيراً در بعضى از محافل « ختم يا على » معمول شده است . نظر مبارك حضرت عالى در اين زمينه چيست ؟\r\nجواب : شكّى نيست كه توسّل به معصومين عليهم السلام ، مخصوصاً وجود مبارك امير مؤمنان ، على عليه السلام ، و شفيع قرار دادن آنها در درگاه خداوند متعال ، از بهترين عبادات و سبب حلّ مشكلات است . ولى سزاوار است پيروان مكتب اهل بيت به سراغ دعاها و توسّلاتى بروند كه در كتب معتبره از معصومين عليهم السلام نقل شده است ؛ مانند دعاى توسّل كه علّامهء مجلسى و ديگران آن را از كتب معتبره از ائمّهء معصومين عليهم السلام نقل كرده‌اند ، و براى برآمدن حاجات بسيار مؤثّر است .\r\n\r\n15 - دعانويسى\r\nسؤال 1613 - آيا كار دعانويسها و فالگيرها منشأ اسلامى دارد ؟\r\n\r\n","description":"","footnote":"","page_name":" 576 ","page_number":576},
  {"content":"\r\n\r\nجواب : دعانويسى ، و فالگيرى حرفه‌اى جايز نيست .\r\nسؤال 1614 - اگر كسى جهت نوشتن دعاهايى كه در بعضى كتب براى شفاى سردرد و مانند آن آمده پول بگيرد ، چه حكمى دارد ؟\r\nجواب : اگر دعاهايى باشد كه در كتب معتبر نوشته شده ، مانعى ندارد .\r\nسؤال 1615 - نظر شارع مقدّس در مورد دعانويسى چيست ؟ آيا در اسلام چيزى به نام دعانويسى وجود دارد ؟\r\nجواب : نوشتن دعاهايى كه از ائمّه معصومين عليهم السلام رسيده ، و در كتب معتبره موجود است ، اشكال ندارد . و امّا دعانويسى حرفه‌اى ، كه متداول افراد سودجوست ، صحيح نيست .\r\nسؤال 1616 - گاه افرادى با عنوان دعانويسى اقدام به كلاهبردارى مىكنند . براى اين كه بتوان تشخيص داد كه كدام مورد كلاهبردارى و كدام مورد بر اساس دستورات اسلام است ، چه راههايى وجود دارد ؟\r\nجواب : چنانچه افراد مزبور آدمهاى با سواد و باتقوايى باشند ، و از كتب معتبر استفاده كنند ، دعانويسى آنها صحيح است . در غير اين صورت اعتمادى بر آنها نيست .\r\nسؤال 1617 - برخى دعانويسها دعاهايى به نام زبان بند ، بخت‌گشايى ، چله‌بُرى ، جلب محبّت ، قفل كردن ، كارگشا ، بازشدن بسته شده ، دفع بليّات ، باطل السحر ، و مانند آن به افراد مىدهند . آيا چنين دعاهايى وجود دارد ؟\r\nجواب : اينها اعمال افراد سود جو ، و احياناً شيّاد است .\r\nسؤال 1618 - آيا دعانويسى صرفاً نوشتن دعايى خاصّ در كاغذ ، و نگه داشتن به همراه خود مىباشد ، يا دستور العملى هم دارد ؟ مثل اين كه نوشتهء كاغذ را در آب حل كرده ، و به كسى بخورانند ! يا دعاى خاصّى را بسوزانند ! يا در معرض باد قرار دهند ! يا زير سنگ بگذارند ! يا آن را دفن كنند ! يا در آب روان بيندازند . آيا اين دستور العمل‌ها اعتبارى دارد ؟\r\nجواب : سوزاندن دعا مطلقاً جايز نيست . ولى شستن ، يا به آب انداختن ، در\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nبعضى از كتب در مورد بعضى از دعاها يا عريضه‌ها آمده است .\r\nسؤال 1619 - از آنجا كه اكثر مراجعين به دعانويسها بانوان مىباشند ، كه براى رفع مشكلات و ناراحتيهاى خود اقدام به اين كار نموده ، و بعضاً افرادى تحت عنوان دعانويس اقدام به فريب آنان مىكنند ، چه توصيه‌اى براى روشنگرى آنان داريد ؟\r\nجواب : بايد خطر مراجعهء به اين گونه افراد را به همهء بانوان گوشزد كرد ، تا در دام آنها گرفتار نشوند .\r\n\r\n16 - رؤيا\r\nسؤال 1620 - اگر كسى در رؤيا ببيند كه صاحب قبرى خود را نوهء امام موسى بن جعفر عليه السلام و ميرزا معرّفى مىكند ، و خواب بيننده انسان محترم و ثقه‌اى باشد ؛ آيا امامزاده بودن صاحب قبر ثابت مىشود ؟ آيا به عنوان امامزاده مىتوان براى آن قبر و صاحبش نذر كرد ؟ آيا مىتوان گنبد و بارگاه براى آن قبر ساخت ؟ اگر در كتابى آمده باشد كه به مقتضاى رموز اعداد امامزاده‌اى در همان قبرستان مدفون است ، آيا امامزاده بودن صاحب آن قبر ثابت مىشود ؟ آيا گره زدن نخ و پارچه ، و قفل زدن به حرم امامان و امامزادگان وجه شرعى دارد ؟\r\nجواب : امامزاده بودن بايد با دليل معتبر ثابت شود . خواب و امثال كتابهايى كه اشاره كرده‌ايد ، حجّت نيست ، و نبايد به آنها ترتيب اثر داد . گره زدن و امثال آن به قبور امامان و امامزادگان معلوم النسب نيز كار درستى نيست ، و بايد به طور معقول زيارت خواند .\r\nسؤال 1621 - سنگى لب رودخانه بود . خانمى در خواب مىبيند كه اين سنگ پنجهء حضرت على دارد ، از خواب بيدار مىشود ، جريان را به مردم مىگويد . مردم باور مىكنند . سنگ مذكور را برداشته ، و به شكل حجر الأسود در ديوار مسجد نصب مىكنند ! اكنون زن و مرد و دختر و پسر به زيارت آن سنگ مىروند . لطفاً بفرماييد :\r\nچنانچه خانمى در حال حيض ، يا جوانى در حال جنابت باشد ، آيا مىتواند داخل مسجد شود و آن سنگ را لمس كند ؟ آيا اين كار نوعى سنگ‌پرستى نيست ؟\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nجواب : خواب مزبور اعتبار ندارد ، و واجب است مؤمنين محترم و عزيزان آن روستا اقدام كنند ، و آن سنگ را ببرند ، و در رودخانه بيندازند ، و احترام به آن سنگ شرعاً جايز نيست ، و توقّف جنب و حائض در مسجد حرام است .\r\nسؤال 1622 - در جوار روستاى ما ، محلّى است كه اهالى منطقه از ساليان دور براى آنجا به عنوان مكان مقدّس « قدمگاه » احترام قائل بوده‌اند ، و آن گونه كه نقل مىكنند از حدود سى سال پيش تا به حال مكرّر اشخاصى به خواب اهالى آمده‌اند . پس از آن اهالى چندين بار آن محلّ و فضاى اطراف را حفّارى نموده ، ولى نتيجه‌اى حاصل نشده است . اخيراً سيّده‌اى به خواب يكى از اهالى آمده ، و محلّ قبر را در عالم رؤيا مشخّص كرده ، كه اهالى پس از حفّارى آن محلّ ، ساختمان مخروبه‌اى را كه تا حدود يك مترى ديوارها و ستونهاى سالم داشت ، آشكار گرديد . ولى روز بعد كه بنا بود كف ساختمان را ( كه ساروجى است ) جهت يافتن قبر حفّارى كنند ، همان شخص به خواب يكى از اهالى آمده ، و از ادامهء حفّارى منع كرده است . لطفاً نظر مباركتان را در اين زمينه اعلام فرماييد .\r\nجواب : خواب نمىتواند مدركى بر وجود امامزاده در آنجا باشد ؛ مگر اين كه از طرق معتبر اين مطلب ثابت شود .\r\n\r\n17 - رسانه‌ها\r\n\r\nالف و ب ) اطّلاع‌رسانى و اطّلاع‌رسانان\r\nسؤال 1623 - مرز بين خبر و تبليغ در اسلام چيست ؟\r\nجواب : در فقه اسلامى اصطلاح خاصّى براى اين دو موضوع نيست . اگر در كلمات فقها به كار رود ، مراد همان معنى عرفى است . خبر واقعيّتى را بيان مىكند ، ولى تبليغ به منظور ترغيب و تشويق به چيزى يا كارى صورت مىگيرد .\r\nسؤال 1624 - آيا خبر درجه‌بندى هم دارد ؟ ترتيب نشر اخبار از بُعد اهميّت چگونه است ؟\r\nجواب : البتّه رسانه‌هاى جمعى در جامعهء اسلامى ، وظيفه دارند اخبارى را كه\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nباعث پيشرفت و شكوفائى اسلام مىشود ، يا جلو ضرر و زيانهاى محتمل ( از داخل ، يا خارج ) را مىگيرد ، با نهايت دقّت و بىكم‌وكاست در اختيار آنان بگذارند . و هر خبرى تأثير بيشترى در جهت فوق داشته باشد ، اهميّت بيشترى دارد ، و اخبار بر اساس همين معيار درجه‌بندى مىشود .\r\nسؤال 1625 - آيا صدق و كذب خبر هم داراى انواعى است ؟\r\nجواب : آرى ، ممكن است خبرى صد در صد كذب باشد ، و خبرى پنجاه درصد ، يا كمتر ، يا بيشتر . بنابراين در صدق و كذب ، درجه‌بندى وجود دارد .\r\nسؤال 1626 - آيا در اسلام سانسور جايز است ؟ اگر هست ، چه حدودى دارد ؟ چگونه مىتوان آن را در جامعهء اسلامى پياده كرد ؟\r\nجواب : هرگونه خبرى كه انتشار آن به حال جامعه مضرّ است ، يا سبب بيدارى دشمنان يا بهره‌بردارى سوء آنان مىشود ، يا موجب تفرقه بين صفوف مسلمين مىگردد ، يا ايجاد يأس و وحشت و بدبينى مىكند ، يا تبعات ديگرى مانند آنچه گذشت دارد ، چنين اخبارى نبايد انتشار يابد . به همين دليل در زمان جنگ ، بسيارى از اخبار موقّتاً مكتوم مىماند ، و پس از بر طرف شدن خطر ، فاش مىگردد .\r\nشبيه اين معنا ، در موارد ديگر نيز كاملًا ممكن است .\r\nسؤال 1627 - خطّ قرمز شرعى ما به عنوان رسانه‌ها در كشور چيست ؟\r\nجواب : خطّ قرمز ، كه نبايد از آن گذشت ، همان است كه نمونه‌هاى آن در بالا بيان شد .\r\nسؤال 1628 - در عرصهء خبرى ، تساهل ، تسامح ، مدارا و مانند آن چه معنايى دارد ؟\r\nجواب : تسامح و مدارا معانى مختلفى دارد . اگر منظور سازش با مخالفان اسلام ، و ميدان دادن به دشمن براى ضربه زدن به دوست است ، چنين چيزى جايز نيست ؛ امّا اگر منظور همزيستى مسالمت‌آميز ، با گروه‌هاى سالم ، يا پيروان مذاهب ديگر باشد ، به گونه‌اى كه ضررى به حال مسلمين و آيين اسلام نداشته باشد ، جايز است .\r\nسؤال 1629 - تحليل در اخبار و گزارشها ، مانند علم تفسير در حوزه‌هاست . آيا\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nمىشود براى تحليل خبرى و گزارش نيز چارچوبى تعيين نمود ؟ آن چارچوبها كدامند ؟\r\nجواب : معمولًا براى تحليل اخبار بايد از قرائن و شواهد و سوابق موجود و مسائل مشابه استفاده كرد . اگر به نتيجهء قطعى برسند ، مىتوانند به طور قطع قضاوت كنند . در غير اين صورت ، بايد روى عنوان احتمالى بودن تكيه شود ، تا مطلبى بر خلاف واقع نگفته باشند .\r\nسؤال 1630 - در مواقعى كه خبرى به ظاهر ضدّ اسلام ، و در حقيقت به نفع نظام است ، ( مثلًا در بعد اقتصادى و مانند آن ) خبرنگار بايد كدام را ترجيح دهد ؟\r\nجواب : با توجّه به اين كه نظام بر اساس اسلام بنا شده ، چنين تضادّى متصوّر نيست . مگر كسانى كه يا به مسائل اسلامى توجّه ندارند ، يا به مصالح نظام .\r\nسؤال 1631 - يك خبرنگار هميشه در معرض قضاوت و اجتهاد است . حدّ و حدود اين قضاوت و اجتهاد تا كجاست ؟ ( دروازه بانى خبر و عبور دادن خبرها از فيلترها ) .\r\nجواب : از آنچه در پاسخ دو سؤال قبل نوشته شد ، جواب اين سؤال روشن مىشود .\r\nسؤال 1632 - يك خبرنگار در مقابل ضدّ ارزشها چگونه مىتواند امر به معروف و نهى از منكر كند ؟\r\nجواب : خبرنگار هم طبق ضوابط امر به معروف مىتواند عمل كند ؛ در جايى كه احتمال تأثير وجود دارد ، و ضررى بر آن مترتّب نمىشود ، و منكر بودن آن مسلّم است ، بايد به وظيفهء امر به معروف و نهى از منكر عمل كند . مگر اين كه شغل او ( كه به عنوان يك واجب كفايى عمل مىكند ) به خطر افتد ؛ در اين صورت مىتواند اين كار را به طور غير مستقيم انجام دهد ؛ يعنى به وسيلهء ديگران .\r\nسؤال 1633 - يك خبرنگار چگونه مىتواند با تهاجم ، يا شبيخون فرهنگى مقابله كند ؟\r\nجواب : خبرنگار از طريق اطّلاع‌رسانى به افرادى كه آمادهء انجام وظيفه در مورد اين مبارزه هستند ، و همچنين از طريق افشاگرى در سطح جامعه ، به ويژه\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nاطّلاع‌رسانى دربارهء پيامدهاى سوء و اثرات زيانبار اين تهاجم ، مىتواند غير مستقيم كمك كند .\r\nسؤال 1634 - دروغ مصلحت‌آميز بهتر است ، يا راست فتنه‌انگيز ؟\r\nجواب : راست اگر فتنه‌انگيز باشد و مفاسدى ايجاد كند بايد از آن پرهيز كرد ؛ خواه دروغش مصلحت‌آميز باشد ، يا بيهوده . و از آنجا كه اين مطلب به قاعدهء اهمّ و مهمّ بازمىگردد ، بايد ضررهاى ناشى از دروغ و فوايد آن را با يكديگر مقايسه كرد ، آنچه واجد اهميّت بيشترى است ، انجام داد . در ضمن اگر بتوان از دروغ به توريه پناه برد ، توريه مقدّم است . و منظور از توريه سخنى است كه تاب دو معنى داشته باشد ؛ شنونده معنايى را از آن تصوّر مىكند كه خلاف واقع است و باور مىكند ، و مصلحت حاصل مىشود ، امّا گوينده معناى ديگرى را تصوّر مىكند ، كه مطابق با واقع است .\r\nسؤال 1635 - مرز انتقاد كجاست ؟ اگر انتقاد با پيشنهاد همراه نباشد ، چه ضررى دارد ؟ آيا خبرنگار در صورتى كه پيشنهادى ارائه نكند ، مىتواند انتقاد كند ؟\r\nجواب : انتقاد اگر با پيشنهاد توأم باشد ، به يقين بهتر است ؛ ولى اگر انتقادكننده نتواند پيشنهادى مطرح كند ، بازهم از باب امر به معروف و نهى از منكر بايد وظيفهء خود را انجام دهد .\r\nسؤال 1636 - كم‌فروشى در خبر و اطّلاع‌رسانى چيست ؟\r\nجواب : كم‌فروشى معنى خاصّى دارد ، كه در معاملات تصوّر مىشود ، و مفهوم عامّى دارد ، كه هركس از كار خودش كم بگذرد ( و به اصطلاح بدزدد ) مصداق آن خواهد بود . و در مورد خبر ، اگر خبر را به طور ناقص و دست و پا شكسته نقل كنند ، يا اصلًا بعضى از اخبار را نقل كنند و بعضى را نقل نكنند ، شبيه آن است كه كم‌فروشى كرده‌اند .\r\nسؤال 1637 - آيا استفاده از خانمها در جمع‌آورى خبر و گزارشگرى مجاز است ؟\r\nجواب : در صورتى كه رعايت اصول عفّت شود ، همكارى زنان مانعى ندارد .\r\nسؤال 1638 - استفاده از تصوير و چهرهء زنان مسلمان ، اگر محجّبه باشند ، چه حكمى دارد ؟\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nجواب : با شرايطى كه ذكر كرده‌ايد ، اشكالى ندارد .\r\nسؤال 1639 - با توجّه به اين كه قرآن كلام خدا ، و معجزهء اوست ، و بالطّبع خداوند براى برقرارى ارتباط با انسانها شيوه‌هاى بيانى متفاوتى دارد ، كه قطعاً كاملترين نيز مىباشد ، اين شيوه‌هاى بيانى كدام است ؟ چگونه مىتوان در عرصهء خبر از آن استفاده كرد ؟\r\nجواب : براى پى بردن به شيوه‌هاى فصاحت و بلاغت قرآن ، و استفادهء از آن براى شيوه‌هاى خبرنگارى ، مىتوانيد به جلد هشتم پيام قرآن ، بحث اعجاز قرآن از نظر فصاحت و بلاغت ، صفحهء 87 به بعد ، يا به كتاب « قرآن و آخرين پيامبر » نوشتهء ما ، مراجعه فرماييد .\r\nسؤال 1640 - اشخاصى هستند كه تفكّرات التقاطى و سوابق فكرى مغاير با نظرات اكثريّت فقهاى شيعه ، و فقه حاكم بر نظام مقدّس جمهورى اسلامى ( نظير بحث ولايت فقيه ) دارند . آيا مىتوان ديدگاه‌ها و نظرات آنها را در جامعه انتشار داد ، تا مردم با شنيدن اقوال مختلف بهترين آن را انتخاب كنند ؟ در صورتى كه پاسخ منفى باشد ، آيهء شريفهء   « فَبَشِّرْ عِبادِ * الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ »   را چگونه تفسير مىفرماييد ؟\r\nجواب : اين كار در صورتى كه موجب بدآموزى نگردد ، كار خوبى است . و اين مشكل عمدتاً از طريق نحوهء بيان مناسب نظرات مخالفين تأمين مىشود ، به اين معنى كه نظرات آنها به صورت موذيانه و مخرّب و توأم با دروغ و تهمت و جوسازى بيان نگردد . البتّه بايد توجّه داشت كه مسائل مختلف است ؛ بعضى از مسائل را مىتوان در سطح عموم مطرح كرد ، و بعضى از مسائل بايد در سطح حوزه و دانشگاه و محافل علمى مطرح گردد ؛ زيرا احتياج به آگاهىهاى تخصّصى دارد . به يقين اشتباه اين دو دسته از مسائل به يكديگر ، سبب بروز مشكلاتى در سطح جامعه مىگردد .\r\nسؤال 1641 - يك خبر موثّق داراى چه خصوصيّاتى است ؟\r\nجواب : خبر موثّق را از چند طريق مىتوان شناخت : نخست از طريق وثاقت\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nراوى ؛ يعنى ناقل خبر شخص مورد اعتمادى باشد . دوّم ، از طريق مقبوليّت عمومى ، يعنى اگر چه راوى شناخته شده نيست ، امّا خبر در ميان مردم چنان شهرتى دارد كه موجب اطمينان مىشود . سوّم ، از طريق محتواى خبر ، يعنى مضمون خبر چنان مستدلّ و توأم با قرائن است ، كه خود گواه صحّت خويش است .\r\nسؤال 1642 - آيا ناقلان اخبار و بيان كنندگان وقايع ، شرايط خاصّى دارند ؟\r\nجواب : آرى شرايط خاصّى دارند ؛ وثاقت و امانت ، هوش كافى براى فهم مطالب ، و حافظهء قوى براى نگهدارى و حفظ مطالب ، و از همه مهمتر ، بىنظرى و حُسن نيّت ، و آلوده نكردن اخبار با سليقهء شخصى ، از جملهء اين شرايط است .\r\nسؤال 1643 - يك خبرنگار تا چه حدّ مىتواند در نقل خبر به گفتهء ديگران استناد كند ؟ با توجّه به اين كه نمىشود به تواتر رسيد ؟\r\nجواب : تا آن جايى كه خبر به حدّ تواتر نرسد ، و محفوف به قرائن اطمينان‌بخش نباشد ، بايد آن را به صورت خبر محتمل ذكر كند ؛ نه خبر قطعى .\r\nسؤال 1644 - يك خبرنگار ، غير از روش مشاهده ، چگونه مىتواند به صدق يا كذب خبر ، يا واقعهء خاصى ، برسد ؟ راههاى شناخت اين دو كدام است ؟\r\nجواب : از جوابهاى بالا معلوم شد .\r\nسؤال 1645 - هرگاه خبرنگارى شاهد ماجرايى نبوده ، ولى مىخواهد خبر آن را نقل كند ، چند نفر شاهد لازم است تا خبرنگار به « راستى خبر » برسد ؟\r\nجواب : اگر يك فرد مورد وثوق خبر را نقل كند ، كافى است . ولى احتياط آن است كه در اخبار مهمّ به قول يك نفر قناعت نكند .\r\nسؤال 1646 - آيا در نقل خبر ، و شهادت بر وقوع حادثه‌اى ، بين زن و مرد تفاوتى وجود دارد ؟ آيا در اين مورد بايد همچون اداى شهادت در محاكم قضايى عمل كرد ؟\r\nجواب : در اين مسائل فرقى ميان زن و مرد نيست .\r\nسؤال 1647 - بسيارى از سخنرانىها ، بيانيّه‌ها ، مصاحبه‌ها و مانند آن داراى متونى طولانى است ؛ در حالى كه خبرنگار مجبور به خلاصه كردن آن مىباشد . در\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nخلاصه‌گيرى ، امكان فاصله گرفتن از مضمون ، و احياناً القاى يك مفهوم ديگر وجود دارد . آيا اين كار نيز خيانت در امانت محسوب مىشود ؟\r\nجواب : در صورت تغيير محتوا ، هم دروغ و هم تهمت محسوب مىشود ؛ ولى تلخيص كردن و نقل به معنى مانعى ندارد .\r\nسؤال 1648 - آيا براى تهيّهء خبر مورد نياز نظام ، مىتوان رشوه داد ؟\r\nجواب : در صورتى كه راه منحصر به آن باشد ، و خبر مورد نياز است ، مانعى ندارد . و نام آن را نبايد رشوه گذاشت .\r\nسؤال 1649 - چگونه مىتوان ثقه بودن خبرنگار را تشخيص داد ؟\r\nجواب : ثقه بودن مخبر ، از طريق معاشرت ، يا شهادت افراد مطّلع و آگاه و ثقه استفاده مىشود .\r\nسؤال 1650 - امام راحل قدس سرّه مىفرمودند : « گاه مىتوان براى حفظ نظام ، برخى از واجبات را نيز ترك كرد . » آيا اين موضوع در خبر هم صادق است ؟ آيا خبرنگار نيز مىتواند براى حفظ نظام به دروغ متوسّل شود ؟\r\nجواب : اگر واقعاً مسأله به صورت اهمّ و مهمّ درآيد ، و مانند دروغ براى اصلاح ذات البين شود ، مانعى ندارد . ولى چون ممكن است اين حكم وسيلهء سوء استفاده قرار گيرد ، و به هر بهانه‌اى خبرهاى دروغ منتشر كنند ، بايد حتّى الإمكان از اين كار پرهيز كرد .\r\nسؤال 1651 - گاه مجبوريم براى سرپوش نهادن بر يك عمليّات ، يك سناريوى اطّلاع‌رسانى طرّاحى كنيم . تا اهداف خود را ، كه فقط تقويت نظام است ، به پيش ببريم ، و شايد هيچ كدام از مسائلى كه طبق اين سناريو منتشر مىكنيم اساسى نداشته باشد . حدّ و حدود ما در اين وضعيّت چيست ؟\r\nجواب : بايد مطابق قانون اهمّ و مهمّ رفتار شود .\r\nسؤال 1652 - آيا در پردازش اخبار مىتوانيم از شيوه‌هاى خبرى غرب ، كه با تركيب اطّلاعات مختلف پيامهاى خاصّى را القا مىكنند ، و با واقعيّت فاصله دارد ، مانند شيوه‌هاى « انگاره‌سازى » ، « برجسته‌سازى » ، « چينش اطّلاعات در كنار هم » استفاده\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nكرد ؟ توضيح اين كه : « انگاره‌سازى » ارائهء تصويرى هدفدار از يك موضوع است ، كه هدف خاصّى را دنبال مىكند ، مانند كلمه « بنيادگرايى » كه غرب براى اسلامگرايان به كار مىگيرد . « برجسته‌سازى » اولويّت‌بندى در اطّلاعات با اهميّت مورد نظر ، كه هدف خاصّ القاى در پيام را دنبال مىكند . « چينش اطلاعات » به كار گرفتن سوابق موضوعات ديگر ، و چسباندن آن به موضوع جديد ، براى ايجاد يك پيام جديد و القاى يك فكر و تحميل عقيده است . مثل اين كه هر انفجارى در هر جاى جهان رخ مىدهد ، با ذكر سابقهء انفجارهاى ديگر كه در آن برخى ايران را متّهم كرده‌اند ، القاى اتّهام جديد به ايران با اين سابقه قطعى است .\r\nجواب : در صورتى كه هدف مشروع و مثبتى در اين كار دنبال شود مانعى ندارد .\r\nسؤال 1653 - همهء ما مطمئن هستيم كه بنگاههاى خبرپراكنى استعمارى براى خدشه‌دار كردن نظام جمهورى اسلامى به ترفندهاى خبرى و گزارشى متوسّل مىشوند ؛ خبرها و گزارشهايى ساخته مىشود كه اصلًا بنيانى ندارد . آيا ما نيز مىتوانيم براى دفاع از حيثيّت خود از چنين شيوه‌اى استفاده كنيم ؟\r\nجواب : در صورتى كه راه دفاع منحصر به اين كار باشد ، و موجب وهن اسلام و جمهورى اسلامى نشود ، اشكالى ندارد .\r\nسؤال 1654 - برخى اخبار به ضرر ماست ؛ ولى بيان نكردن آن ، موجب بىاعتمادى به نظام ، و رسانه‌هاى خودى و توجّه به رسانه‌هاى خارجى مىگردد . در اين مواقع چه وظيفه‌اى داريم ؟\r\nجواب : هرگاه ضرر نگفتن بيش از ضرر گفتن باشد ، لازم است آن خبر بيان شود .\r\nسؤال 1655 - مردم تا چه حد براى شنيدن خبرها محرم هستند ؟ حدّ افشاى يك خبر محرمانه تا كجاست ؟\r\nجواب : حدّ افشاى آن تا آنجاست كه توليد ضرر و زيانى براى جامعه نكند .\r\nسؤال 1656 - چه اخبارى را مىتوان عادى ، و چه خبرهايى را بايد محرمانه تلقّى نمود ؟\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nجواب : اخبارى كه افشاى آن سبب سوء استفادهء افراد منحرف ، يا آگاهى دشمن ، يا ضرر و زيانى در سطح جامعه شود ، يا آبروى فرد يا گروهى را به خطر مىاندازد ، يا افشاى اسرار خصوصى افراد را در پى دارد ، جزء اخبار محرمانه به شمار مىرود .\r\nسؤال 1657 - گاه بين دولتمردان ، احزاب ، جناحها و مانند آن ، اختلافى رخ مىدهد .\r\nو از سويى يك خبرنگار بايد با توجّه به جايگاه خود اخبار و مسائلى را منتشر كند كه مطابق خطّ اصلى نظام ، و بدون گرايش باشد . بر فرض كه هر دو خط سياسى مورد قبول نظام باشد ، وظيفهء خبرنگار در اين گونه موارد چيست ؟\r\nجواب : بايد اخبار واقعى را در مسير مصلحت نظام منتشر كرد .\r\nسؤال 1658 - تا چه حد مىتوان خبر جعلى را مخابره كرد ؟ آيا اين گونه خبرها مىتواند در نظام اسلامى جايگاهى داشته باشد ؟ حتّى اگر رعايت مصلحت نظام ، افراد ، يا مانند آن مدّ نظر باشد ؟\r\nجواب : در اين گونه امور بايد مصلحت اهم نظام و جامعه در نظر گرفته شود .\r\nسؤال 1659 - يك خبرنگار تا چه حد مىتواند نسبت به افراد افشاگرى نمايد ؟ آيا در افشاگرى بين مرد و زن تفاوتى وجود دارد ؟ بين مسلمان و غير مسلمان چطور ؟\r\nجواب : اسرار هيچ مسلمانى را نمىشود افشا كرد ؛ مگر در مواردى كه مصلحت مهم‌تر در كار باشد .\r\nسؤال 1660 - در جامعهء ما كسانى هستند كه نه مسلمان هستند ، و نه انقلاب را قبول دارند . در قبال نشر مسائل و اخبار و نظرات آنان چه وظيفه‌اى داريم ؟\r\nجواب : از آن چه موجب تضعيف نظام ، يا تشويش اذهان عمومى است بايد پرهيز شود ، و مىتوان آنچه را مفيد ، و يا حدّ اقل فاقد ضرر است ، منتشر ساخت .\r\nسؤال 1661 - بيان اخبار نشاطآور براى جامعه چه حدودى دارد ؟ آيا مىشود براى ايجاد اين نشاط به دروغهاى مصلحتى نيز متوسّل شد ؟\r\nجواب : ايجاد نشاط مجوّز دروغ گفتن نيست .\r\nسؤال 1662 - گاه نقل خبرى از خارج مرتبط با عقايد مسلمانان است . اگر بيان\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nچنين خبرى موجب وهن عقايد ما گردد ، بيان آن بهتر است ، يا كتمان آن ؟ اگر كتمان شود ، آيا « بىخبرى » از وجود چنين عقيده‌اى مفسده‌آميزتر نخواهد بود ؟\r\nجواب : در اين گونه موارد بايد از قانون اهم و مهم تبعيت نمود ، و مصلحت و مفاسد كار را سنجيد ، و آن چه مهم‌تر است بايد مورد توجّه قرار بگيرد .\r\nسؤال 1663 - آيا مىتوانيم اخبار رسانه‌هاى خارجى را پخش كرده ، و پس از آن نظر خود را نيز بيان نماييم ؟\r\nجواب : تفسير و تحليل اخبار ، كه سبب بهره‌گيرى صحيح و پرهيز از سوء استفاده مىشود ، نه تنها جايز بلكه گاه واجب است .\r\nسؤال 1664 - آيا حدس و گمان را مىشود به عنوان يك خبر و نظر منتشر نمود ؟\r\nجواب : هرگاه در آن قيد كنند كه اين خبر به صورت حدس و گمان است ، و مفسده‌اى هم بر آن مترتّب نشود ، اشكالى ندارد .\r\nسؤال 1665 - خبرى ( سياسى ، اقتصادى يا فرهنگى ) منتشر كرده‌ايم كه صدق و كذبش برايمان مشخّص نبوده است ، حكم آن چيست ؟\r\nجواب : در صورتى كه به منبع خاصّى اسناد داده شود ، و صدق و كذبش بر عهدهء آن منبع واگذار گردد ، و نشر آن مفسده‌اى نداشته باشد ، اشكال ندارد .\r\nسؤال 1666 - اگر دولتى ظالم باشد ، خبرنگار تا چه حد مىتواند اسرار را فاش كند ؛ هر چند خودش نيز شهروند همان دولت باشد ؟\r\nجواب : در صورتى كه نشر آن اخبار موجب امر به معروف و نهى از منكر و مبارزه با فساد باشد ، هيچ اشكالى ندارد .\r\nسؤال 1667 - اگر خبررسانى را ابزارى براى اعمال نظارت در همهء شئون ( امور سياسى ، فرهنگى ، اجتماعى و اقتصادى ) جامعه بدانيم ، كه در مسير تحقق\r\n« كُلُّكُمْ راعٍ وَ كُلُّكُمْ مَسْئُولٌ عَنْ رَعيَّته »\r\nباشد ، حدود اين نظارت چيست ، تا يك خبرنگار هم از مسير قوانين شرعى و اخلاقى خارج نگردد ، و هم وظيفهء نظارت دقيق در همهء ابعاد عملى شود ؟\r\nجواب : پاسخ اين سؤال در لابه‌لاى پاسخهاى بالا آمده است .\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nسؤال 1668 - « استخبارات » از نگاه لغت‌شناسى ، چه تفاوتى با خبرنگارى ما در فارسى دارد ؟\r\nجواب : استخبارات به معناى جستجوگرى و كارهاى اطّلاعاتى است ، و اكنون در كشورهاى عربى اين واژه دربارهء وزارت اطّلاعات به كار مىرود . ولى خبرنگارى اشاره به شرح حوادثى است كه آشكارا در سطح جامعه رخ مىدهد .\r\nسؤال 1669 - گاه در قلب دشمن اقدام به گماشتن مخبرين مىكنيم . طبعاً كارى كه وى مىكند ، براى ما اطّلاع‌رسانى ، و از ديد دشمن جاسوسى است . چه تفاوتى بين مخبرى و جاسوسى هست ؟\r\nجواب : از جواب بالا روشن شد .\r\nسؤال 1670 - آيا انتساب القاب زننده و موهن ، به دشمنان دين و انقلاب رواست ؟\r\nجواب : اين گونه كارها ، در شأن مؤمنان و علاقه‌مندان به اسلام نيست .\r\nسؤال 1671 - دشمنان ما در عرصهء بين المللى به صورت دائم از طريق خبر ، گزارش ، تحليل دروغ عليه ما تبليغ مىكنند ، اگر ما هم مثل آنان عمل كنيم ، چه تفاوتى با آنان داريم ؟ آيا مجاز هستيم ؟ حدّ آن چيست ؟\r\nجواب : لازم است از طريق صداقت و راستگويى اخبار را منعكس كنيم ، و مراقب توطئه‌هاى آنها باشيم ، و دروغهاى آنها را افشا كنيم ، و مطمئن باشيد دروغ سرانجام فاش ، و سبب بىاعتبارى مىشود .\r\nسؤال 1672 - رشوه دادن به خبرنگاران و نويسندگان خارجى براى درج مطلب به نفع نظام در رسانه‌هاى خارجى چه حكمى دارد ؟\r\nجواب : نام اين كار را نمىتوان رشوه گذاشت ؛ بلكه حقّ الزّحمه‌اى است كه در مقابل كار مثبت و مفيد و مشروع پرداخت مىشود ، و براى دهنده و گيرنده اشكالى ندارد .\r\nسؤال 1673 - استفاده از تصوير و چهرهء زنان اجنبى چه حكمى دارد ؟\r\nجواب : استفاده از چهرهء زنان بىحجاب و بد حجاب ، در شأن جمهورى اسلامى نيست .\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nسؤال 1674 - در انتشار خبرهايى كه مربوط به كشورهاى خارجى مسلمان است ، چنانچه مخالف نظام جمهورى اسلامى ايران باشند ، آيا مىتوان همانند كشورهاى غير مسلمان با آن برخورد كرد ؟\r\nجواب : بىشك كشورهاى اسلامى مخالف ، با كشورهاى غير اسلامى مخالف تفاوت دارند .\r\nسؤال 1675 - بعضى اوقات افرادى كه محبوب مردم هستند ، در مسير دين عمل نمىكنند ، و با نظام ناسازگارى دارند . آيا مىتوان براى منفور كردن آنان به تهمت متوسّل شد ، و آنان را منزوى كرد ؟\r\nجواب : توسّل به تهمت و دروغ و مانند آن ، در شأن خبرنگاران مسلمان و متعهّد نيست .\r\nسؤال 1676 - برخى در بيان نظرات بسته عمل نموده ، و فقط به نشر ديدگاههاى خود بسنده مىكنند . امّا عدّه‌اى براى تنوير افكار جامعه نظر ديگران را ( اگر چه بىدين ، يا ضدّ نظام باشند ) گرفته ، و آن را نقد نموده ، و به نوعى تضارب آرا مىكنند . با توجّه به سنّت ائمّهء ما ( همچون حضرت صادق عليه السلام و امام باقر عليه السلام و يارانشان در گفتگو با زنادقه و مانند آن ) كدام روش به صلاح جامعهء اسلامى است ؟\r\nجواب : مادام كه طرح نظرات ديگران ، و نقد و بررسى آن ، سبب پيشرفت فكرى و فرهنگى مسلمين است ، بايد از اين روش استفاده كرد . و اگر در مواردى جنبهء تخريبى پيدا كند ، بايد از آن پرهيز كرد .\r\nسؤال 1677 - خطر مخبرِ صادقِ ناآگاه بيشتر است ، يا مخبرِ كاذبِ آگاه ؟\r\nجواب : هر دو خطرناك هستند .\r\nسؤال 1678 - آيا بيان غير واقعى چهرهء نظام ، به منظور تقويت آن در مقابل دشمنان نظام جايز است ؟\r\nجواب : حتّى الامكان بايد براى هر كارى از صداقت بهره گرفت ، كه هم به شرع نزديكتر است ، و هم به عقل .\r\nسؤال 1679 - برخى افراد كه مورد اعتماد نظامند ، بايد مطرح شوند . آيا مىتوان در\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nمورد آنان قهرمان‌سازى كرد ، تا آنان در سطح جامعه معرّفى شوند ؟ حدّ شرعى اين كار تا كجاست ؟\r\nجواب : اگر منظور از قهرمان‌سازى مبالغهء بىجا و بزرگ نمايى بىمورد است ، جايز نيست . و اگر منظور معرّفى چهره‌هاى ناشناختهء گرانقدر با ايمان است ، نه تنها كار خوبى است ، بلكه لازم مىباشد .\r\nسؤال 1680 - اگر خبرنگارى خبرى را به صورت شفاهى از منبع موثّقى دريافت ، و آن را منتشر سازد ، آنگاه آن منبع به دليل منافع شخصى ، يا سازمان خود ، اصل خبر را انكار نمايد ، آيا اين خبرنگار مسئول است ، اگر چه اصل خبر واقعيّت داشته باشد ؟\r\nجواب : خبرنگار مسئول نيست . و براى حفظ حيثيّت خود بايد واقعيّت را فاش كند .\r\nسؤال 1681 - با توجّه به ويژگيهاى كار حرفه‌اى خبررسانى ، كه در آن « سرعت » ، « دقّت » ، و « صحّت » همزمان بايد انجام شود . اگر از مجموعهء سوژه‌هاى خبرى ، يا در هر سوژه از مجموعهء اطّلاعات واصله - كه خبرنگار ناگزير از گزينشگرى است ، و اين گزينش بر اساس ملاكهاى حرفه‌اى و تجربى كار صورت مىپذيرد - اگر نسبت به سوژهء خبرى بىتوجّهى شود ، و يا ارائهء اطّلاعات آن ، به دليل اهميّت در سرعت انتقال خبر ، با نقص و ضعف صورت پذيرد ، آيا خبرنگار مسئول است ؟ و در صورت شكايتِ طرفهاى ذى ربط ، خبرنگار به عنوان متّهم بايد در دادگاه حاضر و پاسخگو باشد ؟\r\nجواب : چنانچه اين امر بر اثر سهل انگارى بوده باشد ، و سبب تضييع حقّى گردد ، خبرنگار مسئول است ، ولى اگر از قبيل اشتباهاتى است كه به هر حال براى غير معصومين پيش مىآيد ، خبرنگار مسئوليّتى ندارد . امّا چنانچه سبب ضرر و زيان شود ، بايد از عهدهء ضرر و زيان برآيد ؛ زيرا در ضررهاى جانى و مالى ، عمد و خطا هر دو مسئوليّت آفرين است . با اين تفاوت كه عمد مجازات هم دارد ؛ ولى خطا مجازات ندارد .\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nسؤال 1682 - با توجّه به اين كه رسانه‌هاى مكتوب ، مخصوصاً مطبوعات به شكل فعلى ( هم به لحاظ گستره و پهنهء اطّلاع‌رسانى ، و هم تأثيرگذارى عميق آن در آحاد مردم ، و هم از جهت نقش نظارتى و كنترلى آن كه رابط ميان تودهء مردم با حكومت است ) ، زادهء تحوّلات ماشينى قرون اخير است . آيا پديده‌اى واقعاً مستحدثه و مولود مدنيّت قرون اخير است ، يا حقيقتى قديمى است ، كه به شكلى نو ، ظهور مجدّد كرده است ؟\r\nجواب : بىشك اين موضوع پديده‌اى نو مىباشد ؛ ولى از شمول عمومات و قوانين كلّى اسلام خارج نيست .\r\n\r\nج ) جرايم مطبوعاتى\r\nسؤال 1683 - آيا مىتوان به دليل تمايزات ذاتى انتقال مطالب در مطبوعات با ديگر طرق شفاهى انتقال ، جرايم مطبوعات را ، با ديگر جرايم ( علىرغم تشابه اسمى ) دو نوع جرم تلقّى كرد ؟ مثلًا آيا شرايط احراز وقوع جرم توهين در روابط شخصى ، با احراز وقوع جرم توهين نسبت به حكومت و نهادها و افراد وابسته يكسان است ؟\r\nجواب : توهين در هر صورت جرم است . البتّه با تفاوت اشخاص و زمان و مكان و گسترهء آن ، تفاوت مىكند .\r\nسؤال 1684 - با عنايت به اين كه در روايات تصريح شده كه بايد مرجع احراز وقوع جرم با صدور حكم واحد باشد ، نظر حضرتعالى در خصوص مبناى شرعى تفكيك مذكور و احياناً مغايرت آن با اصول فقهى چه مىباشد ؟\r\nجواب : ممكن است حاكم شرع در مسائلى كه احتياج به خبرويّت دارد ، براى احراز جرم تكيه بر نظرات اهل خبره كند ، و پس از ثبوت موضوع انشاى حكم نمايد .\r\nسؤال 1685 - در صورت پذيرش مستحدثه بودن جرايم مطبوعاتى ، آيا قوانين و مقرّرات آن از نوع قوانين حكومتى است ؟ و در صورت عدم پذيرش ، آيا حكومت اسلامى به لحاظ مصالح حكومتى مىتواند قواعد خاصّى براى اين نوع جرايم وضع\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nنمايد ؟ مثلًا قائل به تفكيك ميان مرجع احراز وقوع جرم و مرجع صدور رأى شده ، يا تبعيّت دادرس از نظر هيئت منصفه را الزامى بداند . آيا اين كار جايز است ؟\r\nجواب : همان گونه كه در بالا گفته شد ، موضوع از موضوعات مستحدثه است ، ولى از چهارچوب قوانين كلّى اسلام خارج نيست ، و ثبوت موضوع به وسيلهء اهل خبره در اينجا چيز تازه‌اى نمىباشد ، و ظاهراً عناوين اوّليّه براى تبيين احكام مربوط به جرايم مطبوعاتى كافى است ، و اگر در شرايط خاصّى كافى نباشد ، مىتوان از عناوين ثانويّه استفاده كرد .\r\nسؤال 1686 - در برخى از قوانين جمهورى اسلامى از عبارت « مقدّسات اسلامى » استفاده شده ، و احكامى بر آن بار شده است . براى روشن شدن اين قوانين و دست يافتن به يك چهارچوبهء شفّاف در سياستهاى فرهنگى ، و پرهيز از افراط و تفريط ، لطفاً به سؤالات زير پاسخ دهيد :\r\nالف ) تعريف مقدّسات اسلامى چيست ؟ آيا مىتوان براى آن معيارى تعيين كرد ، و مصاديق مورد اختلاف را با آن معيار سنجيد ؟\r\nجواب : البتّه تعبير به مقدّسات اسلامى در هر مورد با ملاحظهء قرائن موجود در كلام ممكن است تفسير خاصّى داشته باشد ؛ ولى معمولًا هنگامى كه اين تعبير گفته مىشود ، اشاره به امورى است كه در نظر همهء دينداران محترم است ؛ مانند « خدا » ، « پيامبر صلى الله عليه و آله » « ائمّهء هدى عليهم السلام » ، « قرآن مجيد » ، « مساجد » ، « كعبه » ، « احكام مسلّمهء اسلام » ، و امثال آن . ممكن است در پاره‌اى از موارد ، مقدّسات اسلامى معناى گسترده ترى داشته باشد .\r\nب ) آيا مرجع تشخيص مقدّسات اسلامى عرف است ، و با مراجعه به وجدان اهل عرف مىتوان مصاديق آن را شناخت ، يا از امورى است كه شناخت آن مستلزم خبرويّت و كارشناسى است ؟ واضح است در صورت اوّل ، هيأت منصفهء دادگاههاى رسيدگىكننده به جرايم مطبوعاتى ، به عنوان نمايندگان افكار عمومى ، صلاحيّت تشخيص مقدّسات اسلامى را خواهند داشت ، و در صورت دوّم ، ارجاع امر به كارشناس يا كارشناسان ضرورت خواهد داشت . لكن اين سؤال مطرح است كه در\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nصورت دوّم ، چنانچه موضوع ، بين كارشناسان اسلامى مورد اختلاف باشد ، تكليف چه خواهد بود ؟\r\nجواب : مرجع تشخيص ، عرف افراد دين‌دار و آشنا به مسائل اسلامى است ، و ممكن است در موارد پيچيده ، نياز به استفاده از نظر دانشمندان و علماى دينى نيز باشد .\r\nج ) آيا انتقاد از احكام و مفاهيم قرآن و عترت ، يا سيرهء ائمّهء اطهار عليهم السلام ، از مصاديق اهانت است ؟ آيا نقد و بررسى آيات ، روايات ، سيره و احكام فقهى بر اساس روشهايى غير از اسلوب متداول ميان علماى دين ، نوعى اهانت است ؟ اصولًا نقد و بررسى اين گونه امور در چه صورت اهانت به مقدّسات تلقّى مىشود ؟ و در هر صورت ، سوء نيّت منتقد ، يا عدم قصد اهانت وى ، چه تأثيرى در اين امر دارد ؟\r\nجواب : اگر منظور از نقد و بررسى ، ايراد به قانون و قانونگذار باشد ، بىشكّ جزء مصاديق اهانت است ، و اگر منظور ، اشكال و ايراد به كسانى باشد كه چنان حكمى استنباط كرده‌اند ، و به تعبير ديگر ، استنباط زير سؤال برود نه حكم الهى ، مصداق اهانت به مقدّسات اسلامى نيست .\r\nسؤال 1687 - با توجّه به اصل 24 قانون اساسى جمهورى اسلامى ايران ، كه مقرّر مىدارد : « نشريّات و مطبوعات در بيان مطالب آزادند ، مگر اين كه مخلّ به مبانى اسلام ، يا حقوق عمومى باشد . » لطفاً بفرماييد :\r\nالف ) مقصود از « إخلال » و « مبانى اسلام » چيست ؟ آيا مبانى اسلام به معناى احكام زير بنايى است ، يا ضروريّات دينى يا فقهى منظور مىباشد ، يا معناى ديگرى دارد ؟\r\nجواب : منظور از « مبانى اسلام » ، مسائل ضرورى دينى است . خواه در مسائل اعتقادى باشد ، مانند توحيد و معاد و عصمت انبيا و ائمّهء معصومين عليهم السلام و امثال آن ، و خواه در فروع دين و احكام و قوانين اسلام ، و خواه در مسائل اخلاقى و اجتماعى باشد ، و منظور از « اخلال » هر كارى است كه سبب تضعيف مبانى فوق ، يا ايجاد بدبينى و شكّ و ترديد نسبت به آنها شود ، خواه از طريق درج مقاله باشد ،\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nيا داستان ، يا عكس و كاريكاتور ، و يا غير آن .\r\nب ) آيا طرح سؤال ، يا برداشتهاى جديد نسبت به مسائل اسلامى ، اخلال محسوب مىشود ؟\r\nجواب : اگر منظور از سؤال ، گرفتن جواب باشد ، اخلال نيست . ولى اگر به منظور ايجاد شبهه در افكار مردم باشد ، إخلال محسوب مىشود . و منظور از برداشت ، اگر صرفاً بيان يك احتمال علمى باشد كه تحت مطالعه قرار گيرد ، إخلال نيست ؛ امّا هرگاه به طور قطع روى آن تكيه شود ، يا به طورى نشر گردد كه در تضادّ با مسائل ضرورى اسلام محسوب گردد ، اخلال به مبانى خواهد بود .\r\nج ) آيا ميان طرح سؤال و برداشتهاى جديد در مجلّات علمى و تخصّصى ، با طرح آنها در نشريّات عمومى فرقى هست ؟\r\nجواب : بدون شك بين اين دو تفاوت است . در نشريّات عمومى گاه ممكن است شكل إخلال به مبانى اسلام به خود بگيرد ، ولى در نشريّات خصوصى اين چنين نيست .\r\n\r\nد ) فيلمها\r\nسؤال 1688 - لطفاً به سؤالات زير پيرامون فيلمها پاسخ فرماييد :\r\n1 - ساخت انواع فيلمهاى تخيّلى ، وحشت‌زا ، خشونت‌آميز ، كمدى و جنسى ، از نظر اسلام چه حكمى دارد ؟\r\n2 - بيان احساسات زن و مرد نامحرم در فيلم چه حكمى دارد ؟\r\n3 - اگر فردى نقش همسر ديگرى را بازى كند ، با توجّه به اين كه محرميّتى وجود ندارد چگونه است ؟\r\n4 - آيا پوشاندن كلاه‌گيس زنان از ديد مردان در فيلم واجب ، و حكم موى طبيعى را دارد ؟\r\n5 - تفاوت تماشاى زنان اهل كتاب و زنان كافر در چيست ؟\r\n6 - تماشاى فيلمهاى كمدى ( خنده‌دار ) كه فقط جنبهء خنداندن دارد ، چه حكمى دارد ؟\r\n\r\n","description":"","footnote":"","page_name":" 595 ","page_number":595},
  {"content":"\r\n\r\n7 - تقليد صدا در فيلمها ، مثل اين كه مردى صداى زنى را تقليد كند يا بالعكس ، چه حكمى دارد ؟\r\nجواب : فيلم‌هاى بدآموز و زيانبار ، مانند فيلم‌هاى جنسى و وحشت‌زا و امثال آن ، حرام است ، ولى فيلم‌هاى آموزنده يا لااقل سرگرم كنندهء بدون مفسده ، نه تنها اشكالى ندارد ؛ بلكه گاه بسيار مفيد و مؤثّر ، و سبب پيشرفت اهداف اسلامى است . و بازى كردن مردى در نقش همسر بدون محرميّت در صورتى كه خلاف شرعى در آن نباشد ذاتاً اشكالى ندارد ، و همچنين تقليد صداى جنس ديگر .\r\nسؤال 1689 - نشان دادن چهرهء كامل پيامبر صلى الله عليه و آله و حضرت زهرا عليها السلام و ائمّهء اطهار عليهم السلام در حالات زير چه حكمى دارد ؟\r\nالف ) نشان دادن چهرهء كامل بدون هيچ گونه تغيير در چهره‌پردازى ؟\r\nجواب : اين كار خلاف آداب است .\r\nب ) نشان دادن چهرهء كامل همراه با گريم ، به گونه‌اى كه تماشاگر با كمى دقت مصنوعى بودن آن را بفهمد .\r\nجواب : اين فرض نيز مانند فرض سابق است .\r\nج ) استفاده از اشخاصى كه در تمام مدّت بازيگرى خود فقط نقش ائمّه عليهم السلام را بازى مىكنند .\r\nجواب : مانند جواب سابق است .\r\nد ) استفاده از بازيگرانى كه فقط نقشهاى مثبت را بازى مىكنند .\r\nجواب : مانند جواب سابق است ، ولى اگر چهره‌ها را مبهم و نامشخّص ، و مثلًا غرق در نور نشان بدهند مانعى ندارد .\r\nسؤال 1690 - تاكنون نسبت به وجود مقدّس حضرت حجّت بن الحسن ( عجّل اللّه فرجه الشّريف ) ، و حضور و اطّلاع و عنايت ايشان به مؤمنين و شيعيان ، فيلمى مستند به روايات اهل بيت عليهم السلام تهيّه و تدوين نشده است . ما تصميم گرفته‌ايم در اين زمينه حركتى انجام دهيم ، مستدعى است نظر مبارك خويش را نسبت به تهيّهء صحنه‌اى در مسجد مقدّس جمكران ، كه امام عصر ( عجّل اللّه فرجه الشّريف ) را در\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nحال حركت در كنار مردم و متديّنين هستند بفرماييد ؟ ( البتّه بدون نشان دادن چهره و بدن به طور كامل ، بلكه فقط از زانو به پايين ؛ بدين شكل كه امام عصر عليه السلام در حال گام برداشتن هستند . ) فيلمبردارى از چنين صحنه‌اى چه حكمى دارد ؟ يا در كنار مؤمنينى كه مشغول دعا خواندن هستند ، صحنه‌اى از امام زمان عليه السلام ( بدون نشان دادن چهره و بدن به طور كامل ، بلكه به تصوير كشيدن دو دست امام عليه السلام در حال قنوت ) فيلمبردارى گردد ، حكمش چيست ؟\r\nجواب : چنانچه احترامات لازم رعايت شود ، و اين اشتباه براى بيننده حاصل نشود كه گمان كند واقعاً شما امام را در اين صحنه در مسجد جمكران و مانند آن ديده‌ايد و فيلم برداشته‌ايد ، اشكالى ندارد .\r\nسؤال 1691 - نظر حضرت عالى دربارهء تصويرسازى از رسول اكرم صلى الله عليه و آله و امامان معصوم و يا انبياى الهى عليهم السلام چيست ؟\r\nجواب : هرگاه تصوير و عكس موجب اهانت به مقام آن بزرگواران نباشد ، و نسبت قطعى به آنها داده نشود ، اشكالى ندارد .\r\nسؤال 1692 - در صورت جواز ، آيا ايفاى نقش توسّط غير مسلمانان از اهل كتاب ، يا غير اهل كتاب جايز است ؟ پيروان فِرق و مذاهب اسلامى چطور ؟\r\nجواب : با در نظر گرفتن شرايط بالا ، فرقى در ميان تصويرسازان نيست .\r\nسؤال 1693 - معيار و ملاك صدق اهانت ، يا عدم صدق اهانت در تصويرسازى چيست ؟ پخش آن از طريق صدا و سيماى جمهورى اسلامى چه حكمى دارد ؟\r\nجواب : معيار آن است كه در عرف آن را هتك بدانند ، و در صورتى كه اهانت‌آميز باشد ، جايز نيست .\r\nسؤال 1694 - اخيراً در خارج از كشور فيلمهايى رواج يافته كه به ايفاى نقش رسول اكرم صلى الله عليه و آله ، يا امامان معصوم عليهم السلام يا يكى از انبيا عليه السلام ، مىپردازند . با توجّه به اين كه احتمال مىرود اغراض ناشايسته‌اى در كار باشد ، نظر خويش را اعلام فرماييد .\r\nجواب : بايد در اين گونه موارد بسيار دقيق بود . هرگاه پس از دقّت كافى ،\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nمحذورهاى بالا در آن نباشد ، مانعى ندارد . ولى معمولًا ظاهر شدن اشخاص مستقيماً در نقش معصومين از نظر مردم با ايمان ، مشكل آفرين است .\r\nسؤال 1695 - ساختن فيلمهاى خنده‌دار و تفريحى سالم چه حكمى دارد ؟\r\nجواب : مانعى ندارد .\r\nسؤال 1696 - ساختن فيلمهاى ترسناك ، به منظور به ياد مرگ انداختن مخاطبان ، چه حكمى دارد ؟\r\nجواب : اگر موجب ضرر و زيانى نباشد ، جايز است .\r\nسؤال 1697 - فيلمبردارى از مساجد ، كه بازيگر بايد در آن ايفاى نقش كند ، چه حكمى دارد ؟ اماكن متبرّكه و امامزاده‌ها چطور ؟\r\nجواب : در صورتى كه هتك احترام مسجد نشود ، و مزاحم نمازگزاران نگردد ، مانعى ندارد .\r\nسؤال 1698 - پوشيدن لباس روحانيّون به وسيلهء بازيگران چه حكمى دارد ؟\r\nجواب : اگر احترام اين لباس حفظ شود ، مانعى ندارد .\r\nسؤال 1699 - در فيلمهاى مستند ، فيلمبردارى از مردگان و اجسادى كه در كفن هستند ، چه حكمى دارد ؟\r\nجواب : چنانچه كفن را باز نكنند ، و احترام ميّت حفظ شود ، مانعى ندارد .\r\nسؤال 1700 - اخيراً در منطقهء ما ، كانال تلويزيونى جديدى راه‌اندازى شده كه هم برنامه‌هاى خوب و مشروع ، و هم برنامه‌هاى حرام دارد . آيا همكارى با اين كانال تلويزيونى جايز است ؟\r\nجواب : در صورتى كه برنامه‌هاى حرام دارد ، همكارى با آن جايز نيست .\r\nسؤال 1701 - ارائهء فيلمها و نقشهايى كه - احياناً - اهانت به مقدّسات اسلامى به شمار مىآيد ، و لو در آن تصويرسازى معصومان عليهم السلام نباشد ، چه حكمى دارد ؟ و اساساً تشخيص آن چگونه خواهد بود ؟\r\nجواب : به يقين چنين فيلمهايى جايز نيست . و معيار ، فهم مردم آگاه و متديّن است .\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nسؤال 1702 - آيا در مسائل فوق ميان فقهاى شيعه و سنّى اختلافى وجود دارد ؟\r\nجواب : اگر موجب اهانت شود ، فرقى ميان علماى اسلام نيست .\r\nسؤال 1703 - آيا حكم مذكور نسبت به حضرت أبو الفضل العبّاس عليه السلام و حضرت زينب عليها السلام و مانند آن بزرگواران نيز جارى است ؟\r\nجواب : دربارهء تمام شخصيّتهاى محترم اسلام ، هر چيز كه مايهء اهانت گردد جايز نيست .\r\nسؤال 1704 - براى ارائهء زندگى معصومان عليهم السلام از طريق فيلم و نمايش و سريال ، با حفظ حدود فقهى چه راه حلّى را ارائه مىدهيد ؟\r\nجواب : بهترين راه حلّ اين است كه معصومين عليهم السلام را به صورت مبهم يا در هاله‌اى از نور نشان دهند ، تا مشكلى از اين جهت ايجاد نشود . ولى دربارهء ديگران چنانچه احترامات لازم رعايت شود ، نشان دادن آنها اشكالى ندارد .\r\nسؤال 1705 - نظر جنابعالى در مورد سينما چيست ؟\r\nجواب : در صورتى كه سينما خالى از امور خلاف شرع باشد ، و سبب آموختن مسائل اجتماعى ، تربيتى و اخلاقى شود ، يا لااقلّ جنبهء سرگرمى سالم داشته باشد ، مجاز است .\r\nسؤال 1706 - اگر مدرّسان معتقد در دسترس نباشند ، آيا تحصيل دانش فيلمسازى از مدرّسان ضعيف الاعتقاد جايز است ؟\r\nجواب : در صورتى كه مفسده‌اى بر آن مترتّب نشود ، مانعى ندارد .\r\nسؤال 1707 - براى تحصيل دانش فيلمسازى ، نگاه كردن به فيلمهايى كه زنان بد حجاب در آن هستند ، چه حكمى دارد ؟\r\nجواب : اگر تحصيل دانش فيلمسازى براى تحصيل اهداف مقدّسى باشد ، و ديدن آن فيلمها منشأ فساد نشود ، اشكال ندارد .\r\nسؤال 1708 - در امر ساختن فيلم آيا مىتوان از زن بازيگر استفاده كرد ، با توجّه به اين كه بايد با بازيگر صحبت و تمرين كرد ؟\r\nجواب : اگر از حدود عفّت خارج نشود ، اشكالى ندارد .\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nسؤال 1709 - يكى از عناصر فيلمسازى ، چهره‌پردازى ( گريم ) است ، آيا اين كار جايز است ؟\r\nجواب : اگر به وسيلهء نامحرمان انجام نشود ، مانعى ندارد .\r\nسؤال 1710 - تراشيدن ريش براى هنرپيشه‌هاى مرد ، و نيز نمايان بودن زير گلو و مقدارى از مو و برآمدگيهاى سينه و قسمتهايى از پايين بدن براى هنرپيشه‌هاى زن ، چه حكمى دارد ؟\r\nجواب : تراشيدن ريش بر خلاف احتياط است ؛ مگر اين كه ضرورتى ايجاب كند ، و امّا نمايان كردن قسمتهاى مذكور براى زنان در مقابل نامحرم جايز نيست ؛ مگر اين كه توسّط فرد محرمى فيلمبردارى گردد ، آنگاه فيلم آن را نشان دهند . در اين صورت اگر منشأ فساد خاصّى نباشد جايز است .\r\nسؤال 1711 - اخيراً از سوى برخى مسئولان كشور ، به بهانهء عدم توانايى جلوگيرى از ماهواره ، زمزمهء آزاد شدن استفاده از آن سرداده مىشود . با توجّه به اثرات شوم و ويرانگر آن در محيط خانواده و جامعه ، و عدم قدرت بر كنترل كامل آن ، آيا به نظر حضرتعالى آزادى ماهواره جايز است ؟ آيا عدم قدرت بر جلوگيرى از آن در آينده ، مجوّز آزادى قانونى آن مىباشد ؟\r\nجواب : بىشكّ وجود ماهواره در خانواده‌ها سبب در دسترس قرار گرفتن صحنه‌هاى فساد است ، و اثر منفى غير قابل انكارى مخصوصاً بر جوانان خانواده دارد ؛ بنابراين كسانى كه براى تسهيل در امر آن مىكوشند مرتكب گناه بزرگى مىشوند .\r\n\r\nه ) فيلم‌ها و تبليغ كالا\r\nسؤال 1712 - آيا تبليغ كالاهاى خارجى جايز است ؟\r\nجواب : اگر موجب ضرر و زيانى بر مسلمين نگردد ، مانعى ندارد .\r\nسؤال 1713 - آيا تبليغ كالاهايى كه سرمايه داران جهانى ، و شركتهاى چند مليّتى را تقويت مىكند ، جايز است ؟\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nجواب : با شرايط بالا اشكالى ندارد .\r\nسؤال 1714 - تبليغ كالاهاى مضرّ ، مثل سيگار و مانند آن ، چه حكمى دارد ؟\r\nجواب : جايز نيست .\r\nسؤال 1715 - دروغهاى تبليغاتى براى مصرف كالا ، در دو صورت زير چه حكمى دارد ؟\r\n1 - دروغهاى واضحى كه همه از دروغ بودن آن آگاهند .\r\n2 - دروغهايى كه غير از افراد خبره كسى از آن آگاهى ندارد .\r\nجواب : دروغ جايز نيست ؛ مگر اين كه قرينه‌اى بر جدّى نبودن ، يا معناى مجازى آن وجود داشته باشد .\r\nسؤال 1716 - آيا مىتوان براى تبليغ كالا و به منظور ترغيب مخاطبان ، از تصوير زنان استفاده كرد ؟\r\nجواب : اين كار در شأن زنان و شخصيّت آنان نيست .\r\nسؤال 1717 - آيا به كار بردن عبارتهاى مبالغه‌آميز تبليغاتى ، كه مصداق دروغ نيست ، امّا از حالت اطّلاع‌رسانى پا را فراتر گذارده ، و به قصد تشويق مردم به مصرف بيان مىشود ، جايز است ؟\r\nجواب : در صورتى كه موجب گمراهى مردم شود ، اشكال دارد .\r\n\r\nو ) نابود كردن فيلمهاى فاسد\r\nسؤال 1718 - يكى از امورى كه در عصر و زمان ما بيداد مىكند ، و جوانان ما را به كام نيستى مىكشاند ، مسألهء فساد اخلاقى است ، كه جنبه‌هاى گوناگونى دارد . يكى از جنبه‌هاى بارز آن ، گسترش فيلم‌ها و نوارهاى ويديويى و كاست است كه سهم بسزايى در از بين بردن فرهنگ جامعه ، و به انحراف كشاندن جوانان ، ايفا مىكند ، و متأسّفانه دستگاههاى انتظامى و قضايى در اين زمينه ضعيف عمل مىنمايند . آيا مىتوان اين گونه وسايل را به دليل اين كه فرهنگ اسلامى ما را از بين مىبرد ، نابود كرد ؟ آيا مىتوان وسايلى مثل آنتن ماهواره و مانند آن ، كه همان تأثير ، و شايد\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nشديدتر از آن را دارد ، نابود كرد ؟\r\nجواب : البتّه وسايل فساد را مىتوان نابود كرد ، و سبب ضمان نمىشود . ولى افراد مجاز نيستند خودسرانه اين كار را انجام دهند ؛ چون سبب هرج و مرج مىشود . بلكه بايد طبق برنامه و ضوابط ، و زير نظر حاكم شرع و مسئولين ذى ربط ، انجام شود .\r\n\r\nز ) فيلمها و طنزها\r\nسؤال 1719 - آيا مىتوان از برنامه‌هاى طنز و شوخى و خنده و تفريح و سرگرمى ، در جهت ارزشهاى اسلام و انقلاب و فقه اسلامى استفاده كرد ؟\r\nجواب : كاملًا امكان‌پذير است ؛ مشروط بر اين كه در محتواى آن دقّت كافى شود .\r\nسؤال 1720 - آيا شرعاً مىتوان مطالب جدّى و حقيقى را با لعاب نازك‌انديشى و نازك گويى ، ظريف كارى و لطيف‌پردازى ، همراه با فكاهى و مطايبه طنز ، ارائه كرد ؟\r\nجواب : هرگاه خالى از سخن خلافى باشد ، و اهداف سازنده‌اى حاصل گردد ، اشكالى ندارد .\r\nسؤال 1721 - آيا در روايات طنز وجود دارد ؟ آيا مىتوان طنز را به طنز قرآنى و روايى تقسيم كرد ؟\r\nجواب : در تواريخ اسلامى ، و سيرهء پيامبر اسلام صلى الله عليه و آله ، يا ائمّهء هدى عليهم السلام ديده مىشود .\r\nسؤال 1722 - طنز و نقد مذموم ، از طنز و نقد و مزاح ممدوح ، با چه معيارى جدا مىشود ؟\r\nجواب : معيار ، رعايت موازين شرعى ، و جدا كردن حلال از حرام است .\r\nسؤال 1723 - آيا تضييع اوقات مردم ، در قالب فيلم ، نمايشنامه ، شعرخوانى و خاطره گويى از طريق برنامه‌هاى سرگرم كنندهء كم محتوى ، و نمايشهاى سبك و بىمغز شرعاً جايز است ؟\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nجواب : اگر صرفاً تضييع اوقات باشد ، كار خوبى نيست ، ولى اگر بدآموزى و خلاف شرع در آن باشد ، حرام است .\r\nسؤال 1724 - به نظر شما ويژگى شرعىِ طنز دينى كدام است ؟\r\nجواب : طنز دينى آن است كه اوّلًا : هدف صحيحى را دنبال كند . و ثانياً : خالى از خلاف شرع باشد .\r\nسؤال 1725 - لطفاً به سؤالات زير پيرامون طنز جواب فرماييد :\r\nالف ) دروغهايى كه در برنامه‌هاى طنز و سرگرم‌كننده گفته مىشود ، چه حكمى دارد ؟\r\nجواب : هرگاه قرينه‌اى بر جدّى نبودن وجود داشته باشد ، اشكالى ندارد .\r\nب ) استهزا و توهين به ديگران در برنامه‌هاى تفريحى طنز چه حكمى دارد ؟\r\nجواب : اگر واقعاً توهين باشد ، جايز نيست .\r\nج ) لطيفه‌هايى كه دربارهء اهالى برخى مناطق ايران گفته مىشود ، در چه محدوده‌اى مجاز ، و در چه صورت حرام مىباشد ؟\r\nجواب : در مواردى كه باعث هتك اهالى آن منطقه شود ، جايز نيست .\r\nد ) اگر طنز به گونه‌اى در جامعه ترويج يابد كه ديگر هتك حرمت و توهين حساب نشود ، يا به دليل وجود قرائن حاليّه يا مقاليّه ، باعث اذيّت و ايذا نگردد ، چه حكمى دارد ؟\r\nجواب : در چنين فرضى اشكالى ندارد .\r\nسؤال 1726 - لطيفه‌هايى كه دربارهء ملل غير مسلمان گفته مىشود ، چه حكمى دارد ؟ در مورد ملل مسلمان چطور ؟\r\nجواب : در هر دو مورد بايد ادب اسلامى رعايت شود ، و هتك و توهينى به عمل نيايد . مگر ملّتهايى كه محارب با مسلمين هستند .\r\nسؤال 1727 - آيا مىتوان براى جذب مخاطبين در صدا و سيما ، و فيلم‌ها و سريالها و سينماها ، با تمسّك به عناوين ثانوى و رعايت مصالح اهمّ ، طنز را تجويز كرد ؟\r\nجواب : طنز به صورتى كه در بالا گفتيم ، احتياج به عناوين ثانويّه ندارد . و با\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nامكان استفاده از طنزهاى مشروع ، نيازى به طنزهاى حرام نيست .\r\nسؤال 1728 - اگر نمايشهاى طنزآميز و خنده‌آور ، بدآموزى داشته باشد ، يا سبك و بىمغز و گمراه‌كننده باشد ، چه حكمى دارد ؟\r\nجواب : در فرض بالا جايز نيست .\r\nسؤال 1729 - اگر در طنز قصد جدّى بر دروغ و توهين و استهزا نباشد ، از نظر شرعى چه حكمى دارد ؟\r\nجواب : هرگاه قرينه‌اى همراه آن باشد ، و مايهء هتك و بىاحترامى نشود ، اشكالى ندارد .\r\nسؤال 1730 - آيا طنز در قرآن و سيرهء عملى اهل بيت عليهم السلام وجود دارد ؟\r\nجواب : آرى ؛ طنز به معناى بالا در كتاب و سنّت وارد شده است .\r\nسؤال 1731 - آيا استفاده از صداى زنان ، و رفتار و كردار آنان ، در عرصه‌هاى هنرى ، در قالب طنز و ايجاد خنده و شادى جايز است ؟\r\nجواب : زنان بايد در همه حال ، وقار اسلامى خود را حفظ كنند .\r\nسؤال 1732 - آيا در برنامه‌هاى صدا و سيما و نمايش طنز ، به مقتضاى فضاى شاد برنامه ، خنديدن بازيگران و هنرمندان زن به صورت قهقهه ، فرياد ، آه و ناله جايز است ؟ به عنوان ثانوى چطور ؟\r\nجواب : از جواب سابق معلوم شد .\r\nسؤال 1733 - اگر طنز و طنزپردازى به صورت شغل درآيد ، يا حرفهاى بيهوده و لغو و سبك براى سرگرمى و ايجاد خنده در آن به كار رود ، چه حكمى دارد ؟\r\nجواب : در چنين صورتى حرام است .\r\nسؤال 1734 - ماهيّت طنز و مطايبه ، با رعايت موازين شرعى چيست ؟\r\nجواب : طنز و مطايبهء شرعى همان سخنان نشاطانگيزى است كه مشتمل بر يكى از محرّمات مانند توهين ، هتك ، غيبت ، و فساد جنسى نباشد .\r\nسؤال 1735 - آيا تمسخر افرادى كه متجاهر به فسق هستند ، جايز است ؟\r\nجواب : در صورتى كه راه نهى از منكر ، منحصر به اين كار باشد ، جايز است .\r\n\r\n","description":"","footnote":"","page_name":" 604 ","page_number":604},
  {"content":"\r\n\r\n\r\n18 - سؤالات سياسى\r\nسؤال 1736 - با توجّه به وضعيّت كنونى مسلمانان فلسطين ، و عدم امكان حضور فيزيكى و جهاد براى مسلمانان كشورهاى ديگر ، وظيفهء ما در قبال اين مسأله چه مىباشد ؟ به نظر حضرتعالى وظيفهء خاصّ دانشجويان چيست ؟\r\nجواب : مسألهء فلسطين يك مسألهء كاملًا جدّى ، و انتفاضه در شكل اخير از هر زمان پرشورتر است ، و شرايط بين المللى و كشورهاى اسلامى نيز با گذشته تفاوت بسيار دارد ، كه شرح آن در اين مختصر نمىگنجد . به همين دليل بايد اقدامات جدّى ترى صورت گيرد . ولى چون اقدامات پراكنده مخصوصاً در زمان ما ، نتيجه‌بخش نيست ، بايد يك برنامه‌ريزى حساب شده با حضور نمايندگان ارگانهاى مختلف انجام گيرد ، و به دنبال آن حمايتهاى گوناگون از فلسطينىهايى كه همه روزه آماج حملات دشمنان بىرحم و وحشى قرار دارند ، صورت پذيرد .\r\nتشكيل چنين جلسه‌اى را براى برنامه‌ريزى ، واجب و لازم مىدانيم .\r\nسؤال 1737 - نظر اسلام در مورد اعتصاب غذا ، كه بعضى از زندانيان سياسى و غير سياسى به عنوان اعتراض به وضع نامناسب زندان ، و يا اعتراض به حكمى كه دادگاه صادر كرده ، به آن متوسّل مىشوند چيست ؟\r\nجواب : در صورتى كه باعث ضرر مهمّى در جان يا بدن نشود ، اشكال ندارد .\r\nمگر اين كه زندانى در معرض خطرى باشد كه هيچ راهى براى رهايى از خطر جز اعتصاب غذا نباشد ؛ كه در اين صورت نيز جايز است .\r\nسؤال 1738 - اعتصاب بعضى از كارمندان دولت ظالم ، به عنوان اعتراض به احكامى كه از سوى دادگاه صادر مىشود ، و حاوى توهين به دين و مذهب ، يا موهن جلوه دادن دين مىباشد ، چه حكمى دارد ؟ با توجّه به اين كه گاه اين اعتصابات به از دست دادن شغل آنها منجر مىشود ؟\r\nجواب : موارد مختلف است ؛ گاه مسأله‌اى كه به خاطر آن اعتراض كرده ، از نظر اسلام مهمتر است ، مثل اين كه مقدّسات دين ، يا بلاد مسلمين ، يا خود مسلمين ، در خطر باشند . و گاهى از اوقات آن مسأله نسبت به خطرى كه براى اعتصاب\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nكنندگان پيش مىآيد ، كم اهميّت‌تر است . خلاصه اين كه حكم داير مدار قاعدهء اهمّ و مهمّ است .\r\nسؤال 1739 - وظيفهء مسلمانان ، مخصوصاً كسانى كه داراى موقعيّت اجتماعى مهمّى هستند ، به هنگامى كه اسلام از ناحيهء بعضى از حكومتها مورد تعرّض قرار مىگيرد ، چيست ؟ لازم به ذكر است كه اين هجمه‌ها گاه مستقيم ، و برخى اوقات غير مستقيم انجام مىشود ، و اعتراض به آنگاه ، منجر به زندان يا شكنجه و تبعيد ، و گاه نيز به قتل مىانجامد ؟\r\nجواب : از جواب سابق روشن شد .\r\nسؤال 1740 - آيا تظاهرات آرام بر عليه سياست حاكم ظالمى كه وظيفه‌اش حكومت دينى است ، جايز مىباشد ؟ با توجّه به اين كه روشهاى ديگر اعتراض مفيد نبوده ، و اين روش نيز ممكن است خطر قتل به همراه داشته باشد . آيا اين عمل نوعى جهاد دفاعى محسوب مىشود ؟\r\nجواب : هرگاه اسلام در خطر باشد ، و هيچ راهى براى دفاع از اسلام جز اين راه نباشد ، اين كار پس از اجازه از حاكم شرع واجب است . ولى نبايد خودسرانه دست به اين كار زد ، كه مايهء تفرقه و سستى مىشود .\r\nسؤال 1741 - اخيراً عدّه‌اى خود را حسينى ، و گروه ديگر را يزيدى مىنامند ، و هر يك از دين و مقدّسات مايه مىگذارند . اين امر سبب شده كه اين جانب نسبت به مسائل دينى سست شوم . راهى پيش رويم بگذاريد كه از اين آفت دين‌زدگى رهايى يابم .\r\nجواب : شما در اينجا بايد به مضمون آيهء شريفهء « يا ايُّهَا الَّذِينَ آمَنُوا عَلَيْكُمْ انْفُسَكُمْ لَا يَضُرُّكُمْ مَنْ ضَلَّ اذَا اهْتَدَيْتُمْ » ؛ « 1 » سعى كنيد وظيفهء خود را خوب و خالصانه انجام دهيد . خداوند شما را يارى خواهد كرد . از مطبوعات فاسد و مفسد پرهيز كنيد ، و وارد جرّ و بحثهاى جناحى نشويد .\r\n\r\n\r\n","description":"","footnote":"\r\n( 1 ) « اى كسانى كه ايمان آورده‌ايد ! مراقب خود باشيد . اگر شما هدايت يافته باشيد ، گمراهى كسانى كه گمراه شده‌اند ، به شما زيان نمىرساند . » ( سورهء مائده ؛ آيهء 105 )\r\n","page_name":" 606 ","page_number":606},
  {"content":"\r\n\r\n\r\n19 - صدقه\r\nسؤال 1742 - عدّه‌اى از برادران بسيجى در راستاى اهداف خيرخواهانه اقدام به تأسيس مؤسّسهء امور خيريّه‌اى نموده‌اند . لطفاً به سؤالاتى در اين راستا پاسخ فرماييد :\r\nالف ) نظر حضرتعالى دربارهء چگونگى صرف صدقه در امور زير چيست ؟\r\n1 - صرف صدقه براى ساخت ساختمان مؤسّسهء خيريّه . اين ساختمان براى درمانگاه خيريّه ، ساختمان ادارى ، خدمات رفاهى ، و قرض الحسنه مورد استفاده قرار خواهد گرفت ، و سود حاصله متعلّق به خيريّه است .\r\n2 - صرف صدقه براى خريد اقلام ضرورى ، مانند موادّ غذايى ، پوشاك ، لوازم ادارى و مانند آن .\r\n3 - اختصاص دادن صدقه به صورت وام ضرورى براى خانواده‌هاى تحت پوشش .\r\n4 - صرف صدقه براى امورات تعاونى به نفع مؤسّسهء امور خيريّه .\r\n5 - هزينه كردن صدقه براى مدّتى معيّن و مشخّص ، به عنوان موجودى اوّليّهء صندوق قرض الحسنه ، كه زير نظر مؤسّسه اداره مىشود ، و استفاده از سود حاصله براى امورات خيريّه .\r\n6 - صرف صدقه براى سرمايه‌گذارى و استفاده بردن از سود آن به نفع امور خيريّه .\r\n7 - استفاده از صدقه براى حقوق كارمندان خيريّه .\r\n8 - صرف صدقه براى امور فرهنگى خانواده‌هاى تحت پوشش .\r\nجواب : صدقات فقط به نيازمندان مىرسد ؛ مگر اين كه مردم به قصد هر كار خير بدهند .\r\nب ) ديدگاه حضرتعالى در ارتباط با نحوهء صرف صدقه چيست ؟\r\nجواب : صدقه به نيازمندان مىرسد .\r\nج ) نظرتان در ارتباط با فروش اجناس مازاد و اضافى متعلّق به خيريّه ، و وسائلى كه جمع‌آورى مىشود ، و مورد استفاده نيست ، چه مىباشد ؟\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nجواب : بايد آن را بفروشند ، و صرف همان مصارفى كنند كه صدقه‌دهندگان در نظر داشته‌اند .\r\nسؤال 1743 - صدقاتى در صندوق خيريّه ريخته مىشود . آيا متولّى صندوق مىتواند آن پولها را عوض كند ، مثلًا پول خورد را تبديل به اسكناس نمايد ؟\r\nجواب : اشكالى ندارد .\r\nسؤال 1744 - اگر فرد ثروتمندى كليّهء حقوق واجب شرعى خود ، نظير خمس و زكات را ادا كند ، ولى در جامعهء اسلامى افرادى را مشاهده نمايد كه به دليل فقر و گرفتارى دچار بيمارىهايى نظير سوء تغذيه‌اند ، كه به تدريج منجر به مرگ آنها مىشود ، يا بيمارانى را سراغ داشته باشد كه به دليل نداشتن هزينهء درمان در معرض مرگ هستند ، آيا وظيفه دارد بخشى از دارائيش را براى موارد فوق الاشاره اختصاص دهد ؟\r\nجواب : در صورتى كه جان مسلمانان در خطر باشد ، نجات آنها به مقدار تمكّن واجب كفايى است . ولى اگر در رنج و زحمت باشند ، نه خطر مرگ ، رسيدگى به وضع آنها مستحبّ مؤكّد مىباشد .\r\nسؤال 1745 - در فرض ديگر اگر برخى افراد ثروتمند و مرفّه در حدّ اعلاى رفاه ، و از همهء مواهب و نعمتهاى مادّى برخوردار باشند ، و همزمان عدّه‌اى ديگر در نهايت عسر و حرج و مشقّت در زندگى طاقت‌فرسايى بسر ببرند ، و از حدّ اقل رفاه از نظر مسكن و تأمين معيشت روزانه و مانند آن محروم باشند ، هر چند اين عسر و حرج منجر به مرگ و هلاكت آنها نشود ، آيا شخص ثروتمندى مىتواند با اين منطق كه چون حقوق شرعى واجب خود را ادا نموده ، از اعانت و كمك به مستمندان دريغ ورزد ؟ آيا اساساً در اين قبيل موارد تكليف شرعى خاصّى بر دوش ثروتمندان هست ؟\r\nجواب : در چنين شرايطى حكومت اسلامى مىتواند براى برقرار ساختن نظم اجتماعى از اختيارات خود استفاد كند ؛ از طريق وضع مالياتهاى عادلانه ، يا مشابه آن .\r\n\r\n","description":"","footnote":"","page_name":" 608 ","page_number":608},
  {"content":"\r\n\r\nسؤال 1746 - در فرض سؤال قبل چنانچه از افرادى كه در عسر و حرج قرار دارند ، آگاهى تفصيلى و جزئى نداشته باشيم ، ولى به طور كلّى و به نحو اجمالى آگاهى وجود داشته باشد ، آيا تحقيق و تفحّص لازم است ؟\r\nجواب : چنانچه به صورت شبههء محصوره باشد ، تفحّص لازم است . امّا اگر غير محصوره باشد ، لازم نيست .\r\nسؤال 1747 - برخى مىگويند : « در اين قبيل موارد حكم مولوى ( نه ارشادى ) ولىّ فقيه زمان مشخّص كنندهء تكليف خواهد بود . » حال اگر در كشورى ، اعمّ از اسلامى يا غير اسلامى ، مسلمين داراى رهبرى دينى به نحو مذكور نبودند ، وظيفهء آنها چيست ؟\r\nجواب : به مجتهدين جامع الشرائط ، و در نبود آنها به عدول المؤمنين آگاه از مسائل شرع و مسائل زمان و مكان ، مراجعه مىكنند .\r\n\r\n20 - صلهء رحم\r\nسؤال 1748 - آيا صلهء ارحام ، حقّ اللَّه است ، يا حقّ النّاس محسوب مىشود ؟\r\nجواب : نوعى حقّ اللَّه است ، كه خداوند دربارهء رحم مقرّر فرموده است .\r\nسؤال 1749 - آيا صلهء رحم هم مشمول قاعدهء « لا حرج » و « لا ضرر » مىشود ؟ مثلًا اگر صلهء رحم با شخصى ، مايهء هتك آبرو يا آزار انسان گردد ، آيا ترك آن جايز است ؟\r\nجواب : آرى ، در مواردى كه ضرر يا مشقّت مهمّى باشد ، استثنا مىشود .\r\nسؤال 1750 - در صورت بىحجابى ارحام ، و عدم وجود شرايط نهى از منكر ، بازهم صلهء رحم واجب است ؟\r\nجواب : در صورتى كه سبب امضاى اعمال آنها نشود ، بايد صلهء رحم را به جا آورد ، و تا آنجا كه ممكن است با زبان خوش ، امر به معروف و نهى از منكر كرد .\r\nسؤال 1751 - چنانچه در همنشينى با اقوام نزديك ترس آن باشد كه خود انسان به غيبت مبتلا گردد ، يا شاهد غيبت كردن ديگران باشد ، و نهى از منكر را هم در آن مجالس به سخريّه بگيرند ، آيا مىتوان با آنان قطع رابطه كرد ؟\r\n\r\n","description":"","footnote":"","page_name":" 609 ","page_number":609},
  {"content":"\r\n\r\nجواب : هرگاه اميدى به تأثير نهى از منكر نداريد ، و خوف آلودگى خودتان به آن گناه مىرود ، مىتوانيد رفت و آمد نكنيد . ولى تا مىتوانيد سعى كنيد صلهء رحم را توأم با امر به معروف و نهى از منكر با زبان خوب ترك نكنيد .\r\nسؤال 1752 - صلهء رحم چيست ؟ و چه كسانى جزء ارحام محسوب مىشوند ؟ و در چه مواردى اسلام دستور به قطع صلهء رحم مىدهد ؟\r\nجواب : صلهء رحم يعنى پيوند با خويشاوندان ، كه گاه با ديدار آنها حاصل مىشود ، و گاه با نامه ، يا تلفن ، يا دعوت از آنان ، يا طرق ديگر . و خويشاوندان خيلى دور را شامل نمىشود ، و مادام كه محذور و مانع شرعى و عرفى در كار نباشد ، نبايد قطع كرد .\r\n\r\n21 - طىّ الارض\r\nسؤال 1753 - انسانهايى كه طىّ الارض دارند ( مثلًا در قم است ، از خدا مىخواهد كه او را به مشهد ، جهت زيارت حرم امام رضا عليه السلام برساند . چند قدم راه مىرود ، به يارى خداوند به حرم مىرسد ! ) چگونه به اين درجه نائل مىشوند ؟\r\nجواب : اين گونه كرامات بعد از تهذيب نفس و خودسازى كامل ممكن است حاصل شود .\r\nسؤال 1754 - انسان چگونه مىتواند طىّ الارض داشته باشد ؟ مىگويند : « كسى كه چهل روز سكوت كند ، چشم بصيرت او باز مىشود ! » نظر شما چيست ؟\r\nجواب : هر قدر انسان در طريق بندگى خدا و تقوا و پرهيز از گناه و خودسازى بيشتر پيش برود ، چشم حقيقت بين او بيشتر باز مىشود ، و به امورى دست مىيابد كه افراد عادى دست نمىيابند .\r\n\r\n22 - عيد الزهراء\r\nسؤال 1755 - شيعيان در روز نهم ربيع الأوّل به مناسبت عيد الزهراء عليها السلام مراسم جشن و سرور برپا مىكنند . در برخى از اين مراسم آنچه از سخنان ركيك ، و حتّى\r\n\r\n","description":"","footnote":"","page_name":" 610 ","page_number":610},
  {"content":"\r\n\r\nخلاف مىدانند ، مىگويند ؛ بلكه گاه مردان ، خود را به شكل زن در مىآورند ! و هنگامى كه به آنان تذكّر داده مىشود ، به روايت « رُفِعَ القَلَم » استناد جسته ، و مىگويند طبق اين روايت ، اعمال مذكور اشكالى ندارد . آيا اين اعمال ، جايز و موجب رضاى خدا و اهل بيت عصمت و طهارت است ؟ در صورت عدم جواز ، توجيه روايت رفع قلم چيست ؟\r\nجواب : اوّلًا : روايتى با عنوان رفع قلم در آن ايّام مخصوص ، در منابع معتبر نداريم .\r\nثانياً : بر فرض ، چنين چيزى باشد ( كه نيست ) مخالف كتاب و سنّت است ، و چنين روايتى قابل پذيرفتن نيست ، و حرام و گناه در هيچ زمانى مجاز نيست .\r\nهمچنين سخنان ركيك و كارهاى زشت ديگر .\r\nو ثالثاً : تولّى و تبرّى راههاى صحيحى دارد ، نه اين راههاى خلاف .\r\n\r\n23 - فراگيرى فلسفه و علوم غريبه\r\nسؤال 1756 - عدّه‌اى از علما و مراجع گذشته قائل به حرمت فراگيرى فلسفه ، و عدّه‌اى ( بنابر آنچه معروف است ) قائل به وجوب خواندن فلسفه هستند . علّامهء مامقانى در كتاب مرآة الرشاد به پسرش چنين نصيحت مىكند : « پسرم ! تا وقتى كه مجتهد نشده‌اى فلسفه نخوان » نظر حضرتعالى در اين زمينه چيست ؟\r\nجواب : خواندن فلسفه با دو شرط اشكالى ندارد . نخست اين كه انسان قبلًا عقايد اسلامى را به قدر كافى فراگرفته باشد . و ديگر اين كه نزد استاد متعهّدى بخواند .\r\nسؤال 1757 - نظرتان در مورد فلسفه چيست ؟ آيا با فلسفهء نوين موافق هستيد ؟\r\nمنظور از ذكر اين سؤال توضيح دربارهء فلسفه نيست ، بلكه تجسّس مىباشد ، چون مشاهده مىشود كه برخى از علما با فلسفه مخالف هستند .\r\nجواب : فراگرفتن فلسفه براى كسانى كه پايه‌هاى اعتقادى خود را محكم كرده‌اند نه تنها ضررى ندارد ، بلكه كمك به پيشرفت فكرى نيز مىكند ، ولى بايد\r\n\r\n","description":"","footnote":"","page_name":" 611 ","page_number":611},
  {"content":"\r\n\r\nآن را نزد استاد متعهّدى فرا گرفت .\r\nسؤال 1758 - فراگرفتن علوم غريبه ، مثل علم رمل و جفر و اسطرلاب ، كه هر يك فوائدى دارد ، و بعضى از علماى بزرگ نيز رغبت به اين علوم داشته‌اند ، چگونه است ؟\r\nجواب : دستيابى به اين علوم به طور صحيح مشكل است ، و چه بهتر كه از صرف وقت در آن بپرهيزيد .\r\n\r\n24 - قرآن مجيد\r\nسؤال 1759 - لطفاً توصيه‌اى جهت حفظ قرآن براى جوانان مملكت اسلامى ، و حافظان كلام اللَّه نورانى مرقوم بفرماييد .\r\nجواب : حافظان قرآن بايد سعى كنند به موازات حفظ قرآن ، معانى آن را هم فراگيرند ، و به موازات حفظ معانى ، به آن عمل كنند ، و به موازات عمل كردن ، آن را منتشر سازند . كه اين وظايف چهارگانه ، يكديگر را تكميل مىكند .\r\nسؤال 1760 - اگر كسى توفيق حفظ تمام ، يا قسمتى از قرآن را پيدا كند ، و سپس آن را فراموش نمايد ، چه حكمى دارد ؟ آيا سبب عقوبت او در آخرت خواهد بود ؟\r\nجواب : رواياتى در اين زمينه داريم مبنى بر اين كه : « كسى كه قرآن را حفظ نمايد ، سپس فراموش كند ، عقوبت و مجازات دارد . » ولى ظاهراً اين روايات شامل زمان ما نمىشود . بنابراين ، اگر كسانى در عصر و زمان ما قرآن را فراگيرند ، و بعد به واسطهء گرفتاريهايى فراموش كنند ، كار حرامى انجام نداده‌اند . البتّه چه بهتر كه سعى كنند فراموش ننمايند .\r\nسؤال 1761 - چرا اكثر آيات قرآن خطاب به مردان است ؟\r\nجواب : در ادبيّات عرب ، صيغه‌هاى مذكّر در بسيارى موارد ، مفهوم عامّى دارد ، و شامل مرد و زن هر دو مىشود .\r\nسؤال 1762 - اگر كسى عمداً قرآن را به زمين بزند ، آيا كفّاره دارد ؟ اگر سهواً به زمين بيفتد چگونه است ؟\r\nجواب : در صورت عمد ، گناه بزرگى انجام داده است ، و چه بسا ، كسانى كه\r\n\r\n","description":"","footnote":"","page_name":" 612 ","page_number":612},
  {"content":"\r\n\r\nاين كار را مىكنند ، مرتد شوند ، و بايد توبه كنند ، و آن كار بد خود را با اعمال نيك آينده جبران نمايند ، و امّا در صورت سهو گناهى نكرده ، لكن در هر صورت بايد خيلى مواظبت كند ، و كفّاره‌اى ندارد .\r\nسؤال 1763 - بسيارى از مردم به علّت سخت بودن قرائت متون عربى و قرآن از يك سو ، و از سوى ديگر از آنجا كه براى دست زدن به قرآن حتماً بايد وضو داشته باشند ، تاكنون متأسّفانه يك بار هم قرآن نخوانده‌اند ! حال اگر شما و امثال شما ، كه امكانات نشر و چاپ كتاب را به صورت گسترده در اختيار داريد ، ترجمهء كامل قرآن را بدون متن عربى آن چاپ كنيد ، به طور حتم اين كار گامى خواهد بود در جهت مطالعهء بيشتر قرآن توسّط مردم ، كه مىتواند نقش مهمّى در جهت بهبود اخلاق و شخصيّت مردم در كلّ اجتماع ايفا كند . اگر ممكن است نظرتان را در اين مورد بيان فرماييد .\r\nجواب : چاپ ترجمهء قرآن بدون متن عربى سبب مىشود كه تدريجاً اصل قرآن فراموش شود ، و اين خطر ، ضايعهء بزرگى براى اسلام خواهد بود . ولى قرآنهايى از ما و ديگران چاپ شده كه هم متن عربى دارد ، و هم ترجمهء فارسى ؛ سعى كنيد تدريجاً به هر دو آشنا شويد ، و اگر در ابتدا توأم با غلط بخوانيد ضررى ندارد ؛ تدريجاً درست مىشود .\r\nسؤال 1764 - وقف غفران چيست ؟ موارد آن را در قرآن مجيد بيان فرماييد .\r\nجواب : وقف غفران ، مطابق فرمودهء پيامبر اكرم صلى الله عليه و آله ، آن است كه هرگاه بر آن كلمه وقف شود ، موجب مغفرت و آمرزش است . و آن در ده مورد به شرح زير است ، كه در بعضى قرآن‌ها در بالا يا پايين كلمه ، « غفران » نگاشته شده است :\r\n1 - مائده / 51 ، در كلمهء « اولياء » .\r\n2 - انعام / 36 ، در كلمهء « يسمعون » .\r\n3 - سجده / 18 ، در كملهء « فاسقاً » .\r\n4 - سجده / 18 ، در كلمهء « لا يستوون » .\r\n5 - يس / 12 ، در كملهء « آثار هم » .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n6 - يس / 30 ، در كملهء « على العباد » .\r\n7 - يس / 52 ، در كلمهء « من مرقدنا » .\r\n8 - يس / 61 ، در كملهء « أن اعبدونى » .\r\n9 - يس / 81 ، در كملهء « أن يخلق مثلهم » .\r\n10 - ملك / 19 ، در كلمهء « يقبضن » « 1 » .\r\nسؤال 1765 - بعضى از قاريان قرآن ، الفاظ قرآن را تغيير مىدهند ، مثل اين كه « موسى » را « موسى » و « عيسى » را « عيسى » و نيز « تَقْوى » را « تَقْوى » و « دنيا » را « دنيى » تلفّظ مىنمايند ، آيا چنين كارى درست است ؟\r\nجواب : گرچه اين گونه قرائتها در ميان عرب معمول بوده ، ولى فعلًا خواندن آن به مصلحت اسلام و مسلمين نيست ؛ طبق مشهور بخوانيد .\r\nسؤال 1766 - هديه دادن قرآن به يك مسيحى چه حكمى دارد ؟ اگر شخصى چنين هديه‌اى داده باشد ، آيا بايد پس بگيرد ؟\r\nجواب : در صورتى كه اميد هدايت او به وسيلهء آن باشد ، اشكالى ندارد ، در غير اين صورت اشكال دارد .\r\nسؤال 1767 - آيا در قرآن كلمات فارسى هم وجود دارد ؟\r\nجواب : بعضى از كلمات در قرآن هست ، كه گفته مىشود اصل آن فارسى است ؛ مانند « سجّيل » كه گفته مىشود « سنگ گل » است .\r\nسؤال 1768 - آيا خواندن قرآن در مجالس به زبان غير عربى جايز است ؟\r\nجواب : اشكالى ندارد ؛ ولى ثواب تلاوت قرآن را ندارد .\r\nسؤال 1769 - نظرتان در مورد قرائت قرآنى كه همراه با خودنمايى است ، چيست ؟\r\nجواب : ريا در هر عبادتى ، اشكال دارد .\r\nسؤال 1770 - آيهء 61 سورهء نور در مورد خوردن غذا از خانهء اقوام احكامى دارد كه مسلّماً براى تقويت نزديكى و دوستى است . من به تفسير آن بزرگوار مراجعه كردم ،\r\n\r\n\r\n","description":"","footnote":"\r\n( 1 ) سرّ البيان فى علوم القرآن ، صفحهء 243 .\r\n","page_name":" 614 ","page_number":614},
  {"content":"\r\n\r\nولى شبهاتم بيشتر شد . لطفاً پاسخ فرماييد :\r\nالف ) آيا تحت هر شرايطى ، مىتوان از غذاى نامبردگان استفاده كرد ؟\r\nب ) آيا جلب رضايت آنها لازم نيست ؟\r\nج ) ما در خوابگاههاى دانشجويى هستيم ، آيا مىتوانيم بدون اجازه از غذاى دوستان و هم‌اطاقىهايمان استفاده كنيم ؟\r\nد ) منظور از جملهء « كليدشان به دست شماست » چيست ؟\r\nه ) اگر جلب رضايت واجب نباشد ، و احتمال مفسده هم ندهيم ، سپس مفسده‌اى پيش بيايد ، غذاى خورده شده چه حكمى دارد ؟\r\nجواب : در صورتى كه يقين يا اطمينان به عدم رضايت داشته باشيد ، جايز نيست ، و اگر بعداً كشف خلاف شود ، بايد جبران كرد ، و در مجموع منظور از آيه كسانى هستند كه پيوند آنها با انسان به اندازه‌اى نزديك است كه على القاعده راضى هستند .\r\n\r\n25 - كاروانهاى عروسى\r\nسؤال 1771 - گُل كارى كردن ماشين ، و بوق زدن در سطح شهر ، اگر موجب جلب نظر نامحرم به داخل ماشين ، يا باعث اذيّت و مزاحمت مردم شود ، چه حكمى دارد ؟\r\nجواب : اگر براى مردم توليد مزاحمت كند ، اشكال دارد .\r\nسؤال 1772 - مدّتى است كه كاروانهاى عروسى به آستان مقدّس حضرت محمّد بن موسى الكاظم عليه السلام - سبز قبا - مىآيند . ولى متأسّفانه به دليل عدم رعايت حجاب و پوشش اسلامى كامل توسّط عروس و دامادها ، و اين كه بعضى از آنها تنها به فيلمبردارى و عكّاسى و نماد قرار دادن ضريح متبرّك قناعت مىكنند ، موجبات توهين و بىحرمتى نسبت به حريم مقدّس آن حضرت را فراهم آورده‌اند . ممانعت از ورود كاروانهاى عروسى به داخل اماكن مذهبى چه حكمى دارد ؟\r\nجواب : لازم است اين كاروانها جهات شرعى و شئون آن اماكن متبرّكه را رعايت كنند ، و مسئولين اين اماكن مقدّسه بايد از طرق صحيح ، از جمله نصب\r\n\r\n","description":"","footnote":"","page_name":" 615 ","page_number":615},
  {"content":"\r\n\r\nپلاكاردهايى هشدار دهنده ، و توزيع اوراق چاپى ، و تذكرات پىدرپى ، به گونه‌اى كه به درگيرى و خشونت منتهى نشود ، مسأله را دنبال كنند .\r\n\r\n26 - كنوانسيون محو اشكال تبعيض عليه زنان\r\nسؤال 1773 - با توجّه به مفاد كنوانسيون ، آيا موارد تعارض اين معاهده بين المللى با احكام اسلامى را به گونه‌اى ارزيابى مىنماييد كه با حذف برخى موارد جزئى آن ، به گونه‌اى كه با روح كنوانسيون ، يعنى رفع هرگونه تمايز ، منافات نداشته باشد مىتوان موارد تعارض آن را با احكام اسلامى از ميان برداشت و به اين معاهده پيوست ؟\r\nجواب : تعارض مفاد اين كنوانسيون ، كه در بالا به آن اشاره شد ، به حدّى است كه قابل تطبيق بر قوانين اسلامى نيست . ولى در بعضى از موارد راه حلهايى وجود دارد . امّا به طور كامل هيچ راهى براى آن موجود نيست . چه خوب است مسلمانان جهان براى حفظ مكتب خود با اين گونه امور از موضع انفعالى برخورد نكنند ، و به جاى خودباختگى در برابر اين قراردادهاى تحميلى ، علماى بزرگ آنها گرد هم بنشينند ، و آنچه مورد اتّفاق و اجماع است تبيين كنند ، و موارد اختلافى را به اجتهاد مجتهدين واگذارند ، و براى هميشه تحميل كنندگان فرهنگها و مقرّرات بيگانه را از سازش به قيمت مخالفت با ضرورت اسلام مأيوس سازند .\r\nسؤال 1774 - از آنجا كه برخى از موادّ كنوانسيون مذكور از نظر فقهى قابل نقد است ، مستدعى است نظر مبارك خود را نسبت به موارد زير بيان نماييد :\r\n1 - بر اساس مادّهء يك اين معاهده ، بايد هرگونه تمايز ، استثنا و يا محدوديّت بر اساس جنسيّت در زمينه‌هاى سياسى ، اقتصادى ، اجتماعى ، فرهنگى ، مدنى ، و يا هر زمينهء ديگر لغو گردد .\r\nبا توجّه به اين مادّه تفاوت زن و مرد در مواردى چون ، ميزان پوشش واجب بدن ، نظر و لمس بدن جنس مخالف ، ديه ، قصاص ، شهادت ، ارث ، طلاق ، تعدّد همسران ، امامت جماعت ، لزوم تمكين جنسى ، ولايت بر فرزندان ، سرپرستى خانواده ، حقّ\r\n\r\n","description":"","footnote":"","page_name":" 616 ","page_number":616},
  {"content":"\r\n\r\nحضانت ، عيوب موجب فسخ نكاح ، نشوز ، لزوم سپرى شدن عدّه براى ازدواج بعدى ، مرجعيّت و قضاوت ؛ تبعيض تلقّى مىگردد ، و بايد از ميان برداشته شود . آيا تساوى زن و مرد در موارد ذكر شده با احكام شرع مطابقت دارد ؟\r\nجواب : بىشك مساوات كامل ، نه تنها مخالف ضرورت فقه شيعه ، بلكه مخالف ضرورت اسلام و بر خلاف نصّ صريح قرآن و روايات متواتره است ، و هيچ يك از علماى اسلام ، نه در گذشته و نه در حال ، اعتقاد به چنين مساواتى نداشته‌اند . اصولًا بايد اين معنى براى مجامع جهانى تبيين گردد كه ملّتها نمىتوانند با فرهنگ و مذهب خود وداع كنند ، و چشم و گوش بسته تسليم مقرّراتى شوند كه نه در تصويب آن حضور داشته‌اند ، و نه از نظر وجدان و منطق قطعيّت دارد .\r\nممكن است در بعضى از موارد جزئى ، گفتگويى در ميان علماى اسلام باشد ، امّا مساوات كامل به صورتى كه گفته شده هيچ موافقى ندارد .\r\nسؤال 1775 - 2 - با توجه به اين كه مادهء 9 و مادهء 15 بند 4 در مورد كسب ، تردّد ، تغيير و يا حفظ تابعيّت خود و فرزندان ، زن و مرد را مساوى مىداند ، آيا زن بدون موافقت همسر مىتواند به تابعيّت هر كشورى درآيد ، و يا در هر شهرى سكنى گزيند ؟\r\nجواب : اين يكى از مواردى است كه در بالا به آن اشاره شد ، و با احكام و فرهنگ اسلامى سازگار نيست . به علاوه بدون شك سرچشمهء مفاسد زيادى در جوامع انسانى مىشود ، كه نمونه‌هاى آن را در همان كشورهاى صنعتى مشاهده مىكنيم ، و آمارها در مورد متلاشى شدن خانواده‌ها شاهد گويايى بر اين مطلب است . آرى اگر زن تابعيّت كشور مورد نظرش را بپذيرد ، ولى عملًا محلّ سكونت را با رضاى زوج انتخاب كند اشكالى ندارد .\r\n\r\n27 - گروههاى منحرف\r\nسؤال 1776 - گروهى از مردم عقيده دارند كه خداوند ( نعوذ باللَّه ) در حضرت على عليه السلام حلول كرده ، كه در فارسى به « على اللّهى » مشهور هستند ، و به زبان تركى آنها را\r\n\r\n","description":"","footnote":"","page_name":" 617 ","page_number":617},
  {"content":"\r\n\r\n« گوران » مىخوانند ، و به بيان خودشان « اهل حقّ » گفته مىشوند . اين فرقه در شهر ما زياد هستند ، و با همه رفت و آمد دارند ، و هفته‌اى يك بار در خانقاه جمع مىشوند ، و در آن جلسه يكى از كتابهاى آنها براى سرسپردگان قرائت مىشود .\r\nعلايم ظاهرى آنها اين است كه سبيل‌هايشان را اصلًا اصلاح نمىكنند ، تا حدّى كه دهانشان را مىپوشاند . در زمانهاى قديم به علّت آگاهى دادن روحانيّت ، مردم چندان با اهل اين فرقه معاشرت نداشتند ، نه از آنها دخترى مىگرفتند ، و نه به آنها دخترى مىدادند ، و حتّى قبرستان آنها از قبرستان ديگر مسلمانان جدا بود . ولى بعد از انقلاب اسلامى ، به خصوص در چند سال اخير ، كه صوفيگرى را تبليغ مىكنند ، به خود جرئت داده و تشكيلاتى كار مىكنند ، و عقايد خود را مرموزانه ترويج و اشاعه مىدهند ، و از مسلمانان كسانى هستند كه آگاهانه و يا نا آگاهانه دختران خود را به پسران اين فرقه مىدهند ، يا از افراد اين فرقهء فاسد براى آشپزى مراسمات مسلمان دعوت مىكنند . نظرتان پيرامون اين گروه و حشر و نشر با آنها چيست ؟\r\nجواب : با توجّه به آنچه دربارهء عقيدهء طايفه گوران ، كه در آن منطقه هستند نوشته‌ايد ، آنها گروهى منحرف و دور از حقيقت اسلامند . آنها را تا مىتوانيد توجيه و ارشاد كنيد ، و اگر از عقايد خود دست بر ندارند ، از آنها دورى كنيد .\r\nسؤال 1777 - با عنايت به اين كه در منطقهء آذربايجان شرقى در ارتباط با « بابك خرمدين » و افكار وى ، شبهاتى ايجاد شده ، خواهشمند است نظر مبارك خود را در ارتباط با ايشان مرقوم فرماييد . ضمناً بفرماييد كه صرف بيت المال در راستاى اشاعهء نام و ياد ايشان چه حكمى دارد ؟\r\nجواب : نامبرده داراى انحرافات مهمّى بوده ، و سزاوار است به خاطر تعصّبات قومى دنبال او را نگيرند ، و صرف بيت المال و غير بيت المال در اين راه جايز نيست .\r\nسؤال 1778 - همهء اهالى منطقهء ما شيعيان دوازده امامىاند ، امّا از نظر علمى ، فرهنگى ( چه دنيوى و چه دينى ) خيلى عقبند . و بخاطر اهميّت فراوان آن ، سيّاحان\r\n\r\n","description":"","footnote":"","page_name":" 618 ","page_number":618},
  {"content":"\r\n\r\nشرق و غرب براى كوه‌نوردى وارد اين منطقه مىشوند ، و با توجّه به ضعف فرهنگى و نبودن امكانات و مدارس ، افراد فوق براى مردم مراكز فرهنگى تأسيس ، و باغات احداث مىكنند ، و مردم ساده كه از عواقب آن اطّلاعى ندارند ، تحت تأثير قرار مىگيرند . آيا در چنين مناطقى ، زمين دادن به غير مسلمانان براى احداث مراكز فرهنگى ، و فرستادن فرزندانشان به آن مراكز ، جايز است ؟\r\nجواب : با شرحى كه نوشته‌ايد ، كمكهاى اين گروه مشكوك يا مقطوع الفساد است . مؤمنين بايد از آنها بپرهيزند ، و فريب نقشه‌هاى دشمنان را نخورند . ولى اگر از كشورهاى مسلمان ، يا بىطرف ، يا مراكز جهانى كمكهاى بىقيد و شرط و آبرومندانه‌اى شود ، پذيرش آن ضررى ندارد . ضمناً مردم مىتوانند از نصف سهم مبارك امام زير نظر روحانيون معتمد محلّ به جاى اين گونه كمكها استفاده كنند .\r\n\r\n28 - گناهان\r\n\r\nالف ) قاچاق\r\nسؤال 1779 - نظر به اين كه در مناطق مرزى ، امر قاچاق كالا ، از همه نوع ، رواج فراوان داشته و دارد ، و ضررهاى جبران‌ناپذيرى بر اقتصاد و فرهنگ زده و مىزند ، اين جانب با همكارى تنى چند از دوستان ، و ان شاء اللَّه كمك شما بزرگواران ، در حال تدارك برنامه‌اى براى مبارزه با امر قاچاق هستم . به همين جهت سؤالاتى طرح نموده ، خواهشمندم پاسخ آن را مرقوم فرماييد .\r\n1 - حكم قاچاق كالا به طور كلّى ، اعمّ از اشيايى كه به طور مستقيم يا غير مستقيم فسادآور است ، از نظر شرع مقدّس اسلام چيست ؟\r\n2 - آيا قاچاق خيانت به كشور و مردم محسوب مىشود ؟ آيا قاچاقچيان ، و كسانى كه به هر وسيله‌اى به آنها كمك مىكنند ، در حكم منافقينند ؟ آيا قرآن كريم يا احاديث ، بيان خاصّى در مورد اين گونه افراد دارد ؟\r\n3 - استفادهء افراد ديگر از اموال فرد قاچاقچى ، در قبال پول يا مجّانى چگونه است ؟\r\n\r\n","description":"","footnote":"","page_name":" 619 ","page_number":619},
  {"content":"\r\n\r\n4 - اگر پول حاصل از قاچاق ، توسّط شخصى كه آن را به دست آورده ، يا اشخاص ديگر ، در مسير كارهاى توليدى ، يا خدماتى و مانند آن از كارهاى سالم قرار گيرد ، اصل پول و درآمد حاصل از آن چه حكمى پيدا مىكند ؟\r\n5 - اگر گذران زندگى به سختى انجام شود ، اشتغال به قاچاق جايز است ؟\r\n6 - افراد جامعه در قبال قاچاقچيان ، و به طور كلّى پديدهء قاچاق چه برخوردى بايد داشته باشند ؟\r\n7 - متأسّفانه امر رشوه توسّط قاچاقچيان بين برخى ارگانهاى دولتى شايع گشته است ، چه توصيه‌اى براى اين افراد داريد .\r\nجواب 1 تا آخر : قاچاق كالا ( يعنى ورود غير قانونى آن از مرزها ) بر خلاف دستور شرع است ، و بايد از آن به شدّت پرهيز كرد . مخصوصاً هنگامى كه موجب ضرر و زيان جامعه مىشود ، و به اقتصاد كشور اسلامى لطمه وارد مىكند ، و كمك كردن به قاچاقچيان در امر قاچاق جايز نيست . و گرفتن رشوه در اين زمينه گناه مضاعف دارد ، و بر همگان لازم است امر به معروف و نهى از منكر را فراموش نكنند .\r\n\r\nب ) خودكشى\r\nسؤال 1780 - متأسّفانه چند سالى است كه در شهر ما خودكشى شايع شده ، و عدّه‌اى از جوانان و نوجوانان اقدام به اين كار زشت مىكنند . ولى به نظر مىرسد كه اگر جنبهء شرعى و عواقب اجتماعى آن به صورت مشروح براى اين گروه سنّى تشريح گردد ، بسيارى از آنها از عمل خود منصرف گشته ، و حتّى فكر آن را نخواهند كرد . با عنايت به اين موضوع ، لطفاً به سؤالات زير پاسخ دهيد :\r\nالف ) حكم شرعى قتل نفس چيست ؟\r\nب ) با توجّه به اين كه بدن متعلّق به خود شخص مىباشد ، نه به ديگرى ، و مسئوليّت آن به خود شخص برمىگردد ، چرا خودكشى حرام است ؟\r\nج ) افرادى كه قتل نفس مىكنند ، در عالم برزخ چه وضعى خواهند داشت ؟\r\n\r\n","description":"","footnote":"","page_name":" 620 ","page_number":620},
  {"content":"\r\n\r\nد ) فردى كه خودكشى مىكند ، آيا اثر سوء اين عمل در دادگاه خداوند متعال ، گريبانگير والدين او نيز مىشود ؟\r\nه ) گرفتن مجالس سوگوارى و دفن آنها در قبرستان مؤمنين چگونه است ؟\r\nو ) در برخى موارد ، خانواده‌هاى داغديده با اين توجيه كه اين كار در حالت عادى صورت نگرفته ، آداب و رسوم مرگ طبيعى را براى آنها اعمال مىكنند ، آيا اين عمل صحيح است ؟\r\nز ) آيا افرادى كه خودكشى مىكنند از شفاعت اهل بيت برخوردار مىگردند ؟\r\nح ) آيا احتمال بخشودگى در درگاه حق تعالى ، با عنايت به فرمايشات معصومين عليهم السلام براى چنين افرادى ، وجود دارد ؟\r\nجواب الف تا ح : خودكشى به يقين از گناهان كبيره است ، و مالكيّت انسان نسبت به نفس خويش ، نمىتواند دليل بر خودكشى شود . همان گونه كه مالكيّت انسان نسبت به اموالش ، نمىتواند مجوّز آتش زدن آن گردد . البتّه بايد تمام مراسم را براى اين گونه افراد مانند مسلمان عادّى انجام داد ، و براى نجات آنها دعا كرد ، شايد مشمول عفو الهى واقع شوند .\r\nسؤال 1781 - با عنايت به اين كه در بعضى از مناطق خودكشى ، مخصوصاً در بين زنان ، زياد شده ، خواهشمند است حكم آن را بيان فرماييد .\r\nجواب : خودكشى به هيچ وجه جايز نيست ، و به حكم شرع حرام و از گناهان كبيره است . امام ششم عليه السلام مىفرمايد : « كسى كه عمداً خودش را بكشد ، براى هميشه در آتش جهنّم مىماند ، و براى او خلاصى نيست . »\r\n\r\nج ) حقير شمردن گناه\r\nسؤال 1782 - آيا كارهايى همچون حقير شمردن ، يا خوش‌حالى از گناه ، يا آشكار كردن آن ( چه كبيره و چه صغيره ) ، باعث مضاعف شدن مجازات جرم مورد نظر مىشود ، يا گناه كبيرهء مستقلّى محسوب مىگردد ؟\r\nجواب : اين امور گناه ديگرى محسوب مىشود .\r\n\r\n","description":"","footnote":"","page_name":" 621 ","page_number":621},
  {"content":"\r\n\r\n\r\nد ) اهانت\r\nسؤال 1783 - اهانت به چه معناست ؟ آيا از كباير است ؟\r\nجواب : اهانت به معناى توهين و تحقير نمودن مسلمانان ، و از كباير است .\r\n\r\nه ) سوء ظنّ\r\nسؤال 1784 - بنده در يك جلسه ، كه مردم جمع بودند ، عرض كردم : « فلان جا هم جلسه‌اى هست ، شركت كنيد . » چند روز گذشت . در خلوت ، نه در انظار ديگران ، به شخصى عرض كردم : « چرا شما به اين جلسه نمىآييد ؟ نمىخواهم تجسّس كنم ، ولى چون مىدانم نسبت به جلسات حساسيّت داريد ، و اهميّت مىدهيد ؛ انتظار داشتم مردم را به اين جلسه تشويق كنيد . » آن شخص گفت : « شما نسبت به من سوء ظنّ داريد ! » آيا اين طرز برخورد بنده از نظر شرعى سوء ظنّ محسوب مىشود ؟\r\nجواب : اين مقدار كه گفته‌ايد ، سوء ظنّ نبوده و اشكالى ندارد .\r\n\r\nو ) آشكار كردن گناه\r\nسؤال 1785 - آيا آشكار كردن گناه ، در جايى كه غرض عقلايى وجود دارد ( مثل آشكار نمودن نزد طبيب يا عالم ) جايز است ؟\r\nجواب : در آنجا كه ضرورتى داشته باشد ، و بدون آن ضرورت بر طرف نشود ، اشكالى ندارد .\r\n\r\nز ) هجرت از محيط گناه\r\nسؤال 1786 - در شهر تهران فساد و منكرات و بدحجابى شايع گشته ، و متأسّفانه مسئولان نظام هم در خواب سنگينى فرو رفته‌اند . اين جانب از دوران بلوغ ، از لحاظ اجتماعى و مخصوصاً دينى با محيط تهران ناسازگارم ، و به هيچ وجه تاب تحمّل آن را ندارم . با توجّه به دستور اكيد خداوند متعال در قرآن كريم ، سورهء مباركهء نساء ، آيهء 100 ، آيا براى نجات خود از اين فساد ، بهتر نيست به شهرهاى مقدّسى چون قم يا\r\n\r\n","description":"","footnote":"","page_name":" 622 ","page_number":622},
  {"content":"\r\n\r\nمشهد هجرت نمايم ، تا هرچه زودتر از اين نابسامانى روحى نجات پيدا كنم ؟\r\nجواب : در صورتى كه هيچ راهى براى حفظ دين و ايمان خود جز هجرت نمىبينيد ، هجرت كار لازم و شايسته‌اى است ؛ ولى اين كار را با مطالعهء بيشتر و موافقت پدر و مادر انجام دهيد .\r\n\r\nح ) توبهء از گناه\r\nسؤال 1787 - انسان بسيار گنهكارى هستم ، و گناهان وحشتناكى مرتكب شده‌ام . از اعمال گذشته توبه كرده ، و در اوّلين مرحله ، پشيمان و نادم هستم . آيا خدا مرا مىبخشد ؟ چه كارهايى اجر بسيار زياد دارد ، كه در ابتدا آنها را انجام دهم ، تا آرامش يابم ؟\r\nجواب : بالاترين عمل ، اميداوارى به عفو و بخشش الهى ، و پرهيز از آنچه خداوند در قرآن ، و پيامبر اكرم و ائمّهء معصومين عليهم السلام در فرمايشاتشان فرموده ، و علما و مجتهدين در رساله‌ها بيان كرده‌اند . سعى كنيد با كارهاى خوبِ آينده ، مخصوصاً خدمت به مردم با دست يا زبان يا مال ، اعمال بد گذشته را جبران كنيد .\r\nسؤال 1788 - اگر انسان قبل از بلوغ گناهانى كه مربوط به خودش باشد ( نه حقّ النّاس ) را با علم و آگاهى مرتكب شده باشد ، حكمش چيست ؟\r\nجواب : از جواب بالا معلوم شد .\r\n\r\n29 - مراسم ولادت امام هفتم عليه السلام\r\nسؤال 1789 - سالروز ولادت امام هفتم عليه السلام ، مقارن با ايّام سوگوارى حضرت سيّد الشهداء عليه السلام و يارانش مىباشد ، كه جمع بين اين دو در اذهان عمومى تا حدّى متناقض مىنمايد . در حالى كه نسبت به ميلاد حضرت زينب كبرى عليها السلام كه در ايّام فاطميّه و در شعاع شهادت حضرت زهرا عليها السلام قرار گرفته ، اين مشكل به ذهن نمىآيد .\r\nدر مقايسهء اين دو ، نكات ذيل حائز اهميّت است :\r\n1 - فاصلهء زمانى ولادت امام موسى بن جعفر عليه السلام ( هفتم صفر ، بنابر تنها روايت\r\n\r\n","description":"","footnote":"","page_name":" 623 ","page_number":623},
  {"content":"\r\n\r\nموجود ) از شهادت امام حسين عليه السلام حدود 26 روز مىباشد . در حالى كه ميلاد حضرت زينب عليه السلام ( پنجم جمادى الاولى ) با شهادت حضرت فاطمه عليها السلام ( سيزده جمادى الاولى ) هشت روز فاصله دارد .\r\n2 - بىشك مقام و مرتبت حضرت موسى بن جعفر عليه السلام كه هفتمين امام شيعيان است ، از حضرت زينب عليها السلام كه از مقام امامت برخوردار نيستند ، بالاتر است ، و به همين نسبت ، ميلادشان نيز اهميّت بيشترى دارد .\r\n3 - با توجّه به احاديث معتبر ، بر هيچ كس پوشيده نيست كه در جمع معصومين عليهم السلام ، شأن و منزلت بانوى محشر ، مركز اتّصال نبوّت به ولايت ، امّ الائمّه ، حضرت زهرا عليها السلام نيز از فرزندش امام حسين عليه السلام والاتر است .\r\nولى با كمال تعجّب محافل مذهبى در سالروز ميلاد حضرت زينب عليها السلام به جشن و سرور پرداخته ، لكن به زاد روز آن امام همام اهتمام نورزيده ، و مع الاسف بىتوجّه از كنار آن مىگذرند ، بلكه عموم مذهبىها در برخورد با مجلسى تحت عنوان بزرگداشت ولادت حضرتش ، به طرح اشكال مىپردازند . لطفاً در اين راستا به دو سؤال زير پاسخ فرماييد :\r\nالف ) نظر حضرتعالى در مورد موضوع فوق چيست ؟\r\nجواب : با توجّه به اين كه معمول شيعه آن است كه عزادارى امام حسين عليه السلام را تا اربعين ادامه مىدهد ، و در پايان ماه صفر نيز وفاتهاى متعدّدى است ؛ به خاطر اين جهات مختلف ، كلّ دو ماه محرّم و صفر در عرف پيروان مكتب اهل بيت عليهم السلام به عنوان دو ماه سوگوارى معروف شده است ، به همين دليل از برگزارى جشن عروسى در تمام اين دو ماه اجتناب مىكنند ؛ از اين جهت تولّد امام كاظم عليه السلام تحت الشعاع مصائب مختلف مجموع اين دو ماه قرار گرفته است . در حالى كه مسألهء تولّد حضرت زينب عليها السلام در مقايسهء با شهادت زهراى مرضيّه عليها السلام اين چنين نيست .\r\nعلاوه بر اين ، در بعضى روايات نيز آمده كه بعد از واقعهء كربلا تا چهل روز آثار عزاى آن حضرت در طبيعت نيز بوده است . اين نكته نيز فراموش نشود كه طبق بعضى روايات معروف ، روز هفتم ماه صفر ، روز شهادت امام حسن مجتبى عليه السلام\r\n\r\n","description":"","footnote":"","page_name":" 624 ","page_number":624},
  {"content":"\r\n\r\nاست . به خصوص اين كه ولادت حضرت زينب عليها السلام قبل از شهادت زهراى مرضيّه است .\r\nب ) با عنايت به مقدّمهء مطوّل و موارد سه‌گانهء فوق الذّكر ، آيا برپايى محفل ميلاد زاد روز حضرت امام موسى بن جعفر عليه السلام ، و ذكر ميلاد آن بزرگوار ، و ابراز سرور و شادى توسّط محبّان آن حضرت ، خلاف شرع است ؟\r\nجواب : خلاف شرع نيست ؛ ولى اولى آن است كه حرمت اربعين ( چهل روز ) شهادت ، مقدّم داشته شود .\r\n\r\n30 - مسائل عمومى مشاغل\r\nسؤال 1790 - اگر نگهبانى به وظيفه خود عمل نكند ( مثلًا سر وقت در محلّ پست خود حاضر نشود ) آيا پولى كه مىگيرد و غذايى كه مصرف مىكند ، اشكال شرعى دارد ؟\r\nجواب : هر كارگر و كارمندى به وظيفه‌اش عمل نكند ، حقوق او اشكال دارد .\r\nسؤال 1791 - شخصى 14 الى 15 سال است كه در اداره‌اى خدمت مىكند ، و چون استخدام شده ، بايد مبلغ معيّنى به او بدهند تا از آنجا برود . آيا مىتوان او را اخراج كرد ؟\r\nجواب : آرى در صورت تخلّف و نپذيرفتن تذكّرات ، اخراج او بىمانع است ؛ ولى حقّ و حقوق عرفى و قانونى او را بايد پرداخت كرد .\r\nسؤال 1792 - بعضى ادارات به شاگردان ممتاز كارمندانشان مبلغى به عنوان جايزه مىدهند . اگر يكى از اين كارمندها كارنامهء شخص ديگرى ( مثلًا برادرزاده‌اش ) را ارائه دهد ، استفاده از جايزهء دريافتى چه حكمى دارد ؟\r\nجواب : در صورتى كه مخالف مقرّرات آن اداره باشد جايز نيست .\r\nسؤال 1793 - ارگانهاى دولتى افرادى را از طريق امتحان و مصاحبه و مانند آن ، و تعدادى را نيز از طريق رابطه و پارتىبازى ، گزينش و به كار مىگيرند . به نحوى كه اگر اين رابطه نبود ، افراد ديگرى را از طريق امتحان و مصاحبه ، جذب مىكردند .\r\n\r\n","description":"","footnote":"","page_name":" 625 ","page_number":625},
  {"content":"\r\n\r\nحقوق و مزاياى افرادى كه از طريق پارتىبازى ، جذب كار شده‌اند چه حكمى دارد ؟\r\nجواب : اصل اين كار جايز نيست ، و حقوقى كه مىگيرند اشكال دارد .\r\nسؤال 1794 - همان‌طور كه مستحضريد امكانات و وسايل دولتى ، نظير خودرو ، در صورتى كه تمامى هزينهء آن توسّط بيت المال پرداخت گردد ، خودرو خدمت محسوب مىشود ، و استفادهء شخصى از آنها ممنوع است . آيا اجازهء مقام ما فوق مجوّز استفادهء شخصى از اين وسايل مىگردد ؟ به عبارتى ساده‌تر ، آيا ما فوق مىتواند اجازهء دخل و تصرّف در بيت المال را صادر كند ؟\r\nجواب : در صورتى كه مطابق مقرّرات چنين اجازه‌اى نداشته باشد ، استفاده از آن جايز نيست .\r\nسؤال 1795 - ريختن اجناس زائد ( ميوه‌هاى فاسد ، كارتن ، بسته‌ها ، و مانند آن ) به داخل جوى آب چه حكمى دارد ؟\r\nجواب : ريختن آنها در جوى آب ، و آنچه باعث اذيّت و آزار و ضررِ و زيان مردم مىشود ، جايز نيست ، و بهتر است در مكانهايى كه معمولًا براى آن كار در نظر گرفته شده ريخته شود .\r\nسؤال 1796 - طبق قانون ساعت ورود و خروج براى كليّهء پرسنل ادارات ( حتّى رئيس و مدير كل ) يكسان مىباشد . آيا صرف رياست مجوّز تخلّف از قانون مىشود ؟\r\nآيا رئيس يك اداره حق دارد هر زمان كه اراده كرد وارد يا خارج شود ، و ساعتى براى اين كار ثبت نكند ؟\r\nجواب : تفاوتى بين رئيس و مرئوس از اين جهت نيست . مگر اين كه مقرّرات ادارهء متبوعه ، حقّ خاصّى براى شخصى در نظر گرفته باشد .\r\nسؤال 1797 - در بعضى ادارات مزايايى به عناوين مختلف ، كه قبلًا واقعيّت خارجى داشته ، به رؤسا پرداخت مىشود . مثل اين كه چون بازرسان اداره در مدّت سكونت در شهر محلّ مأموريّت به علّت عدم وجود مهمانسرا ، در منزل رئيس اداره پذيرايى مىشدند ، لذا مبلغى به عنوان حقّ سفره به آنها پرداخت مىگرديد ، امّا با توجّه به اين كه در حال حاضر چنين مواردى به وجود نمىآيد ، و عناوين از بين رفته ، و هر\r\n\r\n","description":"","footnote":"","page_name":" 626 ","page_number":626},
  {"content":"\r\n\r\nاداره امكانات كافى براى امثال اين امور تدارك ديده است ، دريافت چنين مبالغى از بيت المال چه حكمى دارد ؟\r\nجواب : در صورتى كه خلاف مقرّرات باشد جايز نيست .\r\nسؤال 1798 - در بعضى ادارات دولتى ، آخرين حدّ اضافه كارى 120 ساعت است ، كه محاسبهء آن به دقّت توسط رئيس اداره انجام مىشود . در حالى كه براى خود رئيس اداره بدون انجام هيچ گونه محاسبه ، و حتّى انجام اضافه كارى ، اين حد لحاظ مىشود . آيا دريافت اين مبلغ بدون انجام كار ، و حتّى مبلغ نهايى به خاطر چند ساعت مجاز مىباشد ؟\r\nجواب : در صورتى كه خلاف مقرّرات باشد جايز نيست .\r\nسؤال 1799 - دير آمدن و زود رفتن از محلّ كار چه حكمى دارد ؟\r\nجواب : بايد وقت را شرعاً مراعات كنند .\r\nسؤال 1800 - هنگامى كه به حضرت على عليه السلام اعتراض كردند : « چرا در حقوق و تقسيم بيت المال فرقى نمىگذاريد . . . . » ايشان فرمودند : « در كتاب خدا كه فرقى نديدم ، و عمل پيامبر صلى الله عليه و آله را هم كه خودتان ديديد ! » پس تفاوت حقوق‌ها بر چه اساسى است ؟\r\nجواب : ظاهراً آنچه در آن حديث و احاديث مشابه آن آمده ، ناظر به مال الخراج است ؛ زيرا اراضى خراجيّه متعلّق به همهء مسلمين مىباشد ، و بايد به طور مساوى تقسيم شود . به علاوه بعيد نيست اين سخن اشاره به امتيازاتى باشد كه در زمان عثمان ميان شرفاى قبايل و زورمندان قائل مىشدند . ولى اگر تفاوت به خاطر كثرت عائله ، يا خدمت بيشتر ، و فعّاليّت افزونتر در امور اسلامى باشد ، اشكالى ندارد .\r\nسؤال 1801 - كاركنانى كه در ادارات مشغول خدمت هستند ، نوعى اضافه كار ، يا حقّ الزحمه - به تناسب مشاركت در انجام برخى از فعّاليّتها - دريافت مىكنند . اگر به هر يك از كاركنان به تناسب فعّاليّتى كه انجام داده‌اند حقّ الزحمه‌اى بيشتر يا كمتر تعلّق گيرد تكليف چيست ، و چه تكليفى متوجّه عامل تقسيم و كارمند مربوط است ؟\r\n\r\n","description":"","footnote":"","page_name":" 627 ","page_number":627},
  {"content":"\r\n\r\nجواب : عامل تقسيم بايد مطابق قانون و برنامه عمل كند ، و حقّ كسى را ضايع نكند . و اگر خلاف كرد ، كاركنان حقّ اعتراض دارند .\r\nسؤال 1802 - آيا مسئول حراست يك اداره مىتواند فردِ مسلمانِ نماز خوانِ شيعهء دوازده امامى را جهت تست اعتياد بالاجبار وادار نمايد كه به طور ايستاده و بدون آب و طهارت در شيشه‌اى ادرار نمايد ؟\r\nجواب : آزمايش عدم اعتياد نيازى به چنين كارهايى ندارد ، و هيچ كس نبايد ديگرى را به اين گونه كارها مجبور كند .\r\nسؤال 1803 - در نوبت كارى شب به افرادى كه در اين مركز نگهدارى مىشوند غذاى ساده‌اى مىدهند . پرسنل ، يا از غذاى ظهر كه مفصّل‌تر بوده براى شام خود استفاده مىكنند ، يا از انبار ، موادّ اوّليّه مىگيرند و براى خود غذاى ديگرى مىپزند ، كه با غذاى كسانى كه در اين مركز نگهدارى مىشوند تفاوت دارد . لطفاً بفرماييد :\r\n1 - خوردن غذايى كه با غذاى سالمندان متفاوت است ، چه حكمى دارد ؟\r\n2 - خوردن غذا همراه و مانند سالمندان ( از نظر نوع و طرز پخت ) مخصوصاً هنگام افطار و سحر در ماه مبارك رمضان چه حكمى دارد ؟\r\nجواب : اين كار اصولًا با روح آداب اسلامى سازگار نيست ، و اگر بر خلافِ مقرّراتِ تغذيهء آن محلّ باشد ، حرام است .\r\nسؤال 1804 - شخصى مأمور خريد يك شركت است ، و از مغازهء خاصّى براى آن شركت خريد مىنمايد . البتّه اجناس آن مغازه ارزان‌تر از جاهاى ديگر است ، و آن شخص در حدّ ممكن چانه مىزند . بنابراين خريد از آن مغازه به نفع شركت مىباشد .\r\nولى صاحب مغازه مبلغى به مأمور خريد مىدهد ، كه هميشه از آن مغازه خريد كند .\r\nگرفتن اين پول چه حكمى دارد ؟\r\nجواب : هرگاه آن پول از محل درآمد صاحب مغازه باشد ، و اثرى روى قيمت اجناس خريدارى شده نگذارد ، اشكالى ندارد .\r\nسؤال 1805 - برخى از مؤسّسات و دستگاهها به خاطر ارائهء خدمات ، از مردم پول دريافت مىكنند ، ( و به منظور كمك به كارمندان و كاركنان آن مركز ، درصدى از\r\n\r\n","description":"","footnote":"","page_name":" 628 ","page_number":628},
  {"content":"\r\n\r\nدرآمد فوق ميان اعضا تقسيم مىشود ) حال اگر كارمند يا كارمندانى براى افزايش درآمد مؤسّسه ، اقدام به گرفتن هزينه به ناحق از مراجعه‌كننده نمايند ، تا از سهم بيشترى برخوردار شوند ، آيا در صورت اطّلاع از عمل فوق ، دريافت پول از مركز مربوطه ( چه دولتى و چه غير دولتى ) شرعاً و قانوناً مجاز است ؟ ( لازم به يادآورى است كه درآمد مركز مربوطه در يك محل جمع‌آورى شده ، سپس ميان اعضا تقسيم مىگردد ) .\r\nجواب : اگر چيزى بيش از مقرّرات آن مؤسّسه دريافت دارند جايز نيست ، و تقسيم آن نيز حرام است .\r\nسؤال 1806 - چنانچه يكى از كاركنان بانكها يا مؤسّسات دولتى ، با استفاده از اسم و عنوان و تخصّص خود ، در ساعات غير ادارى براى كسى كه مشترى بانك يا مؤسّسه است كار كند ، و حقوق دريافت نمايد ، در صورتى كه در بانك يا مؤسسه خود به تخصّص او نياز باشد و حاضر به انجام كار اضافى نگردد ، حقوق دوّم او چه وضعى دارد ؟\r\nجواب : كسى مجبور نيست تخصّص خود را در خارج از دايرهء قراردادش در اختيار ديگرى بگذارد .\r\nسؤال 1807 - چنانچه شركتى ، با اين هدف كه از موقعيّت شغلى كارگزاران دولت ، يا بانكها براى كسب امتيازات مالى و پشتيبانى از برنامه‌هاى خود بهره‌مند شود ، كارمندى را به عنوان عضو هيئت مديره شركت معرّفى ، يا انتخاب نموده ، و با واگذارى سهام در سرمايهء شركت شريك نمايد ، و آن شخص نيز به هر ترتيب از قصد شركت آگاه باشد ، آيا حقوقى كه از طرف شركت به وى پرداخت مىشود ، يا اصل سود سهامى كه از طريق مذكور به نام او ثبت گرديده ، براى گيرنده حلال است ؟ حقوقى كه شخص مذكور از مؤسّسهء اصلى متبوع مىگردد چه حكمى دارد ؟\r\nجواب : چنانچه برنامهء جديد مزاحمتى با كار قبلى نداشته باشد ، و بر خلاف مقرّرات و تعهّدات او نباشد ، هر دو حقوق براى او حلال است .\r\nسؤال 1808 - آيا كار كردن نزد شخصى كه درآمدش از پول حرام است ، جايز مىباشد ؟\r\n\r\n","description":"","footnote":"","page_name":" 629 ","page_number":629},
  {"content":"\r\n\r\nجواب : اگر يقين داشته باشيد كه مزد شما را از پول حرام مىدهد ، جايز نيست .\r\nسؤال 1809 - آيا تجمّل‌گرايى در ادارات را به عنوان آبروى مملكت مىدانيد ؟\r\nجواب : اگر تجمّل‌گرايى به معناى اسراف و تبذير باشد ، حرام است ، و اگر اسراف و تبذير نيست ، بهتر ترك آن است .\r\nسؤال 1810 - از قديم الأيام كار در خارج خانه بر دوش مردان بوده است . اكنون به خاطر جهل بعضى از مردان ، برخى از مشاغل اجتماعى را ، كه نياز به بودن زن نمىباشد ، به آنها محوّل كرده‌اند . آيا صحيح است كه بعضى از زنان ، مشاغل مردان را بدست بگيرند ، در حالى كه طبيعت براى هر يك از زن و مرد ، مشاغل مختصّ به خود را قرار داده است ؟\r\nجواب : اشتغال زنان به كار ، با حفظ جهات شرعى ، حرام نيست . ولى بىشكّ مسألهء تربيت فرزندان براى زنان مهمتر است .\r\n\r\n31 - مشاغل خاصّ\r\n\r\nالف ) شغل روحانيّت\r\nسؤال 1811 - هدف شما از طلبگى ، و رمز موفقيّتتان در اين راه چه بوده است ؟\r\nجواب : در صورتى كه نظم و پشتكار و خلوص نيّت براى خدمت را رعايت كنيد موفّق خواهيد شد .\r\nسؤال 1812 - آيا طلبه‌اى كه لباس روحانيّت مىپوشد ، بايد همان موقع به تبليغ برود ؟ به نظر شما يك طلبه چه موقعى بايد لباس بپوشد ؟\r\nجواب : بعد از اتمام لمعتين زمان مناسبى براى پوشيدن لباس روحانيّت است .\r\nو چه بهتر كه از همان زمان تمرين تبليغ را شروع كند ، و سپس به تبليغ برود .\r\nسؤال 1813 - به نظر شما متحجّر به چه كسانى گفته مىشود ؟\r\nجواب : معمولًا اين كلمه دربارهء كسانى به كار برده مىشود كه تأثير شرايط و زمان و مكان را در مسائل شرعيّه درك نمىكنند .\r\nسؤال 1814 - نظر حضرتعالى در مورد سخن امام راحل قدس سرّه كه فرمودند « هركس در\r\n\r\n","description":"","footnote":"","page_name":" 630 ","page_number":630},
  {"content":"\r\n\r\nمدرسه بماند و درس نخواند ، حرام است . » چيست ؟\r\nجواب : اگر درس نخواند ، استفادهء او از مدرسه غاصبانه و حرام است .\r\nسؤال 1815 - اگر در حوزهء علميّه‌اى ، براى كنترل شهوت ، در غذا كافور بريزند ، با توجّه به مضرّاتى كه مىتواند براى نطفه داشته باشد ، و امكان عقيم شدن انسان نيز مىرود ، اين كار چه حكمى دارد ؟\r\nجواب : اگر احتمال خطر و ضرر قابل ملاحظه‌اى باشد ، جايز نيست ، و معمولًا مقدار بسيار كمى مىريزند كه ضرر و خطر نداشته باشد .\r\n\r\nب ) خدمهء هواپيماها\r\nسؤال 1816 - گرفتن غذاهاى اضافى در پروازهاى هوايى ، براى خدمه و مانند آنها ، در صورتى كه امكان نگه‌دارى براى پرواز بعد ، يا تحويل به كترينگ وجود دارد ، و غذا فاسد نمىشود ، چه صورت دارد ؟\r\nجواب : در صورتى كه مقرّرات اجازه دهد ، اشكالى ندارد .\r\n\r\nج ) رفتگران\r\nسؤال 1817 - بعضى از رفتگرها با اين كه از شهردارى حقوق مىگيرند ، و فقير و عاجز هم نيستند ، از مردم نيز مطالبه اجرت مىكنند . آيا اين كار جايز است ؟\r\nجواب : در صورتى كه دهندگان پول با ميل خودشان به عنوان انعام چيزى به آنها بدهند ، مانعى ندارد .\r\n\r\nد ) كاركنان كميتهء امداد\r\nسؤال 1818 - هنگام برگزارى بعضى مراسمات در كميتهء امداد حضرت امام رحمه الله ، مانند جشن عاطفه‌ها ، از كمك‌هاى جمع‌آورى شده ، مبالغى به عنوان پاداش به پرسنل برگزاركننده پرداخت مىگردد . اين كار چه حكمى دارد ؟\r\nجواب : تنها مىتوان اجرت زحمات آنها را از آن كمكها پرداخت كرد .\r\n\r\n","description":"","footnote":"","page_name":" 631 ","page_number":631},
  {"content":"\r\n\r\n\r\nه ) طلافروشان\r\nسؤال 1819 - خريد طلا از كسانى كه احتمال داده مىشود طلايشان سرقتى باشد ، چه حكمى دارد ؟\r\nجواب : در صورتى كه احتمال قابل ملاحظه‌اى باشد اشكال دارد .\r\nسؤال 1820 - معاوضهء طلا با عيار 21 ، به طلاى 18 عيار ، با تفاوت و زن چه حكمى دارد ؟ مثلًا ده مثقال طلاى 21 عيار را ، به هشت مثقال طلاى 18 عيار معامله كنند .\r\nآيا جايز است ؟\r\nجواب : جايز نيست ؛ بهتر است دو معامله جداگانه انجام دهند .\r\nسؤال 1821 - طلافروشان در هنگام خريد ، نگين را از انگشتر يا گردنبند جدا مىكنند ، و در هنگام فروش طلا را با نگين مىفروشند . اين گونه معاملات شرعاً چه حكمى دارد ؟\r\nجواب : در صورتى كه طبق توافق طرفين صورت گيرد اشكالى ندارد .\r\nسؤال 1822 - نگاه كردن به دست و صورت خانمهايى كه براى خريد طلا به مغازه مراجعه مىكنند چه حكمى دارد ؟ اگر ضرورت داشته باشد چه حكمى دارد ؟\r\nجواب : نگاه كردن به گردى صورت و دستها تا مچ ، هرگاه بدون قصد لذّت باشد و خوف وقوع در گناه نرود ، اشكالى ندارد .\r\n\r\nو ) كارمندان مخابرات\r\nسؤال 1823 - اين جانب مدّتى است كه در يكى از باجه‌هاى مخابرات مشغول به كار هستم . كارفرمايم معتقد است كه از نرخهاى مخابرات بيشتر بايد گرفت . كار ديگرى كه انجام مىدهيم ، خدمات فورى است ؛ مثلًا كارهايى از قبيل خلافى ماشينها بايد زود گرفته شود ، ولى به دلايلى زود انجام نمىشود . وى مىگويد : « ارباب رجوع را با دروغ بفرست تا بروند » حال اگر من دروغ بگويم ، گناه كرده ، و به خلق خدا نيز ظلم نموده‌ام ، و اگر راستش را بگويم ، ارباب رجوع با من درگير شده ، كارم را هم از دست مىدهم .\r\nمشكل ديگر اين است كه اگر كسى تلفن بزند و مبلغ آن 27 تومان شود ، به خاطر نبودن پول خُرد ، مجبور هستم 30 تومان بگيرم . حكم شرع دربارهء اين مسائل چيست ؟\r\n\r\n","description":"","footnote":"","page_name":" 632 ","page_number":632},
  {"content":"\r\n\r\nجواب : چنانچه نتوانيد كارفرما را متقاعد كنيد كه طبق قوانين و مقرّرات عمل شود ، آن كار را رها كنيد ، و به دنبال كار مشروعى باشيد . ان شاء اللَّه خداوند به شما كمك خواهد كرد .\r\n\r\nز ) دامپزشك\r\nسؤال 1824 - دامپزشكى هستم كه امور درمانى حيوانات را انجام مىدهم . با توجّه به مسئوليّت شغلى اين جانب لطفاً بفرماييد : درآمد حاصل از درمان و معاينهء سگ و گربه در صورتهاى زير چه حكمى دارد ؟\r\n1 - سگ‌ها و گربه‌هاى ولگرد .\r\n2 - سگ‌ها و گربه‌هاى اهلى ، كه به طور عادى در كنار انسانهاى زندگى مىكنند و مشكلاتى مىآفرينند .\r\n3 - سگ‌ها و گربه‌هاى اهلى ، كه براى شكار يا كار ديگر از آنها استفاده مىشود .\r\n4 - سگ‌ها و گربه‌هايى كه به جهت امور زينتى و جايگزين شدن عاطفه در خانه يا محلّ كار نگهدارى مىشود .\r\nجواب : درمان سگها و گربه‌هايى كه فايدهء مشروعى دارند ، و گرفتن اجرت در مقابل آن مانعى ندارد . همچنين در مواردى كه حيوانات ولگردى باشند كه اگر كنترل نشوند مشكلاتى مىآفرينند .\r\n\r\nح ) رانندهء تاكسى\r\nسؤال 1825 - سازمان تاكسيرانى جهت هر مقصدى مبلغى را به عنوان كرايه مشخّص نموده است . حال اگر عرف جهت همان مقصد مبلغى مغاير با نظر سازمان در نظر بگيرد ، آيا مىتوان طبق عرف عمل كرد ؟\r\nجواب : چنانچه سازمان مذكور يك سازمان رسمى است ، بايد به نرخ آن عمل كرد .\r\nسؤال 1826 - آيا مىتوان كرايهء بين دو مسير را طبق عرف محل گرفت ، حتّى اگر بالاتر از انتهاى مسيرى باشد كه سازمان براى آن كرايه مشخّص كرده است ؟\r\n\r\n","description":"","footnote":"","page_name":" 633 ","page_number":633},
  {"content":"\r\n\r\nجواب : در صورتى كه مسير فرق داشته باشد مانعى ندارد .\r\nسؤال 1827 - به هنگام گرفتن كرايه بطور ناخواسته و مكرّر ، دستم با دست زنان نامحرم برخورد مىكند . حكم آن چيست ؟\r\nجواب : حرام نيست ؛ ولى سعى كنيد چنين اتّفاقى نيفتد .\r\n\r\nط ) معلّمان\r\nسؤال 1828 - در برخى اوقات به موجب قانون ، انجام خدمت معلّمان در مدارس يا مراكز آموزشى مجوّز قانونى ندارد . تعدادى از معلّمان با علم به غير قانونى بودن اين عمل ، با هماهنگى مديران مدارس ، به خدمت ( كه غالباً به صورت اضافه كار و حق التدريس است ) ادامه مىدهند ، ولى حقّ الزحمهء چنين معلّمانى را به نام افراد ديگرى كه خدمت آنان منع قانونى ندارد ، ثبت كرده ، و سپس جمع مبلغ را به شخصى كه عملًا فعاليّت داشته پرداخت مىكنند . اوّلًا : حكم كلّى اين امر چيست ؟\r\nثانياً : هر يك از افراد فوق ( معلّمان ، مديران و معلّمانى كه اجازهء استفاده از نام خود را براى پرداخت حقوق به ديگران مىدهند ) چه تكليفى دارند ؟\r\nجواب : اگر اين كار با هماهنگى مسئولين بالا انجام گيرد اشكالى ندارد .\r\nسؤال 1829 - تعدادى از معلّمان در ساعات كار و تدريس ، به فعّاليّت‌هاى جنبى ديگر مثل بافتنى ، خواندن روزنامه و مجلّات غير مربوط به درس و تدريس ، و مانند آن مىپردازند . اين كار چه حكمى دارد ؟\r\nجواب : جايز نيست .\r\n\r\nى ) جاسوسى\r\nسؤال 1830 - آيا انسان مىتواند براى رهايى از تنگناهاى شديد غير قابل تحمّل اقتصادى ، جاسوسى كند ؟ در صورت عدم جواز ، اگر پذيرفته باشد چطور ؟\r\nجواب : جايز نيست ؛ مگر اين كه ضرر ناشى از ترك اين كار بيشتر باشد . كه در اين صورت اين شغل ، اگر منجر به قتل ديگران نشود ، جايز است .\r\n\r\n","description":"","footnote":"","page_name":" 634 ","page_number":634},
  {"content":"\r\n\r\n\r\n32 - نگهدارى حيوانات\r\nسؤال 1831 - آيا براى نگهدارى از حيوانات منعى وجود دارد ؟ اگر فايده‌اى بر نگهدارى حيوان مرتّب نباشد ، يا صرفاً براى زيبايى ، يا صداى خوش آن باشد ، ( مثل قنارى ، يا مرغ عشق ، يا مانند آن ) نگهدارى از آن چه حكمى دارد ؟\r\nجواب : نگهدارى حيوانات مانعى ندارد . ولى سزاوار است افراد با ايمان هدفى از آن داشته باشند ؛ هر چند استفاده از زيبايى و صداى خوش آنها باشد ؛ در ضمن بايد اين امر به اسراف كارى منتهى نشود .\r\nسؤال 1832 - امام صادق عليه السلام در حديثى معروف مىفرمايد : « شايسته است انسان وقت خود را به چهار قسمت تقسيم كند ، سپس توصيه مىكند كه يكى از آن چهار قسمت صرف تفريح شود . » اين موضوع نشان مىدهد كه تفريح براى يك انسان ، خصوصاً براى جوانان لازم است ، و باعث مىشود كه ديگر وظايف خود را بهتر انجام دهد . نگهدارى از حيوانات كه در عين تفريح داراى جنبه‌هاى علمى و تحقيقى دربارهء دنياى آفرينش ، تقويت روحيهء محبّت ، و نيز نظاره و دقّت بر عجايب خلقت و قدرت خداوند متعال مىباشد ، به نظر جنابعالى چگونه است ؟\r\nجواب : نگهدارى حيوانات براى اهدافى كه در بالا ذكر شد ، نه تنها مانعى ندارد ، بلكه فوايد معنوى و مادّى نيز دربردارد . ولى طورى باشد كه منتهى به اسراف يا آزار حيوانات نشود .\r\nسؤال 1833 - كشتن و آزار حيوانات غير موذى چگونه است ؟ محبّت به آنان چه حكمى دارد ؟\r\nجواب : كشتن و آزار حيوانات غير موذى اشكال دارد ، و حمايت از آنان خوب است .\r\nسؤال 1834 - شكار ، خريدوفروش حيواناتى كه در حال انقراض مىباشند ، و از منابع طبيعى به شمار مىروند ، و متعلّق به همهء مردم هستند ، چگونه است ؟\r\nجواب : هرگونه عملى كه سبب انقراض حيوانات شود ، و از اين ناحيه ضرر و زيانى به جامعه برسد ، جايز نيست .\r\n\r\n","description":"","footnote":"","page_name":" 635 ","page_number":635},
  {"content":"\r\n\r\nسؤال 1835 - شكار حيواناتى كه جنبهء تغذيه ندارند ، و حرام گوشت هستند ، چه حكمى دارد ؟\r\nجواب : هر كارى بايد هدف مشروعى داشته باشد ؛ از جمله شكار حيوانات .\r\nسؤال 1836 - نگهدارى از حيوانات ماهانه مبلغى هزينه در پى دارد ، مانند دانه‌اى كه براى قنارى يا طوطى مىخرند ، يا كاهو يا سبزى كه براى خرگوش ، خريده مىشود . چنين هزينه‌هايى چه حكمى دارد ؟\r\nجواب : اين هزينه‌ها مادامىكه به اسراف منتهى نشود ، ايرادى ندارد .\r\nسؤال 1837 - اگر محيط زندگى سگ خارج از اتاق باشد ، مثلًا در حياط ، يا باغ ، يا پشت بام ، خانه‌اى برايش بسازند ، و مسائل مربوط به طهارت و نجاست را مراعات كنند ، نگهدارى از آن چه حكمى دارد ؟\r\nجواب : اگر پاكى و نجاست رعايت شود ، و بودن آن حيوان در خانه فايده‌اى داشته باشد ، مانعى ندارد . ولى روشى را كه غربىها در مورد سگ دارند ، اسلام هرگز نمىپسندد .\r\nسؤال 1838 - دست زدن به سگ و نوازش آن چگونه است ؟ با توجّه به اين كه در ساير نجاسات ، مانند خون و مدفوع ، دست زدن ايرادى ندارد ؛ امّا بايد آن را تطهير كرد ، آيا مىتوان گفت در مورد حيوان مذكور نيز همين‌طور است ؟\r\nجواب : از جواب بالا معلوم شد .\r\nسؤال 1839 - معروف است كه « تازى » ( سگ شكارى ) در احكام نجاست و طهارت با سگهاى ديگر تفاوت دارد . شايد دليلش اين باشد كه - طبق آنچه در تاريخ آمده - اعراب ( پس از اسلام ) از رفت و آمد تازى به خيمه‌ها ممانعتى نمىكردند ، و تازى حقّ داشت در خيمه با آنها بخوابد ، و آن را هديه‌اى از سوى خدا مىدانستند . آيا تفاوتى ميان تازى و ساير سگها در نجاست مىباشد ؟\r\nجواب : تفاوتى از اين جهت ميان سگها نيست ، و معمولًا مسلمانان از سگ‌ها براى سه منظور استفاده مىكردند : پاسبانى خانه ، پاسبانى باغ ، و پاسبانى از گلّه . و در كتب فقهى ما دربارهء اين سه نوع سگ بحث شده ، و به عنوان « كلب الحارس »\r\n\r\n","description":"","footnote":"","page_name":" 636 ","page_number":636},
  {"content":"\r\n\r\nو « كلب الماشيه » و « كلب الحائط » از آنها ياد شده است .\r\nسؤال 1840 - بازى با سگ ، و نگهدارى از آن در خانه‌ها ، و همراه داشتن آن در ماشينها و خيابانها ، كه نوعى تقليد از بيگانگان است ، چه صورتى دارد ؟\r\nجواب : ترويج اين گونه فرهنگ غلط بيگانگان جايز نيست .\r\nسؤال 1841 - خشك كردن حيوانات ، و نگهدارى آن در منازل ، و خريدوفروش آن ، چه حكمى دارد ؟\r\nجواب : اگر هدف عقلايى داشته باشد ، و موجب اذيّت و آزار فوق العاده‌اى نگردد ، اشكالى ندارد .\r\nسؤال 1842 - برادرم كبوتر با ارزشى را در پارك گرفته ، و به خانه آورده است .\r\nاكنون آن كبوتر با كبوتر بنده جفت شده ، و بچّه‌دار شده‌اند . لطفاً بفرماييد :\r\nالف ) كبوتر مذكور حلال است ، يا حرام ؟\r\nجواب : در صورتى كه كبوتر صاحبى نداشته ، يا مشكوك است ، گرفتن آن اشكال ندارد .\r\nب ) در صورت حرام بودن ، چه كنم تا حلال شود ؟\r\nجواب : اگر قرائن نشان مىدهد كه صاحبى دارد ، بايد صاحبش را پيدا كنيد ، و چنانچه مأيوس شديد ، معادل قيمت آن را به شخص نيازمندى بپردازيد .\r\nج ) بچّه‌هاى بجا مانده از اين كبوتر چگونه‌اند ؟\r\nجواب : در صورتى كه كبوتر شما ماده است ، جوجه متعلّق به خود شماست .\r\n\r\n33 - ورزش\r\nسؤال 1843 - با توجّه به اين كه ورزش نيمى از جمعيّت دنيا را به خود جذب كرده ، و گاه در سياست و حكومت نقش مهمّى ايفا مىكند ، و در كشور ما نيز از مهمترين ابزارهاى مقابله با تهاجم فرهنگى به شمار مىرود ، استدعا دارم نظر مبارك خود را پيرامون سؤالات ذيل بيان فرماييد :\r\n1 - ديدگاه شرع مقدّس دربارهء ورزش چيست ؟\r\n\r\n","description":"","footnote":"","page_name":" 637 ","page_number":637},
  {"content":"\r\n\r\n2 - اسلام دربارهء ورزش حرفه‌اى چه مىگويد ؟\r\n3 - نظر اسلام در مورد كسى كه شغل و كسب خود را ورزش قرار مىدهد چيست ؟\r\n4 - شرع مقدّس پيرامون ورزش قهرمانى چه نظرى دارد ؟\r\n5 - مسابقات ورزشى با تعيين عوض ( پولى كه براى بنده در نظر مىگيرند ) چه حكمى دارد ؟\r\n6 - آيا پخش مستقيم مسابقات ورزشى با لباس مخصوص ، و نگاه آن براى عموم ( زن و مرد ) جايز است ؟\r\n7 - شرطبندى در مورد پيش‌بينى نتيجه ، توسّط بازيكنان يا شخص ثالث چه حكمى دارد ؟\r\nجواب 1 تا 7 : بىشك ورزش براى سلامت جسم و روح لازم ، و در اسلام ورزش‌هاى هدفدارى نيز پيش‌بينى شده است ( مانند اسب سوارى و شنا و مانند آن ) ، ولى شرطبندى تنها در مورد تيراندازى و اسب سوارى اجازه داده شده است . متأسّفانه ورزش در جهان كنونى ، همان‌طور كه اشاره كرده‌ايد ، در پاره‌اى از موارد از مسير اصلى منحرف شده ، و به افراط و تفريط گراييده ، و گاه ابزار مسائل تجارى سودپرستان ، يا خودكامگى سياست بازان واقع شده است ، و اگر كار به همين وضع پيش برود ، خطرات مهمّى ورزش و علاقه‌مندان به آن را تهديد خواهد كرد . اميدواريم انديشمندان براى پيشگيرى از سوء استفاده‌هاى مختلف از ورزش چاره‌اى بينديشند ، و آن را در جايگاه اصلى خود قرار دهند ، و از اين كه جمعى از جوانان عزيز ما قربانى انحرافات ورزشى شوند جلوگيرى كنند .\r\nسؤال 1844 - ورزشكارى با پول بيت المال قهرمان شده ، و اكنون تيمهاى خارجى با دادن پولهاى كلان او را استخدام مىكنند . آيا اين كار جايز هست ؟\r\nجواب : اگر قراردادى با بيت المال دارد ، بايد عمل كند ، و اگر قراردادى نداشته باشد آزاد است ؛ ولى انصاف آن است كه به نفع كشور خودش عمل كند .\r\nسؤال 1845 - صدمات ناشى از برخى ورزش‌ها بسيار زياد است ، به طورى كه در بسيارى موارد موجب جراحت ، كبودى يا سرخ شدن و مانند آن مىشود . اين ورزش‌ها چه حكمى دارند ؟\r\n\r\n","description":"","footnote":"","page_name":" 638 ","page_number":638},
  {"content":"\r\n\r\nجواب : در صورتى كه براى دفاع شخصى ، يا دفاع از كشور و كيان مسلمين لازم باشد اشكالى ندارد . ولى طرفين قبل از شروع ، بايد از يكديگر برائت بجويند ، تا ضامن هم نباشند .\r\nسؤال 1846 - ورزش ، يا بازى ، با حيواناتى كه در بسيارى از موارد منتهى به كشته شدن آن حيوانات به شكل فجيع مىشود ، چه حكمى دارد ؟ مثلًا ورزشى كه در آن سواركاران با اسب به دنبال بُز مىروند ، و آن را گرفته و درصدد انداختن آن به نقطه‌اى هستند ، كه در بسيارى از موارد حيوان جان مىسپارد . چنين ورزشهايى چه حكمى دارد ؟\r\nجواب : اين نوع بازيها جايز نيست .\r\nسؤال 1847 - در جلسات تمرينى بعضى از ورزشها مثل « جودو » ، « كونگفو » ، « كاراته » و مانند آن ، امكان دارد بدن شخص مقابل سياه ، قرمز ، و يا حتّى شكسته شود . لطفاً بفرماييد : آيا پرداختن به چنين ورزشهايى به منظور آمادگىهاى رزمى و بدنى در مقابل دشمن و مانند آن جايز است ؟\r\nجواب : در صورتى كه واقعاً جنبهء دفاعى داشته باشد ، مانعى ندارد ، و در صورتى كه طرفين به آثار ناشى از آن رضايت داده باشند ، موجب ديه نمىشود .\r\nسؤال 1848 - دو نفر براى قوى شدن و مهارت در ورزش ، با رضايت خود مسابقهء رزمى مىدهند ، و با ضربات لگد و مشت به هم مىزنند ، اين كار چه حكمى دارد ؟\r\nجواب : در صورتى كه خطرناك نباشد ، و موجب صدمه‌اى نشود ، اشكالى ندارد .\r\nسؤال 1849 - ورزشهاى سنگين ، مثل بوكس ، مخصوصاً در نظام اسلامى چه حكمى دارد ؟\r\nجواب : ورزشهايى كه معمولًا خطرناك است ، خالى از اشكال نيست .\r\n\r\n34 - ورزش بانوان\r\nسؤال 1850 - لطفاً به سؤالات زير در مورد ورزش بانوان پاسخ فرماييد :\r\n\r\n","description":"","footnote":"","page_name":" 639 ","page_number":639},
  {"content":"\r\n\r\n1 - فعّاليّتهاى ورزشى براى دختران مدارس ابتدايى ، بدون رعايت حجاب اسلامى چه حكمى دارد ؟\r\n2 - ورزش بانوان با رعايت حجاب اسلامى در انظار عمومى ( اجتماع مردان و زنان ) چه حكمى دارد ؟\r\n3 - در ورزشهاى انفرادى غير تماسى ( تنيس ، بدمينتون و مانند آن ) مسابقه يا تمرين خانمها با آقايان چه حكمى دارد ؟\r\n4 - آيا رعايت حجاب خانمها در سالنهاى ورزشى مخصوص بانوان ، لازم است ؟\r\n5 - موتور سوارى و دوچرخه سوارى خانمها با پوشش كامل اسلامى در خيابانها و معابر عمومى چگونه است ؟\r\n6 - آيا قبل از سنّ تكليف ، بازى كردن دختران با پسران مجاز است ؟\r\n7 - مربّيگرى مردان براى تعليم بانوان تا چه حدّى مجاز است ؟\r\n8 - حركات هوازى و موزون زنان ( كه منجر به حركات عضلات بدن مىگردد ، ) بدون حضور نامحرم چه حكمى دارد ؟\r\n9 - ورزش كردن زنان با محارم خود چه حكمى دارد ؟\r\n10 - تماشاى ورزش مردان توسّط خانمها چه محدوديّتهايى دارد ؟\r\nجواب 1 تا 10 : شكّى نيست كه ورزش براى همهء قشرها ، اعم از مرد و زن ، پير و جوان لازم ، و يكى از ضرورىترين كارها براى حفظ سلامت محسوب مىشود .\r\nاز اين گذشته ، ورزش مىتواند به عنوان سرگرمى سالم بسيارى از اوقات فراغت را پر كند ، و انسان را از سرگرمى ناسالم بازدارد . ولى مسلّم است كه بايد جهات شرعى هم در ورزش مردان و هم در ورزش زنان رعايت شود ، و مسابقات ورزشى هرگز ايجاب نمىكند كه ما فرهنگ اسلامى را رها كرده ، دنبال فرهنگ ديگران برويم . به طور كلّى زنان مىتوانند در محيطهايى كه مخصوص به خودشان است ، با استفاده از لباسهاى مناسب ، و با حفظ حجاب يا بدون حجاب شرعى ، با توجّه به اين كه جنس مخالفى در آنجا نيست ، ورزش كنند . داوران و مربّيان آنها نيز از ميان خود زنان برگزيده شوند ، همان گونه كه در مردان چنين است ، و از ورزشهايى استفاده كنند كه آسيب و زيانى به آنها نمىرساند . « پايان »\r\n\r\n\r\n","description":"","footnote":"","page_name":" 640 ","page_number":640}
  ]