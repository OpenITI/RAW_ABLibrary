[
  {"content":"\r\n\r\nموسوعة الامام الخميني قدس سره الشريف\r\nرسالهء\r\nتوضيح المسائل\r\nآية الله العظمى بروجردى\r\nبا حواشى\r\nامام خمينى ( س )\r\nمؤسسة تنظيم و نشر آثار الامام الخميني قدس سره - قم\r\n\r\n","description":"","footnote":"","page_name":" فهرست مطالب 1 ","page_number":1},
  {"content":"\r\n\r\nسرشناسه : خمينى ، روح الله ، رهبر انقلاب و بنيانگذار جمهورى اسلامى ايران ، 1279 - 1368 .\r\nعنوان ونام پديدآور : رسالهء توضيح المسائل آية الله العظمى بروجردى با حواشى امام خمينى ( س ) / تأليف امام خمينى ( س ) .\r\nمشخصات نشر : تهران : مؤسسه تنظيم و نشر آثار امام خمينى ( س ) ، 1392 .\r\nمشخصات ظاهرى : بيست ، 586 .\r\nفروست : موسوعة الإمام الخمينى ( س ) ؛ 30 .\r\nشابك : 2 - 345 - 212 - 964 - 978 : ISBN\r\nوضعيت فهرستنويسى : فيپا .\r\nيادداشت : مجموعه آثار امام خمينى ( س ) با ويرايش جديد در پنجاه جلد منتشر شده است\r\nموضوع : فقه جعفرى - - رساله عمليه / فتواهاى شيعه - - قرن 14 .\r\nشناسه افزوده : بروجردى ، حسين ، 1253 - 1340 . / مؤسسه تنظيم و نشر آثار امام خمينى ( س ) ، دفتر قم .\r\nرده بندى كنگره : 2 ح 8 خ / 9 / 183 bp\r\nرده بندى ديويى : 3422 / 297\r\nشماره كتابشناسى ملى : 3285988\r\nكد / م 2877\r\nمؤسسه تنظيم و نشر آثار امام خمينى ره\r\nوزارت فرهنگ و ارشاد اسلامى\r\nرساله توضيح المسائل آية الله العظمى بروجردى رحمه الله با حواشى امام خمينى ( س )\r\nتحقيق و نشر : مؤسسه تنظيم و نشر آثار امام خمينى ( س )\r\nليتوگرافى ، چاپ و صحافى : واژه پرداز انديشه\r\nچاپ اول : 1392\r\nشمارگان : 2000 نسخه\r\nقيمت موسوعه ( 50 جلد ) : 900000 تومان\r\nاين اثر با مشاركت و حمايت معاونت فرهنگى\r\nوزارت فرهنگ و ارشاد اسلامى چاپ و منتشر شده است .\r\n\r\n","description":"","footnote":"","page_name":" فهرست مطالب 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" فهرست مطالب 3 ","page_number":3},
  {"content":"\r\n . \r\n","description":"","footnote":"","page_name":" فهرست مطالب 4 ","page_number":4},
  {"content":"\r\n\r\n\r\nفهرست مطالب\r\nمقدمه ناشرنوزده\r\nاحكام تقليد 3\r\nاحكام طهارت آب مطلق و مضاف 8\r\nاقسام آب مطلق :\r\n1 - آب كُر 8\r\n2 - آب قليل 10\r\n3 - آب جارى 11\r\n4 - آب باران 12\r\n5 - آب چاه 13\r\nاحكام آب‌ها 13\r\nاحكام تَخلّى ( بول و غائط كردن ) 15\r\nاستبراء 18\r\nمستحبات و مكروهات تخلّى 20\r\nنجاسات 20\r\n1 و 2 - بول و غائط 21\r\n3 - منى 21\r\n\r\n","description":"","footnote":"","page_name":" فهرست مطالب 5 ","page_number":5},
  {"content":"\r\n\r\n4 - مردار 21\r\n5 - خون 22\r\n6 و 7 - سگ و خوك 24\r\n8 - كافر 24\r\n9 - شراب 25\r\n10 - فقّاع 25\r\n11 و 12 - عرق جُنُب از حرام و عرق حيوان نجاست‌خوار 26\r\nراه ثابت شدن نجاست 27\r\nراه نجس شدن چيزهاى پاك 28\r\nاحكام نجاسات 30\r\nمطهِّرات : 32\r\n1 - آب 32\r\n2 - زمين 39\r\n3 - آفتاب 40\r\n4 - استِحاله 42\r\n5 - كم شدن دو سوم آب انگور 43\r\n6 - انتقال 44\r\n7 - اسلام 44\r\n8 - تَبَعيت 45\r\n9 - بر طرف شدن عين نجاست 46\r\n10 - استِبراء حيوان نجاست‌خوار 47\r\n11 - غايب شدن مسلمان 47\r\nاحكام ظرف‌ها 49\r\nوضو 51\r\nوضوى ارتماسى 55\r\n\r\n","description":"","footnote":"","page_name":" فهرست مطالب 6 ","page_number":6},
  {"content":"\r\n\r\nدعاهايى كه موقع وضو گرفتن مستحب است 56\r\nشرايط وضو 56\r\nاحكام وضو 63\r\nچيزهايى كه بايد براى آنها وضو گرفت 66\r\nچيزهايى كه وضو را باطل مىكند 68\r\nاحكام وضوى جبيره 68\r\nغسل‌هاى واجب 72\r\nاحكام جنابت 73\r\nچيزهايى كه بر جنب حرام است 74\r\nچيزهايى كه بر جنب مكروه است 75\r\nغسل جنابت 75\r\nغسل ترتيبى 76\r\nغسل ارتماسى 77\r\nاحكام غسل كردن 78\r\nاستحاضه 81\r\nاحكام استحاضه 82\r\nحيض 89\r\nاحكام حائض 92\r\nاقسام زن‌هاى حائض 97\r\n1 - صاحب عادت وقتيه و عدديه 97\r\n2 - صاحب عادت وقتيه 101\r\n3 - صاحب عادت عدديه 103\r\n4 - مُضْطَرِبه 104\r\n5 - مُبتَدِئه 105\r\n6 - ناسِيه 106\r\n\r\n","description":"","footnote":"","page_name":" فهرست مطالب 7 ","page_number":7},
  {"content":"\r\n\r\nمسائل متفرقه حيض 106\r\nنفاس 108\r\nغسل مسّ ميّت 111\r\nاحكام محتضر 113\r\nاحكام بعد از مرگ 115\r\nاحكام غسل و كفن و نماز و دفن ميت 115\r\nاحكام غسل ميت 116\r\nاحكام كفن ميت 119\r\nاحكام حُنوط 122\r\nاحكام نماز ميت 123\r\nدستور نماز ميت 125\r\nمستحبات نماز ميت 127\r\nاحكام دفن 128\r\nمستحبات دفن 130\r\nنماز وحشت 134\r\nنبش قبر 134\r\nغسل‌هاى مستحب 135\r\nتيمم 138\r\nدر هفت مورد به جاى وضو و غسل بايد تيمم كرد :\r\nاول : آن كه تهيهء آب به قدر وضو يا غسل ممكن نباشد . 138\r\nدوم : از موارد تيمم 141\r\nسوم : از موارد تيمم 142\r\nچهارم : از موارد تيمم 143\r\nپنجم : از موارد تيمم 143\r\nششم : از موارد تيمم 143\r\n\r\n","description":"","footnote":"","page_name":" فهرست مطالب 8 ","page_number":8},
  {"content":"\r\n\r\nهفتم : از موارد تيمم 144\r\nچيزهايى كه تيمم به آنها صحيح است 145\r\nدستور تيمم بدل از وضو 147\r\nدستور تيمم بدل از غسل 148\r\nاحكام تيمم 148\r\nاحكام نماز نمازهاى واجب 155\r\nنمازهاى واجب يوميه 155\r\nوقت نماز ظهر و عصر 155\r\nوقت نماز مغرب و عشا 157\r\nوقت نماز صبح 159\r\nاحكام وقت نماز 159\r\nنمازهايى كه بايد به ترتيب خوانده شود 162\r\nنمازهاى مستحب 164\r\nوقت نافله‌هاى يوميه 165\r\nنماز غفيله 166\r\nاحكام قبله 167\r\nپوشانيدن بدن در نماز 169\r\nلباس نمازگزار 171\r\nمواردى كه لازم نيست بدن و لباس نمازگزار پاك باشد 180\r\nچيزهايى كه در لباس نمازگزار مستحب است 184\r\nچيزهايى كه در لباس نمازگزار مكروه است 184\r\nمكان نمازگزار 184\r\nجاهايى كه نماز خواندن در آنها مستحب است 190\r\n\r\n","description":"","footnote":"","page_name":" فهرست مطالب 9 ","page_number":9},
  {"content":"\r\n\r\nجاهايى كه نماز خواندن در آنها مكروه است 191\r\nاحكام مسجد 191\r\nاذان و اقامه 194\r\nترجمهء اذان و اقامه 195\r\nواجبات نماز 199\r\nنيت 199\r\nتكبيرةالاحرام 200\r\nقيام ( ايستادن ) 202\r\nقرائت 205\r\nركوع 213\r\nسجود 216\r\nچيزهايى كه سجده بر آنها صحيح است 222\r\nمستحبات و مكروهات سجده 225\r\nسجده واجب قرآن 226\r\nتشهّد 228\r\nسلام نماز 229\r\nترتيب 229\r\nمُوالات 230\r\nقُنوت 231\r\nترجمهء نماز 232\r\n1 - ترجمهء سورهء « حمد » 232\r\n2 - ترجمهء سورهء « قل هو اللَّه احد » 232\r\n3 - ترجمه ذكر ركوع و سجود و ذكرهايى كه بعد از آنها مستحب است 232\r\n4 - ترجمهء قنوت 233\r\n5 - ترجمهء تسبيحات اربعه 233\r\n\r\n","description":"","footnote":"","page_name":" فهرست مطالب 10 ","page_number":10},
  {"content":"\r\n\r\n6 - ترجمهء تشهد و سلام 233\r\nتعقيب نماز 234\r\nصلوات بر پيغمبر 234\r\nمبطلات نماز 235\r\nچيزهايى كه در نماز مكروه است 241\r\nمواردى كه مىشود نماز واجب را شكست 242\r\nشكيات 243\r\nشك‌هاى باطل 243\r\nشك‌هايى كه نبايد به آنها اعتنا كرد 244\r\n1 - شك در چيزى كه محل آن گذشته است 244\r\n2 - شك بعد از سلام 246\r\n3 - شك بعد از وقت 247\r\n4 - كثيرالشك ( كسى كه زياد شك مىكند ) 247\r\n5 - شك امام و مأموم 249\r\n6 - شك در نماز مستحبى 249\r\nشك‌هاى صحيح 250\r\nنماز احتياط 254\r\nسجدهء سهو 258\r\nدستور سجدهء سهو 260\r\nقضاى سجده و تشهد فراموش شده 261\r\nكم و زياد كردن اجزا و شرايط نماز 263\r\nنماز مسافر 265\r\nمسائل متفرقه 281\r\nنماز قضا 283\r\nنماز قضاى پدر و مادر كه بر پسر بزرگ‌تر واجب است 288\r\n\r\n","description":"","footnote":"","page_name":" فهرست مطالب 11 ","page_number":11},
  {"content":"\r\n\r\nنماز جماعت 289\r\nشرايط امام جماعت 298\r\nاحكام جماعت 299\r\nچيزهايى كه در نماز جماعت مستحب است 303\r\nچيزهايى كه در نماز جماعت مكروه است 304\r\nنماز آيات 304\r\nدستور نماز آيات 307\r\nنماز عيد فطر و قربان 309\r\nاجير گرفتن براى نماز 312\r\nاحكام روزه نيّت 315\r\nچيزهايى كه روزه را باطل مىكند :\r\n1 - خوردن و آشاميدن 319\r\n2 - جِماع 321\r\n3 - استمناء 321\r\n4 - دروغ بستن به خدا و پيغمبر 323\r\n5 - رساندن غبار غليظ به حلق 324\r\n6 - فرو بردن سر در آب 325\r\n7 - باقى ماندن بر جنابت و حيض و نفاس تا اذان صبح 326\r\n8 - اماله كردن 331\r\n9 - قِىْ كردن 331\r\nاحكام چيزهايى كه روزه را باطل مىكند 332\r\nآنچه براى روزه‌دار مكروه است 333\r\nجاهايى كه قضا و كفّاره واجب است 334\r\n\r\n","description":"","footnote":"","page_name":" فهرست مطالب 12 ","page_number":12},
  {"content":"\r\n\r\nكفّارهء روزه 334\r\nجاهايى كه فقط قضاى روزه واجب است 339\r\nاحكام روزهء قضا 341\r\nاحكام روزهء مسافر 345\r\nكسانى كه روزه بر آنها واجب نيست 346\r\nراه ثابت شدن اول ماه 347\r\nروزه‌هاى حرام و مكروه 349\r\nروزه‌هاى مستحب 350\r\nمواردى كه مستحب است خوددارىنمودن از كارهايى كه روزه را باطل مىكند 351\r\nاحكام خمس در هفت چيز خمس واجب مىشود :\r\n1 - منفعت كسب 353\r\n2 - معدن 361\r\n3 - گنج 363\r\n4 - مال حلال مخلوط به حرام 364\r\n5 - جواهرى كه به واسطهء فرو رفتن در دريا به دست مىآيد 365\r\n6 - غنيمت 367\r\n7 - زمينى كه كافر ذِمّى از مسلمان بخرد 367\r\nمصرف خمس 368\r\nاحكام زكات شرايط واجب شدن زكات 372\r\nزكات گندم و جو و خرما و كشمش 374\r\nنِصاب طلا 381\r\n\r\n","description":"","footnote":"","page_name":" فهرست مطالب 13 ","page_number":13},
  {"content":"\r\n\r\nنِصاب نقره 381\r\nزكات شتر و گاو و گوسفند 383\r\nنِصاب شتر 384\r\nنصاب گاو 385\r\nنصاب گوسفند 385\r\nمصرف زكات 388\r\nشرايط كسانى كه مستحق زكاتند 391\r\nنيت زكات 393\r\nمسائل متفرقهء زكات 394\r\nزكات فِطرَه 399\r\nمصرف زكات فطره 403\r\nمسائل متفرقه زكات فطره 404\r\nاحكام حج شرايط وجوب حج 406\r\nاحكام خريد و فروش چيزهايى كه در خريد و فروش مستحب است 410\r\nمعاملات مكروه 411\r\nمعاملات حرام 411\r\nشرايط فروشنده و خريدار 416\r\nشرايط جنس و عوض آن 418\r\nصيغهء خريد و فروش 420\r\nخريد و فروش ميوه‌ها 420\r\nنقد و نسيه 421\r\n\r\n","description":"","footnote":"","page_name":" فهرست مطالب 14 ","page_number":14},
  {"content":"\r\n\r\nمعاملهء سَلَف 422\r\nشرايط معاملهء سَلَف 422\r\nاحكام معاملهء سَلَف 424\r\nفروش طلا و نقره ، به طلا و نقره 425\r\nمواردى كه انسان مىتواند معامله را به‌هم بزند 425\r\nمسائل متفرقه 430\r\nاحكام شركت 431\r\nاحكام صلح 435\r\nاحكام اجاره 438\r\nشرايط مالى كه آن را اجاره مىدهند 440\r\nشرايط استفاده‌اى كه مال را براى آن اجاره مىدهند 441\r\nمسائل متفرقهء اجاره 442\r\nاحكام جعاله 447\r\nاحكام مزارعه 450\r\nاحكام مساقات 454\r\nكسانى كه نمىتوانند در مال خود تصرف كنند 457\r\nاحكام وكالت 459\r\nاحكام قرض 462\r\nاحكام حواله دادن 466\r\nاحكام رهن 469\r\nاحكام ضامن شدن 471\r\n\r\n","description":"","footnote":"","page_name":" فهرست مطالب 15 ","page_number":15},
  {"content":"\r\n\r\nاحكام كفالت 474\r\nاحكام وديعه ( امانت ) 475\r\nاحكام عاريه 479\r\nاحكام نكاح يا ازدواج و زناشويى احكام عقد 482\r\nدستور خواندن عقد دائم 483\r\nدستور خواندن عقد غير دائم 483\r\nشرايط عقد 484\r\nعيب‌هايى كه به واسطهء آنها مىشود عقد را به‌هم زد 486\r\nعده‌اى از زن‌ها كه ازدواج با آنان حرام است 487\r\nاحكام عقد دائم 491\r\nمُتعه يا صيغه 492\r\nاحكام نگاه كردن 494\r\nمسائل متفرقهء زناشويى 496\r\nاحكام شيردادن 499\r\nشرايط شيردادنى كه علت محرم شدن است 501\r\nآداب شيردادن 504\r\nمسائل متفرقه شيردادن 504\r\nاحكام طلاق شروط صحت طلاق 507\r\nعدّهء طلاق 509\r\nعدّه زنى كه شوهرش مرده 511\r\nطلاق بائن و طلاق رِجعى 511\r\n\r\n","description":"","footnote":"","page_name":" فهرست مطالب 16 ","page_number":16},
  {"content":"\r\n\r\nاحكام رجوع كردن 512\r\nطلاق خُلْع 513\r\nطلاق مبارات 513\r\nاحكام متفرقهء طلاق 514\r\nاحكام غصب 516\r\nاحكام مالى كه انسان آن را پيدا مىكند 521\r\nاحكام سربريدن و شكار كردن حيوانات 525\r\nدستور سربريدن حيوانات 526\r\nشرايط سر بريدن حيوان 527\r\nدستور كشتن شتر 528\r\nچيزهايى كه موقع سر بريدن حيوانات مستحب است 529\r\nچيزهايى كه در كشتن حيوانات مكروه است 529\r\nاحكام شكار كردن با اسلحه 530\r\nشكار كردن با سگ شكارى 532\r\nصيد ماهى 534\r\nصيد ملخ 535\r\nاحكام خوردنىها و آشاميدنىها 536\r\nچيزهايى كه موقع غذا خوردن مستحب است 538\r\nچيزهايى كه در غذا خوردن مكروه است 539\r\nمستحبات آب آشاميدن 540\r\nمكروهات آب آشاميدن 540\r\nاحكام نذر و عهد 541\r\nاحكام قسم خوردن 547\r\n\r\n","description":"","footnote":"","page_name":" فهرست مطالب 17 ","page_number":17},
  {"content":"\r\n\r\nاحكام وقف 550\r\nاحكام وصيت 554\r\nاحكام ارث 562\r\nكسانى كه به واسطهء خويشى ارث مىبرند سه دسته هستند :\r\nارث دسته اول 563\r\nارث دسته دوم 565\r\nارث دسته سوم 568\r\nارث زن و شوهر 571\r\nمسائل متفرقهء ارث 574\r\nاحكام حدّى كه براى بعضى از گناهان معيّن شده است 576\r\nاحكام ديه 579\r\nمسائل متفرقه 583\r\n\r\n","description":"","footnote":"","page_name":" فهرست مطالب 18 ","page_number":18},
  {"content":"\r\n\r\n\r\nمقدمه ناشر\r\nبسم اللَّه الرحمن الرحيم\r\nالحمد للَّه‌ربّ العالمين و الصلاة و السلام على محمّد وآله الطاهرين\r\nبا توجه به كثرت شيعيان فارسى زبان ، از گذشته تا كنون فقها فتاواى خود را به زبان فارسى در اختيار مؤمنين قرار مىدادند . شايد « جامع عباسى » شيخ بهايى ( متوفى 1030 ق ) اولين رساله عمليه فارسى بوده باشد . از قرن يازدهم به بعد تحت عنوان « رساله عمليه » كتاب‌هاى زيادى نوشته شده كه در بردارنده احكام مورد نياز عموم شيعيان بوده است . اين رساله‌ها در بردارنده احكام طهارت و نماز يا به ضميمه روزه و يا به همراه احكام خمس و زكات و حج بوده است .\r\nاز قرن دوازدهم به بعد ، با توجه به لزوم تقليد از مرجع زنده ، فقهاى زنده ، بر رساله‌هاى عمليه فقهاى سابق حاشيه مىنوشتند كه سيد بحرالعلوم و شيخ انصارى جزء حاشيه نويسان بر رساله‌هاى پيش از خود بوده‌اند .\r\nاما با توجه به تحول و تطور در زبان و تعبيرات ، رساله‌هاى عمليه نوشته شده در قرون قبلى ، براى خوانندگان قرن چهارده قمرى روشن و به آسانى قابل فهم نبوده است . بر همين اساس در زمان آيت اللَّه العظمى بروجردى ( متوفى 1380 ق ) كه پس از وفات آيت اللَّه العظمى سيد ابوالحسن اصفهانى ( متوفى 1365 ق ) مرجعيت مطلق شيعه را به مدت پانزده سال بر عهده داشت ؛ عده‌اى به فكر تغيير انشاء و نوشتار رساله عمليه برآمدند .\r\nاين كار به دستور آيت اللَّه العظمى بروجردى انجام شد و در مرحله بعد از نگارش ، تنى چند از علما و فضلا با دقت به مطابقت رساله نوشته شده با فتاواى آن مرجع و\r\n\r\n","description":"","footnote":"","page_name":" فهرست مطالب 19 ","page_number":19},
  {"content":"\r\n\r\nفقيه بزرگ پرداختند و سرانجام با نام « توضيح المسائل » چاپ و انتشار يافت .\r\nپس از رحلت آيت اللَّه العظمى بروجردى در فروردين 1340 ش و نياز مقلدين به فتاواى امام خمينى ( س ) ، نخست رساله « نجاة العباد » براى استفاده عموم انتشار يافت ، پس از آن حضرت امام بر توضيح المسائل حاشيه نگاشت كه شامل همه ابواب و كتب توضيح المسائل بوده و تعداد حواشى امام يك هزار مورد مىباشد . و با عنوان « حاشيه توضيح المسائل » در شعبان 1381 ق توسط چاپخانه علميه قم در 138 صفحه منتشر گرديد . اين چاپ تنها شامل جملاتى از توضيح المسائل است كه حاشيه امام ناظر به آن بوده و به شكل جدول صفحه‌آرايى شده است .\r\nپس از آن ، متن توضيح المسائل به همراه حواشى حضرت امام منتشر گرديد ، سپس در ضمن توضيح المسائل با حواشى تعدادى از مراجع تقليد توسط انتشارات جاويدان و فراهانى چاپ شد كه در آن حواشى مربوط به امام بدون ذكر نام و همراه با پرانتز خالى ( ) مشخص شده است .\r\nگرچه پس از چاپ حاشيه امام بر توضيح المسائل ؛ توضيح المسائلى با در نظر گرفتن فتاواى امام و تغييراتى كه يافته بود منتشر شد و دهها سال محل مراجعه مؤمنين بوده و مىباشد ؛ اما مؤسسه تنظيم و نشر آثار امام خمينى ( س ) در جهت احياء آثار و نظرات حضرت امام ، اقدام به چاپ اين حاشيه كه خود اثرى علمى و به قلم ايشان است نموده و با دقت در تعيين محل حواشى و ويرايش كامل ، آن را در موسوعه امام خمينى ( س ) منتشر كرده است .\r\nمؤسسه تنظيم و نشر آثار امام خمينى ( س )\r\nدفتر قم\r\n\r\n","description":"","footnote":"","page_name":" فهرست مطالب 20 ","page_number":20},
  {"content":"\r\n\r\nبسم اللَّه الرحمن الرحيم\r\nالحمد للَّه‌ربّ العالمين\r\nوالصلاة و السلام على خير خلقه\r\nمحمّد وآله الطاهرين ولعنة اللَّه\r\nعلى أعدائهم أجمعين إلى يوم الدين\r\n\r\n","description":"","footnote":"","page_name":" 1 ","page_number":21},
  {"content":"\r\n . \r\n","description":"","footnote":"","page_name":" 2 ","page_number":22},
  {"content":"\r\n\r\n\r\nاحكام تقليد\r\nمسأله 1 - عقيدهء مسلمان به اصول دين بايد از روى دليل باشد « 1 » و نمىتواند در اصول دين تقليد نمايد ؛ يعنى بدون دليل گفتهء كسى را قبول كند . ولى در احكام دين بايد يا مجتهد باشد كه بتواند احكام را از روى دليل به دست آورد ، يا از مجتهد تقليد كند ؛ يعنى به دستور او رفتار نمايد ، يا از راه احتياط طورى به وظيفهء خود عمل نمايد كه يقين كند تكليف خود را انجام داده است ، مثلًا اگر عده‌اى از مجتهدين عملى را حرام مىدانند و عدهء ديگر مىگويند حرام نيست آن عمل را انجام ندهد ، و اگر عملى را بعضى واجب و بعضى مستحب مىدانند آن را به‌جا آورد ، پس كسانى كه مجتهد نيستند و نمىتوانند به احتياط عمل كنند واجب است از مجتهد تقليد نمايند .\r\nمسأله 2 - تقليد در احكام ، عمل كردن به دستور مجتهد است ، و از مجتهدى بايد تقليد كرد كه مرد و بالغ و عاقل و شيعه دوازده امامى و حلال‌زاده و زنده و عادل باشد .\r\nو عادل كسى است كه كارهايى را كه بر او واجب است به‌جا آورد و كارهايى را كه بر او حرام است ترك كند ، كه اگر از اهل محل « 2 » يا همسايگان او يا كسانى كه با او معاشرت دارند حال او را بپرسند ، خوبى او را تصديق نمايند . و نيز مجتهدى كه انسان از او تقليد\r\n\r\n\r\n","description":"","footnote":"\r\n( 1 ) - لازم نيست از روى دليل باشد بلكه يقين به آنها كفايت مىكند .\r\n( 2 ) - اين قيد مربوط به معناى عدالت نيست بلكه راه شناختن عادل است .\r\n","page_name":" 3 ","page_number":23},
  {"content":"\r\n\r\nمىكند بايد اعلم باشد « 1 » ؛ يعنى در فهميدن حكم خدا از تمام مجتهدهاى زمان خود استادتر باشد .\r\nمسأله 3 - مجتهد و اعلم را از سه راه مىتوان شناخت :\r\nاول : آن كه خود انسان يقين كند ، مثل آن كه از اهل علم باشد و بتواند مجتهد و اعلم را بشناسد .\r\nدوم : آن كه دو نفر عالم عادل كه مىتوانند مجتهد و اعلم را تشخيص دهند مجتهد بودن يا اعلم بودن كسى را تصديق كنند ، به شرط آن كه دو نفر عالم عادل ديگر با گفتهء آنان مخالفت ننمايند .\r\nسوم : آن كه عده‌اى از اهل علم كه مىتوانند مجتهد و اعلم را تشخيص دهند ، و از گفتهء آنان اطمينان پيدا مىشود مجتهد بودن يا اعلم بودن كسى را تصديق كنند .\r\nمسأله 4 - اگر شناختن اعلم مشكل باشد ، بايد از كسى تقليد كند كه گمان به اعلم بودن او دارد ، بلكه اگر احتمال ضعيفى هم بدهد كه كسى اعلم است و بداند ديگرى از او اعلم نيست بايد از او تقليد نمايد و اگر چند نفر در نظر او اعلم از ديگران و با يكديگر مساوى باشند بايد از يكى از آنان تقليد كند . ولى چنانچه يكى از آنان پرهيزكارتر باشد « 2 » بايد از او تقليد نمايد .\r\nمسأله 5 - به دست آوردن فتوا ؛ يعنى دستور مجتهد چهار راه دارد :\r\nاول : شنيدن از خود مجتهد . دوم : شنيدن از دو نفر عادل كه فتواى مجتهد را نقل كنند . سوم : شنيدن از كسى كه انسان به گفتهء او اطمينان دارد « 3 » . چهارم : ديدن در رسالهء مجتهد در صورتى كه انسان به درستى آن رساله ، اطمينان داشته باشد .\r\n\r\n\r\n","description":"","footnote":"\r\n( 1 ) - بنابر احتياط واجب ، و بنابر احتياط واجب بايد حريص به دنيا نباشد .\r\n( 2 ) - مقدم داشتن پرهيز كارتر لازم نيست .\r\n( 3 ) - اگر گوينده ثقه و راستگو باشد كفايت مىكند و لازم نيست اطمينان پيدا شود .\r\n","page_name":" 4 ","page_number":24},
  {"content":"\r\n\r\nمسأله 6 - تا انسان يقين نكند كه فتواى مجتهد عوض شده است مىتواند به آنچه در رساله نوشته شده عمل نمايد ، و اگر احتمال دهد كه فتواى او عوض شده جست‌وجو لازم نيست .\r\nمسأله 7 - اگر مجتهد اعلم در مسأله‌اى فتوا دهد ، مقلد آن مجتهد ؛ يعنى كسى كه از او تقليد مىكند نمىتواند در آن مسأله به فتواى مجتهد ديگر عمل كند ، ولى اگر فتوا ندهد و بفرمايد احتياط آن است كه فلان طور عمل شود ، مثلًا بفرمايد احتياط آن است كه در ركعت سوم و چهارم نماز سه مرتبه تسبيحات اربعه ؛ يعنى\r\n« سُبْحانَ اللَّهِ وَالْحَمْدُ للَّهِ وَلا الهَ الّا اللَّهُ وَاللَّهُ اكْبَرُ »\r\nبگويند ، مقلد بايد يا به اين احتياط كه احتياط واجبش مىگويند عمل كند و سه مرتبه بگويد ، يا به فتواى مجتهدى كه علم او از مجتهد اعلم كمتر و از مجتهدهاى ديگر بيشتر است « 1 » عمل نمايد ، پس اگر او يك مرتبه گفتن را كافى بداند مىتواند يك مرتبه بگويد و همچنين است اگر مجتهد اعلم بفرمايد مسأله محل تأمل يا محل اشكال است .\r\nمسأله 8 - اگر مجتهد اعلم بعد از آن كه در مسأله‌اى فتوا داده احتياط كند - مثلًا بفرمايد ظرف نجس را كه يك مرتبه در آب كر بشويند پاك مىشود ، اگر چه احتياط آن است كه سه مرتبه بشويند - مقلد او نمىتواند در آن مسأله به فتواى مجتهد ديگر رفتار كند « 2 » ، بلكه بايد يا به فتوا عمل كند ، يا به احتياط بعد از فتوا كه آن را احتياط مستحب مىگويند عمل نمايد .\r\nمسأله 9 - اگر مجتهدى كه انسان از او تقليد مىكند از دنيا برود بايد از مجتهد زنده تقليد كرد . ولى كسى كه در مسأله‌اى به فتواى مجتهدى عمل كرده « 3 » ، اگر بعد از مردن\r\n\r\n\r\n","description":"","footnote":"\r\n( 1 ) - بنابر احتياط واجب و همين‌طور در نظائر مسأله .\r\n( 2 ) - مگر اين‌كه فتاواى مجتهد ديگر نزديك‌تر به احتياط باشد .\r\n( 3 ) - اگر به بعض فتاواى مجتهدى عمل كرد و آن مجتهد فوت شده ، مىتواند در همه مسائل‌از او تقليد كند ، گرچه در زمان زنده بودنش عمل نكرده باشد .\r\n","page_name":" 5 ","page_number":25},
  {"content":"\r\n\r\nآن مجتهد در آن مسأله به فتواى مجتهد زنده رفتار نكرده باشد ، مىتواند در آن مسأله به فتواى مجتهدى كه از دنيا رفته باقى باشد اگرچه احتياط مستحب آن است كه به فتواى مجتهد زنده رفتار نمايد .\r\nمسأله 10 - اگر در مسأله‌اى به فتواى مجتهدى عمل كند ، و بعد از مردن او در همان مسأله به فتواى مجتهد زنده رفتار نمايد ، دوباره نمىتواند آن را مطابق فتواى مجتهدى كه از دنيا رفته است انجام دهد . ولى اگر مجتهد زنده در مسأله‌اى فتوا ندهد و احتياط نمايد و مقلد مدتى به آن احتياط عمل كند ، دوباره مىتواند به فتواى مجتهدى كه از دنيا رفته عمل نمايد . مثلًا اگر مجتهدى گفتن يك مرتبه\r\n« سُبحانَ اللَّهِ وَالْحَمْدُ للَّهِ وَلا الهَ الَّا اللَّهُ وَاللَّهُ اكْبَرُ »\r\nرا در ركعت سوم و چهارم نماز كافى بداند و مقلد مدتى به اين دستور عمل نمايد و يك مرتبه بگويد ، چنانچه آن مجتهد از دنيا برود و مجتهد زنده احتياط واجب را در سه مرتبه گفتن بداند و مقلد مدتى به اين احتياط عمل كند و سه مرتبه بگويد دوباره مىتواند به فتواى مجتهدى كه از دنيا رفته برگردد و يك مرتبه بگويد .\r\nمسأله 11 - مسائلى را كه انسان غالباً به آنها احتياج دارد واجب است ياد بگيرد .\r\nمسأله 12 - اگر براى انسان مسأله‌اى پيش آيد كه حكم آن را نمىداند چنانچه ممكن است بايد صبر كند « 1 » تا فتواى مجتهد اعلم را به دست آورد ، و اگر ممكن نيست بايد به فتواى مجتهدى كه علم او كمتر از مجتهد اعلم و بيشتر از مجتهدهاى ديگر است عمل كند ، يا اگر مىتواند از راه احتياط وظيفهء خود را انجام دهد .\r\nمسأله 13 - اگر كسى فتواى مجتهدى را به ديگرى بگويد ، چنانچه فتواى آن مجتهد عوض شود لازم نيست به او خبر دهد كه فتوا عوض شده ولى اگر بعد از گفتن فتوا\r\n\r\n\r\n","description":"","footnote":"\r\n( 1 ) - اگر احتياط ممكن باشد لازم نيست صبر كند ، بلكه اگر احتياط هم ممكن نباشد چنانچه‌محذورى در انجام عمل نباشد واجب نيست صبر كند ولى بعد از به‌جا آوردن عمل ، چنانچه مخالف واقع يا قول مجتهد باشد ، بايد اعاده كند .\r\n","page_name":" 6 ","page_number":26},
  {"content":"\r\n\r\nبفهمد اشتباه كرده در صورتى كه ممكن باشد بايد اشتباه را بر طرف كند .\r\nمسأله 14 - اگر مكلف مدتى اعمال خود را بدون تقليد انجام دهد در صورتى اعمال او صحيح است كه با فتواى مجتهدى كه وظيفه‌اش تقليد از او بوده يا با فتواى مجتهدى كه فعلًا بايد از او تقليد كند مطابق باشد « 1 » ، يا از راه ديگرى بفهمد كه به وظيفهء واقعى خود رفتار كرده است .\r\n\r\n\r\n","description":"","footnote":"\r\n( 1 ) - يا اعمال او احوط از آنها باشد .\r\n","page_name":" 7 ","page_number":27},
  {"content":"\r\n\r\n\r\nاحكام طهارت\r\n\r\nآب مطلق و مضاف\r\nمسأله 15 - آب يا مطلق است يا مضاف : آب مضاف آبى است كه آن را از چيزى بگيرند ، مثل آب هندوانه و گلاب ، يا با چيزى مخلوط باشد ، مثل آبى كه به قدرى با گل و مانند آن مخلوط شود كه ديگر به آن آب نگويند ، و غير اينها آب مطلق است ، و آن بر پنج قسم است : اول : آب كر . دوم : آب قليل . سوم : آب جارى . چهارم : آب باران . پنجم :\r\nآب چاه .\r\n\r\n[ اقسام آب مطلق 
  ]\r\n\r\n1 - آب كُر\r\nمسأله 16 - آب كر مقدار آبى است كه اگر در ظرفى كه درازا و پهنا و گودى آن هر يك سه وجب و نيم است بريزند آن ظرف را پر كند . و وزن آن از صد و بيست و هشت من تبريز بيست مثقال كمتر است كه 740 / 376 كيلوگرم مىشود « 1 » .\r\nمسأله 17 - اگر عين نجس مانند بول و خون يا چيزى كه نجس شده است « 2 » مانند\r\n\r\n\r\n","description":"","footnote":"\r\n( 1 ) - گويا در حساب اشتباهى شده است ، تقريباً 906 / 377 كيلوگرم مىشود .\r\n( 2 ) - در صورتى كه از اجزاى نجس همراه آن باشد كه تغيير آب مستند به آن اجزا باشد و الّامحل اشكال است .\r\n","page_name":" 8 ","page_number":28},
  {"content":"\r\n\r\nلباس نجس به آب كر برسد چنانچه آن آب بو يا رنگ يا مزهء نجاست را بگيرد نجس مىشود ، و اگر تغيير نكند نجس نمىشود .\r\nمسأله 18 - اگر بوى آب كر به واسطهء غير نجاست تغيير كند ، نجس نمىشود .\r\nمسأله 19 - اگر عين نجس مانند خون به آبى كه بيشتر از كر است برسد و بو يا رنگ يا مزه قسمتى از آن را تغيير دهد ، چنانچه مقدارى كه تغيير نكرده كمتر از كر باشد تمام آب نجس مىشود ، و اگر به اندازه كر يا بيشتر باشد فقط مقدارى كه بو يا رنگ يا مزه آن تغيير كرده نجس است .\r\nمسأله 20 - آب فواره اگر متصل به كر باشد آب نجس را پاك مىكند ولى اگر قطره قطره روى آب نجس بريزد آن را پاك نمىكند ، مگر آن كه چيزى روى فواره بگيرند تا آب آن قبل از قطره قطره شدن به آب نجس متصل شود و بنابر احتياط واجب بايد آب فواره با آن آب نجس مخلوط گردد .\r\nمسأله 21 - اگر چيز نجس را زير شيرى كه متصل به كر است بشويند آبى كه از آن چيز مىريزد اگر متصل به كر باشد و بو يا رنگ يا مزهء نجاست نگرفته باشد و عين نجاست هم در آن نباشد « 1 » پاك است .\r\nمسأله 22 - اگر مقدارى از آب كر يخ ببندد و باقى آن به قدر كر نباشد چنانچه نجاست به آن برسد نجس مىشود ، و هر قدر از يخ هم آب شود نجس است .\r\nمسأله 23 - آبى كه به اندازه كر بوده ، اگر انسان شك كند از كر كمتر شده يا نه مثل آب كر است ؛ يعنى نجاست را پاك مىكند و اگر نجاستى هم به آن برسد نجس نمىشود . و آبى كه كمتر از كر بوده و انسان شك دارد به مقدار كر شده يا نه حكم آب كر ندارد .\r\n\r\n\r\n","description":"","footnote":"\r\n( 1 ) - يعنى اگر بعد از بستن شير در آن آب اجزاى نجاست نباشد پاك است .\r\n","page_name":" 9 ","page_number":29},
  {"content":"\r\n\r\nمسأله 24 - كر بودن آب به سه راه ثابت مىشود :\r\nاول : آن كه خود انسان يقين كند .\r\nدوم : آن كه دو مردِ عادل خبر دهند .\r\nسوم « 1 » : كسى كه آب در اختيار اوست به كر بودن آن خبر دهد مثلًا حمامى بگويد آب حوض حمام كر است .\r\n\r\n2 - آب قليل\r\nمسأله 25 - آب قليل آبى است كه از زمين نجوشد و از كر كمتر باشد .\r\nمسأله 26 - اگر آب قليل روى چيز نجس بريزد يا چيز نجس به آن برسد نجس مىشود ، ولى اگر از بالا با فشار « 2 » روى چيز نجس بريزد مقدارى كه به آن چيز مىرسد نجس ، و هر چه بالاتر از آن است پاك مىباشد .\r\nمسأله 27 - آب قليلى كه براى بر طرف كردن عين نجاست روى چيز نجس ريخته شود و از آن جدا گردد ، نجس است ، و بنابر احتياط واجب بايد از آب قليلى هم كه بعد از بر طرف شدن عين نجاست ، براى آب كشيدن چيز نجس روى آن مىريزند و از آن جدا مىشود ، اجتناب كنند . ولى آبى كه با آن مخرج بول و غائط را مىشويند با پنج شرط پاك است :\r\nاول : آن كه بو يا رنگ يا مزهء نجاست نگرفته باشد . دوم : نجاستى از خارج به آن نرسيده باشد . سوم : نجاست ديگرى مثل خون ، با بول يا غائط بيرون نيامده باشد .\r\nچهارم : ذره‌هاى غائط در آب پيدا نباشد . پنجم : بيشتر از مقدار معمول ، نجاست به اطراف مخرج نرسيده باشد .\r\n\r\n\r\n","description":"","footnote":"\r\n( 1 ) - به خبر دادن كسى كه آب در اختيار او است ثابت نمىشود .\r\n( 2 ) - و همچنين اگر با فشار از پايين رو به بالا رود مثل فواره با ملاقات بالا پايين نجس‌نمىشود و با ملاقات پايين بالا نجس مىشود .\r\n","page_name":" 10 ","page_number":30},
  {"content":"\r\n\r\n\r\n3 - آب جارى\r\nمسأله 28 - آب جارى آبى است كه از زمين بجوشد و جريان داشته باشد مانند آب چشمه و قنات .\r\nمسأله 29 - آب جارى اگرچه كمتر از كر باشد ، چنانچه نجاست به آن برسد تا وقتى بو يا رنگ يا مزهء آن به واسطهء نجاست تغيير نكرده پاك است .\r\nمسأله 30 - اگر نجاستى به آب جارى برسد ، مقدارى از آن ، كه بو يا رنگ يا مزه‌اش به واسطهء نجاست تغيير كرده نجس است ، و طرفى كه متصل به چشمه است اگرچه كمتر از كر باشد پاك است . و آب‌هاى ديگر نهر ، اگر به اندازه كر باشد يا به واسطهء آبى كه تغيير نكرده به آب طرف چشمه متصل باشد ، پاك ، و گرنه نجس است .\r\nمسأله 31 - آب چشمه‌اى كه جارى نيست ولى طورى است كه اگر از آن بردارند باز مىجوشد ، حكم آب جارى دارد ؛ يعنى اگر نجاست به آن رسد ، تا وقتى بو يا رنگ يا مزهء آن به واسطهء نجاست تغيير نكرده پاك است .\r\nمسأله 32 - آبى كه كنار نهر ، ايستاده و متصل به آب جارى است ، حكم آب جارى دارد .\r\nمسأله 33 - چشمه‌اى كه مثلًا در زمستان مىجوشد و در تابستان از جوشش مىافتد فقط وقتى كه مىجوشد حكم آب جارى دارد .\r\nمسأله 34 - آب حوض حمام اگرچه كمتر از كر باشد ، چنانچه به خزينه‌اى كه آب آن به اندازهء كر است متصل باشد ، مثل آب جارى است .\r\nمسأله 35 - آب لوله‌هاى حمام و عمارات كه از شيرها و دوش‌ها مىريزد اگر متصل به كر باشد مثل آب جارى است « 1 » .\r\n\r\n\r\n","description":"","footnote":"\r\n( 1 ) - در غير حمام بعيد نيست حكم آب كر را داشته باشد .\r\n","page_name":" 11 ","page_number":31},
  {"content":"\r\n\r\nمسأله 36 - آبى كه روى زمين جريان دارد ولى از زمين نمىجوشد ، چنانچه كمتر از كر باشد و نجاست به آن برسد نجس مىشود . اما اگر از بالا با فشار به پايين بريزد ، چنانچه نجاست به پايين آن برسد بالاى آن نجس نمىشود .\r\n\r\n4 - آب باران\r\nمسأله 37 - اگر به چيز نجسى كه عين نجاست در آن نيست يك مرتبه باران ببارد جايى كه باران به آن برسد پاك مىشود . و در فرش و لباس و مانند اينها فشار لازم نيست ولى باريدن دو سه قطره فايده ندارد ، بلكه بايد طورى باشد كه بگويند باران مىآيد .\r\nمسأله 38 - اگر باران به عين نجس ببارد و به جاى ديگر ترشح كند ، چنانچه عين نجاست همراه آن نباشد و بو يا رنگ يا مزه نجاست نگرفته باشد پاك است . پس اگر باران بر خون ببارد و ترشح كند ، چنانچه ذره‌اى خون در آن باشد ، يا آن كه بو يا رنگ يا مزهء خون گرفته باشد نجس مىباشد .\r\nمسأله 39 - اگر بر سقف عمارت يا روى بام آن عين نجاست باشد ، تا وقتى باران به بام مىبارد آبى كه به چيز نجس رسيده و از سقف يا ناودان مىريزد پاك است . و بعد از قطع شدن باران اگر معلوم باشد آبى كه مىريزد به چيز نجس رسيده است ، نجس مىباشد .\r\nمسأله 40 - زمين نجسى كه باران بر آن ببارد پاك مىشود . و اگر باران بر زمين جارى شود و به جاى نجسى كه زير سقف است برسد ، آن را نيز پاك مىكند .\r\nمسأله 41 - خاك نجسى كه به واسطهء باران گل شود پاك است « 1 » .\r\nمسأله 42 - هرگاه آب باران در جايى جمع شود اگرچه كمتر از كر باشد چنانچه\r\n\r\n\r\n","description":"","footnote":"\r\n( 1 ) - در صورتى كه آب آن را فرا گيرد و اما رطوبت فايده ندارد .\r\n","page_name":" 12 ","page_number":32},
  {"content":"\r\n\r\nموقعى كه باران مىآيد ، چيز نجسى را در آن بشويند و آب ، بو يا رنگ يا مزهء نجاست نگيرد ، آن چيز نجس پاك مىشود .\r\nمسأله 43 - اگر بر فرش پاكى كه روى زمين نجس است باران ببارد ، و بر زمين نجس جارى شود ، فرش نجس نمىشود و زمين هم پاك مىگردد .\r\n\r\n5 - آب چاه\r\nمسأله 44 - آب چاهى كه از زمين مىجوشد ، اگرچه كمتر از كر باشد چنانچه نجاست به آن برسد ، تا وقتى كه بو يا رنگ يا مزهء آن به واسطهء نجاست تغيير نكرده پاك است ، ولى مستحب است پس از رسيدن بعضى از نجاست‌ها ، مقدارى كه در كتاب‌هاى مفصل گفته شده ، از آب آن بكشند .\r\nمسأله 45 - اگر نجاستى در چاه بريزد و بو يا رنگ يا مزهء آبِ آن را تغيير دهد ، چنانچه تغيير آب چاه از بين برود ، بنابر احتياط واجب « 1 » موقعى پاك مىشود كه با آبى كه از چاه مىجوشد مخلوط گردد .\r\nمسأله 46 - اگر آب باران يا آب ديگر ، در گودالى جمع شود و كمتر از كر باشد ، به رسيدن نجاست به آن ، نجس مىشود « 2 » .\r\n\r\nاحكام آب‌ها\r\nمسأله 47 - آب مضاف كه معنى آن گفته شد ، چيز نجس را پاك نمىكند ، وضو و غسل هم با آن باطل است .\r\nمسأله 48 - آب مضاف هر قدر زياد باشد « 3 » اگر ذره‌اى نجاست به آن برسد نجس\r\n\r\n\r\n","description":"","footnote":"\r\n( 1 ) - بلكه بنابر اقوا .\r\n( 2 ) - آب باران در صورتى نجس مىشود كه باران قطع شده باشد و به آن نبارد و يا متصل به آب باران در حال باريدن نباشد .\r\n( 3 ) - در زيادت‌هاى فوق العاده محل تأمل است .\r\n","page_name":" 13 ","page_number":33},
  {"content":"\r\n\r\nمىشود ، ولى چنانچه از بالا با فشار « 1 » روى چيز نجس بريزد ، مقدارى كه به چيز نجس رسيده نجس ، و مقدارى كه بالاتر از آن است پاك مىباشد . مثلًا اگر گلاب را از گلابدان روى دست نجس بريزند ، آنچه به دست رسيده نجس ، و آنچه به دست نرسيده پاك است .\r\nمسأله 49 - اگر آب مضاف نجس ، طورى با آب كر يا جارى مخلوط شود كه ديگر آب مضاف به آن نگويند ، پاك مىشود .\r\nمسأله 50 - آبى كه مطلق بوده و معلوم نيست مضاف شده يا نه ، مثل آب مطلق است ؛ يعنى چيز نجس را پاك مىكند ، وضو و غسل هم با آن صحيح است . و آبى كه مضاف بوده و معلوم نيست مطلق شده يا نه ، مثل آب مضاف است ؛ يعنى چيز نجس را پاك نمىكند ، وضو و غسل هم با آن باطل است .\r\nمسأله 51 - آبى كه معلوم نيست مطلق است يا مضاف ، و معلوم نيست كه قبلًا مطلق يا مضاف بوده ، نجاست را پاك نمىكند ، وضو و غسل هم با آن باطل است . ولى اگر به اندازهء كر يا بيشتر باشد و نجاست به آن برسد ، حكم به نجس بودن آن نمىشود .\r\nمسأله 52 - آبى كه عين نجاست ، مثل خون و بول به آن برسد و بو يا رنگ يا مزهء آن را تغيير دهد اگرچه كر يا جارى باشد نجس مىشود . ولى اگر بو يا رنگ يا مزهء آب به واسطهء نجاستى كه بيرون آن است عوض شود ، مثلًا مردارى كه پهلوى آب است بوى آن را تغيير دهد نجس نمىشود .\r\nمسأله 53 - آبى كه عين نجاست مثل خون و بول در آن ريخته و بو يا رنگ يا مزهء آن را تغيير داده ، چنان كه به كر يا جارى متصل شود ، يا باران بر آن ببارد ، يا باد ، باران\r\n\r\n\r\n","description":"","footnote":"\r\n( 1 ) - و همچنين اگر از پايين به بالا با فشار برود مثل فواره به ملاقات بالا با نجاست طرف‌پايين نجس نمىشود .\r\n","page_name":" 14 ","page_number":34},
  {"content":"\r\n\r\nرا در آن بريزد ، يا آب باران از ناودان در آن جارى شود « 1 » ، و تغيير آن از بين برود پاك مىشود . ولى بنابر احتياط واجب « 2 » بايد آب باران يا كر يا جارى با آن مخلوط گردد .\r\nمسأله 54 - اگر چيز نجسى را در كر يا جارى آب بكشند ، آبى كه بعد از بيرون آوردن ، از آن مىريزد پاك است « 3 » .\r\nمسأله 55 - آبى كه پاك بوده و معلوم نيست نجس شده يا نه ، پاك است . و آبى كه نجس بوده و معلوم نيست پاك شده يا نه نجس است .\r\nمسأله 56 - نيم خورده سگ و خوك و كافر ، نجس و خوردن آن حرام است و نيم خوردهء حيوانات حرام گوشت پاك و خوردن آن مكروه مىباشد .\r\n\r\nاحكام تَخلّى ( بول و غائط كردن )\r\nمسأله 57 - واجب است انسان وقت تخلّى و مواقع ديگر ، عورت خود را از كسانى كه مكلفند ، اگرچه مثل خواهر و مادر با او محرم باشند ، و همچنين از ديوانه « 4 » و بچه‌هاى مميز كه خوب و بد را مىفهمند ، بپوشاند ولى زن و شوهر لازم نيست عورت خود را از يكديگر بپوشانند .\r\nمسأله 58 - لازم نيست با چيز مخصوصى عورت خود را بپوشاند ، و اگر مثلًا با دست هم آن را بپوشاند ، كافى است .\r\n\r\n\r\n","description":"","footnote":"\r\n( 1 ) - در حال باريدن .\r\n( 2 ) - بنابر اقوا .\r\n( 3 ) - در جايى كه در كر و جارى تعدد معتبر نيست و در جايى كه بايد دو مرتبه يا چند مرتبه در آب فرو برند ، در دفعه آخر پاك است .\r\n( 4 ) - اگر مميز باشد .\r\n","page_name":" 15 ","page_number":35},
  {"content":"\r\n\r\nمسأله 59 - موقع تخلّى بايد طرف جلوى بدن ؛ يعنى شكم و سينه و زانوها « 1 » رو به قبله و پشت به قبله نباشد .\r\nمسأله 60 - اگر موقع تخلّى طرف جلوى بدن كسى رو به قبله يا پشت به قبله باشد و عورت را از قبله بگرداند كفايت نمىكند ، و اگر جلوى بدن او رو به قبله يا پشت به قبله نباشد ، احتياط واجب آن است كه عورت را رو به قبله يا پشت به قبله ننمايد .\r\nمسأله 61 - احتياط واجب « 2 » آن است كه طرف جلوى بدن در موقع استبراء كه احكام آن بعداً گفته مىشود . و موقع تطهير مخرج بول و غائط رو به قبله و پشت به قبله نباشد .\r\nمسأله 62 - اگر براى آن كه نامحرم او را نبيند ، مجبور شود رو به قبله يا پشت به قبله بنشيند ، بايد رو به قبله يا پشت به قبله بنشيند ، و نيز اگر از راه ديگر ناچار باشد كه رو به قبله يا پشت به قبله بنشيند مانعى ندارد « 3 » .\r\nمسأله 63 - احتياط واجب آن است كه بچه را در وقت تخلّى رو به قبله يا پشت به قبله ننشانند ، ولى اگر خود بچه بنشيند ، جلوگيرى از او واجب نيست .\r\nمسأله 64 - در چهار جا تخلّى حرام است :\r\nاول : در كوچه‌هاى بن‌بست در صورتى كه صاحبانش اجازه نداده باشند . دوم : در ملك كسى كه اجازهء تخلّى نداده است . سوم : در جايى كه براى عدهء مخصوصى وقف\r\n\r\n\r\n","description":"","footnote":"\r\n( 1 ) - زانوها مانع ندارد كه رو به قبله يا پشت به آن باشند و ميزان آن است كه در عرف انسان‌رو به قبله و پشت به قبله نباشد .\r\n( 2 ) - واجب نيست مگر آن كه در حال استبراء بول بيرون آيد كه در اين صورت حرام است‌رو به قبله و پشت به قبله در حال خروج بول باشد ، و نيز در حال شستن محل بول و غائط رو به قبله و پشت به قبله بودن حرام نيست .\r\n( 3 ) - در صورتى كه تأخير انداختن بول موجب ضرر يا مشقت باشد و الّا بايد تأخير بيندازد .\r\n","page_name":" 16 ","page_number":36},
  {"content":"\r\n\r\nشده است مثل بعضى از مدرسه‌ها . چهارم : روى قبر مؤمنين در صورتى كه بىاحترامى به آنان باشد .\r\nمسأله 65 - در سه صورت ، مخرج غائط فقط با آب پاك مىشود :\r\nاول : آن كه با غائط ، نجاست ديگرى مثل خون بيرون آمده باشد . دوم : آن كه نجاستى از خارج به مخرج غائط رسيده باشد . سوم : آن كه اطراف مخرج بيشتر از مقدار معمول آلوده شده باشد ، و در غير اين سه صورت مىشود مخرج را با آب شست و يا به دستورى كه بعداً گفته مىشود با پارچه و سنگ و مانند اينها پاك كرد ، اگرچه شستن با آب بهتر است .\r\nمسأله 66 - مخرج بول با غير آب پاك نمىشود ، و در كر و جارى اگر بعد از بر طرف شدن بول يك مرتبه بشويند كافى است ، ولى با آب قليل بايد دو مرتبه شست « 1 » ، و بهتر است سه مرتبه شسته شود .\r\nمسأله 67 - اگر مخرج غائط را با آب بشويند ، بايد چيزى از غائط در آن نماند ، ولى باقى ماندن رنگ و بوى آن مانعى ندارد ، و اگر در دفعه اول طورى شسته شود كه ذره‌اى از غائط در آن نماند ، دوباره شستن لازم نيست .\r\nمسأله 68 - با سنگ و كلوخ و مانند اينها اگر خشك و پاك باشند مىشود مخرج غائط را تطهير كرد ، و چنانچه رطوبت كمى داشته باشند كه به مخرج نرسد اشكال ندارد .\r\nولى بايد از سه دفعه كمتر نباشد اگر چه با يك مرتبه يا دو مرتبه مخرج پاكيزه شود « 2 » .\r\n\r\n\r\n","description":"","footnote":"\r\n( 1 ) - بنابر احتياط ، اگر چه اقوا آن است كه يك مرتبه كافى است مگر آن كه بول از غيرمحل طبيعى بيرون آيد كه احتياط واجب دو مرتبه است ، و در زن نيز همين حكم است ليكن احتياط مطلوب‌تر است ، و سزاوار است كه احتياط به دو مرتبه خصوصاً در زن‌ها ترك نشود .\r\n( 2 ) - ميزان پاكيزه شدن است اگرچه با يك مرتبه باشد و احتياط در سه مرتبه است .\r\n","page_name":" 17 ","page_number":37},
  {"content":"\r\n\r\nمسأله 69 - احتياط واجب « 1 » آن است كه سنگ يا پارچه‌اى كه غائط را با آن بر طرف مىكنند ، سه قطعه باشد و اگر با سه قطعه بر طرف نشود بايد به قدرى اضافه نمايند تا مخرج كاملًا پاكيزه شود ، ولى باقى ماندن ذره‌هاى كوچكى كه ديده نمىشود اشكال ندارد .\r\nمسأله 70 - پاك كردن مخرج غائط با چيزهايى كه احترام آنها لازم است : مانند كاغذى كه اسم خدا و پيغمبران بر آن نوشته شده حرام است و با استخوان و سرگين هم نبايد مخرج غائط را پاك كرد ، و اگر كسى با اينها غائط را بر طرف كند ، معصيت كرده ولى مخرج پاك مىشود « 2 » .\r\nمسأله 71 - اگر شك كند كه مخرج را تطهير كرده يا نه ، اگرچه هميشه بعد از بول يا غائط فوراً تطهير مىكرده ، احتياط واجب « 3 » آن است كه تطهير نمايد .\r\nمسأله 72 - اگر بعد از نماز شك كند كه قبل از نماز مخرج را تطهير كرده يا نه ، نمازى كه خوانده صحيح است ، ولى براى نمازهاى بعد بايد تطهير كند .\r\n\r\nاستبراء\r\nمسأله 73 - استبراء عمل مستحبى است كه مردها بعد از بيرون آمدن بول انجام مىدهند براى آن كه يقين كنند « 4 » بول در مجرا نمانده است ، و آن داراى اقسامى است ،\r\n\r\n\r\n","description":"","footnote":"\r\n( 1 ) - احتياط واجب نيست پس با اطراف يك سنگ يا يك پارچه پاك كردن مانعى ندارد .\r\n( 2 ) - پاك شدن با اينها خصوصاً با استخوان و سرگين محل اشكال است ، بلكه پاك شدن با غير آب محل تأمل است ، گرچه اشكالى نيست در عفو از نجاست در غير استخوان و سرگين و چيزهاى محترم ؛ يعنى اگر با مثل سنگ و پارچه محل را پاك كنند طاهر نمىشود ليكن نجاست آن به نماز ضرر نمىرساند و ملاقى آن نجس نمىشود .\r\n( 3 ) - بلكه اقوا است .\r\n( 4 ) - با استبراء يقين حاصل نمىشود نوعاً ، و ليكن احكامى كه مىآيد بر آن بار مىشود .\r\n","page_name":" 18 ","page_number":38},
  {"content":"\r\n\r\nو بهترين آنها اين است كه بعد از قطع شدن بول ، اگر مخرج غائط نجس شده ، اول آن را تطهير كنند ، بعد سه دفعه با انگشت ميانهء دست چپ از مخرج غائط تا بيخ آلت بكشند و بعد شست را روى آلت و انگشت پهلوى شست را زير آن بگذارند و سه مرتبه تا ختنه‌گاه بكشند و پس از آن سه مرتبه سر آلت را فشار دهند .\r\nمسأله 74 - آبى كه گاهى بعد از ملاعبه و بازى كردن از انسان خارج مىشود و به آن مَذى مىگويند پاك است . و نيز آبى كه گاهى بعد از منى بيرون مىآيد و به آن وَذى گفته مىشود و آبى كه گاهى بعد از بول بيرون مىآيد و به آن وَدى مىگويند ، اگر بول به آن نرسيده باشد ، پاك است . و چنانچه انسان بعد از بول استبراء كند و بعد آبى از او خارج شود و شك كند كه بول است يا يكى از اينها ، پاك مىباشد .\r\nمسأله 75 - اگر انسان شك كند استبراء كرده يا نه ، و رطوبتى از او بيرون آيد كه نداند پاك است يا نه ، نجس مىباشد . و چنانچه وضو گرفته باشد باطل مىشود ، ولى اگر شك كند استبرايى كه كرده درست بوده يا نه ، و رطوبتى از او بيرون آيد كه نداند پاك است يا نه ، پاك مىباشد ، وضو را هم باطل نمىكند .\r\nمسأله 76 - كسى كه استبراء نكرده اگر به واسطهء آن كه مدتى از بول كردن او گذشته ، يقين كند بول در مجرا نمانده است و رطوبتى ببيند و شك كند پاك است يا نه ، آن رطوبت پاك مىباشد ، وضو را هم باطل نمىكند .\r\nمسأله 77 - اگر انسان بعد از بول استبراء كند و وضو بگيرد ، چنانچه بعد از وضو رطوبتى ببيند كه بداند يا بول است يا منى ، واجب است احتياطاً غسل كند ، وضو هم بگيرد . ولى اگر وضو نگرفته باشد فقط گرفتن وضو كافى است .\r\nمسأله 78 - براى زن استبراء از بول نيست و اگر رطوبتى ببيند و شك كند پاك است يا نه ، پاك مىباشد ، وضو و غسل او را هم باطل نمىكند .\r\n\r\n","description":"","footnote":"","page_name":" 19 ","page_number":39},
  {"content":"\r\n\r\n\r\nمستحبات و مكروهات تخلّى\r\nمسأله 79 - مستحب است در موقع تخلّى جايى بنشيند كه كسى او را نبيند ، و موقع وارد شدن به مكان تخلّى ، اول پاى چپ و موقع بيرون آمدن ، اول پاى راست را بگذارد . و همچنين مستحب است در حال تخلّى سر را بپوشاند و سنگينى بدن را برپاى چپ بيندازد .\r\nمسأله 80 - نشستن روبه‌روى خورشيد و ماه در موقع تخلّى ، مكروه است ولى اگر عورت خود را به وسيله‌اى بپوشاند مكروه نيست . و نيز در موقع تخلّى ، نشستن روبه‌روى باد و در جاده و خيابان و كوچه و درب خانه و زير درختى كه ميوه مىدهد و چيز خوردن و توقف زياد و تطهير كردن با دست راست ، مكروه مىباشد . و همچنين است حرف زدن در حال تخلّى ولى اگر ناچار باشد ، يا ذكر خدا بگويد ، اشكال ندارد .\r\nمسأله 81 - ايستاده بول كردن و بول كردن در زمين سخت ، و سوراخ جانوران و در آب ، خصوصاً آب ايستاده مكروه است .\r\nمسأله 82 - خوددارى كردن از بول و غائط ، مكروه است . و اگر براى بدن ضرر داشته باشد حرام است « 1 » .\r\nمسأله 83 - مستحب است انسان پيش از نماز و پيش از خواب و پيش از جماع و بعد از بيرون آمدن منى ، بول كند .\r\n\r\nنجاسات\r\nمسأله 84 - نجاسات دوازده چيز است : اول : بول . دوم : غائط . سوم : منى . چهارم :\r\nمردار . پنجم : خون . ششم و هفتم : سگ و خوك . هشتم : كافر . نهم : شراب . دهم : فقّاع .\r\n\r\n\r\n","description":"","footnote":"\r\n( 1 ) - ضرر رسانيدن به بدن ، بعضى مراتبش حرام است نه خوددارى كردن از بول .\r\n","page_name":" 20 ","page_number":40},
  {"content":"\r\n\r\nيازدهم و دوازدهم : عرق جنب از حرام و عرق حيوان نجاست‌خوار كه بنابر احتياط واجب بايد از اين دو اجتناب كرد « 1 » .\r\n\r\n1 و 2 - بول و غائط\r\nمسأله 85 - بول و غائط انسان و هر حيوان حرام گوشتى كه خون جهنده دارد كه اگر رگ آن را ببرند ، خون از آن جستن مىكند ، نجس است ، و بنابر احتياط واجب بايد از بول و غائط حيوان حرام گوشتى كه خون آن جستن نمىكند مثل ماهى حرام گوشت اجتناب كرد « 2 » ولى فضلهء حيوانات كوچك مثل پشه و مگس كه گوشت ندارند پاك است .\r\nمسأله 86 - بنابر احتياط واجب « 3 » ، بايد از فضلهء پرندگان حرام گوشت ، اجتناب كرد .\r\nمسأله 87 - بول و غائط حيوان نجاست‌خوار ، نجس است و همچنين است بول و غائط حيوانى كه انسان آن را وطى كرده ؛ يعنى با آن نزديكى نموده ، و گوسفندى كه گوشت آن از خوردن شير خوك ، محكم شده است .\r\n\r\n3 - منى\r\nمسأله 88 - منى حيوانى كه خون جهنده دارد ، نجس است .\r\n\r\n4 - مردار\r\nمسأله 89 - مردار حيوانى كه خون جهنده دارد ، نجس است ، چه خودش مرده باشد يا به غير دستورى كه در شرع معيّن شده ، آن را كشته باشند . و ماهى چون خون جهنده ندارد ، اگرچه در آب بميرد ، پاك است .\r\n\r\n\r\n","description":"","footnote":"\r\n( 1 ) - حكم اين دو در مسألهء بعد مىآيد .\r\n( 2 ) - گرچه پاك بودن خصوصاً در غائط خالى از وجه نيست .\r\n( 3 ) - بلكه بنابر اقوا .\r\n","page_name":" 21 ","page_number":41},
  {"content":"\r\n\r\nمسأله 90 - چيزهايى از مردار « 1 » كه مثل پشم و مو و كرك و استخوان و دندان ، روح نداشته پاك است .\r\nمسأله 91 - اگر از بدن انسان يا حيوانى كه خون جهنده دارد ، در حالى كه زنده است گوشت يا چيز ديگرى را كه روح دارد جدا كنند ، نجس است .\r\nمسأله 92 - پوست‌هاى مختصر لب و جاهاى ديگر بدن كه موقع افتادنشان رسيده ، اگرچه آنها را بكنند پاك است ، ولى بنابر احتياط واجب بايد از پوستى كه موقع افتادنش نرسيده و آن را كنده‌اند اجتناب نمايند .\r\nمسأله 93 - تخم‌مرغى كه از شكم مرغ مرده بيرون مىآيد ، اگر پوست روى آن سفت شده باشد ، پاك است ، ولى ظاهر آن را بايد آب كشيد .\r\nمسأله 94 - اگر بره و بزغاله ، پيش از آن كه علف‌خوار شوند بميرند ، پنير مايه‌اى كه در شيردان آنها مىباشد پاك است ، ولى ظاهر آن را بايد آب كشيد .\r\nمسأله 95 - دواجات روان و عطر و روغن و واكس و صابون كه از خارجه مىآورند اگر انسان يقين به نجاست آنها نداشته باشد ، پاك است .\r\nمسأله 96 - گوشت و پيه و چرمى كه در بازار مسلمانان فروخته شود پاك است ، و همچنين است اگر يكى از اينها در دست مسلمان باشد ، ولى اگر بدانند آن مسلمان از كافر گرفته و رسيدگى نكرده كه از حيوانى است كه به دستور شرع كشته شده يا نه ، نجس مىباشد .\r\n\r\n5 - خون\r\nمسأله 97 - خون انسان و هر حيوانى كه خون جهنده دارد ؛ يعنى حيوانى كه اگر رگ آن را ببرند خون از آن جستن مىكند ، نجس است ، پس خون حيوانى كه مانند\r\n\r\n\r\n","description":"","footnote":"\r\n( 1 ) - يعنى اگر نجس العين نباشد مثل سگ و خوك .\r\n","page_name":" 22 ","page_number":42},
  {"content":"\r\n\r\nماهى و پشه خون جهنده ندارد ، پاك مىباشد .\r\nمسأله 98 - اگر حيوان حلال گوشت را به دستورى كه در شرع معيّن شده بكشند و خون آن به مقدار معمول بيرون آيد ، خونى كه در بدنش مىماند ، پاك است ، ولى اگر به علت نفس كشيدن يا به واسطهء اين كه سر حيوان در جاى بلندى بوده خون به بدن حيوان برگردد ، آن خون نجس است .\r\nمسأله 99 - بنابر احتياط واجب « 1 » از تخم مرغى كه ذره‌اى خون در آن است بايد اجتناب كرد . ولى اگر خون در زرده باشد تا پوست نازك روى آن پاره نشده سفيده پاك مىباشد .\r\nمسأله 100 - خونى كه گاهى موقع دوشيدن شير ديده مىشود نجس است و شير را نجس مىكند .\r\nمسأله 101 - خونى كه از لاى دندان‌ها مىآيد ، اگر به واسطهء مخلوط شدن با آب دهان از بين برود ، پاك است ، ولى احتياط واجب « 2 » آن است كه آن را فرو نبرند .\r\nمسأله 102 - خونى كه به واسطهء كوبيده شدن ، زير ناخن يا زير پوست مىميرد ، اگر طورى شود كه ديگر به آن خون نگويند ، پاك است ، و اگر به آن خون بگويند نجس است « 3 » و در اين صورت چنانچه ناخن يا پوست سوراخ شود ، اگر مشقت ندارد بايد براى وضو و غسل خون را بيرون آورند و اگر مشقت دارد بايد اطراف آن را به طورى كه نجاست زياد نشود ، بشويند و پارچه يا چيزى مثل پارچه ، بر آن بگذارند و روى پارچه دست تر بكشند و تيمم هم بكنند .\r\n\r\n\r\n","description":"","footnote":"\r\n( 1 ) - اين احتياط واجب نيست ، بلى خوردن آن خون حرام است ليكن نجس نيست ، و اگرخون را با زردهء تخم مرغ به‌هم بزنند كه از بين برود خوردن زرده مانع ندارد .\r\n( 2 ) - اين احتياط واجب نيست .\r\n( 3 ) - تا زير پوست است و ظاهر نشده پاك است .\r\n","page_name":" 23 ","page_number":43},
  {"content":"\r\n\r\nمسأله 103 - اگر انسان نداند كه خون ، زير پوست مرده يا گوشت به واسطهء كوبيده شدن به آن حالت درآمده ، پاك است .\r\nمسأله 104 - اگر موقع جوشيدن غذا ذره‌اى خون در آن بيفتد ، تمام غذا و ظرف آن نجس مىشود ، و جوشيدن و حرارت و آتش پاك كننده نيست .\r\nمسأله 105 - زردابه‌اى كه در حال بهبودى زخم در اطراف آن پيدا مىشود ، اگر معلوم نباشد كه با خون مخلوط است ، پاك مىباشد .\r\n\r\n6 و 7 - سگ و خوك\r\nمسأله 106 - سگ و خوكى كه در خشكى زندگى مىكنند حتى مو و استخوان و پنجه و ناخن و رطوبت‌هاى آنها ، نجس است ولى سگ و خوك دريايى پاك است .\r\n\r\n8 - كافر\r\nمسأله 107 - كافر ؛ يعنى كسى كه منكر خدا است « 1 » ، يا براى خدا شريك قرار مىدهد ، يا پيغمبرى حضرت خاتم الانبياء محمد بن عبداللَّه صلى الله عليه و آله و سلم را قبول ندارد ، نجس است . و نيز كسى كه ضرورى دين « 2 » يعنى چيزى را كه مثل نماز و روزه مسلمانان جزء دين اسلام مىدانند منكر شود چنانچه بداند آن چيز ضرورى دين است ، نجس مىباشد ، و اگر نداند احتياطاً بايد از او اجتناب كرد .\r\nمسأله 108 - تمام بدن كافر ، حتى مو و ناخن و رطوبت‌هاى او نجس است .\r\nمسأله 109 - اگر پدر و مادر و جدّ و جدّهء بچهء نابالغ كافر باشند آن بچه هم نجس است ، و اگر يكى از اينها مسلمان باشد بچه پاك است .\r\n\r\n\r\n","description":"","footnote":"\r\n( 1 ) - اگر معترف به خدا يا يگانگى او يا نبوت خاتم الانبياء صلى الله عليه و آله نباشد كافر است اگرچه منكرنباشد و شك داشته باشد .\r\n( 2 ) - اگر انكار ضرورى برگردد به انكار خداوند يا توحيد يا نبوت ، و الّا كافر نيست .\r\n","page_name":" 24 ","page_number":44},
  {"content":"\r\n\r\nمسأله 110 - كسى كه معلوم نيست مسلمان است يا نه پاك مىباشد . ولى احكام ديگر مسلمانان را ندارد ، مثلًا نمىتواند زن مسلمان بگيرد ، و نبايد در قبرستان مسلمانان دفن شود .\r\nمسأله 111 - اگر مسلمانى به يكى از دوازده امام دشنام دهد ، يا با آنان دشمنى داشته باشد ، نجس است .\r\n\r\n9 - شراب\r\nمسأله 112 - شراب و هر چيزى كه انسان را مست مىكند ، چنانچه به خودى خود روان باشد ، نجس است ، و اگر مثل بنگ و حشيش ، روان نباشد اگر چه چيزى در آن بريزند كه روان شود ، پاك است .\r\nمسأله 113 - الكل صنعتى كه براى رنگ كردن درب و ميز و صندلى و مانند اينها به كار مىبرند اگر انسان نداند از چيزى كه مست كننده و روان است درست كرده‌اند ، پاك مىباشد .\r\nمسأله 114 - اگر انگور و آب انگور به خودى خود جوش بيايد ، حرام و نجس است « 1 » و اگر به واسطه پختن جوش بيايد خوردن آن حرام و بنابر احتياط واجب نجس مىباشد « 2 » .\r\nمسأله 115 - خرما و مويز و كشمش و آب آنها اگر جوش بيايند پاك ، و خوردن آنها حلال است اگرچه احتياط مستحب آن است كه از آنها اجتناب كنند .\r\n\r\n10 - فقّاع\r\nمسأله 116 - فقّاع كه از جو گرفته مىشود و به آن آبجو مىگويند نجس است ، ولى\r\n\r\n\r\n","description":"","footnote":"\r\n( 1 ) - در صورتى كه ثابت شود مست كننده است ، و الّا نجس نيست اگرچه حرام است .\r\n( 2 ) - نمىباشد .\r\n","page_name":" 25 ","page_number":45},
  {"content":"\r\n\r\nآبى كه به دستور طبيب از جو مىگيرند و به آن ماءالشعير مىگويند پاك مىباشد .\r\n\r\n11 و 12 - عرق جُنُب از حرام و عرق حيوان نجاست‌خوار\r\nمسأله 117 - عرق جنب از حرام بنابر احتياط واجب نجس است « 1 » : چه در حال جماع بيرون آيد يا بعد از آن ، از مرد باشد يا از زن از زنا باشد يا از لواط يا از وطى و نزديكى كردن با حيوانات يا استمناء . ( و استمناء آن است كه انسان با خود كارى كند كه منى از او بيرون آيد ) .\r\nمسأله 118 - اگر انسان در موقعى كه نزديكى با زن ، حرام است - مثلًا در روزهء ماه رمضان - با زن خود نزديكى كند بنابر احتياط واجب بايد از عرق خود اجتناب نمايد « 2 » .\r\nمسأله 119 - اگر جنب از حرام ، عوض غسل ، تيمم نمايد و بعد از تيمم عرق كند باز هم بنابر احتياط واجب بايد از عرق خود اجتناب نمايد « 3 » .\r\nمسأله 120 - اگر كسى از حرام جنب شود و بعد با حلال خود نزديكى كند ، يا اول با حلال خود نزديكى كند و بعد از حرام ، جنب شود ، احتياط واجب آن است كه از عرق خود اجتناب نمايد « 4 » .\r\nمسأله 121 - بنابر احتياط واجب بايد از عرق شتر نجاست‌خوار و هر حيوانى كه به خوردن نجاست انسان عادت كرده اجتناب كرد « 5 » .\r\n\r\n\r\n","description":"","footnote":"\r\n( 1 ) - نجس نيست ، ولى بنابر احتياط واجب نماز با لباس يا بدن آلوده به آن باطل است .\r\n( 2 ) - در نماز اجتناب نمايد ولى عرق او پاك است .\r\n( 3 ) - اين احتياط لازم نيست مگر در تيمم به واسطهء تنگى وقت خصوصاً بعد از اداى نماز .\r\n( 4 ) - در فرض دوم اجتناب لازم نيست و نماز با آن صحيح است .\r\n( 5 ) - عرق حيوانات نجاست‌خوار غير شتر پاك است و اجتناب لازم نيست .\r\n","page_name":" 26 ","page_number":46},
  {"content":"\r\n\r\n\r\nراه ثابت شدن نجاست\r\nمسأله 122 - نجاست هر چيز از سه راه ثابت مىشود : اول آن كه خود انسان يقين كند چيزى نجس است ، و اگر گمان داشته باشد چيزى نجس است لازم نيست از آن اجتناب نمايد . بنابراين غذا خوردن در قهوه‌خانه‌ها و مهمانخانه‌هايى كه مردمان لاابالى و كسانى كه پاكى و نجسى را مراعات نمىكنند ، در آنها غذا مىخورند ، اگر انسان يقين نداشته باشد غذايى را كه براى او آورده‌اند نجس است اشكال ندارد . دوم آن كه كسى كه چيزى در اختيار او است بگويد آن چيز نجس است ، مثلًا همسر انسان يا نوكر يا كلفت بگويد ظرف يا چيز ديگرى كه در اختيار او است نجس مىباشد ، سوم آن كه دو مرد عادل بگويند چيزى نجس است و نيز اگر يك نفر عادل هم بگويد چيزى نجس است ، بنابر احتياط واجب بايد از آن چيز اجتناب كرد .\r\nمسأله 123 - اگر به واسطهء ندانستن مسأله ، نجس بودن و پاك بودن چيزى را نداند ، مثلًا نداند عرقِ جنب از حرام پاك است يا نه ، بايد مسأله را بپرسد ، ولى اگر با اين كه مسأله را مىداند ، چيزى را شك كند پاك است يا نه ، مثلًا شك كند آن چيز خون است يا نه ، يا نداند كه خون پشه است يا خون انسان ، پاك مىباشد .\r\nمسأله 124 - چيز نجسى كه انسان شك دارد پاك شده يا نه ، نجس است ، و چيز پاك را اگر شك كند نجس شده يا نه ، پاك است . و اگر هم بتواند نجس بودن يا پاك بودن آن را بفهمد لازم نيست وارسى كند .\r\nمسأله 125 - اگر بداند يكى از دو ظرف يا دو لباسى كه از هر دوى آنها استفاده مىكند نجس شده ، و نداند كدام است ، بايد از هر دو اجتناب كند ، ولى اگر مثلًا نمىداند لباس خودش نجس شده يا لباسى كه هيچ از آن استفاده نمىكند و مال ديگرى است ، از لباس خودش هم لازم نيست اجتناب نمايد « 1 » .\r\n\r\n\r\n","description":"","footnote":"\r\n( 1 ) - بنابر احتياط واجب اجتناب كند .\r\n","page_name":" 27 ","page_number":47},
  {"content":"\r\n\r\n\r\nراه نجس شدن چيزهاى پاك\r\nمسأله 126 - اگر چيز پاك به چيز نجس برسد و هر دو يا يكى از آنها به طورى تر باشد كه ترى يكى به ديگرى برسد ، چيز پاك نجس مىشود . و اگر ترى به قدرى كم باشد كه به ديگرى نرسد ، چيزى كه پاك بوده نجس نمىشود .\r\nمسأله 127 - اگر چيز پاكى به چيز نجس برسد و انسان شك كند كه هر دو يا يكى از آنها تر بوده يا نه ، آن چيز پاك نجس نمىشود .\r\nمسأله 128 - دو چيزى كه انسان نمىداند كدام پاك و كدام نجس است اگر چيز پاكى با رطوبت به يكى از آنها برسد ، نجس نمىشود « 1 » .\r\nمسأله 129 - زمين و پارچه و مانند اينها اگر رطوبت داشته باشد هر قسمتى كه نجاست به آن برسد نجس مىشود و جاهاى ديگر آن پاك است و همچنين است خيار و خربزه و مانند اينها .\r\nمسأله 130 - هر گاه شيره و روغن و مانند اينها طورى باشد كه اگر مقدارى از آن را بردارند جاى آن خالى نمىماند « 2 » ، همين كه يك نقطهء از آن نجس شد ، تمام آن نجس مىشود . ولى اگر طورى باشد كه جاى آن در موقع برداشتن خالى بماند اگر چه بعد پر شود ، فقط جايى كه نجاست به آن رسيده نجس مىباشد . پس اگر فضلهء موش در آن بيفتد جايى كه فضله افتاده نجس و بقيه پاك است .\r\n\r\n\r\n","description":"","footnote":"\r\n( 1 ) - مگر آن كه آن چيزى كه چيز پاك به آن رسيده بداند كه سابقاً نجس بوده و نداند كه پاك شده ، در اين صورت چيز پاكى كه با رطوبت به آن رسيده نجس مىشود .\r\n( 2 ) - اگر شيره و مانند آن روان باشد مانند روغن آب شده و دوشاب ، به رسيدن نجاست‌به نقطه‌اى از آن همه‌اش نجس مىشود ، و اگر روان نباشد نجس نمىشود اگرچه از آن اگر مقدارى بردارند جاى آن پر مىشود مثل عسل ، پس ميزان روان بودن و نبودن است .\r\n","page_name":" 28 ","page_number":48},
  {"content":"\r\n\r\nمسأله 131 - اگر مگس يا حيوانى مانند آن ، روى چيز نجسى كه تر است بنشيند و بعد روى چيز پاكى كه آن هم تر است بنشيند ، چنانچه انسان بداند نجاست همراه آن حيوان بوده ، چيز پاك نجس مىشود ، و اگر نداند پاك است .\r\nمسأله 132 - اگر جايى از بدن كه عرق دارد نجس شود و عرق از آن‌جا به جاى ديگر برود ، هر جا كه عرق به آن برسد نجس مىشود ، و اگر عرق به جاى ديگر نرود جاهاى ديگر بدن پاك است .\r\nمسأله 133 - اخلاطى كه از بينى يا گلو مىآيد ، اگر خون داشته باشد ، جايى كه خون دارد نجس ، و بقيهء آن پاك است ، پس اگر به بيرون دهان يا بينى برسد ، مقدارى را كه انسان يقين دارد جاى نجس اخلاط به آن رسيده ، نجس است ، و محلى را كه شك دارد جاى نجس به آن رسيده يا نه ، پاك مىباشد .\r\nمسأله 134 - اگر آفتابه‌اى را كه ته آن سوراخ است روى زمين نجس بگذارند چنانچه آب طورى زير آن جمع گردد كه با آب آفتابه يكى حساب شود ، آب آفتابه نجس مىشود ، بلكه اگر آب بر زمين جارى شود يا فرو رود ، در صورتى كه سوراخ آفتابه به زمين نجس متصل باشد باز هم بنابر احتياط واجب بايد از آب آفتابه اجتناب كرد ، ولى اگر سوراخ آن به زمين نجس متصل نباشد و آب زير آفتابه هم با آب داخل آن يكى حساب نشود ، آب آفتابه نجس نمىشود .\r\nمسأله 135 - اگر چيزى داخل بدن شود و به نجاست برسد ، در صورتى كه بعد از بيرون آمدن ، آلوده به نجاست نباشد پاك است ، پس اگر اسباب اماله يا آب آن در مخرج غائط وارد شود ، يا سوزن و چاقو و مانند اينها در بدن فرو رود و بعد از بيرون آمدن ، به نجاست آلوده نباشد نجس نيست . و همچنين است آب دهان و بينى اگر در داخل به خون برسد و بعد از بيرون آمدن به خون آلوده نباشد .\r\n\r\n","description":"","footnote":"","page_name":" 29 ","page_number":49},
  {"content":"\r\n\r\n\r\nاحكام نجاسات\r\nمسأله 136 - نجس كردن خط و ورق قرآن حرام است ، و اگر نجس شود بايد فوراً آن را آب بكشند .\r\nمسأله 137 - اگر جلد قرآن نجس شود در صورتى كه بىاحترامى به قرآن باشد بايد آن را آب بكشند .\r\nمسأله 138 - گذاشتن قرآن روى عين نجس ، مانند خون و مردار اگر چه آن عين نجس خشك باشد حرام است ، و برداشتن قرآن از روى آن واجب مىباشد .\r\nمسأله 139 - نوشتن قرآن با مركب نجس ، اگر چه يك حرف آن باشد حرام است . و اگر نوشته شود بايد آن را آب بكشند ، يا به واسطهء تراشيدن و مانند آن كارى كنند كه از بين برود .\r\nمسأله 140 - دادن قرآن به كافر حرام « 1 » ، و گرفتن قرآن از او واجب است .\r\nمسأله 141 - اگر ورق قرآن يا چيزى كه احترام آن لازم است - مثل كاغذى كه اسم خدا يا پيغمبر صلى الله عليه و آله و سلم يا امام عليه السلام بر آن نوشته شده ، در مستراح بيفتد بيرون آوردن و آب كشيدن آن اگرچه خرج داشته باشد واجب است ، و اگر بيرون آوردن آن ممكن نباشد بايد به آن مستراح نروند تا يقين كنند آن ورق پوسيده است . و نيز اگر تربت در مستراح بيفتد و بيرون آوردن آن ممكن نباشد بايد تا وقتى كه يقين نكرده‌اند به كلى از بين رفته به آن مستراح نروند .\r\nمسأله 142 - خوردن و آشاميدن چيز نجس حرام است و همچنين است خورانيدن آن به ديگرى حتى به اطفال « 2 » ، ولى اگر خود طفل غذاى نجس را بخورد يا با دست\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - بنابر احتياط واجب در عين نجس در صورتى كه ضرر به طفل نرساند ، والّا حرام است ، و اما خوراكىهايى كه نجس شده است خوراندن به طفل حرام نيست بنابر اقوا .\r\n","page_name":" 30 ","page_number":50},
  {"content":"\r\n\r\nنجس غذا را نجس كند و بخورد ، لازم نيست از او جلوگيرى كنند .\r\nمسأله 143 - فروختن و عاريه دادن چيز نجسى كه مىشود آن را آب كشيد اگر نجس بودن آن را به طرف بگويند اشكال ندارد « 1 » .\r\nمسأله 144 - اگر انسان ببيند كسى چيز نجسى را مىخورد يا با لباس نجس نماز مىخواند لازم نيست به او بگويد .\r\nمسأله 145 - اگر جايى از خانه يا فرش كسى نجس باشد و ببيند بدن يا لباس يا چيز ديگر كسانى كه وارد خانهء او مىشوند با رطوبت به جاى نجس رسيده است ، بايد به آنان بگويد « 2 » .\r\nمسأله 146 - اگر صاحب خانه در بين غذا خوردن بفهمد غذا نجس است ، بايد به مهمان‌ها بگويد ، اما اگر يكى از مهمان‌ها بفهمد لازم نيست به ديگران خبر دهد ، ولى چنانچه طورى با آنان معاشرت دارد كه ممكن است « 3 » به واسطهء نجس بودن آنان ، خود او هم نجس شود بايد بعد از غذا به آنان بگويد .\r\nمسأله 147 - اگر چيزى را كه عاريه كرده نجس شود ، چنانچه صاحبش آن چيز را در كارى كه شرط آن پاكى است استعمال مىكند مانند لباس كه با آن نماز مىخواند ، واجب است نجس شدن آن را به او بگويد « 4 » بلكه اگر در كارى هم كه شرط آن پاكى\r\n\r\n\r\n","description":"","footnote":"\r\n( 1 ) - عاريه دادن و فروختن چيز نجس كه قابل پاك شدن هست صحيح است اگر چه به طرف نگويد ، ليكن اگر مىداند كه آن چيز را كه عاريه مىدهد يا مىفروشد طرف در خوردن و آشاميدن استعمال مىكند واجب است نجاست را به طرف بگويد ، ولى اگر بداند در نماز مىپوشد لازم نيست .\r\n( 2 ) - لازم نيست بگويد .\r\n( 3 ) - اگر بداند كه با نگفتن مبتلاى به نجس مىشود بايد بگويد و الّا لازم نيست .\r\n( 4 ) - در مثل نماز و چيزهايى كه طهارت واقعى در آن شرط نيست لازم نيست بگويد ، و اگربداند آن را استعمال مىكند در چيزى كه طهارت واقعى در آن شرط است احتياط واجب آن است كه بگويد ، و اگر بداند در خوردن و آشاميدن استعمال مىكند به طورى كه غذا به آن نجس مىشود واجب است بگويد ، و اگر بداند در چيزى كه شرط آن پاكى است استعمال نمىكند لازم نيست بگويد .\r\n","page_name":" 31 ","page_number":51},
  {"content":"\r\n\r\nاست استعمال نمىكند ، بنابر احتياط واجب بايد نجس شدن آن را به او خبر دهد .\r\nمسأله 148 - اگر بچه بگويد چيزى نجس است يا چيزى را آب كشيده نبايد حرف او را قبول كرد ولى بچه‌اى كه تكليفش نزديك است « 1 » اگر بگويد چيزى را آب كشيدم حرف او قبول مىشود و اگر بگويد چيزى نجس است احتياط مستحب آن است كه از آن اجتناب كنند .\r\n\r\nمطهّرات\r\nمسأله 149 - يازده چيز ، نجاست را پاك مىكند و آنها را مطهرات گويند :\r\nاول : آب . دوم : زمين . سوم : آفتاب . چهارم : استحاله . پنجم : كم شدن دو سوم آب انگور . ششم : انتقال . هفتم : اسلام . هشتم : تبعيت . نهم : بر طرف شدن عين نجاست .\r\nدهم : استبراءِ حيوان نجاست‌خوار . يازدهم : غايب شدن مسلمان . و احكام اينها به طور تفصيل در مسائل آينده گفته مىشود .\r\n\r\n1 - آب\r\nمسأله 150 - آب با چهار شرط ، چيز نجس را پاك مىكند : اول : آن كه مطلق باشد ، پس آب مضاف مانند گلاب و عرقِ بيد ، چيز نجس را پاك نمىكند . دوم : آن كه پاك باشد .\r\nسوم : آن كه وقتى چيز نجس را مىشويند آب مضاف نشود و بو يا رنگ يا مزهء نجاست هم نگيرد . چهارم : آن كه بعد از آب كشيدن چيز نجس ، عين نجاست در آن نباشد . و\r\n\r\n\r\n","description":"","footnote":"\r\n( 1 ) - بچه كه مميز است و خوب و بد را مىفهمد اگر بگويد چيزى را آب كشيدم بايد آن رادوباره آب بكشد اگر چه نزديك تكليفش باشد ، و اگر بگويد چيزى كه در دست اوست نجس است بنابر احتياط واجب بايد از آن اجتناب كنند .\r\n","page_name":" 32 ","page_number":52},
  {"content":"\r\n\r\nپاك شدن چيز نجس با آب قليل ؛ يعنى آب كمتر از كر ، شرطهاى ديگرى هم دارد كه بعداً گفته مىشود .\r\nمسأله 151 - ظرف نجس را با آب قليل بايد سه مرتبه شست ، و در كر و جارى يك مرتبه كافى است « 1 » ، ولى ظرفى را كه سگ ليسيده يا از آن ظرف آب يا چيز روان ديگر خورده ، بايد اول با خاكِ پاك ، خاك‌مال كرد و بعد يك مرتبه « 2 » در كر يا جارى يا دو مرتبه با آب قليل شست ، و همچنين ظرفى را كه آب دهان سگ در آن ريخته بنابر احتياط واجب بايد پيش از شستن خاك‌مال كرد .\r\nمسأله 152 - اگر دهانهء ظرفى كه سگ دهن زده ، تنگ باشد و نشود آن را خاك‌مال كرد ، چنانچه ممكن است بايد كهنه به چوبى بپيچند و به توسط آن خاك را به آن ظرف بمالند و اگر ممكن نيست بايد خاك را در آن بريزند و به شدّت حركت دهند « 3 » تا به همهء آن ظرف برسد .\r\nمسأله 153 - ظرفى را كه خوك بليسد يا از آن ، چيز روانى بخورد ، با آب قليل بايد هفت مرتبه شست ، و در كر و جارى يك مرتبه كافى است « 4 » و لازم نيست آن را خاك‌مال كنند ، اگرچه احتياط مستحب آن است كه خاك‌مال شود .\r\nمسأله 154 - اگر بخواهند ظرفى را كه به شراب نجس شده با آب قليل آب بكشند بنابر احتياط واجب بايد هفت مرتبه بشويند « 5 » .\r\n\r\n\r\n","description":"","footnote":"\r\n( 1 ) - احتياط واجب سه مرتبه است حتى در جارى .\r\n( 2 ) - به احتياط واجب دو مرتبه .\r\n( 3 ) - در پاك شدن ظرف به اين نحو اشكال است .\r\n( 4 ) - به احتياط واجب در كر و جارى هفت مرتبه لازم است و نيز ليسيدن خوك ملحق است‌به آب خوردن آن به احتياط واجب .\r\n( 5 ) - سه مرتبه كافى است و هفت مرتبه بهتر است .\r\n","page_name":" 33 ","page_number":53},
  {"content":"\r\n\r\nمسأله 155 - كوزه‌اى كه از گل نجس ساخته شده و يا آب نجس در آن فرو رفته اگر در آب كر يا جارى بگذارند به هر جاى آن ، كه آب برسد پاك مىشود . و اگر بخواهند باطن آن هم پاك شود بايد به قدرى در آب كر يا جارى بماند كه آب به تمام آن فرو رود « 1 » .\r\nمسأله 156 - ظرف نجس را با آب قليل ، دو جور مىشود آب كشيد . يكى آن كه سه مرتبه پر كنند و خالى كنند ، ديگر آن كه سه دفعه قدرى آب در آن بريزند و در هر دفعه آب را طورى در آن بگردانند كه به جاهاى نجس آن برسد و بيرون بريزند .\r\nمسأله 157 - اگر ظرف بزرگى مثل پاتيل و خمره نجس شود ، چنانچه سه مرتبه آن را از آب پر كنند و خالى كنند پاك مىشود ، و همچنين است اگر سه مرتبه از بالا ، آب در آن بريزند ، به طورى كه تمام اطراف آن را بگيرد ، و در هر دفعه آبى كه ته آن جمع مىشود بيرون آورند ، و احتياط واجب آن است كه در هر دفعه ظرفى را كه با آن آب‌ها را بيرون مىآورند آب بكشند .\r\nمسأله 158 - اگر مِس نجس و مانند آن را آب كنند و آب بكشند ، ظاهرش پاك مىشود .\r\nمسأله 159 - تنورى كه به بول نجس شده است ، اگر دو مرتبه از بالا آب در آن بريزند به طورى كه تمام اطراف آن را بگيرد پاك مىشود . و در غير بول اگر بعد از بر طرف شدن نجاست يك مرتبه به دستورى كه گفته شد آب در آن بريزند ، كافى است . و بهتر است كه گودالى ته آن بكنند تا آب‌ها در آن جمع شود و بيرون بياورند ، بعد آن گودال را با خاكِ پاك پر كنند .\r\nمسأله 160 - اگر چيز نجس را بعد از بر طرف كردن عين نجاست ، يك مرتبه در آب كر يا جارى فرو برند كه آب به تمام جاهاى نجس آن برسد پاك مىشود . و در فرش\r\n\r\n\r\n","description":"","footnote":"\r\n( 1 ) - و فرو رفتن رطوبت كافى نيست .\r\n","page_name":" 34 ","page_number":54},
  {"content":"\r\n\r\nو لباس و مانند اينها فشار لازم نيست « 1 » .\r\nمسأله 161 - اگر بخواهند چيزى را كه به بول نجس شده با آب قليل آب بكشند ، چنانچه يك مرتبه آب روى آن بريزند و از آن جدا شود در صورتى كه بول در آن چيز نمانده باشد ، يك مرتبه ديگر كه آب روى آن بريزند پاك مىشود ، ولى در لباس و فرش و مانند اينها بايد بعد از هر دفعه ، فشار دهند تا غُساله آن بيرون آيد ( و غُساله آبى است كه معمولًا در وقت شستن و بعد از آن از چيزى كه شسته مىشود خود به خود يا به وسيلهء فشار مىريزد ) .\r\nمسأله 162 - اگر چيزى به بول پسر شيرخوارى كه غذاخور نشده و شير خوك و زن كافره « 2 » نخورده ، نجس شود ، چنانچه يك مرتبه آب روى آن بريزند كه به تمام جاهاى نجس آن برسد پاك مىشود ولى احتياط مستحب آن است كه يك مرتبهء ديگر هم آب روى آن بريزند و در لباس و فرش و مانند اينها فشار لازم نيست .\r\nمسأله 163 - اگر چيزى به غير بول نجس شود ، چنانچه بعد از بر طرف كردن نجاست يك مرتبه آب روى آن بريزند و از آن جدا شود ، پاك مىگردد . و نيز اگر در دفعهء اولى كه آب روى آن مىريزند نجاست آن بر طرف شود و بعد از بر طرف شدن نجاست هم آب روى آن بيايد ، پاك مىشود . ولى در هر صورت لباس و مانند آن را بايد فشار دهند تا غسالهء آن بيرون آيد .\r\nمسأله 164 - اگر حصير نجس را كه با نخ بافته شده ، در آب كر يا جارى فرو برند ، بعد از بر طرف شدن عين نجاست ، پاك مىشود . ولى اگر بخواهند آن را با آب قليل آب بكشند ؛ بنابر احتياط واجب بايد به هر قسم كه ممكن است اگرچه به لگد كردن باشد ،\r\n\r\n\r\n","description":"","footnote":"\r\n( 1 ) - فشار يا نحو آن مثل حركت دادن به طورى كه آب داخل آن خارج شود لازم است بنابر احتياط .\r\n( 2 ) - بنابر احتياط مستحب در شير خوردن از زن كافره .\r\n","page_name":" 35 ","page_number":55},
  {"content":"\r\n\r\nدو دفعه فشار دهند كه در هر دفعه غسالهء آن جدا شود « 1 » .\r\nمسأله 165 - اگر ظاهر گندم و برنج و صابون و مانند اينها نجس شود به فرو بردن در كر و جارى ، پاك مىگردد . و اگر باطن آنها نجس شود پاك شدن باطن آنها محل اشكال است « 2 » .\r\nمسأله 166 - اگر انسان شك كند كه آب نجس به باطن صابون رسيده يا نه ، باطن آن پاك است .\r\nمسأله 167 - اگر ظاهر برنج و گوشت يا چيزى مانند اينها نجس شده باشد ، چنانچه آن را در ظرفى بگذارند و سه مرتبه آب روى آن بريزند و خالى كنند پاك مىشود ، و ظرف آن هم پاك مىگردد . ولى اگر بخواهند لباس يا چيزى را كه فشار لازم دارد در ظرفى بگذارند و آب بكشند بايد در هر مرتبه كه آب روى آن مىريزند آن را فشار دهند و ظرف را كج كنند ، تا غساله‌اى كه در آن جمع شده بيرون بريزد .\r\nمسأله 168 - لباس نجسى را كه به نيل و مانند آن رنگ شده ، اگر در آب كر يا جارى فرو برند و آب پيش از آن كه به واسطهء رنگ پارچه مضاف شود به تمام آن برسد آن لباس پاك مىشود . اگرچه موقع فشار دادن آب مضاف يا رنگين از آن بيرون آيد .\r\nمسأله 169 - اگر لباسى را در كر يا جارى آب بكشند و بعد مثلًا لجن آب در آن ببينند ، چنانچه احتمال ندهند كه جلوگيرى از رسيدن آب كرده آن لباس پاك است .\r\nمسأله 170 - اگر بعد از آب كشيدن لباس و مانند آن خوردهء گِل يا اشنان در آن ديده شود پاك است ، ولى اگر آب نجس به باطن گل يا اشنان رسيده باشد ظاهر گل و اشنان ، پاك و باطن آنها نجس است .\r\nمسأله 171 - هر چيز نجس تا عين نجاست را از آن بر طرف نكنند پاك نمىشود . ولى\r\n\r\n\r\n","description":"","footnote":"\r\n( 1 ) - فشار لازم نيست .\r\n( 2 ) - بلكه پاك نمىشود .\r\n","page_name":" 36 ","page_number":56},
  {"content":"\r\n\r\nاگر بو يا رنگ نجاست در آن مانده باشد اشكال ندارد . پس اگر خون را از لباس بر طرف كنند و لباس را آب بكشند و رنگ خون در آن بماند ، پاك مىباشد ، اما چنانچه به واسطهء بو يا رنگ يقين كنند يا احتمال دهند كه ذره‌هاى نجاست در آن چيز مانده ، نجس است .\r\nمسأله 172 - اگر نجاست بدن را در آب كر يا جارى بر طرف كنند بدن پاك مىشود و بيرون آمدن و دوباره در آب رفتن لازم نيست .\r\nمسأله 173 - غذاى نجسى كه لاى دندان‌ها مانده اگر آب در دهان بگردانند و به تمام غذاى نجس برسد ، پاك مىشود .\r\nمسأله 174 - اگر موى سر و صورت را با آب قليل آب بكشند بايد فشار دهند كه غسالهء آن جدا شود .\r\nمسأله 175 - اگر جايى از بدن يا لباس را با آب قليل ، آب بكشند ، اطراف آن‌جا كه متصل به آن است و معمولًا موقع آب كشيدن آن‌جا نجس مىشود با پاك شدن جاى نجس پاك مىشود « 1 » . و همچنين است اگر چيز پاكى را پهلوى چيز نجس بگذارند و روى هر دو آب بريزند . پس اگر براى آب كشيدن يك انگشت نجس ، روى همهء انگشت‌ها آب بريزند و آب نجس به همهء آنها برسد ، بعد از پاك شدن انگشت نجس ، تمام انگشت‌ها پاك مىشود .\r\nمسأله 176 - گوشت و دنبه‌اى كه نجس شده مثل چيزهاى ديگر آب كشيده مىشود .\r\nو همچنين است اگر بدن يا لباس ، چربى كمى داشته باشد كه از رسيدن آب به آنها جلوگيرى نكند .\r\nمسأله 177 - اگر ظرف يا بدن نجس باشد و بعد به طورى چرب شود كه جلوگيرى از\r\n\r\n\r\n","description":"","footnote":"\r\n( 1 ) - در صورتى كه آبى كه پاك مىكند محل نجس را روى آن‌جا كه متصل به آن است جارىشود ، و همچنين است در مثال انگشت‌ها .\r\n","page_name":" 37 ","page_number":57},
  {"content":"\r\n\r\nرسيدن آب به آنها كند ، چنانچه بخواهند ظرف و بدن را آب بكشند ، بايد چربى را بر طرف كنند تا آب به آنها برسد .\r\nمسأله 178 - چيز نجسى كه عين نجاست در آن نيست ، اگر زير شيرى كه متصل به كر است يك دفعه بشويند پاك مىشود ، و نيز اگر عين نجاست در آن باشد ، چنانچه عين نجاست آن ، زير شير يا به وسيلهء ديگر بر طرف شود ، و آبى كه از آن چيز مىريزد بو يا رنگ يا مزهء نجاست نگرفته باشد با آن شير پاك مىگردد . اما اگر آبى كه از آن مىريزد بو يا رنگ يا مزهء نجاست گرفته باشد بايد به قدرى آب شير روى آن بريزند تا در آبى كه از آن جدا مىشود ، بو يا رنگ يا مزهء نجاست نباشد .\r\nمسأله 179 - اگر چيزى را آب بكشد و يقين كند پاك شده و بعد شك كند كه عين نجاست را از آن بر طرف كرده يا نه ، چنانچه موقع آب كشيدن متوجه بر طرف كردن عين نجاست بوده آن چيز پاك است و اگر متوجه بر طرف كردن عين نجاست نبوده بايد دوباره آن را آب بكشد « 1 » .\r\nمسأله 180 - زمينى كه آب روى آن جارى نمىشود اگر نجس شود با آب قليل پاك نمىگردد . ولى زمينى كه روى آن شن يا ريگ باشد - چون آبى كه روى آن مىريزند از آن جدا شده و در شن و ريگ فرو مىرود - با آب قليل پاك مىشود ، اما زير ريگ‌ها نجس مىماند .\r\nمسأله 181 - زمين سنگ فرش و آجرفرش و زمين سختى كه آب در آن فرو نمىرود اگر نجس شود با آب قليل ، پاك مىگردد ، ولى بايد به قدرى آب روى آن بريزند كه جارى شود و چنانچه آبى كه روى آن ريخته‌اند از سوراخى بيرون رود همهء زمين پاك مىشود ، و اگر بيرون نرود جايى كه آب‌ها جمع مىشود نجس مىماند .\r\nو براى پاك شدن آن‌جا بايد گودالى بكنند كه آب در آن جمع شود ، بعد آب را\r\n\r\n\r\n","description":"","footnote":"\r\n( 1 ) - بنابر احتياط مستحب .\r\n","page_name":" 38 ","page_number":58},
  {"content":"\r\n\r\nبيرون بياورند و گودال را با خاك پاك پر كنند .\r\nمسأله 182 - اگر ظاهر نمكِ سنگ و مانند آن نجس شود ، با آب كمتر از كر هم پاك مىشود .\r\nمسأله 183 - اگر شكر آب شدهء نجس را قند بسازند و در آب كر يا جارى بگذارند پاك نمىشود .\r\n\r\n2 - زمين\r\nمسأله 184 - زمين با سه شرط ، كف پا و ته كفش نجس را پاك مىكند « 1 » . اول : آن كه زمين پاك باشد . دوم : آن كه خشك باشد . سوم : آن كه اگر عين نجس مثل خون و بول ، يا متنجس مثل گِلى كه نجس شده در كف پا و ته كفش باشد به واسطهء راه رفتن يا ماليدن پا به زمين بر طرف شود . و نيز زمين بايد خاك يا سنگ يا آجرفرش و مانند اينها باشد و با راه رفتن روى فرش و حصير و سبزه ، كف پا و ته كفشِ نجس ، پاك نمىشود .\r\nمسأله 185 - پاك شدن كف پا و ته كفشِ نجس ، به واسطهء راه رفتن روى آسفالت و روى زمينى كه با چوب فرش شده محل اشكال است .\r\nمسأله 186 - براى پاك شدن كف پا و ته كفش ، بهتر است پانزده قدم « 2 » يا بيشتر راه بروند ، اگر چه به كمتر از پانزده قدم يا ماليدن پا به زمين نجاست بر طرف شود .\r\nمسأله 187 - لازم نيست كف پا و ته كفشِ نجس ، تر باشد بلكه اگر خشك هم باشد به راه رفتن پاك مىشود .\r\nمسأله 188 - بعد از آن كه كف پا يا ته كفشِ نجس ، به راه رفتن پاك شد مقدارى از\r\n\r\n\r\n","description":"","footnote":"\r\n( 1 ) - احتياط واجب آن است كه فقط نجاستى كه از راه رفتن حاصل شده با راه رفتن پاك‌مىشود ، و اما اگر نجاست از خارج باشد پاك نمىشود .\r\n( 2 ) - گرچه با راه رفتن هر مقدار كه باشد با شرطهاى گذشته پاك مىشود .\r\n","page_name":" 39 ","page_number":59},
  {"content":"\r\n\r\nاطراف آن هم كه معمولًا به گِل آلوده مىشود پاك مىگردد « 1 » .\r\nمسأله 189 - كسى كه با دست و زانو راه مىرود ، اگر كف دست يا زانوى او نجس شود با راه رفتن پاك مىگردد « 2 » . و همچنين است ته عصا و ته پاى مصنوعى و نعل چهارپايان و چرخ اتومبيل و درشكه و مانند اينها .\r\nمسأله 190 - اگر بعد از راه رفتن ، بو يا رنگ يا ذره‌هاى « 3 » كوچكى از نجاست كه ديده نمىشود ، در كف پا يا ته كفش بماند اشكال ندارد . اگرچه احتياط مستحب آن است به قدرى راه روند كه آنها هم بر طرف شوند .\r\nمسأله 191 - توى كفش و مقدارى از كف پا كه به زمين نمىرسد به واسطهء راه رفتن پاك نمىشود و پاك شدن كف جوراب به واسطهء راه رفتن ، محل اشكال است « 4 » .\r\n\r\n3 - آفتاب\r\nمسأله 192 - آفتاب ، زمين و ساختمان و چيزهايى كه مانند درب و پنجره در ساختمان به كار برده شده ، و همچنين ميخى را كه به ديوار كوبيده‌اند « 5 » با پنج شرط پاك مىكند . اول : آن كه چيز نجس به طورى تر باشد كه اگر چيز ديگرى به آن برسد تر شود ، پس اگر خشك باشد بايد به وسيله‌اى آن را تر كنند تا آفتاب خشك كند . دوم : آن كه اگر عين نجاست در آن چيز باشد پيش از تابيدن آفتاب آن را بر طرف كنند . سوم : آن كه چيزى از تابيدن آفتاب جلوگيرى نكند ، پس اگر آفتاب از پشت پرده يا ابر و مانند\r\n\r\n\r\n","description":"","footnote":"\r\n( 1 ) - به شرطى كه زمين يا خاك به اطرافى كه نجس شده برسد .\r\n( 2 ) - پاك شدن در مثال‌هايى كه در اين مسأله ذكر شده محل اشكال است .\r\n( 3 ) - ذره‌هاى كوچك را نيز بايد بر طرف كرد .\r\n( 4 ) - مگر اين كه كف جوراب از پوست باشد ، در اين صورت پاك شدن بعيد نيست .\r\n( 5 ) - اگر ميخ جزء ساختمان محسوب شود پاك مىشود و الّا پاك نمىشود مثل ميخ‌هايى كه‌به ديوار مىكوبند براى بستن ريسمان .\r\n","page_name":" 40 ","page_number":60},
  {"content":"\r\n\r\nاينها بتابد و چيز نجس را خشك كند ، آن چيز پاك نمىشود ، ولى اگر ابر به قدرى نازك باشد كه از تابيدن آفتاب جلوگيرى نكند اشكال ندارد . چهارم : آن كه آفتاب به تنهايى چيز نجس را خشك كند پس اگر مثلًا چيز نجس به واسطهء باد و آفتاب خشك شود پاك نمىگردد ، ولى اگر باد به قدرى كم باشد كه نگويند به خشك شدن چيز نجس كمك كرده ، اشكال ندارد . پنجم « 1 » : آن كه آفتاب مقدارى از بنا و ساختمان را كه نجاست به آن فرو رفته ، يك مرتبه خشك كند ، پس اگر يك مرتبه بر زمين و ساختمان نجس بتابد و روى آن را خشك كند ، و دفعهء ديگر زير آن را خشك نمايد ، فقط روى آن پاك مىشود و زير آن نجس مىماند .\r\nمسأله 193 - آفتاب حصير نجس را پاك مىكند ولى اگر يك طرف آن را خشك كند ، پاك شدن طرف ديگر آن اشكال دارد « 2 » . و نيز پاك شدن درخت و گياه به واسطهء آفتاب محل اشكال است « 3 » .\r\nمسأله 194 - اگر آفتاب به زمين نجس بتابد ، بعد انسان شك كند كه زمين موقع تابيدن آفتاب تر بوده يا نه ، يا ترى آن به واسطهء آفتاب خشك شده يا نه ، آن زمين نجس است ، و همچنين است اگر شك كند كه پيش از تابش آفتاب ، عين نجاست از آن بر طرف شده يا نه ، يا شك كند كه چيزى مانع تابش آفتاب بوده يا نه .\r\nمسأله 195 - اگر آفتاب به يك طرف ديوار نجس بتابد ، طرفى كه آفتاب به آن نتابيده پاك نمىشود « 4 » .\r\n\r\n\r\n","description":"","footnote":"\r\n( 1 ) - و نيز شرط است كه فاصله ما بين روى زمين يا ساختمان كه نجس شده با داخل آن كه‌نجس است به چيزى مثل هوا يا جسم پاكى فاصله نباشد .\r\n( 2 ) - اگر طرف ديگر به واسطه تابش آفتاب خشك شده باشد اشكال ندارد .\r\n( 3 ) - پاك شدن خالى از قوّت نيست .\r\n( 4 ) - مگر آن كه ديوار به قدرى نازك باشد كه آفتاب طرف ديگرش را با تابش به طرف مقابل خشك كند در اين صورت طرف ديگر هم پاك مىشود .\r\n","page_name":" 41 ","page_number":61},
  {"content":"\r\n\r\n\r\n4 - استِحاله\r\nمسأله 196 - اگر جنس چيز نجس به طورى عوض شود كه به صورت چيز پاكى درآيد پاك مىشود ، و مىگويند استحاله شده است . مثل آن كه چوب نجس بسوزد و خاكستر گردد . يا سگ در نمكزار فرو رود و نمك شود ، ولى اگر جنس آن عوض نشود مثل آن كه گندم نجس را آرد كنند يا نان بپزند پاك نمىشود .\r\nمسأله 197 - كوزه گِلى و مانند آن كه از گِل نجس ساخته شده نجس است ، و بنابر احتياط واجب « 1 » بايد از ذغالى كه از چوب نجس درست شده اجتناب نمايند .\r\nمسأله 198 - چيز نجسى كه معلوم نيست استحاله شده يا نه نجس است .\r\nمسأله 199 - اگر شراب به خودى خود يا به واسطهء آن كه چيزى مثل سركه و نمك در آن ريخته‌اند سركه شود پاك مىگردد .\r\nمسأله 200 - شرابى كه از انگور نجس و مانند آن درست كنند ، يا نجاست ديگرى به آن برسد ، به سركه شدن پاك نمىشود « 2 » .\r\nمسأله 201 - سركه‌اى كه از انگور و كشمش و خرماى نجس درست كنند نجس است .\r\nمسأله 202 - اگر پوشال ريز انگور يا خرما داخل آنها باشد و سركه بريزند ضرر ندارد .\r\nولى احتياط واجب « 3 » آن است كه تا خرما و كشمش و انگور سركه نشده ، خيار و بادنجان و مانند اينها در آن نريزند .\r\n\r\n\r\n","description":"","footnote":"\r\n( 1 ) - بلكه بنابر اقوا .\r\n( 2 ) - بنابر احتياط واجب در جايى كه نجاست از خارج به شراب برسد ، و بنابر اقوا در جايى كه شراب را با انگور نجس درست كرده باشند و بعد سركه شود .\r\n( 3 ) - اين احتياط واجب نيست .\r\n","page_name":" 42 ","page_number":62},
  {"content":"\r\n\r\n\r\n5 - كم شدن دو سوم آب انگور\r\nمسأله 203 - آب انگورى كه به آتش جوش آمده اگر آن‌قدر بجوشد كه ثلثان شود ؛ يعنى دو قسمت آن كم شود و يك قسمت آن بماند ، پاك مىشود « 1 » . ولى اگر به خودى خود جوش بيايد فقط به سركه شدن پاك مىشود .\r\nمسأله 204 - اگر دو قسمت آب انگور بدون جوش آمدن كم شود ، چنانچه باقيماندهء آن جوش بيايد نجس است « 2 » .\r\nمسأله 205 - آب انگورى كه معلوم نيست جوش آمده يا نه پاك است ، ولى اگر جوش بيايد تا انسان يقين نكند كه دو قسمت آن كم شده ، پاك نمىشود « 3 » .\r\nمسأله 206 - اگر مثلًا در يك خوشهء غوره يك دانه يا دو دانه انگور باشد چنانچه به آبى كه از آن خوشه گرفته مىشود آبغوره بگويند و اثرى از شيرينى انگور در آن نباشد و بجوشد ، پاك و خوردن آن حلال است .\r\nمسأله 207 - اگر يك دانه انگور در چيزى كه به آتش مىجوشد بيفتد و بجوشد ، احتياط واجب آن است كه از آن اجتناب كنند « 4 » و خوردن آن هم حرام است .\r\nمسأله 208 - اگر بخواهند در چند ديگ شيره بپزند ، بايد كفگيرى را كه در ديگ\r\n\r\n\r\n","description":"","footnote":"\r\n( 1 ) - آب انگور جوش آمده پاك است حتى پيش از آن كه دو قسمت آن كم شود چه باآتش جوش بيايد يا خودبخود ، گرچه قبل از ثلثان شدن خوردن آن حرام است چه به آتش جوش بيايد يا خودبخود ، بلى اگر به علم يا راه ديگرى ثابت شود كه با جوش آمدن به خودى خود مست كننده است نجس و حرام است و پاك نمىشود مگر آن كه سركه شود .\r\n( 2 ) - بلكه پاك است .\r\n( 3 ) - گذشت آن كه آب انگور به جوش آمدن نجس نمىشود .\r\n( 4 ) - اجتناب لازم نيست گرچه خوردنش حرام است .\r\n","page_name":" 43 ","page_number":63},
  {"content":"\r\n\r\nجوش آمده زده‌اند در ديگى كه جوش نيامده نزنند « 1 » و اگر همه جوش آمده باشد بايد كفگير ديگى را كه ثلثان نشده ، در ديگى كه ثلثان شده نزنند .\r\nمسأله 209 - چيزى كه معلوم نيست غوره است يا انگور ، اگر جوش بيايد نجس نمىشود .\r\n\r\n6 - انتقال\r\nمسأله 210 - اگر خون بدن انسان يا خون حيوانى كه خون جهنده دارد ؛ يعنى حيوانى كه وقتى رگ آن را ببرند خون از آن جستن مىكند به بدن حيوانى كه خون جهنده ندارد برود و خون آن حيوان حساب شود پاك مىگردد ، و اين را انتقال گويند . پس خونى كه زالو از انسان مىمكد چون خون زالو به آن گفته نمىشود و مىگويند خون انسان است نجس مىباشد .\r\nمسأله 211 - اگر كسى پشه‌اى را كه به بدنش نشسته بكشد و نداند خونى كه از پشه بيرون آمده از او مكيده يا از خود پشه مىباشد ، پاك است و همچنين است اگر بداند از او مكيده ولى جزو بدن پشه حساب شود ، اما اگر فاصله بين مكيدن خون و كشتن پشه به قدرى كم باشد كه بگويند خون انسان است ، يا معلوم نباشد كه مىگويند خون پشه است يا خون انسان ، نجس مىباشد .\r\n\r\n7 - اسلام\r\nمسأله 212 - اگر كافر شهادتين بگويد ؛ يعنى بگويد :\r\n« اشْهَدُ انْ لا الهَ الَّا اللَّهُ وَاشْهَدُ انَّ مُحَمَّداً رَسُولُ اللَّهِ »\r\nمسلمان مىشود و بعد از مسلمان شدن ، بدن و آب دهان و بينى و عرق او پاك است . ولى اگر موقع مسلمان شدن عين نجاست به بدن او بوده ، بايد بر طرف كند و جاى آن را آب بكشد ، بلكه اگر پيش از مسلمان شدن عين نجاست\r\n\r\n\r\n","description":"","footnote":"\r\n( 1 ) - زدن مانع ندارد چون پاك است .\r\n","page_name":" 44 ","page_number":64},
  {"content":"\r\n\r\nبر طرف شده باشد احتياط واجب آن است « 1 » كه جاى آن را آب بكشد .\r\nمسأله 213 - اگر موقعى كه كافر بوده لباس او با رطوبت به بدنش رسيده باشد و آن لباس در موقع مسلمان شدن در بدن او نباشد نجس است ، بلكه اگر در بدن او هم باشد بنابر احتياط واجب بايد از آن اجتناب كند .\r\nمسأله 214 - اگر كافر شهادتين بگويد و انسان نداند قلباً مسلمان شده يا نه ، پاك است ، ولى اگر بداند قلباً مسلمان نشده نجس است « 2 » .\r\n\r\n8 - تَبَعيت\r\nمسأله 215 - تبعيت آن است كه چيز نجسى به واسطهء پاك شدن چيز نجس ديگر پاك شود .\r\nمسأله 216 - اگر شراب سركه شود ، ظرف آن هم تا جايى كه شراب موقع جوش آمدن به آن‌جا رسيده پاك مىشود ، و كهنه و چيزى هم كه معمولًا روى آن مىگذارند اگر به آن رطوبت نجس شود ، پاك مىگردد . ولى اگر پشت ظرف به آن شراب آلوده شود ، احتياط واجب آن است كه بعد از سركه شدن شراب از آن اجتناب كنند « 3 » .\r\nمسأله 217 - آب انگور اگر به آتش جوش بيايد و پيش از آن كه دو قسمت از سه قسمت آن كم شود به جايى بريزد . بنابر احتياط واجب « 4 » بايد آن‌جا را آب بكشند . ولى ظرفى كه آب انگور در آن جوش مىآيد و چيزهايى كه مانند كفگير براى پختن آب انگور به كار مىرود ، بعد از كم شدن دو قسمت آب انگور پاك مىشود .\r\nمسأله 218 - تخته يا سنگى كه روى آن ميت را غسل مىدهند و پارچه‌اى كه با آن\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - بنابر احتياط واجب .\r\n( 3 ) - مگر آن كه به جوش آمدن سر برود و به پشت ظرف برسد .\r\n( 4 ) - واجب نيست .\r\n","page_name":" 45 ","page_number":65},
  {"content":"\r\n\r\nعورت ميت را مىپوشانند و دست كسى كه او را غسل مىدهد ، بعد از تمام شدن غسل پاك مىشود « 1 » .\r\nمسأله 219 - كسى كه چيزى را با دست خود آب مىكشد ، بعد از پاك شدن آن چيز دست او هم پاك مىشود « 2 » .\r\nمسأله 220 - اگر لباس و مانند آن را با آب قليل ، آب بكشند و به اندازهء معمول فشار دهند تا آبى كه روى آن ريخته‌اند جدا شود ، آبى كه در آن مىماند پاك است .\r\nمسأله 221 - ظرف نجس را كه با آب قليل آب مىكشند ، بعد از جدا شدن آبى كه براى پاك شدن ، روى آن ريخته‌اند ، آب كمى « 3 » كه در آن مىماند پاك است .\r\n\r\n9 - بر طرف شدن عين نجاست\r\nمسأله 222 - اگر بدن حيوان به عين نجس مثل خون ، يا متنجس مثل آبِ نجس ، آلوده شود ، چنانچه آنها بر طرف شود بدن آن حيوان پاك مىشود . و همچنين است باطن بدن انسان مثل توى دهان و بينى . مثلًا اگر خونى از لاى دندان بيرون آيد و در آب دهان از بين برود ، آب كشيدن توى دهان لازم نيست . ولى اگر دندان عاريه در دهان نجس شود ، بايد آن را آب بكشند .\r\nمسأله 223 - اگر غذا لاى دندان مانده باشد و داخل دهان خون بيايد ، چنانچه انسان نداند كه خون به غذا رسيده آن غذا پاك است . و اگر خون به آن برسد نجس مىشود .\r\nمسأله 224 - مقدارى از لب‌ها و پلك چشم كه موقع بستن ، روى هم مىآيد و نيز جايى را كه انسان نمىداند از ظاهر بدن است يا باطن آن ، اگر نجس شود\r\n\r\n\r\n","description":"","footnote":"\r\n( 1 ) - و همين‌طور كيسه و صابونى كه با آن شسته مىشود .\r\n( 2 ) - اگر دست و پارچه با هم آب كشيده شود نه آن كه به تبع پاك مىشود .\r\n( 3 ) - قطره‌هاى آب و مانند آن .\r\n","page_name":" 46 ","page_number":66},
  {"content":"\r\n\r\nبنابر احتياط واجب بايد آب بكشد « 1 » .\r\nمسأله 225 - اگر گرد و خاك نجس به لباس و فرش و مانند اينها بنشيند ، چنانچه طورى آنها را تكان دهند كه گرد و خاك نجس از آنها بريزد ، پاك مىشود « 2 » .\r\n\r\n10 - استِبراء حيوان نجاست‌خوار\r\nمسأله 226 - بول و غائط حيوانى كه به خوردن نجاست انسان عادت كرده نجس است و اگر بخواهند پاك شود بايد آن را استبراء كنند ؛ يعنى تا مدتى كه بعد از آن مدت ديگر نجاست‌خوار به آن نگويند ، نگذارند نجاست بخورد و غذاى پاك به آن بدهند ، و بنابر احتياط واجب بايد شتر نجاست‌خوار را چهل روز ، و گاو را سى روز « 3 » ، و گوسفند را ده روز و مرغابى را هفت يا پنج روز ، و مرغ خانگى را سه روز ، از خوردن نجاست جلوگيرى كنند و غذاى پاك به آنها بدهند ، و اگر بعد از اين مدت « 4 » باز هم نجاست‌خوار به آنها گفته شود ، بايد تا مدتى كه بعد از آن مدت ، ديگر نجاست‌خوار به آنها نگويند آنها را از خوردن نجاست جلوگيرى نمايند .\r\n\r\n11 - غايب شدن مسلمان\r\nمسأله 227 - اگر بدن يا لباس مسلمان يا چيز ديگرى كه مانند ظرف و فرش در اختيار\r\n\r\n\r\n","description":"","footnote":"\r\n( 1 ) - اين احتياط واجب بلكه به مجرد رفتن عين نجاست پاك مىشود .\r\n( 2 ) - اگر محل نشستن گرد و خاك نجس و گرد و خاك خشك باشند محل نجس نمىشود و اگر تر بودند با تكان دادن پاك نمىشود .\r\n( 3 ) - بيست روز كافى است .\r\n( 4 ) - بايد حيوان را بعد از آن كه به آن نجاست‌خوار نگويند استبراء كنند ؛ يعنى نگذارندنجاست بخورد به تفصيلى كه در شتر و غير آن ذكر شد ، پس اين فرض كه بعد از استبراء نجاست‌خوار به آن گفته شود معنى ندارد .\r\n","page_name":" 47 ","page_number":67},
  {"content":"\r\n\r\nاو است ، نجس شود و آن مسلمان غايب گردد با شش شرط پاك است « 1 » :\r\nاول : آن كه آن مسلمان چيزى كه بدن يا لباس را نجس كرده نجس بداند پس اگر مثلًا لباسش به عرق جنب از حرام آلوده شود و آن را نجس نداند ، بعد از غايب شدن او نمىشود آن لباس را پاك دانست .\r\nدوم : آن كه بداند بدن يا لباسش به چيز نجس رسيده است .\r\nسوم : آن كه انسان ببيند آن چيز را در كارى كه شرط آن پاكى است استعمال مىكند ، مثلًا ببيند با آن لباس نماز مىخواند .\r\nچهارم : آن كه آن مسلمان بداند شرط كارى را كه با آن چيز انجام مىدهد پاكى است ، پس اگر مثلًا نداند كه بايد لباس نمازگزار پاك باشد ، و با لباسى كه نجس شده نماز بخواند ، نمىشود آن لباس را پاك دانست .\r\nپنجم : آن كه انسان احتمال دهد آن مسلمان چيزى را كه نجس شده آب كشيده است پس اگر يقين داشته باشد كه آب نكشيده ، نبايد آن چيز را پاك بداند . و نيز اگر نجس و پاك در نظر آن مسلمان فرق نداشته باشد ، پاك دانستن آن چيز محل اشكال است .\r\nششم : آن كه بنابر احتياط واجب آن مسلمان بالغ باشد .\r\nمسأله 228 - اگر خود انسان يقين كند كه چيزى كه نجس بوده پاك شده است ، يا دو عادل به پاك شدن آن خبر دهند ، آن چيز پاك است ، و همچنين است اگر كسى كه چيز نجس در اختيار او است بگويد آن چيز پاك شده ، يا مسلمانى چيز نجس را آب كشيده باشد ، اگرچه معلوم نباشد درست آب كشيده يا نه .\r\nمسأله 229 - كسى كه وكيل شده است لباس انسان را آب بكشد اگر بگويد آب\r\n\r\n\r\n","description":"","footnote":"\r\n( 1 ) - غير از آن كه احتمال بدهد كه آن چيز پاك شده باشد يا به آب كشيدن يا به رسيدن باران به آن يا داخل شدن در آب جارى و كر ، شرطهاى ديگر لازم نيست گرچه موافق احتياط است .\r\n","page_name":" 48 ","page_number":68},
  {"content":"\r\n\r\nكشيدم ، و انسان به گفتهء او اطمينان پيدا كند « 1 » آن لباس پاك است .\r\nمسأله 230 - اگر انسان حالى دارد كه در آب كشيدن چيز نجس يقين پيدا نمىكند مىتواند به گمان اكتفا نمايد .\r\n\r\nاحكام ظرف‌ها\r\nمسأله 231 - ظرفى كه از پوست سگ يا خوك يا مردار ساخته شده خوردن و آشاميدن از آن ظرف حرام است ، و نبايد آن ظرف را در وضو و غسل و كارهايى كه بايد با چيز پاك انجام داد استعمال كنند . بلكه احتياط واجب آن است كه چرم سگ و خوك و مردار را اگرچه ظرف هم نباشد استعمال نكنند .\r\nمسأله 232 - خوردن و آشاميدن از ظرف طلا و نقره و استعمال آنها اگر براى زينت اتاق هم باشد ، حرام است « 2 » بلكه نگاه داشتن آن اگر چه استعمال هم نكنند ، حرام مىباشد و بر صاحب ظرف واجب است طورى آن را بشكند كه ديگر به آن ظرف نگويند .\r\nمسأله 233 - ساختن ظرف طلا و نقره و مزدى كه براى آن مىگيرند حرام است « 3 » .\r\nمسأله 234 - خريد و فروش ظرف طلا و نقره و پول و عوضى هم كه فروشنده مىگيرد حرام است « 4 » .\r\nمسأله 235 - گيرهء استكان كه از طلا يا نقره مىسازند اگر بعد از برداشتن استكان ،\r\n\r\n\r\n","description":"","footnote":"\r\n( 1 ) - اگر وكيل صاحب « يد » باشد ؛ يعنى آن چيز در تصرف و اختيار او باشد اطمينان لازم و گفته او قبول مىشود .\r\n( 2 ) - استعمال براى زينت اتاق حرام نيست و نگاه داشتن آن نيز حرام نيست و شكستن هم‌نيز واجب نيست .\r\n( 3 ) - ساختن و مزد گرفتن هيچ‌يك حرام نيست .\r\n( 4 ) - هيچ‌يك حرام نيست .\r\n","page_name":" 49 ","page_number":69},
  {"content":"\r\n\r\nظرف به آن گفته شود ، استعمال آن چه به تنهايى و چه با استكان ، حرام است و اگر ظرف به آن گفته نشود استعمال آن مانعى ندارد .\r\nمسأله 236 - استعمال ظرفى كه روى آن را آب طلا يا آب نقره داده‌اند اشكال ندارد .\r\nمسأله 237 - اگر فلزى را با طلا يا نقره مخلوط كنند و ظرف بسازند چنانچه مقدار آن فلز به قدرى زياد باشد كه ظرف طلا يا نقره به آن ظرف نگويند استعمال آن مانعى ندارد .\r\nمسأله 238 - اگر انسان غذايى را كه در ظرف طلا يا نقره است به قصد اين كه چون غذا خوردن در ظرف طلا و نقره حرام مىباشد ، در ظرف ديگر بريزد اشكال ندارد ، و اگر به اين قصد نباشد ، ريختن غذا از ظرف طلا يا نقره در ظرف ديگر حرام است « 1 » ولى در هر دو صورت خوردن غذا از ظرف دوم مانعى ندارد .\r\nمسأله 239 - استعمال بادگير قليان و غلاف شمشير و كارد و قاب قرآن اگر از طلا يا نقره باشد اشكال ندارد ، ولى احتياط واجب « 2 » آن است كه عطردان و سرمه‌دان و ترياك‌دان طلا و نقره را استعمال نكنند .\r\nمسأله 240 - استعمال ظرف طلا يا نقره در حال ناچارى اشكال ندارد ولى براى وضو و غسل در حال ناچارى هم نمىشود ظرف طلا و نقره را استعمال كرد « 3 » .\r\n\r\n\r\n","description":"","footnote":"\r\n( 1 ) - اگر فقط براى خالى كردن ظرف باشد حرام نيست ، گرچه به قصد آن كه در آن ظرف چيزخوردن حرام است خالى نكنند ، بلى اگر از آن ظرف در ظرف ديگر بريزد براى خوردن بىقصد مذكور حرام است .\r\n( 2 ) - واجب نيست .\r\n( 3 ) - اگر ناچار باشد از وضو و غسل در ظرف طلا و نقره مثل آن كه تقيه كند از مخالفين جايز است وضو بگيرد ، بلكه گاهى واجب است ، بلكه اگر ناچار باشد از فرو رفتن در آبى كه در ظرف طلا و نقره است يا ناچار باشد كه دست و صورت را با آن بشويد جايز است قصد غسل يا وضو كند ، بلكه اگر آب منحصر باشد واجب است .\r\n","page_name":" 50 ","page_number":70},
  {"content":"\r\n\r\nمسأله 241 - استعمال ظرفى كه معلوم نيست از طلا يا نقره است يا از چيز ديگر اشكال ندارد .\r\n\r\nوضو\r\nمسأله 242 - در وضو واجب است صورت و دست‌ها را بشويند و جلوى سر و روى پاها را مسح كنند .\r\nمسأله 243 - درازاى صورت را بايد از بالاى پيشانى - جايى كه موى سر بيرون مىآيد - تا آخر چانه شست ، و پهناى آن به مقدارى كه بين انگشت وسط و شست قرار مىگيرد بايد شسته شود ، و اگر مختصرى از اين مقدار را نشويد وضو باطل است .\r\nو براى آن كه يقين كند آن مقدار كاملًا شسته شده بايد كمى اطراف آن را هم بشويد .\r\nمسأله 244 - اگر صورت يا دست كسى كوچك‌تر يا بزرگ‌تر از معمول مردم باشد بايد ملاحظه كند « 1 » كه مردمان معمولى تا كجاى صورت خود را مىشويند ، او هم تا همان جا را بشويد و نيز اگر در پيشانى او مو روييده يا جلوى سرش مو ندارد بايد به اندازهء معمول پيشانى را بشويد .\r\nمسأله 245 - اگر احتمال دهد چرك يا چيز ديگرى در ابروها و گوشه‌هاى چشم و لب او هست كه نمىگذارد آب به آنها برسد ، چنانچه احتمال او در نظر مردم به جا باشد ، بايد پيش از وضو وارسى كند كه اگر هست بر طرف نمايد .\r\nمسأله 246 - اگر پوست صورت از لاى مو پيدا باشد بايد آب را به پوست برساند ، و اگر پيدا نباشد شستن مو كافى است ، و رساندن آب به زير آن لازم نيست .\r\nمسأله 247 - اگر شك كند كه پوست صورت از لاى مو پيدا است يا نه ، بنابر احتياط\r\n\r\n\r\n","description":"","footnote":"\r\n( 1 ) - ولى اگر دست و صورتش هر دو بر خلاف معمولى است ليكن با هم متناسب هستندلازم نيست ملاحظه ديگران را بكند و به همانطور كه در مسأله پيش گفته شد بايد وضو بگيرد .\r\n","page_name":" 51 ","page_number":71},
  {"content":"\r\n\r\nواجب بايد مو را بشويد و آب را به پوست هم برساند .\r\nمسأله 248 - شستن توى بينى و مقدارى از لب و چشم كه در وقت بستن ديده نمىشود واجب نيست ، ولى براى آن كه يقين كند از جاهايى كه بايد شسته شود چيزى باقى نمانده واجب است مقدارى از آنها را هم بشويد . و كسى كه نمىدانسته بايد اين مقدار را بشويد اگر نداند در وضوهايى كه گرفته اين مقدار را شسته يا نه ، نمازهايى كه خوانده صحيح است .\r\nمسأله 249 - بايد صورت و دست‌ها را از بالا به پايين شست و اگر از پايين به بالا بشويد وضو باطل است .\r\nمسأله 250 - اگر دست را تر كند و به صورت و دست‌ها بكشد ، چنانچه ترى دست به قدرى باشد كه به واسطهء كشيدن دست ، آب كمى بر آنها جارى شود كافى است .\r\nمسأله 251 - بعد از شستن صورت بايد دست راست و بعد از آن دست چپ را از آرنج تا سر انگشت‌ها بشويد .\r\nمسأله 252 - براى آن كه يقين كند آرنج را كاملًا شسته بايد مقدارى بالاتر از آرنج را هم بشويد .\r\nمسأله 253 - كسى كه پيش از شستن صورت دست‌هاى خود را تا مچ شسته ، در موقع وضو بايد تا سر انگشتان را بشويد و اگر فقط تا مچ را بشويد وضوى او باطل است .\r\nمسأله 254 - در وضو ، شستن صورت و دست‌ها ، مرتبهء اول واجب و مرتبهء دوم مستحب « 1 » و مرتبهء سوم و بيشتر از آن حرام مىباشد . و اين كه كدام شستن ، اول يا دوم يا سوم است مربوط به قصد كسى است كه وضو مىگيرد ، پس اگر به قصد شستن\r\n\r\n\r\n","description":"","footnote":"\r\n( 1 ) - مرتبه دوم جايز است ولى مستحب بودنش محل تأمل است بلكه شستن يك مرتبه‌افضل است .\r\n","page_name":" 52 ","page_number":72},
  {"content":"\r\n\r\nمرتبهء اول مثلًا ده مرتبه آب به صورت بريزد اشكال ندارد و همهء آنها شستن اول حساب مىشود ، و اگر به قصد « 1 » اين كه سه مرتبه بشويد سه مرتبه آب بريزد مرتبهء سوم آن حرام است .\r\nمسأله 255 - بعد از شستن هر دو دست بايد جلوى سر را با ترى آب وضو كه در دست مانده مسح كند ، و احتياط واجب « 2 » آن است كه با دست راست از بالا به پايين مسح نمايد .\r\nمسأله 256 - يك قسمت از چهار قسمت سر كه مقابل پيشانى است جاى مسح مىباشد ، و هر جاى اين قسمت را به هر اندازه مسح كند كافى است ، اگرچه احتياط مستحب آن است كه از درازا به اندازهء درازاى يك انگشت و از پهنا به اندازهء پهناى سه انگشت بسته ، مسح نمايد .\r\nمسأله 257 - لازم نيست مسح سر بر پوست آن باشد بلكه بر موى جلوى سر هم صحيح است . ولى كسى كه موى جلوى سر او به اندازه‌اى بلند است كه اگر مثلًا شانه كند به صورتش مىريزد ، يا به جاهاى ديگر سر مىرسد ، بايد بيخ موها را مسح كند ، يا فرق سر را باز كرده پوست سر را مسح نمايد ، و اگر موهايى را كه به صورت مىريزد يا به جاهاى ديگر سر مىرسد جلوى سر جمع كند و بر آنها مسح نمايد ، يا بر موى جاهاى ديگر سر ، كه جلوى آن آمده مسح كند باطل است .\r\nمسأله 258 - بعد از مسح سر بايد با ترى آب وضو كه در دست مانده روى پاها را از\r\n\r\n\r\n","description":"","footnote":"\r\n( 1 ) - اگر با يك مشت آب تمام عضو شسته شود و به قصد وضو آن را بريزد مرتبه اول‌حساب مىشود چه قصد بكند اول باشد يا قصد نكند ، ولى اگر با ده مشت تمام صورت يا دست را بشويد به طورى كه تمام ده مشت صورت را فرا بگيرد نه كمتر از آن ، ده مشت يك شستن است .\r\n( 2 ) - واجب نيست با دست راست باشد و واجب نيست از بالا به پايين مسح كند .\r\n","page_name":" 53 ","page_number":73},
  {"content":"\r\n\r\nسر يكى از انگشت‌ها تا برآمدگى روى پا مسح كند و احتياط واجب « 1 » آن است كه تا مفصل را هم مسح نمايد .\r\nمسأله 259 - پهناى مسح پا به هر اندازه باشد كافى است ، ولى بهتر آن است كه به اندازهء پهناى سه انگشت بسته مسح نمايد و بهتر از آن مسح تمام روى پا است .\r\nمسأله 260 - احتياط واجب « 2 » آن است كه در مسح پا دست را بر سر انگشت‌ها بگذارد و بعد به پشت پا بكشد ، نه آن كه تمام دست را روى پا بگذارد و كمى بكشد .\r\nمسأله 261 - در مسح سر و روى پا بايد دست را روى آنها بكشد ، و اگر دست را نگهدارد و سر يا پا را به آن بكشد وضو باطل است ، ولى اگر موقعى كه دست را مىكشد سر يا پا مختصرى حركت كند اشكال ندارد .\r\nمسأله 262 - جاى مسح بايد خشك باشد . و اگر به قدرى تر باشد كه رطوبت كف دست به آن اثر نكند مسح باطل است . ولى اگر ترى آن به قدرى كم باشد كه رطوبتى كه بعد از مسح در آن ديده مىشود بگويند فقط از ترى كف دست است اشكال ندارد .\r\nمسأله 263 - اگر براى مسح ، رطوبتى در كف دست نمانده باشد نمىتواند دست را با آب خارج ، تر كند ، بلكه بايد از اعضاى ديگر وضو رطوبت بگيرد و با آن مسح نمايد .\r\nمسأله 264 - اگر رطوبت كف دست فقط به اندازهء مسح سر باشد ، احتياط واجب « 3 » آن است كه سر را با همان رطوبت مسح كند ، و براى مسح پاها از اعضاى ديگر وضو رطوبت بگيرد .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - واجب نيست و مىتواند تمام دست را روى پا بگذارد و كمى بكشد .\r\n( 3 ) - واجب نيست .\r\n","page_name":" 54 ","page_number":74},
  {"content":"\r\n\r\nمسأله 265 - مسح كردن از روى جوراب و كفش باطل است ، ولى اگر به واسطهء سرماى شديد يا ترس از دزد و درنده و مانند اينها نتواند كفش يا جوراب را بيرون آورد ، مسح كردن بر آنها اشكال ندارد ، و اگر روى كفش نجس باشد بايد چيز پاكى بر آن بيندازد و بر آن چيز مسح كند . و احتياط واجب « 1 » آن است كه تيمم هم بنمايد .\r\nمسأله 266 - اگر روى پا نجس باشد و نتواند براى مسح ، آن را آب بكشد بايد تيمم نمايد .\r\n\r\nوضوى ارتماسى\r\nمسأله 267 - وضوى ارتماسى آن است كه انسان صورت و دست‌ها را به قصد وضو در آب فرو برد يا آنها را در آب فرو برد و به قصد وضو بيرون آورد و اگر موقعى كه دست‌ها را در آب فرو مىبرد نيت وضو كند و تا وقتى كه آنها را از آب بيرون مىآورد و ريزش آب تمام مىشود به قصد وضو باشد ، وضوى او صحيح است و نيز اگر موقع بيرون آوردن از آب قصد وضو كند و تا وقتى كه ريزش آب تمام مىشود ، به قصد وضو باشد وضوى او صحيح مىباشد .\r\nمسأله 268 - در وضوى ارتماسى هم بايد صورت و دست‌ها از بالا به پايين شسته شود ، پس اگر وقتى كه صورت و دست‌ها را در آب فرو مىبرد قصد وضو كند بايد صورت را از طرف پيشانى و دست‌ها را از طرف آرنج در آب فرو برد و اگر موقع بيرون آوردن از آب قصد وضو كند ، بايد صورت را از طرف پيشانى و دست‌ها را از طرف آرنج بيرون آورد .\r\nمسأله 269 - اگر وضوى بعضى از اعضا را ارتماسى و بعضى را غير ارتماسى انجام دهد اشكالى ندارد .\r\n\r\n\r\n","description":"","footnote":"\r\n( 1 ) - واجب نيست .\r\n","page_name":" 55 ","page_number":75},
  {"content":"\r\n\r\n\r\nدعاهايى كه موقع وضو گرفتن مستحب است\r\nمسأله 270 - كسى كه وضو مىگيرد مستحب است موقعى كه نگاهش به آب مىافتد بگويد :\r\n« بِسْمِ اللَّهِ وَبِاللَّهِ وَالْحَمْدُ للَّهِ الَّذِي جَعَلَ الْماءَ طَهُوراً وَلَمْ يَجْعَلْهُ نَجِساً »\r\nو موقعى كه پيش از وضو دست خود را مىشويد بگويد :\r\n« اللّهُمَّ اجْعَلْني مِنَ التَّوّابِينَ وَاجْعَلْنِي مِنَ الْمُتَطَهِّرينَ »\r\nو در وقت مضمضه كردن ؛ يعنى آب در دهان گرداندن ، بگويد :\r\n« اللّهُمَّ لَقِّني حُجَّتي يَوْمَ الْقاكَ وَاطْلِقْ لِساني بِذِكْرِكَ »\r\nو در وقت استنشاق ؛ يعنى آب در بينى كردن ، بگويد :\r\n« اللّهُمَّ لا تُحَرِّمْ عَلَيَّ رِيحَ الْجَنَّةِ وَاجْعَلْنِي مِمَّنْ يَشَمُّ رِيحَها وَرَوْحَها وَطِيبَها »\r\nو موقع شستن رو بگويد :\r\n« اللّهُمَّ بَيِّضْ وَجْهِي يَوْمَ تَسْوَدُّ فِيهِ الْوُجُوهُ وَلا تُسَوِّدْ وَجْهِي يَوْمَ تَبْيَضُّ فِيهِ الْوُجُوهُ »\r\nو در وقت شستن دست راست بخواند :\r\n« اللّهُمَّ اعْطِني كِتابِي بِيَمِيني وَالْخُلْدَ فِي الْجِنانِ بِيَسارِي وَحاسِبْنِي حِساباً يَسِيراً »\r\nو موقع شستن دست چپ بگويد :\r\n« اللّهُمَّ لا تُعْطِنِي كِتابِي بِشِمالِي وَلا مِنْ وَراءِ ظَهْرِي وَلا تَجْعَلْها مَغْلُولَةً الى عُنُقي وَاعُوذُ بِكَ مِنْ مُقَطَّعاتِ النّيرانِ »\r\nو موقعى كه سر را مسح مىكند بگويد :\r\n« اللّهُمَّ غَشِّنِي بِرَحْمَتِكَ وَبَرَكاتِكَ وَعَفْوِكَ »\r\nو در وقت مسح پا بخواند :\r\n« اللّهُمَّ ثَبِّتْني عَلَى الصِّراطِ يَوْمَ تَزِلُّ فِيهِ الاقْدامُ وَاجْعَلْ سَعْيي فِي ما يُرْضِيكَ عَنّي يا ذَا الْجَلالِ وَالْاكْرَامِ » .\r\n\r\nشرايط وضو\r\nشرايط صحيح بودن وضو سيزده چيز است :\r\nشرط اول : آن كه آب وضو پاك باشد .\r\nشرط دوم : آن كه مطلق باشد .\r\nمسأله 271 - وضو با آب نجس و آب مضاف باطل است ، اگرچه انسان نجس بودن يا مضاف بودن آن را نداند يا فراموش كرده باشد ، و اگر با آن وضو نمازى هم خوانده باشد ، بايد آن نماز را دوباره با وضوى صحيح بخواند .\r\nمسأله 272 - اگر غير از آب گل‌آلود مضاف ، آب ديگرى براى وضو ندارد ، چنانچه\r\n\r\n","description":"","footnote":"","page_name":" 56 ","page_number":76},
  {"content":"\r\n\r\nوقت نماز تنگ است بايد تيمم كند ، و اگر وقت دارد احتياط واجب آن است كه صبر كند تا آب صاف شود و وضو بگيرد .\r\nشرط سوم : آن كه آب وضو و فضايى كه در آن وضو مىگيرد مباح باشد .\r\nمسأله 273 - وضو با آب غصبى و با آبى كه معلوم نيست « 1 » صاحب آن راضى است يا نه ، حرام و باطل است ، و نيز اگر آب وضو از صورت و دست‌ها در جاى غصبى بريزد ، چنانچه در غير آن‌جا نتواند وضو بگيرد ، وضوى او باطل مىباشد « 2 » . و اگر در غير آن‌جا بتواند وضو بگيرد وضو صحيح است .\r\nمسأله 274 - وضو گرفتن از حوض مدرسه‌اى كه انسان نمىداند آن حوض را براى همهء مردم وقف كرده‌اند يا براى محصلين همان مدرسه ، در صورتى كه معمولًا مردم از آب آن وضو بگيرند اشكال ندارد .\r\nمسأله 275 - كسى كه نمىخواهد در مسجدى نماز بخواند اگر نداند حوض آن را براى همهء مردم وقف كرده‌اند يا براى كسانى كه در آن‌جا نماز مىخوانند ، نمىتواند از حوض آن وضو بگيرد ، ولى اگر معمولًا كسانى هم كه نمىخواهند در آن‌جا نماز بخوانند از حوض آن وضو مىگيرند ، مىتواند از حوض آن وضو بگيرد .\r\nمسأله 276 - وضو گرفتن از حوض تيمچه‌ها و مسافرخانه‌ها و مانند اينها براى كسانى كه ساكن آن‌جاها نيستند ، در صورتى صحيح است كه معمولًا كسانى هم كه ساكن آن‌جاها نيستند ، با آب آنها وضو بگيرند .\r\nمسأله 277 - وضو گرفتن در نهرهاى بزرگ اگر چه انسان نداند كه صاحب آنها راضى است ، اشكال ندارد ولى اگر صاحب آنها از وضو گرفتن نهى كند احتياط\r\n\r\n\r\n","description":"","footnote":"\r\n( 1 ) - مگر آن كه بداند كه پيش از اين صاحبش راضى بود و نداند كه از رضايتش برگشته كه دراين صورت جايز و صحيح است .\r\n( 2 ) - نمىباشد .\r\n","page_name":" 57 ","page_number":77},
  {"content":"\r\n\r\nواجب آن است كه با آب آنها وضو نگيرند .\r\nمسأله 278 - اگر فراموش كند آب ، غصبى است ، و با آن وضو بگيرد صحيح است ، ولى كسى كه خودش آب را غصب كرده اگر غصبى بودن آن را فراموش كند و وضو بگيرد ، وضوى او باطل است « 1 » .\r\nشرط چهارم : آن كه ظرف آب وضو مباح باشد .\r\nشرط پنجم : آن كه ظرف آب وضو طلا و نقره نباشد .\r\nمسأله 279 - اگر آب وضو در ظرف غصبى يا طلا و نقره است و غير از آن ، آب ديگرى ندارد بايد تيمم كند و نمىتواند « 2 » با آب آنها وضو بگيرد . و اگر آب ديگرى دارد چنانچه در ظرف غصبى يا طلا و نقره ، وضوى ارتماسى بگيرد يا با آنها آب را به صورت و دست‌ها بريزد وضوى او باطل است « 3 » ، و در صورتى كه با مشت يا چيز ديگر ، آب را از آنها بردارد و به صورت و دست‌ها بريزد وضوى او صحيح است .\r\nمسأله 280 - بنابر احتياط واجب بايد در حوضى كه مثلًا يك آجر و يا يك سنگ آن غصبى است وضو نگيرد « 4 » .\r\nمسأله 281 - اگر در صحن يكى از امامان يا امامزادگان كه سابقاً قبرستان بوده حوض يا نهرى بسازند ، چنانچه انسان نداند كه زمين صحن را براى قبرستان وقف كرده‌اند وضو گرفتن در آن حوض و نهر اشكال ندارد .\r\nشرط ششم : آن كه اعضاى وضو موقع شستن و مسح كردن ، پاك باشد .\r\n\r\n\r\n","description":"","footnote":"\r\n( 1 ) - صحيح است .\r\n( 2 ) - باطل بودن وضو بنابر احتياط واجب است .\r\n( 3 ) - بنابر احتياط واجب .\r\n( 4 ) - وضويش صحيح است ليكن اگر وضوى او تصرف در غصب حساب شود گناهكار است .\r\n","page_name":" 58 ","page_number":78},
  {"content":"\r\n\r\nمسأله 282 - اگر پيش از تمام شدن وضو جايى را كه شسته يا مسح كرده نجس شود ، وضو صحيح است .\r\nمسأله 283 - اگر غير از اعضاى وضو جايى از بدن نجس باشد ، وضو صحيح است .\r\nولى اگر مخرج را از بول يا غائط تطهير نكرده باشد احتياط مستحب آن است كه اول آن را تطهير كند بعد وضو بگيرد .\r\nمسأله 284 - اگر يكى از اعضاى وضو نجس باشد و بعد از وضو شك كند كه پيش از وضو آن‌جا را آب كشيده يا نه ، چنانچه در موقع وضو ملتفت پاك بودن و نجس بودن آن‌جا نبوده وضو باطل است ، و اگر مىداند ملتفت بوده ، يا شك دارد كه ملتفت بوده يا نه ، وضو صحيح است . و در هر صورت جايى را كه نجس بوده بايد آب بكشد .\r\nمسأله 285 - اگر در صورت يا دست‌ها بريدگى يا زخمى است كه خون آن بند نمىآيد و آب براى آن ضرر ندارد ، بايد در آب كر يا جارى فرو برد و قدرى فشار دهد كه خون بند بيايد ، بعد به دستورى كه گفته شد وضوى ارتماسى بگيرد .\r\nشرط هفتم : آن كه وقت براى وضو و نماز كافى باشد .\r\nمسأله 286 - هرگاه وقت به قدرى تنگ است كه اگر وضو بگيرد ، تمام نماز يا مقدارى از آن بعد از وقت خوانده مىشود ، بايد تيمم كند ، ولى اگر براى وضو و تيمم يك اندازه وقت لازم است بايد وضو بگيرد .\r\nمسأله 287 - كسى كه در تنگى وقت نماز بايد تيمم كند ، اگر به قصد قربت يا براى كار مستحبى مثل خواندن قرآن وضو بگيرد صحيح است و اگر براى خواندن آن نماز ، وضو بگيرد باطل است « 1 » .\r\nشرط هشتم : آن كه به قصد قربت ؛ يعنى براى انجام فرمان خداوند عالم وضو بگيرد ، و اگر براى خنك شدن يا به قصد ديگرى وضو بگيرد باطل است .\r\n\r\n\r\n","description":"","footnote":"\r\n( 1 ) - صحيح است .\r\n","page_name":" 59 ","page_number":79},
  {"content":"\r\n\r\nمسأله 288 - لازم نيست نيت وضو را به زبان بگويد يا از قلب خود بگذراند ولى بايد در تمام وضو متوجه باشد كه وضو مىگيرد . به طورى كه اگر از او بپرسند چه مىكنى بگويد وضو مىگيرم .\r\nشرط نهم : آن كه وضو را به ترتيبى كه گفته شد به‌جا آورد ؛ يعنى اول صورت و بعد دست راست و بعد دست چپ را بشويد و بعد از آن سر و بعد پاها را مسح نمايد ، و بايد پاى چپ را پيش از پاى راست مسح نكند ، و اگر به اين ترتيب وضو نگيرد باطل است .\r\nشرط دهم : آن كه كارهاى وضو را پشت سر هم انجام دهد .\r\nمسأله 289 - اگر بين كارهاى وضو به قدرى فاصله شود كه وقتى مىخواهد جايى را بشويد يا مسح كند رطوبت جاهايى كه پيش از آن شسته يا مسح كرده خشك شده باشد ، وضو باطل است . و اگر فقط رطوبت جايى كه جلوتر از محلى است كه مىخواهد بشويد يا مسح كند خشك شده باشد مثلًا موقعى كه مىخواهد دست چپ را بشويد رطوبت دست راست خشك شده باشد و صورت تر باشد ، احتياط واجب آن است كه وضو را باطل كند و از سر بگيرد « 1 » .\r\nمسأله 290 - اگر كارهاى وضو را پشت سر هم به‌جا آورد ولى به واسطهء گرماى هوا يا حرارت زياد بدن و مانند اينها رطوبت خشك شود وضوى او صحيح است .\r\nمسأله 291 - راه رفتن در بين وضو اشكال ندارد ، پس اگر بعد از شستن صورت و دست‌ها چند قدم راه برود و بعد سر و پا را مسح كند ، وضوى او صحيح است .\r\nشرط يازدهم : آن كه شستن صورت و دست‌ها و مسح سر و پاها را خود انسان انجام دهد ، و اگر ديگرى او را وضو دهد ، يا در رساندن آب به صورت و دست‌ها و مسح سر و پاها به او كمك نمايد ، وضو باطل است .\r\n\r\n\r\n","description":"","footnote":"\r\n( 1 ) - وضويش صحيح است و لازم نيست از سر بگيرد .\r\n","page_name":" 60 ","page_number":80},
  {"content":"\r\n\r\nمسأله 292 - كسى كه نمىتواند وضو بگيرد بايد نايب بگيرد كه او را وضو دهد . و چنانچه مزد هم بخواهد ، در صورتى كه بتواند بايد بدهد . ولى بايد خود او نيت وضو كند و با دست خود مسح نمايد و اگر نمىتواند بايد نايبش دست او را بگيرد و به جاى مسح او بكشد ، و اگر اين هم ممكن نيست بايد از دست او رطوبت بگيرند و با آن رطوبت ، سر و پاى او را مسح كنند .\r\nمسأله 293 - هر كدام از كارهاى وضو را كه مىتواند به تنهايى انجام دهد ، نبايد در آن كمك بگيرد .\r\nشرط دوازدهم : آن كه استعمال آب براى او مانعى نداشته باشد .\r\nمسأله 294 - كسى كه مىترسد كه اگر وضو بگيرد ، مريض شود يا اگر آب را به مصرف وضو برساند تشنه بماند ، نبايد وضو بگيرد . ولى اگر نداند كه آب براى او ضرر دارد ، و وضو بگيرد اگرچه بعد بفهمد كه ضرر داشته ، وضوى او صحيح است « 1 » .\r\nمسأله 295 - اگر رساندن آب به صورت و دست‌ها به مقدار كمى كه وضو با آن صحيح است ضرر ندارد و بيشتر از آن ضرر دارد ، بايد با همان مقدار وضو بگيرد .\r\nشرط سيزدهم : آن كه در اعضاى وضو مانعى از رسيدن آب نباشد .\r\nمسأله 296 - اگر مىداند چيزى به اعضاى وضو چسبيده ولى شك دارد كه از رسيدن آب جلوگيرى مىكند يا نه ، بايد آن را بر طرف كند يا آب را به زير آن برساند .\r\nمسأله 297 - اگر زير ناخن چرك باشد ، وضو اشكال ندارد ، ولى اگر ناخن را بگيرند بايد براى وضو آن چرك را بر طرف كنند ، و نيز اگر ناخن بيشتر از معمول بلند باشد ، بايد چرك زير مقدارى را كه از معمول بلندتر است بر طرف نمايند .\r\nمسأله 298 - اگر در صورت و دست‌ها و جلوى سر و روى پاها به واسطهء سوختن يا\r\n\r\n\r\n","description":"","footnote":"\r\n( 1 ) - بنابر احتياط واجب صحيح نيست پس بايد تيمم كند و اگر نماز با آن وضو به‌جا آورده اعاده يا قضا كند به احتياط واجب .\r\n","page_name":" 61 ","page_number":81},
  {"content":"\r\n\r\nچيز ديگر ، برآمدگى پيدا شود ، شستن و مسح روى آن كافى است . و چنانچه سوراخ شود رساندن آب ، به زير پوست لازم نيست ، بلكه اگر پوست يك قسمت آن كنده شود ، لازم نيست آب را به زير قسمتى كه كنده نشده برساند ولى چنانچه پوستى كه كنده شده گاهى به بدن مىچسبد و گاهى بلند مىشود بايد آن را قطع كند يا آب را به زير آن برساند .\r\nمسأله 299 - اگر انسان شك كند كه به اعضاى وضوى او چيزى چسبيده يا نه ، چنانچه احتمال او در نظر مردم به جا باشد ، مثل آن كه بعد از گل‌كارى شك كند گل به دست او چسبيده يا نه ، بايد وارسى كند يا به قدرى دست بمالد كه اطمينان پيدا كند كه اگر بوده بر طرف شده يا آب به زير آن رسيده است .\r\nمسأله 300 - جايى را كه بايد شست و مسح كرد هر قدر چرك باشد اگر چرك آن مانع از رسيدن آب به بدن نباشد اشكال ندارد . و همچنين است اگر بعد از گچ‌كارى و مانند آن چيز سفيدى كه جلوگيرى از رسيدن آب به پوست نمىنمايد بر دست بماند ، ولى اگر شك كند كه با بودن آنها آب به بدن مىرسد يا نه ، بايد آنها را بر طرف كند .\r\nمسأله 301 - اگر پيش از وضو بداند كه در بعضى از اعضاى وضو مانعى از رسيدن آب هست و بعد از وضو شك كند كه در موقع وضو آب را به آن‌جا رسانده يا نه ، وضوى او صحيح است « 1 » .\r\nمسأله 302 - اگر در بعضى از اعضاى وضو مانعى باشد كه گاهى آب به خودى خود زير آن مىرسد و گاهى نمىرسد و انسان بعد از وضو شك كند كه آب زير آن رسيده يا نه ، چنانچه بداند موقع وضو ملتفت رسيدن آب به زير آن نبوده ، احتياط واجب آن است كه دوباره وضو بگيرد .\r\n\r\n\r\n","description":"","footnote":"\r\n( 1 ) - مگر آن كه بداند كه در حال وضو التفات به مانع نداشته كه در اين صورت وضو را اعاده كند .\r\n","page_name":" 62 ","page_number":82},
  {"content":"\r\n\r\nمسأله 303 - اگر بعد از وضو چيزى كه مانع از رسيدن آب است در اعضاى وضو ببيند و نداند موقع وضو بوده يا بعد پيدا شده ، وضوى او صحيح است ، ولى اگر بداند كه در وقت وضو ملتفت آن مانع نبوده ، احتياط واجب آن است كه دوباره وضو بگيرد .\r\nمسأله 304 - اگر بعد از وضو شك كند چيزى كه مانع رسيدن آب است در اعضاى وضو بوده يا نه ، وضو صحيح است .\r\n\r\nاحكام وضو\r\nمسأله 305 - كسى كه در كارهاى وضو و شرايط آن مثل پاك بودن آب و غصبى نبودن آن خيلى شك مىكند بايد به شك خود اعتنا نكند .\r\nمسأله 306 - اگر شك كند كه وضوى او باطل شده يا نه ، بنا مىگذارد كه وضوى او باقى است ، ولى اگر بعد از بول استبراء نكرده و وضو گرفته باشد و بعد از وضو رطوبتى از او بيرون آيد كه نداند بول است يا چيز ديگر ، وضوى او باطل است .\r\nمسأله 307 - كسى كه شك دارد وضو گرفته يا نه ، بايد وضو بگيرد .\r\nمسأله 308 - كسى كه مىداند وضو گرفته و حَدَثى هم از او سر زده ، مثلًا بول كرده ، اگر نداند كدام جلوتر بوده ، چنانچه پيش از نماز است بايد وضو بگيرد ، و اگر در بين نماز است بايد نماز را بشكند و وضو بگيرد و اگر بعد از نماز است نمازى كه خوانده صحيح است « 1 » و براى نمازهاى بعد بايد وضو بگيرد .\r\nمسأله 309 - اگر بعد از وضو يا در بين آن يقين كند كه بعضى جاها را نشسته يا مسح نكرده است ، چنانچه رطوبت جاهايى كه پيش از آن است خشك شده ، بايد دوباره وضو بگيرد « 2 » و اگر خشك نشده بايد جايى را كه فراموش كرده و آن چه بعد از آن\r\n\r\n\r\n","description":"","footnote":"\r\n( 1 ) - به احتياط واجب نماز را اعاده كند گرچه در اين‌جا تفصيلى است .\r\n( 2 ) - به احتياط واجب در بعض صورت‌ها .\r\n","page_name":" 63 ","page_number":83},
  {"content":"\r\n\r\nاست بشويد يا مسح كند ، و اگر در بين وضو در شستن يا مسح كردن جايى شك كند بايد به همين دستور عمل نمايد .\r\nمسأله 310 - اگر بعد از نماز شك كند كه وضو گرفته يا نه ، نماز او صحيح است ، ولى بايد براى نمازهاى بعد وضو بگيرد .\r\nمسأله 311 - اگر در بين نماز شك كند كه وضو گرفته يا نه ، نماز او باطل است و بايد وضو بگيرد و نماز را بخواند .\r\nمسأله 312 - اگر بعد از نماز شك كند ، كه قبل از نماز وضوى او باطل شده يا بعد از نماز ، نمازى كه خوانده صحيح است .\r\nمسأله 313 - اگر انسان مرضى دارد كه بول او قطره قطره مىريزد يا نمىتواند از بيرون آمدن غائط خوددارى كند چنانچه يقين دارد كه از اول وقت نماز تا آخر آن به مقدار وضو گرفتن و نماز خواندن مهلت پيدا مىكند ، بايد نماز را در وقتى كه مهلت پيدا مىكند بخواند ، و اگر مهلت او به مقدار كارهاى واجب نماز است ، بايد در وقتى كه مهلت دارد فقط كارهاى واجب نماز را به‌جا آورد و كارهاى مستحب آن مانند اذان و اقامه و قنوت را ترك نمايد .\r\nمسأله 314 - اگر به مقدار وضو و نماز مهلت پيدا نمىكند و در بين نماز چند دفعه بول يا غائط از او خارج مىشود كه اگر بخواهد بعد از هر دفعه وضو بگيرد سخت نيست ، بايد ظرف آبى پهلوى خود بگذارد و هر وقت بول يا غائط از او خارج شد فوراً وضو بگيرد « 1 » و بقيه نماز را بخواند . و احتياط مستحب آن است كه همان نماز را دوباره با يك وضو بخواند و اگر در بين آن نماز وضوى او باطل شد اعتنا نكند .\r\nمسأله 315 - كسى كه بول يا غائط طورى پى در پى از او خارج مىشود كه وضو\r\n\r\n\r\n","description":"","footnote":"\r\n( 1 ) - در كسى كه بول از او خارج مىشود وضوى اول كافى است و در كسى كه غائط از اوبيرون مىآيد همانطور كه ذكر شده بايد وضو بگيرد .\r\n","page_name":" 64 ","page_number":84},
  {"content":"\r\n\r\nگرفتن بعد از هر دفعه براى او سخت است ، اگر بتواند مقدارى از نماز را با وضو بخواند ، بايد براى هر نماز يك وضو بگيرد « 1 » .\r\nمسأله 316 - كسى كه بول يا غائط پى در پى از او خارج مىشود اگر نتواند هيچ مقدار از نماز را با وضو بخواند ، احتياط واجب آن است كه براى هر نماز ، يك وضو بگيرد « 2 » .\r\nمسأله 317 - اگر مرضى دارد كه نمىتواند از خارج شدن باد جلوگيرى كند ، بايد به وظيفهء كسانى كه نمىتوانند از بيرون آمدن بول و غائط خوددارى كنند عمل نمايد « 3 » .\r\nمسأله 318 - كسى كه بول يا غائط پى در پى از او خارج مىشود ، بايد براى هر نمازى وضو بگيرد « 4 » و فوراً مشغول نماز شود ، ولى براى به‌جا آوردن سجده و تشهد فراموش شده و نماز احتياط كه بايد بعد از نماز انجام داد در صورتى كه آنها را بعد از نماز فوراً به‌جا بياورد وضو گرفتن لازم نيست .\r\nمسأله 319 - كسى كه بول او قطره قطره مىريزد بايد براى نماز به وسيلهء كيسه‌اى كه در آن ، پنبه يا چيز ديگرى است كه از رسيدن بول به جاهاى ديگر جلوگيرى مىكند ، خود را حفظ نمايد ، و احتياط واجب آن است كه پيش از هر نماز مخرج بول و كيسه را كه نجس شده آب بكشد « 5 » ، و نيز كسى كه نمىتواند از بيرون آمدن غائط خوددارى كند ، چنانچه ممكن باشد بايد به مقدار نماز از رسيدن غائط به جاهاى ديگر جلوگيرى\r\n\r\n\r\n","description":"","footnote":"\r\n( 1 ) - كسى كه از او بول مىآيد اگر در وسط دو نماز از او قطره بول خارج نشود لازم نيست وضو بگيرد و قطره‌هاى وسط نماز اشكال ندارد .\r\n( 2 ) - اين احتياط لازم نيست و براى دو نماز يا زيادتر يك وضو كافى است و وضوى او باطل نمىشود مگر به بول يا غائط كردن اختيارى مثل ساير مردم يا به چيزهاى ديگرى كه وضو را باطل مىكند .\r\n( 3 ) - بايد به وظيفه كسى كه از او غائط خارج مىشود عمل نمايد .\r\n( 4 ) - گذشت كه براى هر نماز لازم نيست در خارج شدن بول .\r\n( 5 ) - كيسه را لازم نيست آب بكشد .\r\n","page_name":" 65 ","page_number":85},
  {"content":"\r\n\r\nنمايد . و احتياط واجب آن است كه اگر مشقت ندارد ، براى هر نماز مخرج غائط را آب بكشد .\r\nمسأله 320 - كسى كه نمىتواند از بيرون آمدن بول و غائط خوددارى كند در صورتى كه ممكن باشد « 1 » بايد به مقدار نماز از خارج شدن بول و غائط جلوگيرى نمايد ، اگرچه خرج داشته باشد ، بلكه اگر مرض او به آسانى معالجه شود ، احتياط واجب آن است كه خود را معالجه نمايد .\r\nمسأله 321 - كسى كه نمىتواند از بيرون آمدن بول و غائط خوددارى كند ، بعد از آن كه مرض او خوب شد ، لازم نيست نمازهايى را كه در وقت مرض مطابق وظيفه‌اش خوانده قضا نمايد . ولى اگر در بين وقت نماز مرض او خوب شود ، بايد نمازى را كه در آن وقت خوانده دوباره بخواند .\r\n\r\nچيزهايى كه بايد براى آنها وضو گرفت\r\nمسأله 322 - براى شش چيز وضو گرفتن واجب است :\r\nاول : براى نمازهاى واجب غير از نماز ميت .\r\nدوم : براى سجده و تشهد فراموش شده ، اگر بين آنها و نماز حَدَثى از او سر زده مثلًا بول كرده باشد . و احتياط واجب آن است كه براى سجدهء سهو هم « 2 » وضو بگيرد .\r\nسوم : براى طواف واجب خانهء كعبه .\r\nچهارم « 3 » : اگر نذر يا عهد كرده يا قسم خورده باشد كه وضو بگيرد .\r\n\r\n\r\n","description":"","footnote":"\r\n( 1 ) - بىمشقت و زحمت و يا خوف ضرر .\r\n( 2 ) - براى سجده سهو وضو واجب نيست .\r\n( 3 ) - در وفاى به نذر و مثل آن واجب است وضوى مستحبى به‌جا آورد و وضو براى اين سه واجب نيست بلكه وفاى به آنها واجب است بلكه وضو در تمام موارد حتى براى نمازهاى واجب هم مستحب است و هيچ‌گاه وضو واجب تكليفى نمىشود .\r\n","page_name":" 66 ","page_number":86},
  {"content":"\r\n\r\nپنجم : اگر نذر كرده باشد كه جايى از بدن خود را به خط قرآن برساند .\r\nششم : براى آب كشيدن قرآنى كه نجس شده يا بيرون آوردن آن از مستراح و مانند آن ، در صورتى كه مجبور باشد دست يا جاى ديگر بدن خود را به خط قرآن برساند ، ولى چنانچه معطل شدن به مقدار وضو ، بىاحترامى به قرآن است بايد بدون اين كه وضو بگيرد ، قرآن را از مستراح و مانند آن بيرون آورد ، يا اگر نجس شده آب بكشد .\r\nمسأله 323 - مس نمودن خط قرآن ؛ يعنى رساندن جايى از بدن به خط قرآن براى كسى كه وضو ندارد ، حرام است . و احتياط واجب آن است « 1 » كه موى خود را هم به خطّ قرآن نرساند ولى اگر قرآن را به زبان فارسى يا به زبان ديگرى ترجمه كنند مس آن اشكال ندارد .\r\nمسأله 324 - جلوگيرى بچه و ديوانه از مس خط قرآن واجب نيست ، ولى اگر مس نمودن آنان بىاحترامى به قرآن باشد ، بايد از آنان جلوگيرى كنند .\r\nمسأله 325 - كسى كه وضو ندارد ، حرام است اسم خداوند متعال را به هر زبانى نوشته شده باشد مس نمايد . و احتياط واجب آن است « 2 » كه اسم مبارك پيغمبر و امام و حضرت زهرا عليهم السلام را هم مس ننمايد .\r\nمسأله 326 - اگر پيش از وقت نماز به قصد اين كه با طهارت باشد وضو بگيرد يا غسل كند صحيح است و نزديك وقت نماز هم اگر به قصد مهيا بودن براى نماز وضو بگيرد اشكال ندارد .\r\nمسأله 327 - كسى كه يقين دارد وقت داخل شده اگر نيت وضوى واجب كند و بعد از وضو بفهمد وقت داخل نشده ، وضوى او صحيح است .\r\nمسأله 328 - مستحب است انسان براى نماز ميت و زيارت اهل قبور و رفتن به\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - واجب نيست مگر اين كه هتك و بىاحترامى لازم بيايد كه در اين صورت حرام است .\r\n","page_name":" 67 ","page_number":87},
  {"content":"\r\n\r\nمسجد و حرم امامان عليهم السلام وضو بگيرد ، و همچنين براى همراه داشتن قرآن و خواندن و نوشتن آن و نيز براى مس حاشيهء قرآن و براى خوابيدن ، وضو گرفتن مستحب است ، و نيز مستحب است كسى كه وضو دارد دوباره وضو بگيرد ، و اگر براى يكى از اين كارها وضو بگيرد هر كارى را كه بايد با وضو انجام داد ، مىتواند به‌جا آورد مثلًا مىتواند با آن وضو نماز بخواند .\r\n\r\nچيزهايى كه وضو را باطل مىكند\r\nمسأله 329 - هفت چيز وضو را باطل مىكند : اول : بول . دوم : غائط . سوم : باد معده و روده كه از مخرج غائط خارج شود . چهارم : خوابى كه به واسطهء آن چشم نبيند و گوش نشنود ، ولى اگر چشم نبيند و گوش بشنود وضو باطل نمىشود . پنجم : چيزهايى كه عقل را از بين مىبرد ، مانند ديوانگى و مستى و بيهوشى . ششم : استحاضه زنان ، كه بعداً گفته مىشود . هفتم : كارى كه براى آن بايد غسل كرد مانند جنابت .\r\n\r\nاحكام وضوى جبيره\r\nچيزى كه با آن زخم و شكسته را مىبندند و دوايى كه روى زخم و مانند آن مىگذارند جبيره ناميده مىشود .\r\nمسأله 330 - اگر در يكى از جاهاى وضو زخم يا دمل يا شكستگى باشد ، چنانچه روى آن باز است و آب براى آن ضرر ندارد ، بايد به طور معمول وضو گرفت .\r\nمسأله 331 - اگر زخم يا دمل يا شكستگى در صورت و دست‌ها است و روى آن باز است « 1 » و آب ريختن روى آن ضرر دارد ، چنانچه كشيدن دست تر بر آن ضرر ندارد ، احتياط واجب آن است كه دست تر بر آن بكشد و بعد پارچهء پاكى روى آن بگذارد و\r\n\r\n\r\n","description":"","footnote":"\r\n( 1 ) - در اين صورت شستن اطراف آن كفايت مىكند لكن بهتر است كه به احتياطى كه ذكرشده عمل نمايد .\r\n","page_name":" 68 ","page_number":88},
  {"content":"\r\n\r\nدست تر را روى پارچه هم بكشد . و اگر اين مقدار هم ضرر دارد يا زخم نجس است و نمىشود آب كشيد ، بايد اطراف زخم را به طورى كه در وضو گفته شد ، از بالا به پايين بشويد و بنابر احتياط واجب پارچه پاكى روى زخم بگذارد و دست تر روى آن بكشد ، و اگر گذاشتن پارچه ممكن نيست بايد اطراف زخم را بشويد و بنابر احتياط واجب تيمم هم بنمايد « 1 » .\r\nمسأله 332 - اگر زخم يا دمل يا شكستگى در جلوى سر يا روى پاها است و روى آن باز است ، چنانچه نتواند آن را مسح كند « 2 » ، بايد پارچهء پاكى روى آن بگذارد و روى پارچه را با ترى آب وضو كه در دست مانده مسح كند ، و اگر گذاشتن پارچه ممكن نباشد ، مسح لازم نيست ولى بايد بعد از وضو تيمم نمايد « 3 » .\r\nمسأله 333 - اگر روى دمل يا زخم يا شكستگى بسته باشد ، چنانچه باز كردن آن ممكن است « 4 » و آب هم براى آن ضرر ندارد ، بايد باز كند و وضو بگيرد ، چه زخم و مانند آن در صورت و دست‌ها باشد ، يا جلوى سر و روى پاها .\r\nمسأله 334 - اگر زخم يا دمل يا شكستگى در صورت يا دست‌ها باشد و بشود روى آن را باز كرد ، چنانچه ريختن آب ، روى آن ضرر دارد و كشيدن دست تر ضرر ندارد ، احتياط واجب آن است كه دست تر روى آن بكشد و بعد پارچهء پاكى روى آن « 5 » بگذارد و روى پارچه را هم دست تر بكشد .\r\nمسأله 335 - اگر نمىشود روى زخم را باز كرد ولى زخم و چيزى كه روى آن گذاشته\r\n\r\n\r\n","description":"","footnote":"\r\n( 1 ) - تيمم لازم نيست .\r\n( 2 ) - و به احتياط واجب تيمم نيز بكند .\r\n( 3 ) - تيمم كفايت مىكند و بهتر آن است كه وضو به طورى كه ذكر شده نيز بگيرد .\r\n( 4 ) - بدون زحمت و مشقت .\r\n( 5 ) - لازم نيست پارچه روى آن بگذارد و بر آن مسح كند همان دست تر ماليدن روى زخم‌كفايت مىكند .\r\n","page_name":" 69 ","page_number":89},
  {"content":"\r\n\r\nپاك است و رسانيدن آب به زخم ممكن است « 1 » و ضرر هم ندارد ، بايد آب را به روى زخم برساند ، و اگر زخم يا چيزى كه روى آن گذاشته نجس است ، چنانچه آب كشيدن آن و رساندن آب به روى زخم ممكن باشد بايد آن را آب بكشد و موقع وضو آب را به زخم برساند ، و در صورتى كه آب براى زخم ضرر دارد ، يا آن كه رساندن آب به روى زخم ممكن نيست ، يا زخم نجس است و نمىشود آن را آب كشيد ، بايد اطراف زخم را بشويد ، و اگر جبيره پاك است روى آن را مسح كند ، و اگر جبيره نجس است يا نمىشود روى آن را دست تر كشيد ، مثلًا دوايى است كه به دست مىچسبد ، پارچه پاكى را به طورى كه جزء جبيره حساب شود ، روى آن بگذارد و دست تر روى آن بكشد ، و اگر اين هم ممكن نيست احتياط واجب آن است كه وضو بگيرد و تيمم هم بنمايد .\r\nمسأله 336 - اگر جبيره ، تمام صورت يا تمام يكى از دست‌ها يا تمام هر دو دست را گرفته باشد بايد وضوى جبيره‌اى بگيرد و بنابر احتياط واجب تيمم هم بنمايد .\r\nمسأله 337 - اگر جبيره تمام اعضاى وضو را گرفته باشد ، بنابر احتياط واجب بايد وضوى جبيره‌اى بگيرد و تيمم هم بنمايد « 2 » .\r\nمسأله 338 - كسى كه در كف دست و انگشت‌ها جبيره دارد و در موقع وضو دست تر روى آن كشيده است ، بايد سر و پا را با همان رطوبت مسح كند « 3 » .\r\nمسأله 339 - اگر جبيره تمام پهناى روى پا را گرفته ولى مقدارى از طرف انگشتان و مقدارى از طرف بالاى پا باز است ، بايد جاهايى كه باز است روى پا را ، و جايى كه جبيره است روى جبيره را مسح كند .\r\n\r\n\r\n","description":"","footnote":"\r\n( 1 ) - بدون مشقّت و همين‌طور است در موارد ديگر .\r\n( 2 ) - همان تيمم كافى است .\r\n( 3 ) - و مىتواند از رطوبتى كه در اعضاى وضو هست مسح كند .\r\n","page_name":" 70 ","page_number":90},
  {"content":"\r\n\r\nمسأله 340 - اگر در صورت يا دست‌ها چند جبيره باشد ، بايد بين آنها را بشويد و اگر جبيره‌ها در سر يا روى پاها باشد ، بايد بين آنها را مسح كند و در جاهايى كه جبيره است بايد به دستور جبيره عمل نمايد .\r\nمسأله 341 - اگر جبيره بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند ، و بنابر احتياط واجب تيمم هم بنمايد ، و اگر برداشتن جبيره ممكن است بايد جبيره را بردارد ، پس اگر زخم در صورت و دست‌ها است اطراف آن را بشويد و اگر در سر يا روى پاها است اطراف آن را مسح كند و براى جاى زخم به دستور جبيره عمل نمايد .\r\nمسأله 342 - اگر در جاى وضو زخم و جراحت و شكستگى نيست ، ولى به جهت ديگرى آب براى آن ضرر دارد ، بايد تيمم كند « 1 » و احتياط مستحب آن است كه وضوى جبيره‌اى هم بگيرد .\r\nمسأله 343 - اگر جايى از اعضاى وضو را رگ زده است و نمىتواند آن را آب بكشد يا آب براى آن ضرر دارد ، بايد به دستور جبيره عمل كند « 2 » .\r\nمسأله 344 - اگر در جاى وضو يا غسل چيزى چسبيده است كه برداشتن آن ممكن نيست ، يا به قدرى مشقت دارد كه نمىشود تحمل كرد ، بايد به دستور جبيره عمل كند و بنابر احتياط واجب تيمم هم بنمايد « 3 » .\r\n\r\n\r\n","description":"","footnote":"\r\n( 1 ) - اگر آب وضو به بعض دست يا صورت ضرر دارد و اطراف آن را مىشود شست بعيدنيست كه شستن اطراف كفايت كند لكن احتياط تيمم ترك نشود ، و بهتر آن است كه پارچه بگذارند و بر آن دست بكشند با رطوبت ، و اگر به تمام دست و صورت ضرر دارد تيمم كافى است و احتياط به جبيره خوب است .\r\n( 2 ) - اگر روى آن بسته است و اگر معمولًا باز است شستن اطراف آن كفايت مىكند .\r\n( 3 ) - واجب نيست .\r\n","page_name":" 71 ","page_number":91},
  {"content":"\r\n\r\nمسأله 345 - غسل جبيره‌اى مثل وضوى جبيره‌اى است ، ولى بايد آن را ترتيبى به‌جا آورند و اگر ارتماسى انجام دهند باطل است .\r\nمسأله 346 - كسى كه وظيفه او تيمم است ، اگر در بعضى از جاهاى تيمم او زخم يا دمل يا شكستگى باشد بايد به دستور وضوى جبيره‌اى ، تيمم جبيره‌اى نمايد .\r\nمسأله 347 - كسى كه بايد با وضو يا غسل جبيره‌اى نماز بخواند ، چنانچه بداند كه تا آخر وقت عذر او بر طرف نمىشود ، مىتواند در اول وقت نماز بخواند ، ولى اگر اميد دارد كه تا آخر وقت عذر او بر طرف شود احتياط واجب آن است كه صبر كند و اگر عذر او بر طرف نشد در آخر وقت نماز را با وضو يا غسل جبيره‌اى به‌جا آورد .\r\nمسأله 348 - اگر انسان براى مرضى كه در چشم اوست موى چشم خود را بچسباند ، بايد وضو و غسل را جبيره‌اى انجام دهد و احتياط آن است كه تيمم هم بنمايد .\r\nمسأله 349 - كسى كه نمىداند وظيفه‌اش تيمم است يا وضوى جبيره‌اى بنابر احتياط واجب بايد هر دو را به‌جا آورد .\r\nمسأله 350 - نمازهايى را كه انسان با وضوى جبيره‌اى خوانده صحيح است ولى بعد از آن كه عذرش بر طرف شد ، براى نمازهاى بعد بايد وضو بگيرد « 1 » .\r\n\r\nغسل‌هاى واجب\r\nغسل‌هاى واجب هفت است : اول : غسل جنابت . دوم : غسل حيض . سوم : غسل نفاس . چهارم : غسل استحاضه . پنجم : غسل مس ميت . ششم : غسل ميت . هفتم : غسلى كه به واسطهء نذر و قسم و مانند اينها واجب مىشود .\r\n\r\n\r\n","description":"","footnote":"\r\n( 1 ) - لازم نيست وضو بگيرد مگر آن كه موردى باشد كه نمىدانسته تكليفش جبيره بوده يا تيمم و هر دو را به‌جا آورد در اين صورت بايد براى نمازهاى بعد وضو بگيرد .\r\n","page_name":" 72 ","page_number":92},
  {"content":"\r\n\r\n\r\nاحكام جنابت\r\nمسأله 351 - به دو چيز انسان جنب مىشود : اول : جماع . دوم : بيرون آمدن منى ، چه در خواب باشد يا بيدارى ، كم باشد يا زياد ، با شهوت باشد يا بىشهوت ، با اختيار باشد يا بىاختيار .\r\nمسأله 352 - اگر رطوبتى از انسان خارج شود و نداند منى است يا بول يا غير اينها چنانچه با شهوت و جستن بيرون آمده و بعد از بيرون آمدن آن ، بدن سست شده ، آن رطوبت حكم منى دارد ، و اگر هيچ‌يك از اين سه نشانه يا بعضى از اينها را نداشته باشد ، حكم منى ندارد . ولى در مريض لازم نيست « 1 » آن آب با جستن بيرون آمده باشد ، بلكه اگر با شهوت بيرون آيد و در موقع بيرون آمدن ، بدن سست شود در حكم منى است .\r\nمسأله 353 - اگر از مردى كه مريض نيست ، آبى بيرون آيد كه يكى از سه نشانه‌اى را كه در مسأله پيش گفته شد داشته باشد و نداند نشانه‌هاى ديگر را داشته يا نه ، چنانچه پيش از بيرون آمدن آن آب ، وضو داشته ، غسل تنها كافى است « 2 » و اگر وضو نداشته ، بايد غسل كند و بنابر احتياط واجب وضو هم بگيرد .\r\nمسأله 354 - مستحب است انسان بعد از بيرون آمدن منى بول كند ، و اگر بول نكند و بعد از غسل رطوبتى از او بيرون آيد ، كه نداند منى است يا رطوبت ديگر ، حكم منى دارد .\r\nمسأله 355 - اگر انسان جماع كند و به اندازهء ختنه‌گاه يا بيشتر داخل شود ، در زن\r\n\r\n\r\n","description":"","footnote":"\r\n( 1 ) - در مريض و زن اگر آب با شهوت بيرون آيد حكم مىشود كه منى است و لازم نيست‌بدن او سست شود .\r\n( 2 ) - غسل بر او واجب نيست و اگر وضو نداشته بايد وضو بگيرد .\r\n","page_name":" 73 ","page_number":93},
  {"content":"\r\n\r\nباشد يا در مرد ، در قُبُل باشد يا در دُبُر ، بالغ باشند يا نابالغ اگرچه منى بيرون نيايد هر دو جنب مىشوند .\r\nمسأله 356 - اگر شك كند كه به مقدار ختنه‌گاه داخل شده يا نه ، غسل بر او واجب نيست .\r\nمسأله 357 - اگر نَعُوذُ بِاللَّه حيوانى را وطى كند ؛ يعنى با او نزديكى نمايد ، و منى از او بيرون آيد غسلِ تنها ، كافى است . و اگر منى بيرون نيايد ، چنانچه پيش از وطى وضو داشته باز هم غسل تنها كافى است ، و اگر وضو نداشته احتياط واجب آن است كه غسل كند ، وضو هم بگيرد .\r\nمسأله 358 - اگر منى از جاى خود حركت كند و بيرون نيايد ، يا انسان شك كند كه منى از او بيرون آمده يا نه ، غسل بر او واجب نيست .\r\nمسأله 359 - كسى كه نمىتواند غسل كند ولى تيمم برايش ممكن است ، بعد از داخل شدن وقت نماز هم مىتواند با عيال خود نزديكى كند « 1 » .\r\nمسأله 360 - اگر در لباس خود منى ببيند و بداند كه از خود او است و براى آن غسل نكرده ، بايد غسل كند و نمازهايى را كه يقين دارد ، بعد از بيرون آمدن منى خوانده قضا كند ، ولى نمازهايى را كه احتمال مىدهد بعد از بيرون آمدن آن منى خوانده ، لازم نيست قضا نمايد .\r\n\r\nچيزهايى كه بر جنب حرام است\r\nمسأله 361 - پنج چيز بر جنب حرام است :\r\nاول : رساندن جايى از بدن به خط قرآن يا به اسم خدا ، و پيغمبران و امامان عليهم السلام « 2 » ،\r\n\r\n\r\n","description":"","footnote":"\r\n( 1 ) - براى لذت بردن يا ترس از براى خود ، ولى بىجهت اشكال دارد .\r\n( 2 ) - بنابر احتياط واجب .\r\n","page_name":" 74 ","page_number":94},
  {"content":"\r\n\r\nبه طورى كه در وضو گفته شد .\r\nدوم : رفتن در مسجد الحرام و مسجد پيغمبر صلى الله عليه و آله و سلم ، اگرچه از يك در داخل و از در ديگر خارج شود .\r\nسوم : توقف در مساجد ديگر و حرم امامان عليهم السلام ، ولى اگر از يك در داخل و از در ديگر خارج شود ، يا براى برداشتن چيزى برود مانعى ندارد .\r\nچهارم : گذاشتن چيزى در مسجد .\r\nپنجم : خواندن سوره‌اى كه سجدهء واجب دارد و آن چهار سوره است ، اول : سورهء سى و دوم قرآن « الم تنزيل » . دوم : سورهء چهل و يكم « حم سجده » . سوم : سورهء پنجاه و سوم « والنجم » . چهارم : سورهء نود و ششم « اقرء » و اگر يك حرف از اين چهار سوره را هم بخواند حرام است .\r\n\r\nچيزهايى كه بر جنب مكروه است\r\nمسأله 362 - نُه چيز بر جنب مكروه است : اول و دوم : خوردن و آشاميدن ، ولى اگر وضو بگيرد يا دست‌ها را بشويد « 1 » مكروه نيست . سوم : خواندن بيشتر از هفت آيه از سوره‌هايى كه سجده واجب ندارد . چهارم : رساندن جايى از بدن به جلد و حاشيه و بين خطهاى قرآن . پنجم : همراه داشتن قرآن . ششم : خوابيدن ، ولى اگر وضو بگيرد يا به واسطهء نداشتن آب ، بدل از غسل تيمم كند ، مكروه نيست . هفتم : خضاب كردن به حنا و مانند آن . هشتم : ماليدن روغن به بدن . نُهم : جماع كردن بعد از آن كه محتلم شده ؛ يعنى در خواب منى از او بيرون آمده است .\r\n\r\nغسل جنابت\r\n\r\n\r\n","description":"","footnote":"\r\n( 1 ) - اگر دست‌ها را بشويد كراهت كمتر مىشود ، و معلوم نيست كراهت نداشته باشد .\r\n","page_name":" 75 ","page_number":95},
  {"content":"\r\n\r\nمسأله 363 - غسل جنابت به خودى خود مستحب است و براى خواندن نماز واجب و مانند آن واجب مىشود . ولى براى نماز ميت و سجدهء شكر و سجده‌هاى واجب قرآن غسل جنابت لازم نيست .\r\nمسأله 364 - لازم نيست در وقت غسل نيت كند كه غسل واجب يا مستحب مىكنم و اگر فقط به قصد قربت ؛ يعنى براى انجام فرمان خداوند عالم ، غسل كند كافى است .\r\nمسأله 365 - اگر يقين كند وقت نماز شده و نيت غسل واجب كند بعد معلوم شود كه پيش از وقت غسل كرده ، غسل او صحيح است .\r\nمسأله 366 - غسل را چه واجب و چه مستحب ، به دو قسم مىشود انجام داد ترتيبى و ارتماسى :\r\n\r\nغسل ترتيبى\r\nمسأله 367 - در غسل ترتيبى بايد به نيت غسل ، اول سر و گردن ، بعد طرف راست بعد طرف چپ بدن را بشويد . و اگر عمداً يا از روى فراموشى يا به واسطهء ندانستن مسأله به اين ترتيب عمل نكند غسل او باطل است .\r\nمسأله 368 - نصف ناف و نصف عورت را بايد با طرف راست بدن و نصف ديگر را بايد با طرف چپ بشويد ، بلكه بهتر است تمام ناف و عورت با هر دو طرف شسته شود .\r\nمسأله 369 - براى آن كه يقين كند هر سه قسمت ؛ يعنى سر و گردن و طرف راست و طرف چپ را كاملًا غسل داده ، بايد هر قسمتى را كه مىشويد مقدارى از قسمت‌هاى ديگر را هم با آن قسمت بشويد . بلكه احتياط مستحب آن است كه تمام طرف راست گردن را با طرف راست بدن و تمام طرف چپ گردن را با طرف چپ بدن بشويد .\r\nمسأله 370 - اگر بعد از غسل بفهمد جايى از بدن را نشسته و نداند كجاى بدن است بايد دوباره غسل كند .\r\nمسأله 371 - اگر بعد از غسل بفهمد مقدارى از بدن را نشسته ، چنانچه از طرف چپ\r\n\r\n","description":"","footnote":"","page_name":" 76 ","page_number":96},
  {"content":"\r\n\r\nباشد ، شستن همان مقدار كافى است . و اگر از طرف راست باشد بايد بعد از شستن آن مقدار ، دوباره طرف چپ را بشويد . و اگر از سر و گردن باشد بايد بعد از شستن آن مقدار ، دوباره طرف راست و بعد طرف چپ را بشويد .\r\nمسأله 372 - اگر پيش از تمام شدن غسل ، در شستن مقدارى از طرف چپ شك كند ، شستن همان مقدار كافى است . ولى اگر در شستن مقدارى از طرف راست شك كند بايد بعد از شستن آن مقدار ، طرف چپ را هم بشويد و اگر در شستن مقدارى از سر و گردن شك كند ، بايد بعد از شستن آن ، دوباره طرف راست و طرف چپ را بشويد « 1 » .\r\n\r\nغسل ارتماسى\r\nمسأله 373 - در غسل ارتماسى بايد آب در يك آن تمام بدن را بگيرد « 2 » ، پس اگر به نيت غسل ارتماسى در آب فرو رود ، چنانچه پاى او روى زمين باشد بايد از زمين بلند كند .\r\nمسأله 374 - در غسل ارتماسى بنابر احتياط واجب بايد موقعى نيت كند كه مقدارى از بدن بيرون آب باشد « 3 » .\r\nمسأله 375 - اگر بعد از غسل ارتماسى بفهمد به مقدارى از بدن آب نرسيده ، چه\r\n\r\n\r\n","description":"","footnote":"\r\n( 1 ) - اگر مشغول به شستن طرف چپ شد يا از شستن طرف راست فارغ شد و شك كرد در شستن چيزى از طرف راست لازم نيست برگردد و آن مقدار را بشويد ، و همين‌طور اگر در شستن سر يا بعض آن شك كند بعد از داخل شدن در طرف راست يا چپ غسلش صحيح است .\r\n( 2 ) - در غسل ارتماسى مىتواند نيت كند و به تدريج در آب فرو رود تا تمام بدن زير آب‌رود ، و بهتر آن است كه يك دفعه زير آب رود .\r\n( 3 ) - اگر تمام بدن در زير آب باشد و نيت غسل كند و خود را حركت دهد غسل او صحيح است .\r\n","page_name":" 77 ","page_number":97},
  {"content":"\r\n\r\nجاى آن را بداند يا نداند ، بايد دوباره غسل كند .\r\nمسأله 376 - اگر براى غسل ترتيبى وقت ندارد و براى ارتماسى وقت دارد ، بايد غسل ارتماسى كند .\r\nمسأله 377 - كسى كه روزهء واجب گرفته يا براى حج يا عمره احرام بسته ، نمىتواند غسل ارتماسى كند ولى اگر از روى فراموشى غسل ارتماسى كند صحيح است .\r\n\r\nاحكام غسل كردن\r\nمسأله 378 - در غسل ارتماسى بايد تمام بدن پاك باشد ولى در غسل ترتيبى پاك بودن تمام بدن لازم نيست . و اگر تمام بدن نجس باشد و هر قسمتى را پيش از غسل دادن آن قسمت آب بكشد كافى است .\r\nمسأله 379 - كسى كه از حرام جنب شده و اگر بخواهد با آب گرم غسل كند عرق مىكند ، چون عرق او بنابر احتياط واجب نجس است « 1 » بايد با آب سرد غسل كند ، و اگر آب سرد پيدا نكند يا براى او ضرر داشته باشد ، نمىتواند در بيرون آب غسل ترتيبى كند ، و چنانچه بعد از آن كه تمام بدن زير آب رفت نيت غسل ترتيبى كند و به نيت سر و گردن ، بدن را حركت دهد بعد يك مرتبه به نيت طرف راست و مرتبه ديگر به نيت طرف چپ بدن را حركت دهد غسل او صحيح است .\r\nمسأله 380 - اگر در غسل به اندازهء سر مويى از بدن نشسته بماند ، غسل باطل است ، ولى شستن جاهايى از بدن كه ديده نمىشود ، مثل توى گوش و بينى ، واجب نيست .\r\nمسأله 381 - جايى را كه شك دارد از ظاهر بدن است يا از باطن آن ، بنابر احتياط واجب بايد بشويد « 2 » .\r\n\r\n\r\n","description":"","footnote":"\r\n( 1 ) - عرق جنب از حرام نجس نيست و مىتواند با آب گرم غسل كند .\r\n( 2 ) - گرچه دور نيست كه شستن لازم نباشد .\r\n","page_name":" 78 ","page_number":98},
  {"content":"\r\n\r\nمسأله 382 - اگر سوراخ جاى گوشواره و مانند آن به قدرى گشاد باشد كه داخل آن ديده شود ، بايد آن را شست و اگر ديده نشود شستن داخل آن لازم نيست .\r\nمسأله 383 - چيزى را كه مانع رسيدن آب به بدن است ، بايد بر طرف كند و اگر پيش از آن كه يقين كند بر طرف شده غسل نمايد ، غسل او باطل است .\r\nمسأله 384 - اگر موقع غسل شك كند ، چيزى كه مانع از رسيدن آب باشد ، در بدن او هست يا نه ، بايد وارسى كند تا مطمئن شود كه مانعى نيست .\r\nمسأله 385 - در غسل بايد موهاى كوتاهى را كه جزء بدن حساب مىشود ، بشويد و شستن موهاى بلند واجب نيست « 1 » ، بلكه اگر آب را طورى به پوست برساند كه آنها تر نشود ، غسل صحيح است ولى اگر رساندن آب به پوست ، بدون شستن آنها ممكن نباشد ، بايد آنها را بشويد كه آب به بدن برسد .\r\nمسأله 386 - تمام شرطهايى كه براى صحيح بودن وضو گفته شد ، مثل پاك بودن آب و غصبى نبودن آن ، در صحيح بودن غسل هم شرط است ولى در غسل لازم نيست بدن را از بالا به پايين بشويد ، و نيز در غسلِ ترتيبى ، لازم نيست بعد از شستن هر قسمت فوراً قسمت ديگر را بشويد ، بلكه اگر بعد از شستن سر و گردن مقدارى صبر كند و بعد طرف راست را بشويد و بعد از مدتى طرف چپ را بشويد اشكال ندارد .\r\nولى كسى كه نمىتواند از بيرون آمدن بول و غائط خوددارى كند ، اگر به اندازه‌اى كه غسل كند و نماز بخواند ، بول و غائط از او بيرون نمىآيد ، بايد هر قسمت را فوراً بعد از قسمت ديگر « 2 » غسل دهد و بعد از غسل هم فوراً نماز بخواند . و همچنين است حكم زن مستحاضه كه بعداً گفته مىشود .\r\n\r\n\r\n","description":"","footnote":"\r\n( 1 ) - واجب است بنابر احتياط .\r\n( 2 ) - لازم نيست فوراً به‌جا آورد و خارج شدن بول و غائط به غسل ضرر نمىرساند ، بلى اگروقت تنگ است بايد چنانچه گفته شده عمل نمايد .\r\n","page_name":" 79 ","page_number":99},
  {"content":"\r\n\r\nمسأله 387 - كسى كه قصد دارد پول حمامى را ندهد يا بدون اين كه بداند حمامى راضى است ، بخواهد نسيه بگذارد ، اگر چه بعد حمامى را راضى كند ، غسل او باطل است .\r\nمسأله 388 - اگر حمامى راضى باشد كه پول حمام نسيه بماند ولى كسى كه غسل مىكند قصدش اين باشد كه طلب او را ندهد ، يا از مال حرام بدهد غسل او اشكال دارد .\r\nمسأله 389 - اگر بخواهد پول حرام يا پولى كه خمس آن را نداده به حمامى بدهد ، غسل او باطل است .\r\nمسأله 390 - اگر مخرج غائط را در آب خزينه تطهير كند و پيش از غسل شك كند كه چون در خزينه تطهير كرده حمامى به غسل كردن او راضى است يا نه ، غسل او باطل است ، مگر اين كه پيش از غسل حمامى را راضى كند .\r\nمسأله 391 - اگر شك كند كه غسل كرده يا نه ، بايد غسل كند ولى اگر بعد از غسل شك كند ، كه غسل او درست بوده يا نه ، لازم نيست دوباره غسل نمايد .\r\nمسأله 392 - اگر در بين غسل حَدَث اصغر از او سر زند ، مثلًا بول كند ، احتياط واجب آن است « 1 » كه غسل را تمام نمايد و دوباره غسل كند ، وضو هم بگيرد ، يا غسل را رها كرده و غسل ديگرى نمايد و بعد از آن وضو هم بگيرد .\r\nمسأله 393 - اگر به خيال اين كه به اندازهء غسل و نماز وقت دارد براى نماز غسل كند ، چنانچه بعد از غسل به اندازهء خواندن يك ركعت يا بيشتر وقت داشته باشد غسل او صحيح است و اگر كمتر از يك ركعت وقت داشته باشد غسل او باطل است « 2 » .\r\nمسأله 394 - كسى كه جنب شده اگر شك كند غسل كرده يا نه نمازهايى را كه خوانده صحيح است ، ولى براى نمازهاى بعد بايد غسل كند .\r\n\r\n\r\n","description":"","footnote":"\r\n( 1 ) - واجب نيست و غسلش صحيح است .\r\n( 2 ) - صحيح است .\r\n","page_name":" 80 ","page_number":100},
  {"content":"\r\n\r\nمسأله 395 - كسى كه چند غسل بر او واجب است مىتواند به نيت همهء آنها يك غسل به‌جا آورد ، يا آنها را جدا جدا انجام دهد .\r\nمسأله 396 - اگر برجايى از بدن ، آيهء قرآن يا اسم خداوند متعال نوشته شده باشد ، بنابر احتياط واجب اگر ممكن است بايد آن را از بين ببرد « 1 » ، و اگر ممكن نيست بايد وضو و غسل را ارتماسى انجام دهد و چنانچه بخواهد وضو يا غسل را ترتيبى به‌جا آورد بايد آب را طورى به بدن برساند كه دست او به نوشته نرسد .\r\nمسأله 397 - كسى كه غسل جنابت كرده ، نبايد براى نماز وضو بگيرد ولى با غسل‌هاى ديگر نمىشود نماز خواند و بايد وضو هم گرفت .\r\n\r\nاستحاضه\r\nيكى از خون‌هايى كه از زن خارج مىشود خون استحاضه است و زن را در موقع ديدن خون استحاضه ، مستحاضه مىگويند .\r\nمسأله 398 - خون استحاضه در بيشتر اوقات زردرنگ و سرد است و بدون فشار و سوزش بيرون مىآيد و غليظ هم نيست ولى ممكن است گاهى سياه يا سرخ و گرم و غليظ باشد و با فشار و سوزش بيرون آيد .\r\nمسأله 399 - استحاضه سه قسم است : قليله و متوسطه و كثيره . استحاضهء قليله « 2 » آن است ، كه خون ، فقط روى پنبه‌اى را كه زن داخل فرج مىنمايد آلوده كند و در آن فرو نرود .\r\n\r\n\r\n","description":"","footnote":"\r\n( 1 ) - واجب نيست آن را از بين ببرد ولى حرام است دست به او بگذارد .\r\n( 2 ) - استحاضه قليله آن است كه خون سوراخ نكند پنبه را ، پس اگر خون در پنبه فرو رود و ازجانب ديگر ظاهر نشود استحاضهء قليله است ، و اگر پنبه را سوراخ كند ؛ يعنى فرو رود و از طرف ديگر پيدا شود و به دستمال جارى نشود ، استحاضهء متوسطه است ، و اگر پنبه را سوراخ كند و جارى شود به آن دستمالى كه روى پنبه مىبندند ، استحاضهء كثيره است .\r\n","page_name":" 81 ","page_number":101},
  {"content":"\r\n\r\nاستحاضهء متوسطه آن است كه خون در پنبه فرو رود اگر چه در يك گوشهء آن باشد ولى از پنبه به دستمالى كه معمولًا زن‌ها براى جلوگيرى از خون مىبندند ، نرسد .\r\nاستحاضهء كثيره آن است كه خون پنبه را بگيرد و به دستمال هم برسد .\r\n\r\nاحكام استحاضه\r\nمسأله 400 - در استحاضهء قليله بايد زن براى هر نماز يك وضو بگيرد و پنبه را عوض كند « 1 » و ظاهر فرج را اگر خون به آن رسيده ، آب بكشد .\r\nمسأله 401 - در استحاضهء متوسطه بايد زن براى نماز صبح غسل كند « 2 » و تا صبح ديگر براى نمازهاى خود ، كارهاى استحاضهء قليله را كه در مسألهء پيش گفته شد انجام دهد . و اگر عمداً يا از روى فراموشى براى نماز صبح غسل نكند ، بايد براى نماز ظهر و عصر غسل كند و اگر براى نماز ظهر و عصر غسل نكند ، بايد پيش از نماز مغرب و عشا غسل نمايد ، چه آن كه خون بيايد يا قطع شده باشد .\r\nمسأله 402 - در استحاضهء كثيره علاوه بر كارهاى استحاضهء متوسطه كه در مسأله پيش گفته شد ، بايد براى هر نماز دستمال را عوض كند ، يا آب بكشد و يك غسل براى نماز ظهر و عصر و يكى براى نماز مغرب و عشا به‌جا آورد ، و بين نماز ظهر و عصر فاصله نيندازد ، و اگر فاصله بيندازد بايد براى نماز عصر دوباره غسل كند و نيز اگر بين نماز مغرب و عشا فاصله بيندازد بايد براى نماز عشا دوباره غسل نمايد .\r\nمسأله 403 - اگر خون استحاضه ، پيش از وقت نماز هم بيايد چنانچه زن براى\r\n\r\n\r\n","description":"","footnote":"\r\n( 1 ) - يا آب بكشد .\r\n( 2 ) - اگر استحاضه قبل از نماز صبح يا در بين آن پيدا شود و ليكن اگر بعد از نماز صبح تا قبل‌از نماز ظهر يا بين آن حاصل شود بايد براى نماز ظهر غسل كند و به همين طريق قبل از هر نماز يا بين هر نمازى كه استحاضه متوسطه شد بايد براى آن غسل كند .\r\n","page_name":" 82 ","page_number":102},
  {"content":"\r\n\r\nآن خون ، وضو و غسل به‌جا نياورده باشد ، بايد در موقع نماز وضو و غسل را به‌جا آورد « 1 » .\r\nمسأله 404 - مستحاضهء متوسطه و كثيره كه بايد وضو بگيرد و غسل كند هر كدام را اول به‌جا آورد صحيح است ، ولى بهتر آن است كه اول وضو بگيرد .\r\nمسأله 405 - اگر استحاضهء قليلهء زن ، بعد از نماز صبح ، متوسطه شود ، بايد براى نماز ظهر و عصر غسل كند ، و اگر بعد از نماز ظهر و عصر متوسطه شود بايد براى نماز مغرب و عشا غسل نمايد .\r\nمسأله 406 - اگر استحاضهء قليله يا متوسطهء زن بعد از نماز صبح كثيره شود بايد براى نماز ظهر و عصر يك غسل ، و براى نماز مغرب و عشا غسل ديگرى به‌جا آورد و اگر بعد از نماز ظهر و عصر كثيره شود ، بايد براى نماز مغرب و عشا غسل نمايد .\r\nمسأله 407 - مستحاضهء كثيره يا متوسطه اگر پيش از داخل شدن وقت نماز براى نماز غسل كند ، غسل او باطل است ولى اگر نزديك اذان صبح براى نماز شب غسل كند و نماز شب را بخواند و همين كه وقت داخل شد فوراً نماز صبح را بخواند اشكال ندارد « 2 » .\r\nمسأله 408 - زن مستحاضه ، براى هر نمازى چه واجب باشد و چه مستحب ، بايد وضو بگيرد و نيز اگر بخواهد نمازى را كه خوانده احتياطاً دوباره بخواند ، يا بخواهد نمازى را كه تنها خوانده است دوباره با جماعت بخواند ، بايد تمام كارهايى را كه براى استحاضه گفته شد انجام دهد . ولى براى خواندن نماز احتياط و سجدهء فراموش شده و تشهد فراموش شده و سجدهء سهو ، اگر آنها را بعد از نماز فوراً به‌جا آورد\r\n\r\n\r\n","description":"","footnote":"\r\n( 1 ) - احتياط واجب آن است كه در وقت نماز ، غسل و وضو را به‌جا آورد گر چه قبلًا براى كار ديگر به‌جا آورده باشد .\r\n( 2 ) - بنابر احتياط واجب بايد بعد از داخل شدن صبح ، وضو و غسل را دوباره به‌جا آورد .\r\n","page_name":" 83 ","page_number":103},
  {"content":"\r\n\r\nلازم نيست كارهاى استحاضه را انجام دهد .\r\nمسأله 409 - زن مستحاضه بعد از آن كه خونش قطع شد ، فقط براى نماز اولى كه مىخواند ، بايد كارهاى استحاضه را انجام دهد و براى نمازهاى بعد لازم نيست .\r\nمسأله 410 - اگر زن نداند استحاضهء او چه قسم است ، موقعى كه مىخواهد نماز بخواند ، بايد مقدارى پنبه داخل فرج نمايد « 1 » و كمى صبر كند و بيرون آورد و بعد از آن كه فهميد استحاضهء او كدام يك از آن سه قسم است كارهايى را كه براى آن قسم دستور داده شده انجام دهد ، ولى اگر بداند تا وقتى كه مىخواهد نماز بخواند استحاضهء او تغيير نمىكند پيش از داخل شدن وقت هم مىتواند خود را وارسى نمايد .\r\nمسأله 411 - زن مستحاضه اگر پيش از آن كه خود را وارسى كند ، مشغول نماز شود ، چنانچه قصد قربت داشته و به وظيفهء خود عمل كرده مثلًا استحاضه‌اش قليله بوده و به وظيفهء استحاضهء قليله عمل نموده ، نماز او صحيح است و اگر قصد قربت نداشته يا عمل او مطابق وظيفه‌اش نبوده مثل آن كه استحاضهء او متوسطه بوده و به وظيفهء قليله رفتار كرده ، نماز او باطل است .\r\nمسأله 412 - زن مستحاضه اگر نتواند خود را وارسى نمايد ، بايد به آنچه مسلّماً وظيفهء اوست عمل كند مثلًا اگر نمىداند استحاضهء او قليله است يا متوسطه ، بايد كارهاى استحاضهء قليله را انجام دهد ، و اگر نمىداند متوسطه است يا كثيره ، بايد كارهاى استحاضهء متوسطه را انجام دهد ، ولى اگر بداند سابقاً كدام يك از آن سه قسم بوده بايد به وظيفهء همان قسم رفتار نمايد .\r\nمسأله 413 - اگر خون استحاضه در باطن باشد و بيرون نيايد ، وضو و غسل باطل نمىشود و اگر بيرون بيايد هرچند كم باشد ، وضو و غسل را باطل مىكند « 2 » .\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - به تفصيلى كه گذشت .\r\n","page_name":" 84 ","page_number":104},
  {"content":"\r\n\r\nمسأله 414 - زن مستحاضه اگر بعد از نماز خود را وارسى كند و خون نبيند اگرچه بداند دوباره خون مىآيد ، با وضويى كه دارد مىتواند نماز بخواند .\r\nمسأله 415 - زن مستحاضه اگر بداند از وقتى كه مشغول وضو يا غسل شده خونى از او بيرون نيامده ، مىتواند خواندن نماز را تأخير بيندازد « 1 » .\r\nمسأله 416 - اگر مستحاضه بداند كه پيش از گذشتن وقت نماز به كلى پاك مىشود ، يا به اندازهء خواندن نماز ، خون بند مىآيد ، بايد صبر كند و نماز را در وقتى كه پاك است بخواند .\r\nمسأله 417 - اگر بعد از وضو و غسل ، خون در ظاهر قطع شود و مستحاضه بداند كه اگر نماز را تأخير بيندازد ، به مقدارى كه وضو و غسل و نماز را به‌جا آورد ، به كلى پاك مىشود ، بايد نماز را تأخير بيندازد و موقعى كه به كلى پاك شد ، دوباره وضو و غسل را به‌جا آورد و نماز را بخواند . و اگر وقت نماز تنگ شد لازم نيست وضو و غسل را دوباره به‌جا آورد ، بلكه با وضو و غسلى كه دارد مىتواند نماز بخواند .\r\nمسأله 418 - مستحاضهء كثيره و متوسطه وقتى به كلى از خون پاك شد بايد غسل كند ، ولى اگر بداند از وقتى كه براى نماز پيش ، مشغول غسل شده ديگر خون نيامده لازم نيست دوباره غسل نمايد .\r\nمسأله 419 - مستحاضهء قليله بعد از وضو ، و مستحاضهء كثيره و متوسطه بعد از غسل و وضو ، بايد فوراً مشغول نماز شود ، ولى گفتن اذان و اقامه و خواندن دعاهاى قبل از نماز اشكال ندارد و در نماز هم مىتواند كارهاى مستحب مثل قنوت و غير آن را به‌جا آورد .\r\nمسأله 420 - زن مستحاضه اگر بين غسل و نماز فاصله بيندازد ، بايد دوباره غسل\r\n\r\n\r\n","description":"","footnote":"\r\n( 1 ) - يعنى به اندازه‌اى كه مىداند خون بيرون نمىآيد و در داخل فرج هم نيست تا بعد از نماز .\r\n","page_name":" 85 ","page_number":105},
  {"content":"\r\n\r\nكند « 1 » و بلافاصله مشغول نماز شود .\r\nمسأله 421 - اگر خون استحاضهء زن جريان دارد و قطع نمىشود ، چنانچه براى او ضرر ندارد ، بايد پيش از غسل و بعد از آن به وسيلهء پنبه از بيرون آمدن خون جلوگيرى كند ، ولى اگر هميشه جريان ندارد فقط بايد بعد از وضو و غسل از بيرون آمدن خون جلوگيرى نمايد ، و چنانچه كوتاهى كند و خون بيرون آيد ، بايد دوباره غسل كند « 2 » و اگر نماز هم خوانده بايد دوباره بخواند .\r\nمسأله 422 - اگر در موقع غسل ، خون قطع نشود ، غسل صحيح است ، ولى اگر در بين غسل ، استحاضهء متوسطه كثيره شود ، احتياط واجب آن است كه غسل را از سر بگيرد « 3 » .\r\nمسأله 423 - احتياط واجب آن است كه زن مستحاضه در تمام روزى كه روزه است به مقدارى كه مىتواند از بيرون آمدن خون جلوگيرى كند .\r\nمسأله 424 - روزهء زن مستحاضه‌اى كه غسل بر او واجب مىباشد ، در صورتى صحيح است كه غسل نماز مغرب و عشاى شبى كه مىخواهد فرداى آن را روزه بگيرد به‌جا آورد . و نيز در روز غسل‌هايى را كه براى نمازهاى روزش واجب است ، انجام دهد . ولى اگر براى نماز مغرب و عشا غسل نكند و براى خواندن نماز شب پيش از اذان صبح غسل نمايد و در روز هم غسل‌هايى را كه براى نمازهاى روزش واجب است به‌جا آورد ، روزهء او صحيح است .\r\nمسأله 425 - اگر بعد از نماز عصر ، مستحاضه شود و تا غروب غسل نكند روزهء او صحيح است .\r\n\r\n\r\n","description":"","footnote":"\r\n( 1 ) - مگر آن كه بعد از غسل از او خون خارج نشود حتى در داخل فضاى فرج .\r\n( 2 ) - و وضو هم بگيرد .\r\n( 3 ) - لكن اگر غسل ترتيبى مشغول بوده همان را از سر بگيرد و ارتماسى نكند ، و بهتر آن است كه اگر ارتماسى مىكرده همان را از سر بگيرد .\r\n","page_name":" 86 ","page_number":106},
  {"content":"\r\n\r\nمسأله 426 - اگر استحاضهء قليلهء زن پيش از نماز ، متوسطه يا كثيره شود بايد كارهاى متوسطه يا كثيره را كه گفته شد انجام دهد . و اگر استحاضهء متوسطه ، كثيره شود بايد كارهاى استحاضهء كثيره را انجام دهد و چنانچه براى استحاضهء متوسطه غسل كرده باشد فايده ندارد و بايد دوباره براى كثيره غسل كند .\r\nمسأله 427 - اگر در بين نماز ، استحاضهء متوسطهء زن كثيره شود ، بايد نماز را بشكند و براى استحاضهء كثيره غسل كند و وضو بگيرد و كارهاى ديگر آن را انجام دهد و همان نماز را بخواند . و اگر براى هيچ كدام از غسل و وضو وقت ندارد ، بايد دو تيمم كند ، يكى بدل از غسل ، و ديگرى بدل از وضو ، و اگر براى يكى از آنها وقت ندارد بايد عوض آن تيمم كند و ديگرى را به‌جا آورد ، ولى اگر براى تيمم هم وقت ندارد نمىتواند نماز را بشكند ، و بايد نماز را تمام كند ، و بنابر احتياط واجب قضا نمايد ، و همچنين است اگر در بين نماز استحاضهء قليلهء او متوسطه يا كثيره شود .\r\nمسأله 428 - اگر در بين نماز ، خون ، بند بيايد و مستحاضه نداند كه در باطن هم قطع شده يا نه ، چنانچه بعد از نماز بفهمد قطع شده بوده ، بايد وضو و غسل و نماز را دوباره به‌جا آورد .\r\nمسأله 429 - اگر استحاضهء كثيرهء زن متوسطه شود ، بايد براى نماز اول عمل كثيره و براى نمازهاى بعد عمل متوسطه را به‌جا آورد . مثلًا اگر پيش از نماز ظهر استحاضهء كثيره متوسطه شود ، بايد براى نماز ظهر غسل كند و براى نماز عصر و مغرب و عشا فقط وضو بگيرد ولى اگر براى نماز ظهر غسل نكند و فقط به مقدار نماز عصر وقت داشته باشد ، بايد براى نماز عصر غسل نمايد ، و اگر براى نماز عصر هم غسل نكند بايد براى نماز مغرب غسل كند . و اگر براى آن هم غسل نكند و فقط به مقدار نماز عشا وقت داشته باشد بايد براى عشا غسل نمايد .\r\nمسأله 430 - اگر پيش از هر نماز خون مستحاضهء كثيره قطع شود و دوباره بيايد براى\r\n\r\n","description":"","footnote":"","page_name":" 87 ","page_number":107},
  {"content":"\r\n\r\nهر نماز بايد يك غسل به‌جا آورد « 1 » .\r\nمسأله 431 - اگر استحاضهء كثيره قليله شود ، بايد براى نماز اول عمل كثيره و براى نمازهاى بعد عمل قليله را انجام دهد ، و نيز اگر استحاضهء متوسطه قليله شود بايد براى نماز اول ، عمل متوسطه و براى نمازهاى بعد عمل قليله را به‌جا آورد .\r\nمسأله 432 - اگر مستحاضه يكى از كارهايى را كه بر او واجب مىباشد حتى عوض كردن پنبه را ترك كند ، نمازش باطل است .\r\nمسأله 433 - مستحاضهء قليله اگر بخواهد غير از نماز كارى انجام دهد ، كه شرط آن وضو داشتن است ، مثلًا بخواهد جايى از بدن خود را به خط قرآن برساند بايد وضو بگيرد و وضويى كه براى نماز گرفته كافى نيست .\r\nمسأله 434 - اگر مستحاضه ، غسل‌هاى واجب خود را به‌جا آورد ، رفتن در مسجد « 2 » و توقف در آن و خواندن سوره‌اى كه سجدهء واجب دارد و نزديكى شوهر با او حلال مىشود اگرچه كارهاى ديگرى را كه براى نماز واجب است ، مثل عوض كردن پنبه و دستمال انجام نداده باشد .\r\nمسأله 435 - اگر زن در استحاضهء كثيره يا متوسطه بخواهد پيش از وقت نماز سوره‌اى را كه سجدهء واجب دارد بخواند يا مسجد برود ، بنابر احتياط واجب « 3 » بايد\r\n\r\n\r\n","description":"","footnote":"\r\n( 1 ) - اگر بعد از غسل و قبل از عمل قطع شود و وقت به اندازه‌اى نباشد كه غسل كند و نماز را در وقت به‌جا آورد اكتفا كند به همان غسل و نماز بخواند و حكم وضو نيز همين‌طور است .\r\n( 2 ) - رفتن در مسجد مدينه و مكه و توقف در ساير مساجد و خواندن سوره‌هاى سجده‌احتياج به غسل ندارد و براى نزديكى به زن لازم است و در هيچ‌يك احتياج به وضو ندارد .\r\n( 3 ) - در مسألهء پيش گذشت كه براى خواندن سوره و رفتن در مسجد غسل لازم نيست .\r\n","page_name":" 88 ","page_number":108},
  {"content":"\r\n\r\nغسل نمايد ، و همچنين است اگر شوهرش بخواهد با او نزديكى كند ، ولى اگر بخواهد جايى از بدن خود را به خط قرآن برساند ، بايد وضو هم بگيرد .\r\nمسأله 436 - نماز آيات بر مستحاضه واجب است . و بايد براى نماز آيات هم كارهايى را كه براى نماز يوميه گفته شد انجام دهد .\r\nمسأله 437 - هرگاه در وقت نماز يوميه نماز آيات بر مستحاضه واجب شود اگرچه بخواهد هر دو را پشت سر هم به‌جا آورد ، بايد براى نماز آيات هم تمام كارهايى را كه براى نماز يوميه او واجب است انجام دهد و نمىتواند « 1 » هر دو را با يك غسل و وضو بخواند .\r\nمسأله 438 - اگر زن مستحاضه بخواهد نماز قضا بخواند ، بايد براى هر نماز كارهايى را كه براى نماز ادا بر او واجب است به‌جا آورد .\r\nمسأله 439 - اگر زن بداند خونى كه از او خارج مىشود خون زخم نيست و شرعاً حكم حيض و نفاس را ندارد بايد به دستور استحاضه عمل كند « 2 » ، بلكه اگر شك داشته باشد كه خون استحاضه است يا خون‌هاى ديگر ، چنانچه نشانهء آنها را نداشته باشد ، بنابر احتياط واجب بايد كارهاى استحاضه را انجام دهد .\r\n\r\nحيض\r\nحيض خونى است كه غالباً در هر ماه چند روزى از رحم زن‌ها خارج مىشود و زن را در موقع ديدن خون حيض ، حائض مىگويند .\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - بنابر احتياط واجب .\r\n","page_name":" 89 ","page_number":109},
  {"content":"\r\n\r\nمسأله 440 - خون حيض در بيشتر اوقات ، غليظ و گرم و رنگ آن سياه « 1 » يا سرخ است و با فشار و كمى سوزش بيرون مىآيد .\r\nمسأله 441 - زن‌هاى سيده بعد از تمام شدن شصت سال يائسه مىشوند ؛ يعنى خون حيض نمىبينند ، و زن‌هايى كه سيده نيستند ، بعد از تمام شدن پنجاه سال يائسه مىشوند .\r\nمسأله 442 - خونى كه دختر پيش از تمام شدن نه سال و زن بعد از يائسه شدن مىبيند حيض نيست .\r\nمسأله 443 - زن حامله و زنى كه بچه شير مىدهد ، ممكن است حيض ببيند .\r\nمسأله 444 - دخترى كه نمىداند نه سالش تمام شده يا نه اگر خونى ببيند كه نشانه‌هاى حيض را نداشته باشد حيض نيست . و اگر نشانه‌هاى حيض را داشته باشد حيض است « 2 » و معلوم مىشود نه سال او تمام شده است .\r\nمسأله 445 - زنى كه شك دارد يائسه شده يا نه ، اگر خونى ببيند و نداند حيض است يا نه ، بايد بنا بگذارد كه يائسه نشده است .\r\nمسأله 446 - مدت حيض كمتر از سه روز و بيشتر از ده روز نمىشود و اگر مختصرى هم از سه روز كمتر باشد ، حيض نيست .\r\nمسأله 447 - بايد سه روز اول حيض ، پشت سر هم باشد ، پس اگر مثلًا دو روز خون ببيند و يك روز پاك شود و دوباره يك روز خون ببيند حيض نيست .\r\nمسأله 448 - لازم نيست در تمام سه روز خون بيرون بيايد ، بلكه اگر در فرج يا رحم « 3 » خون باشد كافى است ، و چنانچه در بين سه روز مختصرى پاك شود و مدت\r\n\r\n\r\n","description":"","footnote":"\r\n( 1 ) - يعنى سرخ مايل به سياهى .\r\n( 2 ) - در صورتى حيض است كه اطمينان پيدا كند با اوصاف خون كه حيض است و الّا مشكل است .\r\n( 3 ) - بودن در رحم كافى نيست .\r\n","page_name":" 90 ","page_number":110},
  {"content":"\r\n\r\nپاك شدن به قدرى كم باشد كه بگويند در تمام سه روز در فرج يا رحم خون بوده ، بازهم حيض است .\r\nمسأله 449 - لازم نيست شب اول و شب چهارم را خون ببيند ، ولى بايد در شب دوم و سوم خون قطع نشود ، پس اگر از اذان صبح روز اول تا غروب روز سوم پشت سر هم خون بيايد ، يا در وسطهاى روز اول شروع شود و در همان موقع از روز چهارم قطع شود و در شب دوم و سوم هم هيچ خون قطع نشود ، حيض است .\r\nمسأله 450 - اگر سه روز پشت سر هم خون ببيند و پاك شود ، چنانچه دوباره خون ببيند و روزهايى كه خون ديده و در وسط پاك بوده روى هم از ده روز بيشتر نشود روزهايى هم كه در وسط پاك بوده حيض است .\r\nمسأله 451 - اگر خونى ببيند كه از سه روز بيشتر و از ده روز كمتر باشد و نداند خون دمل و زخم است يا خون حيض ، بايد آن را حيض قرار دهد « 1 » .\r\nمسأله 452 - اگر خونى ببيند كه نداند خون زخم است يا حيض ، بنابر احتياط\r\n\r\n\r\n","description":"","footnote":"\r\n( 1 ) - خون اگر محتمل است از دمل باشد بايد بررسى كند ؛ به اين‌كه چيزى داخل محل كند و بيرون بياورد ، پس اگر خون از طرف چپ فرج بيرون مىآيد خون حيض قرار دهد واگرنه دمل است ، مگر آن كه بداند كه دمل در طرف چپ است ، و اگر ممكن نباشد بررسى ، اگر مىداند كه خون سابق حيض بوده و حالا نمىداند چيست و احتمال مىدهد خون حيض باشد يا دمل ، حيض قرار دهد . و اگر مىداند كه خون سابق دمل بوده ، دمل قرار دهد و اگر نمىداند از اول خون حيض بوده يا دمل ، واجب است كه تمام اعمالى را كه بر زن پاك واجب است به‌جا آورد و تمام چيزهايى كه بر زن حائض حرام است ترك كند ، پس نمازهاى واجب را بخواند و روزه بگيرد و از توقف در مساجد و دست‌گذاشتن روى خط قرآن خوددارى كند و اگر خون ببيند و نداند از زخم است يا از حيض ، بايد همين احتياط آخر را بكند و وارسى از براى او نيست ، بلى اگر حالت پيشش حيض بوده ، بايد حيض قرار دهد و اگر پاك بوده ، پاك قرار دهد و احتياط لازم نيست .\r\n","page_name":" 91 ","page_number":111},
  {"content":"\r\n\r\nواجب « 1 » بايد عبادت‌هاى خود را به‌جا آورد و كارهايى را كه بر حائض حرام است ترك كند .\r\nمسأله 453 - اگر خونى ببيند و شك كند كه خون حيض است يا نفاس ، چنانچه شرايط حيض را داشته باشد ، بايد حيض قرار دهد .\r\nمسأله 454 - اگر خونى ببيند كه نداند خون حيض است يا بكارت ، بايد خود را وارسى كند ؛ يعنى مقدارى پنبه داخل فرج نمايد و كمى صبر كند ، بعد بيرون آورد پس اگر اطراف آن آلوده باشد ، خون بكارت است و اگر به همه آن رسيده ، حيض مىباشد .\r\nمسأله 455 - اگر كمتر از سه روز خون ببيند و پاك شود و بعد سه روز خون ببيند خون دوم حيض است و خون اول اگرچه در روزهاى عادتش باشد حيض نيست .\r\n\r\nاحكام حائض\r\nمسأله 456 - چند چيز بر حائض حرام است :\r\nاول : عبادت‌هايى كه مانند نماز بايد با وضو يا غسل يا تيمم به‌جا آورده شود ، ولى به‌جا آوردن عبادت‌هايى كه وضو و غسل و تيمم براى آنها لازم نيست ، مانند نماز ميت ، مانعى ندارد .\r\nدوم : تمام چيزهايى كه بر جنب حرام است و در احكام جنابت گفته شد .\r\nسوم : جماع كردن در فرج ، كه هم براى مرد حرام است و هم براى زن ، اگرچه به مقدار ختنه‌گاه داخل شود و منى هم بيرون نيايد ، بلكه احتياط واجب آن است كه مقدار كمتر از ختنه‌گاه را هم داخل نكند و در دبر زن حائض هم وطى ننمايد « 2 » .\r\nمسأله 457 - جماع كردن در روزهايى هم كه حيض زن قطعى نيست ولى شرعاً بايد براى خود حيض قرار دهد حرام است . پس زنى كه بيشتر از ده روز خون مىبيند و\r\n\r\n\r\n","description":"","footnote":"\r\n( 1 ) - تفصيل آن در مسأله پيش گذشت .\r\n( 2 ) - وطى در دبر كراهت شديد دارد .\r\n","page_name":" 92 ","page_number":112},
  {"content":"\r\n\r\nبايد به دستورى كه بعداً گفته مىشود روزهاى عادت خويشان خود را حيض قرار دهد ، شوهرش نمىتواند در آن روزها با او نزديكى نمايد .\r\nمسأله 458 - اگر شمارهء روزهاى حيض زن به سه قسمت تقسيم شود و مرد در قسمت اول آن ، با زن خود در قبل جماع كند ، بايد هجده نخود طلا كفاره « 1 » به فقير بدهد و اگر در قسمت دوم جماع كند ، نه نخود و اگر در قسمت سوم جماع كند ، بايد چهار نخود و نيم بدهد . مثلًا زنى كه شش روز خون حيض مىبيند ، اگر شوهرش در شب يا روز اول و دوم با او جماع كند بايد هجده نخود طلا بدهد و در شب يا روز سوم و چهارم نه نخود و در شب يا روز پنجم و ششم بايد چهار نخود و نيم بدهد .\r\nمسأله 459 - بنابر احتياط واجب « 2 » براى وطى در دبر زن حائض هم بايد كفاره بدهد .\r\nمسأله 460 - احتياط واجب آن است كه هجده نخود ، طلاى كفاره را سكه‌دار « 3 » بدهد و اگر ممكن نباشد ، قيمت آن را هم مىتوان داد .\r\nمسأله 461 - اگر قيمت طلا در وقتى كه جماع كرده با وقتى كه مىخواهد به فقير بدهد فرق كرده باشد ، بايد قيمت وقتى را كه مىخواهد به فقير بدهد حساب كند .\r\nمسأله 462 - اگر كسى هم در قسمت اول و هم در قسمت دوم و هم در قسمت سوم حيض ، با زن خود جماع كند ، بايد هر سه كفاره را كه روى هم سى و يك نخود و نيم مىشود بدهد .\r\nمسأله 463 - اگر انسان بعد از آن كه در حال حيض جماع كرده و كفارهء آن را\r\n\r\n\r\n","description":"","footnote":"\r\n( 1 ) - به احتياط واجب .\r\n( 2 ) - واجب نيست .\r\n( 3 ) - سكه‌دار لازم نيست ، ليكن اگر قيمت آن را داد بايد قيمت سكه‌دار را بدهد ، پس اگر ديناركه سكه‌دار است در قيمت با هجده نخود طلا فرق دارد واجب است يا سكه‌دار بدهد يا قيمت سكه‌دار .\r\n","page_name":" 93 ","page_number":113},
  {"content":"\r\n\r\nداده دوباره جماع كند باز هم بايد كفاره بدهد « 1 » .\r\nمسأله 464 - اگر با زن حائض چند مرتبه جماع كند و در بين آنها كفاره ندهد احتياط واجب آن است كه براى هر جماع يك كفاره بدهد .\r\nمسأله 465 - اگر مرد در حال جماع بفهمد زن حائض شده ، بايد فوراً از او جدا شود و اگر جدا نشود بايد كفاره بدهد « 2 » .\r\nمسأله 466 - اگر مرد با زن حائض زنا كند يا با زن حائض نامحرمى به گمان اين كه عيال خود او است جماع نمايد ، احتياط واجب آن است كه كفاره بدهد .\r\nمسأله 467 - كسى كه نمىتواند كفاره بدهد بنابر احتياط واجب بايد استغفار كند « 3 » ، و هر وقت توانست بايد كفاره را بدهد .\r\nمسأله 468 - طلاق دادن زن در حال حيض ، به طورى كه در كتاب طلاق گفته مىشود باطل است .\r\nمسأله 469 - اگر زن بگويد حائضم يا از حيض پاك شده‌ام ، بايد حرف او را قبول كرد .\r\nمسأله 470 - اگر زن در بين نماز حائض شود ، نماز او باطل است .\r\nمسأله 471 - اگر زن در بين نماز شك كند كه حائض شده يا نه ، نماز او صحيح است ولى اگر بعد از نماز بفهمد كه در بين نماز حائض شده نمازى كه خوانده باطل است .\r\nمسأله 472 - بعد از آن كه زن از خون حيض پاك شد ، واجب است براى نماز و عبادت‌هاى ديگرى كه بايد با وضو يا غسل يا تيمم به‌جا آورده شود ، غسل كند . و دستور آن مثل غسل جنابت است ، ولى براى نماز بايد پيش از غسل يا بعد از آن وضو\r\n\r\n\r\n","description":"","footnote":"\r\n( 1 ) - به احتياط واجب .\r\n( 2 ) - محل اشكال است ولى احتياط ترك نشود .\r\n( 3 ) - بهتر آن است كه اگر مىتواند يك صدقه به فقيرى بدهد و الّا استغفار كند .\r\n","page_name":" 94 ","page_number":114},
  {"content":"\r\n\r\nهم بگيرد . و اگر پيش از غسل وضو بگيرد بهتر است .\r\nمسأله 473 - بعد از آن كه زن از خون حيض ، پاك شد ، اگرچه غسل نكرده باشد ، طلاق او صحيح است ، و شوهرش هم مىتواند با او جماع كند ، ولى احتياط مستحب آن است كه پيش از غسل از جماع با او خوددارى نمايد . اما كارهاى ديگرى كه در وقت حيض بر او حرام بوده مانند توقف در مسجد و مس خط قرآن ، تا غسل نكند بر او حلال نمىشود .\r\nمسأله 474 - اگر آب براى وضو و غسل كافى نباشد و به اندازه‌اى باشد كه بتواند يا غسل كند يا وضو بگيرد ، بايد غسل كند « 1 » و بدل از وضو تيمم نمايد . و اگر فقط براى وضو كافى باشد و به اندازهء غسل نباشد ، بايد وضو بگيرد و عوض غسل تيمم نمايد و اگر براى هيچ‌يك از آنها آب ندارد ، بايد دو تيمم كند ، يكى بدل از غسل و ديگرى بدل از وضو .\r\nمسأله 475 - نمازهاى يوميه‌اى كه زن در حال حيض نخوانده ، قضا ندارد ، ولى روزه‌هاى واجب را بايد قضا نمايد .\r\nمسأله 476 - هرگاه وقت نماز داخل شود و بداند كه اگر نماز را تأخير بيندازد حائض مىشود ، بايد فوراً نماز بخواند .\r\nمسأله 477 - اگر زن حائض نماز را تأخير بيندازد و از اول وقت به اندازهء خواندن يك نماز بگذرد و حائض شود ، قضاى آن نماز بر او واجب است « 2 » ، ولى در تند\r\n\r\n\r\n","description":"","footnote":"\r\n( 1 ) - به احتياط واجب .\r\n( 2 ) - در صورتى قضا واجب است كه بگذرد از وقت به اندازه خواندن يك نماز به حسب‌حالش ، كه به مقدار آوردن واجبات آن است بدون آداب و مستحبات ، و به اندازه به‌جا آوردن شرايط نماز ، مثل وضو يا غسل اگر حاصل نباشند و مثل پيدا كردن ساتر و شستن آن و ديگر شرايط ، و اگر به اين مقدار وقت نگذرد و حائض شود قضا واجب نيست .\r\n","page_name":" 95 ","page_number":115},
  {"content":"\r\n\r\nخواندن و كند خواندن و چيزهاى ديگر بايد ملاحظهء حال خود را بكند ، مثلًا زنى كه مسافر نيست اگر در اول ظهر نماز نخواند ، قضاى آن در صورتى واجب مىشود كه به مقدار خواندن چهار ركعت نماز به دستورى كه گفته شد از اول ظهر بگذرد و حائض شود ، و براى كسى كه مسافر است گذشتن وقت به مقدار خواندن دو ركعت كافى است .\r\nمسأله 478 - اگر زن در آخر وقت نماز از خون پاك شود و به اندازهء غسل و وضو و مقدمات ديگر نماز مانند تهيه كردن لباس يا آب كشيدن آن و خواندن يك ركعت نماز يا بيشتر از يك ركعت وقت داشته باشد ، بايد نماز را بخواند و اگر نخواند بايد قضاى آن را به‌جا آورد .\r\nمسأله 479 - اگر زن حائض به اندازهء غسل و وضو وقت ندارد ولى مىتواند با تيمم نماز را در وقت بخواند آن نماز بر او واجب نيست ، اما اگر گذشته از تنگى وقت تكليفش تيمم است ، مثل آن كه آب برايش ضرر دارد ، بايد تيمم كند و آن نماز را بخواند .\r\nمسأله 480 - اگر زن حائض شك كند كه براى نماز وقت دارد يا نه ، بايد نمازش را بخواند .\r\nمسأله 481 - اگر به خيال اين كه به اندازهء تهيهء مقدمات نماز و خواندن يك ركعت وقت ندارد نماز نخواند و بعد بفهمد وقت داشته ، بايد قضاى آن نماز را به‌جا آورد .\r\nمسأله 482 - مستحب است زن حائض در وقت نماز ، خود را از خون پاك نمايد و پنبه و دستمال را عوض كند و وضو بگيرد و اگر نمىتواند وضو بگيرد تيمم نمايد و در جاى نماز رو به قبله بنشيند و مشغول ذكر و دعا و صلوات شود .\r\nمسأله 483 - خواندن و همراه داشتن قرآن و رساندن جايى از بدن به ما بين خطهاى قرآن و نيز خضاب كردن به حنا و مانند آن براى حائض مكروه است .\r\n\r\n","description":"","footnote":"","page_name":" 96 ","page_number":116},
  {"content":"\r\n\r\n\r\nاقسام زن‌هاى حائض\r\nمسأله 484 - زن‌هاى حائض بر شش قسمند :\r\nاول : صاحب عادت وقتيه و عدديه ، و آن زنى است كه دو ماه پشت سر هم در وقت معيّن خون حيض ببيند و شمارهء روزهاى حيض او هم در هر دو ماه يك اندازه باشد ، مثل آن كه دو ماه پشت سر هم از اول ماه تا هفتم خون ببيند .\r\nدوم : صاحب عادت وقتيه ، و آن زنى است كه دو ماه پشت سر هم در وقت معيّن ، خون حيض ببيند ولى شمارهء روزهاى حيض او در هر دو ماه يك اندازه نباشد ، مثلًا دو ماه پشت سر هم از روز اول ماه خون ببيند ولى ماه اول روز هفتم ، و ماه دوم روز هشتم از خون پاك شود .\r\nسوم : صاحب عادت عدديه ، و آن زنى است كه شمارهء روزهاى حيض او در دو ماهِ پشت سر هم به يك اندازه باشد ، ولى وقت ديدن آن دو خون يكى نباشد ، مثل آن كه ماه اول از پنجم تا دهم و ماه دوم از دوازدهم تا هفدهم خون ببيند .\r\nچهارم : مضطربه ، و آن زنى است كه چند ماه خون ديده ، ولى عادت معيّنى پيدا نكرده يا عادتش به‌هم خورده و عادت تازه‌اى پيدا نكرده است .\r\nپنجم : مبتدئه ، و آن زنى است كه دفعهء اول خون ديدن او است .\r\nششم : ناسيه ، و آن زنى است كه عادت خود را فراموش كرده است . و هر كدام اينها احكامى دارند كه در مسائل آينده گفته مىشود .\r\n\r\n1 - صاحب عادت وقتيه و عدديه\r\nمسأله 485 - زن‌هايى كه عادت وقتيه و عدديه دارند سه دسته‌اند :\r\nاول : زنى كه دو ماه پشت سر هم در وقت معيّن ، خون حيض ببيند و در وقت معيّن هم پاك شود ، مثلًا دو ماه پشت سر هم از روز اول ماه ، خون ببيند و روز هفتم پاك شود كه عادت حيض اين زن از اول ماه تا هفتم است .\r\n\r\n","description":"","footnote":"","page_name":" 97 ","page_number":117},
  {"content":"\r\n\r\nدوم : زنى كه از خون پاك نمىشود ولى دو ماه پشت سر هم چند روز معيّن مثلًا از اول ماه تا هشتم خونى كه مىبيند نشانه‌هاى حيض را دارد ؛ يعنى غليظ و سياه و گرم است و با فشار و سوزش بيرون مىآيد . و بقيه خون‌هاى او نشانه‌هاى استحاضه را دارد كه عادت او از اول ماه تا هشتم مىشود .\r\nسوم : زنى كه دو ماه پشت سر هم در وقت معيّن ، خون حيض ببيند و بعد از آن كه سه روز يا بيشتر خون ديد يك روز يا بيشتر پاك شود و دوباره خون ببيند و تمام روزهايى كه خون ديده با روزهايى كه در وسط پاك بوده از ده روز بيشتر نشود و در هر دو ماه همهء روزهايى كه خون ديده و در وسط پاك بوده روى هم يك اندازه باشد كه عادت او به اندازهء تمام روزهايى است كه خون ديده و در وسط پاك بوده است ، و لازم نيست روزهايى كه در وسط پاك بوده در هر دو ماه به يك اندازه باشد ، مثلًا اگر در ماه اول از روز اول ماه تا سوم خون ببيند و سه روز پاك شود و دوباره سه روز خون ببيند و در ماه دوم بعد از آن كه سه روز خون ديد ، سه روز يا كمتر يا بيشتر پاك شود و دوباره خون ببيند و روى هم از نه روز بيشتر نشود ، همه حيض است و عادت اين زن نه روز مىشود .\r\nمسأله 486 - زنى كه عادت وقتيه و عدديه دارد ، اگر در وقت عادت يا دو سه روز جلوتر يا دو سه روز عقب‌تر خون ببيند ، به طورى كه بگويند حيض را جلو يا عقب انداخته اگر چه آن خون ، نشانه‌هاى حيض را نداشته باشد بايد به احكامى كه براى زن حائض گفته شد عمل كند . و چنانچه بعد بفهمد حيض نبوده مثل اين كه پيش از سه روز پاك شود بايد عبادت‌هايى را كه به‌جا نياورده قضا نمايد .\r\nمسأله 487 - زنى كه عادت وقتيه و عدديه دارد اگر چند روز پيش از عادت و همهء روزهاى عادت و چند روز بعد از عادت خون ببيند و روى هم از ده روز بيشتر نشود ، همه حيض است . و اگر از ده روز بيشتر شود ، فقط خونى را كه در روزهاى عادت خود ديده ، حيض است و خونى كه پيش از آن و بعد از آن ديده استحاضه مىباشد ، و\r\n\r\n","description":"","footnote":"","page_name":" 98 ","page_number":118},
  {"content":"\r\n\r\nبايد عبادت‌هايى را كه در روزهاى پيش از عادت و بعد از عادت به‌جا نياورده قضا نمايد . و اگر همهء روزهاى عادت را با چند روز پيش از عادت خون ببيند و روى هم از ده روز بيشتر نشود همه حيض است و اگر از ده روز بيشتر شود ، فقط روزهاى عادت او حيض است و خونى كه جلوتر از آن ديده استحاضه مىباشد و چنانچه در آن روزها عبادت نكرده بايد قضا نمايد . و اگر همهء روزهاى عادت را با چند روز بعد از عادت خون ببيند و روى هم از ده روز بيشتر نشود ، همه حيض است ، و اگر بيشتر شود فقط روزهاى عادت حيض و باقى استحاضه است .\r\nمسأله 488 - زنى كه عادت وقتيه و عدديه دارد اگر مقدارى از روزهاى عادت را با چند روز پيش از عادت خون ببيند و روى هم از ده روز بيشتر نشود همه حيض است و اگر از ده روز بيشتر شود روزهايى كه در عادت خون ديده با چند روز پيش از آن كه روى هم به مقدار عادت او شود حيض ، و روزهاى اول را استحاضه قرار مىدهد . و اگر مقدارى از روزهاى عادت را با چند روز بعد از عادت خون ببيند و روى هم از ده روز بيشتر نشود ، همه حيض است و اگر بيشتر شود ، بايد روزهايى كه در عادت خون ديده با چند روز بعد از آن كه روى هم به مقدار عادت او شود حيض و بقيه را استحاضه قرار دهد .\r\nمسأله 489 - زنى كه عادت دارد ، اگر بعد از آن كه سه روز يا بيشتر خون ديد پاك شود و دوباره خون ببيند و فاصلهء بين دو خون كمتر از ده روز باشد و همهء روزهايى كه خون ديده با روزهايى كه در وسط پاك بوده از ده روز بيشتر باشد . مثل آن كه پنج روز خون ببيند و پنج روز پاك شود و دوباره پنج روز خون ببيند ، چند صورت دارد :\r\n1 - آن كه تمام خونى كه دفعهء اول ديده يا مقدارى از آن ، در روزهاى عادت باشد و خون دوم كه بعد از پاك شدن مىبيند در روزهاى عادت نباشد ، كه بايد همهء خون اول را حيض و خون دوم را استحاضه قرار دهد .\r\n2 - آن كه خون اول در روزهاى عادت نباشد ، و تمام خون دوم يا مقدارى از آن\r\n\r\n","description":"","footnote":"","page_name":" 99 ","page_number":119},
  {"content":"\r\n\r\nدر روزهاى عادت باشد كه بايد همهء خون دوم را حيض و خون اول را استحاضه قرار دهد .\r\n3 - آن كه مقدارى از خون اول و دوم در روزهاى عادت باشد و خون اولى كه در روزهاى عادت بوده از سه روز كمتر نباشد و با پاكى وسط و مقدارى از خون دوم كه آن هم در روزهاى عادت بوده از ده روز بيشتر نباشد ، كه در اين صورت همهء آنها حيض است و مقدارى از خون اول كه پيش از روزهاى عادت بوده و مقدارى از خون دوم كه بعد از روزهاى عادت بوده استحاضه است ، مثلًا اگر عادتش از سوم ماه تا دهم بوده ، در صورتى كه يك ماه از اول تا ششم خون ببيند و دو روز پاك شود و بعد تا پانزدهم خون ببيند ، از سوم تا دهم حيض است و از اول تا سوم و همچنين از دهم تا پانزدهم استحاضه مىباشد .\r\n4 - آن كه مقدارى از خون اول و دوم در روزهاى عادت باشد ولى خون اولى كه در روزهاى عادت بوده ، از سه روز كمتر باشد ، كه بايد در تمام دو خون و پاكى وسط كارهايى را كه بر حائض حرام است و سابقاً گفته شد ترك كند و كارهاى استحاضه را به‌جا آورد ؛ يعنى به دستورى كه براى زن مستحاضه گفته شد عبادت‌هاى خود را انجام دهد .\r\nمسأله 490 - زنى كه عادت وقتيه و عدديه دارد ، اگر در وقت عادت خون نبيند و در غير آن وقت به شمارهء روزهاى حيضش خون ببيند ، بايد همان را حيض قرار دهد ، چه پيش از وقت عادت ديده باشد چه بعد از آن .\r\nمسأله 491 - زنى كه عادت وقتيه و عدديه دارد ، اگر در وقت عادت خود خون ببيند ولى شمارهء روزهاى آن كمتر يا بيشتر از روزهاى عادت او باشد و بعد از پاك شدن ، دوباره به شمارهء روزهاى عادتى كه داشته خون ببيند ، بايد در هر دو خون كارهايى را كه بر حائض حرام است ترك كند و كارهاى استحاضه را به‌جا آورد .\r\nمسأله 492 - زنى كه عادت وقتيه و عدديه دارد ، اگر بيشتر از ده روز خون ببيند ، خونى\r\n\r\n","description":"","footnote":"","page_name":" 100 ","page_number":120},
  {"content":"\r\n\r\nكه در روزهاى عادت ديده اگرچه نشانه‌هاى حيض را نداشته باشد ، حيض است ، و خونى كه بعد از روزهاى عادت ديده اگرچه نشانه‌هاى حيض را داشته باشد استحاضه است . مثلًا زنى كه عادت حيض او از اول ماه تا هفتم است ، اگر از اول تا دوازدهم خون ببيند ، هفت روز اول آن حيض و پنج روز بعد استحاضه مىباشد .\r\n\r\n2 - صاحب عادت وقتيه\r\nمسأله 493 - زن‌هايى كه عادت وقتيه دارند سه دسته‌اند : اول : زنى كه دو ماه پشت سر هم در وقت معيّن ، خون حيض ببيند و بعد از چند روز پاك شود ولى شمارهء روزهاى آن در هر دو ماه يك اندازه نباشد ، مثلًا دو ماه پشت سر هم روز اول ماه خون ببيند ولى ماه اول روز هفتم ، و ماه دوم روز هشتم از خون پاك شود ، كه اين زن بايد روز اول ماه را عادت حيض خود قرار دهد . دوم : زنى كه از خون پاك نمىشود ولى دو ماه پشت سر هم در وقت معيّن خون او نشانه‌هاى حيض را دارد ؛ يعنى غليظ و سياه و گرم است و با فشار و سوزش بيرون مىآيد ، و بقيهء خون‌هاى او نشانه استحاضه را دارد و شمارهء روزهايى كه خون او نشانهء حيض دارد ، در هر دو ماه يك اندازه نيست مثلًا در ماه اول ، از اول ماه تا هفتم و در ماه دوم از اول ماه تا هشتم ، خون او نشانه‌هاى حيض و بقيه نشانهء استحاضه را داشته باشد ، كه اين زن هم بايد روز اول ماه را روز اول عادت حيض خود قرار دهد . سوم : زنى كه دو ماه پشت سر هم در وقت معيّن ، سه روز يا بيشتر خون حيض ببيند و بعد پاك شود و دو مرتبه خون ببيند و تمام روزهايى كه خون ديده با روزهايى كه در وسط پاك بوده از ده روز بيشتر نشود ولى ماه دوم كمتر يا بيشتر از ماه اول باشد ، مثلًا در ماه اول هشت روز و در ماه دوم نه روز باشد كه اين زن هم بايد روز اول ماه را روز اول عادت حيض خود قرار دهد .\r\nمسأله 494 - زنى كه عادت وقتيه دارد ، اگر در وقت عادت خود يا دو سه روز پيش از عادت يا دو سه روز بعد از عادت ، خون ببيند به طورى كه بگويند حيض را جلو يا عقب انداخته ، اگر چه آن خون نشانه‌هاى حيض را نداشته باشد ، بايد به احكامى كه\r\n\r\n","description":"","footnote":"","page_name":" 101 ","page_number":121},
  {"content":"\r\n\r\nبراى زن‌هاى حائض گفته شد رفتار نمايد و اگر بعد بفهمد حيض نبوده ، مثل آن كه پيش از سه روز پاك شود ، بايد عبادت‌هايى را كه به‌جا نياورده قضا نمايد .\r\nمسأله 495 - زنى كه عادت وقتيه دارد ، اگر بيشتر از ده روز خون ببيند و نتواند حيض را به واسطهء نشانه‌هاى آن تشخيص دهد ، بايد شمارهء عادت خويشان خود را حيض قرار دهد ، چه پدرى باشند چه مادرى ، زنده باشند يا مرده . ولى در صورتى مىتواند عادت آنان را حيض خود قرار دهد كه شمارهء روزهاى حيض همهء آنان يك اندازه باشد و اگر شمارهء روزهاى حيض آنان يك اندازه نباشد ، مثلًا عادت بعضى پنج روز و عادت بعض ديگر هفت روز باشد نمىتواند عادت آنان را حيض خود قرار دهد . مگر كسانى كه عادتشان با ديگران فرق دارد به قدرى كم باشند كه در مقابل آنان هيچ حساب شوند كه در اين صورت بايد عادت بيشتر آنان را حيض خود قرار دهد .\r\nمسأله 496 - زنى كه عادت وقتيه دارد و شمارهء عادت خويشان خود را حيض قرار مىدهد ، بايد روزى را كه در هر ماه اول عادت او بوده ، اول حيض خود قرار دهد ، مثلًا زنى كه هر ماه ، روز اول ماه خون مىديده و گاهى روز هفتم و گاهى روز هشتم پاك مىشده ، چنانچه يك ماه ، دوازده روز خون ببيند و عادت خويشانش هفت روز باشد ، بايد هفت روز اول ماه را حيض و باقى را استحاضه قرار دهد .\r\nمسأله 497 - زنى كه بايد شمارهء عادت خويشان خود را حيض قرار دهد ، چنانچه خويش نداشته باشد ، يا شمارهء عادت آنان مثل هم نباشد بايد در هر ماه از روزى كه خون مىبيند تا هفت روز را حيض و بقيه را استحاضه قرار دهد ولى اگر در خون روزهاى وسط يا آخر نشانه‌هاى حيض بيشتر باشد ، بايد هفت روز وسط « 1 » يا آخر را حيض قرار دهد .\r\n\r\n\r\n","description":"","footnote":"\r\n( 1 ) - مفروض مسأله در زنى است كه عادت وقتيه دارد و اين زن بايد هفت روز را از اول‌عادت خود قرار دهد .\r\n","page_name":" 102 ","page_number":122},
  {"content":"\r\n\r\n\r\n3 - صاحب عادت عدديه\r\nمسأله 498 - زن‌هايى كه عادت عدديه دارند سه دسته‌اند :\r\nاول : زنى كه شمارهء روزهاى حيض او در دو ماه پشت سر هم يك اندازه باشد ، ولى وقت خون ديدن او يكى نباشد كه در اين صورت هر چند روزى كه خون ديده عادت او مىشود . مثلًا اگر ماه اول از روز اول تا پنجم و ماه دوم از يازدهم تا پانزدهم خون ببيند ، عادت او پنج روز مىشود .\r\nدوم : زنى كه از خون پاك نمىشود ولى دو ماه پشت سر هم چند روز از خونى كه مىبيند نشانهء حيض و بقيه نشانهء استحاضه را دارد و شمارهء روزهايى كه خون نشانهء حيض دارد در هر دو ماه يك اندازه است ، اما وقت آن يكى نيست ، كه در اين صورت هر چند روزى كه خون او نشانهء حيض را دارد ، عادت او مىشود . مثلًا اگر يك ماه از اول ماه تا پنجم و ماه بعد از يازدهم تا پانزدهم ، خون او نشانهء حيض و بقيه نشانهء استحاضه را داشته باشد ، شماره روزهاى عادت او پنج روز مىشود .\r\nسوم : زنى كه دو ماه پشت سر هم سه روز يا بيشتر خون ببيند و يك روز يا بيشتر پاك شود و دو مرتبه خون ببيند و وقت ديدن خون در ماه اول با ماه دوم فرق داشته باشد ، كه اگر تمام روزهايى كه خون ديده و روزهايى كه در وسط پاك بوده از ده روز بيشتر نشود و شمارهء روزهاى آن هم به يك اندازه باشد ، تمام روزهايى كه خون ديده با روزهاى وسط كه پاك بوده عادت حيض او مىشود و لازم نيست روزهايى كه در وسط پاك بوده در هر دو ماه به يك اندازه باشد . مثلًا اگر ماه اول ، از روز اول ماه تا سوم خون ببيند و دو روز پاك شود و دوباره سه روز خون ببيند و ماه دوم ، از يازدهم تا سيزدهم خون ببيند و دو روز يا بيشتر يا كمتر پاك شود و دوباره خون ببيند و روى هم از هشت روز بيشتر نشود ، عادت او هشت روز مىشود .\r\nمسأله 499 - زنى كه عادت عدديه دارد ، اگر بيشتر از شمارهء عادت خود خون ببيند و از ده روز بيشتر شود ، چنانچه همهء خون‌هايى كه ديده يك جور باشد بايد از موقع\r\n\r\n","description":"","footnote":"","page_name":" 103 ","page_number":123},
  {"content":"\r\n\r\nديدن خون به شمارهء روزهاى عادتش حيض و بقيه را استحاضه قرار دهد ، و اگر همهء خون‌هايى كه ديده يك جور نباشد ، بلكه چند روز از آن ، نشانهء حيض و چند روز ديگر نشانهء استحاضه را داشته باشد اگر روزهايى كه خون ، نشانهء حيض را دارد با شماره روزهاى عادت او يك اندازه است ، بايد همان روزها را حيض و بقيه را استحاضه قرار دهد ، و اگر روزهايى كه خون نشانهء حيض دارد ، از روزهاى عادت او بيشتر است ، فقط به اندازهء روزهاى عادت او حيض ، و بقيه استحاضه است ، و اگر روزهايى كه خون نشانهء حيض دارد از روزهاى عادت او كمتر است بايد آن روزها را با چند روز ديگر كه روىهم به اندازهء روزهاى عادتش شود ، حيض و بقيه را استحاضه قرار دهد .\r\n\r\n4 - مُضْطَرِبه\r\nمسأله 500 - مضطربه ؛ يعنى زنى كه چند ماه خون ديده ولى عادت معيّنى پيدا نكرده ، يا عادتش به‌هم خورده و عادت ديگرى پيدا نكرده است ، اگر بيشتر از ده روز خون ببيند و همهء خون‌هايى كه ديده يك جور باشد چنانچه عادت خويشان او هفت روز است بايد هفت روز را حيض و بقيه را استحاضه قرار دهد ، و اگر كمتر است مثلًا پنج روز است بايد همان را حيض قرار دهد . و بنابر احتياط واجب ، در تفاوت بين شمارهء عادت آنان و هفت روز ، كه دو روز است ، كارهايى را كه بر حائض حرام است ترك نمايد و كارهاى استحاضه را به‌جا آورد ؛ يعنى به دستورى كه براى زن مستحاضه گفته شد عبادت‌هاى خود را انجام دهد ، و اگر عادت خويشانش بيشتر از هفت روز مثلًا نه روز است ، بايد هفت روز را حيض قرار دهد و بنابر احتياط واجب در تفاوت بين هفت روز و عادت آنان ، كه دو روز است ، كارهاى استحاضه را به‌جا آورد و كارهايى را كه بر حائض حرام است ترك نمايد .\r\nمسأله 501 - مضطربه اگر بيشتر از ده روز خونى ببيند كه چند روز آن نشانهء حيض و چند روز ديگر نشانهء استحاضه دارد ، چنانچه خونى كه نشانهء حيض دارد كمتر از سه\r\n\r\n","description":"","footnote":"","page_name":" 104 ","page_number":124},
  {"content":"\r\n\r\nروز « 1 » يا بيشتر از ده روز باشد ، بايد به دستورى كه در مسألهء قبل گفته شد رفتار نمايد ، و اگر خونى كه نشانهء حيض دارد كمتر از سه روز و بيشتر از ده روز نباشد ، همهء آن حيض است . ولى اگر پيش از گذشتن « 2 » ده روز از خونى كه نشانهء حيض دارد دوباره خونى ببيند كه آن هم نشانهء حيض را داشته باشد ، مثل آن كه پنج روز خون سياه و نه روز خون زرد و دوباره پنج روز خون سياه ببيند ، بايد به دستورى كه در مسألهء قبل گفته شد رفتار نمايد .\r\n\r\n5 - مُبتَدِئه\r\nمسأله 502 - مبتدئه ؛ يعنى زنى كه دفعهء اولِ خون ديدن اوست ، اگر بيشتر از ده روز خون ببيند و همهء خون‌هايى كه ديده يك جور باشد ، بايد عادت خويشان خود را به طورى كه در وقتيه گفته شد حيض ، و بقيه را استحاضه قرار دهد .\r\nمسأله 503 - مبتدئه اگر بيشتر از ده روز خونى ببيند كه چند روز آن نشانهء حيض و چند روز ديگر نشانهء استحاضه را داشته باشد ، چنانچه خونى كه نشانهء حيض دارد كمتر از سه روز و بيشتر از ده روز نباشد ، همهء آن حيض است ولى اگر پيش از گذشتن ده روز از خونى كه نشانهء حيض دارد دوباره خونى ببيند كه آن هم نشانهء خون حيض داشته باشد ، مثل آن كه پنج روز خون سياه و نه روز خون زرد و دوباره « 3 » پنج روز خون سياه ببيند بايد عادت خويشان خود را حيض و بقيه را استحاضه قرار دهد .\r\n\r\n\r\n","description":"","footnote":"\r\n( 1 ) - لازم است همان خون اول را كه داراى صفات خون حيض است و كمتر از سه روز است‌حيض قرار داده و تا هفت روز بقيه به دستور مسأله پيش عمل كند .\r\n( 2 ) - در اين مسأله نيز بايد خون اول را حيض قرار دهد و بقيهء آن را تا هفت روز به دستورىكه ذكر شد در مسأله قبل رفتار كند .\r\n( 3 ) - بايد از اول خون اول كه نشانه حيض دارد حيض قرار دهد و در عدد رجوع به‌خويشاوندان كند .\r\n","page_name":" 105 ","page_number":125},
  {"content":"\r\n\r\nمسأله 504 - مبتدئه اگر بيشتر از ده روز خونى ببيند كه چند روز آن نشانهء حيض و چند روز ديگر آن نشانهء استحاضه داشته باشد ، چنانچه خونى كه نشانهء حيض دارد از سه روز كمتر يا از ده روز بيشتر باشد ، بايد عادت خويشان خود را « 1 » حيض و بقيه را استحاضه قرار دهد .\r\n\r\n6 - ناسِيه\r\nمسأله 505 - ناسيه ؛ يعنى زنى كه عادت خود را فراموش كرده است ، اگر بيشتر از ده روز خون ببيند بايد روزهايى كه خون او نشانهء حيض را دارد حيض قرار دهد و اگر نتواند حيض را به واسطهء نشانه‌هاى آن تشخيص دهد ، بايد هفت روز اول را حيض « 2 » و بقيه را استحاضه قرار دهد .\r\n\r\nمسائل متفرقه حيض\r\nمسأله 506 - مبتدئه و مضطربه و ناسيه و زنى كه عادت عدديه دارد ، اگر خونى ببينند كه نشانه‌هاى حيض داشته باشد ، يا يقين كنند كه سه روز طول مىكشد ، بايد عبادت را ترك كنند ، و چنانچه بعد بفهمند حيض نبوده بايد عبادت‌هايى را كه به‌جا نياورده‌اند قضا نمايند ولى اگر يقين نكنند كه تا سه روز طول مىكشد و نشانه‌هاى حيض را هم نداشته باشد ، بنابر احتياط واجب بايد تا سه روز كارهاى استحاضه را به‌جا آورند و كارهايى را كه بر حائض حرام است ترك نمايند و چنانچه پيش از سه روز پاك نشدند بايد آن را حيض قرار دهند .\r\nمسأله 507 - زنى كه در حيض عادت دارد ، چه در وقت حيض عادت داشته باشد چه در عدد حيض ، يا هم در وقت و هم در عدد آن ، اگر دو ماه پشت سر هم بر خلاف\r\n\r\n\r\n","description":"","footnote":"\r\n( 1 ) - در اين مسأله نيز بايد از اولى كه خون نشانه حيض دارد حيض قرار دهد و در عدد به‌خويشاوندان رجوع كند .\r\n( 2 ) - به احتياط واجب .\r\n","page_name":" 106 ","page_number":126},
  {"content":"\r\n\r\nعادت خود خونى ببيند كه وقت آن يا شمارهء روزهاى آن يا هم وقت و هم شمارهء روزهاى آن يكى باشد ، عادتش برمىگردد به آنچه در اين دو ماه ديده است ، مثلًا اگر از روز اول ماه تا هفتم خون مىديده و پاك مىشده چنانچه دو ماه از دهم تا هفدهم ماه ، خون ببيند و پاك شود ، از دهم تا هفدهم ، عادت او مىشود .\r\nمسأله 508 - مقصود از يك ماه ، از ابتداى خون ديدن است تا سى روز ، نه از روز اول ماه تا آخر ماه .\r\nمسأله 509 - زنى كه معمولًا ماهى يك مرتبه خون مىبيند ، اگر در يك ماه دو مرتبه خون ببيند و آن خون نشانه‌هاى حيض را داشته باشد ، چنانچه روزهايى كه در وسط پاك بوده از ده روز كمتر نباشد ، بايد هر دو را حيض قرار دهد .\r\nمسأله 510 - اگر سه روز يا بيشتر خونى ببيند كه نشانهء حيض را دارد ، بعد ده روز يا بيشتر خونى ببيند كه نشانهء استحاضه را دارد و دوباره سه روز خونى به نشانه‌هاى حيض ببيند بايد خون اول و خون آخر را كه نشانه‌هاى حيض داشته ، حيض قرار دهد .\r\nمسأله 511 - اگر زن پيش از ده روز پاك شود و بداند كه در باطن خون نيست ، بايد براى عبادت‌هاى خود غسل كند ، اگرچه گمان داشته باشد كه پيش از تمام شدن ده روز دوباره خون مىبيند ، ولى اگر يقين داشته باشد كه پيش از تمام شدن ده روز دوباره خون مىبيند نبايد غسل كند « 1 » .\r\nمسأله 512 - اگر زن پيش از ده روز پاك شود ، و احتمال دهد كه در باطن خون هست ، بايد قدرى پنبه داخل فرج نمايد و كمى صبر كند و بيرون آورد . پس اگر پاك بود ، غسل كند و عبادت‌هاى خود را به‌جا آورد و اگر پاك نبود اگرچه به آب زرد رنگى هم آلوده باشد ، چنانچه در حيض عادت ندارد يا عادت او ده روز است بايد صبر كند كه اگر پيش از ده روز پاك شد ، غسل كند ، و اگر سر ده روز پاك شد ، يا خون او از ده\r\n\r\n\r\n","description":"","footnote":"\r\n( 1 ) - و نمىتواند نماز بخواند و بايد خود را حائض قرار دهد .\r\n","page_name":" 107 ","page_number":127},
  {"content":"\r\n\r\nگذشت ، سرِ ده روز غسل نمايد ، و اگر عادتش كمتر از ده روز است ، در صورتى كه بداند پيش از تمام شدن ده روز يا سر ده روز پاك مىشود ، نبايد غسل كند و اگر احتمال دهد خون او از ده روز مىگذرد احتياط واجب آن است كه « 1 » تا دو روز عبادت را ترك كند و بعد از دو روز تا روز دهم كارهاى استحاضه را به‌جا آورد و كارهايى را كه بر حائض حرام است ترك نمايد . پس اگر پيش از تمام شدن ده روز يا سر ده روز از خون پاك شد تمامش حيض است و اگر ده روز گذشت ، بايد عادت خود را حيض و بقيه را استحاضه قرار دهد و عبادت‌هايى را كه بعد از روزهاى عادت به‌جا نياورده قضا نمايد .\r\nمسأله 513 - اگر چند روز را حيض قرار دهد و عبادت نكند ، بعد بفهمد حيض نبوده است ، بايد نماز و روزه‌اى را كه در آن روزها به‌جا نياورده قضا نمايد . و اگر چند روز را به گمان اين كه حيض نيست عبادت كند ، بعد بفهمد حيض بوده ، چنانچه آن روزها را روزه گرفته بايد قضا نمايد .\r\n\r\nنفاس\r\nمسأله 514 - از وقتى كه اولين جزء بچه از شكم مادر بيرون مىآيد هر خونى كه زن مىبيند ، اگر پيش از ده روز يا سر ده روز قطع شود خون نفاس است . و زن را در حال نفاس ، نفساء مىگويند .\r\nمسأله 515 - خونى كه زن پيش از بيرون آمدن اولين جزء بچه مىبيند نفاس نيست .\r\nمسأله 516 - لازم نيست كه خلقت بچه تمام باشد ، بلكه اگر خون بسته‌اى هم از رحم زن خارج شود و خود زن بداند ، يا چهار نفر قابله بگويند كه اگر در رحم مىماند انسان مىشد ، خونى كه تا ده روز ببيند خون نفاس است .\r\n\r\n\r\n","description":"","footnote":"\r\n( 1 ) - اين احتياط واجب نيست و مخير است تا ده روز عبادت را ترك كند يا عمل مستحاضه‌را به‌جا آورد و احتياط در ترك عبادت يك روز يا دو روز خيلى خوب است .\r\n","page_name":" 108 ","page_number":128},
  {"content":"\r\n\r\nمسأله 517 - ممكن است خون نفاس ، يك آن ، بيشتر نيايد ، ولى بيشتر از ده روز نمىشود .\r\nمسأله 518 - هرگاه شك كند كه چيزى سقط شده يا نه ، يا چيزى كه سقط شده اگر مىماند انسان مىشد يانه لازم نيست وارسى كند ، و خونى كه از او خارج مىشود شرعاً خون نفاس نيست .\r\nمسأله 519 - توقف در مسجد و رساندن جايى از بدن به خط قرآن و كارهاى ديگرى كه بر حائض حرام است ، بر نفساء هم حرام است و آنچه بر حائض واجب و مستحب و مكروه است ، بر نفساء هم واجب و مستحب و مكروه مىباشد .\r\nمسأله 520 - طلاق دادن زنى كه در حال نفاس است و نزديكى كردن با او حرام مىباشد « 1 » و اگر شوهرش با او نزديكى كند احتياط مستحب آن است « 2 » به دستورى كه در احكام حيض گفته شد كفاره بدهد .\r\nمسأله 521 - وقتى زن از خون نفاس پاك شد ، بايد غسل كند و عبادت‌هاى خود را به‌جا آورد . و اگر دوباره خون ببيند چنانچه روزهايى كه خون ديده با روزهايى كه در وسط پاك بوده ، روى هم ده روز يا كمتر از ده روز باشد ، تمام آن نفاس است ، و اگر روزهايى كه پاك بوده روزه گرفته باشد بايد قضا نمايد .\r\nمسأله 522 - اگر زن از خون نفاس پاك شود و احتمال دهد كه در باطن خون هست بايد مقدارى پنبه داخل فرج نمايد و كمى صبر كند كه اگر پاك است ، براى عبادت‌هاى خود غسل كند .\r\nمسأله 523 - اگر خون نفاس زن از ده روز بگذرد ، چنانچه در حيض عادت دارد به اندازهء روزهاى عادت او نفاس و بقيه استحاضه است و اگر عادت ندارد تا ده روز\r\n\r\n\r\n","description":"","footnote":"\r\n( 1 ) - طلاق حرام نيست بلكه باطل است .\r\n( 2 ) - اين احتياط واجب است .\r\n","page_name":" 109 ","page_number":129},
  {"content":"\r\n\r\nنفاس و بقيه استحاضه مىباشد ، و احتياط مستحب آن است كسى كه عادت دارد از روز بعد از عادت ، و كسى كه عادت ندارد بعد از روز دهم تا روز هجدهم زايمان ، كارهاى استحاضه را به‌جا آورد و كارهايى را كه بر نفساء حرام است ترك كند .\r\nمسأله 524 - زنى كه عادت حيضش كمتر از ده روز است ، اگر بيشتر از روزهاى عادتش خون نفاس ببيند ، بايد به اندازهء روزهاى عادت خود نفاس قرار دهد و بعد از آن بنابر احتياط واجب تا دو روز عبادت را ترك نمايد « 1 » و بعد از دو روز تا روز دهم كارهاى استحاضه را به‌جا آورد و كارهايى را كه بر نفساء حرام است ترك نمايد و اگر از ده روز بگذرد ، استحاضه است و بايد روزهاى بعد از عادت تا روز دهم را هم استحاضه قرار دهد و عبادت‌هايى را كه در آن روزها به‌جا نياورده قضا نمايد . مثلًا زنى كه عادت او شش روز بوده اگر بيشتر از شش روز خون ببيند ، بايد شش روز را نفاس قرار دهد و بنابر احتياط واجب در روز هفتم و هشتم عبادت را ترك كند و در روز نهم و دهم كارهاى استحاضه را به‌جا آورد و كارهايى را كه بر نفساء حرام است ترك نمايد و اگر بيشتر از ده روز خون ديد ، از روز بعد از عادت او استحاضه مىباشد .\r\nمسأله 525 - زنى كه در حيض عادت دارد ، اگر بعد از زاييدن تا يك ماه يا بيشتر از يك ماه پى در پى خون ببيند به اندازهء روزهاى عادت او نفاس است و ده روز از خونى كه بعد از نفاس مىبيند اگر چه در روزهاى عادت ماهانه‌اش باشد ، استحاضه است ، مثلًا زنى كه عادت حيض او از بيستم هر ماه تا بيست و هفتم آن است ، اگر روز دهم ماه زاييد و تا يك ماه يا بيشتر پى در پى خون ديد ، تا روز هفدهم نفاس و از روز هفدهم تا ده روز حتى خونى كه در روزهاى عادت خود كه از بيستم تا بيست و هفتم است مىبيند ، استحاضه مىباشد ، و بعد از گذشتن ده روز ، اگر خونى\r\n\r\n\r\n","description":"","footnote":"\r\n( 1 ) - اين احتياط واجب نيست و تا سر ده روز اختيار دارد كه نماز را ترك كند يا كارهاىمستحاضه را به‌جا آورد ولى ترك يك روز يا دو روز خيلى مطلوب است .\r\n","page_name":" 110 ","page_number":130},
  {"content":"\r\n\r\nرا كه مىبيند در روزهاى عادتش باشد ، حيض است چه نشانه‌هاى حيض را داشته باشد يا نداشته باشد و همچنين است « 1 » اگر در روزهاى عادتش نباشد ولى نشانه‌هاى حيض را داشته باشد ، اما اگر خونى كه بعد از گذشتن ده روز از نفاس مىبيند ، در روزهاى عادت حيض او نباشد و نشانه‌هاى حيض را هم نداشته باشد استحاضه است .\r\nمسأله 526 - زنى كه در حيض عادت ندارد ، اگر بعد از زايمان تا يك ماه يا بيشتر از يك ماه خون ببيند ، ده روز اول آن نفاس و ده روز دوم آن استحاضه است و خونى كه بعد از آن مىبيند ، اگر نشانهء حيض را داشته باشد حيض و گرنه آن هم استحاضه مىباشد .\r\n\r\nغسل مسّ ميّت\r\nمسأله 527 - اگر كسى بدن انسان مرده‌اى را كه سرد شده و غسلش نداده‌اند مس كند ؛ يعنى جايى از بدن خود را به آن برساند ، بايد غسل مس ميت نمايد ، چه در خواب مس كند چه در بيدارى ، با اختيار مس كند يا بىاختيار ، حتى اگر ناخن و استخوان او به ناخن و استخوان ميت برسد بايد غسل كند ، ولى اگر حيوان مرده‌اى را مس كند غسل بر او واجب نيست .\r\nمسأله 528 - براى مس مرده‌اى كه تمام بدن او سرد نشده ، غسل واجب نيست اگر چه جايى را كه سرد شده مس نمايد .\r\nمسأله 529 - اگر موى خود را به بدن ميت برساند يا بدن خود را به موى ميت يا موى خود را به موى ميت برساند ، احتياط واجب آن است كه غسل كند « 2 » .\r\n\r\n\r\n","description":"","footnote":"\r\n( 1 ) - رجوع به نشانه‌هاى حيض مربوط به غير زنى است كه عادت دارد و زنى كه عادت داردهمان عادت را حيض قرار بدهد و در غير عادت خونش استحاضه است .\r\n( 2 ) - در تمام اين صور غسل واجب نيست .\r\n","page_name":" 111 ","page_number":131},
  {"content":"\r\n\r\nمسأله 530 - براى مس بچهء مرده ، حتى بچهء سقط شده‌اى كه چهار ماه او تمام شده غسل مس ميت واجب است بلكه بنابر احتياط واجب « 1 » براى مس بچه سقط شده‌اى كه از چهار ماه كمتر دارد بايد غسل كرد ، بنابراين اگر بچهء چهار ماهه‌اى مرده به دنيا بيايد ، مادر او بايد غسل مس ميت كند ، بلكه اگر از چهارماه كمتر هم داشته باشد بنابر احتياط واجب « 2 » بايد مادر او غسل نمايد .\r\nمسأله 531 - بچه‌اى كه بعد از مردن مادر به دنيا مىآيد ، وقتى بالغ شد واجب است غسل مس ميت كند .\r\nمسأله 532 - اگر انسان ، ميتى را كه سه غسل او كاملًا تمام شده مس نمايد ، غسل بر او واجب نمىشود ، ولى اگر پيش از آن كه غسل سوم تمام شود جايى از بدن او را مس كند اگرچه غسل سوم آن‌جا تمام شده باشد بايد غسل مس ميت نمايد .\r\nمسأله 533 - اگر ديوانه يا بچهء نابالغى ، ميت را مس كند ، بعد از آن كه آن ديوانه ، عاقل يا بچه بالغ شد بايد غسل مس ميت نمايد .\r\nمسأله 534 - اگر از بدن زنده يا مرده‌اى كه غسلش نداده‌اند قسمتى كه داراى استخوان است جدا شود و پيش از آن كه قسمت جدا شده را غسل دهند ، انسان آن را مس نمايد ، بايد غسل مس ميت كند . ولى اگر قسمتى كه جدا شده ، استخوان نداشته باشد ، براى مس آن غسل واجب نيست .\r\nمسأله 535 - براى مس استخوانى « 3 » كه گوشت ندارد و آن را غسل نداده‌اند چه از مرده جدا شده باشد چه از زنده ، بنابر احتياط واجب بايد غسل كرد . و همچنين است\r\n\r\n\r\n","description":"","footnote":"\r\n( 1 ) - اين احتياط واجب نيست .\r\n( 2 ) - واجب نيست .\r\n( 3 ) - استخوانى كه گوشت ندارد چه دندان و چه غير آن اگر از زنده باشد مس آن غسل ندارد و اگر از مرده باشد غسل دارد .\r\n","page_name":" 112 ","page_number":132},
  {"content":"\r\n\r\nبراى مس دندانى كه از مرده جدا شده در صورتى كه آن مرده را غسل نداده باشند ولى براى مس دندانى كه از زنده جدا شده و گوشت ندارد يا گوشت آن خيلى كم است ، غسل واجب نيست .\r\nمسأله 536 - غسل مس ميت را بايد مثل غسل جنابت انجام دهند ولى كسى كه غسل مس ميت كرده ، اگر بخواهد نماز بخواند ، بايد وضو هم بگيرد .\r\nمسأله 537 - اگر چند ميت را مس كند يا يك ميت را چند بار مس نمايد ، يك غسل كافى است .\r\nمسأله 538 - براى كسى كه بعد از مس ميت غسل نكرده است ، توقف در مسجد و جماع و خواندن سوره‌هايى كه سجدهء واجب دارد ، مانعى ندارد ، ولى براى نماز و مانند آن بايد غسل كند و وضو بگيرد .\r\n\r\nاحكام محتضر\r\nمسأله 539 - مسلمانى را كه محتضر است ؛ يعنى در حال جان دادن مىباشد ، مرد باشد يا زن ، بزرگ باشد يا كوچك ، بايد به پشت بخوابانند به طورى كه كف پاهايش به طرف قبله باشد ، و اگر خواباندن او كاملًا به اين‌طور ممكن نيست « 1 » تا اندازه‌اى كه ممكن است بايد به اين دستور عمل كنند ، و چنانچه خواباندن او به هيچ قسم ممكن نباشد بايد او را رو به قبله بنشانند ، و اگر آن هم نشود ، بايد او را به پهلوى راست يا به پهلوى چپ ، رو به قبله بخوابانند .\r\nمسأله 540 - احتياط واجب آن است كه تا وقتى غسل ميت تمام نشده « 2 » او را رو به قبله بخوابانند ولى بعد از آن كه غسلش تمام شد ، بهتر است او را مثل حالتى\r\n\r\n\r\n","description":"","footnote":"\r\n( 1 ) - اگر به اين‌طور ممكن نشد در صورت‌هاى ديگر به قصد احتياط عمل كنند .\r\n( 2 ) - اين احتياط واجب نيست بلى احتياط واجب آن است كه تا وقتى كه از محل احتضار اورا حركت نداده‌اند رو به قبله باشد .\r\n","page_name":" 113 ","page_number":133},
  {"content":"\r\n\r\nكه بر او نماز مىخوانند بخوابانند .\r\nمسأله 541 - رو به قبله كردن محتضر بر هر مسلمان واجب است و اجازه گرفتن از ولىّ او لازم نيست .\r\nمسأله 542 - مستحب است شهادتين و اقرار به دوازده امام عليهم السلام و ساير عقايد حقّه را ، به كسى كه در حال جان دادن است طورى تلقين كنند كه بفهمد ، و نيز مستحب است چيزهايى را كه گفته شد تا وقت مرگ تكرار كنند .\r\nمسأله 543 - مستحب است اين دعاها را طورى به محتضر تلقين كنند كه بفهمد :\r\n« اللّهُمَّ اغْفِرْ لِيَ الْكَثيرَ مِنْ مَعاصِيكَ ، وَاقْبَلْ مِنِّي الْيَسيرَ مِنْ طاعَتِكَ ، يا مَنْ يَقْبَلُ « 1 »\r\nالْيَسيرَ وَيَعْفُو عَنِ الْكَثِيرِ ، اقْبَلْ مِنِّي الْيَسيرَ وَاعْفُ عَنِّي الْكَثيرَ ، انَّكَ انْتَ الْعَفُوُّ الْغَفُورُ ، اللّهُمَّ ارْحَمْنِي فَانَّكَ رَحيمٌ » .\r\nمسأله 544 - مستحب است كسى را كه سخت جان مىدهد ، اگر ناراحت نمىشود به جايى كه نماز مىخوانده ببرند .\r\nمسأله 545 - مستحب است براى راحت شدن محتضر بر بالين او سوره مباركهء « يس » و « الصافات » و « احزاب » و « آية الكرسى » و آيهء پنجاه و چهارم از سورهء « اعراف » و سه آيهء آخر سورهء « بقره » بلكه هر چه از قرآن ممكن است بخوانند .\r\nمسأله 546 - تنها گذاشتن محتضر و گذاشتن چيزى « 2 » روى شكم او و بودن جُنُب و حائض نزد او و همچنين حرف زدن زياد ، و گريه كردن و تنها گذاشتن زن‌ها نزد او مكروه است .\r\n\r\n\r\n","description":"","footnote":"\r\n( 1 ) - اين دعا غير از دعاى پيش است و جزء آن نيست و تا « اللهم » تمام مىشود و آن نيزدعاى ديگرى است ، پس آنچه در متن ذكر شده است سه دعاست نه يكى .\r\n( 2 ) - اگر سنگين باشد .\r\n","page_name":" 114 ","page_number":134},
  {"content":"\r\n\r\n\r\nاحكام بعد از مرگ\r\nمسأله 547 - بعد از مرگ مستحب است چشم‌ها و لب‌ها « 1 » و چانهء ميت را ببندند و دست و پاى او را دراز كنند و پارچه‌اى روى او بيندازند و اگر شب مرده است ، در جايى كه مرده ، چراغ روشن كنند ، و براى تشييع جنازهء او مؤمنين را خبر كنند ، و در دفن او عجله نمايند ، ولى اگر يقين به مردن او ندارند ، بايد صبر كنند تا معلوم شود و نيز اگر ميت حامله باشد و بچه در شكم او زنده باشد ، بايد به قدرى دفن را عقب بيندازند ، كه پهلوى چپ او را بشكافند و طفل را بيرون آورند و پهلو را بدوزند .\r\n\r\nاحكام غسل و كفن و نماز و دفن ميت\r\nمسأله 548 - غسل و كفن و نماز و دفن مسلمان اگرچه دوازده امامى نباشد « 2 » بر هر مكلفى واجب است ، و اگر بعضى انجام دهند ، از ديگران ساقط مىشود و چنانچه هيچ كس انجام ندهد همه معصيت كرده‌اند .\r\nمسأله 549 - اگر كسى مشغول كارهاى ميت شود بر ديگران واجب نيست اقدام نمايند ، ولى اگر او عمل را نيمه كاره بگذارد ، بايد ديگران تمام كنند .\r\nمسأله 550 - اگر انسان يقين كند كه ديگرى مشغول كارهاى ميت شده ، واجب نيست به كارهاى ميت اقدام كند ، ولى اگر شك يا گمان دارد ، بايد اقدام نمايد .\r\nمسأله 551 - اگر كسى بداند غسل يا كفن يا نماز يا دفن ميت را باطل انجام داده‌اند بايد دوباره انجام دهد ولى اگر گمان دارد كه باطل بوده يا شك دارد كه درست بوده يا نه ، لازم نيست اقدام نمايد .\r\nمسأله 552 - براى غسل و كفن و نماز و دفن ميت ، بايد از ولىّ او اجازه بگيرند .\r\n\r\n\r\n","description":"","footnote":"\r\n( 1 ) - مستحب است دهانش را به‌هم بگذارند كه باز نماند .\r\n( 2 ) - در مخالفين به احتياط واجب .\r\n","page_name":" 115 ","page_number":135},
  {"content":"\r\n\r\nمسأله 553 - ولىّ زن شوهر اوست و بعد از او ، مردهايى « 1 » كه از ميت ارث مىبرند مقدم بر زن‌هاى ايشانند .\r\nمسأله 554 - اگر كسى بگويد من وصى يا ولىّ ميتم يا ولىّ ميت به من اجازه داده كه غسل و كفن و دفن ميت را انجام دهم ، چنانچه به حرف او اطمينان دارند « 2 » و ديگرى هم نمىگويد من ولىّ يا وصى ميتم يا ولىّ ميت به من اجازه داده است ، انجام كارهاى ميت با اوست و اگر به حرف او اطمينان ندارند يا ديگرى مىگويد من ولىّ يا وصىّ ميّتم يا ولىّ ميت به من اجازه داده است ، در صورتى كه دو نفر عادل به گفتهء اولى شهادت دهند بايد حرف او را قبول كرد .\r\nمسأله 555 - اگر ميت براى غسل و كفن و دفن و نماز خود غير از ولىّ ، كس ديگرى را معيّن كند ، احتياط واجب آن است كه ولىّ و آن كس هر دو اجازه بدهند ، و لازم نيست كسى كه ميت ، او را براى انجام اين كارها معيّن كرده ، اين وصيت را قبول كند ولى اگر قبول كرد ، بايد به آن عمل نمايد .\r\n\r\nاحكام غسل ميت\r\nمسأله 556 - واجب است ميت را سه غسل بدهند اول : به آبى كه با سدر مخلوط باشد . دوم : به آبى كه با كافور مخلوط باشد . سوم : با آب خالص .\r\nمسأله 557 - سدر و كافور بايد به اندازه‌اى زياد نباشد كه آب را مضاف كند و به اندازه‌اى هم كم نباشد ، كه نگويند سدر و كافور با آب مخلوط شده است .\r\nمسأله 558 - اگر سدر و كافور به اندازه‌اى كه لازم است پيدا نشود بنابر احتياط واجب بايد مقدارى كه به آن دسترسى دارند در آب بريزند .\r\n\r\n\r\n","description":"","footnote":"\r\n( 1 ) - و هر كدام در ارث بردن مقدم هستند در اين امر نيز مقدم‌اند .\r\n( 2 ) - اطمينان لازم نيست ، همين قدر كه كسى نمىگويد من ولىّ يا وصيم يا مجازم از آن‌ها ، كفايت مىكند .\r\n","page_name":" 116 ","page_number":136},
  {"content":"\r\n\r\nمسأله 559 - كسى كه براى حج يا عمره احرام بسته است ، اگر پيش از تمام كردن طواف حج يا عمره بميرد « 1 » ، نبايد او را با آب كافور غسل دهند و به جاى آن بايد با آب خالص غسلش بدهند .\r\nمسأله 560 - اگر سدر و كافور يا يكى از اينها پيدا نشود يا استعمال آن جايز نباشد مثل آن كه غصبى باشد ، بايد به جاى هر كدام كه ممكن نيست ميت را با آب خالص غسل بدهند .\r\nمسأله 561 - كسى كه ميت را غسل مىدهد ، بايد مسلمان دوازده امامى و بالغ و عاقل باشد و مسائل غسل را هم بداند .\r\nمسأله 562 - كسى كه ميت را غسل مىدهد ، بايد قصد قربت داشته باشد ؛ يعنى غسل را براى انجام فرمان خداوند عالم به‌جا آورد ، و در اول غسل دوم و سوم هم ، نيت غسل را تجديد نمايد « 2 » .\r\nمسأله 563 - غسل بچهء مسلمان اگرچه از زنا باشد ، واجب است . و غسل و كفن و دفن كافر و اولاد او جايز نيست . و كسى كه از بچگى ديوانه بوده و به حال ديوانگى بالغ شده ، چنانچه پدر و مادر او يا يكى از آنان مسلمان باشند ، بايد او را غسل داد و اگر هيچ كدام آنان مسلمان نباشند ، غسل دادن او جايز نيست .\r\nمسأله 564 - بچهء سقط شده را اگر چهار ماه يا بيشتر دارد ، بايد غسل بدهند ، و اگر چهار ماه ندارد ، بايد در پارچه‌اى بپيچند و بدون غسل دفن كنند .\r\nمسأله 565 - حرام است « 3 » مرد ، زن را و زن ، مرد را غسل بدهد ولى زن مىتواند\r\n\r\n\r\n","description":"","footnote":"\r\n( 1 ) - اگر در احرام به حج پيش از تمام شدن سعى بين صفا و مروه بميرد و در احرام عمره‌پيش از كوتاه كردن مو بميرد ، نبايد با آب كافور غسلش دهند .\r\n( 2 ) - از اول كه بنا دارد غسل بدهد ميت را و نيت كرده كفايت مىكند .\r\n( 3 ) - يعنى غسل باطل است .\r\n","page_name":" 117 ","page_number":137},
  {"content":"\r\n\r\nشوهر خود را غسل دهد و شوهر هم مىتواند زن خود را غسل دهد ، اگرچه احتياط مستحب آن است كه زن ، شوهر خود و شوهر ، زن خود را غسل ندهد .\r\nمسأله 566 - مرد مىتواند دختر بچه‌اى را كه سن او از سه سال بيشتر نيست ، غسل دهد ، زن هم مىتواند پسر بچه‌اى را كه سه سال بيشتر ندارد ، غسل دهد .\r\nمسأله 567 - اگر براى غسل دادن ميتى كه مرد است مرد پيدا نشود زنانى كه با او نسبت دارند و محرمند مثل مادر و خواهر و عمه و خاله ، يا به واسطهء شير خوردن با او محرم شده‌اند ، مىتوانند از زير لباس يا چيزى كه بدن او را بپوشاند غسلش بدهند . و نيز اگر براى غسل ميت زن ، زن ديگرى نباشد مردهايى كه با او نسبت دارند و محرمند ، يا به واسطهء شير خوردن با او محرم شده‌اند ، مىتوانند از زير لباس ، او را غسل دهند .\r\nمسأله 568 - اگر ميت و كسى كه او را غسل مىدهد هر دو مرد يا هر دو زن باشند بهتر آن است « 1 » كه غير از عورت ، جاهاى ديگر ميت برهنه باشد .\r\nمسأله 569 - نگاه كردن به عورت ميت ، حرام است ، و كسى كه او را غسل مىدهد اگر نگاه كند معصيت كرده ولى غسل باطل نمىشود .\r\nمسأله 570 - اگر جايى از بدن ميت نجس باشد ، بايد پيش از آن كه آن‌جا را غسل بدهند ، آب بكشند . و احتياط مستحب آن است كه تمام بدن ميت ، پيش از شروع به غسل پاك باشد .\r\nمسأله 571 - غسل ميت مثل غسل جنابت است ، و احتياط واجب آن است كه تا غسل ترتيبى ممكن است ، ميت را غسل ارتماسى ندهند ، و در غسل ترتيبى هم اگر ممكن است هر يك از سه قسمت بدن را در آب فرو نبرند « 2 » بلكه آب را روى آن بريزند .\r\nمسأله 572 - كسى را كه در حال حيض يا در حال جنابت مرده ، لازم نيست غسل\r\n\r\n\r\n","description":"","footnote":"\r\n( 1 ) - معلوم نيست .\r\n( 2 ) - اين احتياط واجب نيست .\r\n","page_name":" 118 ","page_number":138},
  {"content":"\r\n\r\nحيض يا غسل جنابت بدهند ، بلكه همان غسل ميت براى او كافى است .\r\nمسأله 573 - مزد گرفتن براى غسل دادن ميت حرام است « 1 » و اگر كسى براى گرفتن مزد ، ميت را غسل دهد ، آن غسل باطل است . ولى مزد گرفتن براى كارهاى مقدماتى غسل حرام نيست .\r\nمسأله 574 - اگر آب پيدا نشود ، يا استعمال آن مانعى داشته باشد بايد عوض هر غسل ، ميت را يك تيمم بدهند و احتياط واجب « 2 » آن است كه يك تيمم ديگر هم ، عوض هر سه غسل بدهند و اگر كسى كه تيمم مىدهد ، در تيمم سوم ، قصد ما فى الذمّه نمايد ؛ يعنى نيت كند كه اين تيمم را براى آن كه به تكليف عمل شده باشد انجام مىدهم ، تيمم چهارم لازم نيست .\r\nمسأله 575 - كسى كه ميت را تيمم مىدهد ، بايد دست خود را به زمين بزند و به صورت و پشت دست‌هاى ميت بكشد و اگر ممكن باشد احتياط مستحب « 3 » آن است كه با دست ميت هم او را تيمم بدهد .\r\n\r\nاحكام كفن ميت\r\nمسأله 576 - ميت مسلمان را بايد با سه پارچه كه آنها را لنگ و پيراهن و سرتاسرى مىگويند كفن نمايند .\r\nمسأله 577 - لنگ بايد از ناف تا زانو ، اطراف بدن را بپوشاند ، و بهتر آن است كه از سينه تا روى پا برسد . و پيراهن بايد از سر شانه تا نصف ساق پا « 4 » ، تمام بدن را بپوشاند\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - واجب نيست .\r\n( 3 ) - ترك نشود گرچه به دست ميت اگر تيمم دهند كافى است و لازم نيست به دست زنده‌بدهند و اكتفا به دست زنده مشكل است .\r\n( 4 ) - بنابر احتياط واجب .\r\n","page_name":" 119 ","page_number":139},
  {"content":"\r\n\r\nو بهتر آن است « 1 » كه تا روى پا برسد . و درازى سرتاسرى بايد به قدرى باشد كه بستن دو سر آن ممكن باشد ، و پهناى آن بايد به اندازه‌اى باشد كه يك طرف آن روى طرف ديگر بيايد .\r\nمسأله 578 - مقدارى از لنگ ، كه از ناف تا زانو را مىپوشاند و مقدارى از پيراهن كه از شانه تا نصف ساق را مىپوشاند ، مقدار واجب كفن است ، و آنچه بيشتر از اين مقدار در مسألهء قبل گفته شد ، مقدار مستحب كفن مىباشد .\r\nمسأله 579 - اگر ورثه بالغ باشند و اجازه دهند كه بيشتر از مقدار واجب كفن را ، كه در مسأله قبل گفته شد از سهم آنان بردارند ، اشكال ندارد ، و احتياط واجب « 2 » آن است كه بيشتر از مقدار واجب كفن را از سهم وارثى كه بالغ نشده بر ندارند .\r\nمسأله 580 - اگر كسى وصيت كرده باشد كه مقدار مستحب كفن را كه در دو مسألهء قبل گفته شد ، از ثلث مال او بردارند ، يا وصيت كرده باشد ثلث مال را به مصرف خود او برسانند ولى مصرف آن را معيّن نكرده باشد يا فقط مصرف مقدارى از آن را معيّن كرده باشد ، مىتوانند مقدار مستحب كفن را از ثلث مال او بردارند .\r\nمسأله 581 - اگر ميت وصيت نكرده باشد كه كفن را از ثلث مال او بردارند و بخواهند از اصل مال بردارند ، احتياط واجب آن است « 3 » كه مقدار واجب كفن را به ارزان‌ترين قيمتى كه ممكن است تهيه نمايند ولى اگر كسانى از ورثه كه بالغ هستند اجازه بدهند كه از سهم آنان بردارند ، مقدارى را كه اجازه داده‌اند ، از سهم آنان مىشود برداشت .\r\n\r\n\r\n","description":"","footnote":"\r\n( 1 ) - بهتر بودن معلوم نيست .\r\n( 2 ) - بلكه احتياط واجب آن است كه مقدار احتياطى را نيز از سهم نا بالغ برندارند .\r\n( 3 ) - اين احتياط واجب نيست ، و مىتوانند به طور متعارف كه لايق به شأن ميت است كفن‌و چيزهاى ديگرى كه از واجبات دفن ميت است از اصل مال بردارند ، و احتياط خوب است در صورتى كه توهين به ميت نشود .\r\n","page_name":" 120 ","page_number":140},
  {"content":"\r\n\r\nمسأله 582 - كفن زن بر شوهر است ، اگرچه زن از خود مال داشته باشد ، و همچنين اگر زن را به شرحى كه در كتاب طلاق گفته مىشود ، طلاق رجعى بدهند و پيش از تمام شدن عدّه بميرد ، شوهرش بايد كفن او را بدهد و چنانچه شوهر بالغ نباشد يا ديوانه باشد وَلىِّ شوهر بايد از مال او كفن زن را بدهد .\r\nمسأله 583 - كفن ميت بر خويشان او واجب نيست ، اگرچه مخارج او در حال زندگى بر آنان واجب باشد .\r\nمسأله 584 - احتياط واجب آن است كه هر يك از سه پارچهء كفن به قدرى نازك نباشد كه بدن ميت از زير آن پيدا باشد .\r\nمسأله 585 - كفن كردن با پوست مردار « 1 » و چيز غصبى ، اگر چيز ديگرى هم پيدا نشود جايز نيست و چنانچه كفن ميت غصبى باشد و صاحب آن راضى نباشد بايد از تنش بيرون آورند ، اگر چه او را دفن كرده باشند .\r\nمسأله 586 - كفن كردن ميت با چيز نجس و با پارچهء ابريشمى خالص ، يا پارچه‌اى كه با طلا بافته شده « 2 » جايز نيست ، ولى در حال ناچارى اشكال ندارد .\r\nمسأله 587 - كفن كردن با پارچه‌اى كه از پشم يا موى حيوان حرام گوشت تهيه شده ، در حال اختيار جايز نيست ، و احتياط واجب « 3 » آن است كه با پوست حيوان حلال گوشتى هم كه به دستور شرع كشته شده ، ميت را كفن نكنند ولى اگر كفن از مو و پشم حيوان حلال گوشت باشد اشكال ندارد ، اگرچه احتياط مستحب آن است كه با اين دو هم كفن ننمايند .\r\n\r\n\r\n","description":"","footnote":"\r\n( 1 ) - بنابر احتياط در پوست مردار .\r\n( 2 ) - در آنچه با طلا بافته شده است بنابر احتياط واجب .\r\n( 3 ) - اگر پوست حلال گوشت را طورى بسازند كه به آن جامه گفته شود ، مىشود ميت را باآن كفن كرد .\r\n","page_name":" 121 ","page_number":141},
  {"content":"\r\n\r\nمسأله 588 - اگر كفن ميت به نجاست خود او ، يا به نجاست ديگرى نجس شود ، چنانچه كفن ضايع نمىشود ، بايد مقدار نجس را بشويند يا ببُرند « 1 » اگرچه بعد از گذاشتن در قبر باشد . و اگر شستن يا بريدن آن ممكن نيست ، در صورتى كه عوض كردن آن ممكن باشد ، بايد عوض نمايند .\r\nمسأله 589 - كسى كه براى حج يا عمره احرام بسته اگر بميرد بايد مثل ديگران كفن شود و پوشاندن سر و صورتش اشكال ندارد .\r\nمسأله 590 - مستحب است انسان در حال سلامتى ، كفن و سدر و كافور خود را تهيه كند .\r\n\r\nاحكام حُنوط\r\nمسأله 591 - بعد از غسل واجب است ميت را حنوط كنند ؛ يعنى به پيشانى و كف دست‌ها و سر زانوها و سر دو انگشت بزرگ پاهاى او كافور بمالند . و مستحب است به سر بينى ميت هم كافور بمالند و بايد كافور ساييده و تازه باشد و اگر به واسطهء كهنه بودن ، عطر او از بين رفته باشد كافى نيست .\r\nمسأله 592 - احتياط واجب آن است « 2 » كه اول كافور را به پيشانى ميت بمالند ، ولى در جاهاى ديگر ترتيب لازم نيست .\r\nمسأله 593 - بهتر آن است كه ميت را پيش از كفن كردن ، حنوط نمايند اگرچه در بين كفن كردن و بعد از آن هم مانعى ندارد .\r\nمسأله 594 - كسى كه براى حج يا عمره احرام بسته است ، اگر پيش از تمام كردن\r\n\r\n\r\n","description":"","footnote":"\r\n( 1 ) - بهتر آن است كه اگر ميت را در قبر گذارده‌اند كفن را ببرند ، بلكه اگر با بيرون آوردنش ازقبر به ميت توهين مىشود لازم است ببرند .\r\n( 2 ) - واجب نيست و شايد مستحب باشد .\r\n","page_name":" 122 ","page_number":142},
  {"content":"\r\n\r\nطواف بميرد « 1 » ، حنوط كردن او جايز نيست .\r\nمسأله 595 - زنى كه شوهر او مرده و هنوز عده‌اش تمام نشده اگرچه حرام است خود را خوشبو كند ، ولى چنانچه بميرد حنوط او واجب است .\r\nمسأله 596 - احتياط واجب آن است كه « 2 » ميت را با مشك و عنبر و عود و عطرهاى ديگر خوشبو نكنند و اينها را با كافور مخلوط ننمايند .\r\nمسأله 597 - مستحب است ، قدرى تربت حضرت سيدالشهدا عليه السلام با كافور مخلوط كنند ، ولى بايد از آن كافور به جاهايى كه بىاحترامى مىشود نرسانند و نيز بايد تربت به قدرى زياد نباشد ، كه وقتى با كافور مخلوط شد ، آن را كافور نگويند .\r\nمسأله 598 - اگر كافور پيدا نشود ، يا فقط به اندازهء غسل باشد ، حنوط لازم نيست « 3 » . و چنانچه از غسل زياد بيايد ولى به همهء هفت عضو نرسد ، بايد اول به پيشانى و اگر زياد آمد به جاهاى ديگر بمالند .\r\nمسأله 599 - مستحب است دو چوب تر و تازه در قبر همراه ميت بگذارند .\r\n\r\nاحكام نماز ميت\r\nمسأله 600 - نماز خواندن بر ميت مسلمان ، اگرچه بچه باشد واجب است ، ولى بايد پدر و مادر آن بچه يا يكى از آنان مسلمان باشند و شش سال بچه تمام شده باشد .\r\nمسأله 601 - نماز خواندن بر بچه‌اى كه شش سال او تمام نشده مستحب است « 4 » ولى\r\n\r\n\r\n","description":"","footnote":"\r\n( 1 ) - اگر در احرام حج قبل از تمام كردن سعى ، و در احرام عمره قبل از تقصير كردن ؛ يعنى موى خود را كوتاه كردن ، بميرد حنوط كردن جايز نيست .\r\n( 2 ) - اين احتياط واجب نيست بلى مكروه است .\r\n( 3 ) - احتياط واجب آن است كه اگر كافور نرسد به غسل و حنوط ، غسل را مقدم دارند ، و اگربراى هفت عضو نرسد پيشانى را مقدم دارند .\r\n( 4 ) - در استحباب تأمل است .\r\n","page_name":" 123 ","page_number":143},
  {"content":"\r\n\r\nنماز خواندن بر بچه‌اى كه مرده به دنيا آمده مستحب نيست .\r\nمسأله 602 - نماز ميت بايد بعد از غسل و حنوط و كفن كردن او خوانده شود ، و اگر پيش از اينها ، يا در بين اينها بخوانند ، اگرچه از روى فراموشى يا ندانستن مسأله باشد كافى نيست .\r\nمسأله 603 - كسى كه مىخواهد نماز ميت بخواند ، لازم نيست با وضو يا غسل يا تيمم باشد و بدن و لباسش پاك باشد ، و اگر لباس او غصبى هم باشد اشكال ندارد ، اگرچه احتياط مستحب آن است كه تمام چيزهايى را كه در نمازهاى ديگر لازم است رعايت كند .\r\nمسأله 604 - كسى كه به ميت نماز مىخواند ، بايد رو به قبله باشد و نيز واجب است ميت را مقابل او به پشت بخوابانند ، به طورى كه سر او به طرف راست نمازگزار و پاى او به طرف چپ نمازگزار باشد .\r\nمسأله 605 - مكان نمازگزار بايد غصبى نباشد « 1 » و نيز بايد از جاى ميت پست‌تر يا بلندتر نباشد ولى پستى و بلندى مختصر اشكال ندارد .\r\nمسأله 606 - نمازگزار بايد از ميت دور نباشد ، ولى كسى كه نماز ميت را به جماعت مىخواند اگر از ميت دور باشد ، چنانچه صف‌ها به يكديگر متصل باشد اشكال ندارد .\r\nمسأله 607 - نمازگزار بايد مقابل ميت بايستد ، ولى اگر نماز به جماعت خوانده شود و صف جماعت از دو طرف ميت بگذرد ، نماز كسانى كه مقابل ميت نيستند اشكال ندارد .\r\nمسأله 608 - بين ميت و نمازگزار ، بايد پرده و ديوار يا چيزى مانند اينها نباشد ولى\r\n\r\n\r\n","description":"","footnote":"\r\n( 1 ) - معلوم نيست .\r\n","page_name":" 124 ","page_number":144},
  {"content":"\r\n\r\nاگر ميت در تابوت و مانند آن باشد اشكال ندارد .\r\nمسأله 609 - در وقت خواندن نماز ، بايد عورت ميت پوشيده باشد و اگر كفن كردن او ممكن نيست ، بايد عورتش را اگرچه با تخته و آجر و مانند اينها باشد بپوشانند .\r\nمسأله 610 - نماز ميت را بايد ايستاده و با قصد قربت بخواند . و در موقع نيت ، ميت را معيّن كند ، مثلًا نيت كند نماز مىخوانم بر اين ميت قربةً الى اللَّه .\r\nمسأله 611 - اگر كسى نباشد كه بتواند نماز ميت را ايستاده بخواند ، مىشود نشسته بر او نماز خواند .\r\nمسأله 612 - اگر ميت وصيت كرده باشد كه شخص معيّنى بر او نماز بخواند ، احتياط واجب آن است كه آن شخص از ولىّ ميت اجازه بگيرد و بر ولىّ هم واجب است كه اجازه بدهد .\r\nمسأله 613 - مكروه است بر ميت چند مرتبه نماز بخوانند ، ولى اگر ميت اهل علم و تقوا باشد مكروه نيست .\r\nمسأله 614 - اگر ميت را عمداً يا از روى فراموشى يا به جهت عذرى بدون نماز دفن كنند ، يا بعد از دفن معلوم شود ، نمازى كه بر او خوانده شده باطل بوده است تا وقتى جسد او از هم نپاشيده واجب است با شرطهايى كه براى نماز ميت گفته شد به قبرش نماز بخوانند .\r\n\r\nدستور نماز ميت\r\nمسأله 615 - نماز ميت پنج تكبير دارد و اگر نمازگزار پنج تكبير به اين ترتيب بگويد كافى است :\r\nبعد از نيت و گفتن تكبير اول بگويد :\r\n« اشْهَدُ انْ لا الهَ الَّا اللَّهُ وَانَّ مُحَمَّداً رَسُولُ اللَّهِ » .\r\nو بعد از تكبير دوم بگويد :\r\n« اللّهُمَّ صَلِّ عَلى مُحَمَّدٍ وَآلِ مُحَمَّدٍ » .\r\nو بعد از تكبير سوم بگويد :\r\n« اللّهُمَّ اغْفِرْ لِلْمُؤْمِنينَ وَالْمُؤْمِناتِ » .\r\nو بعد از تكبير چهارم اگر ميت مرد است بگويد :\r\n« اللّهُمَّ اغْفِرْ لِهذَا الْمَيِّتِ »\r\nو اگر زن\r\n\r\n","description":"","footnote":"","page_name":" 125 ","page_number":145},
  {"content":"\r\n\r\nاست بگويد :\r\n« اللّهُمَّ اغْفِرْ لِهذِهِ الْمَيِّتِ »\r\nو بعد تكبير پنجم را بگويد .\r\nو بهتر است بعد از تكبير اول بگويد :\r\n« اشْهَدُ انْ لا الهَ الَّا اللَّهُ وَحْدَهُ لا شَرِيكَ لَهُ وَاشْهَدُ انَّ مُحَمَّداً عَبْدُهُ وَرَسُولُهُ ارْسَلَهُ بِالْحقِّ بَشيراً وَنَذيراً بَيْنَ يَدَيِ السَّاعَةِ » .\r\nو بعد از تكبير دوم بگويد :\r\n« اللّهُمَّ صَلِّ عَلى مُحَمَّدٍ وَآلِ مُحَمَّدٍ وَبارِكْ عَلى مُحَمَّدٍ وَآلِ مُحَمَّدٍ وَارْحَمْ مُحَمَّداً وَآلَ مُحَمَّدٍ كَافْضَلِ ما صَلَّيْتَ وَبارَكْتَ وَتَرَحَّمْتَ عَلى ابراهيمَ وَآلِ ابراهيمَ انَّكَ حَميدٌ مَجيدٌ وَصَلِّ عَلى جَميعِ الْانْبِياءِ وَالْمُرْسَلينَ وَالشُّهَداءِ وَالصِّدِّيقينَ وَجَميعِ عِبادِ اللَّهِ الصَّالِحينَ » .\r\nو بعد از تكبير سوم بگويد :\r\n« اللّهُمَّ اغْفِرْ لِلْمُؤمِنينَ وَالْمُؤمِناتِ وَالْمُسْلِمينَ وَالْمُسْلِماتِ الْاحْياءِ مِنْهُمْ وَالْامْواتِ تابِعْ بَيْنَنا وَبَيْنَهُمْ بِالْخَيْراتِ انَّكَ مُجيبُ الدَّعَواتِ انَّكَ عَلى كُلِّ شَيْءٍ قَدِيرٌ » .\r\nو بعد از تكبير چهارم اگر ميت مرد است بگويد :\r\n« اللّهُمَّ انَّ هَذَا عَبْدُكَ وَابْنُ عَبْدِكَ وَابْنُ امَتِكَ نَزَلَ بِكَ وَانْتَ خَيْرُ مَنْزُولٍ بِه ، اللّهُمَّ انَّا لا نَعْلَمُ مِنْهُ الّا خَيْراً وَانْتَ اعْلَمُ بِهِ مِنَّا ، اللّهُمَّ انْ كانَ مُحْسِناً فَزِدْ فِي احسانِهِ وَانْ كانَ مُسِيئاً فَتَجاوَزْ عَنْهُ وَاغْفِرْ لَهُ اللّهُمَّ اجْعَلْهُ عِنْدَكَ فِي اعْلى عِلِّيّينَ وَاخْلُفْ عَلى اهْلِهِ فِي الْغابِرينَ وَارْحَمْهُ بِرَحْمَتِكَ يا ارْحَمَ الرَّاحِمينَ » .\r\nو بعد تكبير پنجم را بگويد ولى اگر ميت زن است بعد از تكبير چهارم بگويد :\r\n« اللّهُمَّ انَّ هذِهِ امَتُكَ وَابْنَةُ عَبْدِكَ وَابْنَةُ امَتِكَ نَزَلَتْ بِكَ وَانْتَ خَيْرُ مَنْزُولٍ بِه ، اللّهُمَّ انَّا لا نَعْلَمُ مِنها الّا خَيْراً وَانْتَ اعْلَمُ بِها مِنَّا ، اللّهُمَّ انْ كانَتْ مُحْسِنَةً فَزِدْ فِي احْسانِها وَانْ كانَتْ مُسِيئَةً فَتَجاوَزْ عَنْها وَاغْفِرْ لَها ، اللّهُمَّ اجْعَلْها عِنْدَكَ فِي اعْلى عِلِّيّينَ وَاخْلُفْ عَلى اهْلِها فِي الْغابِرِينَ وَارْحَمْها بِرَحْمَتِكَ يا ارْحَمَ الرَّاحِمينَ » .\r\nمسأله 616 - بايد تكبيرها و دعاها را طورى پشت سر هم بخواند كه نماز از صورت خود خارج نشود .\r\nمسأله 617 - كسى كه نماز ميت را به جماعت مىخواند بايد تكبيرها و دعاهاى آن را هم بخواند .\r\n\r\n","description":"","footnote":"","page_name":" 126 ","page_number":146},
  {"content":"\r\n\r\n\r\nمستحبات نماز ميت\r\nمسأله 618 - چند چيز در نماز ميت مستحب است :\r\nاول : كسى كه نماز ميت مىخواند با وضو يا غسل يا تيمم باشد ، و احتياط مستحب آن است در صورتى تيمم كند كه وضو و غسل ممكن نباشد ، يا بترسد كه اگر وضو بگيرد يا غسل كند به نماز ميت نرسد .\r\nدوم : اگر ميت مرد است ، امام جماعت يا كسى كه فرادا به او نماز مىخواند مقابل وسط قامت او بايستد و اگر ميت زن است مقابل سينه‌اش بايستد .\r\nسوم : پا برهنه نماز بخواند .\r\nچهارم : در هر تكبير دست‌ها را بلند كند .\r\nپنجم : فاصلهء او با ميت به قدرى كم باشد كه اگر باد لباسش را حركت دهد به جنازه برسد .\r\nششم : نماز ميت را به جماعت بخواند .\r\nهفتم : امام جماعت تكبير و دعاها را بلند بخواند و كسانى كه با او نماز مىخوانند ، آهسته بخوانند .\r\nهشتم : در جماعت اگر چه مأموم يك نفر باشد ، عقب امام بايستد .\r\nنهم : نمازگزار به ميت و مؤمنين زياد دعا كند .\r\nدهم : پيش از نماز سه مرتبه بگويد : « الصَّلاة » .\r\nيازدهم : نماز را در جايى بخوانند كه مردم براى نماز ميت بيشتر به آن‌جا مىروند .\r\nدوازدهم : زن حائض اگر نماز ميت را به‌جماعت مىخواند درصفى تنها بايستد .\r\nمسأله 619 - خواندن نماز ميت در مساجد مكروه است ولى در مسجد الحرام مكروه نيست .\r\n\r\n","description":"","footnote":"","page_name":" 127 ","page_number":147},
  {"content":"\r\n\r\n\r\nاحكام دفن\r\nمسأله 620 - واجب است ميت را طورى در زمين دفن كنند ، كه بوى او بيرون نيايد و درندگان هم نتوانند بدنش را بيرون آورند و اگر ترس آن باشد كه جانور بدن او را بيرون آورد ، بايد قبر را با آجر و مانند آن محكم كنند .\r\nمسأله 621 - اگر دفن ميت در زمين ممكن نباشد ، مىتوانند به جاى دفن ، او را در بنا يا تابوت بگذارند .\r\nمسأله 622 - ميت را بايد در قبر به پهلوى راست طورى بخوابانند كه جلوى بدن او رو به قبله باشد .\r\nمسأله 623 - اگر كسى در كشتى بميرد ، چنانچه جسد او فاسد نمىشود و بودن او در كشتى مانعى ندارد ، بايد صبر كنند تا به خشكى برسند و او را در زمين دفن كنند و گرنه ، بايد در كشتى غسلش بدهند و حنوط و كفن كنند و پس از خواندن نماز ميت چيز سنگينى به پايش ببندند و به دريا بيندازند يا او را در خمره بگذارند و درش را ببندند و به دريا بيندازند و اگر ممكن است بايد او را در جايى بيندازند كه فوراً طعمه حيوانات نشود .\r\nمسأله 624 - اگر بترسند كه دشمن ، قبر ميت را بشكافد و بدن او را بيرون آورد و گوش يا بينى يا اعضاى ديگر او را ببرد چنانچه ممكن باشد بايد به طورى كه در مسأله پيش گفته شد او را به دريا بيندازند .\r\nمسأله 625 - مخارج انداختن در دريا و مخارج محكم كردن قبر ميت را در صورتى كه لازم باشد ، بايد از اصل مال ميت بردارند .\r\nمسأله 626 - اگر زن كافره بميرد و بچه در شكم او مرده باشد ، يا هنوز روح « 1 » به بدن\r\n\r\n\r\n","description":"","footnote":"\r\n( 1 ) - در صورتى كه هنوز روح به بدنش داخل نشده بنابر احتياط .\r\n","page_name":" 128 ","page_number":148},
  {"content":"\r\n\r\nاو داخل نشده باشد چنانچه پدر بچه مسلمان باشد ، بايد زن را در قبر به پهلوى چپ پشت به قبله بخوابانند كه روى بچه به طرف قبله باشد .\r\nمسأله 627 - دفن مسلمان ، در قبرستان كفار و دفن كافر ، در قبرستان مسلمانان جايز نيست .\r\nمسأله 628 - دفن مسلمان در جايى كه بىاحترامى به او باشد ، مانند جايى كه خاكروبه و كثافت مىريزند ، جايز نيست .\r\nمسأله 629 - دفن ميت در جاى غصبى و در زمينى كه مثل مسجد « 1 » براى غير دفن كردن وقف شده جايز نيست .\r\nمسأله 630 - دفن ميت در قبر مردهء ديگر جايز نيست « 2 » مگر آن كه قبر ، كهنه شده و ميت اولى از بين رفته باشد .\r\nمسأله 631 - چيزى كه از ميت جدا مىشود ، اگرچه مو و ناخن و دندانش باشد ، بايد با او دفن شود « 3 » . و دفن ناخن و دندانى كه در حال زندگى از انسان جدا مىشود مستحب است .\r\nمسأله 632 - اگر كسى در چاه بميرد و بيرون آوردنش ممكن نباشد بايد درِ چاه را ببندند « 4 » و همان چاه را قبر او قرار دهند .\r\nمسأله 633 - اگر بچه در رحم مادر بميرد و ماندنش در رحم براى مادر خطر داشته\r\n\r\n\r\n","description":"","footnote":"\r\n( 1 ) - بنابر احتياط واجب در مسجد ، بلى اگر ضرر به مسلمين برساند يا مزاحمت با نمازداشته باشد جايز نيست .\r\n( 2 ) - محل تأمل است ولى اگر موجب نبش شود ، نبش حرام است .\r\n( 3 ) - اگر موجب نبش قبر شود ، جدا دفن شود بنابر احتياط .\r\n( 4 ) - اگر محذورى نداشته باشد مثل آن كه چاه مال غير باشد و راضى نباشد در اين صورت بايد به نحوى تخلص پيدا كنند .\r\n","page_name":" 129 ","page_number":149},
  {"content":"\r\n\r\nباشد ، بايد به آسان‌ترين راه او را بيرون آورند ، و چنانچه ناچار شوند كه او را قطعه قطعه كنند اشكال ندارد ، ولى بايد به وسيلهء شوهرش اگر اهل فن است يا زنى كه اهل فن باشد او را بيرون بياورند و اگر ممكن نيست مرد محرمى كه اهل فن باشد ، و اگر آن هم ممكن نشود مرد نامحرمى كه اهل فن باشد بچه را بيرون بياورد ، و در صورتى كه آن هم پيدا نشود كسى كه اهل فن نباشد مىتواند بچه را بيرون آورد .\r\nمسأله 634 - هرگاه مادر بميرد و بچه در شكمش زنده باشد اگرچه اميد زنده ماندن طفل را نداشته باشند بايد به وسيلهء كسانى كه در مسألهء پيش گفته شد ، پهلوى چپ او را بشكافند « 1 » و بچه را بيرون آورند و دوباره بدوزند .\r\n\r\nمستحبات دفن\r\nمسأله 635 - مستحب است « 2 » قبر را به اندازهء قد انسان متوسط گود كنند و ميت را در نزديك‌ترين قبرستان دفن نمايند ، مگر آن كه قبرستان دور تر ، از جهتى بهتر باشد ، مثل آن كه مردمان خوب در آن‌جا دفن شده باشند ، يا مردم براى فاتحهء اهل قبور بيشتر به آن‌جا بروند و نيز مستحب است جنازه را در چند ذرعى قبر ، زمين بگذارند و تا سه مرتبه كم كم نزديك ببرند ، و در هر مرتبه زمين بگذارند و بردارند و در نوبت چهارم وارد قبر كنند و اگر ميت مرد است در دفعهء سوم طورى زمين بگذارند كه سر او طرف پايين قبر باشد و در دفعهء چهارم از طرف سر وارد قبر نمايند و اگر زن است در دفعهء سوم طرف قبلهء قبر بگذارند و به پهنا وارد قبر كنند و در موقع وارد كردن ، پارچه‌اى روى قبر بگيرند ، و نيز مستحب است جنازه را به آرامى از تابوت بگيرند و وارد قبر\r\n\r\n\r\n","description":"","footnote":"\r\n( 1 ) - بنابر احتياط واجب اگر ما بين پهلوى چپ و غير آن در سالم بيرون آمدن بچه فرقى نداشته باشد ، و الّا از هر طرفى كه بچه به سلامت نزديك‌تر است بايد بشكافند و بيرون بياورند .\r\n( 2 ) - مستحباتى كه در اين مسأله و مسائل بعد ذكر شده رجائاً به‌جا آورند .\r\n","page_name":" 130 ","page_number":150},
  {"content":"\r\n\r\nكنند ، و دعاهايى كه دستور داده شده ، پيش از دفن و موقع دفن بخوانند و بعد از آن كه ميت را در لحد گذاشتند ، گره‌هاى كفن را باز كنند و صورت ميت را روى خاك بگذارند و بالشى از خاك زير سر او بسازند و پشت ميت ، خشت خام يا كلوخى بگذارند كه ميت به پشت برنگردد و پيش از آن كه لحد را بپوشانند ، دست راست را به شانهء راست ميت بزنند و دست چپ را به قوّت بر شانهء چپ ميت بگذارند و دهان را نزديك گوش او ببرند و به شدّت حركتش دهند و سه مرتبه بگويند :\r\n« اسْمَعْ افْهَمْ يا فُلانَ بْنَ فُلان »\r\nو به جاى فلان بن فلان اسم ميت را بگويند مثلًا اگر اسم او محمد و اسم پدرش على است سه مرتبه بگويند :\r\n« اسْمَعْ افْهَمْ يا مُحَمَّدَ بْنَ عَلي »\r\nپس از آن بگويند :\r\n« هَلْ انْتَ عَلَى الْعَهْدِ الَّذِي فارَقْتَنا عَلَيهِ مِنْ شَهادَةِ انْ لا الهَ الَّا اللَّهُ وَحْدَهُ لا شَريكَ لَهُ وَانَّ مُحَمَّداً صَلَّى اللَّهُ عَلَيْهِ وَآلِهِ عَبْدُهُ وَرَسُولُهُ وَسَيِّدُ النَّبِيّينَ وَخاتَمُ الْمُرْسَلِينَ وَانَّ عَلِياً اميرُ الْمُؤْمِنينَ وَسَيِّدُ الْوَصِيِّينَ وَامامٌ افْتَرَضَ اللَّهُ طاعَتَهُ عَلَى الْعالَمِينَ وَانَّ الْحَسَنَ وَالْحُسَيْنَ وَعَلِيَّ بْنَ الْحُسَيْنِ وَمُحَمَّدَ بْنَ عَلِيٍّ وَجَعْفَرَبْنَ مُحَمَّدٍ وَمُوسَى بْنَ جَعْفَرٍ وَعَلِيَّ بْنَ مُوسى وَمُحَمَّدَ بْنَ عَلِيٍّ وَعَلِيَّ بْنَ مُحَمَّدٍ وَالْحَسَنَ بْنَ عَلِيٍّ وَالْقائِمَ الْحُجَّةَ الْمَهْدِيَّ صَلَواتُ اللَّهِ عَلَيْهِمْ ائِمَّةُ الْمُؤمِنينَ وَحُجَجُ اللَّهِ عَلَى الْخَلْقِ اجْمَعِينَ وَائِمَّتُكَ ائِمَّةُ هُدىً بِكَ ابْرارٌ يا فُلانَ بْنَ فُلانٍ »\r\nو به جاى فلان بن فلان اسم ميت و پدرش را بگويد .\r\nو بعد بگويد :\r\n« اذا اتاكَ الْمَلَكانِ الْمُقَرَّبانِ رَسُولَيْنِ مِنْ عِندِ اللَّهِ تَبارَكَ وَتَعالى وَسَئَلاكَ عَنْ رَبِّكَ وَعَنْ نَبِيِّكَ وَعَنْ دِينِكَ وَعَنْ كِتابِكَ وَعَنْ قِبْلَتِكَ وَعَنْ ائِمَّتِكَ فَلا تَخَفْ وَلا تَحْزَنْ وَقُلْ فِي جَوابِهِما اللَّهُ رَبِّي وَمُحَمَّدٌ صَلَّى اللَّهُ عَلَيْهِ وَآلِهِ نَبِيِّي وَالْاسْلامُ دِينِي وَالْقُرْآنُ كِتابِي وَالْكَعْبَةُ قِبْلَتِي وَاميْرُ الْمُؤْمِنينَ عَلِيُ بْنُ ابِيطالِبٍ امامِي وَالْحَسَنُ بْنُ عَليٍّ الْمُجْتَبَى امامِي وَالْحُسَيْنُ بْنُ عَلِيٍّ الشَّهيدُ بِكَرْبَلا امامِي وَعَلِيٌّ زَيْنُ الْعابِدِينَ امامِي وَمُحَمَّدٌ الْباقِرُ امامِي وَجَعْفَرٌ الصَّادِقُ امامِي وَمُوسَى الكاظِمُ امامِي وَعَلِيٌّ الرِضا امامي وَمُحَمَّدٌ الْجَوادُ امامي وَعَليٌّ الْهادِي امامِي وَالْحَسَنُ الْعَسْكَريُّ امامِي وَالْحُجَّةُ الْمُنْتَظَرُ امامِي هؤُلاءِ صَلَواتُ\r\n\r\n","description":"","footnote":"","page_name":" 131 ","page_number":151},
  {"content":"\r\n\r\nاللَّهِ عَلَيْهِمْ اجْمَعِينَ ائِمَّتِي وَسادَتِي وَقادَتِي وَشُفَعائِي بِهِمْ اتَولّى وَمِنْ اعدائِهِمْ اتَبَرَّءُ فِي الدُّنْيا وَالْآخِرَةِ ثُمَّ اعْلَمْ يا فُلانَ بْنَ فُلانٍ »\r\nو به جاى فلان بن فلان اسم ميت و پدرش را بگويد .\r\nبعد بگويد :\r\n« انَّ اللَّهَ تَبارَكَ وَتَعالى نِعْمَ الرَّبُّ وَانَّ مُحَمَّداً صَلَّى اللَّهُ عَلَيْهِ وَآلِهِ نِعْمَ الرَّسُولُ وَانَّ عَلِيَّ بْنَ ابِيطالِبٍ وَاوْلادَهُ الْمَعْصُومينَ الْائِمَّةَ الْاثْنَي عَشَرَ نِعْمَ الْائِمَّةُ وَانَّ ما جاءَ بِهِ مُحَمَّدٌ صَلَّى اللَّهُ عَلَيْهِ وَآلِهِ حَقٌ وَانَّ الْمَوْتَ حَقٌ وَسُؤالَ مُنْكَرٍ وَنَكيرٍ فِي الْقَبْرِ حَقٌّ وَالْبَعْثَ حَقٌّ وَالنُّشُورَ حَقٌّ وَالصِّراطَ حَقٌّ وَالْمِيزَانَ حَقٌّ وَتَطايُرَ الْكُتُبِ حَقٌّ وَانَّ الْجَنَّةَ حَقٌّ وَالنَّارَ حَقٌّ وَانَّ السَّاعَةَ آتِيَةٌ لا رَيْبَ فِيها وَانَّ اللَّهَ يَبْعَثُ مَنْ فِي الْقُبُورِ »\r\nپس بگويد :\r\n« افَهِمْتَ يا فُلانُ »\r\nو به جاى فلان اسم ميت را بگويد . پس بگويد :\r\n« ثَبَّتَكَ اللَّهُ بِالْقَوْلِ الثَّابِتِ وَهَداكَ اللَّهُ الى صِرَاطٍ مُسْتَقِيمٍ عَرَّفَ اللَّهُ بَيْنَكَ وَبَيْنَ اوْليائِكَ فِي مُسْتَقَرٍ مِنْ رَحْمَتِهِ »\r\nپس بگويد :\r\n« اللّهُمَّ جافِ الْارضَ عَنْ جَنْبَيْهِ وَاصْعَدْ بِرُوحِهِ الَيكَ وَلَقِّهِ مِنْكَ بُرهاناً ، اللّهُمَّ عَفوَك عَفْوَك » .\r\nمسأله 636 - مستحب است كسى كه ميت را در قبر مىگذارد ، با طهارت و سر برهنه و پا برهنه باشد و از طرف پاى ميت از قبر بيرون بيايد و غير از خويشان ميت كسانى كه حاضرند ، با پشت دست خاك بر قبر بريزند و بگويند : (  إِنَّا لِلَّهِ وَ إِنَّا إِلَيْهِ راجِعُونَ  ) . اگر ميت زن است كسى كه با او محرم مىباشد او را در قبر بگذارد و اگر محرمى نباشد خويشانش او را در قبر بگذارند .\r\nمسأله 637 - مستحب است قبر را مربع يا مربع مستطيل بسازند و به اندازهء چهار انگشت از زمين بلند كنند و نشانه‌اى روى آن بگذارند كه اشتباه نشود و روى قبر آب بپاشند ، و بعد از پاشيدن آب كسانى كه حاضرند ، دست‌ها را برقبر بگذارند وانگشت‌ها را باز كرده درخاك فرو برند و هفت مرتبه سوره مباركهء « انّا انزلناه » بخوانند و براى ميت طلب آمرزش كنند و اين دعا را بخوانند :\r\n« اللّهُمَّ جافِ الْارْضَ عَنْ جَنْبَيْهِ وَاصْعِدْ الَيْكَ رُوحَهُ وَلَقِّهِ مِنْكَ رضْواناً وَاسْكِنْ قَبْرَهُ مِنْ\r\n\r\n","description":"","footnote":"","page_name":" 132 ","page_number":152},
  {"content":"\r\n\r\nرَحْمَتِكَ ما تُغْنِيهِ بِهِ عَنْ رَحْمَةِ مَنْ سِوَاكَ » .\r\nمسأله 638 - پس از رفتن كسانى كه تشييع جنازه كرده‌اند مستحب است ولىّ ميت يا كسى كه از طرف ولىّ اجازه دارد ، دعاهايى را كه دستور داده شده ، به ميت تلقين كند .\r\nمسأله 639 - بعد از دفن مستحب است صاحبان عزا را سر سلامتى دهند ولى اگر مدتى گذشته است كه به واسطهء سر سلامتى دادن ، مصيبت يادشان مىآيد ، ترك آن بهتر است ، و نيز مستحب است تا سه روز براى اهل خانهء ميت غذا بفرستند و غذا خوردن نزد آنان و در منزلشان مكروه است .\r\nمسأله 640 - مستحب است انسان در مرگ خويشان ، مخصوصاً در مرگ فرزند صبر كند و هر وقت ميت را ياد مىكند (  إِنَّا لِلَّهِ وَ إِنَّا إِلَيْهِ راجِعُونَ  ) بگويد ، و براى ميت قرآن بخواند و سر قبر پدر و مادر از خداوند حاجت بخواهد و قبر را محكم بسازد كه زود خراب نشود .\r\nمسأله 641 - جايز نيست انسان در مرگ كسى صورت و بدن را بخراشد و به خود لطمه بزند .\r\nمسأله 642 - پاره كردن يقه در مرگ غير پدر و برادر جايز نيست و احتياط واجب « 1 » آن است كه در مصيبت آنان هم يقه پاره نكند .\r\nمسأله 643 - اگر زن در عزاى ميت صورت خود را بخراشد « 2 » يا موى خود را بكند ، بايد يك بنده آزاد كند « 3 » ، يا ده فقير را طعام دهد و يا آنها را بپوشاند و همچنين است اگر مرد در مرگ زن يا فرزند يقه يا لباس خود را پاره كند .\r\nمسأله 644 - احتياط واجب آن است كه در گريهء بر ميت صدا را خيلى بلند نكنند .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - بنابر اقوا اگر خون بيايد ، و بنابر احتياط واجب اگر نيايد .\r\n( 3 ) - و اگر نتوانست كفاره بدهد سه روز روزه بگيرد و همچنين است در مرد .\r\n","page_name":" 133 ","page_number":153},
  {"content":"\r\n\r\n\r\nنماز وحشت\r\nمسأله 645 - مستحب است در شب اول قبر ، دو ركعت نماز وحشت براى ميت بخوانند و دستور آن اين است كه ، در ركعت اول بعد از « حمد » يك مرتبه « آية الكرسى » و در ركعت دوم بعد از « حمد » ده مرتبه سوره « انّا انزلناه » بخوانند و بعد از سلام نماز بگويند :\r\n« اللّهُمَّ صَلِّ عَلى مُحَمَّدٍ وَآلِ مُحَمَّدٍ وَابْعَثْ ثَوَابَها الى قَبْرِ فُلانٍ »\r\nو به جاى كلمه فلان اسم ميت را بگويند .\r\nمسأله 646 - نماز وحشت را در هر موقع از شب اول قبر مىشود خواند ، ولى بهتر است در اول شب بعد از نماز عشا خوانده شود .\r\nمسأله 647 - اگر بخواهند ميت را به شهر دورى ببرند ، يا به جهت ديگر دفن او تأخير بيفتد ، بايد نماز وحشت را تا شب اول قبر او تأخير بيندازند .\r\n\r\nنبش قبر\r\nمسأله 648 - نبش قبر مسلمان ؛ يعنى شكافتن قبر او ، اگرچه طفل يا ديوانه باشد حرام است ، ولى اگر بدنش از بين رفته و خاك شده باشد اشكال ندارد .\r\nمسأله 649 - نبش قبر امامزاده‌ها و شهدا و علما و صلحا اگرچه سال‌ها بر آن گذشته باشد حرام است « 1 » .\r\nمسأله 650 - شكافتن قبر در چند مورد حرام نيست :\r\nاول : آن كه ميت در زمين غصبى دفن شده باشد و مالك زمين راضى نشود كه در آن‌جا بماند .\r\nدوم : آن كه كفن يا چيز ديگرى كه با ميت دفن شده غصبى باشد و صاحب آن راضى نشود كه در قبر بماند ، و همچنين است اگر چيزى از مال خود ميت كه به ورثهء او\r\n\r\n\r\n","description":"","footnote":"\r\n( 1 ) - بنابر اقوا در آنهايى كه زيارتگاه است و بنابر احتياط واجب در غير آنها .\r\n","page_name":" 134 ","page_number":154},
  {"content":"\r\n\r\nرسيده با او دفن شده باشد و ورثه راضى نشوند كه آن چيز در قبر بماند ، ولى اگر وصيت كرده باشد « 1 » كه دعا يا قرآن يا انگشترى را با او دفن كنند ، براى بيرون آوردن اينها نمىتوانند قبر را بشكافند .\r\nسوم : آن كه ميت بىغسل يا بىكفن دفن شده باشد ، يا بفهمند غسلش باطل بوده ، يا به غير دستور شرع كفن شده يا در قبر ، او را رو به قبله نگذاشته‌اند .\r\nچهارم : آن كه براى ثابت شدن حقى بخواهند بدن ميت را ببينند .\r\nپنجم : آن كه ميت را در جايى كه بىاحترامى به اوست مثل قبرستان كفار يا جايى كه كثافت و خاكروبه مىريزند دفن كرده باشند .\r\nششم : آن كه براى يك مطلب شرعى كه اهميت آن از شكافتن قبر بيشتر است ، قبر را بشكافند ؛ مثلًا بخواهند بچهء زنده را از شكم زن حامله‌اى كه دفنش كرده‌اند بيرون آورند .\r\nهفتم : آن كه بترسند درنده‌اى بدن ميت را پاره كند ، يا سيل او را ببرد يا دشمن بيرون آورد .\r\nهشتم : آن كه قسمتى از بدن ميت را كه با او دفن نشده بخواهند دفن كنند ولى احتياط مستحب آن است « 2 » كه آن قسمت از بدن را طورى در قبر بگذارند كه بدن ميت ديده نشود .\r\n\r\nغسل‌هاى مستحب\r\nمسأله 651 - غسل‌هاى مستحب در شرع مقدس اسلام بسيار است و از آن جمله است :\r\n1 - غسل جمعه ، و وقت آن از اذان صبح است تا ظهر ، و بهتر است نزديك ظهر\r\n\r\n\r\n","description":"","footnote":"\r\n( 1 ) - اگر وصيت او زيادتر از يك سوم مالش نباشد .\r\n( 2 ) - بلكه بنابر احتياط واجب .\r\n","page_name":" 135 ","page_number":155},
  {"content":"\r\n\r\nبه‌جا آورده شود ، و اگر تا ظهر انجام ندهد بهتر است كه بدون نيت ادا و قضا تا عصر جمعه به‌جا آورد . و اگر در روز جمعه غسل نكند مستحب است از صبح شنبه تا غروب قضاى آن را به‌جا آورد . و كسى كه مىترسد در روز جمعه آب پيدا نكند مىتواند روز پنج‌شنبه يا شب جمعه « 1 » غسل را انجام دهد ، و مستحب است انسان در موقع غسل جمعه بگويد :\r\n« اشْهَدُ انْ لا الَهَ الَّا اللَّهُ وَحْدَهُ لا شَرِيكَ لَهُ وَانَّ مُحَمَّداً عَبْدُهُ وَرَسُولُهُ اللّهُمَّ صَلِّ عَلى مُحَمَّدٍ وَآلِ مُحَمَّدٍ وَاجْعَلْنِي مِنَ التَّوَّابِينَ وَاجْعَلْنِي مِنَ الْمُتَطَهِّرِينَ » .\r\n2 - غسل شب اول ماه رمضان و تمام شب‌هاى طاق مثل شب سوم و پنجم و هفتم ، ولى از شب بيست و يكم مستحب است همه شب غسل كند ، و براى غسل شب اول و پانزدهم و هفدهم و نوزدهم و بيست و يكم و بيست و سوم و بيست و پنجم و بيست و هفتم و بيست و نهم بيشتر سفارش شده است . و وقت غسل شب‌هاى ماه رمضان تمام شب است ، و بهتر است مقارن غروب آفتاب به‌جا آورده شود ولى از شب بيست و يكم تا آخر ماه بهتر است غسل را بين نماز مغرب و عشا به‌جا آورد . و نيز مستحب است در شب بيست و سوم غير از غسل اول شب ، يك غسل هم در آخر شب انجام دهد .\r\n3 - غسل روز عيد فطر و عيد قربان ، و وقت آن از اذان صبح است تا غروب « 2 » و بهتر است آن را پيش از نماز عيد به‌جا آورد .\r\n4 - غسل شب عيد فطر ، و وقت آن از اول مغرب است تا اذان صبح و بهتر است در اول شب به‌جا آورده شود .\r\n5 - غسل روز هشتم و نهم ذى حجه ، و در روز نهم بهتر است آن را نزديك ظهر به‌جا آورد .\r\n\r\n\r\n","description":"","footnote":"\r\n( 1 ) - در شب جمعه به قصد رجا غسل كند .\r\n( 2 ) - بهتر آن است كه غسل عيد را از بعد از ظهر تا غروب رجائاً به‌جا آورد .\r\n","page_name":" 136 ","page_number":156},
  {"content":"\r\n\r\n6 - غسل روز اول و پانزدهم و بيست و هفتم و آخر ماه رجب .\r\n7 - غسل روز عيد غدير ، و بهتر است پيش از ظهر آن را انجام دهند .\r\n8 - غسل روز بيست و چهارم ذى حجه .\r\n9 - غسل روز عيد نوروز و پانزدهم شعبان « 1 » و نهم و هفدهم ربيع الاول و روز بيست و پنجم ذى قعده .\r\n10 - غسل دادن بچه‌اى كه تازه به دنيا آمده .\r\n11 - غسل زنى كه براى غير شوهرش بوى خوش استعمال كرده است .\r\n12 - غسل كسى كه در حال مستى خوابيده .\r\n13 - غسل كسى كه جايى از بدنش را به بدن ميتى كه غسل داده‌اند رسانده .\r\n14 - غسل كسى كه در موقع گرفتن خورشيد و ماه نماز آيات را عمداً نخوانده در صورتى كه تمام ماه و خورشيد گرفته باشد .\r\n15 - غسل كسى كه براى تماشاى دار آويخته رفته و آن را ديده باشد ولى اگر اتفاقاً يا از روى ناچارى نگاهش بيفتد يا مثلًا براى شهادت دادن رفته باشد ، غسل مستحب نيست .\r\nمسأله 652 - پيش از داخل شدن در حرم مكه ، شهر مكه ، مسجد الحرام ، خانهء كعبه ، حرم مدينه ، شهر مدينه ، مسجد پيغمبر و حرم امامان عليهم السلام مستحب است انسان غسل كند و اگر در يك روز چند مرتبه مشرّف شود يك غسل كافى است و كسى كه مىخواهد در يك روز داخل حرم مكه و مسجد الحرام و خانهء كعبه شود ، اگر به نيت همه يك غسل كند كافى است و نيز اگر در يك روز بخواهد داخل حرم مدينه و شهر مدينه و مسجد پيغمبر صلى الله عليه و آله شود ، يك غسل براى همه كفايت مىكند و براى زيارت پيغمبر و امامان از دور يا نزديك و براى حاجت خواستن از خداوند عالم و همچنين\r\n\r\n\r\n","description":"","footnote":"\r\n( 1 ) - اين غسل‌ها را رجائاً به‌جا آورد و همين‌طور غسل‌هايى كه بعد ذكر شده چون در بعضىاز آنها محل تأمل است .\r\n","page_name":" 137 ","page_number":157},
  {"content":"\r\n\r\nبراى توبه و نشاط به جهت عبادت و براى سفر رفتن خصوصاً سفر زيارت حضرت سيدالشهدا عليه السلام مستحب است انسان غسل كند و اگر يكى از غسل‌هايى را كه در اين مسأله گفته شد به‌جا آورد و بعد كارى كند كه وضو را باطل مىنمايد مثلًا بخوابد ، غسل او باطل مىشود و مستحب است دوباره غسل را به‌جا آورد .\r\nمسأله 653 - انسان نمىتواند با غسل مستحبى كارى كه مانند نماز ، وضو لازم دارد انجام دهد .\r\nمسأله 654 - اگر چند غسل بر كسى مستحب باشد و به نيت همه يك غسل به‌جا آورد كافى است .\r\n\r\nتيمم\r\n\r\nدر هفت مورد به جاى وضو و غسل بايد تيمم كرد :\r\n\r\nاول : آن كه تهيهء آب به قدر وضو يا غسل ممكن نباشد\r\n. مسأله 655 - اگر انسان در آبادى باشد ، بايد براى تهيهء آب وضو و غسل ، به قدرى جست‌وجو كند كه از پيدا شدن آن نا اميد شود ، و اگر در بيابان باشد ، چنانچه زمين آن پست و بلند است « 1 » بايد در هر يك از چهارطرف به اندازهء پرتاب يك تير قديمى كه با كمان پرتاب مىكردند در جست‌وجوى آب برود و اگر زمين آن پست و بلند نيست ، بايد در هر طرف به اندازهء پرتاب دو تير جست‌وجو نمايد .\r\nمسأله 656 - اگر بعضى از چهار طرف هموار و بعض ديگر پست و بلند باشد ، بايد در طرفى كه هموار است به اندازهء پرتاب دو تير و در طرفى كه هموار نيست ، به اندازهء پرتاب يك تير جست‌وجو كند .\r\nمسأله 657 - در هر طرفى كه يقين دارد آب نيست ، در آن طرف جست‌وجو لازم نيست .\r\n\r\n\r\n","description":"","footnote":"\r\n( 1 ) - يا به واسطه مانع از قبيل نيزار بودن و درخت عبور مشكل باشد .\r\n","page_name":" 138 ","page_number":158},
  {"content":"\r\n\r\nمسأله 658 - كسى كه وقت نماز او تنگ نيست و براى تهيهء آب وقت دارد ، اگر يقين دارد ، در محلى دور تر از مقدارى كه بايد جست‌وجو كند آب هست ، بايد براى تهيهء آب برود « 1 » ، و اگر گمان دارد آب هست رفتن به آن محل لازم نيست ولى اگر گمان او قوى باشد « 2 » ، بنابر احتياط واجب بايد براى تهيهء آب به آن محل برود .\r\nمسأله 659 - لازم نيست خود انسان در جست‌وجوى آب برود ، بلكه مىتواند كسى را كه به گفتهء او اطمينان دارد بفرستد و در اين صورت اگر يك نفر از طرف چند نفر برود كافى است .\r\nمسأله 660 - اگر احتمال دهد كه داخل بار سفر خود ، يا در منزل يا در قافله آب هست بايد به قدرى جست‌وجو نمايد كه به نبودن آب يقين كند يا از پيدا كردن آن نا اميد شود .\r\nمسأله 661 - اگر پيش از وقت نماز جست‌وجو نمايد و آب پيدا نكند و تا وقت نماز همان جا بماند ، چنانچه احتمال دهد كه آب پيدا مىكند « 3 » ، احتياط واجب آن است كه دوباره در جست‌وجوى آب برود .\r\nمسأله 662 - اگر بعد از داخل شدن وقت نماز جست‌وجو كند و آب پيدا نكند و تا وقت نماز ديگر در همان جا بماند ، چنانچه احتمال دهد كه آب پيدا مىشود احتياط واجب آن است كه دوباره در جست‌وجوى آب برود « 4 » .\r\n\r\n\r\n","description":"","footnote":"\r\n( 1 ) - مگر اين كه رفتن مشقّت داشته باشد يا مانع ديگرى باشد .\r\n( 2 ) - يعنى اطمينان داشته باشد .\r\n( 3 ) - اگر احتمال ندهد كه آب تازه پيدا شده جست‌وجو لازم نيست گرچه احتمال بدهد كه درجست‌وجوى پيش غفلت كرده و آب را نديده بلكه وجوب اين احتياط در هر صورت معلوم نيست .\r\n( 4 ) - حكم اين مسأله مثل مسأله پيش است .\r\n","page_name":" 139 ","page_number":159},
  {"content":"\r\n\r\nمسأله 663 - اگر وقت نماز تنگ باشد « 1 » يا از دزد « 2 » و درنده بترسد ، يا جست‌وجوى آب به قدرى سخت باشد كه نتواند تحمل كند ، جست‌وجو لازم نيست .\r\nمسأله 664 - اگر در جست‌وجوى آب نرود تا وقت نماز تنگ شود معصيت كرده ، ولى نمازش با تيمم صحيح است .\r\nمسأله 665 - كسى كه يقين دارد آب پيدا نمىكند ، چنانچه دنبال آب نرود و با تيمم نماز بخواند و بعد از نماز بفهمد كه اگر جست‌وجو مىكرد آب پيدا مىشد نمازش باطل است .\r\nمسأله 666 - اگر بعد از جست‌وجو آب پيدا نكند و با تيمم نماز بخواند و بعد از نماز بفهمد ، در جايى كه جست‌وجو كرده آب بوده نماز او صحيح است .\r\nمسأله 667 - كسى كه يقين دارد وقت نماز تنگ است ، اگر بدون جست‌وجو با تيمم نماز بخواند و بعد از نماز بفهمد كه براى جست‌وجو وقت داشته ، احتياط واجب آن است كه دوباره نمازش را بخواند و اگر وقت گذشته قضا نمايد « 3 » .\r\nمسأله 668 - اگر بعد از داخل شدن وقت نماز ، وضو داشته باشد و بداند « 4 » كه اگر وضوى خود را باطل كند تهيهء آب براى او ممكن نيست ، يا نمىتواند وضو بگيرد چنانچه بتواند وضوى خود را نگهدارد ، نبايد آن را باطل نمايد .\r\n\r\n\r\n","description":"","footnote":"\r\n( 1 ) - تنگى وقت به اندازه‌اى باشد كه هيچ نشود جست‌وجو كرد و الّا به مقدارى كه مىتواندبايد جست‌وجو كند .\r\n( 2 ) - به جان خودش يا به مالى كه قابل اعتنا است بترسد و اگر مال كم است و قابل اعتنا نيست به حسب حالش و ترس ديگرى هم ندارد بايد جست‌وجو كند .\r\n( 3 ) - در مسأله چند صورت است كه در حاشيه عروة الوثقى ذكر شده به آن‌جا مراجعه شود .\r\n( 4 ) - يا دو شاهد عادل خبر دهد كه تهيه آب ممكن نيست بلكه اگر احتمال صحيح عقلايىبدهد احتياط واجب آن است كه وضو را باطل نكند .\r\n","page_name":" 140 ","page_number":160},
  {"content":"\r\n\r\nمسأله 669 - اگر پيش از وقت نماز وضو داشته باشد و بداند « 1 » كه اگر وضوى خود را باطل كند ، تهيهء آب براى او ممكن نيست چنانچه بتواند وضوى خود را نگهدارد احتياط واجب آن است كه آن را باطل نكند .\r\nمسأله 670 - كسى كه فقط به مقدار وضو يا به مقدار غسل آب دارد و مىداند « 2 » كه اگر آن را بريزد آب پيدا نمىكند ، چنانچه وقت نماز داخل شده باشد ، ريختن آن حرام است ، و احتياط واجب آن است كه پيش از وقت نماز هم آن را نريزد .\r\nمسأله 671 - كسى كه مىداند « 3 » آب پيدا نمىكند ، اگر بعد از داخل شدن وقت نماز وضوى خود را باطل كند يا آبى كه دارد بريزد معصيت كرده ولى نمازش با تيمم صحيح است ، اگرچه احتياط مستحب آن است كه قضاى آن نماز را بخواند .\r\n\r\nدوم : از موارد تيمم\r\nمسأله 672 - اگر به واسطهء پيرى ، يا ترس از دزد و جانور و مانند اينها يا نداشتن وسيله‌اى كه آب از چاه بكشد ، دسترسى به آب نداشته باشد ، بايد تيمم كند و همچنين است اگر تهيه كردن آب يا استعمال آن به قدرى مشقّت داشته باشد كه مردم تحمل آن را نكنند .\r\nمسأله 673 - اگر براى كشيدن آب از چاه ، دلو و ريسمان و مانند اينها لازم دارد و مجبور است بخرد ، يا كرايه نمايد ، اگرچه قيمت آن چند برابر معمول باشد ، بايد تهيه كند ، و همچنين است اگر آب را به چندين برابر قيمتش بفروشند ، ولى اگر تهيهء آنها به قدرى پول مىخواهد كه نسبت به حال او آن مقدار ضرر دارد ، واجب نيست تهيه نمايد .\r\n\r\n\r\n","description":"","footnote":"\r\n( 1 ) - يا دو شاهد خبر دهد بلكه اگر احتمال عقلايى دهد به احتياط عمل كند .\r\n( 2 ) - بلكه اگر دو شاهد خبر دهد ، ريختن آب جايز نيست و با احتمال عقلايى احتياط واجب‌آن است كه نريزد و اين احتياط قبل از دخول وقت هم بايد مراعات شود .\r\n( 3 ) - يا دو شاهد خبر دهد .\r\n","page_name":" 141 ","page_number":161},
  {"content":"\r\n\r\nمسأله 674 - اگر ناچار شود كه براى تهيهء آب قرض كند ، بايد قرض نمايد ولى كسى كه مىداند يا گمان دارد كه نمىتواند قرض خود را بدهد واجب نيست قرض كند .\r\nمسأله 675 - اگر كندن چاه مشقت ندارد ، بايد براى تهيهء آب ، چاه بكند .\r\nمسأله 676 - اگر كسى مقدارى آبِ بىمنت به او ببخشد بايد قبول كند .\r\n\r\nسوم : از موارد تيمم\r\nمسأله 677 - اگر از استعمال آب بر جان خود بترسد ، يا بترسد كه به واسطهء استعمال آن ، مرض يا عيبى در او پيدا شود ، يا مرضش طول بكشد يا شدت كند ، يا به سختى معالجه شود ، بايد تيمم نمايد ، ولى اگر آب گرم براى او ضرر ندارد ، بايد با آب گرم وضو بگيرد يا غسل كند .\r\nمسأله 678 - لازم نيست يقين كند كه آب براى او ضرر دارد ، بلكه اگر احتمال ضرر بدهد ، چنانچه احتمال او در نظر مردم به جا باشد و از آن احتمال ، ترس براى او پيدا شود بايد تيمم كند .\r\nمسأله 679 - كسى كه مبتلا به درد چشم است و آب براى او ضرر دارد بايد تيمم نمايد .\r\nمسأله 680 - اگر به واسطهء يقين يا ترس ضرر ، تيمم كند و پيش از نماز بفهمد كه آب برايش ضرر ندارد ، تيمم او باطل است . و اگر بعد از نماز بفهمد ، بنابر احتياط واجب « 1 » ، بايد دوباره نماز را با وضو يا غسل بخواند و اگر وقت گذشته قضا نمايد .\r\nمسأله 681 - كسى كه مىداند آب برايش ضرر ندارد ، چنانچه غسل كند يا وضو بگيرد و بعد بفهمد كه آب براى او ضرر داشته ، وضو و غسل او صحيح است .\r\n\r\n\r\n","description":"","footnote":"\r\n( 1 ) - واجب نيست .\r\n","page_name":" 142 ","page_number":162},
  {"content":"\r\n\r\n\r\nچهارم : از موارد تيمم\r\nمسأله 682 - هرگاه بترسد كه اگر آب را به مصرف وضو يا غسل برساند خود او يا عيال و اولاد او ، يا رفيقش و كسانى كه با او مربوطند مانند نوكر و كلفت از تشنگى بميرند يا مريض شوند ، يا به قدرى تشنه شوند كه تحمل آن مشقت دارد ، بايد به جاى وضو و غسل تيمم نمايد و نيز اگر بترسد حيوانى كه مال خود او است از تشنگى تلف شود « 1 » ، بايد آب را به آن بدهد و تيمم نمايد و همچنين است اگر كسى كه حفظ جان او واجب است به طورى تشنه باشد كه اگر انسان آب را به او ندهد تلف شود .\r\nمسأله 683 - اگر غير از آب پاكى كه براى وضو يا غسل دارد آب نجسى هم به مقدار آشاميدن خود و كسانى كه با او مربوطند داشته باشد ، بايد آب پاك را براى آشاميدن بگذارد و با تيمم نماز بخواند ولى چنانچه آب را براى حيوانش بخواهد بايد آب نجس را به آن بدهد و با آب پاك ، وضو و غسل را انجام دهد .\r\n\r\nپنجم : از موارد تيمم\r\nمسأله 684 - كسى كه بدن يا لباسش نجس است و كمى آب دارد كه اگر با آن وضو بگيرد يا غسل كند ، براى آب كشيدن بدن يا لباس او نمىماند بايد بدن يا لباس را آب بكشد و با تيمم نماز بخواند . ولى اگر چيزى نداشته باشد كه بر آن تيمم كند ، بايد آب را به مصرف وضو يا غسل برساند و با بدن يا لباس نجس نماز بخواند .\r\n\r\nششم : از موارد تيمم\r\nمسأله 685 - اگر غير از آب يا ظرفى كه استعمال آن حرام است آب يا ظرف ديگرى\r\n\r\n\r\n","description":"","footnote":"\r\n( 1 ) - در حيوانى كه مال خودش نيست اگر از حيواناتى است كه مرسوم نيست سرش را ببرندبراى خوردن مثل اسب و قاطر ، اقوا آن است كه در خوف مردن آن بايد تيمم كند بلكه در ساير حيوانات نيز خالى از قوّت نيست .\r\n","page_name":" 143 ","page_number":163},
  {"content":"\r\n\r\nندارد ، مثلًا آب يا ظرفش غصبى است و غير از آن ، آب و ظرف ديگرى ندارد بايد به جاى وضو و غسل تيمم كند .\r\n\r\nهفتم : از موارد تيمم\r\nمسأله 686 - هرگاه وقت به قدرى تنگ باشد كه اگر وضو بگيرد ، يا غسل كند تمام نماز يا مقدارى از آن بعد از وقت خوانده مىشود ، بايد تيمم كند .\r\nمسأله 687 - اگر عمداً نماز را به قدرى تأخير بيندازد كه وقت وضو يا غسل نداشته باشد ، معصيت كرده ، ولى نماز او با تيمم صحيح است ، اگرچه احتياط مستحب آن است كه قضاى آن نماز را بخواند .\r\nمسأله 688 - كسى كه شك دارد كه اگر وضو بگيرد ، يا غسل كند وقت براى نماز او مىماند يا نه ، بايد وضو يا غسل را به‌جا آورد « 1 » .\r\nمسأله 689 - كسى كه به واسطهء تنگى وقت تيمم كرده ، چنانچه بعد از نماز آبى كه داشته از دستش برود ، اگرچه تيمم خود را نشكسته باشد در صورتى كه وظيفه‌اش تيمم باشد ، بايد دوباره تيمم نمايد .\r\nمسأله 690 - كسى كه آب دارد ، اگر به واسطهء تنگى وقت با تيمم مشغول نماز شود و در بين نماز آبى كه داشته از دستش برود ، چنانچه وظيفه‌اش تيمم باشد احتياط واجب « 2 » آن است كه براى نمازهاى بعد دوباره تيمم كند .\r\nمسأله 691 - اگر انسان به قدرى وقت دارد كه مىتواند وضو بگيرد يا غسل كند و نماز را بدون كارهاى مستحبى آن مثل اقامه و قنوت بخواند ، بايد غسل كند يا وضو بگيرد و نماز را بدون كارهاى مستحبى آن به‌جا آورد بلكه اگر به اندازهء سوره هم وقت ندارد بايد غسل كند يا وضو بگيرد و نماز را بدون سوره بخواند .\r\n\r\n\r\n","description":"","footnote":"\r\n( 1 ) - بلكه بايد تيمم كند .\r\n( 2 ) - واجب نيست .\r\n","page_name":" 144 ","page_number":164},
  {"content":"\r\n\r\n\r\nچيزهايى كه تيمم به آنها صحيح است\r\nمسأله 692 - تيمم به خاك و ريگ و كلوخ و سنگ صحيح است ، ولى احتياط واجب آن است « 1 » كه اگر خاك ممكن باشد به چيز ديگر تيمم نكند و اگر خاك نباشد ، با ريگ و اگر ريگ نباشد ، با كلوخ و چنانچه كلوخ هم نباشد ، با سنگ تيمم نمايد .\r\nمسأله 693 - تيمم بر سنگ گچ و سنگ آهك صحيح است ولى تيمم به گچ و آهك پخته « 2 » و به سنگ معدن مثل سنگ عقيق باطل مىباشد .\r\nمسأله 694 - اگر خاك و ريگ و كلوخ و سنگ پيدا نشود ، بايد به گرد و غبارى « 3 » كه در فرش و لباس و مانند اينهاست تيمم نمايد و چنانچه گرد پيدا نشود ، بايد به گل تيمم كند ، و اگر گل هم پيدا نشود ، احتياط مستحب آن است كه نماز را بدون تيمم بخواند و واجب است « 4 » بعداً قضاى آن را به‌جا آورد .\r\nمسأله 695 - اگر بتواند با تكاندن فرش و مانند آن خاك تهيه كند ، تيمم به گرد باطل است و اگر بتواند گل را خشك كند و از آن خاك تهيه نمايد ، تيمم به گِل باطل مىباشد .\r\nمسأله 696 - كسى كه آب ندارد اگر برف يا يخ داشته باشد ، چنانچه ممكن است بايد آن را آب كند و با آن وضو بگيرد يا غسل نمايد و اگر ممكن نيست و چيزى هم كه\r\n\r\n\r\n","description":"","footnote":"\r\n( 1 ) - واجب نيست ، و با بودن خاك به همه آنچه ذكر شده مىتواند تيمم كند ، و نيز به گل‌پخته مثل آجر و كوزه مىتواند ، ولى احتياط آن است كه نكند .\r\n( 2 ) - بنابر احتياط واجب .\r\n( 3 ) - شرط است كه غبار روى فرش و لباس باشد و اگر در لاى آن باشد بايد اول دست بزند تاروى آن غبارآلود شود بعد دست براى تيمم بزند و اگر غبار روى آن نباشد و دست بزند تيمم باطل است اگرچه با همين دست زدن غبار بيرون آيد .\r\n( 4 ) - بنابر احتياط .\r\n","page_name":" 145 ","page_number":165},
  {"content":"\r\n\r\nتيمم به آن صحيح است ندارد ، احتياط واجب « 1 » آن است كه با برف يا يخ ، اعضاى وضو يا غسل را نمناك كند ، و اگر اين هم ممكن نيست به يخ يا برف تيمم نمايد ولى در دو صورت اخير نمازى را كه خوانده بايد قضا كند .\r\nمسأله 697 - اگر با خاك و ريگ چيزى مانند كاه كه تيمم به آن باطل است مخلوط شود ، نمىتواند به آن تيمم كند ، ولى اگر آن چيز به قدرى كم باشد كه در خاك يا ريگ ، از بين رفته حساب شود ، تيمم به آن خاك و ريگ صحيح است .\r\nمسأله 698 - اگر چيزى ندارد كه بر آن تيمم كند چنانچه ممكن است ، بايد به خريدن و مانند آن تهيه نمايد .\r\nمسأله 699 - تيمم به ديوار گلى صحيح است و احتياط مستحب آن است كه با بودن زمين يا خاك خشك به زمين يا خاك نمناك تيمم نكند .\r\nمسأله 700 - چيزى كه بر آن تيمم مىكند بايد پاك باشد و اگر چيز پاكى كه تيمم به آن صحيح است ندارد ، نماز بر او واجب نيست ولى بايد قضاى آن را به‌جا آورد .\r\nمسأله 701 - اگر يقين داشته باشد كه تيمم به چيزى صحيح است و به آن تيمم نمايد ، بعد بفهمد تيمم به آن باطل بوده نمازهايى را كه با آن تيمم خوانده بايد دوباره بخواند .\r\nمسأله 702 - چيزى كه بر آن تيمم مىكند و مكان آن چيز ، بايد غصبى نباشد ، پس اگر بر خاك غصبى تيمم كند ، يا خاكى را كه مال خود اوست بىاجازه در ملك ديگرى بگذارد و بر آن تيمم كند تيمم او باطل مىباشد « 2 » .\r\n\r\n\r\n","description":"","footnote":"\r\n( 1 ) - اين احتياط واجب نيست و تيمم به يخ و برف هم لازم نيست ، و احتياط مستحب درهر صورت خواندن نماز است به اين كيفيت ، و احتياط واجب قضاى آن است .\r\n( 2 ) - به احتياط واجب در چيزى كه به آن تيمم مىكند ، و اما اگر در مكان غصبى روى خاك خودش تيمم كند صحيح است .\r\n","page_name":" 146 ","page_number":166},
  {"content":"\r\n\r\nمسأله 703 - تيمم در فضاى غصبى باطل است « 1 » ، پس اگر در ملك خود ، دست‌ها را به زمين بزند و بىاجازه داخل ملك ديگرى شود و دست‌ها را به پيشانى بكشد ، تيمم او باطل مىباشد .\r\nمسأله 704 - تيمم به چيز غصبى ، يا در فضاى غصبى يا بر چيزى كه در ملك غصبى است ، در صورتى باطل است كه انسان بداند غصب است و عمداً تيمم كند و چنانچه نداند ، يا فراموش كرده باشد ، تيمم او صحيح است . ولى اگر چيزى را خودش غصب كند و فراموش كند كه غصب كرده و بر آن تيمم كند ، يا ملكى را غصب نمايد و فراموش كند كه غصب كرده و چيزى را كه بر آن تيمم مىكند در آن ملك بگذارد ، يا در فضاى آن ملك تيمم نمايد ، تيمم او باطل است « 2 » .\r\nمسأله 705 - كسى كه در جاى غصبى حبس است ، اگر آب و خاك او غصبى است ، بايد با تيمم نماز بخواند .\r\nمسأله 706 - مستحب است چيزى كه بر آن تيمم مىكند ، گردى داشته باشد كه به دست بماند و بعد از زدن دست بر آن ، مستحب است دست را بتكاند كه گرد آن بريزد .\r\nمسأله 707 - تيمم به زمين گود و خاك جاده و زمين شوره‌زار كه نمك روى آن را نگرفته مكروه است ، و اگر نمك روى آن را گرفته باشد باطل است .\r\n\r\nدستور تيمم بدل از وضو\r\nمسأله 708 - در تيمم بدل از وضو چهار چيز واجب است : اول : نيت . دوم : زدن كف دو دست با هم بر چيزى كه تيمم به آن صحيح است . سوم : كشيدن كف هر دو دست به تمام پيشانى و دو طرف آن ، از جايى كه موى سر مىرويد ، تا ابروها و بالاى\r\n\r\n\r\n","description":"","footnote":"\r\n( 1 ) - باطل نيست .\r\n( 2 ) - بنابر احتياط واجب در چيزى كه به آن تيمم مىكند مثل خاك و سنگ و در غير آن باطل نيست .\r\n","page_name":" 147 ","page_number":167},
  {"content":"\r\n\r\nبينى و احتياطاً « 1 » بايد دست‌ها روى ابروها هم كشيده شود . چهارم : كشيدن كف دست چپ به تمام پشت دست راست و بعد از آن كشيدن كف دست راست به تمام پشت دست چپ .\r\n\r\nدستور تيمم بدل از غسل\r\nمسأله 709 - در تيمم بدل از غسل ، بعد از آن كه نيت كرد و به دستورى كه در مسأله پيش گفته شد ، دست‌ها را به زمين زد و به پيشانى كشيد ، بايد يك مرتبهء ديگر دست‌ها را به زمين بزند و به پشت دست‌ها بكشد و احتياط مستحب آن است كه تيمم را چه بدل از وضو باشد ، چه بدل از غسل ، به اين ترتيب به‌جا آورد : يك مرتبه دست‌ها را به زمين بزند و به پيشانى و پشت دست‌ها بكشد و يك مرتبهء ديگر « 2 » به زمين بزند و پشت دست‌ها را مسح نمايد .\r\n\r\nاحكام تيمم\r\nمسأله 710 - اگر مختصرى از پيشانى و پشت دست‌ها را هم مسح نكند تيمم باطل است ، چه عمداً مسح نكند ، يا مسأله را نداند ، يا فراموش كرده باشد ولى دقت زياد هم لازم نيست و همين قدر كه بگويند تمام پيشانى و پشت دست مسح شده كافى است .\r\nمسأله 711 - براى آن كه يقين كند تمام پشت دست را مسح كرده بايد مقدارى بالاتر از مچ را هم مسح نمايد ، ولى مسح بين انگشتان لازم نيست .\r\nمسأله 712 - پيشانى و پشت دست‌ها را بايد از بالا به پايين مسح نمايد و كارهاى آن\r\n\r\n\r\n","description":"","footnote":"\r\n( 1 ) - اين احتياط واجب است .\r\n( 2 ) - لازم نيست اين كار را بكند ؛ دستور تيمم بدل از غسل همان دستور تيمم بدل از وضواست .\r\n","page_name":" 148 ","page_number":168},
  {"content":"\r\n\r\nرا بايد پشت سر هم به‌جا آورد و اگر بين آنها به قدرى فاصله دهد كه نگويند تيمم مىكند باطل است .\r\nمسأله 713 - در موقع نيت بايد معيّن كند كه تيمم او بدل از غسل است يا بدل از وضو ، و اگر بدل از غسل باشد بايد آن غسل را معيّن نمايد ، و چنانچه اشتباهاً به جاى بدل از وضو ، بدل از غسل يا به جاى بدل از غسل ، بدل از وضو نيت كند ، يا مثلًا در تيمم بدل ازغسل جنابت ، نيت تيمم بدل ازغسل مس ميت نمايد ، تيمم او باطل است .\r\nمسأله 714 - درتيمم بايد پيشانى و كف دست‌ها و پشت دست‌ها پاك باشد و اگر كف دست نجس باشد و نتواند آن را آب بكشد ، احتياط واجب « 1 » آن است كه دو تيمم كند :\r\nيكى با كف دست و يكى با پشت دست ؛ يعنى پشت دست را به چيزى كه تيمم به آن صحيح است بزند و به پيشانى و پشت دست‌ها بكشد .\r\nمسأله 715 - انسان بايد براى تيمم انگشتر را از دست بيرون آورد و اگر در پيشانى يا پشت دست‌ها يا در كف دست‌ها مانعى باشد ، مثلًا چيزى به آنها چسبيده باشد ، بايد بر طرف نمايد .\r\nمسأله 716 - اگر پيشانى يا پشت دست‌ها زخم است و پارچه يا چيز ديگرى را كه بر آن بسته نمىتواند باز كند ، بايد دست را روى آن بكشد و نيز اگر كف دست زخم باشد و پارچه يا چيز ديگرى را كه بر آن بسته نتواند باز كند ، بايد دست را با همان پارچه به چيزى كه تيمم به آن صحيح است بزند و به پيشانى و پشت دست‌ها بكشد .\r\nمسأله 717 - اگر پيشانى و پشت دست‌ها مو داشته باشد اشكال ندارد ولى اگر موى سر روى پيشانى آمده باشد ، بايد آن را عقب بزند .\r\nمسأله 718 - اگر احتمال دهد كه در پيشانى و كف دست‌ها يا پشت دست‌ها مانعى\r\n\r\n\r\n","description":"","footnote":"\r\n( 1 ) - دو تيمم لازم نيست همان با كف دست كفايت مىكند .\r\n","page_name":" 149 ","page_number":169},
  {"content":"\r\n\r\nهست ، چنانچه احتمال او در نظر مردم به جا باشد بايد جست‌وجو نمايد ، تا يقين يا گمان كند « 1 » كه مانعى نيست .\r\nمسأله 719 - اگر وظيفهء او تيمم است و نمىتواند تيمم كند ، بايد نايب بگيرد . و كسى كه نايب مىشود ، بايد او را با دست خود او تيمم دهد و اگر ممكن نباشد بايد نايب ، دست خود را به چيزى كه تيمم به آن صحيح است بزند و به پيشانى و پشت دست‌هاى او بكشد .\r\nمسأله 720 - اگر در بين تيمم شك كند كه قسمتى از آن را فراموش كرده يا نه ، بايد آن قسمت « 2 » را با آن‌چه بعد از آن است به‌جا آورد .\r\nمسأله 721 - اگر بعد از مسح دست چپ شك كند كه درست تيمم كرده يا نه ، تيمم او صحيح است .\r\nمسأله 722 - كسى كه وظيفه‌اش تيمم است نمىتواند « 3 » پيش از وقت نماز براى نماز تيمم كند ، ولى اگر براى كار واجب ديگر يا مستحبى تيمم كند و تا وقت نماز عذر او باقى باشد ، مىتواند با همان تيمم نماز بخواند .\r\nمسأله 723 - كسى كه وظيفه‌اش تيمم است ، اگر بداند تا آخر وقت عذر او باقى مىماند ، در وسعت وقت مىتواند با تيمم نماز بخواند ، ولى اگر بداند كه تا آخر وقت عذر او بر طرف مىشود ، بايد صبر كند و با وضو يا غسل نماز بخواند ، و نيز اگر اميد دارد « 4 » كه\r\n\r\n\r\n","description":"","footnote":"\r\n( 1 ) - گمان كافى نيست .\r\n( 2 ) - اگر شك كند در آوردن جزئى بعد از آن كه وارد جزء ديگر شده شكش اعتبار ندارد و تيممش صحيح است ، و اگر بعد از تمام كردن هر جزء شك كند كه آن را درست به‌جا آورده نيز اعتنا نكند و تيمم صحيح است .\r\n( 3 ) - بنابر احتياط واجب .\r\n( 4 ) - در صورت اميد لازم نيست صبر كند .\r\n","page_name":" 150 ","page_number":170},
  {"content":"\r\n\r\nعذرش بر طرف شود ، بايد صبر كند و با وضو يا غسل نماز بخواند ، يا در تنگى وقت با تيمم نماز را به‌جا آورد .\r\nمسأله 724 - كسىكه نمىتواند وضو بگيرد يا غسل كند ، اگر احتمال ندهد كه عذرش به زودى بر طرف شود ، مىتواند نمازهاى قضاى خود را با تيمم بخواند ولى اگر احتمال دهد ، به زودى عذر او بر طرف مىشود ، خواندن نماز قضا براى او اشكال دارد « 1 » .\r\nمسأله 725 - كسى كه نمىتواند وضو بگيرد يا غسل كند ، جايز است نمازهاى مستحبى را كه مثل نافله‌هاى شبانه روز وقت معيّن دارد با تيمم بخواند ، ولى اگر احتمال دهد كه تا آخر وقت آنها عذر او بر طرف مىشود ، نبايد آنها را در اول وقتشان به‌جا آورد « 2 » .\r\nمسأله 726 - كسى كه احتياطاً بايد غسل جبيره‌اى و تيمم نمايد مثلًا جراحتى در پشت او است ، اگر بعد از غسل و تيمم نماز بخواند و بعد از نماز حَدَث اصغرى از او سر زند مثلًا بول كند ، براى نمازهاى بعد ، بايد بدل از غسل ، احتياطاً تيمم كند و وضو هم بگيرد « 3 » .\r\nمسأله 727 - اگر به واسطهء نداشتن آب يا عذر ديگرى تيمم كند ، بعد از بر طرف شدن عذر ، تيمم او باطل مىشود .\r\nمسأله 728 - چيزهايى كه وضو را باطل مىكند ، تيمم بدل از وضو را هم باطل مىكند ، و چيزهايى كه غسل را باطل مىنمايد ، تيمم بدل از غسل را هم باطل مىنمايد .\r\nمسأله 729 - كسى كه نمىتواند غسل كند ، اگر چند غسل بر او واجب باشد ، احتياط\r\n\r\n\r\n","description":"","footnote":"\r\n( 1 ) - اشكال ندارد .\r\n( 2 ) - مىتواند به‌جا آورد .\r\n( 3 ) - تيمم لازم نيست و وضو كفايت مىكند .\r\n","page_name":" 151 ","page_number":171},
  {"content":"\r\n\r\nواجب آن است كه بدل هر يك از آنها يك تيمم نمايد .\r\nمسأله 730 - كسى كه نمىتواند غسل كند ، اگر بخواهد عملى را كه براى آن غسل واجب است انجام دهد ، بايد بدل از غسل تيمم نمايد ، و اگر نتواند وضو بگيرد و بخواهد عملى را كه براى آن وضو واجب است انجام دهد ، بايد بدل از وضو تيمم نمايد .\r\nمسأله 731 - اگر بدل از غسل جنابت تيمم كند ، لازم نيست براى نماز وضو بگيرد ، ولى اگر بدل از غسل‌هاى ديگر تيمم كند ، بايد وضو بگيرد ، و اگر نتواند وضو بگيرد ، بايد تيمم ديگرى هم بدل از وضو بنمايد .\r\nمسأله 732 - اگر بدل از غسل تيمم كند و بعد كارى كه وضو را باطل مىكند براى او پيش آيد ، چنانچه براى نمازهاى بعد نتواند غسل كند بايد وضو بگيرد و بنابر احتياط واجب « 1 » بدل از غسل تيمم نمايد ، و اگر نمىتواند وضو بگيرد ، بايد دو تيمم كند يكى بدل از غسل و ديگرى بدل از وضو . ولى اگر تيمم او بدل از غسل جنابت باشد ، چنانچه يك تيمم نمايد به قصد اين كه آن چه تكليف اوست انجام داده باشد ، كافى است .\r\nمسأله 733 - كسى كه بايد براى انجام عملى مثلًا براى خواندن نماز ، بدل از وضو و بدل از غسل تيمم كند ، احتياط واجب « 2 » آن است كه تيمم سومى هم به قصد اين كه بتواند آن عمل را انجام دهد بنمايد . ولى اگر در تيمم اول ، نيت بدل از وضو يا نيت بدل از غسل نمايد و تيمم دوم را به قصد اين كه وظيفهء خود را انجام داده باشد به‌جا آورد ، تيمم سوم لازم نيست .\r\n\r\n\r\n","description":"","footnote":"\r\n( 1 ) - اين احتياط واجب نيست و وضو كفايت مىكند و اگر وضو نتواند بگيرد يك تيمم بدل‌از وضو كافى است .\r\n( 2 ) - واجب نيست .\r\n","page_name":" 152 ","page_number":172},
  {"content":"\r\n\r\nمسأله 734 - كسى كه وظيفه‌اش تيمم است اگر براى كارى تيمم كند ، تا تيمم و عذر او باقى است ، كارهايى را كه بايد با وضو يا غسل انجام داد ، مىتواند به‌جا آورد . ولى اگر عذرش تنگى وقت بوده يا با داشتن آب براى نماز ميت يا خوابيدن تيمم كرده فقط كارى را كه براى آن تيمم نموده مىتواند انجام دهد .\r\nمسأله 735 - در چند مورد مستحب است نمازهايى را كه انسان با تيمم خوانده دوباره بخواند :\r\nاول : آن كه از استعمال آب ترس داشته و عمداً خود را جنب كرده و با تيمم نماز خوانده است .\r\nدوم : آن كه مىدانسته يا گمان داشته كه آب پيدا نمىكند و عمداً خود را جنب كرده و با تيمم نماز خوانده است .\r\nسوم : آن كه تا آخر وقت ، عمداً در جست‌وجوى آب نرود و با تيمم نماز بخواند و بعد بفهمد كه اگر جست‌وجو مىكرد ، آب پيدا مىشد .\r\nچهارم : آن كه عمداً نماز را تأخير انداخته و در آخر وقت با تيمم نماز خوانده است .\r\nپنجم : آن كه مىدانسته يا گمان داشته كه آب پيدا نمىشود و آبى را كه داشته ريخته است .\r\nششم : آن كه از ترس مزاحمت جمعيت و نرسيدن به نماز جماعت ، نماز جمعه را با تيمم خوانده است « 1 » .\r\n\r\n\r\n","description":"","footnote":"\r\n( 1 ) - داخل شدن در نماز جمعه با تيمم محل اشكال است و اگر به واسطه تقيه نماز خواند بايد نماز ظهر را با وضو يا غسل بخواند .\r\n","page_name":" 153 ","page_number":173},
  {"content":"\r\n\r\n\r\nاحكام نماز\r\nنماز مهمترين اعمال دينى است كه اگر قبول درگاه خداوند عالم شود ، عبادت‌هاى ديگر هم قبول مىشود و اگر پذيرفته نشود اعمال ديگر هم قبول نمىشود . و همانطور كه اگر انسان شبانه‌روزى پنج نوبت در نهر آبى شستشو كند ، چرك در بدنش نمىماند نمازهاى پنج‌گانه هم انسان را از گناهان پاك مىكند . و سزاوار است كه انسان نماز را در اول وقت بخواند و كسى كه نماز را پست و سبك شمارد ، مانند كسى است كه نماز نمىخواند ، پيغمبر اكرم صلى الله عليه و آله و سلم فرمود : كسى كه به نماز اهميت ندهد و آن را سبك شمارد سزاوار عذاب آخرت است . روزى حضرت در مسجد تشريف داشتند مردى وارد و مشغول نماز شد و ركوع و سجودش را كاملًا به‌جا نياورد ، حضرت فرمودند : اگر اين مرد در حالى كه نمازش اين‌طور است از دنيا برود ، به دين من از دنيا نرفته است ، پس انسان بايد مواظب باشد كه به عجله و شتابزدگى نماز نخواند و در حال نماز به ياد خدا و با خضوع و خشوع و وقار باشد ، و متوجه باشد كه با چه كسى سخن مىگويد و خود را در مقابل عظمت و بزرگى خداوند عالم بسيار پست و ناچيز ببيند و اگر انسان در موقع نماز كاملًا به اين مطلب توجه كند ، از خود بىخبر مىشود ، چنانچه در حال نماز تير را از پاى مبارك اميرالمؤمنين عليه السلام بيرون كشيدند و آن حضرت متوجه نشدند . و نيز بايد نمازگزار توبه و استغفار نمايد و\r\n\r\n","description":"","footnote":"","page_name":" 154 ","page_number":174},
  {"content":"\r\n\r\nگناهانى كه مانع قبول شدن نماز است ، مانند حسد ، كبر ، غيبت ، خوردن حرام ، آشاميدن مسكرات و ندادن خمس و زكات بلكه هر معصيتى را ترك كند . و همچنين سزاوار است كارهايى كه ثواب نماز را كم مىكند به‌جا نياورد ، مثلًا در حال خواب آلودگى و خوددارى از بول به نماز نايستد ، و در موقع نماز به آسمان نگاه نكند و نيز كارهايى كه ثواب نماز را زياد مىكند به‌جا آورد ، مثلًا انگشترى عقيق به دست كند و لباس پاكيزه بپوشد و شانه و مسواك كند و خود را خوشبو نمايد .\r\n\r\nنمازهاى واجب\r\nنمازهاى واجب شش است : اول : نماز يوميه . دوم : نماز آيات . سوم : نماز ميت .\r\nچهارم : نماز طواف واجب خانهء كعبه . پنجم : نماز قضاى پدر و مادر كه بر پسر بزرگ‌تر واجب است . ششم : نمازى كه به واسطهء اجاره و نذر و قسم و عهد واجب مىشود .\r\n\r\nنمازهاى واجب يوميه\r\nنمازهاى واجب يوميه پنج است : ظهر و عصر ، هر كدام چهار ركعت ، مغرب سه ركعت ، عشا چهار ركعت ، صبح دو ركعت .\r\nمسأله 736 - در سفر بايد نمازهاى چهار ركعتى را با شرايطى كه گفته مىشود دو ركعت خواند .\r\n\r\nوقت نماز ظهر و عصر\r\nمسأله 737 - اگر چوب يا چيزى مانند آن را ، راست در زمين هموار فرو برند صبح كه خورشيد بيرون مىآيد ، سايهء آن به طرف مغرب مىافتد و هر چه آفتاب بالا مىآيد اين سايه كم مىشود و در شهرهاى ما در اول ظهر شرعى به آخرين درجهء كمى مىرسد و ظهر كه گذشت ، سايهء آن به طرف مشرق بر مىگردد و هر چه خورشيد رو به مغرب\r\n\r\n","description":"","footnote":"","page_name":" 155 ","page_number":175},
  {"content":"\r\n\r\nمىرود ، سايه زيادتر مىشود بنابراين وقتى سايه به آخرين درجهء كمى رسيد و دو مرتبه رو به زياد شدن گذاشت ، معلوم مىشود ظهر شرعى شده است ولى در بعضى شهرها مثل مكه كه گاهى موقع ظهر سايه به كلى از بين مىرود ، بعد از آن كه سايه دوباره پيدا شد ، معلوم مىشود ظهر شده است .\r\nمسأله 738 - چوب يا چيز ديگرى را كه براى معيّن كردن ظهر به زمين فرو مىبرند شاخص گويند .\r\nمسأله 739 - نماز ظهر و عصر هر كدام وقت مخصوص و مشتركى دارند : وقت مخصوص نماز ظهر از اول ظهر است تا وقتى كه از ظهر به اندازهء خواندن نماز ظهر بگذرد ، كه اگر كسى سهواً تمام نماز عصر را در اين وقت بخواند ، نمازش باطل است « 1 » و وقت مخصوص نماز عصر موقعى است كه به اندازهء خواندن نماز عصر ، وقت به مغرب مانده باشد ، كه اگر كسى تا اين موقع نماز ظهر را نخواند ، نماز ظهر او قضا شده و بايد نماز عصر را بخواند ، و ما بين وقت مخصوص نماز ظهر و وقت مخصوص نماز عصر ، وقت مشترك نماز ظهر و نماز عصر است ، كه اگر كسى در اين وقت اشتباهاً تمام نماز عصر را پيش از نماز ظهر بخواند نمازش صحيح است و بايد نماز ظهر را بعد از آن به‌جا آورد .\r\nمسأله 740 - اگر پيش از خواندن نماز ظهر ، سهواً مشغول نماز عصر شود و در بين نماز بفهمد اشتباه كرده است ، چنانچه در وقت مشترك باشد ، بايد نيت را به نماز ظهر برگرداند ؛ يعنى نيت كند كه آنچه تا حال خوانده‌ام و آنچه را مشغولم و آنچه بعد مىخوانم همه نماز ظهر باشد ، و بعد از آن كه نماز را تمام كرد ، نماز عصر را بخواند و اگر در وقت مخصوص به ظهر باشد ، بنابر احتياط واجب بايد نيت را به نماز ظهر\r\n\r\n\r\n","description":"","footnote":"\r\n( 1 ) - باطل نيست و اگر كسى نماز عصر را سهواً قبل از نماز ظهر بخواند و بيش از چهارركعت به غروب نباشد نماز ظهرش قضا نيست لكن احتياط خوب است ترك نشود .\r\n","page_name":" 156 ","page_number":176},
  {"content":"\r\n\r\nبرگرداند و نماز را تمام كند ، و بعد هر دو نماز را به ترتيب به‌جا آورد .\r\nمسأله 741 - در زمان حضور امام عليه السلام واجب است ، انسان در روز جمعه به جاى نماز ظهر دو ركعت نماز جمعه بخواند ، ولى در اين زمان اگر كسى « 1 » نماز جمعه بخواند ، احتياط واجب آن است كه نماز ظهر را هم بخواند .\r\nمسأله 742 - وقت نماز جمعه از اول ظهر است تا وقتى كه سايهء شاخص به اندازهء خود شاخص « 2 » شود .\r\n\r\nوقت نماز مغرب و عشا\r\nمسأله 743 - مغرب موقعى است كه سرخى طرف مشرق كه بعد از غروب آفتاب پيدا مىشود ، از بالاى « 3 » سر انسان بگذرد .\r\nمسأله 744 - نماز مغرب و عشا هر كدام وقت مخصوص و مشتركى دارند :\r\nوقت مخصوص نماز مغرب از اول مغرب است ، تا وقتى كه از مغرب به اندازهء خواندن سه ركعت نماز بگذرد ، كه اگر كسى مثلًا مسافر باشد و تمام نماز عشا را سهواً در اين وقت بخواند نمازش باطل « 4 » است و وقت مخصوص نماز عشا موقعى است كه\r\n\r\n\r\n","description":"","footnote":"\r\n( 1 ) - در زمان حضور بعيد نيست مخير باشد بين جمعه و ظهر چنانچه در اين زمان مخيراست ، و لازم نيست بعد از خواندن نماز جمعه نماز ظهر را هم بخواند ولى احتياط خيلى مطلوب است .\r\n( 2 ) - احتياط واجب آن است كه نماز جمعه را از اول عرفى ظهر عقب نيندازند و اگر عقب افتاد از اوايل ظهر نماز ظهر را به جاى جمعه اختيار كنند .\r\n( 3 ) - هيچ وقت سرخى از بالاى سر نمىگذرد بلكه سرخى قدرى بالا مىآيد و تمام مىشود و مقارن آن در طرف مغرب سرخى پيدا مىشود و مغرب وقتى است كه سرخى طرف مشرق بر طرف شود .\r\n( 4 ) - باطل نيست گرچه احتياطاً اعاده كردن خيلى مطلوب است .\r\n","page_name":" 157 ","page_number":177},
  {"content":"\r\n\r\nبه اندازهء خواندن نماز عشا به نصف شب مانده باشد كه اگر كسى تا اين موقع نماز مغرب را نخواند بايد اول نماز عشا و بعد از آن نماز مغرب را بخواند و بين وقت مخصوص نماز مغرب و وقت مخصوص نماز عشا وقت مشترك نماز مغرب و عشا است كه اگر كسى در اين وقت اشتباهاً نماز عشا را پيش از نماز مغرب بخواند و بعد از نماز ملتفت شود ، نمازش صحيح است و بايد نماز مغرب را بعد از آن به‌جا آورد .\r\nمسأله 745 - وقت مخصوص و مشترك كه معنى آن در مسألهء پيش گفته شد براى اشخاص فرق مىكند ، مثلًا اگر به اندازهء خواندن دو ركعت نماز از اول ظهر بگذرد ، وقت مخصوص نماز ظهر كسى كه مسافر است تمام شده و داخل وقت مشترك مىشود ، و براى كسى كه مسافر نيست ، بايد به اندازهء خواندن چهار ركعت نماز بگذرد .\r\nمسأله 746 - اگر پيش از خواندن نماز مغرب ، سهواً مشغول نماز عشا شود و در بين نماز بفهمد كه اشتباه كرده ، چنانچه تمام آنچه را خوانده يا مقدارى از آن را در وقت مشترك خوانده و به ركوع ركعت چهارم نرفته است ، بايد نيت را به نماز مغرب برگرداند و نماز را تمام كند و بعد نماز عشا را بخواند ، و اگر به ركوع ركعت چهارم رفته بايد نماز را تمام كند ، بعد نماز مغرب را بخواند . اما اگر تمام آنچه را خوانده ، در وقت مخصوص نماز مغرب خوانده باشد و پيش از ركوع ركعت چهارم يادش بيايد ، احتياط « 1 » واجب آن است كه نيت را به نماز مغرب برگرداند و نماز را تمام كند و دوباره نماز مغرب و بعد از آن عشا را بخواند .\r\nمسأله 747 - آخر وقت نماز عشا نصف شب است . و شب را بايد از اول غروب تا\r\n\r\n\r\n","description":"","footnote":"\r\n( 1 ) - اين احتياط لازم نيست ، بلكه لازم است نيت را به نماز مغرب برگرداند و تمام كند و بعدنماز عشا را بخواند ، لكن احتياط بسيار مطلوب است .\r\n","page_name":" 158 ","page_number":178},
  {"content":"\r\n\r\nاذان صبح حساب « 1 » كرد ، نه تا اول آفتاب . « 2 »\r\nمسأله 748 - اگر از روى معصيت ، يا به واسطهء عذرى نماز مغرب يا نماز عشا را تا نصف شب نخواند ، بنابر احتياط واجب ، بايد تا قبل از اذان صبح ، بدون اين كه نيت ادا و قضا كند به‌جا آورد .\r\n\r\nوقت نماز صبح\r\nمسأله 749 - نزديك اذان صبح از طرف مشرق ، سفيده‌اى رو به بالا حركت مىكند كه آن را فجر اول گويند . موقعى كه آن سفيده پهن شد ، فجر دوم و اول وقت نماز صبح است . و آخر وقت نماز صبح موقعى است كه آفتاب بيرون مىآيد .\r\n\r\nاحكام وقت نماز\r\nمسأله 750 - موقعى انسان مىتواند مشغول نماز شود ، كه يقين كند وقت داخل شده است ، يا دو مرد عادل به داخل شدن وقت خبر دهند .\r\nمسأله 751 - اگر به واسطهء ابر يا غبار يا نابينايى و يا بودن در زندان ، نتواند در اول وقت نماز ، به داخل شدن وقت يقين كند ، چنانچه گمان داشته باشد كه وقت داخل شده « 3 » مىتواند مشغول نماز شود ولى احتياط مستحب آن است كه نماز را تأخير\r\n\r\n\r\n","description":"","footnote":"\r\n( 1 ) - احتياط واجب آن است كه در مثل نماز مغرب و عشا نصف شب را تا اذان صبح حساب كنند و از آن تأخير نيندازند ، و در مثل نماز شب تا اول آفتاب را حساب كنند .\r\n( 2 ) - بنابراين تقريباً يازده ساعت و يك ربع بعد از ظهر شرعى آخر وقت نماز مغرب و عشا است .\r\n( 3 ) - در مثل ابر و چيزهايى كه براى همه مانع است از يقين كردن به اول وقت با گمان‌مىتواند وارد نماز شود ، ولى براى مثل نابينا و كسى كه حبس است احتياط واجب آن است كه تأخير بيندازد تا يقين كند كه وقت داخل شده .\r\n","page_name":" 159 ","page_number":179},
  {"content":"\r\n\r\nبيندازد تا يقين كند ، وقت داخل شده است .\r\nمسأله 752 - اگر دو مرد عادل به داخل شدن وقت خبر دهند ، يا انسان يقين كند كه وقت نماز شده و مشغول نماز شود و در بين نماز بفهمد كه هنوز وقت داخل نشده ، نماز او باطل است . و همچنين است اگر بعد از نماز بفهمد كه تمام نماز را پيش از وقت خوانده ولى اگر در بين نماز بفهمد وقت داخل شده ، يا بعد از نماز بفهمد كه در بين نماز وقت داخل شده ، نماز او صحيح است .\r\nمسأله 753 - اگر انسان ملتفت نباشد كه بايد با يقين به داخل شدن وقت مشغول نماز شود ، چنانچه بعد از نماز بفهمد كه تمام نماز را در وقت خوانده ، نماز او صحيح است و اگر بفهمد تمام نماز را پيش از وقت خوانده يا نفهمد كه در وقت خوانده يا پيش از وقت ، نمازش باطل است . بلكه اگر بعد از نماز بفهمد كه در بين نماز وقت داخل شده است ، احتياط « 1 » واجب آن است كه دوباره آن نماز را بخواند .\r\nمسأله 754 - اگر يقين كند وقت داخل شده و مشغول نماز شود و در بين نماز شك كند كه وقت داخل شده يا نه ، نماز او باطل است ، ولى اگر در بين نماز يقين داشته باشد كه وقت شده ، و شك كند كه آنچه از نماز خوانده در وقت بوده يا نه ، نمازش صحيح است .\r\nمسأله 755 - اگر وقت نماز به قدرى تنگ است كه به واسطهء به‌جا آوردن بعضى از كارهاى مستحب نماز ، مقدارى از آن بعد از وقت خوانده مىشود ، بايد آن مستحب را به‌جا نياورد . مثلًا اگر به واسطهء خواندن قنوت ، مقدارى از نماز بعد از وقت خوانده مىشود ، بايد قنوت نخواند .\r\nمسأله 756 - كسى كه به اندازهء خواندن يك ركعت نماز وقت دارد ، بايد نماز را به نيت ادا بخواند ولى نبايد عمداً نماز را تا اين وقت تأخير بيندازد .\r\n\r\n\r\n","description":"","footnote":"\r\n( 1 ) - اقوا آن است كه نماز را بايد دوباره بخواند .\r\n","page_name":" 160 ","page_number":180},
  {"content":"\r\n\r\nمسأله 757 - كسى كه مسافر نيست ، اگر تا مغرب به اندازهء خواندن پنج ركعت نماز وقت دارد ، بايد نماز ظهر و عصر هر دو را بخواند ، و اگر كمتر وقت دارد بايد فقط نماز عصر را بخواند و بعداً نماز ظهر را قضا كند و همچنين اگر تا نصف شب به اندازهء خواندن پنج ركعت نماز وقت دارد ، بايد نماز مغرب و عشا را بخواند ، و اگر كمتر وقت دارد ، بايد فقط عشا را بخواند و بعداً مغرب را قضا نمايد « 1 » .\r\nمسأله 758 - كسى كه مسافر است اگر تا مغرب به اندازهء خواندن سه ركعت نماز وقت دارد ، بايد نماز ظهر و عصر را بخواند ، و اگر كمتر وقت دارد ، بايد فقط عصر را بخواند و بعداً نماز ظهر را قضا كند . و اگر تا نصف شب به اندازهء خواندن چهار ركعت نماز وقت دارد ، بايد نماز مغرب و عشا را بخواند و اگر كمتر وقت دارد بايد فقط عشا را بخواند و بعداً مغرب را قضا نمايد « 2 » ، و چنانچه بعد از خواندن عشا ، معلوم شود كه به مقدار يك ركعت يا بيشتر وقت به نصف شب مانده است بايد فوراً نماز مغرب را به نيت ادا به‌جا آورد .\r\nمسأله 759 - مستحب است انسان نماز را در اول وقت آن بخواند و راجع به آن خيلى سفارش شده است و هر چه به اول وقت نزديك‌تر باشد بهتر است ، مگر آن كه تأخير آن از جهتى بهتر باشد ، مثلًا صبر كند كه نماز را به جماعت بخواند .\r\nمسأله 760 - هرگاه انسان عذرى دارد كه اگر بخواهد در اول وقت نماز بخواند ، ناچار است مثلًا با تيمم يا با لباس نجس نماز بخواند ، چنانچه بداند عذر او تا آخر وقت باقى است ، مىتواند در اول وقت ، نماز بخواند . ولى اگر احتمال دهد كه عذر او از بين مىرود بايد صبر كند تا عذرش بر طرف شود و چنانچه عذر او بر طرف نشد ، در آخر وقت نماز بخواند ، و لازم نيست به قدرى صبر كند كه فقط بتواند كارهاى واجب نماز\r\n\r\n\r\n","description":"","footnote":"\r\n( 1 ) - به احتياط واجب در نماز مغرب نيت قضا و ادا نكند .\r\n( 2 ) - نيت قضا و ادا نكند .\r\n","page_name":" 161 ","page_number":181},
  {"content":"\r\n\r\nرا انجام دهد ، بلكه اگر براى مستحبات نماز مانند اذان و اقامه و قنوت هم وقت دارد مىتواند تيمم كند و نماز را با آن مستحبات به‌جا آورد .\r\nمسأله 761 - كسى كه مسائل نماز و شكيات و سهويات را نمىداند و احتمال مىدهد كه يكى از اينها در نماز پيش آيد ، بايد براى ياد گرفتن اينها نماز را از اول وقت تأخير بيندازد . ولى اگر اطمينان دارد كه نماز را به طور صحيح تمام مىكند ، مىتواند در اول وقت مشغول نماز شود ، پس اگر در نماز مسأله‌اى كه حكم آن را نمىداند پيش نيايد نماز او صحيح است و اگر مسأله‌اى كه حكم آن را نمىداند پيش آيد ، جايز است به يكى از دو طرفى كه احتمال مىدهد ، عمل نمايد و نماز را تمام كند . ولى بعد از نماز بايد مسأله را بپرسد كه اگر نمازش باطل بوده ، دوباره بخواند و اگر صحيح هم بوده ، بنابر احتياط واجب دوباره به‌جا آورد « 1 » .\r\nمسأله 762 - اگر وقت نماز وسعت دارد ، و طلبكار هم طلب خود را مطالبه مىكند در صورتى كه ممكن است بايد اول قرض خود را بدهد ، بعد نماز بخواند ، و همچنين است اگر كار واجب ديگرى كه بايد فوراً آن را به‌جا آورد پيشامد كند ، مثلًا ببيند مسجد نجس است كه بايد اول مسجد را تطهير كند ، بعد نماز بخواند . و چنانچه اول نماز بخواند ، معصيت كرده ولى نماز او صحيح است .\r\n\r\nنمازهايى كه بايد به ترتيب خوانده شود\r\nمسأله 763 - انسان بايد نماز عصر را بعد از نماز ظهر و نماز عشا را بعد از نماز مغرب بخواند و اگر عمداً نماز عصر را پيش از نماز ظهر و نماز عشا را پيش از نماز مغرب بخواند باطل است .\r\nمسأله 764 - اگر به نيت نماز ظهر مشغول نماز شود و در بين نماز يادش بيايد كه نماز ظهر را خوانده است ، نمىتواند نيت را به نماز عصر برگرداند بلكه بايد نماز را بشكند\r\n\r\n\r\n","description":"","footnote":"\r\n( 1 ) - اين احتياط واجب نيست .\r\n","page_name":" 162 ","page_number":182},
  {"content":"\r\n\r\nو نماز عصر را بخواند و همين‌طور است در نماز مغرب و عشا .\r\nمسأله 765 - اگر در بين نماز عصر يقين كند كه نماز ظهر را نخوانده است و نيت را به نماز ظهر برگرداند چنانچه يادش بيايد كه نماز ظهر را خوانده بوده ، بنابر احتياط واجب بايد نيت را به نماز عصر « 1 » برگرداند و بعد از تمام كردن نماز دوباره نماز عصر را بخواند .\r\nمسأله 766 - اگر در بين نماز عصر شك كند كه نماز ظهر را خوانده يا نه ، بايد نيت را به نماز ظهر برگرداند . ولى اگر وقت به قدرى كم است كه بعد از تمام شدن نماز ، مغرب مىشود بايد به نيت نماز عصر ، نماز را تمام كند « 2 » .\r\nمسأله 767 - اگر در نماز عشا ، پيش از ركوع ركعت چهارم شك كند كه نماز مغرب را خوانده يا نه ، چنانچه وقت به قدرى كم است كه بعد از تمام شدن نماز ، نصف شب مىشود ، بايد به نيت عشا نماز را تمام كند ، و اگر بيشتر وقت دارد ، بايد نيت را به نماز مغرب برگرداند و نماز را سه ركعتى تمام كند ، بعد نماز عشا را بخواند .\r\nمسأله 768 - اگر در نماز عشا بعد از رسيدن به ركوع ركعت چهارم شك كند كه نماز مغرب را خوانده يا نه ، بايد نماز را تمام كند ، بعد نماز مغرب را بخواند « 3 » .\r\nمسأله 769 - اگر انسان نمازى را كه خوانده احتياطاً دوباره بخواند و در بين نماز يادش بيايد ، نمازى را كه بايد پيش از آن بخواند نخوانده است ، نمىتواند نيت را به آن\r\n\r\n\r\n","description":"","footnote":"\r\n( 1 ) - اگر نيت را به نماز ظهر برگرداند و داخل در ركن شد به نيت ظهر نمازش باطل است و بايد نماز عصر را بخواند ، و اگر قبل از داخل شدن در ركن يادش بيايد بايد نيت را به عصر برگرداند و آنچه به عنوان ظهر خوانده دو مرتبه به عنوان عصر بخواند و نمازش صحيح است .\r\n( 2 ) - و نماز ظهر قضا ندارد .\r\n( 3 ) - اگر در وقت مخصوص به عشا شك كند لازم نيست نماز مغرب را بخواند .\r\n","page_name":" 163 ","page_number":183},
  {"content":"\r\n\r\nنماز برگرداند ، مثلًا موقعى كه نماز عصر را احتياطاً مىخواند ، اگر يادش بيايد نماز ظهر را نخوانده است ، نمىتواند نيت را به نماز ظهر برگرداند .\r\nمسأله 770 - برگرداندن نيت از نماز قضا به نماز ادا و از نماز مستحب به نماز واجب جايز نيست .\r\nمسأله 771 - اگر وقت نماز ادا وسعت داشته باشد ، انسان مىتواند در بين نماز نيت را به نماز قضا برگرداند ، ولى بايد برگرداندن نيت ، به نماز قضا ممكن باشد ، مثلًا اگر مشغول نماز ظهر است ، در صورتى مىتواند نيت را به قضاى صبح برگرداند كه داخل ركعت سوم نشده باشد .\r\n\r\nنمازهاى مستحب\r\nمسأله 772 - نمازهاى مستحبى زياد است و آنها را نافله گويند ، و بين نمازهاى مستحبى به خواندن نافله‌هاى شبانه‌روز بيشتر سفارش شده و آنها در غير روز جمعه سى و چهار ركعتند كه هشت ركعت آن نافلهء ظهر و هشت ركعت نافلهء عصر ، و چهار ركعت نافلهء مغرب ، و دو ركعت نافلهء عشا ، و يازده ركعت نافلهء شب ، و دو ركعت نافلهء صبح مىباشد و چون دو ركعت نافلهء عشا را بنابر احتياط واجب بايد نشسته خواند ، يك ركعت حساب مىشود . ولى در روز جمعه بر شانزده ركعت نافلهء ظهر و عصر ، چهار ركعت اضافه مىشود .\r\nمسأله 773 - از يازده ركعت نافلهء شب ، هشت ركعت آن بايد به نيت نافلهء شب و دو ركعت آن به نيت نماز شفع و يك ركعت آن ، به نيت نماز وتر خوانده شود . و دستور كامل نافلهء شب در كتاب‌هاى دعا گفته شده است .\r\nمسأله 774 - نمازهاى نافله را مىشود نشسته خواند ، ولى بهتر است دو ركعت نماز نافلهء نشسته را يك ركعت حساب كند ، مثلًا كسى كه مىخواهد نافلهء ظهر را كه هشت ركعت است نشسته بخواند ، بهتر است شانزده ركعت بخواند و اگر مىخواهد نماز وتر\r\n\r\n","description":"","footnote":"","page_name":" 164 ","page_number":184},
  {"content":"\r\n\r\nرا نشسته بخواند ، دو نماز يك ركعتى نشسته بخواند .\r\nمسأله 775 - نافلهء ظهر و عصر و عشا را « 1 » در سفر نبايد خواند .\r\n\r\nوقت نافله‌هاى يوميه\r\nمسأله 776 - نافلهء نماز ظهر پيش از نماز ظهر خوانده مىشود و وقت آن از اول ظهر است تا موقعى كه آن مقدار از سايهء شاخص كه بعد از ظهر پيدا مىشود ، به اندازهء دو هفتم آن شود ، مثلًا اگر درازى شاخص هفت وجب باشد ، هر وقت مقدار سايه‌اى كه بعد از ظهر پيدا مىشود به دو وجب رسيد ، آخر وقت نافلهء ظهر است .\r\nمسأله 777 - نافلهء عصر پيش از نماز عصر خوانده مىشود و وقت آن تا موقعى است كه آن مقدار از سايهء شاخص كه بعد ازظهر پيدا مىشود ، به چهار هفتم آن برسد و چنانچه بخواهد نافلهء ظهر يا نافلهء عصر را بعد از وقت آنها بخواند ، بايد « 2 » نافلهء ظهر را بعد از نماز ظهر و نافلهء عصر را بعد از نماز عصر بخواند و بنابر احتياط واجب ، نيت ادا و قضا نكند .\r\nمسأله 778 - وقت نافلهء مغرب بعد از تمام شدن نماز مغرب است تا وقتى كه سرخى طرف مغرب كه بعد از غروب كردن آفتاب در آسمان پيدا مىشود از بين برود .\r\nمسأله 779 - وقت نافلهء عشا بعد از تمام شدن نماز عشا تا نصف شب است و بهتر است بعد از نماز عشا بلافاصله خوانده شود .\r\nمسأله 780 - نافلهء صبح پيش از نماز صبح خوانده مىشود و وقت آن بعد از فجر اول است « 3 » تا وقتى كه سرخى طرف مشرق پيدا شود . و نشانهء فجر اول در وقت نماز صبح\r\n\r\n\r\n","description":"","footnote":"\r\n( 1 ) - نافله عشا را به طور رجا مىتوان به‌جا آورد .\r\n( 2 ) - بهتر است .\r\n( 3 ) - بعيد نيست كه وقت آن بعد از گذشتن از نصف شب به مقدار يازده ركعت نماز شب‌باشد ، ولى احتياط آن است كه قبل از فجر اول نخواند مگر آن كه دنبال نماز شب بخواند كه مانع ندارد .\r\n","page_name":" 165 ","page_number":185},
  {"content":"\r\n\r\nگفته شد . و ممكن است نافلهء صبح را بعد از نافلهء شب بلافاصله بخوانند .\r\nمسأله 781 - وقت نافلهء شب از نصف شب است تا اذان صبح و بهتر است « 1 » نزديك اذان صبح خوانده شود .\r\nمسأله 782 - مسافر و كسى كه براى او سخت است نافلهء شب را بعد از نصف شب بخواند ، مىتواند آن را در اول شب به‌جا آورد .\r\n\r\nنماز غفيله\r\nمسأله 783 - يكى از نمازهاى مستحبى نماز غفيله است كه بين نماز مغرب و عشا خوانده مىشود . و وقت آن « 2 » بنابر احتياط ، پيش از آن است كه سرخى طرف مغرب از بين برود و در ركعت اول آن ، بعد از « حمد » بايد به جاى سوره ، اين آيه را بخوانند :\r\n(   وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ   ) .\r\nو در ركعت دوم بعد از « حمد » به جاى سوره ، اين آيه را بخوانند : (  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  ) .\r\nو در قنوت آن بگويند :\r\n« اللّهُمَّ انّي اسْأَلُكَ بِمَفاتِحِ الْغَيْبِ الَّتِي لا يَعْلَمُها الَّا انْتَ انْ تُصَلِّيَ عَلى مُحَمَّدٍ وَآلِ مُحَمَّدٍ وَانْ تَفْعَلْ بِي كَذا وَكَذا »\r\n، و به جاى كلمه كذا و كذا حاجت‌هاى خود را بگويند .\r\n\r\n\r\n","description":"","footnote":"\r\n( 1 ) - و از آن بهتر ترتيبى است كه پيغمبر اكرم صلى الله عليه و آله مىخواند و ما طاقت نداريم .\r\n( 2 ) - وقت آن از بعد از نماز مغرب است تا وقتى كه سرخى طرف مغرب از بين برود .\r\n","page_name":" 166 ","page_number":186},
  {"content":"\r\n\r\nو بعد بگويند :\r\n« اللّهُمَّ انْتَ وَلِيُّ نِعْمَتِي وَالْقادِرُ عَلى طَلِبَتي تَعْلَمُ حاجَتِي فَأسْأَلُكَ بِحَقِّ مُحَمَّدٍ وَآلِ مُحَمَّدٍ عَلَيْهِ وَعَلَيْهِمُ السَّلامُ لَمَّا قَضَيْتَها لِي » .\r\n\r\nاحكام قبله\r\nمسأله 784 - خانهء كعبه كه در مكهء معظمه مىباشد قبله است ، و بايد روبه‌روى آن نماز خواند ، ولى كسى كه دور است اگر طورى بايستد كه بگويند رو به قبله نماز مىخواند كافى است و همچنين است كارهاى ديگرى كه مانند سر بريدن حيوانات ، بايد رو به قبله انجام گيرد .\r\nمسأله 785 - كسى كه نماز واجب را ايستاده مىخواند ، بايد صورت و سينه و شكم و جلوى پاهاى او رو به قبله باشد و احتياط مستحب آن است كه انگشتان پاى او هم رو به قبله باشد .\r\nمسأله 786 - كسى كه بايد نشسته نماز بخواند ، اگر نمىتواند به طور معمول بنشيند و در موقع نشستن ، كف پاها را به زمين مىگذارد ، بايد در موقع نماز صورت و سينه و شكم و ساق پاى او « 1 » رو به قبله باشد .\r\nمسأله 787 - كسى كه نمىتواند نشسته نماز بخواند ، بايد در حال نماز به پهلوى راست طورى بخوابد كه جلوى بدن او رو به قبله باشد ، و اگر ممكن نيست بايد به پهلوى چپ طورى بخوابد كه جلوى بدن او رو به قبله باشد ، و اگر اين را هم نتواند بايد به پشت بخوابد به طورى كه كف پاهاى او رو به قبله باشد .\r\nمسأله 788 - نماز احتياط و سجده و تشهد فراموش شده و سجدهء سهو « 2 » را بايد رو به قبله به‌جا آورد .\r\n\r\n\r\n","description":"","footnote":"\r\n( 1 ) - لازم نيست ساق پاها رو به قبله باشد .\r\n( 2 ) - بنابر احتياط مستحب .\r\n","page_name":" 167 ","page_number":187},
  {"content":"\r\n\r\nمسأله 789 - نماز مستحبى را مىشود در حال راه رفتن و سوارى خواند و اگر انسان در اين دو حال ، نماز مستحبى بخواند لازم نيست رو به قبله باشد .\r\nمسأله 790 - كسى كه مىخواهد نماز بخواند ، بايد براى پيدا كردن قبله كوشش نمايد ، تا يقين كند « 1 » كه قبله كدام طرف است ، و اگر نتواند يقين پيدا كند ، بايد به گمانى كه از محراب مسجد مسلمانان يا قبرهاى آنان يا از راه‌هاى ديگر پيدا مىشود عمل نمايد حتى اگر از گفتهء فاسق يا كافرى كه به واسطهء قواعد علمى قبله را مىشناسد گمان به قبله پيدا كند كافى است .\r\nمسأله 791 - كسى كه گمان به قبله دارد ، اگر بتواند گمان قوىترى پيدا كند نمىتواند به گمان خود عمل نمايد ، مثلًا اگر ميهمان از گفتهء صاحب خانه گمان به قبله پيدا كند ولى بتواند از راه ديگر گمان قوىترى پيدا كند نبايد به حرف او عمل نمايد .\r\nمسأله 792 - اگر براى پيدا كردن قبله وسيله‌اى ندارد ، يا با اين كه كوشش كرده ، گمانش به طرفى نمىرود ، چنانچه وقت نماز وسعت دارد بايد چهار نماز به چهار طرف بخواند و اگر به اندازهء چهار نماز وقت ندارد ، بايد به اندازه‌اى كه وقت دارد ، نماز بخواند ، مثلًا اگر فقط به اندازهء يك نماز وقت دارد ، بايد يك نماز به هر طرفى كه مىخواهد بخواند . و بايد نمازها را طورى بخواند كه يقين كند يكى از آنها رو به قبله بوده يا اگر از قبله كج بوده ، به طرف دست راست و دست چپ قبله نرسيده است .\r\nمسأله 793 - اگر يقين يا گمان كند كه قبله در يكى از دو طرف است ، بايد به هر دو طرف نماز بخواند ولى احتياط مستحب آن است كه در صورت گمان ، به چهار طرف نماز بخواند .\r\n\r\n\r\n","description":"","footnote":"\r\n( 1 ) - و مىتواند به قول دو شاهد عادل عمل كند اگر شهادت آنها از روى نشانه‌ها حسىباشد ، و مىتواند به قول كسى كه از روى قاعده علمى قبله را تعيين مىكند و مورد وثوق است عمل كند ، و قول دو شاهد و همچنين قول اهل خبره بر ظن خودش مقدم است .\r\n","page_name":" 168 ","page_number":188},
  {"content":"\r\n\r\nمسأله 794 - كسى كه بايد به چند طرف نماز بخواند ، اگر بخواهد دو نماز بخواند كه مثل نماز ظهر و عصر بايد يكى بعد از ديگرى خوانده شود ، احتياط واجب « 1 » آن است كه نماز اول را به هر چند طرف كه واجب است بخواند ، بعد نماز دوم را شروع كند .\r\nمسأله 795 - كسى كه يقين به قبله ندارد ، اگر بخواهد غير از نماز كارى كند كه بايد رو به قبله انجام داد ، مثلًا بخواهد سر حيوانى را ببرد ، بايد به گمان عمل نمايد و اگر گمان ممكن نيست به هر طرف كه انجام دهد صحيح است .\r\n\r\nپوشانيدن بدن در نماز\r\nمسأله 796 - مرد بايد در حال نماز ، اگرچه كسى او را نمىبيند عورتين خود را بپوشاند . و بهتر است از ناف تا زانو را هم بپوشاند .\r\nمسأله 797 - زن بايد در موقع نماز ، تمام بدن حتى سر و موى خود را بپوشاند و احتياط واجب « 2 » آن است كه كف پا را هم بپوشاند ولى پوشاندن صورت به مقدارى كه در وضو شسته مىشود و دست‌ها تا مچ و روى پاها تا مچ پا لازم نيست . اما براى آن كه يقين كند كه مقدار واجب را پوشانده است ، بايد مقدارى از اطراف صورت و قدرى پايين‌تر از مچ را هم بپوشاند .\r\nمسأله 798 - موقعى كه انسان قضاى سجدهء فراموش شده يا تشهد فراموش شده را به‌جا مىآورد ، بلكه بنابر احتياط واجب در موقع سجدهء سهو هم ، بايد خود را مثل موقع نماز بپوشاند .\r\nمسأله 799 - اگر انسان عمداً ، يا از روى ندانستن مسأله در نماز عورتش را نپوشاند ، نمازش باطل است « 3 » .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - اين احتياط واجب نيست .\r\n( 3 ) - در كسى كه مسأله را نمىداند بنابر احتياط واجب .\r\n","page_name":" 169 ","page_number":189},
  {"content":"\r\n\r\nمسأله 800 - اگر در بين نماز بفهمد كه عورتش پيدا است ، بايد آن را بپوشاند و احتياط واجب « 1 » آن است كه نماز را تمام كند و دوباره بخواند ، ولى اگر بعد از نماز بفهمد كه در نماز ، عورت او پيدا بوده ، نمازش صحيح است .\r\nمسأله 801 - اگر در حال ايستاده لباسش عورت او را مىپوشاند ولى ممكن است در حال ديگر ، مثلًا در حال ركوع و سجود نپوشاند ، چنانچه موقعى كه عورت او پيدا مىشود ، به وسيله‌اى آن را بپوشاند ، نماز او صحيح است . ولى احتياط مستحب آن است كه با آن لباس نماز نخواند .\r\nمسأله 802 - انسان مىتواند در نماز ، خود را به علف و برگ درختان بپوشاند ولى احتياط مستحب آن است موقعى خود را با اينها بپوشاند كه چيز ديگرى نداشته باشد .\r\nمسأله 803 - انسان در حال ناچارى مىتواند در نماز خود را با گل « 2 » بپوشاند .\r\nمسأله 804 - اگر چيزى ندارد كه در نماز خود را با آن بپوشاند چنانچه احتمال دهد كه پيدا مىكند ، بنابر احتياط واجب بايد نماز را تأخير بيندازد ، و اگر چيزى پيدا نكرد ، در آخر وقت مطابق وظيفه‌اش نماز بخواند .\r\nمسأله 805 - كسى كه مىخواهد نماز بخواند ، اگر براى پوشاندن خود حتى برگ درخت و علف و گل و لجن نداشته باشد و آب گل آلود يا چاله‌اى هم كه در آن بايستد پيدا نكند و احتمال ندهد ، كه تا آخر وقت چيزى پيدا كند كه خود را با آن بپوشاند ، در صورتى كه احتمال بدهد كه نامحرم او را مىبيند بايد نشسته نماز بخواند و براى ركوع و سجود به قدرى خم شود كه عورتش پيدا نباشد و براى سجود ، كمى بيشتر از ركوع خم شود و مهر را بالا بياورد و پيشانى را بر آن بگذارد و اگر اطمينان دارد كه نامحرم او\r\n\r\n\r\n","description":"","footnote":"\r\n( 1 ) - واجب نيست مگر آن كه پوشانيدن آن زياد طول نكشد .\r\n( 2 ) - گل ساتر نيست اگرچه در حال ناچارى باشد ، بلى كسى كه ساتر ندارد حتى مثل برگ درخت و علف برهنه نماز بخواند .\r\n","page_name":" 170 ","page_number":190},
  {"content":"\r\n\r\nرا نمىبيند ، احتياط واجب آن است كه دو نماز ايستاده بخواند و موقعى كه ايستاده است قُبل خود را با دست بپوشاند و در يكى از آن دو نماز ، ركوع و سجود را به‌جا آورد و در ديگرى به جاى ركوع و سجود با سر اشاره نمايد .\r\n\r\nلباس نمازگزار\r\nمسأله 806 - لباس نمازگزار شش شرط دارد : اول : آن كه پاك باشد . دوم : آن كه مباح باشد . سوم : آن كه از اجزاى مردار نباشد . چهارم : آن كه از حيوان حرام گوشت نباشد .\r\nپنجم و ششم : آن كه اگر نمازگزار مرد است ، لباس او ابريشم خالص و طلاباف نباشد و تفصيل اينها در مسائل آينده گفته مىشود .\r\nشرط اول\r\nمسأله 807 - لباس نمازگزار بايد پاك باشد و اگر كسى عمداً با بدن يا لباس نجس نماز بخواند ، نمازش باطل است .\r\nمسأله 808 - كسى كه نمىداند با بدن و لباس نجس نماز باطل است اگر با بدن يا لباس نجس نماز بخواند ، نمازش باطل مىباشد .\r\nمسأله 809 - اگر به واسطهء ندانستن مسأله ، چيز نجسى را نداند نجس است ، مثلًا نداند عرق جنب از حرام نجس است و با آن نماز بخواند نمازش باطل است .\r\nمسأله 810 - اگر نداند كه بدن يا لباسش نجس است و بعد از نماز بفهمد نجس بوده نماز او صحيح است ، ولى احتياط مستحب آن است كه اگر وقت دارد ، دوباره آن نماز را بخواند .\r\nمسأله 811 - اگر فراموش كند كه بدن يا لباسش نجس است و در بين نماز يا بعد از آن يادش بيايد ، بايد نماز را دوباره بخواند و اگر وقت گذشته قضا نمايد .\r\nمسأله 812 - كسى كه در وسعت وقت مشغول نماز است ، اگر در بين نماز ، بدن يا\r\n\r\n","description":"","footnote":"","page_name":" 171 ","page_number":191},
  {"content":"\r\n\r\nلباس او نجس شود و پيش از آن كه چيزى از نماز را با نجاست بخواند ، ملتفت شود كه نجس شده ، يا بفهمد بدن يا لباس او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن بدن يا لباس يا عوض كردن لباس يا بيرون آوردن آن ، نماز را به‌هم نمىزند ، بايد در بين نماز بدن يا لباس را آب بكشد يا لباس را عوض نمايد يا اگر چيز ديگرى عورت او را پوشانده ، لباس را بيرون آورد ، ولى چنانچه طورى باشد كه اگر بدن يا لباس را آب بكشد يا لباس را عوض كند يا بيرون آورد ، نماز به‌هم مىخورد و اگر لباس را بيرون آورد برهنه مىماند ، بايد نماز را بشكند و با بدن و لباس پاك نماز بخواند .\r\nمسأله 813 - كسى كه در تنگى وقت مشغول نماز است ، اگر در بين نماز لباس او نجس شود و پيش از آن كه چيزى از نماز را با نجاست بخواند بفهمد كه نجس شده ، يا بفهمد كه لباس او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن يا عوض كردن يا بيرون آوردن لباس ، نماز را به‌هم نمىزند و مىتواند لباس را بيرون آورد ، بايد لباس را آب بكشد يا عوض كند ، يا اگر چيز ديگرى عورت او را پوشانده ، لباس را بيرون آورد و نماز را تمام كند ، اما اگر چيز ديگرى عورت او را نپوشانده و لباس را هم نمىتواند آب بكشد يا عوض كند بايد لباس را بيرون آورد و به دستورى كه براى برهنگان گفته شد نماز را تمام كند . ولى چنانچه طورى است كه اگر لباس را آب بكشد يا عوض كند ، نماز به‌هم مىخورد و به واسطهء سرما و مانند آن نمىتواند لباس را بيرون آورد ، بايد با همان حال نماز را تمام كند و نمازش صحيح است .\r\nمسأله 814 - كسى كه در تنگى وقت مشغول نماز است ، اگر در بين نماز بدن او نجس شود و پيش از آن كه چيزى از نماز را با نجاست بخواند ملتفت شود كه نجس شده ، يا بفهمد بدن او نجس است و شك كند كه همان وقت نجس شده يا از پيش نجس بوده ، در صورتى كه آب كشيدن بدن نماز را به‌هم نمىزند ، بايد آب بكشد و اگر نماز را به‌هم\r\n\r\n","description":"","footnote":"","page_name":" 172 ","page_number":192},
  {"content":"\r\n\r\nمىزند ، بايد با همان حال نماز را تمام كند و نماز او صحيح است .\r\nمسأله 815 - كسى كه در پاك بودن بدن يا لباس خود شك دارد ، چنانچه نماز بخواند و بعد از نماز بفهمد كه بدن يا لباسش نجس بوده ، نماز او صحيح است .\r\nمسأله 816 - اگر لباس را آب بكشد و يقين كند كه پاك شده است و با آن نماز بخواند و بعد از نماز بفهمد پاك نشده ، بايد نماز را دوباره بخواند « 1 » و اگر وقت گذشته قضا نمايد .\r\nمسأله 817 - اگر خونى در بدن يا لباس خود ببيند و يقين كند كه از خون‌هاى نجس نيست ، مثلًا يقين كند كه خون پشه است ، چنانچه بعد از نماز بفهمد از خون‌هايى بوده كه نمىشود با آن نماز خواند ، نماز او صحيح است .\r\nمسأله 818 - اگر يقين كند خونى كه در بدن يا لباس اوست خون نجسى است كه نماز با آن صحيح است ، مثلًا يقين كند خون زخم و دمل است ، چنانچه بعد از نماز بفهمد خونى بوده كه نماز با آن باطل است احتياط واجب « 2 » آن است كه نماز را دوباره بخواند و اگر وقت گذشته قضا نمايد .\r\nمسأله 819 - اگر نجس بودن چيزى را فراموش كند و بدن يا لباسش با رطوبت به آن برسد و در حال فراموشى نماز بخواند و بعد از نماز يادش بيايد ، نماز او صحيح است .\r\nولى اگر بدنش با رطوبت به چيزى كه نجس بودن آن را فراموش كرده برسد و بدون اين كه خود را آب بكشد ، غسل كند و نماز بخواند ، غسل و نمازش باطل است . و نيز اگر جايى از اعضاى وضو با رطوبت به چيزى كه نجس بودن آن را فراموش كرده برسد و پيش از آن كه آن‌جا را آب بكشد ، وضو بگيرد و نماز بخواند ، وضو و نمازش باطل مىباشد .\r\n\r\n\r\n","description":"","footnote":"\r\n( 1 ) - نمازش صحيح و لازم نيست دوباره بخواند .\r\n( 2 ) - واجب نيست .\r\n","page_name":" 173 ","page_number":193},
  {"content":"\r\n\r\nمسأله 820 - كسى كه يك لباس دارد ، اگر بدن و لباسش نجس شود و به اندازهء آب كشيدن يكى از آنها آب داشته باشد ، چنانچه بتواند لباسش را بيرون آورد ، بايد بدن را آب بكشد و نماز را به دستورى كه براى برهنگان گفته شد به‌جا آورد و اگر به واسطهء سرما يا عذر ديگر نتواند لباس « 1 » را بيرون آورد ، هر كدام از بدن يا لباس را كه بخواهد مىتواند آب بكشد ولى اگر مثلًا نجاست يكى بول است كه اگر بخواهد با آب قليل آب بكشد بايد دو مرتبه آب روى آن بريزد و ديگرى خون است كه يك مرتبه ريختن آب روى آن كافى است ، بايد آن را كه به بول نجس شده آب بكشد .\r\nمسأله 821 - كسى كه غير از لباس نجس ، لباس ديگرى ندارد « 2 » بايد نماز را به دستورى كه براى برهنگان گفته شد به‌جا آورد ولى اگر به واسطهء سرما و مانند آن نمىتواند لباسش را بيرون آورد ، بايد با لباس نجس نماز بخواند و نماز او صحيح است .\r\nمسأله 822 - كسى كه دو لباس دارد ، اگر بداند يكى از آنها نجس است « 3 » و نداند كدام يك آنهاست ، چنانچه وقت دارد بايد با هر دو لباس نماز بخواند . مثلًا اگر مىخواهد نماز ظهر و عصر بخواند بايد با هر كدام يك نماز ظهر و يك نماز\r\n\r\n\r\n","description":"","footnote":"\r\n( 1 ) - اگر نتواند لباس نجس را بيرون آورد چنانچه نجاست بدن و لباس يكسان باشد ؛ مثل آن‌كه هر دو خون يا بول باشد و به يك اندازه هم باشد يا نجاست بدن زيادتر باشد يا شديدتر ؛ مثل آن كه بدن به بول نجس شده باشد و لباس به خون ، احتياط واجب آن است كه بدن را آب بكشد و اگر نجاست لباس بيشتر يا شديدتر باشد هر يك را كه مىخواهد آب بكشد اختيار دارد .\r\n( 2 ) - و وقت تنگ باشد و يا احتمال نمىدهد كه لباس پاك پيدا كند ، و همچنين است اگر به‌واسطه سرما نمىتواند لباسش را بيرون بياورد .\r\n( 3 ) - و نتواند آب بكشد .\r\n","page_name":" 174 ","page_number":194},
  {"content":"\r\n\r\nعصر بخواند ولى اگر وقت تنگ است ، بايد نماز را به دستورى كه براى برهنگان گفته شد به‌جا آورد ، و احتياط مستحب « 1 » آن است كه آن نماز را با لباس پاك قضا نمايد .\r\nشرط دوم\r\nمسأله 823 - لباس نمازگزار بايد مباح باشد و كسى كه مىداند پوشيدن لباس غصبى حرام است ، اگر عمداً در لباس غصبى يا در لباسى كه نخ يا دگمه يا چيز ديگر آن غصبى است نماز بخواند ، باطل است « 2 » .\r\nمسأله 824 - كسى كه مىداند پوشيدن لباس غصبى حرام است ، ولى نمىداند نماز را باطل مىكند ، اگر عمداً با لباس غصبى نماز بخواند نمازش باطل است « 3 » .\r\nمسأله 825 - اگر نداند يا فراموش كند كه لباس او غصبى است و با آن نماز بخواند نمازش صحيح است ، ولى اگر كسى خودش لباسى را غصب نمايد و فراموش كند كه غصب كرده است و با آن نماز بخواند ، نمازش باطل است « 4 » .\r\nمسأله 826 - اگر نداند يا فراموش كند كه لباس او غصبى است و در بين نماز بفهمد ، چنانچه چيز ديگرى عورت او را پوشانده است و مىتواند فوراً يا بدون اين كه موالات ؛ يعنى پى در پى بودن نماز ، به‌هم بخورد ، لباس غصبى را بيرون آورد ، بايد آن را بيرون آورد و نمازش صحيح است و اگر چيز ديگرى عورت او را نپوشانده يا نمىتواند لباس غصبى را فوراً بيرون آورد ، يا اگر بيرون آورد پى در پى بودن نماز به‌هم مىخورد در صورتى كه به مقدار يك ركعت هم وقت داشته باشد بايد نماز را بشكند و\r\n\r\n\r\n","description":"","footnote":"\r\n( 1 ) - واجب است قضا كند .\r\n( 2 ) - بنابر احتياط واجب .\r\n( 3 ) - بنابر احتياط واجب .\r\n( 4 ) - باطل نيست .\r\n","page_name":" 175 ","page_number":195},
  {"content":"\r\n\r\nبا لباس غيرغصبى نماز بخواند و اگر به اين مقدار وقت ندارد ، بايد در حال نماز لباس را بيرون آورد و به دستور نماز برهنگان نماز را تمام نمايد .\r\nمسأله 827 - اگر كسى براى حفظ جانش با لباس غصبى نماز بخواند ، يا مثلًا براى اين كه دزد لباس غصبى را نبرد با آن نماز بخواند ، نمازش صحيح است .\r\nمسأله 828 - اگر با عين پولى كه خمس يا زكات آن را نداده لباس بخرد ، نماز خواندن در آن لباس باطل است « 1 » .\r\nشرط سوم\r\nمسأله 829 - لباس نمازگزار بايد از اجزاى حيوان مرده‌اى كه خون جهنده دارد ؛ يعنى حيوانى كه اگر رگش را ببرند خون از آن جستن مىكند ، نباشد . بلكه اگر از حيوان مرده‌اى كه مانند ماهى و مار ، خون جهنده ندارد لباس تهيه كند ، احتياط واجب آن است كه با آن نماز نخواند .\r\nمسأله 830 - هرگاه چيزى از مردار مانند گوشت و پوست آن كه روح داشته ، همراه نمازگزار باشد ، اگرچه لباس او نباشد نمازش باطل است « 2 » .\r\nمسأله 831 - اگر چيزى از مردار حلال گوشت مانند مو و پشم كه روح ندارد همراه نمازگزار باشد ، يا با لباسى كه از آنها تهيه كرده‌اند ، نماز بخواند نمازش صحيح است .\r\nشرط چهارم\r\nمسأله 832 - لباس نمازگزار بايد از حيوان حرام گوشت نباشد و اگر مويى از آن هم همراه نمازگزار باشد ، نماز او باطل است .\r\n\r\n\r\n","description":"","footnote":"\r\n( 1 ) - و همچنين اگر به ذمه بخرد و در وقت خريدن قصدش آن باشد كه از پول خمس نداده يا زكات نداده بدهد .\r\n( 2 ) - بنابر احتياط واجب .\r\n","page_name":" 176 ","page_number":196},
  {"content":"\r\n\r\nمسأله 833 - اگر آب دهان يا بينى يا رطوبت ديگرى از حيوان حرام گوشت مانند گربه بر بدن يا لباس نمازگزار باشد ، چنانچه تر باشد نماز باطل و اگر خشك شده و عين آن بر طرف شده باشد ، نماز صحيح است .\r\nمسأله 834 - اگر مو و عرق و آب دهان كسى بر بدن يا لباس نمازگزار باشد اشكال ندارد . و همچنين است اگر مرواريد و موم و عسل همراه او باشد .\r\nمسأله 835 - اگر شك داشته باشد كه لباسى از حيوان حلال گوشت است يا حرام گوشت ، چه در داخله تهيه شده باشد چه در خارجه ، احتياط واجب « 1 » آن است كه با آن نماز نخواند .\r\nمسأله 836 - صدف از حيوان حرام گوشت است و اگر انسان احتمال دهد كه تكمهء صدفى و مانند آن از آن حيوان است ، احتياط واجب « 2 » آن است كه با آن نماز نخواند .\r\nمسأله 837 - پوشيدن خز خالص در نماز اشكال ندارد ، ولى احتياط واجب « 3 » آن است كه با پوست سنجاب نماز نخوانند .\r\nمسأله 838 - اگر با لباسى كه نمىداند يا فراموش كرده كه از حيوان حرام گوشت است نماز بخواند ، بنابر احتياط واجب بايد آن نماز را دوباره بخواند و اگر وقت گذشته قضا نمايد .\r\nشرط پنجم\r\nمسأله 839 - پوشيدن لباس طلاباف براى مرد حرام و نماز با آن باطل است ، ولى براى زن در نماز و غير نماز اشكال ندارد .\r\n\r\n\r\n","description":"","footnote":"\r\n( 1 ) - اين احتياط واجب نيست .\r\n( 2 ) - واجب نيست بلكه معلوم نيست صدف حيوان گوشت‌دار باشد پس اگر صدف بودن نيز معلوم باشد و گوشت داشتن آن معلوم نباشد با آن مىشود نماز خواند .\r\n( 3 ) - واجب نيست .\r\n","page_name":" 177 ","page_number":197},
  {"content":"\r\n\r\nمسأله 840 - زينت كردن به طلا مثل آويختن زنجير طلا به سينه و انگشتر طلا به دست كردن و بستن ساعت مچى طلا به دست براى مرد حرام و نماز خواندن با آنها باطل است . و احتياط واجب آن است كه از استعمال عينك طلا هم خوددارى كند ، ولى زينت كردن به طلا ، براى زن در نماز و غير نماز اشكال ندارد .\r\nمسأله 841 - اگر مردى نداند يا فراموش كند كه انگشترى يا لباسش از طلا است يا شك داشته باشد و با آن نماز بخواند احتياط واجب « 1 » آن است كه آن نماز را دوباره بخواند و اگر وقت گذشته قضا نمايد .\r\nشرط ششم\r\nمسأله 842 - لباس مرد نمازگزار حتى عرقچين و بند شلوار او بايد ابريشم خالص نباشد و در غير نماز هم پوشيدن آن براى مرد حرام است .\r\nمسأله 843 - اگر آستر تمام لباس يا آستر مقدارى از آن ابريشم خالص باشد ، پوشيدن آن براى مرد حرام و نماز در آن باطل است .\r\nمسأله 844 - لباسى را كه نمىداند از ابريشم خالص است يا چيز ديگر ، اگر در غير نماز بپوشد اشكال ندارد ، ولى احتياط واجب « 2 » آن است كه با آن نماز نخواند .\r\nمسأله 845 - دستمال ابريشمى و مانند آن اگر در جيب مرد باشد اشكال ندارد و نماز را باطل نمىكند .\r\nمسأله 846 - پوشيدن لباس ابريشمى براى زن در نماز و غير نماز اشكال ندارد .\r\nمسأله 847 - پوشيدن لباس غصبى و ابريشمى خالص و طلاباف و لباسى كه از مردار تهيه شده در حال ناچارى مانعى ندارد . و نيز كسى كه ناچار است لباس بپوشد و لباس\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - واجب نيست .\r\n","page_name":" 178 ","page_number":198},
  {"content":"\r\n\r\nديگرى غير از اينها ندارد ، مىتواند با اين لباس‌ها نماز بخواند « 1 » .\r\nمسأله 848 - اگر غير از لباس غصبى و لباسى كه از مردار تهيه شده لباس ديگرى ندارد و ناچار نيست لباس بپوشد ، بايد به دستورى كه براى برهنگان گفته شد نماز بخواند .\r\nمسأله 849 - اگر غير از لباسى كه از حيوان حرام گوشت تهيه شده لباس ديگرى ندارد ، چنانچه در پوشيدن لباس ناچار باشد ، مىتواند با همان لباس نماز بخواند . و اگر ناچار نباشد ، بايد به دستورى كه براى برهنگان گفته شد نماز را به‌جا آورد و بنابر احتياط واجب يك نماز ديگر هم با همان لباس بخواند .\r\nمسأله 850 - اگر مرد غير از لباس ابريشمى خالص يا طلاباف ، لباس ديگرى نداشته باشد ، چنانچه در پوشيدن لباس ناچار نباشد ، بايد به دستورى كه براى برهنگان گفته شد نماز بخواند .\r\nمسأله 851 - اگر چيزى ندارد كه در نماز عورت خود را با آن بپوشاند ، واجب است اگرچه به كرايه يا خريدارى باشد ، تهيه نمايد . ولى اگر تهيهء آن به قدرى پول لازم دارد كه نسبت به دارايى او زياد است ، يا طورى است كه اگر پول را به مصرف لباس برساند ، به حال او ضرر دارد ، بايد به دستورى كه براى برهنگان گفته شد نماز بخواند .\r\nمسأله 852 - كسى كه لباس ندارد اگر ديگرى لباس به او بخشد يا عاريه دهد ، چنانچه قبول كردن آن براى او مشقت نداشته باشد ، بايد قبول كند بلكه اگر عاريه كردن يا طلب بخشش براى او سخت نيست ، بايد از كسى كه لباس دارد ، طلب بخشش يا عاريه نمايد .\r\nمسأله 853 - پوشيدن لباسى كه پارچه يا رنگ يا دوخت آن براى كسى كه مىخواهد آن را بپوشد معمول نيست ، مثل آن كه اهل علم لباس نظامى بپوشد ، حرام « 2 » است ولى اگر با آن لباس نماز بخواند اشكال ندارد .\r\n\r\n\r\n","description":"","footnote":"\r\n( 1 ) - اگر تا آخر وقت ناچار باشد .\r\n( 2 ) - بنابر احتياط واجب و مقصود لباس شهرت است .\r\n","page_name":" 179 ","page_number":199},
  {"content":"\r\n\r\nمسأله 854 - احتياط واجب آن است كه مرد لباس زنانه و زن لباس مردانه نپوشد ولى اگر با آن لباس نماز بخواند اشكال ندارد .\r\nمسأله 855 - كسى كه بايد خوابيده نماز بخواند ، اگر برهنه باشد و لحاف يا تشك او نجس يا ابريشم خالص يا از اجزاى حيوان حرام گوشت باشد ، احتياط واجب آن است كه در نماز خود را با آنها نپوشاند .\r\n\r\nمواردى كه لازم نيست بدن و لباس نمازگزار پاك باشد\r\nمسأله 856 - در سه صورت كه تفصيل آنها بعداً گفته مىشود ، اگر بدن يا لباس نمازگزار نجس باشد ، نماز او صحيح است :\r\nاول : آن كه به واسطهء زخم يا جراحت يا دملى كه در بدن او است لباس يا بدنش به خون آلوده شده باشد .\r\nدوم : آن كه بدن يا لباس او به مقدار كمتر از درهم ( كه تقريباً به اندازهء يك اشرفى مىشود ) به خون آلوده باشد .\r\nسوم : آن كه ناچار باشد با بدن يا لباس نجس نماز بخواند ، و در دو صورت اگر فقط لباس نمازگزار نجس باشد ، نماز او صحيح است .\r\nاول : آن كه لباس‌هاى كوچك او مانند جوراب و عرقچين نجس باشد .\r\nدوم : آن كه لباس زنى كه پرستار پسر بچه است نجس شده باشد و احكام اين پنج صورت مفصلًا در مسائل بعد گفته مىشود .\r\nمسأله 857 - اگر در بدن يا لباس نمازگزار ، خون زخم يا جراحت يا دمل باشد ، چنانچه طورى است كه آب كشيدن بدن يا لباس يا عوض كردن لباس براى بيشتر مردم سخت است « 1 » ، تا وقتى كه زخم يا جراحت يا دمل خوب نشده است ، مىتواند با آن\r\n\r\n\r\n","description":"","footnote":"\r\n( 1 ) - و همچنين اگر براى خصوص اين شخص سخت باشد اگرچه براى مردم ديگر سخت‌نباشد .\r\n","page_name":" 180 ","page_number":200},
  {"content":"\r\n\r\nخون نماز بخواند و همچنين است اگر چركى كه با خون بيرون آمده يا دوايى كه روى زخم گذاشته‌اند و نجس شده ، در بدن يا لباس او باشد .\r\nمسأله 858 - اگر خون بريدگى و زخمى كه به زودى خوب مىشود و شستن آن آسان است ، در بدن يا لباس نمازگزار باشد ، نماز او باطل است .\r\nمسأله 859 - اگر جايى از بدن يا لباس كه با زخم فاصله دارد ، به رطوبت زخم نجس شود ، جايز نيست با آن نماز بخواند . ولى اگر مقدارى از بدن يا لباس كه معمولًا به رطوبت زخم آلوده مىشود ، به رطوبت آن نجس شود ، نماز خواندن با آن مانعى ندارد .\r\nمسأله 860 - اگر از زخمى كه توى دهان و بينى و مانند اينهاست خونى به بدن يا لباس برسد ، احتياط واجب آن است كه با آن نماز نخواند ، و همچنين است خون بواسير در صورتى كه دانه‌هايش بيرون نباشد « 1 » ولى با خون بواسيرى كه دانه‌هاى آن بيرون است مىشود نماز خواند .\r\nمسأله 861 - كسى كه بدنش زخم است ، اگر در بدن يا لباس خود خونى ببيند و نداند از زخم است يا خون ديگر ، احتياط واجب « 2 » آن است كه با آن نماز نخواند .\r\nمسأله 862 - اگر چند زخم در بدن باشد و به طورى نزديك هم باشند كه يك زخم حساب شود ، تا وقتى همه خوب نشده‌اند ، نماز خواندن با خون آنها اشكال ندارد . ولى اگر به قدرى از هم دور باشند كه هر كدام يك زخم حساب شود ، هر كدام كه خوب شد ، بايد براى نماز ، بدن و لباس را از خون آن آب بكشد .\r\nمسأله 863 - اگر سر سوزنى خون حيض يا نفاس ، يا استحاضه ، يا خون سگ يا خوك يا كافر ، يا مردار ، يا حيوان حرام گوشت در بدن يا لباس نمازگزار باشد نماز او\r\n\r\n\r\n","description":"","footnote":"\r\n( 1 ) - با خون بواسير چه دانه‌هايش بيرون باشد يا نباشد نماز مىتوان خواند .\r\n( 2 ) - واجب نيست .\r\n","page_name":" 181 ","page_number":201},
  {"content":"\r\n\r\nباطل « 1 » است ولى خون‌هاى ديگر مثل خون بدن انسان يا خون حيوان حلال گوشت اگرچه در چند جاى بدن و لباس باشد در صورتى كه روى هم كمتر از درهم باشد ، ( كه تقريباً به اندازهء يك اشرفى مىشود ) نماز خواندن با آن اشكال ندارد .\r\nمسأله 864 - خونى كه به لباس بىآستر بريزد و به پشت آن برسد ، يك خون حساب مىشود ولى اگر پشت آن ، جدا خونى شود ، بايد هر كدام را جدا حساب نمود « 2 » ، پس اگر خونى كه در پشت و روى لباس است روى هم كمتر از درهم باشد ، نماز با آن صحيح و اگر بيشتر باشد نماز با آن باطل است .\r\nمسأله 865 - اگر خون ، روى لباسى كه آستر دارد بريزد و به آستر آن برسد و يا به آستر بريزد و روى لباس خونى شود ، بايد هر كدام را جدا حساب نمود ، پس اگر خون روى لباس و آستر ، كمتر از درهم باشد نماز با آن صحيح و اگر بيشتر باشد نماز با آن باطل است .\r\nمسأله 866 - اگر خون بدن يا لباس كمتر از درهم باشد و رطوبتى به آن برسد در صورتى كه خون و رطوبتى كه به آن رسيده به اندازهء درهم يا بيشتر شود و اطراف را آلوده كند ، نماز با آن باطل است ، بلكه اگر رطوبت و خون به اندازهء درهم نشود و اطراف را هم آلوده نكند ، نماز خواندن با آن اشكال دارد « 3 » .\r\nمسأله 867 - اگر بدن يا لباس خونى نشود ولى به واسطهء رسيدن به خون نجس شود اگرچه مقدارى كه نجس شده كمتر از درهم باشد ، نمىشود با آن نماز خواند .\r\nمسأله 868 - اگر خونى كه در بدن يا لباس است كمتر از درهم باشد و نجاست\r\n\r\n\r\n","description":"","footnote":"\r\n( 1 ) - بنابر اقوا در حيض و بنابر احتياط واجب در بقيه .\r\n( 2 ) - بنابر احتياط واجب .\r\n( 3 ) - اگر رطوبت مخلوط به خون شود و مستهلك شود ؛ يعنى از بين برود ، نماز صحيح است و الّا باطل است بنابر احتياط واجب .\r\n","page_name":" 182 ","page_number":202},
  {"content":"\r\n\r\nديگرى به آن برسد ، مثلًا يك قطره بول روى آن بريزد ، نماز خواندن با آن جايز نيست .\r\nمسأله 869 - اگر لباس‌هاى كوچك نمازگزار مثل عرقچين و جوراب كه نمىشود با آنها عورت را پوشانيد نجس باشد ، چنانچه از مردار و حيوان حرام گوشت درست نشده باشد ، نماز با آنها صحيح است و نيز اگر با انگشترى نجس نماز بخواند اشكال ندارد .\r\nمسأله 870 - احتياط واجب آن است كه چيز نجس مانند دستمال و كليد و چاقوى نجس همراه نمازگزار نباشد ، ولى كسى كه اين مسأله را نمىدانسته و مثلًا مدتى با اين كه دستمال نجس در جيبش بوده نماز خوانده ، لازم نيست آن نمازها را قضا كند .\r\nمسأله 871 - زنى كه پرستار پسر بچه است و بيشتر از يك لباس ندارد ، چنانچه نتواند « 1 » لباس ديگرى بخرد ، يا كرايه كند و يا عاريه نمايد هرگاه شبانه‌روزى يك مرتبه لباس خود را آب بكشد ، اگر چه تا روز ديگر لباسش به بول بچه نجس شود ، مىتواند با آن لباس نماز بخواند . ولى احتياط مستحب « 2 » آن است كه لباس خود را طرف عصر براى نماز ظهر و عصر آب بكشد ، و نيز اگر بيشتر از يك لباس دارد ولى ناچار است كه همهء آنها را بپوشد ، چنانچه شبانه‌روزى يك مرتبه همهء آنها را آب بكشد كافى است .\r\nمسأله 872 - هر گاه لباس پرستار به بول دختر بچه نجس شود ، اگر چه روزى يك مرتبه آن را آب بكشد ، چنانچه بعد از آن نجس شود ، احتياط واجب « 3 » آن است كه با آن لباس نماز نخواند .\r\n\r\n\r\n","description":"","footnote":"\r\n( 1 ) - بلكه اگر بتواند هم با همان لباس نجس نمازش صحيح است .\r\n( 2 ) - به احتياط واجب لباسش را در هر شب و روزى آب بكشد براى اولين نمازى كه لباسش‌قبل از آن نماز نجس شده و با آن لباس پاك نماز بخواند ، و لازم نيست لباسش را براى نمازهاى ديگر در آن شبانه‌روز آب بكشد .\r\n( 3 ) - واجب نيست ، دختر و پسر فرقى ندارند .\r\n","page_name":" 183 ","page_number":203},
  {"content":"\r\n\r\n\r\nچيزهايى كه در لباس نمازگزار مستحب است\r\nمسأله 873 - چند چيز در لباس نمازگزار مستحب است كه از آن جمله است : عمامه با تحت الحنك ، پوشيدن عبا و لباس سفيد و پاكيزه‌ترين لباس‌ها و استعمال بوى خوش و دست كردن انگشترى عقيق .\r\n\r\nچيزهايى كه در لباس نمازگزار مكروه است\r\nمسأله 874 - چند چيز در لباس نمازگزار مكروه است و از آن جمله است : پوشيدن لباس سياه و چرك و تنگ و لباس شراب‌خوار و لباس كسى كه از نجاست پرهيز نمىكند و لباسى كه نقش صورت دارد . و نيز باز بودن تكمه‌هاى لباس و دست كردن انگشترى كه نقش صورت دارد مكروه مىباشد .\r\n\r\nمكان نمازگزار\r\nمكان نمازگزار ده شرط دارد :\r\nشرط اول : آن كه مباح باشد .\r\nمسأله 875 - كسى كه در ملك غصبى نماز مىخواند اگرچه روى فرش و تخت و مانند اينها باشد ، نمازش باطل است ولى نماز خواندن در زير سقف غصبى و خيمهء غصبى مانعى ندارد .\r\nمسأله 876 - نماز خواندن در ملكى كه منفعت آن مال ديگرى است بدون اجازهء كسى كه منفعت ملك ، مال او مىباشد باطل است ، مثلًا در خانه اجاره‌اى اگر صاحب خانه يا ديگرى بدون اجازهء كسى كه آن خانه را اجاره كرده نماز بخواند ، نمازش باطل است ، و همچنين است اگر در ملكى كه ديگرى در آن حقى دارد نماز بخواند ، مثلًا اگر ميت وصيت كرده باشد كه ثلث مال او را به مصرفى برسانند ، تا وقتى ثلث را جدا نكنند نمىشود در ملك او نماز خواند .\r\n\r\n","description":"","footnote":"","page_name":" 184 ","page_number":204},
  {"content":"\r\n\r\nمسأله 877 - كسى كه در مسجد نشسته ، اگر ديگرى جاى او را غصب كند و در آن‌جا نماز بخواند نمازش « 1 » باطل است .\r\nمسأله 878 - اگر در جايى كه نمىداند غصبى است نماز بخواند و بعد از نماز بفهمد ، يا در جايى كه غصبى بودن آن را فراموش كرده نماز بخواند و بعد از نماز يادش بيايد ، نماز او صحيح است ولى كسى كه خودش جايى را غصب كرده ، اگر فراموش كند و در آن‌جا نماز بخواند نمازش باطل است « 2 » .\r\nمسأله 879 - اگر بداند جايى غصبى است ولى نداند كه در جاى غصبى نماز باطل است و در آن‌جا نماز بخواند ، نماز او باطل مىباشد .\r\nمسأله 880 - كسى كه ناچار است نماز واجب را سواره بخواند ، چنانچه حيوان سوارى يا زين يا نعل « 3 » آن غصبى باشد نماز او باطل است و همچنين است اگر بخواهد بر آن حيوان نماز مستحبى بخواند .\r\nمسأله 881 - كسى كه در ملكى با ديگرى شريك است اگر سهم او جدا نباشد ، بدون اجازهء شريكش نمىتواند در آن ملك تصرف كند و نماز بخواند .\r\nمسأله 882 - اگر با عين « 4 » پولى كه خمس و زكات آن را نداده ملكى بخرد ، تصرف او در آن ملك حرام و نمازش هم در آن باطل است .\r\nمسأله 883 - اگر صاحب ملك به زبان ، اجازهء نماز خواندن بدهد و انسان بداند كه قلباً راضى نيست ، نماز خواندن در ملك او باطل است . و اگر اجازه ندهد و انسان\r\n\r\n\r\n","description":"","footnote":"\r\n( 1 ) - بنابر احتياط واجب گرچه باطل نبودن بعيد نيست .\r\n( 2 ) - باطل نيست .\r\n( 3 ) - در نعل اشكال است .\r\n( 4 ) - بلكه اگر به ذمه خريده و در حال خريدن قصدش بوده كه از مالى كه خمس يا زكات آن‌را نداده بدهد همين حكم را دارد .\r\n","page_name":" 185 ","page_number":205},
  {"content":"\r\n\r\nيقين كند كه قلباً راضى است نماز صحيح است .\r\nمسأله 884 - تصرف در ملك ميتى كه خمس يا زكات بدهكار است حرام و نماز در آن باطل است ولى اگر بدهى او را بدهند يا ضامن « 1 » شوند كه ادا نمايند ، تصرف و نماز در ملك او اشكال ندارد .\r\nمسأله 885 - تصرف در ملك ميتى كه به مردم بدهكار است ، حرام « 2 » و نماز در آن باطل است ولى اگر ضامن شوند كه قرض‌هاى او را بپردازند يا اين كه طلب كارها و وصىّ ميت يا طلب كارها و حاكم شرع اجازه بدهند ، تصرف و نماز در ملك او مانعى ندارد .\r\nمسأله 886 - اگر ميت قرض نداشته باشد ولى بعضى از ورثهء او صغير يا ديوانه يا غايب باشند ، تصرف در ملك او حرام « 3 » و نماز در آن باطل است .\r\nمسأله 887 - نماز خواندن در مسافرخانه و حمام و مانند اينها كه براى واردين آماده است اشكال ندارد « 4 » ، ولى در غير اين قبيل جاها ، در صورتى مىشود نماز خواند كه مالك آن اجازه بدهد ، يا حرفى بزند كه معلوم شود ، براى نماز خواندن اذن داده است ، مثل اين كه به كسى اجازه دهد در ملك او بنشيند و بخوابد ، كه از اينها فهميده مىشود براى نماز خواندن هم اذن داده است .\r\n\r\n\r\n","description":"","footnote":"\r\n( 1 ) - با ضامن شدن ، محل اشكال است .\r\n( 2 ) - تصرفات متعارفه براى برداشتن ميت جايز است ، و اگر بدهكارى ميت كمتر از مالش‌باشد و ورثه بنا داشته باشند قرضش را بدهند تصرفات آنها در غير فروختن و از بين بردن مال جايز است ظاهراً ، مگر تصرفات جزئى كه متعارف است براى برداشتن ميت .\r\n( 3 ) - مگر تصرفات جزئى كه متعارف است براى برداشتن ميت .\r\n( 4 ) - در صورتى كه وثوق پيدا نشود كه صاحبش راضى است مشكل است ، گرچه بعيدنيست جايز بودن در غير اين صورت نيز .\r\n","page_name":" 186 ","page_number":206},
  {"content":"\r\n\r\nمسأله 888 - در زمين بسيار وسيعى « 1 » كه براى بيشتر مردم مشكل است ، موقع نماز از آن‌جا به جاى ديگر بروند ، بىاجازهء مالك مىشود نماز خواند .\r\nشرط دوم :\r\nمسأله 889 - مكان نمازگزار بايد بىحركت باشد و اگر به واسطهء تنگى وقت يا جهت ديگر ناچار باشد در جايى كه حركت دارد ، مانند اتومبيل و كشتى و ترن نماز بخواند ، به قدرى كه ممكن است بايد در حال حركت چيزى نخواند و اگر آنها از قبله به طرف ديگر حركت كنند به طرف قبله برگردد .\r\nمسأله 890 - نماز خواندن در اتومبيل و كشتى و ترن و مانند اينها ، وقتى ايستاده‌اند مانعى ندارد .\r\nمسأله 891 - روى خرمن گندم و جو و مانند اينها كه نمىشود بىحركت ماند نماز باطل است .\r\nشرط سوم :\r\nمسأله 892 - بنابر احتياط واجب « 2 » بايد در جايى نماز بخواند كه اطمينان داشته باشد نماز را تمام مىكند و در جايى كه به واسطهء احتمال باد و باران و زيادى جمعيت و\r\n\r\n\r\n","description":"","footnote":"\r\n( 1 ) - زمين‌هاى دور دست از قريه و ده كه براى چراگاه حيوانات است جايز است نمازخواندن و تصرفات از قبيل نشستن و خوابيدن اگرچه صاحبانش راضى نباشند ، و زمين‌هاى نزديك كه براى زراعت است و ديوار ندارد جايز است نماز و عبور و تصرفات جزئى ، اگرچه در مالك‌ها صغير و مجنون باشد ، ولى اگر مالك اظهار نارضايتى كرد يا نارضايتى او معلوم شد احتياط واجب آن است كه تصرف نكند و نماز نخواند ، بلكه حرام بودن تصرف و باطل بودن نماز در اين صورت خالى از قوّت نيست .\r\n( 2 ) - اين احتياط واجب نيست و مىتواند به اميد تمام كردن شروع كند و اگر به مانعىبرنخورد نمازش صحيح است .\r\n","page_name":" 187 ","page_number":207},
  {"content":"\r\n\r\nمانند اينها اطمينان ندارد كه بتواند نماز را تمام كند ، احتياط واجب آن است كه نماز نخواند .\r\nشرط چهارم : « 1 » آن كه در جايى كه ماندن در آن حرام است . مثلًا زير سقفى كه نزديك است خراب شود نماز نخواند .\r\nشرط پنجم : آن كه روى چيزى كه ايستادن و نشستن روى آن حرام است ، مثل فرشى كه اسم خدا بر آن نوشته شده نماز نخواند .\r\nشرط ششم : آن كه در جايى كه سقف آن كوتاه است و نمىتواند در آن‌جا راست بايستد ، يا به اندازه‌اى كوچك است كه جاى ركوع و سجود ندارد نماز نخواند ، و اگر ناچار شود كه در چنين جايى نماز بخواند بايد به قدرى كه ممكن است قيام و ركوع و سجود را به‌جا آورد .\r\nشرط هفتم :\r\nمسأله 893 - بنابر احتياط واجب « 2 » بايد جلوتر از قبر پيغمبر و امام عليهم السلام نماز نخواند .\r\nمسأله 894 - اگر در نماز چيزى مانند ديوار بين او و قبر مطهر باشد كه بىاحترامى نشود اشكال ندارد ، ولى فاصله شدن صندوق شريف و ضريح و پارچه‌اى كه روى آن افتاده كافى نيست .\r\nشرط هشتم : آن كه مكان نمازگزار اگر نجس است به طورى تر نباشد كه رطوبت آن به بدن يا لباس او برسد « 3 » ولى جايى كه پيشانى را بر آن مىگذارد اگر نجس باشد در صورتى كه خشك هم باشد نماز باطل است ، و احتياط مستحب آن است كه مكان نمازگزار اصلًا نجس نباشد .\r\n\r\n\r\n","description":"","footnote":"\r\n( 1 ) - توقف حرام است لكن نماز صحيح است و همچنين در شرط پنجم .\r\n( 2 ) - واجب نيست لكن از ادب دور است و اگر بىاحترامى باشد حرام است لكن نمازش باطل نيست .\r\n( 3 ) - اگر از نجاساتى باشد كه عفو شده مانع ندارد .\r\n","page_name":" 188 ","page_number":208},
  {"content":"\r\n\r\nشرط نهم :\r\nمسأله 895 - بنابر احتياط واجب « 1 » بايد زن عقب‌تر از مرد بايستد و جاى سجدهء او از جاى ايستادن مرد كمى عقب‌تر باشد .\r\nمسأله 896 - اگر زن برابر مرد يا جلوتر بايستد و با هم وارد نماز شوند ، احتياط واجب « 2 » آن است كه نماز را دوباره بخوانند و اگر يكى زودتر از ديگرى به نماز بايستد ، نماز او صحيح است و كسى كه بعد مشغول نماز شده ، بنابر احتياط واجب بايد نمازش را دوباره بخواند .\r\nمسأله 897 - اگر بين مرد و زن ، ديوار ، يا پرده يا چيز ديگرى باشد كه يكديگر را نبينند ، يا بين آنان اقلًا ده ذراع كه تقريباً پنج ذرع مىشود ، فاصله باشد چنانچه زن برابر مرد يا جلوتر از او باشد نماز هر دو صحيح است و همچنين است اگر مكان يكى از آنان به قدرى بلند باشد كه نگويند زن جلوتر از مرد يا برابر او ايستاده است .\r\nشرط دهم : آن كه جاى پيشانى نمازگزار از جاى زانوها و سرانگشتان پاى او ، بيش از چهار انگشت بسته ، پست‌تر يا بلندتر نباشد ، و تفصيل اين مسأله در احكام سجده گفته مىشود .\r\nمسأله 898 - بودن مرد و زن نامحرم در اتاقى كه كسى در آن‌جا نيست و كسى هم نمىتواند وارد شود ، حرام « 3 » است و احتياط واجب آن است كه در آن‌جا نماز نخوانند ولى اگر يكى از آنها مشغول نماز باشد و ديگرى كه با او نامحرم است وارد شود ، نماز او اشكال ندارد .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - اين احتياط و احتياطى كه دنبال آن ذكر شده هيچ‌يك واجب نيستند .\r\n( 3 ) - حرام نيست و نمازش صحيح است .\r\n","page_name":" 189 ","page_number":209},
  {"content":"\r\n\r\nمسأله 899 - نماز خواندن در جايى كه تار و مانند آن استعمال مىكنند باطل است « 1 » .\r\nمسأله 900 - احتياط واجب « 2 » آن است كه در خانهء كعبه و بر بام آن نماز واجب نخوانند ولى در حال ناچارى اشكال ندارد .\r\nمسأله 901 - خواندن نماز مستحب در خانهء كعبه و بر بام آن اشكال ندارد ، بلكه مستحب است در داخل خانه مقابل هر ركنى دو ركعت نماز بخوانند .\r\n\r\nجاهايى كه نماز خواندن در آنها مستحب است\r\nمسأله 902 - در شرع مقدس اسلام بسيار سفارش شده است ، كه نماز را در مسجد بخوانند و بهتر از همهء مسجدها مسجد الحرام است و بعد از آن مسجد پيغمبر صلى الله عليه و آله و سلم و بعد مسجد كوفه و بعد از آن مسجد بيت المقدس و بعد از مسجد بيت المقدس ، مسجد جامع هر شهر و بعد از آن مسجد محله و بعد از مسجد محله ، مسجد بازار است .\r\nمسأله 903 - براى زن‌ها نماز خواندن در خانه ، بلكه در صندوقخانه و اتاق عقب بهتر است ، ولى اگر بتوانند كاملًا خود را از نامحرم حفظ كنند بهتر است در مسجد نماز بخوانند .\r\nمسأله 904 - نماز در حرم امامان عليهم السلام مستحب ، بلكه بهتر از مسجد است و نماز در حرم مطهر حضرت اميرالمؤمنين عليه السلام برابر دويست هزار نماز است .\r\nمسأله 905 - زياد رفتن به مسجد و رفتن در مسجدى كه نمازگزار ندارد مستحب است و همسايهء مسجد اگر عذرى نداشته باشد ، مكروه است در غير مسجد نماز بخواند .\r\nمسأله 906 - مستحب است انسان با كسى كه در مسجد حاضر نمىشود غذا نخورد ، و در كارها با او مشورت نكند ، و همسايهء او نشود ، و از او زن نگيرد و به او زن ندهد .\r\n\r\n\r\n","description":"","footnote":"\r\n( 1 ) - باطل نيست ولى گوش دادن به آنها حرام است .\r\n( 2 ) - واجب نيست ولى كراهت دارد .\r\n","page_name":" 190 ","page_number":210},
  {"content":"\r\n\r\n\r\nجاهايى كه نماز خواندن در آنها مكروه است\r\nمسأله 907 - نماز خواندن در چند جا مكروه است و از آن جمله است : حمام ، زمين نمكزار ، مقابل انسان ، مقابل درى كه باز است ، در جاده و خيابان و كوچه اگر براى كسانى كه عبور مىكنند زحمت نباشد ، و چنانچه زحمت باشد حرام و نماز باطل « 1 » است . مقابل آتش و چراغ ، در آشپزخانه و هر جا كه كورهء آتش باشد ، مقابل چاه و چاله‌اى كه محل بول باشد ، روبه‌روى عكس و مجسمهء چيزى كه روح دارد ، مگر آن كه روى آن پرده بكشند ، در اتاقى كه جنب در آن باشد ، در جايى كه عكس باشد اگرچه روبه‌روى نمازگزار نباشد ، مقابل قبر ، روى قبر ، بين دو قبر ، در قبرستان .\r\nمسأله 908 - كسى كه در محل عبور مردم نماز مىخواند ، يا كسى روبه‌روى اوست ، مستحب است جلوى خود چيزى بگذارد و اگر چوب يا ريسمانى هم باشد كافى است .\r\n\r\nاحكام مسجد\r\nمسأله 909 - نجس كردن زمين و سقف و بام و طرف داخل ديوار مسجد حرام است و هر كس بفهمد كه نجس شده است بايد فوراً نجاست آن را بر طرف كند . و احتياط واجب « 2 » آن است كه طرف بيرون ديوار مسجد را هم نجس نكنند ، و اگر نجس شود نجاستش را بر طرف نمايند .\r\nمسأله 910 - اگر نتواند مسجد را تطهير نمايد ، يا كمك لازم داشته باشد و پيدا نكند ، تطهير مسجد بر او واجب نيست ، ولى بنابر احتياط واجب « 3 » ، بايد به كسى كه مىتواند تطهير كند اطلاع دهد .\r\n\r\n\r\n","description":"","footnote":"\r\n( 1 ) - باطل نيست .\r\n( 2 ) - مگر آن كه واقف آن را جزء مسجد قرار نداده باشد .\r\n( 3 ) - واجب نيست ، مگر آن كه موجب بىاحترامى به مسجد شود .\r\n","page_name":" 191 ","page_number":211},
  {"content":"\r\n\r\nمسأله 911 - اگر جايى از مسجد نجس شود كه تطهير آن بدون كندن يا خراب كردن ممكن نيست بايد آن‌جا را بكنند ، يا خراب « 1 » نمايند ، و پر كردن جايى كه كنده‌اند ، و ساختن جايى كه خراب كرده‌اند واجب نيست « 2 » . ولى اگر چيزى مانند آجر مسجد نجس شود ، در صورتى كه ممكن باشد ، بايد بعد از آب كشيدن ، به جاى اولش بگذارند « 3 » .\r\nمسأله 912 - اگر مسجدى را غصب كننند و به جاى آن خانه و مانند آن بسازند ، يا به طورى خراب شود كه نماز خواندن در آن ممكن نباشد ، بازهم نجس كردن آن حرام « 4 » و تطهير آن واجب است .\r\nمسأله 913 - نجس كردن حرم امامان عليهم السلام حرام است . و اگر يكى از آنها نجس شود ، چنانچه نجس ماندن آن بىاحترامى باشد ، تطهير آن واجب است ، بلكه احتياط مستحب آن است كه اگر بىاحترامى هم نباشد آن را تطهير كنند .\r\nمسأله 914 - اگر حصير مسجد نجس شود ، بايد آن را آب بكشند ولى چنانچه به واسطهء آب كشيدن ، خراب مىشود و بريدن جاى نجس بهتر است ، بايد آن را ببرند « 5 » .\r\nمسأله 915 - بردن عين نجس مانند خون در مسجد اگر بىاحترامى به مسجد باشد حرام است ، بلكه احتياط واجب « 6 » آن است كه اگر بىاحترامى هم نباشد ، عين نجس را\r\n\r\n\r\n","description":"","footnote":"\r\n( 1 ) - اگر خرابى زيادى لازم باشد مشكل است .\r\n( 2 ) - اگر آن كس كه نجس كرده بكند يا خراب كند در صورت امكان واجب است پر كند و تعمير نمايد .\r\n( 3 ) - بر غير آن كس كه نجس كرده است معلوم نيست واجب باشد .\r\n( 4 ) - اگر به آن مسجد نگويند بنابر احتياط واجب حرام است نجس كردن آن و واجب است‌تطهير آن .\r\n( 5 ) - به احتياط واجب و اگر آن كس كه نجس كرده حصير را بريد بايد اصلاح كند .\r\n( 6 ) - واجب نيست .\r\n","page_name":" 192 ","page_number":212},
  {"content":"\r\n\r\nدر مسجد نبرند . ولى بردن چيزى كه نجس شده ، در صورتى حرام است كه بىاحترامى به مسجد باشد .\r\nمسأله 916 - اگر مسجد را براى روضه‌خوانى چادر بزنند و فرش كنند و سياهى بكوبند و اسباب چاى در آن ببرند ، در صورتى كه اين كارها به مسجد ضرر نرساند و مانع نماز خواندن نشود اشكال ندارد .\r\nمسأله 917 - زينت كردن مسجد به طلا حرام « 1 » است و بنابر احتياط واجب نبايد صورت چيزهايى كه مثل انسان و حيوان روح دارد در مسجد نقش كنند . و نقاشى چيزهايى كه روح ندارد ، مثل گل و بوته مكروه است .\r\nمسأله 918 - اگر مسجد خراب هم شود نمىتوانند آن را بفروشند يا داخل ملك و جاده نمايند .\r\nمسأله 919 - فروختن در و پنجره و چيزهاى ديگر مسجد حرام است و اگر مسجد خراب شود ، بايد اينها را صرف تعمير همان مسجد كنند . و چنانچه به درد آن مسجد نخورد ، بايد در مسجد ديگر مصرف شود ، ولى اگر به درد مسجدهاى ديگر هم نخورد ، مىتوانند آن را بفروشند و پول آن را اگر ممكن است صرف تعمير همان مسجد و گرنه صرف تعمير مسجد ديگر نمايند .\r\nمسأله 920 - ساختن مسجد و تعمير مسجدى كه نزديك به خرابى مىباشد مستحب است و اگر مسجد طورى خراب شود كه تعمير آن ممكن نباشد ، مىتوانند آن را خراب كنند و دوباره بسازند بلكه مىتوانند مسجدى را كه خراب نشده ، براى احتياج مردم خراب كنند و بزرگ‌تر بسازند .\r\nمسأله 921 - تميز كردن مسجد و روشن كردن چراغ آن مستحب است ، و كسى كه\r\n\r\n\r\n","description":"","footnote":"\r\n( 1 ) - بنابر احتياط واجب .\r\n","page_name":" 193 ","page_number":213},
  {"content":"\r\n\r\nمىخواهد مسجد برود ، مستحب است خود را خوشبو كند و لباس پاكيزه و قيمتى بپوشد ، و ته كفش خود را وارسى كند كه نجاستى به آن نباشد ، و موقع داخل شدن به مسجد ، اول پاى راست و موقع بيرون آمدن ، اول پاى چپ را بگذارد ، و همچنين مستحب است از همه زودتر به مسجد آيد و از همه ديرتر از مسجد بيرون رود .\r\nمسأله 922 - وقتى انسان وارد مسجد مىشود ، مستحب است دو ركعت نماز به قصد تحيت و احترام مسجد بخواند ، و اگر نماز واجب يا مستحب ديگرى هم بخواند كافى است .\r\nمسأله 923 - خوابيدن در مسجد اگر انسان ناچار نباشد و صحبت كردن راجع به كارهاى دنيا و مشغول صنعت شدن و خواندن شعرى كه نصيحت و مانند آن نباشد مكروه است . و نيز مكروه است آب دهان و بينى و اخلاط سينه را در مسجد بيندازد و گمشده‌اى را طلب كند و صداى خود را بلند كند ولى بلند كردن صدا براى اذان مانعى ندارد .\r\nمسأله 924 - راه دادن بچه و ديوانه به مسجد مكروه است و كسى كه پياز و سير و مانند اينها خورده كه بوى دهانش مردم را اذيت مىكند مكروه است به مسجد برود .\r\n\r\nاذان و اقامه\r\nمسأله 925 - براى مرد و زن مستحب است پيش از نمازهاى واجب يوميه اذان و اقامه بگويند ، ولى پيش از نمازهاى واجب غير يوميه مثل نماز آيات ، مستحب است سه مرتبه بگويند :\r\n« الصَّلاة » « 1 » .\r\nمسأله 926 - مستحب است در روز اولى كه بچه به دنيا مىآيد يا پيش از آن كه بند نافش بيفتد ، در گوش راست او اذان و در گوش چپش اقامه بگويند .\r\nمسأله 927 - اذان هجده جمله است :\r\n« اللَّهُ اكْبَرُ »\r\nچهار مرتبه\r\n« اشْهَدُ انْ لا الهَ الَّا اللَّهُ ،\r\n\r\n\r\n","description":"","footnote":"\r\n( 1 ) - در غير عيد فطر و قربان رجائاً بگويند .\r\n","page_name":" 194 ","page_number":214},
  {"content":"\r\n\r\nاشْهَدُ انَّ مُحَمَّداً رَسُولُ اللَّهِ ، حَيَّ عَلَى الصَّلاةِ ، حَيَّ عَلَى الْفَلاحِ ، حَيَّ عَلى خَيْرِ الْعَمَلِ ، اللَّهُ اكْبَرُ ، لا الهَ الَّا اللَّهُ »\r\nهر يك دو مرتبه . و اقامه هفده جمله است ؛ يعنى دو مرتبه\r\n« اللَّهُ اكْبَرُ »\r\nاز اول اذان و يك مرتبه\r\n« لا الهَ الَّا اللَّهُ »\r\nاز آخر آن كم مىشود ، و بعد از گفتن\r\n« حَيَّ عَلى خَيْرِ الْعَمَلِ »\r\nبايد دو مرتبه\r\n« قَدْ قامَتِ الصَّلاةُ »\r\nاضافه نمود .\r\nمسأله 928 -\r\n« اشْهَدُ انَّ عَلِيّاً وَلِيُّ اللَّهِ »\r\nجزء اذان و اقامه نيست ، ولى خوب است بعد از\r\n« اشْهَدُ انَّ مُحَمَّداً رَسُولُ اللَّهِ »\r\nبه قصد قربت گفته شود .\r\n\r\nترجمهء اذان و اقامه\r\n« اللَّهُ اكْبَرُ »\r\nيعنى خداى تعالى بزرگ‌تر از آن است كه او را وصف كنند .\r\n« اشْهَدُ انْ لا الهَ الَّا اللَّهُ »\r\nيعنى شهادت مىدهم كه غير خدايى كه يكتا و بىهمتا است خداى ديگرى سزاوار پرستش نيست .\r\n« اشْهَدُ انَّ مُحَمَّداً رَسُولُ اللَّه »\r\nيعنى شهادت مىدهم كه حضرت محمد بن عبداللَّه صلى الله عليه و آله و سلم پيغمبر و فرستادهء خداست .\r\n« اشْهَدُ انَّ عَلِيّاً اميرُالمُؤْمِنينَ وَلِيُّ اللَّهِ »\r\nيعنى شهادت مىدهم كه حضرت على عليه الصلاة و السلام اميرالمؤمنين و ولىّ خدا بر همهء خلق است .\r\n« حَيَّ عَلَى الصَّلاة »\r\nيعنى بشتاب براى نماز .\r\n« حَيَّ عَلَى الْفَلاحِ »\r\nيعنى بشتاب براى رستگارى .\r\n« حَيَّ عَلى خَيْرِ الْعَمَلِ »\r\nيعنى بشتاب براى بهترين كارها كه نماز است .\r\n« قَدْ قامَتِ الصَّلاةُ »\r\nيعنى به تحقيق نماز برپا شد .\r\n« لا الهَ الَّا اللَّهُ »\r\nيعنى خدايى سزاوار پرستش نيست مگر خدايى كه يكتا و بىهمتا است .\r\nمسأله 929 - بين جمله‌هاى اذان و اقامه بايد خيلى فاصله نشود و اگر بين آنها بيشتر از معمول فاصله بيندازد ، بايد دوباره آن را از سر بگيرد .\r\nمسأله 930 - اگر در اذان و اقامه صدا را در گلو بيندازد چنانچه غنا شود ؛ يعنى به طور آوازه‌خوانى كه در مجالس لهو و بازيگرى معمول است اذان و اقامه را بگويد ، حرام است و اگر غنا نشود مكروه مىباشد .\r\nمسأله 931 - درپنج نماز اذان ساقط مىشود : اول : نماز عصر روز جمعه . دوم : نماز\r\n\r\n","description":"","footnote":"","page_name":" 195 ","page_number":215},
  {"content":"\r\n\r\nعصر روز عرفه كه روز نهم ذى حجه است . سوم : نماز عشا شب عيد قربان ، براى كسى كه در مشعر الحرام باشد . چهارم : نماز عصر و عشا زن مستحاضه . پنجم : نماز عصر و عشاى كسى كه نمىتواند از بيرون آمدن بول و غائط خوددارى كند و در اين پنج نماز در صورتى اذان ساقط مىشود كه با نماز قبلى هيچ فاصله نشود يا فاصلهء كمى بين آنها باشد ، ولى فاصله شدن نافله و تعقيب ضرر ندارد .\r\nمسأله 932 - اگر براى نماز جماعتى اذان و اقامه گفته باشند ، كسى كه با آن جماعت نماز مىخواند ، نبايد براى نماز خود اذان و اقامه بگويد .\r\nمسأله 933 - اگر براى خواندن نماز جماعت به مسجد رود و ببيند جماعت تمام شده تا وقتى كه صف‌ها به‌هم نخورده و جمعيت متفرق نشده ، نمىتواند « 1 » براى نماز خود اذان و اقامه نگويد .\r\nمسأله 934 - در جايى كه عده‌اى مشغول نماز جماعتند ، يا نماز آنان تازه تمام شده و صف‌ها به‌هم نخورده است ، اگر انسان بخواهد فرادا يا با جماعت ديگرى كه برپا مىشود نماز بخواند ، با شش « 2 » شرط اذان و اقامه از او ساقط مىشود :\r\nاول : آن كه نماز جماعت در مسجد باشد و اگر در مسجد نباشد ، ساقط شدن اذان و اقامه اشكال دارد . دوم : آن كه براى آن نماز ، اذان و اقامه گفته باشند . سوم : آن كه نماز جماعت باطل نباشد . چهارم : آن كه نماز او و نماز جماعت در يك مكان باشد ، پس اگر نماز جماعت ، داخل مسجد باشد و او بخواهد در بام مسجد نماز بخواند ، مستحب است اذان و اقامه بگويد . پنجم : آن كه نماز او و نماز جماعت هر دو ادا باشد . ششم : آن كه وقت نماز او و نماز جماعت مشترك باشد مثلًا هر دو نماز ظهر ، يا هر دو نماز عصر\r\n\r\n\r\n","description":"","footnote":"\r\n( 1 ) - بلكه نبايد اذان و اقامه بگويد .\r\n( 2 ) - در شرط بودن اول و پنجم و ششم اشكال است ، بلكه شرط نبودن اولى خالى از قوّت نيست ، پس احوط نگفتن اذان و اقامه است .\r\n","page_name":" 196 ","page_number":216},
  {"content":"\r\n\r\nبخوانند ، يا نمازى كه به جماعت خوانده مىشود ، نماز ظهر باشد و او نماز عصر بخواند يا او نماز ظهر بخواند و نماز جماعت نماز عصر باشد .\r\nمسأله 935 - اگر در شرط سوم از شرطهايى كه در مسأله پيش گفته شد شك كند ؛ يعنى شك كند كه نماز جماعت صحيح بوده يا نه ، اذان و اقامه از او ساقط است ولى اگر در يكى از پنج شرط ديگر شك كند مستحب است اذان و اقامه بگويد .\r\nمسأله 936 - كسى كه اذان و اقامهء ديگرى را مىشنود مستحب است هر قسمتى را كه مىشنود بگويد « 1 » .\r\nمسأله 937 - كسى كه اذان و اقامهء ديگرى را شنيده ، چه با او گفته باشد يا نه ، در صورتى كه بين آن اذان و اقامه و نمازى كه مىخواهد بخواند زياد فاصله نشده باشد ، مىتواند براى نماز خود اذان و اقامه نگويد .\r\nمسأله 938 - اگر مرد اذان زن را با قصد لذت بشنود ، اذان از او ساقط نمىشود . بلكه اگر قصد لذت هم نداشته باشد ، ساقط شدن اذان اشكال دارد .\r\nمسأله 939 - اذان و اقامهء نماز جماعت را بايد مرد بگويد ، ولى در جماعت زنان اگر زن اذان و اقامه بگويد كافى است .\r\nمسأله 940 - اقامه بايد بعد از اذان گفته شود و اگر قبل از اذان بگويند صحيح نيست .\r\nمسأله 941 - اگر كلمات اذان و اقامه را بدون ترتيب بگويد ، مثلًا « حىّ على الفلاح » را پيش از « حىّ على الصّلاة » بگويد بايد از جايى كه ترتيب به‌هم خورده ، دوباره بگويد .\r\nمسأله 942 - بايد بين اذان و اقامه فاصله ندهد و اگر بين آنها به قدرى فاصله دهد كه\r\n\r\n\r\n","description":"","footnote":"\r\n( 1 ) - از « حىّ على الصلاة » تا « حىّ على خير العمل » به طور اميد ثواب بگويد .\r\n","page_name":" 197 ","page_number":217},
  {"content":"\r\n\r\nاذانى را كه گفته اذان اين اقامه حساب نشود مستحب است دوباره اذان و اقامه را بگويد و نيز اگر بين اذان و اقامه و نماز به قدرى فاصله دهد كه اذان و اقامهء آن نماز حساب نشود ، مستحب است دوباره براى آن نماز ، اذان و اقامه بگويد .\r\nمسأله 943 - اذان و اقامه بايد به عربى صحيح گفته شود ، پس اگر به عربى غلط بگويد ، يا به جاى حرفى حرف ديگر بگويد ، يا مثلًا ترجمهء آنها را به فارسى بگويد صحيح نيست .\r\nمسأله 944 - اذان و اقامه بايد بعد از داخل شدن وقت نماز گفته شود و اگر عمداً يا از روى فراموشى پيش از وقت بگويد باطل است .\r\nمسأله 945 - اگر پيش از گفتن اقامه شك كند كه اذان گفته يا نه بايد اذان را بگويد ، ولى اگر مشغول اقامه شود و شك كند كه اذان گفته يا نه ، گفتن اذان لازم نيست .\r\nمسأله 946 - اگر در بين اذان يا اقامه پيش از آن كه قسمتى را بگويد شك كند كه قسمت پيش از آن را گفته يا نه ، بايد قسمتى را كه در گفتن آن شك كرده بگويد ، ولى اگر در حال گفتن قسمتى از اذان يا اقامه شك كند كه آنچه پيش از آن است گفته يا نه ، گفتن آن لازم نيست .\r\nمسأله 947 - مستحب است انسان در موقع گفتن اذان ، رو به قبله بايستد و با وضو يا غسل باشد و دست‌ها را به گوش بگذارد و صدا را بلند نمايد و بكشد و بين جمله‌هاى اذان كمى فاصله دهد و بين آنها حرف نزند .\r\nمسأله 948 - مستحب است بدن انسان در موقع گفتن اقامه آرام باشد و آن را از اذان آهسته‌تر بگويد و جمله‌هاى آن را به‌هم نچسباند ، ولى به اندازه‌اى كه بين جمله‌هاى اذان فاصله مىدهد ، بين جمله‌هاى اقامه فاصله ندهد .\r\nمسأله 949 - مستحب است بين اذان و اقامه يك قدم بردارد ، يا قدرى بنشيند يا سجده كند يا ذكر بگويد يا دعا بخواند يا قدرى ساكت باشد يا حرفى بزند يا دو ركعت نماز\r\n\r\n","description":"","footnote":"","page_name":" 198 ","page_number":218},
  {"content":"\r\n\r\nبخواند ولى حرف زدن بين اذان و اقامهء نماز صبح و نماز خواندن بين اذان و اقامهء نماز مغرب مستحب نيست « 1 » .\r\nمسأله 950 - مستحب است كسى را كه براى گفتن اذان معيّن مىكنند ، عادل و وقت‌شناس و صدايش بلند باشد و اذان را در جاى بلند بگويد .\r\n\r\nواجبات نماز\r\nواجبات نماز يازده چيز است : اول : نيت . دوم : قيام ؛ يعنى ( ايستادن ) . سوم : تكبيرة الاحرام ؛ يعنى گفتن اللَّه اكبر در اول نماز . چهارم : ركوع . پنجم : سجود . ششم : قرائت .\r\nهفتم : ذكر . هشتم : تشهد . نهم : سلام . دهم : ترتيب . يازدهم : موالات ؛ يعنى پى در پى بودن اجزاى نماز .\r\nمسأله 951 - بعضى از واجبات نماز ركن است ؛ يعنى اگر انسان آنها را به‌جا نياورد ، يا در نماز اضافه كند عمداً باشد يا اشتباهاً ، نماز باطل مىشود . و بعضى ديگر ركن نيست ؛ يعنى اگر عمداً كم يا زياد شود ، نماز باطل مىشود و چنانچه اشتباهاً كم يا زياد گردد نماز باطل نمىشود ، و ركن نماز پنج چيز است : اول : نيت . دوم : تكبيرةالاحرام . سوم :\r\nقيام در موقع گفتن تكبيرةالاحرام و قيام متصل به ركوع ؛ يعنى ايستادن پيش از ركوع .\r\nچهارم : ركوع . پنجم : دو سجده .\r\n\r\nنيت\r\nمسأله 952 - انسان بايد نماز را به نيت قربت ؛ يعنى براى انجام فرمان خداوند عالم به‌جا آورد ، و لازم نيست نيت را از قلب خود بگذراند يا مثلًا به زبان بگويد كه چهار ركعت نماز ظهر مىخوانم قربةً الى اللَّه .\r\nمسأله 953 - اگر در نماز ظهر يا در نماز عصر نيت كند كه چهار ركعت نماز مىخوانم\r\n\r\n\r\n","description":"","footnote":"\r\n( 1 ) - نماز را به اميد ثواب بياورد و بهتر آن است كه كارهاى ديگر را به‌جا آورد .\r\n","page_name":" 199 ","page_number":219},
  {"content":"\r\n\r\nو معيّن نكند ، ظهر است يا عصر ، نماز او باطل است . و نيز كسى كه مثلًا قضاى نماز ظهر بر او واجب است ، اگر در وقت نماز ظهر بخواهد آن نماز قضا يا نماز ظهر را بخواند ، بايد نمازى را كه مىخواند ، در نيت معيّن كند .\r\nمسأله 954 - انسان بايد از اول تا آخر نماز به نيت خود باقى باشد ، پس اگر در بين نماز به طورى غافل شود كه اگر بپرسند چه مىكنى ، نداند چه بگويد ، نمازش باطل است .\r\nمسأله 955 - انسان بايد فقط براى انجام امر خداوند عالم نماز بخواند ، پس كسى كه ريا كند ؛ يعنى براى نشان دادن به مردم نماز بخواند ، نمازش باطل است خواه فقط براى مردم باشد ، يا خدا و مردم هر دو را در نظر بگيرد .\r\nمسأله 956 - اگر قسمتى از نماز را هم براى غير خدا به‌جا آورد ، نماز باطل است ، چه آن قسمت ، واجب باشد مثل « حمد » و سوره ، چه مستحب باشد مانند قنوت ، بلكه اگر تمام نماز را براى خدا به‌جا آورد ولى براى نشان دادن به مردم در جاى مخصوصى مثل مسجد ، يا در وقت مخصوصى مثل اول وقت ، يا به طرز مخصوصى ، مثلًا با جماعت نماز بخواند ، نمازش باطل است .\r\n\r\nتكبيرةالاحرام\r\nمسأله 957 - گفتن « اللَّه اكبر » در اول هر نماز واجب و ركن است و بايد حروف « اللَّه » و حروف « اكبر » و دو كلمه « اللَّه » و « اكبر » را پشت سر هم بگويد و نيز بايد اين دو كلمه به عربى صحيح گفته شود و اگر به عربى غلط بگويد ، يا مثلًا ترجمهء آن را به فارسى بگويد صحيح نيست .\r\nمسأله 958 - احتياط واجب آن است كه تكبيرةالاحرام نماز را به چيزى كه پيش از آن مىخواند ، مثلًا به اقامه يا به دعايى كه پيش از تكبير مىخواند نچسباند .\r\nمسأله 959 - اگر انسان بخواهد « اللَّه اكبر » را به چيزى كه بعد از آن مىخواند مثلًا به\r\n\r\n","description":"","footnote":"","page_name":" 200 ","page_number":220},
  {"content":"\r\n\r\n « بِسْمِ اللَّهِ الرَّحْمنِ الرَّحِيمِ »  بچسباند بايد « ر » اكبر را پيش بدهد .\r\nمسأله 960 - موقع گفتن تكبيرةالاحرام ، بايد بدن آرام باشد و اگر عمداً « 1 » در حالى كه بدنش حركت دارد ، تكبيرةالاحرام را بگويد باطل است .\r\nمسأله 961 - تكبير و « حمد » و سوره و ذكر و دعا را بايد طورى بخواند كه خودش بشنود و اگر به واسطهء سنگينى يا كرى گوش يا سر و صداى زياد نمىشنود ، بايد طورى بگويد كه اگر مانعى نباشد بشنود .\r\nمسأله 962 - كسى كه لال است يا زبان او مرضى دارد كه نمىتواند « اللَّه اكبر » را درست بگويد ، بايد به هرطور كه مىتواند بگويد و اگر هيچ نمىتواند بگويد بايد در قلب خود بگذراند و براى تكبير اشاره كند و زبانش را هم اگر مىتواند حركت دهد .\r\nمسأله 963 - مستحب است بعد از تكبيرةالاحرام بگويد :\r\n« يا مُحْسِنُ قَدْ اتاكَ الْمُسيءُ وَقَدْ امَرْتَ الْمُحْسِنَ انْ يَتَجاوَزَ عَنِ الْمُسيءِ انْتَ الْمُحْسِنُ وَانَا الْمُسيءُ بِحَقِّ مُحَمَّدٍ وَآلِ مُحَمَّدٍ صَلِّ عَلى مُحَمَّدٍ وَآلِ مُحَمَّدٍ وَتَجاوَزْ عَنْ قَبيحِ ما تَعْلَمُ مِنّي »\r\nيعنى اى خدايى كه به بندگان احسان مىكنى بندهء گنهكار به در خانهء تو آمده و تو امر كرده‌اى كه نيكوكار از گنهكار بگذرد ، تو نيكوكارى و من گناهكار به حق محمد و آل محمد صلى الله عليه و آله و سلم رحمت خود را بر محمد وآل محمد بفرست و از بدىهايى كه ميدانى از من سر زده بگذر .\r\nمسأله 964 - مستحب است موقع گفتن تكبير اول نماز ، و تكبيرهاى بين نماز ، دست‌ها را تا مقابل گوش‌ها بالا ببرد .\r\nمسأله 965 - اگرشك كند كه تكبيرةالاحرام را گفته يانه ، چنانچه مشغول خواندن چيزى شده ، به شك خود اعتنا نكند و اگر چيزى نخوانده ، بايد تكبير « 2 » را بگويد .\r\n\r\n\r\n","description":"","footnote":"\r\n( 1 ) - و اگر سهواً حركت كند احتياط واجب آن است كه اول عملى كه نماز را باطل مىكندبه‌جا آورد بعد تكبير بگويد .\r\n( 2 ) - نمازش صحيح است و نبايد اعتنا به شكش كند .\r\n","page_name":" 201 ","page_number":221},
  {"content":"\r\n\r\nمسأله 966 - اگر بعد از گفتن تكبيرةالاحرام شك كند كه آن را صحيح گفته يا نه ، چنانچه مشغول خواندن چيزى شده به شك خود اعتنا نكند و اگر چيزى نخوانده ، بايد تكبير را بگويد و احتياط واجب آن است كه اول عملى كه نماز را باطل مىكند ، انجام دهد مثلًا صورت خود را از قبله بگرداند ، بعد تكبير بگويد .\r\n\r\nقيام ( ايستادن )\r\nمسأله 967 - قيام در موقع گفتن تكبيرةالاحرام و قيام پيش از ركوع كه آن را قيام متصل به ركوع مىگويند ركن است ، ولى قيام در موقع خواندن « حمد » و سوره و قيام بعد از ركوع ركن نيست و اگر كسى آن را از روى فراموشى ترك كند ، نمازش صحيح است .\r\nمسأله 968 - واجب است پيش از گفتن تكبير و بعد از آن مقدارى بايستد تا يقين كند كه در حال ايستادن تكبير گفته است .\r\nمسأله 969 - اگر ركوع را فراموش كند و بعد از « حمد » و سوره بنشيند و يادش بيايد كه ركوع نكرده ، بايد بايستد و به ركوع رود و اگر بدون اين كه بايستد ، به حال خميدگى به ركوع برگردد ، چون قيام متصل به ركوع را به‌جا نياورده ، نماز او باطل است .\r\nمسأله 970 - موقعى كه ايستاده است ، بايد بدن را حركت ندهد و به طرفى خم نشود و به جايى تكيه نكند ولى اگر از روى ناچارى باشد ، يا در حال خم شدن براى ركوع پاها را حركت دهد اشكال ندارد .\r\nمسأله 971 - اگر موقعى كه ايستاده ، از روى فراموشى بدن را حركت دهد ، يا به طرفى خم شود ، يا به جايى تكيه كند ، اشكال ندارد ولى در قيام موقع گفتن تكبيرةالاحرام و قيام متصل به ركوع اگر از روى فراموشى هم باشد ، بنابر احتياط واجب ، بايد نماز را تمام كند و دوباره بخواند .\r\n\r\n","description":"","footnote":"","page_name":" 202 ","page_number":222},
  {"content":"\r\n\r\nمسأله 972 - احتياط واجب آن است كه در موقع ايستادن ، هر دو پا روى زمين باشد ، ولى لازم نيست سنگينى بدن روى هر دو پا باشد و اگر روى يك پا هم باشد اشكال ندارد .\r\nمسأله 973 - كسى كه مىتواند درست بايستد ، اگر پاها را خيلى گشاد بگذارد كه به حال ايستادن معمولى نباشد نماز باطل است .\r\nمسأله 974 - موقعى كه انسان در نماز مشغول خواندن چيزى است حتى موقع گفتن ذكرهاى مستحبى « 1 » نماز ، بايد بدنش آرام باشد . و در موقعى كه مىخواهد كمى جلو يا عقب رود ، يا كمى بدن را به طرف راست يا چپ حركت دهد ، بايد چيزى نگويد ولى\r\n« بِحَوْلِ اللَّهِ وَقُوَّتِهِ اقُومُ وَاقْعُدُ »\r\nرا بايد در حال برخاستن بگويد .\r\nمسأله 975 - اگر در حال حركت بدن ذكر بگويد ، مثلًا موقع رفتن به ركوع يا رفتن به سجده تكبير بگويد ، چنانچه آن را به قصد ذكرى كه در نماز دستور داده‌اند بگويد ، بايد احتياطاً نماز را دوباره بخواند و اگر به اين قصد نگويد ، بلكه بخواهد ذكرى گفته باشد نماز صحيح است .\r\nمسأله 976 - حركت دادن دست و انگشتان در موقع خواندن « حمد » ، اشكال ندارد ، اگرچه احتياط مستحب آن است كه آنها را هم حركت ندهد .\r\nمسأله 977 - اگر موقع خواندن « حمد » و سوره ، يا خواندن تسبيحات بىاختيار به قدرى حركت كند كه از حال آرام بودن بدن خارج شود ، احتياط واجب آن است كه بعد از آرام گرفتن بدن ، آنچه را در حال حركت خوانده دوباره بخواند .\r\nمسأله 978 - اگر در بين نماز از ايستادن عاجز شود بايد بنشيند و اگر از نشستن هم عاجز شود بايد بخوابد ولى تا بدنش آرام نگرفته بايد چيزى نخواند .\r\nمسأله 979 - تا انسان مىتواند ايستاده نماز بخواند ، نبايد بنشيند مثلًا كسى كه در موقع\r\n\r\n\r\n","description":"","footnote":"\r\n( 1 ) - بنابر احتياط واجب در ذكرهاى مستحبى .\r\n","page_name":" 203 ","page_number":223},
  {"content":"\r\n\r\nايستادن ، بدنش حركت مىكند يا مجبور است به چيزى تكيه دهد ، يا بدنش را كج كند ، يا خم شود يا پاها را بيشتر از معمول گشاد بگذارد ، بايد به هرطور كه مىتواند ايستاده نماز بخواند ولى اگر به هيچ قسم حتى مثل حال ركوع هم نتواند بايستد ، بايد راست بنشيند و نشسته نماز بخواند .\r\nمسأله 980 - تا انسان مىتواند بنشيند نبايد خوابيده نماز بخواند و اگر نتواند راست بنشيند ، بايد هرطور كه مىتواند بنشيند و اگر به هيچ قسم نمىتواند بنشيند ، بايد به طورى كه در احكام قبله گفته شد ، به پهلوى راست بخوابد و اگر نمىتواند ، به پهلوى چپ و اگر آن هم ممكن نيست به پشت بخوابد ، به طورى كه كف پاهاى او رو به قبله باشد .\r\nمسأله 981 - كسى كه نشسته نماز مىخواند ، اگر بعد از خواندن « حمد » و سوره بتواند بايستد ، و ركوع را ايستاده به‌جا آورد ، بايد بايستد و از حال ايستاده به ركوع رود و اگر نتواند ، بايد ركوع را هم نشسته به‌جا آورد .\r\nمسأله 982 - كسى كه خوابيده نماز مىخواند ، اگر در بين نماز بتواند بنشيند ، بايد مقدارى را كه مىتواند ، نشسته بخواند . و نيز اگر مىتواند بايستد ، بايد مقدارى را كه مىتواند ، ايستاده بخواند ، ولى تا بدنش آرام نگرفته بايد چيزى نخواند .\r\nمسأله 983 - كسى كه نشسته نماز مىخواند اگر در بين نماز بتواند بايستد بايد مقدارى را كه مىتواند ، ايستاده بخواند ولى تا بدنش آرام نگرفته ، بايد چيزى نخواند .\r\nمسأله 984 - كسى كه مىتواند بايستد اگر بترسد كه به واسطهء ايستادن مريض شود يا ضررى به او برسد ، مىتواند نشسته نماز بخواند و اگر از نشستن هم بترسد ، مىتواند خوابيده نماز بخواند .\r\nمسأله 985 - اگر انسان احتمال بدهد كه تا آخر وقت بتواند ايستاده نماز بخواند بايد\r\n\r\n","description":"","footnote":"","page_name":" 204 ","page_number":224},
  {"content":"\r\n\r\nنماز را تأخير بيندازد « 1 » پس اگر نتوانست بايستد ، در آخر وقت مطابق وظيفه‌اش نماز را به‌جا آورد .\r\nمسأله 986 - مستحب است در حال ايستادن ، بدن را راست نگهدارد ، شانه‌ها را پايين بيندازد ، دست‌ها را روى ران‌ها بگذارد ، انگشت‌ها را به‌هم بچسباند ، جاى سجده را نگاه كند ، سنگينى بدن را به طور مساوى روى دوپا بيندازد ، با خضوع و خشوع باشد ، پاها را پس و پيش نگذارد ، اگر مرد است پاها را از سه انگشتِ باز ، تا يك وجب فاصله دهد ، و اگر زن است پاها را به‌هم بچسباند .\r\n\r\nقرائت\r\nمسأله 987 - در ركعت اول و دوم نمازهاى واجب يوميه ، انسان بايد اول « حمد » و بعد از آن يك سورهء تمام بخواند .\r\nمسأله 988 - اگر وقت نماز تنگ « 2 » باشد ، يا انسان ناچار شود كه سوره را نخواند ، مثلًا بترسد كه اگر سوره را بخواند ، دزد يا درنده ، يا چيز ديگرى به او صدمه بزند ، نبايد سوره را بخواند .\r\nمسأله 989 - اگر عمداً سوره را پيش از « حمد » بخواند نمازش باطل است و اگر اشتباهاً سوره را پيش از « حمد » بخواند و در بين آن يادش بيايد ، بايد سوره را رها كند و بعد از خواندن « حمد » سوره را از اول بخواند .\r\nمسأله 990 - اگر « حمد » و سوره يا يكى از آنها را فراموش كند و بعد از رسيدن به ركوع بفهمد نمازش صحيح است .\r\nمسأله 991 - اگر پيش از آن كه براى ركوع خم شود ، بفهمد كه « حمد » و سوره را\r\n\r\n\r\n","description":"","footnote":"\r\n( 1 ) - واجب نيست تأخير بيندازد گرچه احوط است .\r\n( 2 ) - و همچنين اگر در كارى عجله داشته باشد .\r\n","page_name":" 205 ","page_number":225},
  {"content":"\r\n\r\nنخوانده بايد بخواند . و اگر بفهمد سوره را نخوانده ، بايد فقط سوره را بخواند ولى اگر بفهمد « حمد » تنها را نخوانده ، بايد اول « حمد » و بعد از آن دوباره سوره را بخواند ، و نيز اگر خم شود و پيش از آن كه به ركوع برسد ، بفهمد « حمد » و سوره ، يا سورهء تنها ، يا « حمد » تنها را نخوانده ، بايد بايستد و به همين دستور عمل نمايد .\r\nمسأله 992 - اگر در نماز يكى از چهار سوره‌اى را كه آيهء سجده دارد و در مسأله 361 گفته شد ، عمداً بخواند نمازش باطل است .\r\nمسأله 993 - اگر اشتباهاً مشغول خواندن سوره‌اى شود كه سجدهء واجب دارد ، چنانچه پيش از رسيدن به آيهء سجده بفهمد ، بايد آن سوره را رها كند و سورهء ديگر بخواند و اگر بعد از خواندن آيهء سجده بفهمد مىتواند سوره را تمام كند و بعد از « 1 » نماز ، سجدهء آن را به‌جا آورد .\r\nمسأله 994 - اگر در نماز آيهء سجده را بشنود نمازش صحيح است و بايد بعد از نماز « 2 » سجدهء آن را به‌جا آورد .\r\nمسأله 995 - در نماز مستحبى خواندن سوره لازم نيست ، اگرچه آن نماز به واسطهء نذر كردن واجب شده باشد ، ولى در بعضى از نمازهاى مستحبى مثل نماز وحشت كه سوره مخصوصى دارد ، اگر بخواهد به دستور آن نماز رفتار كرده باشد ، بايد همان سوره را بخواند .\r\nمسأله 996 - در نماز جمعه و در نماز ظهر روز جمعه مستحب است در ركعت اول بعد از « حمد » ، سورهء « جمعه » و در ركعت دوم بعد از « حمد » ، سورهء « منافقين » بخواند و اگر مشغول يكى از اينها شود ، بنابر احتياط واجب نمىتواند آن را رها كند و سورهء ديگر بخواند .\r\n\r\n\r\n","description":"","footnote":"\r\n( 1 ) - بلكه در بين نماز با اشاره سجده آيه را به جا آورد و به همان سوره كه خوانده اكتفا كند .\r\n( 2 ) - بلكه در بين نماز با اشاره سجده كند .\r\n","page_name":" 206 ","page_number":226},
  {"content":"\r\n\r\nمسأله 997 - اگر بعد از « حمد » مشغول خواندن سورهء « قل هو اللَّه احد » يا سورهء « قل يا ايّها الكافرون » شود ، نمىتواند آن را رها كند و سورهء ديگر بخواند ولى در نماز جمعه و نماز ظهر روز جمعه اگر از روى فراموشى به جاى سورهء « جمعه » و « منافقين » يكى از اين دو سوره را بخواند ، تا به نصف نرسيده ، مىتواند آن را رها كند و سورهء « جمعه » و « منافقين » را بخواند .\r\nمسأله 998 - اگر در نماز جمعه يا نماز ظهر روز جمعه عمداً سوره « قل هو اللَّه احد » يا سورهء « قل يا ايّها الكافرون » بخواند ، اگرچه به نصف نرسيده باشد بنابر احتياط واجب نمىتواند رها كند و سورهء « جمعه » و « منافقين » را بخواند .\r\nمسأله 999 - اگر در نماز ، غير سورهء « قل هو اللَّه احد » و « قل يا ايّها الكافرون » سورهء ديگرى بخواند ، تا به نصف نرسيده مىتواند رها كند و سورهء ديگر بخواند .\r\nمسأله 1000 - اگر مقدارى از سوره را فراموش كند يا از روى ناچارى ، مثلًا به واسطهء تنگى وقت يا جهت ديگر نشود آن را تمام نمايد مىتواند آن سوره را رها كند و سورهء ديگر بخواند ، اگرچه از نصف گذشته باشد يا سوره‌اى را كه مىخوانده « قل هو اللَّه احد » يا « قل يا ايّها الكافرون » باشد .\r\nمسأله 1001 - بر مرد واجب است « حمد » و سورهء نماز صبح و مغرب و عشا را بلند بخواند و بر مرد و زن واجب است « حمد » و سوره نماز ظهر و عصر را آهسته بخوانند .\r\nمسأله 1002 - مرد بايد در نماز صبح و مغرب و عشا مواظب باشد كه تمام كلمات « حمد » و سوره حتى حرف آخر « 1 » آنها را بلند بخواند .\r\nمسأله 1003 - زن مىتواند « حمد » و سورهء نماز صبح و مغرب و عشا را بلند يا آهسته بخواند ، ولى اگر نامحرم صدايش را بشنود بنابر احتياط واجب بايد آهسته بخواند .\r\n\r\n\r\n","description":"","footnote":"\r\n( 1 ) - اگر وصل كند به كلمه بعد و اگر وقف كند بعيد نيست كه بلند گفتن حرف آخر لازم نباشد .\r\n","page_name":" 207 ","page_number":227},
  {"content":"\r\n\r\nمسأله 1004 - اگر در جايى كه بايد نماز را بلند خواند عمداً آهسته بخواند ، يا در جايى كه بايد آهسته خواند عمداً بلند بخواند ، نمازش باطل است ولى اگر از روى فراموشى يا ندانستن مسأله باشد صحيح است و اگر در بين خواندن « حمد » و سوره هم بفهمد اشتباه كرده ، لازم نيست مقدارى را كه خوانده دوباره بخواند .\r\nمسأله 1005 - اگر كسى در خواندن « حمد » و سوره بيشتر از معمول صدايش را بلند كند ، مثل آن كه آنها را با فرياد بخواند ، نمازش باطل است .\r\nمسأله 1006 - انسان بايد نماز را ياد بگيرد كه غلط نخواند و كسى كه به هيچ قسم نمىتواند صحيح آن را ياد بگيرد ، بايد هرطور كه مىتواند بخواند و احتياط مستحب آن است كه نماز را به جماعت به‌جا آورد .\r\nمسأله 1007 - كسى كه « حمد » و سوره و چيزهاى ديگر نماز را به خوبى نمىداند و مىتواند ياد بگيرد ، چنانچه وقت نماز وسعت دارد ، بايد ياد بگيرد و اگر وقت تنگ است ، بنابر احتياط واجب در صورتى كه ممكن باشد ، بايد نمازش را به جماعت بخواند .\r\nمسأله 1008 - مزد گرفتن براى ياد دادن واجبات نماز حرام « 1 » است ولى براى مستحبات آن اشكال ندارد .\r\nمسأله 1009 - اگر يكى از كلمات « حمد » يا سوره را نداند ، يا عمداً آن را نگويد يا به جاى حرفى حرف ديگر بگويد ، مثلًا به جاى ( ض ) ( ظ ) بگويد يا جايى كه بايد بدون زير و زبر خوانده شود ، زير و زبر بدهد ، يا تشديد را نگويد نماز او باطل است .\r\nمسأله 1010 - اگر انسان كلمه‌اى را صحيح بداند و در نماز همانطور بخواند و بعد بفهمد غلط خوانده بايد دوباره نماز را بخواند و اگر وقت گذشته قضا نمايد .\r\nمسأله 1011 - اگر زير و زبر كلمه‌اى را نداند يا نداند مثلًا كلمه‌اى به ( س ) است يا به\r\n\r\n\r\n","description":"","footnote":"\r\n( 1 ) - بنابر احتياط واجب .\r\n","page_name":" 208 ","page_number":228},
  {"content":"\r\n\r\n( ص ) بايد ياد بگيرد « 1 » و چنانچه دو جور يا بيشتر بخواند ، مثل آن كه در (  اهْدِنَا الصِّراطَ الْمُسْتَقِيمَ  ) مستقيم را يك مرتبه با سين و يك مرتبه با صاد بخواند نمازش باطل است .\r\nمسأله 1012 - اگر در كلمه‌اى واو باشد و حرف قبل از واو در آن كلمه پيش داشته باشد و حرف بعد از واو در آن كلمه همزه « ء » باشد مثل كلمهء « سوء » بايد آن واو را ، مدّ بدهد يعنى آن را بكشد و همچنين اگر در كلمه‌اى الف باشد و حرف قبل از الف در آن كلمه زبر داشته باشد و حرف بعد از الف در آن كلمه همزه باشد مثل « جاء » بايد الف آن را بكشد و نيز اگر در كلمه‌اى « ى » باشد و حرف پيش از « ى » در آن كلمه زير داشته باشد و حرف بعد از « ى » در آن كلمه همزه باشد مثل « جىء » بايد « ى » را با مدّ بخواند و اگر بعد از اين واو و الف و « ى » به جاى همزه « ء » حرفى باشد كه ساكن است يعنى زير و زبر و پيش ندارد باز هم بايد اين سه حرف را با مدّ بخواند ، مثلًا در (  وَ لَا الضَّالِّينَ  ) كه بعد از الف حرف لام ساكن است ، بايد الف آن را با مدّ بخواند و چنانچه به دستورى كه گفته شد رفتار نكند ، احتياط واجب « 2 » آن است كه نماز را تمام كند و دوباره بخواند .\r\nمسأله 1013 - احتياط واجب « 3 » آن است كه در نماز ، وقف به حركت و وصل به سكون ننمايد و معنى وقف به حركت آن است كه زير يا زبر يا پيش آخر كلمه‌اى را بگويد و بين آن كلمه و كلمهء بعدش فاصله دهد . مثلًا بگويد : (  الرَّحْمنِ الرَّحِيمِ  ) و ميم الرحيم را زير بدهد و بعد قدرى فاصله دهد و بگويد : (  مالِكِ يَوْمِ الدِّينِ  ) . و معنى وصل به سكون آن است كه زير يا زبر يا پيش كلمه‌اى را نگويد و آن كلمه را به كلمهء بعد بچسباند مثل آن كه بگويد : (  الرَّحْمنِ الرَّحِيمِ  ) و ميم الرحيم را زير ندهد و فوراً (  مالِكِ يَوْمِ الدِّينِ  ) را بگويد .\r\n\r\n\r\n","description":"","footnote":"\r\n( 1 ) - آخر كلمه را كه وقف بر آن جايز است اگر هميشه وقف كند لازم نيست ياد بگيرد .\r\n( 2 ) - واجب نيست و اين مدها لازم نيست .\r\n( 3 ) - واجب نيست .\r\n","page_name":" 209 ","page_number":229},
  {"content":"\r\n\r\nمسأله 1014 - در ركعت سوم و چهارم نماز مىتواند فقط يك « حمد » بخواند يا بنابر احتياط واجب سه مرتبه « 1 » تسبيحات اربعه بگويد ؛ يعنى سه مرتبه بگويد :\r\n« سُبْحانَ اللَّهِ\r\nوَالْحَمْدُ للَّهِ وَلا الهَ الَّا اللَّهُ وَاللَّهُ اكْبَرُ »\r\nو مىتواند در يك ركعت « حمد » و در ركعت ديگر تسبيحات بگويد و بهتر است در هر دو ركعت تسبيحات بخواند .\r\nمسأله 1015 - در تنگى وقت بايد تسبيحات اربعه را يك مرتبه بگويد .\r\nمسأله 1016 - بر مرد و زن واجب است كه در ركعت سوم و چهارم نماز ، « حمد » يا تسبيحات را آهسته بخوانند .\r\nمسأله 1017 - اگر در ركعت سوم و چهارم « حمد » بخواند ، بنابر احتياط واجب بايد بسم‌اللَّه آن را هم آهسته بگويد .\r\nمسأله 1018 - كسى كه نمىتواند تسبيحات را ياد بگيرد يا درست بخواند ، بايد در ركعت سوم و چهارم « حمد » بخواند .\r\nمسأله 1019 - اگر در دو ركعت اول نماز به خيال اين كه دو ركعت آخر است تسبيحات بگويد ، چنانچه پيش از ركوع بفهمد ، بايد « حمد » و سوره را بخواند و اگر در ركوع يا بعد از ركوع بفهمد ، نمازش صحيح است .\r\nمسأله 1020 - اگر در دو ركعت آخر نماز به خيال اين كه در دو ركعت اول است « حمد » بخواند ، يا در دو ركعت اول نماز با اين كه گمان مىكرده در دو ركعت آخر است « حمد » بخواند ، چه پيش از ركوع بفهمد چه بعد از آن نمازش صحيح است .\r\nمسأله 1021 - اگر در ركعت سوم يا چهارم مىخواست « حمد » بخواند تسبيحات به زبانش آمد ، يا مىخواست تسبيحات بخواند « حمد » به زبانش آمد بايد آن را رها كند و\r\n\r\n\r\n","description":"","footnote":"\r\n( 1 ) - واجب نيست و يك مرتبه كافى است .\r\n","page_name":" 210 ","page_number":230},
  {"content":"\r\n\r\nدوباره « حمد » يا تسبيحات را بخواند . ولى اگر عادتش خواندن چيزى بوده كه به زبانش آمده ، مىتواند همان را تمام كند « 1 » و نمازش صحيح است .\r\nمسأله 1022 - كسى كه عادت دارد در ركعت سوم و چهارم تسبيحات بخواند اگر بدون قصد مشغول خواندن « حمد » شود بايد آن را رها كند و دوباره « حمد » يا تسبيحات را بخواند .\r\nمسأله 1023 - در ركعت سوم و چهارم مستحب است بعد از تسبيحات استغفار كند ، مثلًا بگويد :\r\n« اسْتَغْفِرُ اللَّهَ رَبِّي وَاتُوبُ الَيْهِ »\r\nيا بگويد :\r\n« اللّهُمَّ اغْفِرْلِي »\r\n، و كسى كه مشغول گفتن استغفار است ، اگر شك كند كه « حمد » يا تسبيحات را خوانده يا نه ، چنانچه عادت داشته در نماز فقط بعد از تسبيحات استغفار كند بايد به شك خود اعتنا ننمايد ، و اگر در جاهاى ديگر نماز هم استغفار مىكرده « 2 » بايد « حمد » يا تسبيحات را بخواند ، و نيز اگر نمازگزار پيش از خم شدن براى ركوع در حالى كه مشغول گفتن استغفار نيست ، شك كند كه « حمد » يا تسبيحات را خوانده يا نه ، بايد « حمد » يا تسبيحات را بخواند .\r\nمسأله 1024 - اگر در ركوع ركعت سوم يا چهارم يا در حال رفتن به ركوع شك كند كه « حمد » يا تسبيحات را خوانده يا نه ، بايد به شك خود اعتنا نكند .\r\nمسأله 1025 - هرگاه شك كند كه آيه يا كلمه‌اى را درست گفته يا نه اگر به چيزى كه بعد از آن است مشغول نشده ، بايد آن آيه يا كلمه را به طور صحيح بگويد و اگر به چيزى كه بعد از آن است مشغول شده ، چنانچه آن چيز ركن باشد مثل آن كه در ركوع\r\n\r\n\r\n","description":"","footnote":"\r\n( 1 ) - در صورتى كه در خزانه قلبش آن را قصد داشته و الّا بايد آن را رها كند و از سر شروع كند .\r\n( 2 ) - اگر مشغول استغفار شده به گمان آن كه « حمد » يا تسبيحات را گفته و شك كند اعتنا به‌شك نكند چه عادت داشته يا نه .\r\n","page_name":" 211 ","page_number":231},
  {"content":"\r\n\r\nشك كند كه فلان كلمه از سوره را درست گفته يا نه ، بايد به شك خود اعتنا نكند ، و اگر ركن نباشد ، مثلًا موقع گفتن (  اللَّهُ الصَّمَدُ  ) شك كند كه (   قُلْ هُوَ اللَّهُ أَحَدٌ   ) را درست گفته يا نه ، بازهم مىتواند به شك خود اعتنا نكند ، ولى اگر احتياطاً آن آيه يا كلمه را به طور صحيح بگويد اشكال ندارد ، و اگر چند مرتبه هم شك كند ، مىتواند چند بار بگويد اما اگر به وسواس برسد و باز هم بگويد ، بنابر احتياط واجب بايد نمازش را دوباره بخواند .\r\nمسأله 1026 - مستحب است در ركعت اول ، پيش از خواندن « حمد » بگويد :\r\n« اعُوذُ بِاللَّهِ مِنَ الشَّيْطانِ الرَّجيمِ »\r\nو در ركعت اول و دوم نماز ظهر و عصر « بسم اللَّه » را بلند بگويد و « حمد » و سوره را شمرده بخواند و در آخر هر آيه وقف كند ؛ يعنى آن را به آيهء بعد نچسباند ، و در حال خواندن « حمد » و سوره به معناى آيه توجه داشته باشد . اگر نماز را به جماعت مىخواند ، بعد از تمام شدن « حمد » امام ، و اگر فرادا مىخواند ، بعد از آن كه « حمد » خودش تمام شد بگويد :\r\n« الحَمْدُ للَّهِ ربِّ العالَمِينَ »\r\n. بعد از خواندن سورهء « قل هو اللَّهُ احد » ، يك ، يا دو ، يا سه مرتبه\r\n« كَذَلِكَ اللَّهُ ربّي »\r\nيا سه مرتبه\r\n« كَذَلِكَ اللَّهُ رَبُّنا »\r\nبگويد ، بعد از خواندن سوره كمى صبر كند بعد تكبير پيش از ركوع را بگويد يا قنوت را بخواند .\r\nمسأله 1027 - مستحب است در تمام نمازها در ركعت اول ، سوره « انّا انزلناه » و در ركعت دوم ، سورهء « قل هو اللَّه احد » را بخواند .\r\nمسأله 1028 - مكروه است انسان در تمام نمازهاى يك شبانه‌روز سورهء « قل هو اللَّه احد » را نخواند .\r\nمسأله 1029 - خواندن سورهء « قل هو اللَّه احد » به يك نفس مكروه است .\r\nمسأله 1030 - سوره‌اى را كه در ركعت اول خوانده مكروه است در ركعت دوم بخواند ولى اگر سورهء « قل هو اللَّه احد » را در هر دو ركعت بخواند مكروه نيست .\r\n\r\n","description":"","footnote":"","page_name":" 212 ","page_number":232},
  {"content":"\r\n\r\n\r\nركوع\r\nمسأله 1031 - در هر ركعت بعد از قرائت بايد به اندازه‌اى خم شود كه بتواند دست را به زانو بگذارد و اين عمل را ركوع مىگويند .\r\nمسأله 1032 - اگر به اندازهء ركوع خم شود ، ولى دست‌ها را به زانو نگذارد اشكال ندارد .\r\nمسأله 1033 - هرگاه ركوع را به طور غير معمول به‌جا آورد ، مثلًا به چپ يا راست خم شود ، اگرچه دست‌هاى او به زانو برسد ، صحيح نيست .\r\nمسأله 1034 - خم شدن بايد به قصد ركوع باشد ، پس اگر به قصد كار ديگر مثلًا براى كشتن جانور خم شود ، نمىتواند آن را ركوع حساب كند بلكه بايد بايستد دوباره براى ركوع خم شود و به واسطهء اين عمل ، ركن زياد نشده و نماز باطل نمىشود .\r\nمسأله 1035 - كسى كه دست يا زانوى او با دست و زانوى ديگران فرق دارد ، مثلًا دستش خيلى بلند است كه اگر كمى خم شود به زانو مىرسد يا زانوى او پايين‌تر از مردم ديگر است كه بايد خيلى خم شود تا دستش به زانو برسد ، بايد به اندازهء معمول خم شود .\r\nمسأله 1036 - كسى كه نشسته ركوع مىكند ، بايد به قدرى خم شود كه صورتش مقابل زانوها برسد و بهتر است به قدرى خم شود كه صورت نزديك جاى سجده برسد .\r\nمسأله 1037 - احتياط واجب آن است كه در ركوع ، سه مرتبه\r\n« سُبْحانَ اللَّهِ »\r\nيا يك مرتبه\r\n« سُبْحانَ رَبِّيَ الْعَظِيمِ وَبِحَمْدِهِ »\r\nبگويد ولى در تنگى وقت و در حال ناچارى گفتن يك\r\n« سُبْحانَ اللَّهِ »\r\nكافى است .\r\nمسأله 1038 - ذكر ركوع بايد دنبال هم و به عربى صحيح گفته شود و مستحب است آن را سه يا پنج يا هفت مرتبه بلكه بيشتر بگويند .\r\n\r\n","description":"","footnote":"","page_name":" 213 ","page_number":233},
  {"content":"\r\n\r\nمسأله 1039 - در ركوع بايد به مقدار ذكر واجب ، بدن آرام باشد و در ذكر مستحب هم اگر آن را به قصد ذكرى كه براى ركوع دستور داده‌اند بگويد بنابر احتياط واجب ، آرام بودن بدن لازم است .\r\nمسأله 1040 - اگر موقعى كه ذكر واجب ركوع را مىگويد ، بىاختيار به قدرى حركت كند كه از حال آرام بودن بدن خارج شود بايد بعد از آرام گرفتن بدن ، دوباره ذكر را بگويد ، ولى اگر كمى حركت كند كه از حال آرام بودن بدن خارج نشود ، يا انگشتان را حركت دهد اشكال ندارد .\r\nمسأله 1041 - اگر پيش از آن كه به مقدار ركوع خم شود و بدن آرام گيرد عمداً ذكر ركوع را بگويد ، نمازش باطل است .\r\nمسأله 1042 - اگر پيش از تمام شدن ذكر واجب ، عمداً سر از ركوع بردارد نمازش باطل است و اگر سهواً سربردارد ، چنانچه پيش از آن كه از حال ركوع خارج شود ، يادش بيايد كه ذكر ركوع را تمام نكرده بايد در حال آرامى بدن دوباره ذكر را بگويد و اگر بعد از آن كه از حال ركوع خارج شد ، يادش بيايد نماز او صحيح است .\r\nمسأله 1043 - اگر نتواند به مقدار ذكر در ركوع بماند ، احتياط واجب آن است كه بقيهء آن را در حال برخاستن بگويد « 1 » .\r\nمسأله 1044 - اگر به واسطهء مرض و مانند آن در ركوع آرام نگيرد نماز صحيح است ولى بايد پيش از آن كه از حال ركوع خارج شود ، ذكر واجب ؛ يعنى\r\n« سُبْحانَ رَبِّيَ الْعَظِيمِ وَبِحَمْدِهِ »\r\nيا سه مرتبه\r\n« سُبْحانَ اللَّهِ »\r\nرا بگويد .\r\nمسأله 1045 - هرگاه نتواند به اندازهء ركوع خم شود ، بايد به چيزى تكيه دهد و ركوع\r\n\r\n\r\n","description":"","footnote":"\r\n( 1 ) - اگر مىتواند پيش از آن كه از حد ركوع بيرون رود ذكر را بگويد بايد در آن حال تمام كند و اگر نمىتواند در حالى كه دارد برمىخيزد به قصد رجا ذكر را بگويد .\r\n","page_name":" 214 ","page_number":234},
  {"content":"\r\n\r\nكند و اگر موقعى هم كه تكيه داده نتواند به طور معمول ركوع كند بايد به هر اندازه مىتواند ، خم شود و اگر هيچ نتواند خم شود بايد موقع ركوع بنشيند و نشسته ركوع كند و احتياط مستحب آن است كه نماز ديگرى هم بخواند و براى ركوع آن با سر اشاره نمايد .\r\nمسأله 1046 - كسى كه مىتواند ايستاده نماز بخواند اگر در حال ايستاده يا نشسته نتواند ركوع كند ، بايد ايستاده نماز بخواند و براى ركوع با سر اشاره كند و اگر نتواند اشاره كند ، بايد به نيت ركوع چشم‌ها را هم بگذارد و ذكر آن را بگويد و به نيت برخاستن از ركوع ، چشم‌ها را باز كند و اگر از اين هم عاجز است بايد در قلب ، نيت ركوع كند و ذكر آن را بگويد .\r\nمسأله 1047 - كسى كه نمىتواند ايستاده يا نشسته ركوع كند و براى ركوع فقط مىتواند در حالى كه نشسته است كمى خم شود يا در حالى كه ايستاده است با سر اشاره كند ، بايد ايستاده نماز بخواند و براى ركوع با سر اشاره نمايد و احتياط مستحب آن است كه نماز ديگرى هم بخواند و موقع ركوع آن بنشيند و هر قدر مىتواند براى ركوع خم شود .\r\nمسأله 1048 - اگر بعد از رسيدن به حد ركوع و آرام گرفتن بدن سر بردارد و دو مرتبه به اندازهء ركوع خم شود ، يا بعد از آن كه به اندازهء ركوع خم شد و بدنش آرام گرفت ، به قدرى خم شود « 1 » كه از اندازهء ركوع بگذرد و دوباره به ركوع برگردد ، چون ركوع زياد شده نمازش باطل است .\r\nمسأله 1049 - بعد از تمام شدن ذكر ركوع ، بايد راست بايستد و بعد از آن كه بدن آرام\r\n\r\n\r\n","description":"","footnote":"\r\n( 1 ) - اگر به قصد ركوع خم شود و همچنين در صورت دوم و در اين صورت به احتياطواجب نماز باطل است ، و احتياط مستحب در آن است كه در صورت دوم نماز را تمام كند و دوباره بخواند .\r\n","page_name":" 215 ","page_number":235},
  {"content":"\r\n\r\nگرفت به سجده رود و اگر عمداً پيش از ايستادن ، يا پيش از آرام گرفتن بدن به سجده رود نمازش باطل است .\r\nمسأله 1050 - اگر ركوع را فراموش كند و پيش از آن كه به سجده برسد ، يادش بيايد ، بايد بايستد بعد به ركوع رود و چنانچه به حالت خميدگى به ركوع برگردد ، نمازش باطل است .\r\nمسأله 1051 - اگر بعد از آن كه پيشانى به زمين رسيد ، يادش بيايد كه ركوع نكرده نمازش باطل است « 1 » .\r\nمسأله 1052 - مستحب است پيش از رفتن به ركوع در حالى كه راست ايستاده تكبير بگويد و در ركوع زانوها را به عقب دهد و پشت را صاف نگهدارد و گردن را بكشد و مساوى پشت نگهدارد و بين دو قدم را نگاه كند و پيش از ذكر يا بعد از آن صلوات بفرستد ولى آن را به نيت ذكر ركوع نگويد « 2 » و بعد از آن كه از ركوع برخاست و راست ايستاد ، در حال آرامى بدن بگويد :\r\n« سَمِعَ اللَّهُ لِمَنْ حَمِدَهُ » .\r\nمسأله 1053 - مستحب است در ركوع زن‌ها دست را از زانو بالاتر بگذارند و زانوها را به عقب ندهند .\r\n\r\nسجود\r\nمسأله 1054 - نمازگزار بايد در هر ركعت از نمازهاى واجب و مستحب ، بعد از ركوع دو سجده كند و سجده آن است كه پيشانى و كف دو دست و سر دو زانو و سر دو انگشت بزرگ پاها را بر زمين بگذارد .\r\nمسأله 1055 - دو سجده روى هم يك ركن است كه اگر كسى در نماز واجب عمداً يا\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - اگر به نيت آن بگويد مانع ندارد .\r\n","page_name":" 216 ","page_number":236},
  {"content":"\r\n\r\nاز روى فراموشى هر دو را ترك كند ، يا دو سجدهء ديگر به آنها اضافه نمايد ، نمازش باطل است .\r\nمسأله 1056 - اگر عمداً يك سجده كم يا زياد كند ، نماز باطل مىشود و اگر سهواً يك سجده كم كند حكم آن بعداً گفته خواهد شد .\r\nمسأله 1057 - اگر پيشانى را عمداً يا سهواً به زمين نگذارد ، سجده نكرده است ، اگرچه جاهاى ديگر به زمين برسد ولى اگر پيشانى را به زمين بگذارد و سهواً جاهاى ديگر را به زمين نرساند ، يا سهواً ذكر نگويد سجده صحيح است .\r\nمسأله 1058 - احتياط واجب « 1 » آن است كه در سجده سه مرتبه\r\n« سُبْحانَ اللَّهِ »\r\nيا يك مرتبه\r\n« سُبْحانَ رَبِّيَ الْاعْلى وَبِحَمْدِهِ »\r\nبگويد و بايد اين كلمات دنبال هم و به عربى صحيح گفته شود . و مستحب است\r\n« سُبْحانَ رَبِّيَ الْاعْلى وَبِحْمَدِهِ »\r\nرا سه يا پنج يا هفت مرتبه بگويد .\r\nمسأله 1059 - در سجود بايد به مقدار ذكر واجب ، بدن آرام باشد و موقع گفتن ذكر مستحب هم ، اگر آن را به قصد ذكرى كه براى سجده دستور داده‌اند بگويد ، آرام بودن بدن لازم است .\r\nمسأله 1060 - اگر پيش از آن كه پيشانى به زمين برسد و بدن آرام بگيرد عمداً ذكر سجده را بگويد ، يا پيش از تمام شدن ذكر عمداً سر از سجده بردارد ، نماز باطل است .\r\nمسأله 1061 - اگر پيش از آن كه پيشانى به زمين برسد و بدن آرام گيرد ، سهواً ذكر سجده را بگويد و پيش از آن كه سر از سجده بردارد ، بفهمد اشتباه كرده است ، بايد دوباره در حال آرام بودن ، ذكر را بگويد .\r\n\r\n\r\n","description":"","footnote":"\r\n( 1 ) - مىتواند به جاى آنها هر ذكرى را كه بخواهد در سجده بگويد و كافى است ولى احتياطواجب آن است كه آن ذكر از سه مرتبه « سبحان اللَّه » و از يك مرتبه « سبحان ربى الاعلى وبحمده » كمتر نباشد .\r\n","page_name":" 217 ","page_number":237},
  {"content":"\r\n\r\nمسأله 1062 - اگر بعد از آن كه سر از سجده برداشت ، بفهمد كه پيش از آرام گرفتن بدن ، ذكر را گفته يا پيش از آن كه ذكر سجده تمام شود سر برداشته نمازش صحيح است .\r\nمسأله 1063 - اگر موقعى كه ذكر سجده را مىگويد ، يكى از هفت عضو را عمداً از زمين بردارد ، نماز باطل مىشود ولى موقعى كه مشغول گفتن ذكر نيست ، اگر غير پيشانى جاهاى ديگر را از زمين بردارد و دوباره بگذارد اشكال ندارد .\r\nمسأله 1064 - اگر پيش از تمام شدن ذكر سجده سهواً پيشانى را از زمين بردارد نمىتواند دوباره به زمين بگذارد و بايد آن را يك سجده حساب كند ، ولى اگر جاهاى ديگر را سهواً از زمين بردارد ، بايد دو مرتبه به زمين بگذارد و ذكر را بگويد .\r\nمسأله 1065 - بعد از تمام شدن ذكر سجدهء اول بايد بنشيند تا بدن آرام گيرد و دوباره به سجده رود .\r\nمسأله 1066 - جاى پيشانى نمازگزار بايد از جاى زانوها و سر انگشتان « 1 » پاى او بلندتر از چهار انگشت بسته نباشد ، بلكه احتياط واجب « 2 » آن است كه جاى پيشانى او از جاى انگشتان و سر زانوهايش پست‌تر از چهار انگشت بسته نباشد .\r\nمسأله 1067 - در زمين سراشيب كه سراشيبى آن درست معلوم نيست اگر جاى پيشانى نمازگزار از جاى انگشت‌هاى پا و سر زانوهاى او مختصرى بيش از چهار انگشت بسته بلندتر باشد اشكالى ندارد « 3 » .\r\nمسأله 1068 - اگر پيشانى را به چيزى بگذارد « 4 » كه از جاى انگشت‌هاى پا و سر\r\n\r\n\r\n","description":"","footnote":"\r\n( 1 ) - در سر انگشتان به احتياط واجب و در زانوها بنابر اقوا .\r\n( 2 ) - نسبت به سر انگشتان و بنابر اقوا نسبت به زانوها .\r\n( 3 ) - اشكال دارد و احتياط واجب آن است كه بلندتر نباشد .\r\n( 4 ) - اگر سهواً بگذارد ، و اما اگر از روى عمد بگذارد احكامش در اين صورت‌ها فرق مىكند .\r\n","page_name":" 218 ","page_number":238},
  {"content":"\r\n\r\nزانوهاى او بلندتر از چهار انگشت بسته است ، چنانچه بلندى آن به قدرى است كه نمىگويند در حال سجده است ، بايد سر را بردارد « 1 » و به چيزى كه بلندى آن به اندازه چهار انگشت بسته يا كمتر است بگذارد ، و اگر بلندى آن به قدرى است كه مىگويند در حال سجده است احتياط واجب آن است كه پيشانى را از روى آن به روى چيزى كه بلندى آن به اندازهء چهار انگشت بسته يا كمتر است بكشد ، و اگر كشيدن پيشانى ممكن نيست ، بنابر احتياط واجب بايد نماز را تمام كند و دوباره بخواند .\r\nمسأله 1069 - بايد بين پيشانى و آنچه بر آن سجده مىكند چيزى نباشد پس اگر مهر به قدرى چرك باشد كه پيشانى به خود مهر نرسد ، سجده باطل است ولى اگر مثلًا رنگ مهر تغيير كرده باشد اشكال ندارد .\r\nمسأله 1070 - در سجده بايد كف دست را بر زمين بگذارد ولى در حال ناچارى پشت دست هم مانعى ندارد ، و اگر پشت دست ممكن نباشد ، بايد مچ دست را بگذارد ، و چنانچه آن را هم نتواند ، بايد تا آرنج هر جا را كه مىتواند بر زمين بگذارد و اگر آن هم ممكن نيست ، گذاشتن بازو كافى است .\r\nمسأله 1071 - در سجده بايد سر دو انگشت بزرگ پاها را به زمين بگذارد ، و اگر انگشت‌هاى ديگر پا ، يا روى پا را به زمين بگذارد ، يا به واسطهء بلند بودن ناخن ، سر شست به زمين نرسد نماز باطل است و كسى كه به واسطهء ندانستن مسأله ، نمازهاى خود را اين‌طور خوانده ، بايد دوباره بخواند « 2 » .\r\nمسأله 1072 - كسى كه مقدارى از شست پايش بريده ، بايد بقيهء آن را به زمين بگذارد ، و اگر چيزى از آن نمانده ، يا اگر مانده خيلى كوتاه است بايد بقيهء انگشتان را بگذارد و\r\n\r\n\r\n","description":"","footnote":"\r\n( 1 ) - و مىتواند سر را بكشد به روى آن كه به اندازه چهار انگشت كمتر است ، و احتياطمستحب آن است كه سر را بردارد و بگذارد .\r\n( 2 ) - بنابر احتياط گرچه لازم نبودن اعاده بعيد نيست .\r\n","page_name":" 219 ","page_number":239},
  {"content":"\r\n\r\nاگر هيچ انگشت ندارد ، بايد هر مقدارى از پا باقى مانده به زمين بگذارد .\r\nمسأله 1073 - اگر به طور غير معمول سجده كند ، مثلًا سينه و شكم را به زمين بچسباند يا پاها را دراز كند ، اگرچه هفت عضوى كه گفته شد به زمين برسد ، بنابر احتياط واجب « 1 » ، بايد نماز را دوباره بخواند .\r\nمسأله 1074 - مهر يا چيز ديگرى كه بر آن سجده مىكند ، بايد پاك باشد ، ولى اگر مثلًا مهر را روى فرش نجس بگذارد ، يا يك طرف مهر نجس باشد و پيشانى را به طرف پاك آن بگذارد اشكال ندارد .\r\nمسأله 1075 - اگر در پيشانى دمل و مانند آن باشد ، چنانچه ممكن است بايد با جاى سالم پيشانى سجده كند ، و اگر ممكن نيست بايد زمين را گود كند و دمل را در گودال و جاى سالم را به مقدارى كه براى سجده كافى باشد بر زمين بگذارد .\r\nمسأله 1076 - اگر دمل يا زخم تمام پيشانى را گرفته باشد بايد به يكى از دو طرف پيشانى سجده كند و اگر ممكن نيست به چانه و اگر به چانه هم ممكن نيست بايد به هر جاى از صورت كه ممكن است سجده كند و اگر به هيچ جاى از صورت ممكن نيست بايد با جلوى سر سجده نمايد .\r\nمسأله 1077 - كسى كه نمىتواند پيشانى را به زمين برساند بايد به قدرى كه مىتواند خم شود و مهر يا چيز ديگرى را كه سجده بر آن صحيح است روى چيز بلندى گذاشته و طورى پيشانى را بر آن بگذارد كه بگويند سجده كرده است ، ولى بايد كف دست‌ها و زانوها و انگشتان پا را به طور معمول به زمين بگذارد .\r\nمسأله 1078 - كسى كه هيچ نمىتواند خم شود بايد براى سجده بنشيند و با سر اشاره كند و اگر نتواند بايد با چشم‌ها اشاره نمايد و در هر دو صورت احتياط واجب آن است\r\n\r\n\r\n","description":"","footnote":"\r\n( 1 ) - در اين صورت كه ذكر شده اقوا آن است كه دوباره بخواند .\r\n","page_name":" 220 ","page_number":240},
  {"content":"\r\n\r\nكه اگر مىتواند مهر را بلند « 1 » كند و به پيشانى بگذارد ، و اگر با سر يا چشم‌ها هم نمىتواند اشاره كند ، بايد در قلب نيت سجده كند ، و بنابر احتياط واجب با دست و مانند آن براى سجده اشاره نمايد .\r\nمسأله 1079 - كسى كه نمىتواند بنشيند ، بايد ايستاده نيت سجده كند و چنانچه مىتواند ، براى سجده با سر اشاره كند و اگر نمىتواند ، با چشم‌ها اشاره نمايد و اگر اين را هم نمىتواند ، در قلب نيت سجده كند ، و بنابر احتياط واجب با دست و مانند آن براى سجده اشاره نمايد .\r\nمسأله 1080 - اگر پيشانى بىاختيار از جاى سجده بلند شود ، چنانچه ممكن باشد بايد نگذارد دوباره به جاى سجده برسد ، و اين يك سجده حساب مىشود ، چه ذكر سجده را گفته باشد يا نه و اگر نتواند سر را نگهدارد و بىاختيار دوباره به جاى سجده برسد ، روى هم يك سجده حساب مىشود و اگر ذكر نگفته باشد بايد بگويد .\r\nمسأله 1081 - جايى كه انسان بايد تقيه كند مىتواند بر فرش و مانند آن سجده نمايد و لازم نيست براى نماز به جاى ديگر برود ولى اگر بتواند بر حصير يا چيزى كه سجده بر آن صحيح مىباشد ، طورى سجده كند كه به زحمت نيفتد « 2 » ، نبايد بر فرش و مانند آن سجده نمايد .\r\nمسأله 1082 - اگر روى تشك پر يا چيز ديگرى كه بدن روى آن آرام نمىگيرد سجده كند باطل است « 3 » .\r\n\r\n\r\n","description":"","footnote":"\r\n( 1 ) - اگر مىتواند آن‌قدر بلند كند كه سر را روى آن بگذارد به احتياط واجب اين كار را بكند و اگر نتوانست به احتياط مستحب مهر را به پيشانى بگذارد .\r\n( 2 ) - اگر مخالف تقيه باشد نبايد سجده به حصير كند گرچه به زحمت نيفتد .\r\n( 3 ) - اگر هيچ آرام نگيرد باطل است ولى در تشك چنين چيزى نمىشود ، و اگر بعد از سر گذاشتن و مقدارى پايين رفتن آرام بگيرد مانع ندارد .\r\n","page_name":" 221 ","page_number":241},
  {"content":"\r\n\r\nمسأله 1083 - اگر انسان ناچار شود كه در زمين گل نماز بخواند ، چنانچه آلوده شدن بدن و لباس براى او مشقت ندارد ، بايد سجده و تشهد « 1 » را به طور معمول به‌جا آورد و اگر مشقت دارد ، مىتواند در حالى كه ايستاده ، براى سجده با سر اشاره كند و تشهد را ايستاده بخواند و اگر سجده و تشهد را به طور معمول هم به‌جا آورد ، نمازش صحيح است .\r\nمسأله 1084 - در ركعت اول و ركعت سومى كه تشهد ندارد ، مثل ركعت سوم نماز ظهر و عصر و عشا بنابر احتياط واجب « 2 » بايد بعد از سجدهء دوم قدرى بىحركت بنشيند و بعد برخيزد .\r\n\r\nچيزهايى كه سجده بر آنها صحيح است\r\nمسأله 1085 - بايد بر زمين و چيزهاى غيرخوراكى كه از زمين مىرويد ، مانند چوب و برگ درخت سجده كرد و سجده بر چيزهاى خوراكى و پوشاكى و معدنى « 3 » صحيح نيست .\r\nمسأله 1086 - احتياط واجب آن است كه بر برگ مو ، سجده نكنند « 4 » .\r\nمسأله 1087 - سجده بر چيزهايى كه از زمين مىرويد و خوراك حيوان است مثل علف و كاه صحيح است .\r\nمسأله 1088 - سجده بر گُل‌هايى كه خوراكى نيستند ، صحيح است ولى سجده بر دواهاى خوراكى كه از زمين مىرويد ، مانند گل بنفشه و گل گاو زبان صحيح نيست .\r\n\r\n\r\n","description":"","footnote":"\r\n( 1 ) - لازم نيست خود را گل‌آلود كند بلكه ايستاده مىتواند تشهد بخواند و با اشاره سجده كند .\r\n( 2 ) - واجب نبودن نشستن خالى از قوّت نيست .\r\n( 3 ) - مثل عقيق و فيروزه و نقره ، و اما به مثل سنگ‌هاى معدنى از قبيل سنگ مرمر وسنگ‌هاى سياه سجده صحيح است .\r\n( 4 ) - اگر برگ خشك شده باشد جايز است .\r\n","page_name":" 222 ","page_number":242},
  {"content":"\r\n\r\nمسأله 1089 - سجده بر گياهى كه خوردن آن در بعضى از شهرها معمول است و در شهرهاى ديگر معمول نيست و نيز سجده بر ميوه نارس صحيح نيست .\r\nمسأله 1090 - سجده بر سنگ آهك و سنگ گچ صحيح است و احتياط واجب « 1 » آن است كه در حال اختيار به گچ و آهك پخته و آجر و كوزه گلى و مانند آن سجده نكنند .\r\nمسأله 1091 - اگر كاغذ را از چيزى كه سجده بر آن صحيح است مثلًا از كاه ساخته باشند ، مىشود بر آن سجده كرد ولى سجده بر كاغذى كه از پنبه و مانند آن ساخته شده اشكال ندارد « 2 » .\r\nمسأله 1092 - براى سجده بهتر از هر چيز تربت حضرت سيدالشهدا عليه السلام مىباشد ، بعد از آن خاك ، بعد از خاك سنگ و بعد از سنگ گياه است .\r\nمسأله 1093 - اگر چيزى كه سجده بر آن صحيح است ندارد ، يا اگر دارد به واسطهء سرما يا گرماى زياد و مانند اينها نمىتواند بر آن سجده كند ، چنانچه لباس او از كتان يا پنبه است ، بايد به لباسش سجده كند و اگر از چيز ديگر است بايد بر پشت دست « 3 » يا چيز معدنى مانند انگشتر عقيق سجده نمايد ولى احتياط مستحب آن است كه تا سجده بر پشت دست ممكن است ، بر چيز معدنى سجده نكند .\r\nمسأله 1094 - سجده بر گل و خاك سستى كه پيشانى روى آن آرام نمىگيرد باطل است « 4 » .\r\n\r\n\r\n","description":"","footnote":"\r\n( 1 ) - واجب نيست و به همه آنهايى كه ذكر شده مىشود سجده كرد .\r\n( 2 ) - اشكال ندارد .\r\n( 3 ) - اگر لباس از كتان و پنبه ندارد به لباس ديگر كه از جنس آنها نيست سجده كند ، و اگر آن هم نيست به پشت دست سجده كند ، و اگر نمىشود به معدن مثل عقيق و فيروزه سجده كند .\r\n( 4 ) - مگر آن كه سر را كه روى آنها گذاشتند پس از فرو رفتن مقدارى آرام بگيرد .\r\n","page_name":" 223 ","page_number":243},
  {"content":"\r\n\r\nمسأله 1095 - اگر در سجدهء اول ، مهر به پيشانى بچسبد و بدون اين كه مهر را بردارد دوباره به سجده رود اشكال ندارد « 1 » و دو سجده حساب مىشود .\r\nمسأله 1096 - اگر در بين نماز چيزى كه بر آن سجده مىكند گم شود و چيزى كه سجده بر آن صحيح است نداشته باشد چنانچه وقت وسعت دارد ، بايد نماز را بشكند و اگر وقت تنگ است بايد به لباسش اگر از پنبه « 2 » يا كتان است سجده كند و اگر از چيز ديگر است بر پشت دست ، يا چيز معدنى مانند انگشترى عقيق سجده نمايد و احتياط مستحب آن است كه تا سجده بر پشت دست ممكن است ، به چيز معدنى سجده نكند .\r\nمسأله 1097 - هرگاه در حال سجده بفهمد پيشانى را بر چيزى گذاشته كه سجده بر آن باطل است ، اگر ممكن باشد ، بايد پيشانى را از روى آن به روى چيزى كه سجده بر آن صحيح است بكشد و اگر ممكن نباشد ، چنانچه وقت نماز وسعت دارد ، بايد نماز را بشكند و اگر وقت تنگ است ، در صورتى كه لباسش از پنبه « 3 » يا كتان است ، بايد پيشانى را از روى آن به روى لباسش بكشد و اگر از چيز ديگر است پيشانى را از روى آن به پشت دست يا چيزى معدنى بكشد .\r\nمسأله 1098 - اگر بعد از سجده بفهمد پيشانى را روى چيزى گذاشته كه سجده بر آن باطل است ، اشكال ندارد .\r\nمسأله 1099 - سجده كردن براى غير خداوند متعال حرام مىباشد و بعضى از مردم عوام كه مقابل قبر امامان عليهم السلام پيشانى را به زمين مىگذارند ، اگر براى شكر خداوند متعال باشد ، اشكال ندارد و گرنه حرام است .\r\n\r\n\r\n","description":"","footnote":"\r\n( 1 ) - اشكال دارد .\r\n( 2 ) - اگر لباس غير از پنبه و كتان دارد بر آن سجده كند البته در صورت نبودن لباس پنبه وكتان ، و اگر لباس ندارد به پشت دست و اگر نمىشود به معدن سجده كند .\r\n( 3 ) - در مسأله پيش ترتيب گفته شده .\r\n","page_name":" 224 ","page_number":244},
  {"content":"\r\n\r\n\r\nمستحبات و مكروهات سجده\r\nمسأله 1100 - در سجده چند چيز مستحب است :\r\n1 - كسى كه ايستاده نماز مىخواند بعد از آن كه سر از ركوع برداشت و كاملًا ايستاد و كسى كه نشسته نماز مىخواند ، بعد از آن كه كاملًا نشست ، براى رفتن به سجده تكبير بگويد .\r\n2 - موقعى كه مرد مىخواهد به سجده برود ، اول دست‌ها را و زن اول زانوها را به زمين بگذارد .\r\n3 - بينى را به مُهر يا چيزى كه سجده بر آن صحيح است بگذارد .\r\n4 - در حال سجده انگشتان دست را به‌هم بچسباند و برابر گوش بگذارد ، به طورى كه سر آنها رو به قبله باشد .\r\n5 - در سجده دعا كند و از خدا حاجت بخواهد و اين دعا را بخواند :\r\n« يا خَيْرَ الْمَسْؤُولِينَ وَيا خَيْرَ الْمُعْطِينَ ارْزُقْنِي وَارْزُقْ عِيالِي مِنْ فَضْلِكَ فَانَّكَ ذُوالْفَضْلِ الْعَظِيمِ »\r\n؛ يعنى اى بهترين كسى كه از او سؤال مىكنند و اى بهترين عطا كنندگان ، روزى بده به من و عيال من از فضل خودت ، پس به درستى كه تو داراى فضل بزرگى .\r\n6 - بعد از سجده بر ران چپ بنشيند و روى پاى راست را بر كف پاى چپ بگذارد .\r\n7 - بعد از هر سجده وقتى نشست و بدنش آرام گرفت تكبير بگويد .\r\n8 - بعد از سجدهء اول بدنش كه آرام گرفت\r\n« اسْتَغْفِرُاللَّهَ رَبِّي وَاتُوبُ الَيْهِ »\r\nبگويد .\r\n9 - سجده را طول بدهد و در موقع نشستن دست‌ها را روى ران‌ها بگذارد .\r\n10 - براى رفتن به سجدهء دوم ، در حال آرامى بدن\r\n« اللَّهُ اكْبَرُ »\r\nبگويد .\r\n11 - در سجده‌ها صلوات بفرستد ولى آن را به قصد ذكرى « 1 » كه در سجده دستور داده‌اند نگويد .\r\n\r\n\r\n","description":"","footnote":"\r\n( 1 ) - مانع ندارد كه به قصد ورود بگويد .\r\n","page_name":" 225 ","page_number":245},
  {"content":"\r\n\r\n12 - در موقع بلند شدن ، دست‌ها را بعد از زانوها از زمين بردارد .\r\n13 - مردها آرنج‌ها و شكم را به زمين نچسبانند و بازوها را از پهلو جدا نگاه دارند و زن‌ها آرنج‌ها و شكم را بر زمين بگذارند و اعضاى بدن را به يكديگر بچسبانند . و مستحبات ديگر سجده در كتاب‌هاى مفصل گفته شده است .\r\nمسأله 1101 - قرآن خواندن در سجده مكروه است . و نيز مكروه است براى بر طرف كردن گرد و غبار ، جاى سجده را فوت كند . و اگر در اثر فوت كردن ، دو حرف از دهان بيرون آيد ، نماز باطل است و غير از اينها مكروهات ديگرى هم در كتاب‌هاى مفصل گفته شده است .\r\n\r\nسجده واجب قرآن\r\nمسأله 1102 - در هر يك از چهار سورهء « والنجم » و « اقرء » و « الم تنزيل » و « حم سجده » يك آيهء سجده است ، كه اگر انسان بخواند يا بشنود « 1 » ، بعد از تمام شدن آن آيه ، بايد فوراً سجده كند و اگر فراموش كرد ، هر وقت يادش آمد بايد سجده نمايد .\r\nمسأله 1103 - اگر انسان موقعى كه آيهء سجده را مىخواند ، از ديگرى هم بشنود « 2 » بنابر احتياط واجب بايد دو سجده نمايد .\r\nمسأله 1104 - در غير نماز اگر در حال سجده آيهء سجده را بخواند يا بشنود ، بايد سر از سجده بردارد و دوباره سجده كند .\r\nمسأله 1105 - اگر انسان از بچهء غير مميز كه خوب و بد را نمىفهمد ، يا از كسى كه\r\n\r\n\r\n","description":"","footnote":"\r\n( 1 ) - اگر گوش بدهد واجب است و اگر به گوشش برسد و گوش ندهد واجب نيست .\r\n( 2 ) - اگر گوش دهد دو سجده واجب است ، و اگر به گوشش برسد يك سجده براى خواندن و در ساير مسائل نيز همچنين است ؛ يعنى در گوش دادن سجده است نه شنيدن .\r\n","page_name":" 226 ","page_number":246},
  {"content":"\r\n\r\nقصد خواندن قرآن ندارد ، آيه سجده را بشنود ، احتياط واجب « 1 » آن است كه سجده كند و همچنين است اگر مثلًا از گرامافون و راديو آيهء سجده را بشنود .\r\nمسأله 1106 - در سجده واجب قرآن بايد جاى انسان غصبى « 2 » نباشد و جاى پيشانى او از جاى زانوها و سر انگشتان بيش از چهار انگشت بسته بلندتر نباشد ولى لازم نيست با وضو يا غسل و رو به قبله باشد و عورت خود را بپوشاند و بدن و جاى پيشانى او پاك باشد و نيز چيزهايى كه در لباس نمازگزار شرط مىباشد ، در لباس او شرط نيست .\r\nاما اگر لباس او غصبى است ، چنانچه سجده كردن ، تصرف در آن لباس باشد سجده باطل است .\r\nمسأله 1107 - احتياط واجب « 3 » آن است كه در سجدهء واجب قرآن ، پيشانى را بر مهر يا چيز ديگرى كه سجده بر آن صحيح است گذاشته و جاهاى ديگر بدن را به دستورى كه در سجده نماز گفته شد بر زمين بگذارد .\r\nمسأله 1108 - هرگاه در سجدهء واجب قرآن پيشانى را به قصد سجده به زمين بگذارد ، اگرچه ذكر نگويد كافى است و گفتن ذكر ، مستحب است و بهتر است بگويد :\r\n« لا الهَ الَّا اللَّهُ حَقّاً حَقّاً لا الهَ الَّا اللَّهُ ايماناً وَتَصْدِيقاً لَا الَهَ الَّا اللَّهُ عُبُودِيَّةً وَرِقّاً سَجَدْتُ لَكَ يا رَبِّ تَعَبُّداً وَرِقّاً لَا مُسْتَنْكِفاً وَلَا مُسْتَكْبِراً بَلْ انَا عَبْدٌ ذَلِيلٌ ضَعِيفٌ خائِفٌ مُسْتَجِيرٌ » .\r\n\r\n\r\n","description":"","footnote":"\r\n( 1 ) - واجب نيست ، و همچنين واجب نيست اگر از مثل گرامافون بشنود يا از نوارى كه به‌وسيله راديو پخش شود بشنود ، و اما اگر قرائت انسان را بىوسيله نوار پخش كند و انسان بشنود بايد سجده كند .\r\n( 2 ) - در سجده هيچ‌يك از شرايطى كه ذكر شده لازم نيست مراعات شود ، فقط بايد نيت كندو به سجده برود به طورى كه گفته شود سجده كرد ، بلى بايد به خوراكى و پوشاكى سجده نكند .\r\n( 3 ) - واجب نيست مگر در سجده بر خوراكى و پوشاكى .\r\n","page_name":" 227 ","page_number":247},
  {"content":"\r\n\r\n\r\nتشهّد\r\nمسأله 1109 - در ركعت دوم تمام نمازهاى واجب و ركعت سوم نماز مغرب و ركعت چهارم نماز ظهر و عصر و عشا بايد انسان بعد از سجده دوم بنشيند و در حال آرام بودن بدن تشهد بخواند ؛ يعنى بگويد :\r\n« اشْهَدُ انْ لا الهَ الَّا اللَّهُ وَحْدَهُ لا شَريكَ لَهُ وَاشْهَدُ انَّ مُحَمَّداً عَبْدُهُ وَرَسُولُهُ اللّهُمَّ صَلِّ عَلى مُحَمَّدٍ وَآلِ مُحَمَّدٍ »\r\nو احتياط واجب « 1 » آن است كه به غير اين ترتيب نگويد .\r\nمسأله 1110 - كلمات تشهد بايد به عربى صحيح و به طورى كه معمول است پشت سر هم گفته شود .\r\nمسأله 1111 - اگر تشهد را فراموش كند و بايستد و پيش از ركوع يادش بيايد كه تشهد را نخوانده ، بايد بنشيند و تشهد را بخواند و دوباره بايستد و آنچه بايد در آن ركعت خوانده شود بخواند و نماز را تمام كند و بنابر احتياط واجب « 2 » بعد از نماز ، براى ايستادن بى جا ، دو سجدهء سهو به‌جا آورد . و اگر در ركوع يا بعد از آن يادش بيايد ، بايد نماز را تمام كند و بعد از سلام نماز ، تشهد را قضا كند ، و براى تشهد فراموش شده دو سجده سهو به‌جا آورد .\r\nمسأله 1112 - مستحب است در حال تشهد بر ران چپ بنشيند و روى پاى راست را به كف پاى چپ بگذارد و پيش از تشهد بگويد :\r\n« الْحَمْدُ للَّهِ »\r\nيا بگويد :\r\n« بِسْمِ اللَّهِ وَبِاللَّهِ وَالْحَمْدُ للَّهِ وَخَيْرُ الْاسْماءِ للَّهِ »\r\nو نيز مستحب است دست‌ها را بر ران‌ها بگذارد و انگشت‌ها را به يكديگر بچسباند و به دامان خود نگاه كند و بعد از تمام شدن تشهد بگويد :\r\n« وَتَقَبَّلْ شَفاعَتَهُ وَارْفَعْ دَرَجَتَهُ » .\r\n\r\n\r\n","description":"","footnote":"\r\n( 1 ) - بلكه اقوا آن است كه به همين ترتيب بگويند .\r\n( 2 ) - واجب نبودن سجده سهو براى ايستادن بى جا خالى از قوّت نيست و براى تشهدفراموش شده در صورت دوم بنابر احتياط واجب است دو سجده سهو به‌جا آورد .\r\n","page_name":" 228 ","page_number":248},
  {"content":"\r\n\r\nمسأله 1113 - مستحب است زن‌ها در وقت خواندن تشهد ، ران‌ها را به‌هم بچسبانند .\r\n\r\nسلام نماز\r\nمسأله 1114 - بعد از تشهد ركعت آخر نماز مستحب است در حالى كه نشسته و بدن آرام است بگويد :\r\n« السَّلامُ عَلَيْكَ ايُّهَا النَّبِيُّ وَرَحْمَةُ اللَّهِ وَبَرَكاتُهُ »\r\nو بعد از آن بايد بگويد :\r\n« السَّلامُ عَلَيْكُمْ وَرَحْمَةُ اللَّهِ وَبَرَكاتُهُ »\r\nيا بگويد :\r\n« السَّلامُ عَلَيْنا وَعَلى عِبادِ اللَّهِ الصَّالِحِينَ »\r\nولى اگر اين سلام را بگويد احتياط واجب « 1 » آن است كه بعد از آن\r\n« السَّلامُ عَلَيْكُمْ\r\nوَرَحْمَةُ اللَّهِ وَبَرَكاتُهُ »\r\nرا هم بگويد .\r\nمسأله 1115 - اگر سلام نماز را فراموش كند و موقعى يادش بيايد كه صورت نماز به‌هم نخورده و كارى هم كه عمدى و سهوى آن نماز را باطل مىكند مثل پشت به قبله كردن انجام نداده ، بايد سلام را بگويد و نمازش صحيح است .\r\nمسأله 1116 - اگر سلام نماز را فراموش كند و موقعى يادش بيايد كه صورت نماز به‌هم خورده است ، چنانچه پيش از آن كه صورت نماز به‌هم بخورد كارى كه عمدى و سهوى آن نماز را باطل مىكند ، مثل پشت به قبله كردن انجام نداده باشد نمازش صحيح است ، و اگر پيش از آن كه صورت نماز به‌هم بخورد ، كارى كه عمدى و سهوى آن نماز را باطل مىكند انجام داده باشد نمازش باطل است « 2 » .\r\n\r\nترتيب\r\nمسأله 1117 - اگر عمداً ترتيب نماز را به‌هم بزند ، مثلًا سوره را پيش از « حمد » بخواند ، يا سجود را پيش از ركوع به‌جا آورد ، نماز باطل مىشود .\r\nمسأله 1118 - اگر ركنى از نماز را فراموش كند و ركن بعد از آن را به‌جا آورد ، مثلًا پيش از آن كه ركوع كند دو سجده نمايد ، نماز باطل است .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - به احتياط واجب اگر چه صحيح بودن نمازش خالى از قوّت نيست .\r\n","page_name":" 229 ","page_number":249},
  {"content":"\r\n\r\nمسأله 1119 - اگر ركنى را فراموش كند و چيزى را كه بعد از آن است و ركن نيست به‌جا آورد ، مثلًا پيش از آن كه دو سجده كند تشهد بخواند ، بايد ركن را به‌جا آورد و آنچه را اشتباهاً پيش از آن خوانده دوباره بخواند .\r\nمسأله 1120 - اگر چيزى را كه ركن نيست فراموش كند و ركن بعد از آن را به‌جا آورد ، مثلًا « حمد » را فراموش كند و مشغول ركوع شود ، نمازش صحيح است .\r\nمسأله 1121 - اگر چيزى را كه ركن نيست فراموش كند و چيزى را كه بعد از آن است و آن هم ركن نيست به‌جا آورد ، مثلًا « حمد » را فراموش كند و سوره را بخواند چنانچه مشغول ركن بعد شده باشد ، مثلًا در ركوع يادش بيايد كه « حمد » را نخوانده ، بايد بگذرد و نماز او صحيح است ، و اگر مشغول ركن بعد نشده باشد ، بايد آنچه را فراموش كرده به‌جا آورد و بعد از آن ، چيزى را كه اشتباهاً جلوتر خوانده دوباره بخواند .\r\nمسأله 1122 - اگر سجدهء اول را به خيال اين كه سجدهء دوم است ، يا سجدهء دوم را به خيال اين كه سجدهء اول است به‌جا آورد ، نماز صحيح است و سجدهء اول او سجدهء اول و سجدهء دوم او سجدهء دوم حساب مىشود .\r\n\r\nمُوالات\r\nمسأله 1123 - انسان بايد نماز را با موالات بخواند ؛ يعنى كارهاى نماز مانند ركوع و سجود و تشهد را پشت سر هم به‌جا آورد و چيزهايى را كه در نماز مىخواند به طورى كه معمول است پشت سر هم بخواند ، و اگر به قدرى بين آنها فاصله بيندازد كه نگويند نماز مىخواند نمازش باطل است .\r\nمسأله 1124 - اگر در نماز سهواً بين حرف‌ها يا كلمات فاصله بيندازد و فاصله به قدرى نباشد كه صورت نماز از بين برود چنانچه مشغول ركن بعد نشده باشد ، بايد آن حرف‌ها يا كلمات را به طور معمول بخواند و اگر مشغول ركن بعد شده باشد ، نمازش صحيح است .\r\n\r\n","description":"","footnote":"","page_name":" 230 ","page_number":250},
  {"content":"\r\n\r\nمسأله 1125 - طول دادن ركوع و سجود و خواندن سوره‌هاى بزرگ ، موالات را به‌هم نمىزند .\r\n\r\nقُنوت\r\nمسأله 1126 - در تمام نمازهاى واجب و مستحب پيش از ركوع ركعت دوم ، مستحب است قنوت بخواند ، و در نماز وتر با آن كه يك ركعت مىباشد ، خواندن قنوت پيش از ركوع مستحب است ، و نماز جمعه در هر ركعت يك قنوت دارد و نماز آيات پنج قنوت و نماز عيد فطر و قربان در ركعت اول پنج قنوت و در ركعت دوم چهار قنوت دارد .\r\nمسأله 1127 - مستحب « 1 » است در قنوت دست‌ها را مقابل صورت و كف آنها را رو به آسمان و پهلوى هم نگهدارد و غير شست ، انگشت‌هاى ديگر را به‌هم بچسباند و به كف دست‌ها نگاه كند .\r\nمسأله 1128 - در قنوت هر ذكرى بگويد ، اگر چه يك\r\n« سُبْحانَ اللَّهِ »\r\nباشد ، كافى است و بهتر است بگويد :\r\n« لَا الَهَ الَّا اللَّهُ الْحَلِيمُ الْكَرِيمُ لَا الهَ الَّا اللَّهُ الْعَلِيُّ الْعَظِيمُ سُبْحانَ اللَّهِ رَبِّ السَّمواتِ السَّبْعِ وَرَبِّ الْأَرَضِينَ السَّبعِ وَما فِيهِنَّ وَما بَيْنَهُنَّ وَرَبِّ الْعَرْشِ الْعَظيمِ وَالْحَمْدُ للَّهِ رَبِّ الْعالَمِينَ » .\r\nمسأله 1129 - مستحب است انسان قنوت را بلند بخواند ، ولى براى كسى كه نماز را به جماعت مىخواند ، اگر امام جماعت صداى او را بشنود ، بلند خواندن قنوت مستحب نيست .\r\nمسأله 1130 - اگر عمداً قنوت نخواند قضا ندارد و اگر فراموش كند و پيش از آن كه به اندازهء ركوع خم شود يادش بيايد ، مستحب است بايستد و بخواند ، و اگر در ركوع يادش بيايد ، مستحب است بعد از ركوع قضا كند و اگر در سجده يادش بيايد ، مستحب است بعد از سلام نماز ، قضا نمايد .\r\n\r\n\r\n","description":"","footnote":"\r\n( 1 ) - اگر بخواهد قنوت بخواند لازم است دست‌ها را مقابل صورت بلند كند احتياطاً .\r\n","page_name":" 231 ","page_number":251},
  {"content":"\r\n\r\n\r\nترجمهء نماز\r\n\r\n1 - ترجمهء سورهء « حمد »\r\n(  بِسْمِ اللَّهِ الرَّحْمنِ الرَّحِيمِ  ) يعنى ابتدا مىكنم به نام خداوندى كه در دنيا بر مؤمن و كافر رحم مىكند و در آخرت بر مؤمن رحم مىنمايد . (  الْحَمْدُ لِلَّهِ رَبِّ الْعالَمِينَ  ) يعنى ثنا مخصوص خداوندى است كه پرورش دهندهء همه موجودات است . (  الرَّحْمنِ الرَّحِيمِ  ) يعنى در دنيا بر مؤمن و كافر و در آخرت بر مؤمن رحم مىكند . (  مالِكِ يَوْمِ الدِّينِ  ) يعنى پادشاه و صاحب اختيار روز قيامت است . (  إِيَّاكَ نَعْبُدُ وَ إِيَّاكَ نَسْتَعِينُ  ) يعنى فقط تو را عبادت مىكنيم و فقط از تو كمك مىخواهيم . (  اهْدِنَا الصِّراطَ الْمُسْتَقِيمَ  ) يعنى هدايت كن ما را به راه راست كه آن دين اسلام است . (  صِراطَ الَّذِينَ أَنْعَمْتَ عَلَيْهِمْ  ) يعنى به راه كسانى كه به آنان نعمت دادى كه آنان پيغمبران و جانشينان پيغمبران هستند (  غَيْرِ الْمَغْضُوبِ عَلَيْهِمْ وَ لَا الضَّالِّينَ  ) يعنى نه به راه كسانى كه غضب كرده‌اى بر ايشان و نه آن كسانى كه گمراهند .\r\n\r\n2 - ترجمهء سورهء « قل هو اللَّه احد »\r\n(   بِسْمِ اللَّهِ الرَّحْمنِ الرَّحِيمِ قُلْ هُوَ اللَّهُ أَحَدٌ   ) يعنى بگو اى محمد صلى الله عليه و آله كه خداوند خدايى است يگانه . (  اللَّهُ الصَّمَدُ  ) يعنى خدايى كه از تمام موجودات بىنياز است .\r\n(  لَمْ يَلِدْ وَ لَمْ يُولَدْ  ) فرزند ندارد و فرزند كسى نيست . (  وَ لَمْ يَكُنْ لَهُ كُفُواً أَحَدٌ  ) يعنى هيچ كس از مخلوقات ، مثل او نيست .\r\n\r\n3 - ترجمه ذكر ركوع و سجود و ذكرهايى كه بعد از آنها مستحب است\r\n« سُبْحانَ رَبِّيَ الْعَظِيمِ وَبِحَمْدِهِ »\r\nيعنى پروردگار بزرگ من از هر عيب و نقصى پاك و منزه است و من مشغول ستايش او هستم .\r\n« سُبْحانَ رَبِّيَ الْاعْلى وَبِحَمْدِهِ »\r\nيعنى پروردگار من كه از همه كس بالاتر مىباشد از هر عيب و نقصى پاك و منزه است و من مشغول ستايش او هستم .\r\n« سَمِعَ اللَّهُ لِمَنْ حَمِدَهُ »\r\nيعنى خدا بشنود و بپذيرد ثناى كسى كه\r\n\r\n","description":"","footnote":"","page_name":" 232 ","page_number":252},
  {"content":"\r\n\r\nاو را ستايش مىكند .\r\n« اسْتَغْفِرُ اللَّهَ رَبِّي وَاتُوبُ الَيْهِ »\r\nيعنى طلب آمرزش و مغفرت مىكنم از خداوندى كه پرورش دهندهء من است و من به طرف او بازگشت مىنمايم .\r\n« بِحَوْلِ اللَّهِ وَقُوَّتِهِ اقُومُ وَاقْعُدُ »\r\nيعنى به يارى خداى متعال و قوهء او برمىخيزم و مىنشينم .\r\n\r\n4 - ترجمهء قنوت\r\n« لَا الَهَ الَّا اللَّهُ الْحَلِيمُ الْكَرِيمُ »\r\nيعنى نيست خدايى سزاوار پرستش مگر خداى يكتاى بىهمتايى كه صاحب حلم و كرم است .\r\n« لَا الهَ الَّا اللَّهُ الْعَلِيُّ الْعَظِيْمُ »\r\nيعنى نيست خدايى سزاوار پرستش مگر خداى يكتاى بىهمتايى كه بلند مرتبه و بزرگ است .\r\n« سُبْحانَ اللَّهِ رَبِّ السَّمواتِ السَّبْعِ وَرَبِّ الْأَرَضِينَ السَّبعِ »\r\nيعنى پاك و منزه است خداوندى كه پروردگار هفت آسمان و پروردگار هفت زمين است .\r\n« وَما فِيهِنَّ وَما بَيْنَهُنَّ وَرَبِّ الْعَرْشِ الْعَظيمِ »\r\nيعنى پروردگار هرچيزى است كه در آسمان‌ها و زمين‌ها و ما بين آنهاست و پروردگار عرش بزرگ است .\r\n« وَالْحَمْدُ للَّهِ رَبِّ الْعالَمِينَ »\r\nيعنى حمد و ثنا مخصوص خداوندى است كه پرورش دهنده تمام موجودات است .\r\n\r\n5 - ترجمهء تسبيحات اربعه\r\n« سُبْحانَ اللَّهِ وَالْحَمْدُ للَّهِ وَلا الهَ الّا اللَّهُ وَاللَّهُ اكْبَرُ »\r\nيعنى پاك و منزه است خداوند تعالى و ثنا مخصوص اوست و نيست خدايى سزاوار پرستش مگر خداى بىهمتا ، و بزرگ‌تر است از اين كه او را وصف كنند .\r\n\r\n6 - ترجمهء تشهد و سلام\r\n« الحَمْدُ للَّهِ اشْهَدُ انْ لا الهَ الَّا اللَّهُ وَحْدَهُ لا شَريكَ لَهُ »\r\nيعنى ستايش مخصوص پروردگار است و شهادت مىدهم كه خدايى سزاوار پرستش نيست مگر خدايى كه يگانه است و شريك ندارد .\r\n« وَاشْهَدُ انّ مُحَمّداً عَبْدُهُ وَرَسُولُه »\r\nيعنى شهادت مىدهم كه محمد صلى الله عليه و آله بندهء خدا و فرستادهء اوست .\r\n« اللّهُمَّ صَلِّ عَلى مُحَمَّدٍ وَآلِ مُحَمَّدٍ »\r\nيعنى خدايا\r\n\r\n","description":"","footnote":"","page_name":" 233 ","page_number":253},
  {"content":"\r\n\r\nرحمت بفرست بر محمد و آل محمد .\r\n« وَتَقَبَّلْ شَفاعَتَهُ وَارفَعْ دَرَجَتَه »\r\nيعنى قبول كن شفاعت پيغمبر را و درجهء آن حضرت را نزد خود بلند كن .\r\n« السَّلامُ عَلَيْكَ ايُّهَا النَّبِيُّ وَرَحْمَةُ اللَّهِ وَبَرَكاتُهُ »\r\nيعنى سلام بر تو اى پيغمبر و رحمت و بركات خدا بر تو باد .\r\n« السَّلامُ عَلَيْنا وَعَلى عِبادِ اللَّهِ الصَّالِحِينَ »\r\nيعنى سلام از خداوند عالم بر نمازگزاران و تمام بندگان خوب او .\r\n« السَّلامُ عَلَيْكُمْ وَرَحْمَةُ اللَّهِ وَبَرَكاتُهُ »\r\nيعنى سلام و رحمت و بركات خداوند بر شما مؤمنين باد .\r\n\r\nتعقيب نماز\r\nمسأله 1131 - مستحب است انسان بعد از نماز مقدارى مشغول تعقيب يعنى خواندن ذكر و دعا و قرآن شود . و بهتر است پيش از آن كه از جاى خود حركت كند و وضو و غسل و تيمم او باطل شود ، رو به قبله تعقيب را بخواند و لازم نيست تعقيب به عربى باشد ، ولى بهتر است چيزهايى را كه در كتاب‌هاى دعا دستور داده‌اند بخواند ، و از تعقيب‌هايى كه خيلى سفارش شده است ، تسبيح حضرت زهرا سلام اللَّه عليها است كه بايد به اين ترتيب گفته شود : 34 مرتبه\r\n« اللَّهُ اكْبَرُ »\r\nبعد 33 مرتبه\r\n« الحَمْدُ للَّهِ »\r\nبعد از آن 33 مرتبه\r\n« سُبْحانَ اللَّهِ »\r\nو مىشود\r\n« سُبْحانَ اللَّهِ »\r\nرا پيش از\r\n« الحَمْدُ للَّهِ »\r\nگفت ولى بهتر است بعد از\r\n« الحَمْدُ للَّهِ »\r\nگفته شود .\r\nمسأله 1132 - مستحب است بعد از نماز ، سجدهء شكر نمايد و همين قدر كه پيشانى را به قصد شكر بر زمين بگذارد كافى است ، ولى بهتر است صد مرتبه يا سه مرتبه يا يك مرتبه\r\n« شُكْراً للَّهِ »\r\nيا\r\n« شُكْراً »\r\nيا\r\n« عَفْواً »\r\nبگويد و نيز مستحب است ، هر وقت نعمتى به انسان مىرسد يا بلايى از او دور مىشود سجدهء شكر به‌جا آورد .\r\n\r\nصلوات بر پيغمبر\r\nمسأله 1133 - هر وقت انسان اسم مبارك حضرت رسول صلى الله عليه و آله و سلم مانند محمد و احمد ، يا لقب و كنيهء آن جناب را مثل مصطفى و ابوالقاسم بگويد يا بشنود ، اگر چه در\r\n\r\n","description":"","footnote":"","page_name":" 234 ","page_number":254},
  {"content":"\r\n\r\nنماز باشد ، مستحب است صلوات بفرستد .\r\nمسأله 1134 - موقع نوشتن اسم مبارك حضرت رسول صلى الله عليه و آله و سلم مستحب است صلوات را هم بنويسد و نيز بهتر است هر وقت آن حضرت را ياد مىكند صلوات بفرستد .\r\n\r\nمبطلات نماز\r\nمسأله 1135 - دوازده چيز نماز را باطل مىكند و آنها را مبطلات مىگويند :\r\nاول : آن كه در بين نماز يكى از شرطهاى آن از بين برود ، مثلًا در بين نماز بفهمد مكانش غصبى است .\r\nدوم : آن كه در بين نماز عمداً يا سهواً يا از روى ناچارى ، چيزى كه وضو يا غسل را باطل مىكند پيش آيد ، مثلًا بول از او بيرون آيد ، ولى كسى كه نمىتواند از بيرون آمدن بول و غايط خوددارى كند ، اگر در بين نماز بول يا غايط از او خارج شود چنانچه به دستورى كه در احكام وضو گفته شد رفتار نمايد نمازش باطل نمىشود ، و نيز اگر در بين نماز از زن مستحاضه خون خارج شود ، در صورتى كه به دستور استحاضه رفتار كرده باشد ، نمازش صحيح است .\r\nمسأله 1136 - كسى كه بىاختيار خوابش برده ، اگر نداند كه در بين نماز خوابش برده يا بعد از آن ، بايد نمازش را دوباره بخواند « 1 » .\r\nمسأله 1137 - اگر بداند به اختيار خودش خوابيده و شك كند كه بعد از نماز بوده ، يا در بين نماز يادش رفته كه مشغول نماز است و خوابيده نمازش صحيح است .\r\nمسأله 1138 - اگر در حال سجده از خواب بيدار شود و شك كند كه در سجده آخر نماز است ، يا در سجده شكر ، بايد آن نماز را دوباره بخواند .\r\n\r\n\r\n","description":"","footnote":"\r\n( 1 ) - اگر تمام شدن نماز را بداند و شك كند كه خواب در بين نماز بوده يا بعد ، صحيح بودن نماز خالى از قوّت نيست .\r\n","page_name":" 235 ","page_number":255},
  {"content":"\r\n\r\nسوم از مبطلات نماز : آن است كه مثل بعض كسانى كه شيعه نيستند دست‌ها را روى هم بگذارد .\r\nمسأله 1139 - هرگاه براى ادب دست‌ها را روى هم بگذارد ، اگرچه مثل آنها نباشد ، بنابر احتياط واجب بايد نماز را دوباره بخواند ، ولى اگر از روى فراموشى يا ناچارى يا براى كار ديگر مثل خاراندن دست و مانند آن ، دست‌ها را روى هم بگذارد اشكال ندارد .\r\nچهارم از مبطلات نماز : آن است كه بعد از خواندن « حمد » ، آمين بگويد ولى اگر اشتباهاً يا از روى تقيه بگويد ، نمازش باطل نمىشود .\r\nپنجم از مبطلات نماز : آن است كه عمداً يا از روى فراموشى پشت به قبله كند ، يا به طرف راست يا چپ قبله برگردد ، بلكه اگر عمداً به قدرى برگردد كه نگويند رو به قبله است ، اگرچه به طرف راست يا چپ نرسد ، نمازش باطل است .\r\nمسأله 1140 - اگر عمداً سر را به قدرى بگرداند « 1 » كه بتواند پشت سر را ببيند نمازش باطل است و اگر سهواً سر را به اين مقدار بگرداند احتياط واجب آن است كه نماز را تمام كند و دوباره بخواند ولى اگر سر را كمى بگرداند عمداً باشد يا اشتباهاً نمازش باطل نمىشود .\r\nششم از مبطلات نماز : آن است كه عمداً كلمه‌اى بگويد كه دو حرف يا بيشتر باشد ، اگرچه معنى هم نداشته « 2 » باشد ، ولى اگر سهواً بگويد نماز باطل نمىشود .\r\nمسأله 1141 - اگر كلمه‌اى بگويد كه يك حرف دارد ، چنانچه آن كلمه معنى داشته باشد\r\n\r\n\r\n","description":"","footnote":"\r\n( 1 ) - اگر صفحه صورت را رو به طرف راست يا چپ قبله برگرداند نمازش باطل است و اگراز روى سهو چنين كند به احتياط واجب نماز باطل است و مىتواند آن را رها كند و از سر بخواند و لازم نيست آن را تمام كند .\r\n( 2 ) - اگر از كلمه ( مهمل ) قصد معنايى بكند نماز را باطل مىكند و اگر قصد نكند و دو حرف باشد به احتياط واجب باطل مىكند .\r\n","page_name":" 236 ","page_number":256},
  {"content":"\r\n\r\nمثل « ق » كه در زبان عرب به معناى اين است كه نگهدارى كن ، چنانچه معنى آن را بداند و قصد آن را نمايد ، نمازش باطل مىشود ، بلكه اگر قصد معناى آن را نكند ولى ملتفت معناى آن باشد احتياط واجب آن است كه نماز را دوباره بخواند .\r\nمسأله 1142 - سرفه كردن و آروغ زدن و آه كشيدن در نماز اشكال ندارد ، ولى گفتن آخ و آه و مانند اينها كه دو حرف است ، اگر عمدى باشد نماز را باطل مىكند .\r\nمسأله 1143 - اگر كلمه‌اى را به قصد ذكر بگويد مثلًا به قصد ذكر بگويد : « اللَّه اكبر » و در موقع گفتن آن ، صدا را بلند كند كه چيزى را به ديگرى بفهماند اشكال ندارد ولى چنانچه به قصد اين كه چيزى به كسى بفهماند بگويد ، اگرچه قصد ذكر هم داشته باشد ، نماز باطل مىشود .\r\nمسأله 1144 - خواندن قرآن در نماز ، غير از چهار سوره‌اى كه سجدهء واجب دارد و در احكام جنابت گفته شد و نيز دعا كردن در نماز اشكال ندارد ولى احتياط واجب « 1 » آن است كه به غير عربى دعا نكند .\r\nمسأله 1145 - اگر چيزى از « حمد » و سوره و ذكرهاى نماز را عمداً يا احتياطاً چند مرتبه بگويد اشكال ندارد . ولى اگر از روى وسواس چند مرتبه بگويد ، نماز باطل مىشود « 2 » .\r\nمسأله 1146 - در حال نماز ، انسان نبايد به ديگرى سلام كند و اگر ديگرى به او سلام كند ، بايد همانطور كه او سلام كرده جواب دهد « 3 » مثلًا اگر گفته « سَلامٌ عَلَيْكُمْ » در جواب بگويد : « سَلامٌ عَلَيْكُم » ولى در جواب « عَلَيْكُمُ السَّلامُ » بايد بگويد : « سَلامٌ عَلَيْكُم » .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - معلوم نيست .\r\n( 3 ) - لازم نيست مثل آن باشد از همه جهت ، پس اگر بگويد : « السلام عليكم » مىتواندبگويد : « سلام عليكم » لكن در هر صورت سلام بايد مقدم باشد .\r\n","page_name":" 237 ","page_number":257},
  {"content":"\r\n\r\nمسأله 1147 - انسان بايد جواب سلام را چه در نماز يا در غير نماز فوراً بگويد ، و اگر عمداً يا از روى فراموشى جواب سلام را به قدرى طول دهد ، كه اگر جواب بگويد جواب آن سلام حساب نشود ، چنانچه در نماز باشد نبايد جواب بدهد و اگر در نماز نباشد ، جواب دادن واجب نيست .\r\nمسأله 1148 - بايد جواب سلام را طورى بگويد كه سلام كننده بشنود ، ولى اگر سلام كننده كر باشد ، چنانچه انسان به طور معمول جواب او را بدهد كافى است .\r\nمسأله 1149 - احتياط واجب « 1 » آن است كه نمازگزار جواب سلام را به قصد دعا بگويد ؛ يعنى از خداوند عالم براى كسى كه سلام كرده سلامتى بخواهد .\r\nمسأله 1150 - اگر زن يا مرد نامحرم يا بچه مميز ؛ يعنى بچه‌اى كه خوب و بد را مىفهمد ، به نمازگزار سلام كند ، نمازگزار مىتواند « 2 » جواب او را بدهد ولى در جواب سلام زن بايد بگويد : « سَلامٌ عَليكْ » و كاف را زير و زبر و پيش ندهد « 3 » .\r\nمسأله 1151 - اگر نمازگزار جواب سلام را ندهد معصيت كرده ولى نمازش صحيح است .\r\nمسأله 1152 - اگر كسى به نمازگزار غلط سلام كند ، به طورى كه سلام حساب نشود ، جواب او واجب نيست .\r\nمسأله 1153 - جواب سلام كسى كه از روى مسخره يا شوخى سلام مىكند و جواب سلام مرد و زن غير مسلمان واجب « 4 » نيست .\r\nمسأله 1154 - اگر كسى به عده‌اى سلام كند ، جواب سلام او بر همهء آنان واجب است ،\r\n\r\n\r\n","description":"","footnote":"\r\n( 1 ) - به اين احتياط نبايد عمل كرد و بايد جواب را به قصد جواب بدهد نه دعا .\r\n( 2 ) - واجب است جواب بدهد .\r\n( 3 ) - بلكه مىتواند كاف را زير بدهد .\r\n( 4 ) - احتياط واجب آن است كه جواب بدهد و بگويد در جواب « سلام » يا بگويد « عليك » .\r\n","page_name":" 238 ","page_number":258},
  {"content":"\r\n\r\nولى اگر يكى از آنان جواب دهد كافى است .\r\nمسأله 1155 - اگر كسى به عده‌اى سلام كند و كسى كه سلام كننده قصد سلام دادن به او را نداشته ، جواب دهد ، باز هم جواب سلام او بر آن عده واجب است .\r\nمسأله 1156 - اگر به عده‌اى سلام كند و كسى كه بين آنها مشغول نماز است شك كند كه سلام كننده قصد سلام كردن به او را هم داشته يا نه ، نبايد جواب بدهد ، و همچنين است اگر بداند قصد او را هم داشته ولى ديگرى جواب سلام را بدهد . اما اگر بداند كه قصد او را هم داشته و ديگرى جواب ندهد ، بايد جواب او را بگويد .\r\nمسأله 1157 - سلام كردن مستحب است و خيلى سفارش شده است كه سواره به پياده و ايستاده به نشسته و كوچك‌تر به بزرگ‌تر سلام كند .\r\nمسأله 1158 - اگر دو نفر با هم به يكديگر سلام كنند ، بر هر يك واجب است جواب سلام ديگرى را بدهد .\r\nمسأله 1159 - در غير نماز ، مستحب است جواب سلام را بهتر از سلام بگويد ، مثلًا اگر كسى گفت : « سلام عليكم » در جواب بگويد : « سلام عليكم ورحمة اللَّه » .\r\nهفتم از مبطلات نماز : خنده با صدا و عمدى است و چنانچه سهواً هم با صدا بخندد ، نمازش اشكال دارد « 1 » ولى لبخند نماز را باطل نمىكند .\r\nمسأله 1160 - اگر براى جلوگيرى از صداى خنده حالش تغيير كند ، مثلًا رنگش سرخ شود ، بنابر احتياط واجب بايد نمازش را دوباره « 2 » بخواند .\r\nهشتم از مبطلات نماز : آن است كه براى كار دنيا عمداً با صدا گريه كند . و احتياط واجب آن است كه براى كار دنيا بىصدا هم « 3 » گريه نكند ولى اگر از ترس خدا يا براى\r\n\r\n\r\n","description":"","footnote":"\r\n( 1 ) - اشكال ندارد .\r\n( 2 ) - لازم نيست دوباره بخواند مگر آن كه از صورت نمازگزار بيرون برود .\r\n( 3 ) - اگر بىصدا باشد باطل نكردنش خالى از قوّت نيست .\r\n","page_name":" 239 ","page_number":259},
  {"content":"\r\n\r\nآخرت گريه كند ، آهسته باشد يا بلند ، اشكال ندارد ، بلكه از بهترين اعمال است .\r\nنهم از مبطلات نماز : كارى است كه صورت نماز را به‌هم بزند مثل دست زدن و به هوا پريدن و مانند اينها ، كم باشد يا زياد ، عمداً باشد يا از روى فراموشى . ولى كارى كه صورت نماز را به‌هم نزند مثل اشاره كردن به دست اشكال ندارد .\r\nمسأله 1161 - اگر در بين نماز به قدرى ساكت بماند كه نگويند نماز مىخواند نمازش باطل مىشود .\r\nمسأله 1162 - اگر در بين نماز كارى انجام دهد يا مدتى ساكت شود و شك كند كه نماز به‌هم خورده يا نه ، نمازش صحيح است .\r\nدهم از مبطلات نماز : خوردن و آشاميدن است ، كه اگر در نماز طورى بخورد « 1 » يا بياشامد كه نگويند نماز مىخواند ، عمداً باشد يا از روى فراموشى نمازش باطل مىشود . ولى كسى كه مىخواهد روزه بگيرد ، اگر پيش از اذان صبح نماز مستحبى « 2 » بخواند و تشنه باشد ، چنانچه بترسد كه اگر نماز را تمام كند صبح شود ، در صورتى كه آب روبه‌روى او در دو سه قدمى باشد مىتواند در بين نماز آب بياشامد ، اما بايد كارى كه نماز را باطل مىكند ، مثل روگرداندن از قبله انجام ندهد .\r\nمسأله 1163 - اگر به واسطهء خوردن يا آشاميدن عمدى « 3 » موالات نماز به‌هم بخورد ؛ يعنى طورى شود كه نگويند نماز را پشت سر هم مىخواند ، بنابر احتياط واجب بايد نماز را دوباره بخواند .\r\n\r\n\r\n","description":"","footnote":"\r\n( 1 ) - احتياط واجب آن است كه در نماز هيچ نخورد مگر چيزى كه در بين دندان‌ها از بقيه غذامانده است كه خوردن آن اشكال ندارد .\r\n( 2 ) - احتياط واجب آن است كه در غير نماز وتر آب نخورد ؛ يعنى اگر خورد نمازش باطل‌است ولى معصيت نكرده ، و در نماز وتر اگر به قصد آنكه در بين نماز آب بخورد وارد نماز شود نمازش باطل مىشود .\r\n( 3 ) - گذشت كه احتياط واجب آن است كه هيچ نخورد چه موالات به‌هم بخورد يا نخورد .\r\n","page_name":" 240 ","page_number":260},
  {"content":"\r\n\r\nمسأله 1164 - اگر در بين نماز ، غذايى را كه در دهان يا لاى دندان‌ها مانده فرو ببرد ، نمازش باطل نمىشود . و نيز اگر قند يا شكر و مانند اينها در دهان مانده باشد و در حال نماز كم كم آب شود و فرو رود اشكال ندارد « 1 » .\r\nيازدهم از مبطلات نماز : شك در ركعت‌هاى نماز دو ركعتى يا سه ركعتى يا در دو ركعت اول نمازهاى چهار ركعتى است .\r\nدوازدهم از مبطلات نماز : آن است كه ركن نماز را عمداً يا سهواً كم يا زياد كند ، يا چيزى را كه ركن نيست عمداً كم يا زياد نمايد .\r\nمسأله 1165 - اگر بعد از نماز شك كند كه در بين نماز كارى كه نماز را باطل مىكند انجام داده يا نه ، نمازش صحيح است .\r\n\r\nچيزهايى كه در نماز مكروه است\r\nمسأله 1166 - مكروه است در نماز صورت را كمى به طرف راست يا چپ بگرداند و چشم‌ها را ، هم بگذارد ، يا به طرف راست و چپ بگرداند و با ريش و دست خود بازى كند و انگشت‌ها را داخل هم نمايد و آب دهان بيندازد و به خط قرآن يا كتاب يا خط انگشترى نگاه كند و نيز مكروه است موقع خواندن « حمد » و سوره و گفتن ذكر ، براى شنيدن حرف كسى ساكت شود ، بلكه هر كارى كه خضوع و خشوع را از بين ببرد مكروه مىباشد .\r\nمسأله 1167 - موقعى كه انسان خوابش مىآيد و نيز موقع خوددارى كردن از بول و غائط ، مكروه است نماز بخواند . و همچنين پوشيدن جوراب تنگ كه پا را فشار دهد در نماز مكروه مىباشد ، و غير از اينها مكروهات ديگرى هم در كتاب‌هاى مفصل گفته شده است .\r\n\r\n\r\n","description":"","footnote":"\r\n( 1 ) - اشكال دارد .\r\n","page_name":" 241 ","page_number":261},
  {"content":"\r\n\r\n\r\nمواردى كه مىشود نماز واجب را شكست\r\nمسأله 1168 - شكستن نماز واجب از روى اختيار حرام است ، ولى براى حفظ مال و جلوگيرى از ضرر مالى يا بدنى مانعى ندارد .\r\nمسأله 1169 - اگر حفظ جان خود انسان يا كسى كه حفظ جان او واجب است يا حفظ مالى كه نگهدارى آن واجب مىباشد ، بدون شكستن نماز ممكن نباشد بايد نماز را بشكند ولى شكستن نماز براى مالى كه اهميت ندارد مكروه است .\r\nمسأله 1170 - اگر در وسعت وقت مشغول نماز باشد و طلبكار طلب خود را از او مطالبه كند ، چنانچه بتواند در بين نماز طلب او را بدهد ، بايد در همان حال بپردازد و اگر بدون شكستن نماز ، دادن طلب او ممكن نيست بايد نماز را بشكند و طلب او را بدهد ، بعد نماز را بخواند .\r\nمسأله 1171 - اگر در بين نماز بفهمد كه مسجد نجس است ، چنانچه وقت تنگ باشد ، بايد نماز را تمام كند ، و اگر وقت وسعت دارد و تطهير مسجد نماز را به‌هم نمىزند بايد در بين نماز تطهير كند ، بعد بقيهء نماز را بخواند و اگر نماز را به‌هم مىزند ، در صورتى كه بعد از نماز تطهير مسجد ممكن باشد ، شكستن نماز جايز « 1 » نيست و اگر بعد از نماز تطهير مسجد ممكن نباشد ، بايد نماز را بشكند و مسجد را تطهير نمايد بعد نماز را بخواند .\r\nمسأله 1172 - كسى كه بايد نماز را بشكند ، اگر نماز را تمام كند معصيت كرده ، ولى نماز او صحيح است اگرچه احتياط مستحب آن است كه دوباره بخواند .\r\nمسأله 1173 - اگر پيش از آن كه به اندازهء ركوع خم شود ، يادش بيايد كه اذان يا اقامه را فراموش كرده ، چنانچه وقت نماز وسعت دارد ، مستحب است براى گفتن آنها نماز را بشكند .\r\n\r\n\r\n","description":"","footnote":"\r\n( 1 ) - بايد نماز را بشكند و مسجد را تطهير كند و بعد نماز بخواند .\r\n","page_name":" 242 ","page_number":262},
  {"content":"\r\n\r\n\r\nشكيات\r\nشكيات نماز 23 قسم است : هشت قسم آن شك‌هايى است كه نماز را باطل مىكند و به شش قسم آن نبايد اعتنا كرد و نُه قسم ديگر آن صحيح است .\r\n\r\nشك‌هاى باطل\r\nمسأله 1174 - شك‌هايى كه نماز را باطل مىكند از اين قرار است :\r\nاول : شك در شمارهء ركعت‌هاى نماز دو ركعتى مثل نماز صبح و نماز مسافر ، ولى شك در شمارهء ركعت‌هاى نماز مستحب دو ركعتى و نماز احتياط نماز را باطل نمىكند « 1 » .\r\nدوم : شك در شمارهء ركعت‌هاى نماز سه ركعتى .\r\nسوم : آن كه در نماز چهار ركعتى شك كند كه يك ركعت خوانده يا بيشتر .\r\nچهارم : آن كه در نماز چهار ركعتى پيش از تمام شدن سجدهء دوم ، شك كند كه دو ركعت خوانده يا بيشتر ( تفصيل اين مسأله در صورت چهارم از صفحهء 251 ) .\r\nپنجم : شك بين دو و پنج يا دو و بيشتر از پنج .\r\nششم : شك بين سه و شش يا سه و بيشتر از شش .\r\nهفتم : شك در ركعت‌هاى نماز كه نداند چند ركعت خوانده است .\r\nهشتم « 2 » : شك بين چهار و شش يا چهار و بيشتر از شش ، پيش از تمام شدن سجدهء دوم ولى اگر بعد از سجدهء دوم شك بين چهار و شش يا چهار و بيشتر از شش براى او پيش آيد احتياط واجب آن است كه بنابر چهار بگذارد و نماز را تمام كند و بعد از نماز دو سجدهء سهو به‌جا آورد و نماز را هم دوباره بخواند .\r\nمسأله 1175 - اگر يكى از شك‌هاى باطل براى انسان پيش آيد ، نمىتواند نماز را به‌هم\r\n\r\n\r\n","description":"","footnote":"\r\n( 1 ) - در نماز احتياط گاهى باطل مىكند .\r\n( 2 ) - در اين صورت نماز باطل مىشود و احتياطى كه ذكر شده لازم نيست .\r\n","page_name":" 243 ","page_number":263},
  {"content":"\r\n\r\nبزند ، بلكه بايد به قدرى فكر « 1 » كند كه صورت نماز به‌هم بخورد ، يا از پيدا شدن يقين يا گمان نا اميد شود .\r\n\r\nشك‌هايى كه نبايد به آنها اعتنا كرد\r\nمسأله 1176 - شك‌هايى كه نبايد به آنها اعتنا كرد از اين قرار است :\r\nاول : شك در چيزى كه محل به‌جا آوردن آن ، گذشته است ، مثل آن كه در ركوع شك كند كه « حمد » را خوانده يا نه .\r\nدوم : شك بعد از سلام نماز .\r\nسوم : شك بعد از گذشتن وقت نماز .\r\nچهارم : شك كثيرالشك ؛ يعنى كسى كه زياد شك مىكند .\r\nپنجم : شك امام در شمارهء ركعت‌هاى نماز در صورتى كه مأموم شمارهء آنها را بداند و همچنين شك مأموم در صورتى كه امام شمارهء ركعت‌هاى نماز را بداند .\r\nششم : شك در نماز مستحبى .\r\n\r\n1 - شك در چيزى كه محل آن گذشته است\r\nمسأله 1177 - اگر در بين نماز شك كند كه يكى از كارهاى واجب آن را انجام داده يا نه ، مثلًا شك كند كه « حمد » خوانده يا نه ، چنانچه مشغول كارى كه بايد بعد از آن انجام دهد نشده ، بايد آنچه را كه در انجام آن شك كرده به‌جا آورد ، و اگر مشغول كارى كه بايد بعد از آن انجام دهد شده به شك خود اعتنا نكند .\r\nمسأله 1178 - اگر در بين خواندن آيه‌اى شك كند كه آيهء پيش را خوانده يا نه يا وقتى آخر آيه را مىخواند شك كند كه اول آن را خوانده يا نه ، بايد به شك خود اعتنا نكند .\r\nمسأله 1179 - اگر بعد از ركوع يا سجود شك كند كه كارهاى واجب آن مانند ذكر و\r\n\r\n\r\n","description":"","footnote":"\r\n( 1 ) - اگر قدرى فكر كرد و شك پا برجا شد مىتواند نماز را به‌هم بزند .\r\n","page_name":" 244 ","page_number":264},
  {"content":"\r\n\r\nآرام بودن بدن را انجام داده يا نه ، بايد به شك خود اعتنا نكند .\r\nمسأله 1180 - اگر در حالى كه به سجده مىرود شك كند كه ركوع كرده يا نه ، يا شك كند كه بعد از ركوع ايستاده يا نه ، به شك خود اعتنا نكند .\r\nمسأله 1181 - اگر در حال برخاستن شك كند كه سجده يا تشهد « 1 » را به‌جا آورده يا نه ، بايد برگردد و به‌جا آورد .\r\nمسأله 1182 - كسى كه نشسته يا خوابيده نماز مىخواند ، اگر موقعى كه « حمد » يا تسبيحات مىخواند ، شك كند كه سجده يا تشهد را به‌جا آورده يا نه ، بايد به شك خود اعتنا نكند و اگر پيش از آن كه مشغول « حمد » يا تسبيحات شود ، شك كند كه سجده يا تشهد را به‌جا آورده يا نه ، بايد به‌جا آورد .\r\nمسأله 1183 - اگر شك كند كه يكى از ركن‌هاى نماز را به‌جا آورده يا نه ، چنانچه مشغول كارى كه بعد از آن است نشده ، بايد آن را به‌جا آورد ، مثلًا اگر پيش از خواندن تشهد شك كند كه دو سجده را به‌جا آورده يا نه ، بايد به‌جا آورد و چنانچه بعد يادش بيايد كه آن ركن را به‌جا آورده بوده ، چون ركن زياد شده نمازش باطل است .\r\nمسأله 1184 - اگر شك كند عملى را كه ركن نيست به‌جا آورده يا نه چنانچه مشغول كارى كه بعد از آن است نشده ، بايد آن را به‌جا آورد ، مثلًا اگر پيش از خواندن سوره شك كند كه « حمد » را خوانده يا نه ، بايد « حمد » را بخواند و اگر بعد از انجام آن يادش بيايد كه آن را به‌جا آورده بوده چون ركن زياد نشده نماز صحيح است .\r\nمسأله 1185 - اگر شك كند كه ركنى را به‌جا آورده يا نه ، چنانچه مشغول تشهد است اگر شك كند كه دو سجده را به‌جا آورده يا نه ، بايد به شك خود اعتنا نكند و اگر يادش بيايد كه آن ركن را به‌جا نياورده ، در صورتى كه مشغول ركن بعد نشده ، بايد آن را به‌جا\r\n\r\n\r\n","description":"","footnote":"\r\n( 1 ) - اگر در حال برخاستن شك كند كه تشهد را به‌جا آورده يا نه بايد اعتنا نكند ، ولى در سجده اگر شك كرد برگردد و به‌جا آورد .\r\n","page_name":" 245 ","page_number":265},
  {"content":"\r\n\r\nآورد و اگر مشغول ركن بعد شده نمازش باطل است ، مثلًا اگر پيش از ركوع ركعت بعد يادش بيايد كه دو سجده را به‌جا نياورده ، بايد به‌جا آورد و اگر در ركوع يا بعد از آن يادش بيايد نمازش باطل است .\r\nمسأله 1186 - اگر شك كند عملى را كه ركن نيست به‌جا آورده يا نه چنانچه مشغول كارى كه بعد از آن است شده ، بايد به شك خود اعتنا نكند ، مثلًا موقعى كه مشغول خواندن سوره است ، اگر شك كند كه « حمد » را خوانده يا نه ، بايد به شك خود اعتنا نكند ، و اگر بعد يادش بيايد كه آن را به‌جا نياورده در صورتى كه مشغول ركن بعد نشده ، بايد به‌جا آورد و اگر مشغول ركن بعد شده نمازش صحيح است . بنابراين اگر مثلًا در قنوت يادش بيايد كه « حمد » را نخوانده ، بايد بخواند و اگر در ركوع يادش بيايد نماز او صحيح است .\r\nمسأله 1187 - اگر شك كند كه سلام نماز را گفته يا نه ، يا شك كند درست گفته يا نه ، چنانچه مشغول تعقيب نماز يا مشغول نماز ديگر شده ، يا به واسطهء انجام كارى كه نماز را به‌هم مىزند ، از حال نمازگزار بيرون رفته ، بايد به شك خود اعتنا نكند و اگر پيش از اينها شك كند ، بايد سلام را بگويد « 1 » .\r\n\r\n2 - شك بعد از سلام\r\nمسأله 1188 - اگر بعد از سلام نماز شك كند كه نمازش صحيح بوده يا نه ، مثلًا شك كند ركوع كرده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت به شك خود اعتنا نكند ، ولى اگر هر دو طرف شك او باطل باشد ، مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\n\r\n\r\n","description":"","footnote":"\r\n( 1 ) - اگر سلام را گفته و شك كرده درست گفته يا نه در همه صورت‌هايى كه ذكر شد به شكش اعتنا نكند .\r\n","page_name":" 246 ","page_number":266},
  {"content":"\r\n\r\n\r\n3 - شك بعد از وقت\r\nمسأله 1189 - اگر بعد از گذشتن وقت نماز شك كند كه نماز خوانده يا نه ، يا گمان كند كه نخوانده ، خواندن آن لازم نيست ، ولى اگر پيش از گذشتن وقت ، شك كند كه نماز خوانده يا نه ، يا گمان كند كه نخوانده ، بايد آن نماز را بخواند بلكه اگر گمان كند كه خوانده ، بايد آن را به‌جا آورد .\r\nمسأله 1190 - اگر بعد از گذشتن وقت شك كند كه نماز را درست خوانده يا نه به شك خود اعتنا نكند .\r\nمسأله 1191 - اگر بعد از گذشتن وقت نماز ظهر و عصر بداند چهار ركعت نماز خوانده ولى نداند به نيت ظهر خوانده يا به نيت عصر ، بايد چهار ركعت نماز قضا به نيت نمازى كه بر او واجب است بخواند .\r\nمسأله 1192 - اگر بعد از گذشتن وقت نماز مغرب و عشا ، بداند يك نماز خوانده ولى نداند سه ركعتى خوانده يا چهار ركعتى ، بايد قضاى نماز مغرب و عشا را بخواند .\r\n\r\n4 - كثيرالشك ( كسى كه زياد شك مىكند )\r\nمسأله 1193 - اگر كسى در يك نماز سه مرتبه شك كند ، يا در سه نماز پشت سر هم مثلًا در نماز صبح و ظهر و عصر شك كند ، كثيرالشك است و چنانچه زياد شك كردن او از غضب يا ترس يا پريشانى حواس نباشد ، به شك خود اعتنا نكند .\r\nمسأله 1194 - كثيرالشك اگر در به‌جا آوردن چيزى شك كند ، چنانچه به‌جا آوردن آن نماز را باطل نمىكند ، بايد بنا بگذارد كه آن را به‌جا آورده ، مثلًا اگر شك كند كه ركوع كرده يا نه ، بايد بنا بگذارد كه ركوع كرده است ، و اگر به‌جا آوردن آن نماز را باطل مىكند بايد بنا بگذارد كه آن را انجام نداده مثلًا اگر شك كند كه يك ركوع كرده يا بيشتر چون زياد شدن ركوع نماز را باطل مىكند بايد بنا بگذارد كه بيشتر از يك ركوع نكرده است .\r\n\r\n","description":"","footnote":"","page_name":" 247 ","page_number":267},
  {"content":"\r\n\r\nمسأله 1195 - كسى كه در يك چيز نماز زياد شك مىكند ، چنانچه در چيزهاى ديگر نماز شك كند بايد به دستور آن عمل نمايد ، مثلًا كسى كه زياد شك مىكند سجده كرده يا نه اگر در به‌جا آوردن ركوع شك كند بايد به دستور آن رفتار نمايد ؛ يعنى اگر ايستاده ركوع را به‌جا آورد و اگر به سجده رفته ، اعتنا نكند .\r\nمسأله 1196 - كسى كه در نماز مخصوصى مثلًا در نماز ظهر زياد شك مىكند اگر در نماز ديگر مثلًا در نماز عصر شك كند ، بايد به دستور شك رفتار نمايد .\r\nمسأله 1197 - كسى كه وقتى در جاى مخصوصى نماز مىخواند زياد شك مىكند ، اگر در غير آن‌جا نماز بخواند و شكى براى او پيش آيد بايد به دستور شك عمل نمايد .\r\nمسأله 1198 - اگر انسان شك كند كه كثيرالشك شده يا نه ، بايد به دستور شك عمل نمايد . و كثيرالشك تا وقتى يقين نكند كه به حال معمولى مردم برگشته بايد به شك خود اعتنا نكند .\r\nمسأله 1199 - كسى كه زياد شك مىكند ، اگر شك كند ركنى را به‌جا آورده يا نه ، و اعتنا نكند بعد يادش بيايد كه آن را به‌جا نياورده ، چنانچه مشغول ركن بعد نشده ، بايد آن را به‌جا آورد ، و اگر مشغول ركن بعد شده نمازش باطل است ، مثلًا اگر شك كند ركوع كرده يا نه و اعتنا نكند ، چنانچه پيش از سجده يادش بيايد كه ركوع نكرده ، بايد ركوع كند و اگر در سجده يادش بيايد ، نمازش باطل است .\r\nمسأله 1200 - كسى كه زياد شك مىكند ، اگر شك كند چيزى را كه ركن نيست به‌جا آورده يا نه و اعتنا نكند و بعد يادش بيايد كه آن را به‌جا نياورده ، چنانچه از محل به‌جا آوردن آن نگذشته بايد آن را به‌جا آورد ، و اگر از محل آن گذشته نمازش صحيح است ، مثلًا اگر شك كند كه « حمد » خوانده يا نه و اعتنا نكند ، چنانچه در قنوت يادش بيايد كه « حمد » نخوانده ، بايد بخواند و اگر در ركوع يادش بيايد نماز او صحيح است .\r\n\r\n","description":"","footnote":"","page_name":" 248 ","page_number":268},
  {"content":"\r\n\r\n\r\n5 - شك امام و مأموم\r\nمسأله 1201 - اگر امام جماعت در شمارهء ركعت‌هاى نماز شك كند مثلًا شك كند كه سه ركعت خوانده يا چهار ركعت ، چنانچه مأموم يقين يا گمان داشته باشد كه چهار ركعت خوانده و به امام بفهماند كه چهار ركعت خوانده است ، امام بايد نماز را تمام كند و خواندن نماز احتياط لازم نيست و نيز اگر امام يقين يا گمان داشته باشد كه چند ركعت خوانده است و مأموم در شمارهء ركعت‌هاى نماز شك كند ، بايد به شك خود اعتنا ننمايد .\r\n\r\n6 - شك در نماز مستحبى\r\nمسأله 1202 - اگر در شماره ركعت‌هاى نماز مستحبى شك كند ، چنانچه طرف بيشتر شك ، نماز را باطل مىكند ، بايد بنا را بر كمتر بگذارد مثلًا اگر در نافلهء صبح شك كند كه دو ركعت خوانده يا سه ركعت ، بايد بنا بگذارد كه دو ركعت خوانده است و اگر طرف بيشتر شك ، نماز را باطل نمىكند . مثلًا شك كند كه دو ركعت خوانده يا يك ركعت به هر طرف شك عمل كند ، نمازش صحيح است .\r\nمسأله 1203 - كم شدن ركن ، نافله را باطل مىكند « 1 » ولى زياد شدن ركن ، آن را باطل نمىكند ، پس اگر يكى از كارهاى نافله را فراموش كند و موقعى يادش بيايد كه مشغول ركن بعد از آن شده بايد آن كار را انجام دهد و دوباره آن ركن را به‌جا آورد مثلًا اگر در بين ركوع يادش بيايد كه سوره را نخوانده ، بايد برگردد و سوره را بخواند و دوباره به ركوع رود .\r\nمسأله 1204 - اگر در يكى از كارهاى نافله شك كند ، خواه ركن باشد يا غير ركن ، چنانچه محل آن نگذشته ، بايد به‌جا آورد و اگر محل آن گذشته ، به شك خود اعتنا نكند .\r\n\r\n\r\n","description":"","footnote":"\r\n( 1 ) - بنابر احتياط واجب .\r\n","page_name":" 249 ","page_number":269},
  {"content":"\r\n\r\nمسأله 1205 - اگر در نماز مستحبى دو ركعتى ، گمانش به سه ركعت يا بيشتر برود بايد اعتنا نكند و نمازش صحيح است . و اگر گمانش به دو ركعت يا كمتر برود ، بنابر احتياط واجب بايد به همان گمان عمل كند ، مثلًا اگر گمانش به يك ركعت مىرود احتياطاً بايد يك ركعت ديگر بخواند .\r\nمسأله 1206 - اگر در نماز نافله كارى كند كه براى آن سجدهء سهو واجب مىشود ، يا يك سجده يا تشهد را فراموش نمايد ، لازم نيست بعد از نماز ، سجدهء سهو يا قضاى سجده و تشهد را به‌جا آورد .\r\nمسأله 1207 - اگر شك كند كه نماز مستحبى را خوانده يا نه ، چنانچه آن نماز مثل نماز جعفر طيّار وقت معيّن نداشته باشد ، بنا بگذارد كه نخوانده است . و همچنين است اگر مثل نافلهء يوميه وقت معيّن داشته باشد ، پيش از گذشتن وقت شك كند كه آن را به‌جا آورده يا نه ، ولى اگر بعد از گذشتن وقت شك كند كه خوانده است يا نه ، به شك خود اعتنا نكند .\r\n\r\nشك‌هاى صحيح\r\nمسأله 1208 - در نُه صورت اگر در شمارهء ركعت‌هاى نماز چهار ركعتى شك كند ، بايد فوراً فكر نمايد ، پس اگر يقين يا گمان به يك طرف شك پيدا كرد همان طرف را بگيرد و نماز را تمام كند و گرنه به دستورهايى كه گفته مىشود عمل نمايد و آن نُه صورت از اين قرار است :\r\nاول : آن كه بعد از سر برداشتن از سجده دوم شك كند دو ركعت خوانده يا سه ركعت ، كه بايد بنا بگذارد سه ركعت خوانده و يك ركعت ديگر بخواند و نماز را تمام كند و بعد از نماز يك ركعت نماز احتياط ايستاده يا دو ركعت نشسته به دستورى كه بعداً گفته مىشود به‌جا آورد .\r\nدوم : شك بين دو و چهار بعد از سر برداشتن از سجدهء دوم ، كه بايد بنا بگذارد\r\n\r\n","description":"","footnote":"","page_name":" 250 ","page_number":270},
  {"content":"\r\n\r\nچهار ركعت خوانده و نماز را تمام كند و بعد از نماز دو ركعت نماز احتياط ايستاده بخواند .\r\nسوم : شك بين دو و سه و چهار بعد از سر برداشتن از سجدهء دوم ، كه بايد بنا بر چهار بگذارد و بعد از نماز دو ركعت نماز احتياط ايستاده و بعد دو ركعت نشسته به‌جا آورد .\r\nچهارم : شك بين چهار و پنج بعد از سر برداشتن از سجدهء دوم ، كه بايد بنابر چهار بگذارد و نماز را تمام كند و بعد از نماز دو سجدهء سهو به‌جا آورد ولى اگر بعد از سجدهء اول ، يا پيش از سر برداشتن از سجدهء دوم ، يكى از اين چهار « 1 » شك ، براى او پيش آيد ، بنابر احتياط واجب بايد به دستور همان شك عمل كند و نماز را هم دوباره بخواند .\r\nپنجم : شك بين سه و چهار ، كه در هر جاى نماز باشد ، بايد بنابر چهار بگذارد و نماز را تمام كند و بعد از نماز يك ركعت نماز احتياط ايستاده يا دو ركعت نشسته به‌جا آورد .\r\nششم : شك بين چهار و پنج در حال ايستاده كه بايد بنشيند و تشهد بخواند و نماز را سلام دهد و يك ركعت نماز احتياط ايستاده يا دو ركعت نشسته به‌جا آورد .\r\nهفتم : شك بين سه و پنج در حال ايستاده كه بايد بنشيند و تشهد بخواند و نماز را سلام دهد و دو ركعت نماز احتياط ايستاده به‌جا آورد .\r\nهشتم : شك بين سه و چهار و پنج در حال ايستاده ، كه بايد بنشيند و تشهد بخواند و بعد از سلام نماز دو ركعت نماز احتياط ايستاده و بعد دو ركعت نشسته به‌جا آورد .\r\nنهم : شك بين پنج و شش در حال ايستاده كه بايد بنشيند و تشهد بخواند و نماز را سلام دهد و دو سجدهء سهو به‌جا آورد و بنابر احتياط واجب « 2 » دو سجدهء سهو ديگر\r\n\r\n\r\n","description":"","footnote":"\r\n( 1 ) - اين احتياط در صورت چهارم ترك نشود ولى در سه صورت ديگر مىتواند نماز را رهاكند و دوباره بخواند .\r\n( 2 ) - اين احتياط واجب نيست .\r\n","page_name":" 251 ","page_number":271},
  {"content":"\r\n\r\nبراى ايستادن بى جا بنمايد .\r\nمسأله 1209 - اگر يكى از شك‌هاى صحيح براى انسان پيش آيد نبايد نماز را بشكند و چنانچه نماز را بشكند معصيت كرده است ، پس اگر پيش از انجام كارى كه نماز را باطل مىكند مثل رو گرداندن از قبله ، نماز را از سر گيرد نماز دومش هم باطل است .\r\nو اگر بعد از انجام كارى كه نماز را باطل مىكند ، مشغول نماز شود نماز دومش صحيح است .\r\nمسأله 1210 - اگر يكى از شك‌هايى كه نماز احتياط براى آنها واجب است در نماز پيش آيد ، چنانچه انسان نماز را تمام كند و بدون خواندن نماز احتياط نماز را از سر بگيرد معصيت كرده است . پس اگر پيش از انجام كارى كه نماز را باطل مىكند نماز را از سر گرفته ، نماز دومش هم باطل است و اگر بعد از انجام كارى كه نماز را باطل مىكند ، مشغول نماز شده نماز دومش صحيح است .\r\nمسأله 1211 - وقتى يكى از شك‌هاى صحيح براى انسان پيش آيد چنان كه گفته شد ، بايد فوراً فكر كند ولى اگر چيزهايى كه به واسطهء آنها ممكن است يقين يا گمان به يك طرف شك پيدا شود ، از بين نمىرود ، چنانچه كمى بعد فكر كند اشكال ندارد ، مثلًا اگر در سجده شك كند مىتواند تا بعد از سجده ، فكر كردن را تأخير بيندازد .\r\nمسأله 1212 - اگر اول گمانش به يك طرف بيشتر باشد ، بعد دو طرف در نظر او مساوى شود ، بايد به دستور شك عمل نمايد . و اگر اول دو طرف در نظر او مساوى باشد و به طرفى كه وظيفهء اوست بنا بگذارد ، بعد گمانش به طرف ديگر برود ، بايد همان طرف را بگيرد و نماز را تمام كند .\r\nمسأله 1213 - كسى كه نمىداند گمانش به يك طرف بيشتر است يا هر دو طرف در نظر او مساوى است بايد به دستور شك عمل كند « 1 » .\r\n\r\n\r\n","description":"","footnote":"\r\n( 1 ) - بايد احتياط كند و موارد احتياط مختلف است .\r\n","page_name":" 252 ","page_number":272},
  {"content":"\r\n\r\nمسأله 1214 - اگر بعد از نماز بداند كه در بين نماز حال ترديدى داشته كه مثلًا دو ركعت خوانده يا سه ركعت و بنا را بر سه گذاشته ولى نداند كه گمانش به خواندن سه ركعت بوده يا هر دو طرف در نظر او مساوى بوده بايد نماز احتياط را بخواند .\r\nمسأله 1215 - اگر موقعى كه تشهد مىخواند ، يا بعد از ايستادن شك كند كه دو سجده را به‌جا آورده يا نه و در همان موقع يكى از شك‌هايى كه اگر بعد از تمام شدن دو سجده اتفاق بيفتد صحيح مىباشد ، براى او پيش آيد مثلًا شك كند كه دو ركعت خوانده يا سه ركعت ، چنانچه به دستور آن شك عمل كند نمازش صحيح است « 1 » .\r\nمسأله 1216 - اگر پيش از آن كه مشغول تشهد شود ، يا پيش از ايستادن « 2 » ، شك كند كه دو سجده را به‌جا آورده يا نه ، و در همان موقع يكى از شك‌هايى كه بعد از تمام شدن دو سجده صحيح است ، برايش پيش آيد نماز باطل است .\r\nمسأله 1217 - اگر موقعى كه ايستاده بين سه و چهار يا بين سه و چهار و پنج شك كند و يادش بيايد كه دو سجده از ركعت پيش به‌جا نياورده نمازش باطل است .\r\nمسأله 1218 - اگر شك او از بين برود و شك ديگرى برايش پيش آيد ، مثلًا اول شك كند كه دو ركعت خوانده يا سه ركعت ، بعد شك كند كه سه ركعت خوانده يا چهار ركعت ، بايد به دستور شك دوم عمل نمايد .\r\nمسأله 1219 - اگر بعد از نماز شك كند كه در نماز مثلًا بين دو و چهار شك كرده ، يا بين سه و چهار ، احتياط واجب آن است كه به دستور هر دو عمل كند و نماز را هم دوباره بخواند .\r\nمسأله 1220 - اگر بعد از نماز بفهمد كه در نماز شكى براى او پيش آمده ولى نداند از\r\n\r\n\r\n","description":"","footnote":"\r\n( 1 ) - احتياط واجب آن است كه بعد از عمل كردن به دستور شك نمازش را دوباره بخواند .\r\n( 2 ) - در ركعت‌هايى كه تشهد ندارد .\r\n","page_name":" 253 ","page_number":273},
  {"content":"\r\n\r\nشك‌هاى باطل بوده يا از شك‌هاى صحيح و اگر از شك‌هاى صحيح بوده كدام قسم آن بوده است بايد دو ركعت نماز احتياط ايستاده « 1 » و دو ركعت نشسته و دو سجدهء سهو به‌جا آورد و نماز را هم دوباره بخواند .\r\nمسأله 1221 - كسى كه نشسته نماز مىخواند اگر شكى كند كه بايد براى آن يك ركعت نماز احتياط ايستاده يا دو ركعت نشسته بخواند ، بايد يك ركعت نشسته « 2 » به‌جا آورد .\r\nو اگر شكى كند كه بايد براى آن دو ركعت نماز احتياط ايستاده بخواند ، بايد دو ركعت نشسته به‌جا آورد .\r\nمسأله 1222 - كسى كه ايستاده نماز مىخواند ، اگر موقع خواندن نماز احتياط از ايستادن عاجز شود ، بايد مثل كسى كه نماز را نشسته مىخواند و حكم آن در مسألهء پيش گفته شد ، نماز احتياط را به‌جا آورد « 3 » .\r\nمسأله 1223 - كسى كه نشسته نماز مىخواند ، اگر موقع خواندن نماز احتياط بتواند بايستد بايد به وظيفهء كسى كه نماز را ايستاده مىخواند عمل كند .\r\n\r\nنماز احتياط\r\nمسأله 1224 - كسى كه نماز احتياط بر او واجب است بعد از سلام نماز بايد فوراً نيت نماز احتياط كند و تكبير بگويد و « حمد » را بخواند و به ركوع رود و دو سجده نمايد پس اگر يك ركعت نماز احتياط بر او واجب است ، بعد از دو سجده تشهد بخواند و سلام دهد و اگر دو ركعت نماز احتياط بر او واجب است بعد از دو سجده ، يك ركعت\r\n\r\n\r\n","description":"","footnote":"\r\n( 1 ) - بلكه بايد به دستور شك‌هايى كه صحيح بوده و احتمال مىداده ، عمل كند به احتياطواجب ، و نماز را دوباره بخواند .\r\n( 2 ) - بايد دو ركعت نشسته به‌جا آورد « در اين مسأله و در مسأله 1222 و 1223 احتياطمستحب آن است كه نماز را اعاده نمايد » .\r\n( 3 ) - در جايى كه بايد يا دو ركعت نشسته بخواند يا يك ركعت ايستاده بايد دو ركعت نشسته بخواند .\r\n","page_name":" 254 ","page_number":274},
  {"content":"\r\n\r\nديگر مثل ركعت اول به‌جا آورد و بعد از تشهد سلام دهد .\r\nمسأله 1225 - نماز احتياط سوره و قنوت ندارد ، و بايد آن را آهسته بخوانند و نيت آن را به زبان نياورند و احتياط واجب آن است كه بسم‌اللَّه آن را هم آهسته بگويند .\r\nمسأله 1226 - اگر پيش از خواندن نماز احتياط بفهمد ، نمازى كه خوانده درست بوده ، لازم نيست نماز احتياط را بخواند . و اگر در بين نماز احتياط بفهمد ، لازم نيست آن را تمام نمايد .\r\nمسأله 1227 - اگر پيش از خواندن نماز احتياط بفهمد كه ركعت‌هاى نمازش كم بوده ، چنانچه كارى كه نماز را باطل مىكند انجام نداده ، بايد آنچه از نماز نخوانده بخواند و براى سلام بى جا دو سجدهء سهو بنمايد . و اگر كارى كه نماز را باطل مىكند ، انجام داده ، مثلًا پشت به قبله كرده ، بايد نماز را دوباره به‌جا آورد .\r\nمسأله 1228 - اگر بعد از نماز احتياط بفهمد كسرى نمازش به مقدار نماز احتياط بوده ، مثلًا در شك بين سه و چهار ، يك ركعت نماز احتياط بخواند بعد بفهمد نماز را سه ركعت خوانده ، نمازش صحيح است .\r\nمسأله 1229 - اگر بعد از خواندن نماز احتياط بفهمد كسرى نماز كمتر از نماز احتياط بوده ، مثلًا در شك بين دو و چهار ، دو ركعت نماز احتياط بخواند بعد بفهمد نماز را سه ركعت خوانده ، بايد نماز را دوباره « 1 » بخواند .\r\nمسأله 1230 - اگر بعد از خواندن نماز احتياط بفهمد كسرى نماز بيشتر از نماز احتياط بوده مثلًا در شك بين سه و چهار يك ركعت نماز احتياط بخواند ، بعد بفهمد نماز را دو ركعت خوانده ، چنانچه بعد از نماز احتياط كارى كه نماز را باطل مىكند انجام داده ، مثلًا پشت به قبله كرده ، بايد نماز را دوباره بخواند و اگر كارى كه نماز را باطل مىكند انجام نداده بايد دو ركعت كسرى نمازش را به‌جا آورد و نماز را هم دوباره بخواند .\r\n\r\n\r\n","description":"","footnote":"\r\n( 1 ) - احتياط واجب آن است كه كسرى نماز را متصلًا بخواند و بعد نماز را دوباره بخواند .\r\n","page_name":" 255 ","page_number":275},
  {"content":"\r\n\r\nمسأله 1231 - اگر بين دو و سه و چهار شك كند و بعد از خواندن دو ركعت نماز احتياط ايستاده ، يادش بيايد كه نماز را دو ركعت خوانده لازم نيست دو ركعت نماز احتياط نشسته را بخواند .\r\nمسأله 1232 - اگر بين سه و چهار شك كند و موقعى كه دو ركعت نماز احتياط نشسته يا يك ركعت ايستاده را مىخواند ، يادش بيايد كه نماز را سه ركعت خوانده بايد نماز احتياط را تمام كند و بنابر احتياط واجب « 1 » نماز را دوباره بخواند .\r\nمسأله 1233 - اگر بين دو و سه و چهار شك كند و موقعى كه دو ركعت نماز احتياط ايستاده را مىخواند پيش از ركوع ركعت دوم يادش بيايد كه نماز را سه ركعت خوانده ، بايد بنشيند و نماز احتياط را يك ركعتى تمام كند و بنابر احتياط واجب نماز را دوباره بخواند .\r\nمسأله 1234 - اگر در بين نماز احتياط بفهمد كسرى نمازش بيشتر يا كمتر از نماز احتياط بوده ، چنانچه نتواند نماز احتياط را مطابق كسرى نمازش تمام كند ، بايد آن را رها كند و كسرى نماز را به‌جا آورد و بنابر احتياط واجب ، نماز را دوباره بخواند ، مثلًا در شك بين سه و چهار اگر موقعى كه دو ركعت نماز احتياط نشسته را مىخواند ، يادش بيايد كه نماز را دو ركعت خوانده ، چون نمىتواند دو ركعت نشسته را به جاى دو ركعت ايستاده حساب كند ، بايد نماز احتياط نشسته را رها كند و دو ركعت كسرى نمازش را بخواند و احتياطاً نماز را هم دوباره به‌جا آورد .\r\nمسأله 1235 - اگر شك كند نماز احتياطى را كه بر او واجب بوده به‌جا آورده يا نه ، چنانچه وقت نماز گذشته به شك خود اعتنا نكند ، و اگر وقت دارد ، در صورتى كه مشغول كار ديگرى نشده و از جاى نماز برنخاسته و كارى هم مثل روگرداندن از قبله كه نماز را باطل مىكند انجام نداده بايد نماز احتياط را بخواند و اگر مشغول كار\r\n\r\n\r\n","description":"","footnote":"\r\n( 1 ) - واجب نيست .\r\n","page_name":" 256 ","page_number":276},
  {"content":"\r\n\r\nديگرى شده يا كارى كه نماز را باطل مىكند به‌جا آورده ، يا بين نماز و شك او زياد طول كشيده ، احتياط واجب آن است كه نماز احتياط را به‌جا آورد و نماز را هم دوباره بخواند .\r\nمسأله 1236 - اگر در نماز احتياط ، ركنى را زياد كند ، يا مثلًا به جاى يك ركعت دو ركعت بخواند ، نماز احتياط باطل مىشود ، و بايد دوباره نماز احتياط و اصل نماز را بخواند .\r\nمسأله 1237 - موقعى كه مشغول نماز احتياط است اگر در يكى از كارهاى آن شك كند ، چنانچه محل آن نگذشته ، بايد به‌جا آورد و اگر محلش گذشته ، بايد به شك خود اعتنا نكند ، مثلًا اگر شك كند كه « حمد » خوانده يا نه ، چنانچه به ركوع نرفته بايد بخواند ، و اگر به ركوع رفته بايد به شك خود اعتنا نكند .\r\nمسأله 1238 - اگر در شمارهء ركعت‌هاى نماز احتياط شك « 1 » كند ، چنانچه طرف بيشتر شك نماز را باطل مىكند بايد بنا را بر كمتر بگذارد و اگر طرف بيشتر شك نماز را باطل نمىكند ، بايد بنا را بر بيشتر بگذارد ، مثلًا موقعى كه مشغول خواندن دو ركعت نماز احتياط است ، اگر شك كند كه دو ركعت خوانده يا سه ركعت ، چون طرف بيشتر شك نماز را باطل مىكند ، بايد بنا بگذارد كه دو ركعت خوانده ، و اگر شك كند يك ركعت خوانده يا دو ركعت ، چون طرف بيشتر شك نماز را باطل نمىكند ، بايد بنا بگذارد كه دو ركعت خوانده است .\r\nمسأله 1239 - اگر در نماز احتياط چيزى كه ركن نيست سهواً كم يا زياد شود ، سجدهء سهو ندارد .\r\nمسأله 1240 - اگر بعد از سلام نماز احتياط شك كند كه يكى از اجزا يا شرايط آن را\r\n\r\n\r\n","description":"","footnote":"\r\n( 1 ) - بايد در شمارهء ركعت‌ها بنا را بر اكثر بگذارد و در آن‌جا كه بنابر بيشتر گذاشتن نماز راباطل مىكند بايد اصل نماز را از سر بخواند و لازم نيست نماز احتياط را به‌جا آورد .\r\n","page_name":" 257 ","page_number":277},
  {"content":"\r\n\r\nبه‌جا آورده يا نه ، به شك خود اعتنا نكند .\r\nمسأله 1241 - اگر در نماز احتياط ، تشهد يا يك سجده را فراموش كند ، احتياط واجب آن است كه بعد از سلام نماز ، آن را قضا نمايد .\r\nمسأله 1242 - اگر نماز احتياط و قضاى يك سجده يا قضاى يك تشهد يا دو سجدهء سهو بر او واجب شود ، بايد اول نماز احتياط را به‌جا آورد .\r\nمسأله 1243 - حكم گمان در نماز مثل حكم يقين است « 1 » ، مثلًا اگر انسان گمان دارد كه نماز را چهار ركعت خوانده نبايد نماز احتياط بخواند ، و اگر گمان دارد ركوع كرده ، نبايد آن را به‌جا آورد و اگر گمان دارد « حمد » را نخوانده ، چنانچه به ركوع نرفته ، بايد بخواند ، و اگر به ركوع رفته نمازش صحيح است .\r\nمسأله 1244 - حكم شك و سهو و گمان در نمازهاى واجب يوميه و نمازهاى واجب ديگر فرق ندارد ، مثلًا اگر در نماز آيات شك كند كه يك ركعت خوانده يا دو ركعت ، چون شك او در نماز دو ركعتى است ، نمازش باطل مىشود .\r\n\r\nسجدهء سهو\r\nمسأله 1245 - براى پنج « 2 » چيز بعد از سلام نماز ، انسان بايد دو سجدهء سهو به دستورى كه بعداً گفته مىشود به‌جا آورد :\r\nاول : آن كه در بين نماز ، سهواً حرف بزند .\r\nدوم : جايى كه نبايد نماز را سلام دهد ، مثلًا در ركعت اول سهواً سلام بدهد .\r\nسوم : آن كه يك سجده را فراموش كند .\r\nچهارم : آن كه تشهد را فراموش كند .\r\n\r\n\r\n","description":"","footnote":"\r\n( 1 ) - در ركعت‌ها حكم يقين است ، و اما در غير آنها مثل ركوع و سجود و ساير اجزا معلوم‌نيست و بايد احتياط كند و احتياط در موارد آن مختلف است .\r\n( 2 ) - در دوم و چهارم بنابر احتياط واجب و در سه چيز ديگر بنابر اقوا .\r\n","page_name":" 258 ","page_number":278},
  {"content":"\r\n\r\nپنجم : آن كه در نماز چهار ركعتى بعد از سجدهء دوم شك كند كه چهار ركعت خوانده يا پنج ركعت ، و نيز اگر در جايى كه بايد بايستد مثلًا موقع خواندن « حمد » و سوره اشتباهاً بنشيند يا در جايى كه بايد بنشيند مثلًا موقع خواندن تشهد اشتباهاً بايستد ، بنابر احتياط واجب « 1 » بايد دو سجدهء سهو به‌جا آورد . بلكه براى هر چيزى كه در نماز اشتباهاً كم يا زياد كند ، احتياط مستحب آن است كه دو سجدهء سهو بنمايد . و احكام اين چند صورت در مسائل آينده گفته مىشود .\r\nمسأله 1246 - اگر انسان اشتباهاً يا به خيال اين كه نمازش تمام شده حرف بزند بايد دو سجده سهو به‌جا آورد .\r\nمسأله 1247 - براى حرفى كه از آه كشيدن و سرفه پيدا مىشود ، سجدهء سهو واجب نيست ، ولى اگر مثلًا سهواً آخ يا آه بگويد ، بايد سجدهء سهو نمايد .\r\nمسأله 1248 - اگر چيزى را كه غلط خوانده دوباره به طور صحيح بخواند براى دوباره خواندن آن سجدهء سهو واجب نيست .\r\nمسأله 1249 - اگر در نماز سهواً مدتى حرف بزند و تمام آنها يك مرتبه حساب شود ، دو سجدهء سهو بعد از سلام نماز كافى است .\r\nمسأله 1250 - اگر سهواً تسبيحات اربعه را نگويد يا بيشتر يا كمتر از سه مرتبه بگويد ، احتياط مستحب آن است كه بعد از نماز دو سجدهء سهو به‌جا آورد .\r\nمسأله 1251 - اگر در جايى كه نبايد سلام نماز را بگويد سهواً بگويد :\r\n« السَّلامُ عَلَيْنا وَعَلى عِبادِ اللَّهِ الصَّالِحِينَ »\r\nيا بگويد :\r\n« السَّلامُ عَلَيْكُمْ وَرَحْمَةُ اللَّهِ وَبَرَكاتُهُ »\r\nبايد دو سجدهء سهو بنمايد ، ولى اگر اشتباهاً مقدارى از اين دو سلام را بگويد ، يا بگويد :\r\n« السَّلامُ عَلَيْكَ ايُّهَا النَّبِيُّ وَرَحْمَةُ اللَّهِ وَبَرَكاتُهُ »\r\nاحتياط مستحب آن است كه دو سجدهء سهو به‌جا آورد .\r\n\r\n\r\n","description":"","footnote":"\r\n( 1 ) - واجب نيست .\r\n","page_name":" 259 ","page_number":279},
  {"content":"\r\n\r\nمسأله 1252 - اگر در جايى كه نبايد سلام دهد اشتباهاً هر سه سلام را بگويد دو سجدهء سهو كافى است .\r\nمسأله 1253 - اگر يك سجده يا تشهد را فراموش كند و پيش از ركوع ركعت بعد يادش بيايد ، بايد برگردد و به‌جا آورد و بعد از نماز بنابر احتياط واجب « 1 » براى ايستادن بى جا دو سجدهء سهو بنمايد .\r\nمسأله 1254 - اگر در ركوع يا بعد از آن يادش بيايد كه يك سجده يا تشهد را از ركعت پيش فراموش كرده ، بايد بعد از سلام نماز سجده يا تشهد را قضا نمايد و بعد از آن دو سجدهء سهو به‌جا آورد .\r\nمسأله 1255 - اگر سجدهء سهو را بعد از سلام نماز عمداً به‌جا نياورد ، معصيت كرده و واجب است هر چه زودتر آن را انجام دهد و چنانچه سهواً به‌جا نياورد ، هر وقت يادش آمد بايد فوراً انجام دهد و لازم نيست نماز را دوباره بخواند .\r\nمسأله 1256 - اگر شك دارد كه سجدهء سهو بر او واجب شده يا نه لازم نيست به‌جا آورد .\r\nمسأله 1257 - كسى كه شك دارد مثلًا دو سجدهء سهو بر او واجب شده يا چهار تا ، اگر دو سجده بنمايد كافى است .\r\nمسأله 1258 - اگر بداند يكى از دو سجدهء سهو را به‌جا نياورده بايد دو سجدهء سهو به‌جا آورد و اگر بداند سهواً سه سجده كرده ، احتياط واجب « 2 » آن است كه دوباره دو سجدهء سهو بنمايد .\r\n\r\nدستور سجدهء سهو\r\nمسأله 1259 - دستور سجدهء سهو اين است كه بعد از سلام نماز فوراً نيت سجدهء سهو كند و پيشانى را به چيزى كه سجده بر آن صحيح است بگذارد و بگويد :\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - بلكه اقوا .\r\n","page_name":" 260 ","page_number":280},
  {"content":"\r\n\r\n« بِسْمِ اللَّهِ وَبِاللَّهِ وَصَلَّى اللَّهُ عَلى مُحَمَّدٍ وَآلِهِ »\r\nيا\r\n« بِسْمِ اللَّهِ وَبِاللَّهِ اللّهُمَّ صَلِّ عَلى مُحَمَّدٍ وَآلِ مُحَمَّدٍ »\r\nولى بهتر است بگويد :\r\n« بِسْمِ اللَّهِ وَبِاللَّهِ السَّلامُ عَلَيْكَ ايُّهَا النَّبِيُّ وَرَحْمَةُ اللَّهِ وَبَرَكاتُه »\r\nبعد بايد بنشيند و دوباره به سجده رود و يكى از ذكرهايى را كه گفته شد بگويد و بنشيند و بعد از خواندن تشهد سلام دهد .\r\n\r\nقضاى سجده و تشهد فراموش شده\r\nمسأله 1260 - سجده و تشهدى را كه انسان فراموش كرده و بعد از نماز ، قضاى آن را به‌جا مىآورد ، بايد تمام شرايط نماز ، مانند پاك بودن بدن و لباس و رو به قبله بودن و شرطهاى ديگر را داشته باشد .\r\nمسأله 1261 - اگر سجده يا تشهد را چند دفعه فراموش كند ، مثلًا يك سجده از ركعت اول و يك سجده از ركعت دوم فراموش نمايد ، بايد بعد از نماز ، قضاى هر دو را با سجده‌هاى سهوى كه براى آنها لازم است به‌جا آورد ، و لازم نيست معيّن كند كه قضاى كدام يكِ آنها است .\r\nمسأله 1262 - اگر يك سجده و تشهد را فراموش كند ، احتياط واجب آن است كه هر كدام را اول فراموش كرده ، قضا نمايد . و اگر نداند كدام اول فراموش شده ، بايد احتياطاً يك سجده و تشهد و بعد يك سجدهء ديگر به‌جا آورد ، يا يك تشهد و يك سجده و بعد يك تشهد ديگر به‌جا آورد تا يقين كند سجده و تشهد را به ترتيبى كه فراموش كرده قضا نموده است .\r\nمسأله 1263 - اگر به خيال اين كه اول سجده را فراموش كرده ، اول قضاى آن را به‌جا آورد و بعد از خواندن تشهد يادش بيايد كه اول تشهد را فراموش كرده احتياط واجب آن است كه دوباره سجده را قضا نمايد . و نيز اگر به خيال اين كه اول تشهد را فراموش كرده اول قضاى آن را به‌جا آورد ، و بعد از سجده يادش بيايد كه اول سجده را فراموش كرده ، بنابر احتياط واجب بايد دوباره تشهد را بخواند .\r\n\r\n","description":"","footnote":"","page_name":" 261 ","page_number":281},
  {"content":"\r\n\r\nمسأله 1264 - اگر بين سلام نماز و قضاى سجده يا تشهد كارى كند كه اگر عمداً يا سهواً در نماز اتفاق بيفتد نماز باطل مىشود ، مثلًا پشت به قبله نمايد ، احتياط واجب « 1 » آن است كه بعد از قضاى سجده و تشهد دوباره نماز را بخواند .\r\nمسأله 1265 - اگر بعد از سلام نماز يادش بيايد كه يك سجده از ركعت آخر را فراموش كرده ، چنانچه كارى كه عمدى و سهوى آن نماز را باطل مىكند ، مثل رو گرداندن از قبله انجام نداده ، بنابر احتياط واجب « 2 » بايد به قصد اين كه وظيفهء خود را انجام داده باشد ، سجدهء فراموش شده و بعد از آن تشهد و سلام و دو سجدهء سهو به‌جا آورد و نيز اگر يادش بيايد كه تشهد ركعت آخر را فراموش كرده ، احتياطاً بايد به قصد اين كه وظيفهء خود را انجام داده باشد ، تشهد را بخواند و بعد از آن ، سلام دهد و دو سجدهء سهو بنمايد .\r\nمسأله 1266 - اگر بين سلام نماز و قضاى سجده يا تشهد كارى كند كه براى آن سجدهء سهو واجب مىشود ، مثل آن كه سهواً حرف بزند ، بنابر احتياط واجب بايد سجده يا تشهد را قضا كند و غير از سجدهء سهوى كه براى قضاى سجده يا تشهد لازم است ، دو سجده سهو « 3 » ديگر بنمايد .\r\nمسأله 1267 - اگر نداند كه سجده را فراموش كرده يا تشهد را ، بايد هر دو را قضا نمايد و هر كدام را اول به‌جا آورد اشكال ندارد .\r\nمسأله 1268 - اگر شك دارد كه سجده يا تشهد را فراموش كرده يا نه ، واجب نيست قضا نمايد .\r\n\r\n\r\n","description":"","footnote":"\r\n( 1 ) - واجب نيست نماز را دوباره بخواند .\r\n( 2 ) - اين احتياط و احتياط بعد واجب نيستند و همان قضاى سجده و تشهد و سجدهء سهوكفايت مىكند .\r\n( 3 ) - دو سجده سهو ديگر لازم نيست .\r\n","page_name":" 262 ","page_number":282},
  {"content":"\r\n\r\nمسأله 1269 - اگر بداند سجده يا تشهد را فراموش كرده و شك كند كه پيش از ركوع ركعت بعد به‌جا آورده يا نه ، احتياط واجب آن است كه آن را قضا نمايد .\r\nمسأله 1270 - كسى كه بايد سجده يا تشهد را قضا نمايد ، اگر براى كار ديگرى هم سجدهء سهو بر او واجب شود ، بايد بعد از نماز سجده يا تشهد را قضا نمايد ، بعد سجدهء سهو را به‌جا آورد .\r\nمسأله 1271 - اگر شك دارد كه بعد از نماز ، قضاى سجده يا تشهد فراموش شده را به‌جا آورده يا نه ، چنانچه وقت نماز نگذشته ، بايد سجده يا تشهد را قضا نمايد ، و اگر وقت نماز گذشته قضاى آن مستحب « 1 » است .\r\n\r\nكم و زياد كردن اجزا و شرايط نماز\r\nمسأله 1272 - هرگاه چيزى از واجبات نماز را عمداً كم يا زياد كند ، اگرچه يك حرف آن باشد ، نماز باطل است .\r\nمسأله 1273 - اگر به واسطهء ندانستن مسأله ، چيزى از واجبات نماز را كم يا زياد كند نماز باطل « 2 » است . ولى چنانچه به واسطهء ندانستن مسأله « حمد » و سورهء نماز صبح و مغرب و عشا را آهسته بخواند ، يا « حمد » و سورهء نماز ظهر و عصر را بلند بخواند ، يا در مسافرت نماز ظهر و عصر و عشا را چهار ركعتى بخواند ، نمازش صحيح است .\r\nمسأله 1274 - اگر در بين نماز بفهمد وضو يا غسلش باطل بوده يا بدون وضو يا غسل مشغول نماز شده ، بايد نماز را به‌هم بزند و دوباره با وضو يا غسل بخواند ، و اگر بعد از نماز بفهمد بايد دوباره نماز را با وضو يا غسل به‌جا آورد و اگر وقت گذشته قضا نمايد .\r\n\r\n\r\n","description":"","footnote":"\r\n( 1 ) - واجب است بنابر احتياط .\r\n( 2 ) - در ركن‌هاى نماز بنابر اقوا و در غير آنها بنابر احتياط واجب اگرچه صحت در غير ركن‌هابعيد نيست .\r\n","page_name":" 263 ","page_number":283},
  {"content":"\r\n\r\nمسأله 1275 - اگر بعد از رسيدن به ركوع يادش بيايد كه دو سجده از ركعت پيش فراموش كرده ، نمازش باطل است . و اگر پيش از رسيدن به ركوع يادش بيايد ، بايد برگردد و دو سجده را به‌جا آورد و برخيزد و « حمد » و سوره يا تسبيحات را بخواند و نماز را تمام كند و بعد از نماز بنابر احتياط واجب « 1 » ، براى ايستادن بى جا دو سجدهء سهو بنمايد .\r\nمسأله 1276 - اگر پيش از گفتن\r\n« السَّلامُ عَلَيْنا »\r\nو\r\n« السَّلامُ عَلَيْكُمْ »\r\nيادش بيايد كه دو سجدهء ركعت آخر را به‌جا نياورده ، بايد دو سجده را به‌جا آورد و دوباره تشهد بخواند و نماز را سلام دهد .\r\nمسأله 1277 - اگر پيش از سلام نماز يادش بيايد كه يك ركعت يا بيشتر ، از آخر نماز نخوانده ، بايد مقدارى را كه فراموش كرده به‌جا آورد .\r\nمسأله 1278 - اگر بعد از سلام نماز يادش بيايد كه يك ركعت يا بيشتر از آخر نماز را نخوانده ، چنانچه كارى انجام داده كه اگر در نماز عمداً يا سهواً اتفاق بيفتد نماز را باطل مىكند ، مثلًا پشت به قبله كرده نمازش باطل است ، و اگر كارى كه عمدى و سهوى آن ، نماز را باطل مىكند انجام نداده بايد فوراً مقدارى را كه فراموش كرده به‌جا آورد .\r\nمسأله 1279 - هرگاه بعد از سلام نماز عملى انجام دهد كه اگر در نماز عمداً يا سهواً اتفاق بيفتد نماز را باطل مىكند ، مثلًا پشت به قبله نمايد و بعد يادش بيايد كه دو سجدهء آخر را به‌جا نياورده نمازش باطل است ، اگر پيش « 2 » از انجام كارى كه نماز را باطل مىكند ، يادش بيايد بايد دو سجده‌اى را كه فراموش كرده به‌جا آورد و دوباره تشهد بخواند و نماز را سلام دهد و دو سجدهء سهو براى سلامى كه اول گفته است بنمايد .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - در اين صورت نيز نمازش باطل است و بهتر آن است كه آنچه را كه ذكر شده در متن‌به‌جا آورد و نماز را دوباره بخواند .\r\n","page_name":" 264 ","page_number":284},
  {"content":"\r\n\r\nمسأله 1280 - اگر بفهمد نماز را پيش از وقت خوانده ، يا پشت به قبله يا به طرف راست يا به طرف چپ قبله به‌جا آورده ، بايد دوباره بخواند و اگر وقت گذشته قضا نمايد .\r\n\r\nنماز مسافر\r\nمسافر بايد نماز ظهر و عصر و عشا را با هشت شرط ، شكسته به‌جا آورد ؛ يعنى دو ركعت بخواند :\r\nشرط اول : آن كه سفر او كمتر از هشت فرسخ شرعى نباشد و فرسخ شرعى تقريباً پنج كيلومتر و نيم است .\r\nمسأله 1281 - كسى كه رفتن و برگشتن او هشت فرسخ است ، اگر در يك شب و يك روز برود و برگردد ، مثلًا اگر روز برود همان روز يا شب آن برگردد ، چنانچه رفتن او كمتر از چهار فرسخ نباشد ، بايد نماز را شكسته بخواند . بنابراين اگر رفتن سه فرسخ و برگشتن پنج فرسخ باشد ، بايد نماز را تمام ؛ يعنى چهار ركعتى ، بخواند .\r\nمسأله 1282 - اگر رفتن و برگشتن هشت فرسخ باشد ولى روزى كه مىرود ، همان روز يا شب آن برنگردد ، مثلًا امروز برود و فردا برگردد ، به اندازه‌اى كه ممكن است ، بايد احتياط را مراعات كند « 1 » ؛ يعنى نماز را هم تمام و هم شكسته بخواند و روزه بگيرد و قضاى آن را هم به‌جا آورد .\r\nمسأله 1283 - اگر سفر مختصرى از هشت فرسخ كمتر باشد ، يا انسان نداند كه سفر او هشت فرسخ است يا نه ، نبايد نماز را شكسته بخواند و چنانچه شك كند كه سفر او هشت فرسخ است يا نه ، در صورتى كه تحقيق كردن برايش مشقت دارد ، بايد نمازش را تمام بخواند و اگر مشقت ندارد بنابر احتياط واجب بايد تحقيق كند كه اگر دو عادل بگويند ، يا بين مردم معروف باشد كه سفر او هشت فرسخ است نماز را شكسته بخواند .\r\n\r\n\r\n","description":"","footnote":"\r\n( 1 ) - لازم نيست مراعات كند .\r\n","page_name":" 265 ","page_number":285},
  {"content":"\r\n\r\nمسأله 1284 - اگر يك عادل خبر دهد كه سفر انسان هشت فرسخ است بنابر احتياط واجب بايد نماز را هم شكسته و هم تمام بخواند و روزه بگيرد و قضاى آن را هم به‌جا آورد .\r\nمسأله 1285 - كسى كه يقين دارد سفر او هشت فرسخ است ، اگر نماز را شكسته بخواند و بعد بفهمد كه هشت فرسخ نبوده ، بايد آن را چهار ركعتى به‌جا آورد و اگر وقت گذشته قضا نمايد .\r\nمسأله 1286 - كسى كه يقين دارد سفرش هشت فرسخ نيست ، يا شك دارد كه هشت فرسخ هست يا نه ، چنانچه در بين راه بفهمد كه سفر او هشت فرسخ بوده ، اگرچه كمى از راه باقى باشد ، بايد نماز را شكسته بخواند و اگر تمام خوانده دوباره شكسته به‌جا آورد .\r\nمسأله 1287 - اگر بين دو محلى كه فاصله آنها كمتر از چهار فرسخ است ، چند مرتبه رفت و آمد كند ، اگرچه روى هم رفته هشت فرسخ شود ، بايد نماز را تمام بخواند .\r\nمسأله 1288 - اگر محلى دو راه داشته باشد ، يك راه آن كمتر از هشت فرسخ و راه ديگر آن هشت فرسخ يا بيشتر باشد ، چنانچه انسان از راهى كه هشت فرسخ است به آن‌جا برود ، بايد نماز را شكسته بخواند و اگر از راهى كه هشت فرسخ نيست برود ، بايد تمام بخواند .\r\nمسأله 1289 - اگر شهر ديوار دارد ، بايد ابتداى هشت فرسخ را از ديوار شهر حساب كند ، و اگر ديوار ندارد بايد از خانه‌هاى آخر شهر حساب نمايد .\r\nشرط دوم : آن كه از اول مسافرت قصد هشت فرسخ را داشته باشد ، پس اگر به جايى كه كمتر از هشت فرسخ است مسافرت كند و بعد از رسيدن به آن‌جا قصد كند جايى برود كه با مقدارى كه آمده هشت فرسخ شود ، چون از اول قصد هشت فرسخ را نداشته ، بايد نماز را تمام بخواند . ولى اگر بخواهد از آن‌جا هشت فرسخ برود يا چهار\r\n\r\n","description":"","footnote":"","page_name":" 266 ","page_number":286},
  {"content":"\r\n\r\nفرسخ برود و همان روز يا شب آن « 1 » ، به وطنش يا به جايى كه مىخواهد ده روز بماند برگردد بايد نماز را شكسته بخواند .\r\nمسأله 1290 - كسى كه نمىداند سفرش چند فرسخ است ، مثلًا براى پيدا كردن گمشده‌اى مسافرت مىكند و نمىداند كه چه مقدار بايد برود تا آن را پيدا كند ، بايد نماز را تمام بخواند . ولى در برگشتن ، چنانچه تا وطنش يا جايى كه مىخواهد ده روز در آن‌جا بماند ، هشت فرسخ يا بيشتر باشد ، بايد نماز را شكسته بخواند . و نيز اگر در بين رفتن قصد كند كه چهار فرسخ برود و همان روز يا شب آن برگردد ، چنانچه رفتن و برگشتن هشت فرسخ شود ، بايد نماز را شكسته بخواند .\r\nمسأله 1291 - مسافر در صورتى بايد نماز را شكسته بخواند كه تصميم داشته باشد هشت فرسخ برود ، پس كسى كه از شهر بيرون مىرود و مثلًا قصدش اين است كه اگر رفيق پيدا كند ، سفر هشت فرسخى برود چنانچه اطمينان دارد كه رفيق پيدا مىكند ، بايد نماز را شكسته بخواند و اگر اطمينان ندارد ، بايد تمام بخواند .\r\nمسأله 1292 - كسى كه قصد هشت فرسخ دارد ، اگرچه در هر روز مقدار كمى راه برود وقتى به جايى برسد كه ديوار شهر را نبيند و اذان آن را نشنود بايد نماز را شكسته بخواند . ولى اگر در هر روز مقدار خيلى كمى راه برود كه نگويند مسافر است ، بايد نمازش را تمام بخواند و احتياط مستحب آن است كه هم شكسته و هم تمام بخواند .\r\nمسأله 1293 - كسى كه در سفر به اختيار ديگرى است ، مانند نوكرى كه با آقاى خود مسافرت مىكند چنانچه بداند سفر او هشت فرسخ است ، بايد نماز را شكسته بخواند\r\n\r\n\r\n","description":"","footnote":"\r\n( 1 ) - در آن روز هم اگر نخواهد برگردد و روزهاى ديگر بخواهد برگردد بايد شكسته بخواندمگر قصد ماندن ده روز كند و آنچه در اين مسأله ذكر شد در مسائل ديگر هم كه مىآيد جارى است .\r\n","page_name":" 267 ","page_number":287},
  {"content":"\r\n\r\nو اگر نداند بنابر احتياط واجب بايد از او بپرسد « 1 » ، كه اگر سفر او هشت فرسخ باشد ، نماز را شكسته به‌جا آورد .\r\nمسأله 1294 - كسى كه در سفر به اختيار ديگرى است ، اگر بداند يا گمان داشته باشد كه پيش از رسيدن به چهار فرسخ از او جدا مىشود ، بايد نماز را تمام بخواند .\r\nمسأله 1295 - كسى كه در سفر به اختيار ديگرى است ، اگر شك دارد كه پيش از رسيدن به چهار فرسخ از او جدا مىشود يا نه ، بايد نماز را تمام بخواند « 2 » . ولى اگر شك او از اين جهت است كه احتمال مىدهد مانعى براى سفر او پيش آيد ، چنانچه احتمال او در نظر مردم به جا نباشد بايد نماز را شكسته بخواند .\r\nشرط سوم : آن كه در بين راه از قصد خود بر نگردد ، پس اگر پيش از رسيدن به چهار فرسخ از قصد خود برگردد يا مردد شود ، بايد نماز را تمام بخواند .\r\nمسأله 1296 - اگر بعد از رسيدن به چهار فرسخ از مسافرت منصرف شود ، چنانچه تصميم داشته باشد كه همان جا بماند يا بعد از ده روز برگردد ، يا در برگشتن و ماندن مردد باشد ، بايد نماز را تمام بخواند .\r\nمسأله 1297 - اگر بعد از رسيدن به چهار فرسخ از مسافرت منصرف شود و تصميم داشته باشد كه همان روز يا شب آن برگردد بايد نماز را شكسته بخواند و اگر همان روز يا همان شب برنگردد و بخواهد كمتر از ده روز در آن‌جا بماند ، به اندازهء ممكن احتياط را مراعات كند « 3 » و نماز را هم تمام و هم شكسته بخواند .\r\nمسأله 1298 - اگر براى رفتن به محلى حركت كند و بعد از رفتن مقدارى از راه بخواهد جاى ديگرى برود ، چنانچه از محل اولى كه حركت كرده تا جايىكه مىخواهد برود ،\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - بايد شكسته بخواند .\r\n( 3 ) - لازم نيست مراعات كند ، نمازش را بايد شكسته بخواند .\r\n","page_name":" 268 ","page_number":288},
  {"content":"\r\n\r\nهشت فرسخ باشد ، بايد نماز را شكسته بخواند .\r\nمسأله 1299 - اگر پيش از آن كه به هشت فرسخ برسد ، مردد شود كه بقيهء راه را برود يا نه ، و در موقعى كه مردد است راه نرود و بعد تصميم بگيرد كه بقيهء راه را برود ، بايد تا آخر مسافرت نماز را شكسته بخواند .\r\nمسأله 1300 - اگر پيش از آن كه به هشت فرسخ برسد ، مردد شود كه بقيهء راه را برود يا نه و در موقعى كه مردد است مقدارى راه برود و بعد تصميم بگيرد كه هشت فرسخ ديگر برود ، يا چهار فرسخ برود و همان روز يا شب آن برگردد « 1 » ، تا آخر مسافرت بايد نماز را شكسته بخواند .\r\nمسأله 1301 - اگر پيش از آن كه به هشت فرسخ برسد ، مردد شود كه بقيهء راه را برود يا نه ، و در موقعى كه مردد است مقدارى راه برود و بعد تصميم بگيرد كه بقيهء راه را برود ، چنانچه باقيماندهء سفر او كمتر از هشت فرسخ باشد و نخواهد همان روز يا شب آن برگردد ، بايد نماز را تمام بخواند « 2 » . ولى اگر راهى كه پيش از مردد شدن و راهى كه بعد از آن مىرود روى هم هشت فرسخ باشد ، بنابر احتياط واجب بايد نماز را هم شكسته و هم تمام بخواند .\r\nشرط چهارم : آن كه نخواهد پيش از رسيدن به هشت فرسخ از وطن خود بگذرد ، يا ده روز يا بيشتر در جايى بماند پس كسى كه مىخواهد پيش از رسيدن به هشت فرسخ از وطنش بگذرد ، يا ده روز در محلى بماند ، بايد نماز را تمام بخواند .\r\nمسأله 1302 - كسى كه نمىداند پيش از رسيدن به هشت فرسخ از وطنش مىگذرد يا نه ، يا ده روز در محلى مىماند يا نه ، بايد نماز را تمام بخواند .\r\n\r\n\r\n","description":"","footnote":"\r\n( 1 ) - لازم نيست همان روز يا شب آن برگردد چنانچه گذشت .\r\n( 2 ) - اگر چهار فرسخ باشد بايد نماز را شكسته بخواند اگرچه نخواهد همان روز ياشب برگردد .\r\n","page_name":" 269 ","page_number":289},
  {"content":"\r\n\r\nمسأله 1303 - كسى كه مىخواهد پيش از رسيدن به هشت فرسخ از وطنش بگذرد ، يا ده روز در محلى بماند ، و نيز كسى كه مردد است كه از وطنش بگذرد ، يا ده روز در محلى بماند ، اگر از ماندن ده روز يا گذشتن از وطن منصرف شود ، باز هم بايد نماز را تمام بخواند . ولى اگر باقيماندهء راه هشت فرسخ باشد ، يا چهار فرسخ باشد و بخواهد برود و همان روز يا شب آن برگردد « 1 » ، بايد نماز را شكسته بخواند .\r\nشرط پنجم : آن كه براى كار حرام سفر نكند و اگر براى كار حرامى مانند دزدى سفر كند ، بايد نماز را تمام بخواند . و همچنين است اگر خود سفر حرام باشد ، مثل آن كه براى او ضرر داشته باشد ، يا زن بدون اجازهء شوهر و فرزند با نهى پدر و مادر سفرى بروند كه بر آنان واجب نباشد ولى اگر مثل سفر حج واجب باشد ، بايد نماز را شكسته بخوانند .\r\nمسأله 1304 - سفرى كه اسباب اذيت پدر و مادر باشد حرام است و انسان بايد در آن سفر نماز را تمام بخواند و روزه هم بگيرد .\r\nمسأله 1305 - كسى كه سفر او حرام نيست و براى كار حرام هم سفر نمىكند ، اگرچه در سفر ، معصيتى انجام دهد ، مثلًا غيبت كند يا شراب بخورد ، بايد نماز را شكسته بخواند .\r\nمسأله 1306 - اگر مخصوصاً براى آن كه كار واجبى را ترك كند مسافرت نمايد نمازش تمام است ، پس كسى كه بدهكار است ، اگر بتواند بدهى خود را بدهد و طلبكار هم مطالبه كند ، چنانچه در سفر نتواند بدهى خود را بدهد و مخصوصاً براى فرار از دادن قرض مسافرت نمايد بايد نماز را تمام بخواند ولى اگر مخصوصاً براى ترك واجب مسافرت نكند ، بايد نماز را شكسته بخواند و احتياط مستحب آن است كه هم شكسته و هم تمام بخواند .\r\n\r\n\r\n","description":"","footnote":"\r\n( 1 ) - حكم آن گذشت در ( مسألة 1301 ) .\r\n","page_name":" 270 ","page_number":290},
  {"content":"\r\n\r\nمسأله 1307 - اگر سفر او سفر حرام نباشد ولى حيوان سوارى يا مركب ديگرى كه سوار است غصبى باشد ، يا در زمين غصبى مسافرت كند ، بنابر احتياط واجب « 1 » بايد نماز را هم شكسته و هم تمام بخواند .\r\nمسأله 1308 - كسى كه با ظالم مسافرت مىكند اگر ناچار نباشد و مسافرت او كمك به ظالم باشد ، بايد نماز را تمام بخواند ، و اگر ناچار باشد يا مثلًا براى نجات دادن مظلومى با او مسافرت كند ، نمازش شكسته است .\r\nمسأله 1309 - اگر به قصد تفريح و گردش مسافرت كند حرام نيست و بايد نماز را شكسته بخواند .\r\nمسأله 1310 - اگر براى لهو و خوش‌گذرانى به شكار رود ، نمازش تمام است و چنانچه براى تهيه معاش به شكار رود ، نمازش شكسته است و اگر براى كسب و زياد كردن مال برود ، احتياط واجب آن است كه نماز را هم شكسته و هم تمام بخواند ، ولى بايد روزه نگيرد .\r\nمسأله 1311 - كسى كه براى معصيت سفر كرده ، موقعى كه از سفر برمىگردد اگر توبه كرده ، بايد نماز را شكسته بخواند . و اگر توبه نكرده ، بايد تمام بخواند و احتياط مستحب آن است كه هم شكسته و هم تمام بخواند .\r\nمسأله 1312 - كسى كه سفر او سفر معصيت است ، اگر در بين راه از قصد معصيت برگردد ، چنانچه باقيماندهء راه هشت فرسخ باشد ، يا چهار فرسخ باشد و بخواهد برود و همان روز يا شب آن برگردد « 2 » ، بايد نماز را شكسته بخواند .\r\nمسأله 1313 - كسى كه براى معصيت سفر نكرده ، اگر در بين راه قصد كند كه بقيهء راه را براى معصيت برود ، بايد نماز را تمام بخواند ولى نمازهايى را كه شكسته خوانده صحيح است .\r\n\r\n\r\n","description":"","footnote":"\r\n( 1 ) - اين احتياط در مثل حيوان سوارى يا مركب ديگر واجب نيست و شكسته بايد بخواند .\r\n( 2 ) - و اگرچه نخواهد آن روز يا شب برگردد بايد شكسته بخواند .\r\n","page_name":" 271 ","page_number":291},
  {"content":"\r\n\r\nشرط ششم : آن كه از صحرانشين‌هايى نباشد كه در بيابان‌ها گردش مىكنند و هر جا آب و خوراك براى خود و حشمشان پيدا كنند مىمانند و بعد از چندى به جاى ديگر مىروند ، و صحرانشين‌ها در اين مسافرت‌ها بايد نماز را تمام بخوانند .\r\nمسأله 1314 - اگر يكى از صحرانشين‌ها براى پيدا كردن منزل و چراگاه حيواناتشان سفر كند ، چنانچه سفر او هشت فرسخ باشد ، احتياط واجب آن است كه هم شكسته و هم تمام بخواند .\r\nمسأله 1315 - اگر صحرانشين براى زيارت يا حج يا تجارت و مانند اينها مسافرت كند ، بايد نماز را شكسته بخواند .\r\nشرط هفتم : آن كه شغل او مسافرت نباشد ، بنابراين شتردار و راننده و چوبدار و كشتيبان و مانند اينها ، اگرچه براى بردن اثاثيهء منزل خود مسافرت كنند ، در غير سفر اول بايد نماز را تمام بخوانند . ولى در سفر اول اگرچه طول بكشد ، نمازشان شكسته است .\r\nمسأله 1316 - كسى كه شغلش مسافرت است اگر براى كار ديگرى مثلًا براى زيارت يا حج مسافرت كند ، بايد نماز را شكسته بخواند . ولى اگر مثلًا شوفر ، اتومبيل خود را براى زيارت كرايه بدهد و در ضمن خودش هم زيارت كند ، بايد نماز را تمام بخواند .\r\nمسأله 1317 - حمله دار ؛ يعنى كسى كه براى رساندن حاجىها به مكّه مسافرت مىكند ، چنانچه شغلش مسافرت باشد ، بايد نماز را تمام بخواند ، و اگر شغلش مسافرت نباشد بايد شكسته بخواند .\r\nمسأله 1318 - كسى كه شغل او حمله‌دارى است و حاجىها را از راه دور به مكه مىبرد ، چنانچه تمام سال يا بيشتر سال را در راه باشد ، بايد نماز را تمام بخواند .\r\nمسأله 1319 - كسى كه در مقدارى از سال شغلش مسافرت است ، مثل شوفرى كه فقط\r\n\r\n","description":"","footnote":"","page_name":" 272 ","page_number":292},
  {"content":"\r\n\r\nدر تابستان يا زمستان اتومبيل خود را كرايه مىدهد ، بايد در سفر « 1 » نماز را تمام بخواند و احتياط مستحب آن است كه هم شكسته و هم تمام بخواند .\r\nمسأله 1320 - راننده و دوره‌گردى كه در دو سه فرسخى شهر رفت و آمد مىكند ، چنانچه اتفاقاً سفر هشت فرسخى برود ، بايد نماز را شكسته بخواند ولى اگر مردم بگويند شغل او مسافرت است ، در صورتى كه سفر هشت فرسخى برود ، بنابر احتياط واجب « 2 » بايد نماز را هم شكسته و هم تمام بخواند .\r\nمسأله 1321 - كسى كه شغلش مسافرت است اگر ده روز يا بيشتر در وطن خود بماند ، چه از اول قصد ماندن ده روز را داشته باشد ، چه بدون قصد بماند ، بايد در سفر اولى كه بعد از ده روز مىرود ، نماز را شكسته بخواند .\r\nمسأله 1322 - كسى كه شغلش مسافرت است ، اگر در غير وطن خود ده روز بماند چنانچه از اول قصد ماندن ده روز را داشته ، در سفر اولى كه بعد از ده روز مىرود ، بايد نماز را شكسته بخواند . و اگر از اول قصد ماندن ده روز را نداشته ، بايد در سفر اول تمام بخواند « 3 » . و احتياط مستحب آن است كه هم شكسته و هم تمام بخواند .\r\nمسأله 1323 - كسى كه شغلش مسافرت است ، اگر شك كند كه در وطن خود يا جاى ديگر ده روز مانده يا نه ، بايد نماز را تمام بخواند .\r\nمسأله 1324 - كسى كه در شهرها سياحت مىكند و براى خود وطنى اختيار نكرده ، بايد نماز را تمام بخواند .\r\nمسأله 1325 - كسى كه شغلش مسافرت نيست ، اگر مثلًا در شهرى يا در دهى جنسى دارد كه براى حمل آن مسافرت‌هاى پى در پى مىكند ، بايد نماز را شكسته بخواند .\r\n\r\n\r\n","description":"","footnote":"\r\n( 1 ) - يعنى در سفرى كه مشغول به كارش است .\r\n( 2 ) - واجب نيست و بايد شكسته بخواند .\r\n( 3 ) - بايد شكسته بخواند .\r\n","page_name":" 273 ","page_number":293},
  {"content":"\r\n\r\nمسأله 1326 - كسى كه از وطنش صرف نظر كرده و مىخواهد وطن ديگرى براى خود اختيار كند ، اگر شغلش مسافرت نباشد بايد در مسافرت نماز را شكسته بخواند .\r\nشرط هشتم : آن كه به حد ترخص برسد ؛ يعنى از وطنش يا جايى كه قصد كرده ده روز در آن‌جا بماند به قدرى دور شود كه ديوار شهر را نبيند و صداى اذان آن را نشنود ، ولى بايد در هوا غبار يا چيز ديگرى نباشد كه از ديدن ديوار و شنيدن اذان جلوگيرى كند ، و لازم نيست به قدرى دور شود كه مناره‌ها و گنبدها را نبيند ، يا ديوارها هيچ پيدا نباشد ، بلكه همين قدر كه ديوارها كاملًا معلوم نباشد كافى است .\r\nمسأله 1327 - كسى كه به سفر مىرود اگر به جايى برسد كه اذان را نشنود ولى ديوار شهر را ببيند ، يا ديوارها را نبيند و صداى اذان را بشنود چنانچه بخواهد در آن‌جا نماز بخواند ، بنابر احتياط واجب بايد هم شكسته و هم تمام بخواند .\r\nمسأله 1328 - مسافرى كه به وطنش بر مىگردد ، وقتى ديوار وطن خود را ببيند و صداى اذان آن را بشنود ، بايد نماز را تمام بخواند ونيز مسافرى كه مىخواهد ده روز در محلى بماند ، وقتى ديوار آن‌جا را ببيند و صداى اذانش را بشنود ، بايد نماز را تمام بخواند و احتياط مستحب « 1 » آن است كه نمازشان را تأخير بيندازند تا به منزل برسند ، يا نماز را هم شكسته و هم تمام بخواند .\r\nمسأله 1329 - هرگاه شهر در بلندى باشد كه از دور ديده شود ، يا به قدرى گود باشد كه اگر انسان كمى دور شود ديوار آن را نبيند ، كسى كه از آن شهر مسافرت مىكند ، وقتى به اندازه‌اى دور شود كه اگر آن شهر در زمين هموار بود ، ديوارش از آن‌جا ديده نمىشد ، بايد نماز خود را شكسته بخواند . و نيز اگر پستى و بلندى خانه‌ها بيشتر از معمول باشد ، بايد ملاحظهء معمول را بنمايد .\r\n\r\n\r\n","description":"","footnote":"\r\n( 1 ) - اين احتياط براى مسافرى كه مىخواهد ده روز در محلى بماند واجب است .\r\n","page_name":" 274 ","page_number":294},
  {"content":"\r\n\r\nمسأله 1330 - اگر از محلى مسافرت كند كه خانه و ديوار ندارد وقتى به جايى برسد كه اگر آن محل ديوار داشت از آن‌جا ديده نمىشد ، بايد نماز را شكسته بخواند .\r\nمسأله 1331 - اگر به قدرى دور شود كه نداند صدايى را كه مىشنود صداى اذان است يا صداى ديگر ، بايد نماز را شكسته بخواند . ولى اگر بفهمد اذان مىگويند و كلمات آن را تشخيص ندهد ، بايد تمام بخواند .\r\nمسأله 1332 - اگر به قدرى دور شود كه اذان خانه‌ها را نشنود ولى اذان شهر را كه معمولًا در جاى بلند مىگويند بشنود ، نبايد نماز را شكسته بخواند .\r\nمسأله 1333 - اگر به جايى برسد كه اذان شهر را كه معمولًا در جاى بلند مىگويند نشنود ولى اذانى را كه در جاى خيلى بلند مىگويند بشنود ، بايد نماز را شكسته بخواند .\r\nمسأله 1334 - اگر چشم يا گوش او يا صداى اذان ، غير معمولى باشد در محلى بايد نماز را شكسته بخواند كه چشم متوسط ديوار خانه‌ها را نبيند و گوش متوسط صداى اذان معمولى را نشنود .\r\nمسأله 1335 - اگر موقعى كه سفر مىرود شك كند كه به حد تَرَخُّصْ ؛ يعنى جايى كه اذان را نشنود و ديوار را نبيند ، رسيده يا نه ، بايد نماز را تمام بخواند « 1 » . و در موقع برگشتن اگر شك كند كه به حد ترخص رسيده يا نه ، بايد شكسته بخواند .\r\nمسأله 1336 - مسافرى كه در سفر از وطن خود عبور مىكند ، وقتى به جايى برسد كه ديوار وطن خود را ببيند و صداى اذان آن را بشنود بايد نماز را تمام بخواند .\r\nمسأله 1337 - مسافرى كه در بين مسافرت به وطنش رسيده ، تا وقتى در آن‌جا هست بايد نماز را تمام بخواند . ولى اگر بخواهد از آن‌جا هشت فرسخ برود ، يا چهار فرسخ\r\n\r\n\r\n","description":"","footnote":"\r\n( 1 ) - در بعض اقسام اين مسأله اشكال است پس بايد احتياط كند و نماز را آن‌جا نخواند و يا هم شكسته و هم تمام بخواند .\r\n","page_name":" 275 ","page_number":295},
  {"content":"\r\n\r\nبرود و همان روز يا شب آن برگردد « 1 » ، وقتى به جايى برسد كه ديوار وطن را نبيند و صداى اذان آن را نشنود ، بايد نماز را شكسته بخواند .\r\nمسأله 1338 - محلى را كه انسان براى اقامت و زندگى خود اختيار كرده وطن اوست ، چه در آن‌جا به دنيا آمده و وطن پدر و مادرش باشد ، يا خودش آن‌جا را براى زندگى اختيار كرده باشد .\r\nمسأله 1339 - اگر قصد دارد در محلى كه وطن اصلىاش نيست مدتى بماند و بعد به جاى ديگر رود ، آن‌جا وطن او حساب نمىشود .\r\nمسأله 1340 - جايى را كه انسان محل زندگى خود قرار داده و مثل كسى كه آن‌جا وطن او است در آن‌جا زندگى مىكند كه اگر مسافرتى براى او پيش آيد ، دوباره به همان جا برمىگردد . اگر چه قصد نداشته باشد كه هميشه در آن‌جا بماند ، وطن او حساب مىشود « 2 » .\r\nمسأله 1341 - كسى كه در دو محل زندگى مىكند ، مثلًا شش ماه در شهرى و شش ماه در شهر ديگر مىماند ، هر دو وطن او است . و نيز اگر بيشتر از دو محل را براى زندگى خود اختيار كرده باشد ، همه آنها وطن او حساب مىشود .\r\nمسأله 1342 - كسى كه در محلى ملك دارد ، اگر موقعى كه آن ملك را دارد شش ماه در آن‌جا بماند ، تا وقتى كه آن ملك ، مال او است هر وقت در مسافرت به آن‌جا برسد بايد نماز را تمام بخواند « 3 » .\r\nمسأله 1343 - اگر به جايى برسد كه وطن او بوده و از آن‌جا صرف نظر كرده نبايد نماز را تمام بخواند ، اگرچه وطن ديگرى هم براى خود اختيار نكرده باشد .\r\n\r\n\r\n","description":"","footnote":"\r\n( 1 ) - اگر شب هم نخواهد برگردد بايد شكسته بخواند .\r\n( 2 ) - چنين جايى وطن او حساب نمىشود .\r\n( 3 ) - بلكه بايد شكسته بخواند .\r\n","page_name":" 276 ","page_number":296},
  {"content":"\r\n\r\nمسأله 1344 - مسافرى كه قصد دارد ، ده روز پشت سر هم در محلى بماند ، يا مىداند كه بدون اختيار ده روز در محلى مىماند ، در آن محل بايد نماز را تمام بخواند .\r\nمسأله 1345 - مسافرى كه مىخواهد ده روز در محلى بماند ، لازم نيست قصد ماندن شب اول يا شب يازدهم را داشته باشد ، و همين كه قصد كند اذان صبح روز اول تا غروب روز دهم بماند ، بايد نماز را تمام بخواند ولى اگر مثلًا قصدش اين باشد كه از ظهر روز اول تا ظهر روز يازدهم بماند ، احتياط واجب « 1 » آن است كه نماز را هم شكسته و هم تمام بخواند .\r\nمسأله 1346 - مسافرى كه مىخواهد ده روز در محلى بماند ، در صورتى بايد نماز را تمام بخواند كه بخواهد تمام ده روز را در يك‌جا بماند پس اگر بخواهد مثلًا ده روز در نجف و كوفه يا در تهران و شميران بماند بايد نماز را شكسته بخواند .\r\nمسأله 1347 - مسافرى كه مىخواهد ده روز در محلى بماند ، اگر از اول قصد داشته باشد كه در بين ده روز به اطراف آن‌جا برود ، چنانچه جايى كه مىخواهد برود به قدرى دور باشد كه از آن‌جا صداى اذان آن محل را نشنود و ديوار آن را نبيند اگرچه بخواهد همان روزى كه مىرود برگردد ، بايد در تمام ده روز نماز را شكسته بخواند « 2 » و اگر به اين مقدار دور نباشد بايد نماز را تمام بخواند .\r\nمسأله 1348 - مسافرى كه تصميم ندارد ده روز در محلى بماند مثلًا قصدش اين است كه اگر رفيقش بيايد ، يا منزل خوبى پيدا كند ، ده روز بماند ، بايد نماز را شكسته بخواند .\r\nمسأله 1349 - كسى كه تصميم دارد ، ده روز در محلى بماند ، اگرچه احتمال بدهد « 3 » كه براى ماندن او مانعى برسد ، بايد نماز را تمام بخواند .\r\n\r\n\r\n","description":"","footnote":"\r\n( 1 ) - واجب نيست و بايد شكسته بخواند .\r\n( 2 ) - اگر قصدش آن است كه يك ساعت يا دو ساعت برود و برگردد بايد تمام بخواند .\r\n( 3 ) - احتمالى بدهد كه مردم به آن اعتنا نمىكنند .\r\n","page_name":" 277 ","page_number":297},
  {"content":"\r\n\r\nمسأله 1350 - اگر مسافر بداند كه مثلًا ده روز يا بيشتر به آخر ماه مانده و قصد كند كه تا آخر ماه در جايى بماند ، بايد نماز را تمام بخواند ولى اگر نداند تا آخر ماه چقدر مانده و قصد كند كه تا آخر ماه بماند بايد نماز را شكسته بخواند اگر چه از موقعى كه قصد كرده تا آخر ماه ده روز يا بيشتر باشد .\r\nمسأله 1351 - اگر مسافرى قصد كند ده روز در محلى بماند ، چنانچه پيش از خواندن يك نماز چهار ركعتى از ماندن منصرف شود ، يا مردد شود كه در آن‌جا بماند يا به جاى ديگر برود ، بايد نماز را شكسته بخواند و اگر بعد از خواندن يك نماز چهار ركعتى از ماندن منصرف شود ، يا مردد شود تا وقتى در آن‌جا هست ، بايد نماز را تمام بخواند .\r\nمسأله 1352 - مسافرى كه قصد كرده ده روز در محلى بماند ، اگر روزه بگيرد و بعد از ظهر از ماندن در آن‌جا منصرف شود ، چنانچه يك نماز چهار ركعتى خوانده باشد ، روزه‌اش صحيح است و تا وقتى در آن‌جا هست بايد نمازهاى خود را تمام بخواند و اگر يك نماز چهار ركعتى نخوانده باشد روزهء آن روزش صحيح است ، اما نمازهاى خود را بايد شكسته بخواند و روزهاى بعد هم نمىتواند روزه بگيرد .\r\nمسأله 1353 - مسافرى كه قصد كرده ده روز در محلى بماند ، اگر از ماندن منصرف شود و شك كند پيش از آن كه از قصد ماندن برگردد ، يك نماز چهار ركعتى خوانده يا نه ، بايد نمازهاى خود را شكسته بخواند .\r\nمسأله 1354 - اگر مسافر به نيت اين كه نماز را شكسته بخواند ، مشغول نماز شود و در بين نماز تصميم بگيرد كه ده روز يا بيشتر بماند ، بايد نماز را چهار ركعتى تمام نمايد .\r\nمسأله 1355 - مسافرى كه قصد كرده ده روز در محلى بماند ، اگر در بين نماز چهار ركعتى از قصد خود برگردد ، چنانچه مشغول ركعت سوم نشده ، بايد نماز را دو ركعتى تمام نمايد و بقيه نمازهاى خود را شكسته بخواند . و اگر مشغول ركعت سوم شده و به ركوع نرفته نمازش باطل است ، و تا وقتى در آن‌جا هست بايد نماز را شكسته بخواند\r\n\r\n","description":"","footnote":"","page_name":" 278 ","page_number":298},
  {"content":"\r\n\r\nو اگر به ركوع ركعت سوم رفته ، بنابر احتياط واجب « 1 » بايد نماز را چهار ركعتى تمام كند و دوباره شكسته بخواند و تا در آن‌جا هست نمازهايش را هم تمام و هم شكسته به‌جا آورد .\r\nمسأله 1356 - مسافرى كه قصد كرده ده روز در محلى بماند ، اگر بيشتر از ده روز در آن‌جا بماند ، تا وقتى مسافرت نكرده ، بايد نمازش را تمام بخواند و لازم نيست دوباره قصد ماندن ده روز كند .\r\nمسأله 1357 - مسافرى كه قصد كرده ده روز در محلى بماند ، بايد روزهء واجب را بگيرد و مىتواند روزهء مستحبى را هم به‌جا آورد و نماز جمعه و نافلهء ظهر و عصر و عشا را هم بخواند .\r\nمسأله 1358 - مسافرى كه قصد كرده ده روز در محلى بماند اگر بعد از خواندن يك نماز چهار ركعتى بخواهد به جايى كه كمتر از چهار فرسخ است برود و برگردد و دوباره در جاى اول خود ده روز بماند ، از وقتى كه مىرود تا بر مىگردد و بعد از برگشتن بايد نماز را تمام بخواند ولى اگر نخواهد بعد از برگشتن ده روز بماند در موقع رفتن به جايى كه كمتر از چهار فرسخ است و در مدتى كه آن‌جا مىماند ، بنابر احتياط واجب « 2 » بايد هم شكسته و هم تمام بخواند . و در موقع برگشتن و بعد از آن كه برگشت بايد نماز را شكسته بخواند .\r\nمسأله 1359 - مسافرى كه قصد كرده ده روز در محلى بماند ، اگر بعد از خواندن يك نماز چهار ركعتى بخواهد به جاى ديگرى كه كمتر از هشت فرسخ است برود و ده روز در آن‌جا بماند ، بايد در رفتن و در محلى كه قصد ماندن ده روز دارد ، نمازهاى\r\n\r\n\r\n","description":"","footnote":"\r\n( 1 ) - واجب نيست و تا آن‌جا هست بايد نمازهايش را شكسته بخواند ، و اين نمازى را كه مشغول شده باطل است .\r\n( 2 ) - واجب نيست و بايد در همه جا تمام بخواند .\r\n","page_name":" 279 ","page_number":299},
  {"content":"\r\n\r\nخود را تمام بخواند . ولى اگر محلى كه مىخواهد برود هشت فرسخ يا بيشتر باشد و نخواهد ده روز در آن‌جا بماند « 1 » بايد موقع رفتن و مدتى كه در آن‌جا مىماند نمازهاى خود را شكسته بخواند .\r\nمسأله 1360 - مسافرى كه قصد كرده ده روز در محلى بماند اگر بعد از خواندن يك نماز چهار ركعتى بخواهد به جايى كه كمتر از چهار فرسخ است برود ، چنانچه مردد باشد كه به محل اولش برگردد يا نه ، يا به كلى از برگشتن به آن‌جا غافل باشد ، يا بخواهد برگردد ولى مردد باشد كه ده روز در آن‌جا بماند يا نه ، يا آن كه از ده روز ماندن در آن‌جا و مسافرت از آن‌جا غافل باشد ، بايد از وقتى كه مىرود تا برمىگردد و بعد از برگشتن ، نمازهاى خود را تمام بخواند .\r\nمسأله 1361 - اگر به خيال اين كه رفقايش مىخواهند ده روز در محلى بمانند ، قصد كند كه ده روز در آن‌جا بماند و بعد از خواندن يك نماز چهار ركعتى بفهمد كه آنها قصد نكرده‌اند ، اگرچه خودش هم از ماندن منصرف شود ، تا مدتى كه در آن‌جا هست ، بايد نماز را تمام بخواند .\r\nمسأله 1362 - اگر مسافر بعد از رسيدن به هشت فرسخ سى روز در محلى بماند و در تمام سى روز در رفتن و ماندن مردد باشد ، بعد از گذشتن سى روز اگرچه مقدار كمى در آن‌جا بماند ، بايد نماز را تمام بخواند ولى اگر پيش از رسيدن به هشت فرسخ در رفتن بقيه راه مردد شود ، از وقتى كه مردد مىشود ، بايد نماز را تمام بخواند .\r\nمسأله 1363 - مسافرى كه مىخواهد نه روز يا كمتر در محلى بماند اگر بعد از آن كه نه روز يا كمتر در آن‌جا ماند ، بخواهد دوباره نه روز ديگر يا كمتر بماند و همين‌طور تا سى روز ، روز سى و يكم بايد نماز را تمام بخواند .\r\n\r\n\r\n","description":"","footnote":"\r\n( 1 ) - در موقع رفتن بايد شكسته بخواند چه بخواهد ده روز در محل اقامت كند و چه‌نخواهد .\r\n","page_name":" 280 ","page_number":300},
  {"content":"\r\n\r\nمسأله 1364 - مسافرى كه سى روز مردد بوده ، در صورتى بايد نماز را تمام بخواند كه سى روز را در يك‌جا بماند ، پس اگر مقدارى از آن را در جايى و مقدارى را در جاى ديگر بماند ، بعد از سى روز هم بايد نماز را شكسته بخواند .\r\n\r\nمسائل متفرقه\r\nمسأله 1365 - مسافر مىتواند در مسجد الحرام و مسجد پيغمبر صلى الله عليه و آله و سلم و مسجد كوفه نمازش را تمام بخواند . ولى اگر بخواهد در جايى كه اول جزء اين مساجد نبوده و بعد به اين مساجد اضافه شده نماز بخواند ، احتياط واجب آن است كه شكسته بخواند و نيز مسافر مىتواند در حائر حضرت سيدالشهدا عليه السلام نماز را تمام بخواند ولى احتياط واجب « 1 » آن است كه اگر دور تر از اطراف ضريح مقدس نماز بخواند ، شكسته به‌جا آورد .\r\nمسأله 1366 - كسى كه مىداند مسافر است و بايد نماز را شكسته بخواند ، اگر در غير چهار مكانى كه در مسأله پيش گفته شد عمداً تمام بخواند ، نمازش باطل است و همچنين است « 2 » اگر فراموش كند كه نماز مسافر شكسته است و تمام بخواند .\r\nمسأله 1367 - كسى كه مىداند مسافر است و بايد نماز را شكسته بخواند ، اگر فراموش كند « 3 » و تمام بخواند نمازش باطل است .\r\nمسأله 1368 - مسافرى كه نمىداند بايد نماز را شكسته بخواند اگر تمام بخواند نمازش صحيح است .\r\n\r\n\r\n","description":"","footnote":"\r\n( 1 ) - اين احتياط واجب نيست و در تمام حرم مىتواند تمام بخواند ، بلكه در مسجد و رواق نيز بعيد نيست بتواند تمام بخواند .\r\n( 2 ) - بنابر احتياط واجب .\r\n( 3 ) - يعنى بدون توجه و به طور عادت تمام بخواند ، نه آن كه حكم نماز مسافر و يا سفر خود را فراموش كند ، در اين صورت بايد نمازش را اگر وقت باقى است بخواند و در خارج وقت به احتياط واجب قضا كند .\r\n","page_name":" 281 ","page_number":301},
  {"content":"\r\n\r\nمسأله 1369 - مسافرى كه مىداند بايد نماز را شكسته بخواند اگر بعضى از خصوصيات آن را نداند ، مثلًا نداند كه در سفر هشت فرسخى بايد شكسته بخواند چنانچه تمام بخواند نمازش باطل است . « 1 »\r\nمسأله 1370 - مسافرى كه مىداند بايد نماز را شكسته بخواند ، اگر به گمان اين كه سفر او كمتر از هشت فرسخ است تمام بخواند ، وقتى بفهمد كه سفرش هشت فرسخ بوده ، نمازى را كه تمام خوانده بايد دوباره شكسته بخواند و اگر وقت گذشته قضا نمايد « 2 » .\r\nمسأله 1371 - اگر فراموش كند كه مسافر است و نماز را تمام بخواند ، چنانچه در وقت يادش بيايد ، بايد شكسته به‌جا آورد و اگر بعد از وقت يادش بيايد ، قضاى آن نماز بر او واجب نيست .\r\nمسأله 1372 - كسى كه بايد نماز را تمام بخواند ، اگر شكسته به‌جا آورد در هر صورت نمازش باطل است .\r\nمسأله 1373 - اگر مشغول نماز چهار ركعتى شود و در بين نماز يادش بيايد كه مسافر است ، يا ملتفت شود كه سفر او هشت فرسخ است چنانچه به ركوع ركعت سوم نرفته ، بايد نماز را دو ركعتى تمام كند و اگر به ركوع ركعت سوم رفته نمازش باطل است .\r\nو در صورتى كه به مقدار خواندن يك ركعت هم وقت داشته باشد ، بايد نماز را شكسته بخواند .\r\nمسأله 1374 - اگر مسافر بعضى از خصوصيات نماز مسافر را نداند مثلًا نداند كه اگر چهار فرسخ برود و همان روز يا شب آن برگردد بايد شكسته بخواند چنانچه به نيت نماز چهار ركعتى مشغول نماز شود ، و پيش از ركوع ركعت سوم مسأله را بفهمد بايد نماز را دو ركعتى تمام كند و اگر در ركوع ملتفت شود نمازش باطل است و در صورتى\r\n\r\n\r\n","description":"","footnote":"\r\n( 1 ) - در وقت بايد به‌جا آورد و اگر وقت خارج شد به احتياط واجب بايد قضا كند .\r\n( 2 ) - به احتياط واجب .\r\n","page_name":" 282 ","page_number":302},
  {"content":"\r\n\r\nكه به مقدار يك ركعت از وقت هم مانده باشد بايد نماز را شكسته بخواند .\r\nمسأله 1375 - مسافرى كه بايد نماز را تمام بخواند اگر به واسطهء ندانستن مسأله به نيت نماز دو ركعتى مشغول نماز شود و در بين نماز مسأله را بفهمد ، بايد نماز را چهار ركعتى تمام كند ، و احتياط مستحب آن است كه بعد از تمام شدن نماز دوباره آن نماز را چهار ركعتى بخواند .\r\nمسأله 1376 - مسافرى كه نماز نخوانده ، اگر پيش از تمام شدن وقت به وطنش برسد ، يا به جايى برسد كه مىخواهد ده روز در آن‌جا بماند ، بايد نماز را تمام بخواند و كسى كه مسافر نيست ، اگر در اول وقت نماز نخواند و مسافرت كند ، در سفر بايد نماز را شكسته بخواند .\r\nمسأله 1377 - اگر از مسافرى كه بايد نماز را شكسته بخواند نماز ظهر يا عصر يا عشا قضا شود ، بايد آن را دو ركعتى قضا نمايد اگرچه در غير سفر بخواهد قضاى آن را به‌جا آورد . و اگر از كسى كه مسافر نيست يكى از اين سه نماز قضا شود ، بايد چهار ركعتى قضا نمايد اگرچه در سفر بخواهد آن را قضا نمايد .\r\nمسأله 1378 - مستحب است مسافر بعد از هر نماز سى « 1 » مرتبه بگويد :\r\n« سُبْحانَ اللَّهِ\r\nوَالْحَمْدُ للَّهِ وَلا الهَ الّا اللَّهُ وَاللَّهُ اكْبَرُ » .\r\nو در تعقيب نماز ظهر و عصر و عشا بيشتر سفارش شده است . بلكه بهتر است در تعقيب اين سه نماز شصت مرتبه بگويد .\r\n\r\nنماز قضا\r\nمسأله 1379 - كسى كه نماز واجب خود را در وقت آن نخوانده بايد قضاى آن را به‌جا آورد ، اگرچه در تمام وقت نماز خواب مانده يا به واسطهء مستى يا بيهوشى نماز نخوانده باشد ، ولى نمازهاى يوميه‌اى را كه زن در حال حيض يا نفاس نخواند ، قضا ندارد .\r\n\r\n\r\n","description":"","footnote":"\r\n( 1 ) - هر نماز شكسته .\r\n","page_name":" 283 ","page_number":303},
  {"content":"\r\n\r\nمسأله 1380 - اگر بعد از وقت نماز بفهمد نمازى را كه خوانده باطل بوده ، بايد قضاى آن را بخواند .\r\nمسأله 1381 - كسى كه نماز قضا دارد ، بايد در خواندن آن كوتاهى نكند ولى واجب نيست فوراً آن را به‌جا آورد .\r\nمسأله 1382 - كسى كه نماز قضا دارد مىتواند نماز مستحبى بخواند .\r\nمسأله 1383 - اگر انسان احتمال دهد كه نماز قضايى دارد يا نمازهايى را كه خوانده صحيح نبوده ، مستحب است احتياطاً قضاى آنها را به‌جا آورد .\r\nمسأله 1384 - قضاى نمازهاى يوميه بايد به ترتيب خوانده شود « 1 » مثلًا كسى كه يك روز نماز عصر و روز بعد نمازظهر را نخوانده ، بايد اول نماز عصر و بعد از آن نماز ظهر را قضا نمايد .\r\nمسأله 1385 - اگر بخواهد قضاى چند نماز غير يوميه مانند نماز آيات را بخواند يا مثلًا بخواهد قضاى يك نماز يوميه و چند نماز غير يوميه را بخواند ، لازم نيست آنها را به ترتيب به‌جا آورد .\r\nمسأله 1386 - اگر ترتيب نمازهايى را كه نخوانده فراموش كند بنابر احتياط واجب « 2 » ، بايد طورى آنها را بخواند كه يقين كند به ترتيبى كه قضا شده به‌جا آورده است مثلًا اگر قضاى يك نماز ظهر و يك نماز مغرب بر او واجب است و نمىداند كدام اول قضا شده ، احتياطاً بايد اول يك نماز مغرب و بعد از آن يك نماز ظهر و دوباره نماز مغرب را بخواند ، يا اول يك نماز ظهر و بعد از آن يك نماز مغرب و دوباره نماز ظهر را\r\n\r\n\r\n","description":"","footnote":"\r\n( 1 ) - در غير آن نمازهايى كه در اداى آنها ترتيب لازم است ؛ مثل نماز ظهر و عصر يا مغرب و عشا از يك روز و يك شب ترتيب در قضاى آنها شرط نيست ، و از اين‌جا حكم مسائل آينده معلوم مىشود .\r\n( 2 ) - اين احتياط واجب نيست ، ولى اگر ترتيب را فراموش نكرده بايد به ترتيب قضا كند .\r\n","page_name":" 284 ","page_number":304},
  {"content":"\r\n\r\nبخواند ، تا يقين كند هر كدام را كه اول قضا شده اول خوانده است ، ولى اگر نمازهايى كه ترتيب آنها را فراموش كرده به قدرى زياد باشد كه اگر بخواهد به ترتيب بخواند خيلى مشقت دارد ، لازم نيست آنها را به ترتيب به‌جا آورد .\r\nمسأله 1387 - اگر نماز ظهر يك روز و نماز عصر روز ديگر يا دو نماز ظهر يا دو نماز عصر از او قضا شده و نمىداند كدام اول قضا شده است ، چنانچه دو نماز چهار ركعتى بخواند به نيت اين كه اولى قضاى نماز روز اول و دومى قضاى نماز روز دوم باشد كافى است .\r\nمسأله 1388 - اگر يك نماز ظهر و يك نماز عشا يا يك نماز عصر و يك نماز عشا از او قضا شود و نداند كدام اول قضا شده است ، بنابر احتياط واجب « 1 » بايد طورى آنها را بخواند كه يقين كند به ترتيب به‌جا آورده است ، مثلًا اگر يك نماز ظهر و يك نماز عشا از او قضا شده و اولى آنها را نمىداند ، بايد اول يك نماز ظهر ، بعد يك نماز عشا دوباره يك نماز ظهر ، يا اول يك نماز عشا بعد يك نماز ظهر ، دوباره يك نماز عشا بخواند .\r\nمسأله 1389 - كسى كه مىداند يك نماز چهار ركعتى نخوانده ولى نمىداند نماز ظهر است يا نماز عصر ، اگر يك نماز چهار ركعتى به نيت قضاى نمازى كه نخوانده به‌جا آورد كافى است .\r\nمسأله 1390 - كسى كه پنج نماز پشت سر هم از او قضا شده و نمىداند اولى آنها كدام است بايد نه نماز به ترتيب بخواند « 2 » مثلًا از نماز صبح شروع كند و بعد از آن كه ظهر و عصر و مغرب و عشا را خواند دومرتبه نماز صبح و ظهر و عصر و مغرب را بخواند و اگر شش نماز پشت سر هم از او قضا شده و اولى آنها را نمىداند ، بايد ده نماز به\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - لازم نيست و همان مقدار كه از او فوت شده بخواند كافى ، و همچنين در صورت‌هاىديگر .\r\n","page_name":" 285 ","page_number":305},
  {"content":"\r\n\r\nترتيب قضا كند و همين‌طور براى هر يك نمازى كه به نمازهاى قضاى او اضافه مىشود در صورتى كه پشت سر هم قضا شده باشد ، بايد يك نماز بر مقدارى كه گفته شد اضافه نمايد مثلًا اگرهفت نماز او قضا شده و اولى آنها را نمىداند بايد يازده نماز به ترتيب به‌جا آورد .\r\nمسأله 1391 - كسى كه مىداند نمازهاى پنج‌گانهء او هر كدام از يك روز قضا شده و ترتيب آنها را نمىداند ، بايد پنج شبانه روز نماز بخواند « 1 » و اگر شش نماز از شش روز از او قضا شده بايد شش شبانه روز نماز بخواند و همچنين براى هر نمازى كه به نمازهاى قضاى او اضافه شود ، بايد يك شبانه روز بيشتر بخواند تا يقين كند به ترتيبى كه قضا شده به‌جا آورده است ، مثلًا اگر هفت نماز از هفت روز نخوانده باشد ، بايد هفت شبانه روز قضا نمايد .\r\nمسأله 1392 - كسى كه مثلًا چند نماز صبح يا چند نماز ظهر از او قضا شده و شمارهء آنها را نمىداند مثلًا نمىداند كه سه يا چهار يا پنج نماز بوده ، چنانچه مقدار كمتر را بخواند كافى است ، ولى اگر شمارهء آنها را مىدانسته و فراموش كرده بنابر احتياط واجب « 2 » بايد به قدرى نماز بخواند كه يقين كند تمام آنها را خوانده است . مثلًا اگر فراموش كرده كه چند نماز صبح از او قضا شده است و يقين دارد كه بيشتر از ده تا نبوده ، احتياطاً بايد ده نماز صبح بخواند .\r\nمسأله 1393 - كسى كه فقط يك نماز قضا از روزهاى پيش دارد ، بنابر احتياط واجب « 3 » اگر ممكن است بايد اول آن را بخواند بعد مشغول نماز آن روز شود . و نيز اگر از روزهاى پيش نماز قضا ندارد ولى يك نماز يا بيشتر از همان روز از او قضا شده است ،\r\n\r\n\r\n","description":"","footnote":"\r\n( 1 ) - هيچ‌يك از اين تكرارها لازم نيست و همان مقدار كه فوت شده بخواند كافى است .\r\n( 2 ) - واجب نيست و به قدرى كه مىداند از او فوت شده بخواند .\r\n( 3 ) - اين احتياط و احتياط بعد واجب نيستند .\r\n","page_name":" 286 ","page_number":306},
  {"content":"\r\n\r\nدر صورتى كه ممكن باشد بنابر احتياط واجب بايد نماز قضاى آن روز را پيش از نماز ادا بخواند .\r\nمسأله 1394 - اگر در بين نماز يادش بيايد كه يك نماز يا بيشتر از همان روز از او قضا شده يا فقط يك نماز قضا از روزهاى پيش دارد ، چنانچه وقت وسعت دارد و ممكن است نيت را به نماز قضا برگرداند ، بنابر احتياط واجب « 1 » بايد نيت نماز قضا كند مثلًا اگر در نماز ظهر پيش از تمام شدن ركعت دوم يادش بيايد كه نماز صبح آن روز قضا شده در صورتى كه وقت نماز ظهر تنگ نباشد احتياطاً بايد نيت را به نماز صبح برگرداند و آن را دو ركعتى تمام كند بعد نماز ظهر را بخواند ولى اگر وقت تنگ است يا نمىتواند نيت را به نماز قضا برگرداند مثلًا در ركوع ركعت سوم نماز ظهر يادش بيايد كه نماز صبح را نخوانده ، چون اگر بخواهد نيت نماز صبح كند يك ركوع كه ركن است زياد مىشود ، نبايد نيت را به قضاى صبح برگرداند .\r\nمسأله 1395 - اگر از روزهاى گذشته نمازهاى قضا دارد و يك نماز يا بيشتر هم از همان روز از او قضا شده ، چنانچه براى قضاى تمام آنها وقت ندارد ، يا نمىخواهد همه را در آن روز بخواند ، مستحب است نماز قضاى آن روز را پيش از نماز ادا بخواند ولى بايد « 2 » بعد از خواندن قضاى نمازهاى سابق دوباره نماز قضايى را كه در آن روز پيش از نماز ادا خوانده به‌جا آورد .\r\nمسأله 1396 - تا انسان زنده است اگرچه از خواندن نماز قضاهاى خود عاجز باشد ، ديگرى نمىتواند نمازهاى او را قضا نمايد .\r\nمسأله 1397 - نماز قضا را با جماعت مىشود خواند ، چه نماز امام جماعت ادا باشد يا\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - در صورتى كه نمازهاى گذشته را بداند به چه ترتيب فوت شده و الّا محل اشكال است‌و احتياط واجب آن است كه ذكر شده .\r\n","page_name":" 287 ","page_number":307},
  {"content":"\r\n\r\nقضا و لازم نيست هر دو يك نماز را بخوانند مثلًا اگر نماز قضاى صبح را با نماز ظهر يا عصر امام بخواند اشكال ندارد .\r\nمسأله 1398 - مستحب است بچهء مميز ؛ يعنى بچه‌اى كه خوب و بد را مىفهمد ، به نماز خواندن و عبادت‌هاى ديگر عادت دهند ، بلكه مستحب است او را به قضاى نمازها هم وادار نمايند .\r\n\r\nنماز قضاى پدر و مادر كه بر پسر بزرگ‌تر واجب است\r\nمسأله 1399 - اگر پدر و مادر « 1 » نماز و روزهء خود را به‌جا نياورده باشند ، چنانچه از روى نافرمانى ترك نكرده « 2 » و مىتوانسته‌اند قضا كنند ، بر پسر بزرگ‌تر واجب است كه بعد از مرگشان به‌جا آورد ، يا براى آنان اجير بگيرد . ولى روزه‌اى را كه در سفر نگرفته‌اند ، اگرچه نمىتوانسته‌اند قضا كنند ، احتياط واجب آن است كه پسر بزرگ‌تر قضا نمايد ، يا براى آن اجير بگيرد .\r\nمسأله 1400 - اگر پسر بزرگ‌تر شك دارد كه پدر و مادرش نماز و روزهء قضا داشته يا نه ، چيزى بر او واجب نيست .\r\nمسأله 1401 - اگر پسر بزرگ‌تر بداند كه پدر و مادرش نماز قضا داشته‌اند و شك كند كه به‌جا آورده‌اند يا نه ، بنابر احتياط واجب بايد قضا نمايد .\r\nمسأله 1402 - اگر معلوم نباشد كه پسر بزرگ‌تر كدام است ، قضاى نماز و روزهء پدر و مادر بر هيچ كدام از پسرها واجب نيست . ولى احتياط مستحب آن است كه نماز و روزهء آنان را بين خودشان قسمت كنند ، يا براى انجام آن قرعه بزنند .\r\nمسأله 1403 - اگر ميت وصيت كرده باشد كه براى نماز و روزهء او اجير بگيرند بعد\r\n\r\n\r\n","description":"","footnote":"\r\n( 1 ) - قضاى نماز و روزه مادر بر پسر واجب نيست ، ظاهراً اين حكم مخصوص پدر است و ازاين‌جا حكم مسائل آينده معلوم مىشود .\r\n( 2 ) - بلكه اگر از روى نافرمانى هم باشد بنابر احتياط واجب .\r\n","page_name":" 288 ","page_number":308},
  {"content":"\r\n\r\nاز آن كه اجير ، نماز و روزهء او را به طور صحيح به‌جا آورد بر پسر بزرگ‌تر چيزى واجب نيست .\r\nمسأله 1404 - اگر پسر بزرگ‌تر بخواهد نماز پدر و مادر را بخواند ، بايد به تكليف خود عمل كند ، مثلًا قضاى نماز صبح و مغرب و عشاى مادرش را بايد بلند بخواند .\r\nمسأله 1405 - كسى كه خودش نماز و روزهء قضا دارد ، اگر نماز و روزهء پدر و مادر هم بر او واجب شود ، هر كدام را اول به‌جا آورد صحيح است .\r\nمسأله 1406 - اگر پسر بزرگ‌تر موقع مرگ پدر يا مادر ، نابالغ يا ديوانه باشد وقتى كه بالغ شد يا عاقل گرديد ، بايد نماز و روزهء پدر و مادر را قضا نمايد و چنانچه پيش از بالغ شدن يا عاقل شدن بميرد ، بر پسر دوم چيزى واجب نيست .\r\nمسأله 1407 - اگر پسر بزرگ‌تر پيش از آن كه نماز و روزهء پدر يا مادر را قضا كند بميرد ، چنانچه بين مرگ پدر يا مادر و مرگ او به قدرى طول كشيده كه مىتوانسته قضاى نماز و روزهء آنها را به‌جا آورد ، بر پسر دوم چيزى واجب نيست و اگر اين مقدار طول نكشيده قضاى آنها بر پسر دوم واجب است « 1 » .\r\n\r\nنماز جماعت\r\nمسأله 1408 - مستحب است نمازهاى واجب خصوصاً نمازهاى يوميه را به جماعت بخوانند و در نماز صبح و مغرب و عشا ، خصوصاً براى همسايهء مسجد و كسى كه صداى اذان مسجد را مىشنود بيشتر سفارش شده است .\r\nمسأله 1409 - اگر يك نفر به امام جماعت اقتدا كند ، هر ركعت از نماز آنان ثواب صد و پنجاه نماز دارد و اگر دو نفر اقتدا كنند هر ركعتى ثواب ششصد نماز دارد و هر چه بيشتر شوند ، ثواب نمازشان بيشتر مىشود تا به ده نفر برسند و عدهء آنان كه از ده\r\n\r\n\r\n","description":"","footnote":"\r\n( 1 ) - معلوم نيست .\r\n","page_name":" 289 ","page_number":309},
  {"content":"\r\n\r\nگذشت ، اگر تمام آسمان‌ها كاغذ و درياها مركّب و درخت‌ها قلم و جن و انس و ملائكه نويسنده شوند ، نمىتوانند ثواب يك ركعت آن را بنويسند .\r\nمسأله 1410 - حاضر نشدن به نماز جماعت از روى بىاعتنايى جايز نيست و سزاوار نيست كه انسان بدون عذر نماز جماعت را ترك كند .\r\nمسأله 1411 - مستحب است انسان صبر كند كه نماز را به جماعت بخواند و نماز جماعت از نماز اول وقت كه فرادا ؛ يعنى تنها ، خوانده شود بهتر است . و نيز نماز جماعتى را كه مختصر بخوانند از نماز فرادا كه آن را طول بدهند بهتر مىباشد .\r\nمسأله 1412 - وقتى كه جماعت برپا مىشود ، مستحب است كسى كه نمازش را فرادا خوانده دوباره با جماعت بخواند . و اگر بعد بفهمد كه نماز اولش باطل بوده ، نماز دوم او كافى است .\r\nمسأله 1413 - اگر امام يا مأموم بخواهد نمازى را كه به جماعت خوانده دوباره با جماعت بخواند اشكال دارد « 1 » .\r\nمسأله 1414 - كسى كه در نماز وسواس دارد و فقط در صورتى كه نماز را با جماعت بخواند از وسواس راحت مىشود ، بايد نماز را با جماعت بخواند .\r\nمسأله 1415 - اگر پدر يا مادر به فرزند خود امر كند كه نماز را به جماعت بخواند ، نماز جماعت بر او واجب مىشود « 2 » .\r\nمسأله 1416 - نماز مستحب را نمىشود به جماعت خواند ، مگر نماز استسقاء كه براى آمدن باران مىخوانند و نمازى كه واجب بوده و به جهتى مستحب شده است ، مانند\r\n\r\n\r\n","description":"","footnote":"\r\n( 1 ) - مگر با جماعت ديگر بخواند ، در اين صورت بعيد نيست مستحب باشد .\r\n( 2 ) - نماز جماعت واجب نمىشود بلكه شنوايى از پدر و مادر واجب است بنابر احتياط پس بايد نماز را بخواند و قصد استحباب كند .\r\n","page_name":" 290 ","page_number":310},
  {"content":"\r\n\r\nنماز عيد فطر و قربان « 1 » كه در زمان امام عليه السلام واجب بوده و به واسطهء غايب شدن ايشان مستحب مىباشد .\r\nمسأله 1417 - موقعى كه امام جماعت نماز يوميه مىخواند ، هر كدام از نماز يوميه را مىشود به او اقتدا كرد ولى اگر نماز يوميه‌اش را احتياطاً دوباره مىخواند ، اقتدا كردن به او اشكال دارد « 2 » .\r\nمسأله 1418 - اگر امام جماعت قضاى نماز يوميهء خود را مىخواند مىشود به او اقتدا كرد ، ولى اگر نمازش را احتياطاً قضا مىكند ، يا قضاى نماز كس ديگر را مىخواند ، اگرچه براى آن پول نگرفته باشد ، اقتداى به او اشكال دارد « 3 » .\r\nمسأله 1419 - اگر انسان نداند نمازى را كه امام مىخواند نماز واجب يوميه است يا نماز مستحب نمىتواند به او اقتدا كند .\r\nمسأله 1420 - اگر امام در محراب باشد و كسى پشت سر او اقتدا نكرده باشد كسانى كه دو طرف محراب ايستاده‌اند و به واسطهء ديوار محراب امام را نمىبينند نمىتوانند اقتدا كنند ، بلكه اگر كسى هم پشت سر امام اقتدا كرده باشد ، اقتدا كردن كسانى كه دو طرف او ايستاده‌اند و به واسطهء ديوار محراب امام را نمىبينند اشكال دارد .\r\nمسأله 1421 - اگر به واسطهء درازى صف اول ، كسانى كه دو طرف صف ايستاده‌اند امام را نبينند مىتوانند اقتدا كنند . و نيز اگر به واسطهء درازى يكى از صف‌هاى ديگر كسانى كه دو طرف آن ايستاده‌اند ، صف جلوى خود را نبينند مىتوانند اقتدا نمايند .\r\nمسأله 1422 - اگر صف‌هاى جماعت تا درب مسجد برسد ، كسى كه مقابل درب پشت\r\n\r\n\r\n","description":"","footnote":"\r\n( 1 ) - احتياط واجب آن است كه در زمان غيبت امام عليه السلام نماز عيد را به جماعت نخوانند .\r\n( 2 ) - مگر آن كه مأموم هم احتياط كند و احتياطش با امام يكى باشد .\r\n( 3 ) - اگر بداند كه از آن كس كه براى او قضا مىخواند نماز فوت شده اقتدا مىتواند بكند و اشكال ندارد .\r\n","page_name":" 291 ","page_number":311},
  {"content":"\r\n\r\nصف ايستاده نمازش صحيح است و نيز نماز كسانى كه پشت سر او اقتدا مىكنند صحيح مىباشد ، ولى نماز كسانى كه دو طرف او ايستاده‌اند و صف جلو را نمىبينند اشكال دارد .\r\nمسأله 1423 - كسى كه پشت ستون ايستاده ، اگر از طرف راست يا چپ به واسطهء مأموم ديگر به امام متصل نباشد ، نمىتواند اقتدا كند « 1 » .\r\nمسأله 1424 - جاى ايستادن امام بايد از جاى مأموم بلندتر نباشد ولى اگر مكان امام مقدار خيلى كمى بلندتر باشد اشكال ندارد ، و نيز اگر زمين سراشيب باشد و امام در طرفى كه بلندتر است بايستد در صورتى كه سراشيبى آن زياد نباشد و طورى باشد كه به آن ، زمين مسطح بگويند مانعى ندارد .\r\nمسأله 1425 - اگر جاى مأموم بلندتر « 2 » از جاى امام باشد اشكال ندارد ولى اگر به قدرى بلند باشد كه نگويند اجتماع كرده‌اند ، جماعت صحيح نيست .\r\nمسأله 1426 - اگر بين كسانى كه در يك صف ايستاده‌اند بچهء مميز ؛ يعنى بچه‌اى كه خوب و بد را مىفهمد ، فاصله شود ، چنانچه ندانند نماز او باطل است مىتوانند اقتدا كنند .\r\nمسأله 1427 - بعد از تكبير امام اگر صف جلو آمادهء نماز و تكبير گفتن آنان نزديك باشد كسى كه در صف بعد ايستاده ، مىتواند تكبير بگويد ولى احتياط مستحب آن است كه صبر كند تا تكبير صف جلو تمام شود .\r\nمسأله 1428 - اگر بداند نماز يك صف از صف‌هاى جلو باطل است ، در صف‌هاى بعد نمىتواند اقتدا كند ، ولى اگر نداند نماز آنان صحيح است يا نه ، مىتواند اقتدا نمايد .\r\n\r\n\r\n","description":"","footnote":"\r\n( 1 ) - اگر از دو طرف اتصال داشته باشد ولى از جلو اتصال نداشته باشد جماعتش محل اشكال است .\r\n( 2 ) - مثل بلندىهاى متعارف آن زمان ، مثل پشت بام دكان و مسجد ، و اما بناهاى چند طبقه‌اين زمان اشكال دارد اگر چه بگويند اجتماع كرده‌اند .\r\n","page_name":" 292 ","page_number":312},
  {"content":"\r\n\r\nمسأله 1429 - هرگاه بداند نماز امام باطل است مثلًا بداند امام وضو ندارد ، اگرچه خود امام ملتفت نباشد ، نمىتواند به او اقتدا كند .\r\nمسأله 1430 - اگر مأموم بعد از نماز بفهمد كه امام عادل نبوده يا كافر بوده ، يا به جهتى نمازش باطل بوده ، مثلًا بىوضو نماز خوانده ، نمازش صحيح است .\r\nمسأله 1431 - اگر در بين نماز شك كند كه اقتدا كرده يا نه ، چنانچه در حالى باشد كه وظيفهء مأموم است مثلًا به « حمد » و سورهء امام گوش مىدهد بايد نماز را به جماعت تمام كند و اگر مشغول كارى باشد كه هم وظيفهء امام و هم وظيفهء مأموم است مثلًا در ركوع يا سجده باشد ، بايد نماز را به نيت فرادا تمام نمايد .\r\nمسأله 1432 - احتياط واجب « 1 » آن است كه در بين نماز جماعت تا ناچار نشود نيت فرادا نكند .\r\nمسأله 1433 - اگر مأموم به واسطهء عذرى بعد از « حمد » و سورهء امام نيت فرادا كند لازم نيست « حمد » و سوره را بخواند ، ولى اگر پيش از تمام شدن « حمد » و سوره نيت فرادا نمايد ، بايد مقدارى را كه امام نخوانده بخواند .\r\nمسأله 1434 - اگر در بين نماز جماعت نيت فرادا نمايد ، نمىتواند « 2 » دوباره نيت جماعت كند . ولى اگر مردد شود كه نيت فرادا كند يا نه و بعد تصميم بگيرد نماز را با جماعت تمام كند ، نمازش صحيح است .\r\nمسأله 1435 - اگر شك كند كه نيت فرادا كرده يا نه ، بايد بنا بگذارد كه نيت فرادا نكرده است .\r\nمسأله 1436 - اگر موقعى كه امام در ركوع است اقتدا كند و به ركوع امام برسد ، اگرچه ذكر امام تمام شده باشد ، نمازش صحيح است و يك ركعت حساب مىشود . اما اگر به\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - بنابر احتياط واجب .\r\n","page_name":" 293 ","page_number":313},
  {"content":"\r\n\r\nمقدار ركوع خم شود و به ركوع امام نرسد نمازش باطل است « 1 » .\r\nمسأله 1437 - اگر موقعى كه امام در ركوع است اقتدا كند و به مقدار ركوع خم شود و شك كند كه به ركوع امام رسيده يا نه ، نمازش باطل است « 2 » .\r\nمسأله 1438 - اگر موقعى كه امام در ركوع است اقتدا كند و پيش از آن كه به اندازهء ركوع خم شود ، امام سر از ركوع بردارد ، بنابر احتياط واجب بايد بايستد « 3 » تا امام براى ركعت بعد برخيزد و آن را ركعت اول نماز خود حساب كند . ولى اگر برخاستن امام به قدرى طول بكشد كه نگويند اين شخص نماز جماعت مىخواند ، بايد نيت فرادا نمايد .\r\nمسأله 1439 - اگر اول نماز يا بين « حمد » و سوره اقتدا كند و پيش از آن كه به ركوع رود ، امام سر از ركوع بردارد نماز او صحيح است « 4 » .\r\nمسأله 1440 - اگر موقعى برسد كه امام مشغول خواندن تشهد آخر نماز است چنانچه بخواهد به ثواب جماعت برسد ، بايد بعد از نيت و گفتن تكبيرةالاحرام بنشيند و تشهد را با امام بخواند ولى سلام را نگويد و صبر كند تا امام سلام نماز را بدهد ، بعد بايستد و بدون آن كه دوباره نيت كند و تكبير بگويد ، « حمد » و سوره را بخواند و آن را ركعت اول نماز خود حساب كند .\r\nمسأله 1441 - مأموم نبايد جلوتر از امام بايستد و اگر مساوى او بايستد اشكال ندارد ولى اگر قد او بلندتر از امام است ، بنابر احتياط واجب « 5 » بايد طورى بايستد كه در ركوع و سجود جلوتر از امام نباشد .\r\n\r\n\r\n","description":"","footnote":"\r\n( 1 ) - صحيح است و فرادا است و بايد نمازش را تمام كند .\r\n( 2 ) - صحيح است و فرادا مىشود .\r\n( 3 ) - واجب نيست و مىتواند نيت فرادا كند و يا صبر كند .\r\n( 4 ) - و جماعت او نيز صحيح است و بايد ركوع كند و خود را به امام برساند .\r\n( 5 ) - واجب نيست .\r\n","page_name":" 294 ","page_number":314},
  {"content":"\r\n\r\nمسأله 1442 - در نماز جماعت بايد بين مأموم و امام پرده و مانند آن كه پشت آن ديده نمىشود فاصله نباشد و همچنين است بين انسان و مأموم ديگرى كه انسان به واسطهء او به امام متصل شده است ، ولى اگر امام مرد و مأموم زن باشد چنانچه بين آن زن و امام يا بين آن زن و مأموم ديگرى كه مرد است و زن به واسطهء او به امام متصل شده است پرده و مانند آن باشد اشكال ندارد .\r\nمسأله 1443 - اگر بعد از شروع به نماز بين مأموم و امام ، يا بين مأموم و كسى كه مأموم به واسطهء او متصل به امام است ، پرده يا چيز ديگرى كه پشت آن را نمىتوان ديد فاصله شود ، چنانچه مأموم فوراً قصد فرادا نكند نمازش باطل است « 1 » .\r\nمسأله 1444 - احتياط واجب آن است كه بين جاى سجدهء مأموم و جاى ايستادن امام بيشتر از يك قدم معمولى فاصله نباشد « 2 » . و نيز اگر انسان به واسطهء مأمومى كه جلوى او ايستاده به امام متصل باشد ، بنابر احتياط واجب بايد فاصلهء جاى سجده‌اش از جاى ايستادن او بيشتر از يك قدم معمولى نباشد ، و احتياط مستحب آن است كه جاى سجدهء مأموم با جاى كسى كه جلوى او ايستاده ، هيچ فاصله نداشته باشد .\r\nمسأله 1445 - اگر مأموم به واسطهء كسى كه طرف راست يا چپ او اقتدا كرده به امام متصل باشد و از جلو به امام متصل نباشد ، بنابر احتياط واجب بايد با كسى كه در طرف راست يا چپ او اقتدا كرده ، بيشتر از يك قدم معمولى « 3 » فاصله نداشته باشد .\r\nمسأله 1446 - اگر در نماز ، بين مأموم و امام يا بين مأموم و كسى كه مأموم به واسطهء او به امام متصل است بيشتر از يك قدم فاصله پيدا شود چنانچه فوراً قصد\r\n\r\n\r\n","description":"","footnote":"\r\n( 1 ) - باطل نيست و نمازش بدون نيت فرادا مىشود .\r\n( 2 ) - به قدر يك قدم بلند ؛ يعنى گشادى بين دو قدم ، اشكال ندارد در هر دو صورت .\r\n( 3 ) - معنى قدم در مسأله ( 1444 ) گذشت .\r\n","page_name":" 295 ","page_number":315},
  {"content":"\r\n\r\nفرادا نكند نمازش باطل است « 1 » .\r\nمسأله 1447 - اگر نماز همهء كسانى كه در صف جلو هستند تمام شود يا همه نيت فرادا نمايند ، چنانچه فوراً براى نماز ديگرى « 2 » به امام اقتدا كنند ، يا كسانى كه در صف بعد ايستاده‌اند فوراً قصد فرادا نمايند ، نماز صف بعد صحيح است و در غير اين دو صورت نماز صف بعد باطل مىباشد .\r\nمسأله 1448 - اگر در ركعت دوم اقتدا كند ، لازم نيست « 3 » « حمد » و سوره بخواند ولى قنوت و تشهد را با امام مىخواند و احتياط آن است كه موقع خواندن تشهد انگشتان دست و سينهء پا را به زمين بگذارد و زانوها را بلند كند ، و بايد بعد از تشهد با امام برخيزد و « حمد » و سوره را بخواند ، و اگر براى سوره وقت ندارد ، « حمد » را تمام كند « 4 » و در ركوع يا سجده خود را به امام برساند ، ولى اگر در سجده به امام برسد ، بهتر است كه احتياطاً نماز را دوباره بخواند .\r\nمسأله 1449 - اگر موقعى كه امام در ركعت دوم نماز چهار ركعتى است اقتدا كند ، بايد در ركعت دوم نمازش كه ركعت سوم امام است بعد از دو سجده بنشيند و تشهد را به مقدار واجب بخواند و برخيزد ، و چنانچه براى گفتن سه مرتبه تسبيحات وقت ندارد ، يك مرتبه بگويد و در ركوع يا سجده ، خود را به امام برساند .\r\nمسأله 1450 - اگر امام در ركعت سوم يا چهارم باشد و مأموم بداند كه اگر اقتدا كند و « حمد » را بخواند به ركوع امام نمىرسد ، بنابر احتياط واجب بايد صبر كند تا امام به ركوع رود ، بعد اقتدا نمايد .\r\nمسأله 1451 - اگر در ركعت سوم يا چهارم امام اقتدا كند ، بايد « حمد » و سوره را\r\n\r\n\r\n","description":"","footnote":"\r\n( 1 ) - باطل نيست و فرادا مىشود بىنيت در صورتى كه زيادتر از يك قدم بزرگ فاصله شود .\r\n( 2 ) - حكم اين مسأله در مسأله ( 1446 ) گذشت .\r\n( 3 ) - بلكه در بعض موارد بايد نخواند چنانچه بعداً ذكر مىشود .\r\n( 4 ) - و مىتواند نيت فرادا كند و نماز را تمام كند .\r\n","page_name":" 296 ","page_number":316},
  {"content":"\r\n\r\nبخواند و اگر براى سوره وقت ندارد ، بايد « حمد » را تمام كند و در ركوع يا سجده خود را به امام برساند ، ولى اگر در سجده به امام برسد ، بهتر است كه احتياطاً نماز را دوباره بخواند .\r\nمسأله 1452 - كسى كه مىداند اگر سوره يا قنوت را تمام كند به ركوع امام نمىرسد ، چنانچه عمداً سوره يا قنوت را بخواند و به ركوع نرسد نمازش اشكال دارد « 1 » .\r\nمسأله 1453 - كسى كه اطمينان دارد كه اگر سوره را شروع كند يا تمام نمايد به ركوع امام مىرسد ، احتياط واجب آن است كه سوره را شروع كند يا اگر شروع كرده تمام نمايد .\r\nمسأله 1454 - كسى كه يقين دارد ، اگر سوره را بخواند به ركوع امام مىرسد ، چنانچه سوره را بخواند و به ركوع نرسد نمازش صحيح است .\r\nمسأله 1455 - اگر امام ايستاده باشد و مأموم نداند كه در كدام ركعت است مىتواند اقتدا كند ، ولى بايد « حمد » و سوره را به قصد قربت بخواند و اگر چه بعد بفهمد كه امام در ركعت اول يا دوم بوده ، نمازش صحيح است .\r\nمسأله 1456 - اگر به خيال اين كه امام در ركعت اول يا دوم است « حمد » و سوره نخواند و بعد از ركوع بفهمد كه در ركعت سوم يا چهارم بوده نمازش صحيح است .\r\nولى اگر پيش از ركوع بفهمد ، بايد « حمد » و سوره را بخواند و اگر وقت ندارد ، فقط « حمد » را بخواند و در ركوع يا سجده خود را به امام برساند .\r\nمسأله 1457 - اگر به خيال اين كه امام در ركعت سوم يا چهارم است « حمد » و سوره بخواند و پيش از ركوع يا بعد از آن بفهمد كه در ركعت اول يا دوم بوده ، نمازش صحيح است . و اگر در بين « حمد » و سوره بفهمد ، لازم نيست « 2 » آنها را تمام كند .\r\n\r\n\r\n","description":"","footnote":"\r\n( 1 ) - نمازش صحيح است .\r\n( 2 ) - بلكه در بعض موارد لازم است تمام كند چنانچه مىآيد .\r\n","page_name":" 297 ","page_number":317},
  {"content":"\r\n\r\nمسأله 1458 - اگر موقعى كه مشغول نماز مستحبى است جماعت برپا شود ، چنانچه اطمينان ندارد كه اگر نماز را تمام كند به جماعت برسد ، مستحب است نماز را رها كند و مشغول نماز جماعت شود . بلكه اگر اطمينان نداشته باشد كه به ركعت اول برسد مستحب است به همين دستور رفتار نمايد .\r\nمسأله 1459 - اگر موقعى كه مشغول نماز سه ركعتى يا چهار ركعتى است جماعت برپا شود ، چنانچه به ركوع ركعت سوم نرفته و اطمينان ندارد كه اگر نماز را تمام كند به جماعت برسد ، مستحب است به نيت نماز مستحبى نماز را دو ركعتى تمام كند و خود را به جماعت برساند .\r\nمسأله 1460 - اگر نماز امام تمام شود و مأموم مشغول تشهد يا سلام اول باشد ، لازم نيست نيت فرادا كند .\r\nمسأله 1461 - كسى كه يك ركعت از امام عقب مانده بنابر احتياط واجب ، بايد وقتى امام تشهد ركعت آخر را مىخواند ، انگشتان دست ، و سينهء پا را به زمين بگذارد و زانوها را بلند نگهدارد و صبر كند تا امام سلام نماز را بگويد و بعد برخيزد .\r\n\r\nشرايط امام جماعت\r\nمسأله 1462 - امام جماعت بايد بالغ و عاقل و شيعهء دوازده امامى و عادل و حلال‌زاده باشد و نماز را به طور صحيح بخواند و نيز اگر مأموم مرد است « 1 » امام او هم بايد مرد باشد و اقتدا كردن بچه مميز كه خوب و بد را مىفهمد به بچه مميز ديگر مانعى ندارد .\r\nمسأله 1463 - امامى را كه عادل مىدانسته ، اگر شك كند به عدالت خود باقى است يا نه ، مىتواند به او اقتدا نمايد .\r\n\r\n\r\n","description":"","footnote":"\r\n( 1 ) - احتياط مستحب آن است كه امام زن نيز مرد باشد .\r\n","page_name":" 298 ","page_number":318},
  {"content":"\r\n\r\nمسأله 1464 - كسى كه ايستاده نماز مىخواند ، نمىتواند به كسى كه نشسته يا خوابيده نماز مىخواند اقتدا كند . و كسى كه نشسته نماز مىخواند نمىتواند به كسى كه خوابيده نماز مىخواند اقتدا نمايد .\r\nمسأله 1465 - كسى كه نشسته « 1 » يا خوابيده نماز مىخواند ، مىتواند به كسى كه نشسته نماز مىخواند اقتدا كند و كسى كه خوابيده نماز مىخواند مىتواند به كسى كه خوابيده نماز مىخواند ، اقتدا نمايد .\r\nمسأله 1466 - اگر امام جماعت به واسطهء عذرى با لباس نجس « 2 » يا با تيمم يا با وضوى جبيره‌اى نماز بخواند ، مىشود به او اقتدا كرد .\r\nمسأله 1467 - اگر امام مرضى دارد كه نمىتواند از بيرون آمدن بول و غائط خوددارى كند ، مىشود به او اقتدا كرد « 3 » و نيز زنى كه مستحاضه نيست مىتواند به زن مستحاضه اقتدا نمايد .\r\nمسأله 1468 - بنابر احتياط واجب كسى كه مرض خوره يا پيسى دارد ، نبايد امام جماعت شود .\r\n\r\nاحكام جماعت\r\nمسأله 1469 - موقعى كه مأموم نيت مىكند ، بايد امام را معيّن نمايد . ولى دانستن اسم او لازم نيست ، مثلًا اگر نيت كند اقتدا مىكنم به امام حاضر ، نمازش صحيح است .\r\nمسأله 1470 - مأموم بايد غير از « حمد » و سوره همه چيز نماز را خودش بخواند ، ولى اگر ركعت اول يا دوم او و ركعت سوم يا چهارم امام باشد ، بايد « حمد » و سوره را بخواند .\r\n\r\n\r\n","description":"","footnote":"\r\n( 1 ) - احتياط واجب آن است كه كسى كه خوابيده نماز مىخواند به كسى كه نشسته ياخوابيده نماز مىخواند اقتدا نكند لكن نشسته به نشسته مىتواند اقتدا كند .\r\n( 2 ) - احتياط واجب آن است كه به كسى كه لباس او نجس است اقتدا نكنند .\r\n( 3 ) - به احتياط واجب در هيچ‌يك از اين موارد اقتدا نكنند .\r\n","page_name":" 299 ","page_number":319},
  {"content":"\r\n\r\nمسأله 1471 - اگر مأموم در ركعت اول و دوم نماز صبح و مغرب و عشا صداى « حمد » و سورهء امام را بشنود ، اگر چه كلمات را تشخيص ندهد ، بايد « حمد » و سوره را نخواند و اگر صداى امام را نشنود ، مستحب است « حمد » و سوره بخواند ولى بايد آهسته بخواند و چنانچه سهواً بلند بخواند اشكال ندارد .\r\nمسأله 1472 - اگر مأموم بعضى از كلمات « حمد » و سورهء امام را بشنود ، احتياط واجب آن است كه « حمد » و سوره را نخواند .\r\nمسأله 1473 - اگر مأموم سهواً « حمد » و سوره بخواند ، يا خيال كند صدايى را كه مىشنود صداى امام نيست و « حمد » و سوره بخواند و بعد بفهمد صداى امام بوده ، نمازش صحيح است .\r\nمسأله 1474 - اگر شك كند كه صداى امام را مىشنود يا نه ، يا صدايى بشنود و نداند صداى امام است يا صداى كس ديگر ، مىتواند « حمد » و سوره بخواند .\r\nمسأله 1475 - احتياط واجب « 1 » آن است كه مأموم در ركعت اول و دوم نماز ظهر و عصر « حمد » و سوره نخواند و مستحب است به جاى آن ذكر بگويد .\r\nمسأله 1476 - مأموم نبايد تكبيرةالاحرام را پيش از امام بگويد بلكه احتياط واجب آن است كه تا تكبير امام تمام نشده تكبير نگويد .\r\nمسأله 1477 - اگر مأموم سلام امام را بشنود ، يا بداند چه وقت سلام مىگويد ، احتياط واجب « 2 » آن است كه پيش از امام سلام نگويد و چنانچه عمداً پيش از امام سلام دهد ، نمازش اشكال دارد . ولى اگر سهواً پيش از امام سلام دهد ، نمازش صحيح است . و لازم نيست دوباره با امام سلام دهد .\r\nمسأله 1478 - اگر مأموم غير از تكبيرةالاحرام و سلام چيزهاى ديگر نماز را پيش از\r\n\r\n\r\n","description":"","footnote":"\r\n( 1 ) - واجب است نخواند بنابر اقوا .\r\n( 2 ) - واجب نيست ، و اگر عمداً پيش از امام سلام بدهد نمازش باطل نمىشود .\r\n","page_name":" 300 ","page_number":320},
  {"content":"\r\n\r\nامام بگويد اشكال ندارد . ولى اگر آنها را بشنود ، يا بداند امام چه وقت مىگويد ، احتياط مستحب آن است كه پيش از امام نگويد .\r\nمسأله 1479 - مأموم بايد غير از آنچه در نماز خوانده مىشود ، كارهاى ديگر آن ، مانند ركوع و سجود را با امام يا كمى بعد از امام به‌جا آورد . و اگر عمداً پيش از امام يا مدتى بعد از امام انجام دهد ، معصيت كرده و احتياط واجب آن است « 1 » كه نماز را تمام كند و دوباره بخواند .\r\nمسأله 1480 - اگر سهواً پيش از امام سر از ركوع بردارد ، چنانچه امام در ركوع باشد ، بايد به ركوع برگردد و با امام سر بردارد و در اين صورت زياد شدن ركوع كه ركن است نماز را باطل نمىكند ولى اگر به ركوع برگردد و پيش از آن كه به ركوع برسد ، امام سر بردارد نمازش باطل است .\r\nمسأله 1481 - اگر اشتباهاً سر بردارد و ببيند امام در سجده است بايد به سجده برگردد و چنانچه در هر دو سجده اين اتفاق بيفتد براى زياد شدن دو سجده كه ركن است نماز باطل نمىشود .\r\nمسأله 1482 - كسى كه اشتباهاً پيش از امام سر از سجده برداشته هرگاه به سجده برگردد ، و هنوز به سجده نرسيده امام سر بردارد ، نمازش صحيح است ولى اگر در هر دو سجده اين اتفاق بيفتد ، نماز باطل است .\r\nمسأله 1483 - اگر اشتباهاً سر از ركوع يا سجده بردارد و سهواً يا به خيال اين كه به امام نمىرسد ، به ركوع يا سجده نرود ، نمازش صحيح است .\r\nمسأله 1484 - اگر سر از سجده بردارد و ببيند امام در سجده است چنانچه به خيال اين كه سجدهء اول امام است ، به قصد اين كه با امام سجده كند به سجده رود و بفهمد\r\n\r\n\r\n","description":"","footnote":"\r\n( 1 ) - واجب نيست ، مگر آن كه مأموم از امام جلو يا عقب بيفتد در دو ركن پشت سر هم ، نمازش صحيح است ولى آثار نماز جماعت را بر خود بار نكند احتياطاً .\r\n","page_name":" 301 ","page_number":321},
  {"content":"\r\n\r\nسجدهء دوم امام بوده ، سجدهء دوم او حساب مىشود « 1 » . و اگر به خيال اين كه سجدهء دوم امام است به سجده رود و بفهمد سجدهء اول امام بوده ، بايد به قصد اين كه با امام سجده كند تمام كند و دوباره با امام به سجده رود . و در هر دو صورت احتياط واجب آن است كه نماز را به جماعت تمام كند و دوباره بخواند .\r\nمسأله 1485 - اگر سهواً پيش از امام به ركوع رود و طورى باشد كه اگر سر بردارد به مقدارى از قرائت امام مىرسد ، چنانچه سر بردارد و با امام به ركوع رود نمازش صحيح است و اگر عمداً برنگردد ، احتياط واجب « 2 » آن است كه نماز را به جماعت تمام كند و دوباره بخواند .\r\nمسأله 1486 - اگر سهواً پيش از امام به ركوع رود و طورى باشد كه اگر برگردد به چيزى از قرائت امام نمىرسد ، در صورتى كه صبر كند تا امام به او برسد ، نمازش صحيح است ، و اگر به قصد اين كه با امام نماز بخواند سر بردارد و با امام به ركوع رود ، احتياط واجب « 3 » آن است كه نماز را تمام كند و دوباره به‌جا آورد .\r\nمسأله 1487 - اگر سهواً پيش از امام به سجده رود ، در صورتى كه صبر كند تا امام به او برسد نمازش صحيح است و اگر به قصد اين كه با امام نماز بخواند سربردارد و با امام به سجده رود ، احتياط واجب « 4 » آن است كه نماز را تمام كند و دوباره به‌جا آورد .\r\nمسأله 1488 - اگر امام در ركعتى كه قنوت ندارد اشتباهاً قنوت بخواند ، يا در ركعتى كه\r\n\r\n\r\n","description":"","footnote":"\r\n( 1 ) - در اين مسأله اشكال است و بايد نماز را تمام كند و از سر بخواند ، لكن در فرض‌دوم احتياط آن است كه نماز را فرادا كند گرچه متابعت امام را نيز مىتواند بكند در سجده رفتن .\r\n( 2 ) - واجب نيست بلكه مىتواند نماز را رها كند و دوباره بخواند .\r\n( 3 ) - واجب نيست و نماز را با امام تمام كند و صحيح است ، و احتياط واجب آن است كه سر بردارد و متابعت كند .\r\n( 4 ) - واجب نيست و حكم آن گذشت در مسأله ( 1486 ) .\r\n","page_name":" 302 ","page_number":322},
  {"content":"\r\n\r\nتشهد ندارد اشتباهاً مشغول خواندن تشهد شود مأموم نبايد قنوت و تشهد را بخواند ولى نمىتواند پيش از امام به ركوع رود ، يا پيش از ايستادن امام بايستد بلكه بايد صبر كند تا قنوت و تشهد امام تمام شود و بقيه نماز را با او بخواند .\r\n\r\nچيزهايى كه در نماز جماعت مستحب است\r\nمسأله 1489 - اگر مأموم يك مرد باشد ، مستحب است طرف راست امام بايستد و اگر يك زن باشد ، مستحب است در طرف راست امام طورى بايستد كه جاى سجده‌اش مساوى زانو يا قدم امام باشد و اگر يك مرد و يك زن يا يك مرد و چند زن باشند مستحب است مرد طرف راست امام و باقى پشت سر امام بايستند و اگر چند مرد يا چند زن باشند مستحب است پشت سر امام بايستند و اگر چند مرد و چند زن باشند مستحب است مردها عقب امام و زن‌ها پشت مردها بايستند .\r\nمسأله 1490 - اگر امام و مأموم هر دو زن باشند بهتر است كه رديف يكديگر بايستند و امام جلوتر از ديگران نايستد « 1 » .\r\nمسأله 1491 - مستحب است امام در وسط صف بايستد و اهل علم و كمال و تقوا در صف اول بايستند .\r\nمسأله 1492 - مستحب است صف‌هاى جماعت منظم باشد و بين كسانى كه در يك صف ايستاده‌اند فاصله نباشد و شانهء آنان رديف يكديگر باشد .\r\nمسأله 1493 - مستحب است بعد از گفتن\r\n« قَدْ قامَتِ الصَّلاةُ »\r\nمأمومين برخيزند .\r\nمسأله 1494 - مستحب است امام جماعت حال مأمومى را كه از ديگران ضعيف‌تر است رعايت كند و قنوت و ركوع و سجود را طول ندهد « 2 » ، مگر بداند همهء كسانى كه به او اقتدا كرده‌اند مايلند .\r\n\r\n\r\n","description":"","footnote":"\r\n( 1 ) - احتياط آن است كه امام كمى جلوتر بايستد .\r\n( 2 ) - و نيز عجله نكند كه اشخاص ضعيف به او برسند .\r\n","page_name":" 303 ","page_number":323},
  {"content":"\r\n\r\nمسأله 1495 - مستحب است امام جماعت در « حمد » و سوره و ذكرهايى كه بلند مىخواند صداى خود را به‌قدرى بلند كند كه ديگران بشنوند ، ولى بايد بيش از اندازه صدا را بلند نكند .\r\nمسأله 1496 - اگر امام در ركوع بفهمد كسى تازه رسيده و مىخواهد اقتدا كند مستحب است ركوع را دو برابر هميشه طول بدهد و بعد برخيزد ، اگرچه بفهمد كس ديگرى هم براى اقتدا وارد شده است .\r\n\r\nچيزهايى كه در نماز جماعت مكروه است\r\nمسأله 1497 - اگر در صف‌هاى جماعت جا باشد ، مكروه است انسان تنها بايستد .\r\nمسأله 1498 - مكروه است مأموم ذكرهاى نماز را طورى بگويد كه امام بشنود .\r\nمسأله 1499 - مسافرى كه نماز ظهر و عصر و عشا را دو ركعت مىخواند مكروه است در اين نمازها به كسى كه مسافر نيست اقتدا كند و كسى كه مسافر نيست مكروه است در اين نمازها به مسافر اقتدا نمايد .\r\n\r\nنماز آيات\r\nمسأله 1500 - نماز آيات كه دستور آن بعداً گفته خواهد شد به واسطهء چهار چيز واجب مىشود : اول : گرفتن خورشيد ، دوم : گرفتن ماه ، اگرچه مقدار كمى از آنها گرفته شود و كسى هم از آن نترسد . سوم : زلزله اگرچه كسى هم نترسد . چهارم : رعد و برق و بادهاى سياه و سرخ و مانند اينها « 1 » در صورتى كه بيشتر مردم بترسند .\r\nمسأله 1501 - اگر از چيزهايى كه نماز آيات براى آنها واجب است بيشتر از يكى اتفاق بيفتد ، انسان بايد براى هر يك از آنها يك نماز آيات بخواند ، مثلًا اگر خورشيد بگيرد و زلزله هم بشود ، بايد دو نماز آيات بخواند .\r\n\r\n\r\n","description":"","footnote":"\r\n( 1 ) - در مثل اينها بنابر احتياط واجب .\r\n","page_name":" 304 ","page_number":324},
  {"content":"\r\n\r\nمسأله 1502 - كسى كه چند نماز آيات بر او واجب است ، اگر همهء آنها براى يك چيز بر او واجب شده باشد ، مثلًا سه مرتبه خورشيد گرفته و نماز آنها را نخوانده است موقعى كه قضاى آنها را مىخواند ، لازم نيست معيّن كند كه براى كدام دفعهء آنها باشد و همچنين است اگر چند نماز براى رعد و برق و بادهاى سياه و سرخ و مانند اينها بر او واجب شده باشد ولى اگر براى آفتاب گرفتن و ماه گرفتن و زلزله ، يا براى دو تاى اينها نمازهايى بر او واجب شده باشد بنابر احتياط واجب ، بايد موقع نيت ، معيّن كند نماز آياتى را كه مىخواند براى كدام يك آنها است .\r\nمسأله 1503 - چيزهايى كه نماز آيات براى آنها واجب است ، در هر شهرى اتفاق بيفتد ، فقط مردم همان شهر بايد نماز آيات بخوانند و بر مردم جاهاى ديگر واجب نيست ، ولى اگر مكان آنها به قدرى نزديك باشد كه با آن شهر يكى حساب شود ، نماز آيات بر آنها هم واجب است .\r\nمسأله 1504 - از وقتى كه خورشيد يا ماه شروع به گرفتن مىكند انسان بايد نماز آيات را بخواند و بنابر احتياط واجب ، بايد به قدرى تأخير نيندازد كه شروع به بازشدن كند .\r\nمسأله 1505 - اگر خواندن نماز آيات را به قدرى تأخير بيندازد كه آفتاب يا ماه شروع به باز شدن كند ، بنابر احتياط واجب بايد نيت ادا و قضا نكند ولى اگر بعد از بازشدن تمام آن ، نماز بخواند بايد نيت قضا نمايد .\r\nمسأله 1506 - اگر مدت گرفتن خورشيد يا ماه به اندازهء خواندن يك ركعت نماز يا كمتر باشد ، نمازى كه مىخواند ادا « 1 » است . و همچنين است اگر مدت گرفتن آنها بيشتر باشد ولى انسان نماز را نخواند ، تا به اندازهء خواندن يك ركعت به آخر وقت آن مانده باشد .\r\nمسأله 1507 - موقعى كه زلزله و رعد و برق و مانند اينها اتفاق مىافتد ، انسان بايد فوراً\r\n\r\n\r\n","description":"","footnote":"\r\n( 1 ) - در اين فرض واجب بودن نماز آيات بنابر احتياط است .\r\n","page_name":" 305 ","page_number":325},
  {"content":"\r\n\r\nنماز آيات را بخواند و اگر نخواند معصيت كرده و تا آخر عمر بر او واجب است و هر وقت بخواند ادا است .\r\nمسأله 1508 - اگر بعد از بازشدن آفتاب يا ماه بفهمد كه تمام آن گرفته بوده ، بايد قضاى نماز آيات را بخواند . ولى اگر بفهمد مقدارى از آن گرفته بوده قضا بر او واجب نيست .\r\nمسأله 1509 - اگر عده‌اى بگويند كه خورشيد يا ماه گرفته است چنانچه انسان از گفتهء آنان يقين پيدا نكند و نماز آيات نخواند و بعد معلوم شود راست گفته‌اند ، در صورتى كه تمام خورشيد يا ماه گرفته باشد بايد نماز آيات را بخواند . بلكه اگر مقدارى از آن هم گرفته باشد ، بنابر احتياط خواندن نماز آيات بر او واجب « 1 » است . و همچنين است اگر دو نفر كه عادل بودن آنان معلوم نيست بگويند خورشيد يا ماه گرفته ، بعد معلوم شود كه عادل بوده‌اند .\r\nمسأله 1510 - اگر انسان به گفتهء كسانى كه از روى قاعدهء علمى وقت گرفتن خورشيد و ماه را مىدانند ، اطمينان پيدا كند كه خورشيد يا ماه گرفته ، بنابر احتياط واجب بايد نماز آيات را بخواند و نيز اگر بگويند فلان وقت خورشيد يا ماه مىگيرد و فلان مقدار طول مىكشد و انسان به گفتهء آنان اطمينان پيدا كند ، بنابر احتياط واجب بايد به حرف آنان عمل نمايد ، مثلًا اگر بگويند آفتاب فلان ساعت شروع به باز شدن مىكند احتياطاً بايد نماز را تا آن وقت تأخير نيندازد .\r\nمسأله 1511 - اگر بفهمد نماز آياتى كه خوانده باطل بوده ، بايد دوباره بخواند و اگر وقت گذشته قضا نمايد .\r\nمسأله 1512 - اگر در وقت نماز يوميه نماز آيات هم بر انسان واجب شود ، چنانچه براى هر دو نماز وقت دارد ، هر كدام را اول بخواند اشكال ندارد . و اگر وقت يكى از\r\n\r\n\r\n","description":"","footnote":"\r\n( 1 ) - واجب نيست ولى در فرض بعد واجب است بنابر احوط .\r\n","page_name":" 306 ","page_number":326},
  {"content":"\r\n\r\nآن دو تنگ باشد ، بايد اول آن را بخواند و اگر وقت هر دو تنگ باشد ، بايد اول نماز يوميه را بخواند .\r\nمسأله 1513 - اگر در بين نماز يوميه بفهمد كه وقت نماز آيات تنگ است ، چنانچه وقت نماز يوميه هم تنگ باشد ، بايد آن را تمام كند بعد نماز آيات را بخواند . و اگر وقت نماز يوميه تنگ نباشد ، بايد آن را بشكند و اول نماز آيات ، بعد نماز يوميه را به‌جا آورد .\r\nمسأله 1514 - اگر در بين نماز آيات بفهمد كه وقت نماز يوميه تنگ است ، بايد نماز آيات را رها كند و مشغول نماز يوميه شود و بعد از آن كه نماز را تمام كرد پيش از انجام كارى كه نماز را به‌هم بزند ، بقيهء نماز آيات را از همان جا كه رها كرده بخواند .\r\nمسأله 1515 - اگر در حال حيض يا نفاس زن ، آفتاب يا ماه بگيرد نماز آيات بر او واجب نيست « 1 » و قضا هم ندارد ولى اگر زلزله يا رعد و برق و مانند اينها اتفاق بيفتد ، احتياط مستحب آن است كه بعد از پاك شدن ، نماز آيات را بخواند .\r\n\r\nدستور نماز آيات\r\nمسأله 1516 - نماز آيات دو ركعت است و در هر ركعت پنج ركوع دارد و دستور آن اين است كه انسان بعد از نيت ، تكبير بگويد و يك « حمد » و يك سورهء تمام بخواند و به ركوع رود و سر از ركوع بردارد ، دوباره يك « حمد » و يك سوره بخواند ، باز به ركوع رود تا پنج مرتبه و بعد از بلند شدن از ركوع پنجم دو سجده نمايد و برخيزد و ركعت دوم را هم مثل ركعت اول به‌جا آورد و تشهد بخواند و سلام دهد .\r\nمسأله 1517 - در نماز آيات ممكن است انسان بعد از نيت و تكبير و خواندن « حمد » ، آيه‌هاى يك سوره را پنج قسمت كند و يك آيه يا بيشتر از آن را بخواند و به ركوع رود\r\n\r\n\r\n","description":"","footnote":"\r\n( 1 ) - در صورتى كه در تمام مدت آفتاب و ماه گرفتگى يا حادثه ديگر زن حيض يا نفاس‌باشد واجب نيست و قضا هم ندارد و اگر در بين پاك شود تفصيلى دارد .\r\n","page_name":" 307 ","page_number":327},
  {"content":"\r\n\r\nو سر بردارد و بدون اين كه « حمد » بخواند ، قسمت دوم از همان سوره را بخواند و به ركوع رود و همين‌طور تا پيش از ركوع پنجم سوره را تمام نمايد ، مثلًا به قصد سورهء « قُل هو اللَّه احد » (  بِسْمِ اللَّهِ الرَّحْمنِ الرَّحِيمِ  ) بگويد و به ركوع رود ، بعد بايستد و بگويد : (   قُلْ هُوَ اللَّهُ أَحَدٌ   ) دوباره به ركوع رود و بعد از ركوع بايستد و بگويد : (  اللَّهُ الصَّمَدُ  ) باز به ركوع رود و بايستد و بگويد : (  لَمْ يَلِدْ وَ لَمْ يُولَدْ  ) و برود به ركوع ، باز هم سربردارد و بگويد : (  وَ لَمْ يَكُنْ لَهُ كُفُواً أَحَدٌ  ) و بعد از آن به ركوع پنجم رود و بعد از سربرداشتن ، دو سجده كند و ركعت دوم را هم مثل ركعت اول به‌جا آورد و بعد از سجدهء دوم تشهد بخواند و نماز را سلام دهد .\r\nمسأله 1518 - اگر در يك ركعت از نماز آيات ، پنج مرتبه « حمد » و سوره بخواند و در ركعت ديگر يك « حمد » بخواند و سوره را پنج قسمت كند مانعى ندارد .\r\nمسأله 1519 - چيزهايى كه در نماز يوميه واجب و مستحب است در نماز آيات هم واجب و مستحب مىباشد ولى در نماز آيات مستحب است به جاى اذان و اقامه سه مرتبه بگويند :\r\n« الصّلاة » « 1 » .\r\nمسأله 1520 - مستحب است بعد از ركوع پنجم و دهم بگويد :\r\n« سَمِعَ اللَّهُ لِمَنْ حَمِدَه »\r\nو نيز پيش از هر ركوع و بعد از آن تكبير بگويد ولى بعد از ركوع پنجم و دهم گفتن تكبير مستحب نيست .\r\nمسأله 1521 - مستحب است پيش از ركوع دوم و چهارم و ششم و هشتم و دهم قنوت بخواند و اگر فقط يك قنوت پيش از ركوع دهم بخواند كافى است .\r\nمسأله 1522 - اگر در نماز آيات شك كند كه چند ركعت خوانده و فكرش به جايى نرسد نماز باطل است .\r\nمسأله 1523 - اگر شك كند كه در ركوع آخر ركعت اول است يا در ركوع اول ركعت\r\n\r\n\r\n","description":"","footnote":"\r\n( 1 ) - به قصد اميد ثواب بگويد .\r\n","page_name":" 308 ","page_number":328},
  {"content":"\r\n\r\nدوم ، و فكرش به جايى نرسد ، نماز باطل است . ولى اگر مثلًا شك كند كه چهار ركوع كرده يا پنج ركوع ، چنانچه براى رفتن به سجده خم نشده ، بايد ركوعى را كه شك دارد به‌جا آورده يا نه ، به‌جا آورد . و اگر براى رفتن به سجده خم شده ، بايد به شك خود اعتنا نكند .\r\nمسأله 1524 - هر يك از ركوع‌هاى نماز آيات ركن است كه اگر عمداً يا اشتباهاً كم يا زياد شود نماز باطل است .\r\n\r\nنماز عيد فطر و قربان\r\nمسأله 1525 - نماز عيد فطر و قربان در زمان حضور امام عليه السلام واجب است و بايد به جماعت خوانده شود و در زمان ما كه امام عليه السلام غايب است ، مستحب مىباشد و مىشود « 1 » آن را به جماعت يا فرادا خواند .\r\nمسأله 1526 - وقت نماز عيد فطر و قربان از اول آفتاب روز عيد است تا ظهر .\r\nمسأله 1527 - مستحب است نماز عيد قربان را بعد از بلند شدن آفتاب بخوانند و در عيد فطر مستحب است بعد از بلند شدن آفتاب افطار كنند و زكات فطره را هم بدهند ، بعد نماز عيد را بخوانند .\r\nمسأله 1528 - نماز عيد فطر و قربان دو ركعت است كه در ركعت اول بعد از خواندن « حمد » و سوره ، بايد پنج تكبير بگويد ، و بعد از هر تكبير يك قنوت بخواند و بعد از قنوت پنجم تكبير ديگرى بگويد و به ركوع رود و دو سجده به‌جا آورد و برخيزد و در ركعت دوم چهار تكبير بگويد و بعد از هر تكبير قنوت بخواند و تكبير پنجم را بگويد و به ركوع رود و بعد از ركوع دو سجده كند و تشهد بخواند و نماز را سلام دهد .\r\nمسأله 1529 - در قنوت نماز عيد فطر و قربان هر دعا و ذكرى بخوانند كافى است\r\n\r\n\r\n","description":"","footnote":"\r\n( 1 ) - احتياط واجب آن است كه به جماعت خوانده نشود .\r\n","page_name":" 309 ","page_number":329},
  {"content":"\r\n\r\nولى بهتر « 1 » است اين دعا را بخوانند :\r\n« اللّهُمَّ اهْلَ الْكِبْرِياءِ وَالْعَظَمَةِ وَاهْلَ الْجُودِ وَالْجَبَروتِ وَاهْلَ الْعَفْوِ وَالرَّحْمَةِ وَاهْلَ التَّقْوى وَالْمَغْفِرَةِ اسْأَلُكَ بِحَقِّ هذَا الْيَوْمِ الَّذِي جَعَلْتَهُ لِلْمُسْلِمينَ عيداً وَلِمُحَمَّدٍ صَلَّى اللَّهُ عَلَيْهِ وَآلِهِ ذُخْراً وَشَرَفاً وَكَرامَةً وَمَزيداً انْ تُصَلِّيَ عَلى مُحَمَّدٍ وَآلِ مُحَمَّدٍ وَانْ تُدْخِلَني في كُلِّ خَيْرٍ ادْخَلْتَ فيهِ مُحَمَّداً وَآلَ مُحَمَّدٍ وَانْ تُخْرِجَنِي مِنْ كُلِّ سُوءٍ اخْرَجْتَ مِنْهُ مُحَمَّداً وَآلَ مُحَمَّدٍ صَلَواتُكَ عَلَيْهِ وَعَلَيْهِمْ اللّهُمَّ انّي اسْالُكَ خَيْرَ ما سَأَلَكَ بِهِ عِبادُكَ الصَّالِحُونَ وَاعُوذُبِكَ مِمَّا اسْتَعاذَ مِنْهُ عِبادُكَ الْمُخْلَصُونَ » .\r\nمسأله 1530 - در زمان غايب بودن امام عليه السلام مستحب است بعد از نماز عيد فطر و قربان دو خطبه « 2 » بخوانند و بهتر است كه در خطبهء عيد فطر احكام زكات فطره و در خطبه عيد قربان احكام قربانى را بگويند .\r\nمسأله 1531 - نماز عيد سورهء مخصوصى ندارد ولى بهتر است كه در ركعت اول آن سورهء « شمس سورهء 91 » و در ركعت دوم سورهء « غاشيه سورهء 88 » را بخوانند يا در ركعت اول سورهء « سبح اسم سورهء 87 » و در ركعت دوم سورهء « شمس » را بخوانند .\r\nمسأله 1532 - مستحب است نماز عيد را در صحرا بخوانند ولى در مكه مستحب است در مسجد الحرام خوانده شود .\r\nمسأله 1533 - مستحب است پياده و پا برهنه و با وقار به نماز عيد بروند و پيش از نماز غسل كنند و عمامهء سفيد بر سر بگذارند .\r\nمسأله 1534 - مستحب است در نماز عيد بر زمين سجده كنند و در حال گفتن تكبيرها دست‌ها را بلند كنند و كسى كه نماز عيد مىخواند ، اگر امام جماعت است ، يا فرادا نماز مىخواند ، نماز را بلند بخواند .\r\n\r\n\r\n","description":"","footnote":"\r\n( 1 ) - اين قنوت را به اميد ثواب بخوانند .\r\n( 2 ) - اين مسأله و مسأله‌هاى ديگر كه راجع به جماعت است موضوع ندارد بعد از آن كه بايدبه جماعت خوانده نشود .\r\n","page_name":" 310 ","page_number":330},
  {"content":"\r\n\r\nمسأله 1535 - بعد از نماز مغرب و عشاى شب عيد فطر و بعد از نماز صبح آن ، و بعد از نماز عيد فطر « 1 » مستحب است اين تكبيرها را بگويد :\r\n« اللَّهُ اكْبَرُ اللَّهُ اكْبَرُ لا الهَ الَّا اللَّهُ وَاللَّهُ\r\nاكْبَرُ اللَّهُ اكْبَرُ وَللَّهِ الْحَمْدُ اللَّهُ اكْبَرُ عَلى ما هَدانا » .\r\nمسأله 1536 - مستحب است انسان در عيد قربان بعد از ده نماز كه اول آنها نماز ظهر روز عيد و آخر آنها نماز صبح روز دوازدهم است تكبيرهايى را كه در مسألهء پيش گفته شد بگويد و بعد از آن بگويد :\r\n« اللَّهُ اكْبَرُ عَلى ما رَزَقَنا مِنْ بَهِيمَةِ الْأَنْعامِ وَالْحَمْدُ للَّهِ عَلى ما ابْلانا »\r\nولى اگر عيد قربان را در منى باشد ، مستحب است بعد از پانزده نماز كه اول آنها نماز ظهر روز عيد و آخر آنها نماز صبح روز سيزدهم ذى حجه است ، اين تكبيرها را بگويد .\r\nمسأله 1537 - احتياط مستحب آن است كه زن‌ها از رفتن به نماز عيد خوددارى كنند ولى اين احتياط براى زن‌هاى پير نيست .\r\nمسأله 1538 - در نماز عيد هم مثل نمازهاى ديگر ، مأموم بايد غير از « حمد » و سوره چيزهاى ديگر نماز راخودش بخواند .\r\nمسأله 1539 - اگر مأموم موقعى برسد كه امام مقدارى از تكبيرها را گفته ، بعد از آن كه امام به ركوع رفت ، بايد آن چه از تكبيرها و قنوت‌ها را كه با امام نگفته خودش بگويد و اگر در هر قنوت يك سبحان اللَّه يا يك الحمدللَّه بگويد كافى است .\r\nمسأله 1540 - اگر در نماز عيد موقعى برسد كه امام در ركوع است مىتواند نيت كند و تكبير اول نماز را بگويد و به ركوع رود .\r\nمسأله 1541 - اگر در نماز عيد يك سجده يا تشهد را فراموش كند احتياط آن است « 2 »\r\n\r\n\r\n","description":"","footnote":"\r\n( 1 ) - بعيد نيست كه اين تكبيرها بعد از نماز ظهر و عصر روز عيد نيز مستحب باشد .\r\n( 2 ) - اين احتياط و احتياط بعد لازم نيست .\r\n","page_name":" 311 ","page_number":331},
  {"content":"\r\n\r\nكه بعد از نماز آن را به‌جا آورد . و نيز اگر كارى كه براى آن سجدهء سهو لازم است ، پيش آيد . بنابر احتياط بايد بعد از نماز دو سجدهء سهو بنمايد .\r\n\r\nاجير گرفتن براى نماز\r\nمسأله 1542 - بعد از مرگ انسان ، مىشود براى نماز و عبادت‌هاى ديگر او كه در زندگى به‌جا نياورده ، ديگرى را اجير كنند ؛ يعنى به او مزد دهند كه آنها را به‌جا آورد . و اگر كسى بدون مزد هم آنها را انجام دهد صحيح است .\r\nمسأله 1543 - انسان مىتواند براى بعضى از كارهاى مستحبى مثل زيارت قبر پيغمبر و امامان عليهم السلام ، از طرف زندگان اجير شود ، و نيز مىتواند كار مستحبى را انجام دهد و ثواب آن را براى مردگان يا زندگان هديه نمايد .\r\nمسأله 1544 - كسى كه براى نماز قضاى ميت اجير شده ، بايد يا مجتهد باشد يا مسائل نماز را از روى تقليد صحيح بداند .\r\nمسأله 1545 - اجير بايد موقع نيت ، ميت را معيّن نمايد . و لازم نيست اسم او را بداند .\r\nپس اگر نيت كند از طرف كسى نماز مىخوانم كه براى او اجير شده‌ام كافى است .\r\nمسأله 1546 - اجير بايد خود را به جاى ميت فرض كند و عبادت‌هاى او را قضا نمايد و اگر عملى را انجام دهد و ثواب آن را براى او هديه كند كافى نيست .\r\nمسأله 1547 - بايد كسى را اجير كنند كه اطمينان « 1 » داشته باشند عمل را به طور صحيح انجام مىدهد .\r\nمسأله 1548 - كسى كه ديگرى را براى نمازهاى ميت اجير كرده اگر بفهمد كه عمل را به‌جا نياورده ، يا باطل انجام داده ، بايد دوباره اجير بگيرد .\r\n\r\n\r\n","description":"","footnote":"\r\n( 1 ) - اگر اطمينان داشته باشند كه نماز را مىخواند و شك داشته باشند كه صحيح مىخواندمتوانند او را اجير كنند .\r\n","page_name":" 312 ","page_number":332},
  {"content":"\r\n\r\nمسأله 1549 - هرگاه شك كند كه اجير عمل را انجام داده يا نه اگرچه بگويد انجام داده‌ام ، بايد دوباره اجير بگيرد . ولى اگر شك كند كه عمل او صحيح بوده يا نه ، گرفتن اجير لازم نيست .\r\nمسأله 1550 - كسى را كه عذرى دارد و مثلًا با تيمم « 1 » يا نشسته نماز مىخواند نمىشود براى نمازهاى ميت اجير كرد ، اگرچه نماز ميت هم همانطور قضا شده باشد .\r\nمسأله 1551 - مرد براى زن و زن براى مرد مىتواند اجير شود و در بلند خواندن و آهسته خواندن نماز بايد به تكليف خود عمل نمايد .\r\nمسأله 1552 - قضاى نمازهاى ميت بايد به ترتيب خوانده شود « 2 » ، و اگر ترتيب آنها را نمىدانند بايد با اجير شرط كنند به قدرى نماز بخواند كه ترتيب به عمل آيد .\r\nمسأله 1553 - اگر با اجير شرط كنند كه عمل را به طور مخصوصى انجام دهد ، بايد همانطور به‌جا آورد . و اگر با او شرط نكنند ، بايد در آن عمل به تكليف خود رفتار نمايد ، و احتياط مستحب آن است كه از وظيفهء خودش و ميت هر كدام كه به احتياط نزديك‌تر است به آن عمل كند مثلًا اگر وظيفهء ميت گفتن سه مرتبه تسبيحات اربعه بوده و تكليف او يك مرتبه است ، سه مرتبه بگويد .\r\nمسأله 1554 - اگر با اجير شرط نكنند كه نماز را با چه مقدار از مستحبات آن بخواند ، بايد مقدارى از مستحبات نماز را كه معمول است به‌جا آورد .\r\nمسأله 1555 - اگر انسان چند نفر را براى نماز قضاى ميت اجير كند ، بايد براى هر كدام آنها وقتى را معيّن نمايد « 3 » مثلًا اگر با يكى از آنها قرار گذاشت كه از صبح تا ظهر نماز قضا بخواند با ديگرى قرار بگذارد كه از ظهر تا شب بخواند . و نيز بايد نمازى را كه در\r\n\r\n\r\n","description":"","footnote":"\r\n( 1 ) - در تيمم و جبيره بنابر احتياط واجب .\r\n( 2 ) - لازم نيست به ترتيب خوانده شود ، مگر آن كه بدانند ميت مىدانسته كدام يك اول فوت‌شده و كدام يك بعد از آن و همچنين .\r\n( 3 ) - اين دستور وقتى لازم است كه بدانند ميت ترتيب فوت نمازش را مىدانسته و الّا لازم‌نيست و چند نفر با هم مىتوانند قضا به‌جا آورند .\r\n","page_name":" 313 ","page_number":333},
  {"content":"\r\n\r\nهر دفعه شروع مىكند معيّن نمايد مثلًا قرار بگذارد ، اول نمازى را كه مىخواند صبح باشد يا ظهر يا عصر و همچنين بايد با آنها قرار بگذارد كه در هر دفعه نماز يك شبانه روز را تمام كنند و اگر ناقص بگذارند آن را حساب نكنند و دفعهء بعد نماز يك شبانه روز را از سر شروع نمايند .\r\nمسأله 1556 - اگر كسى اجير شود كه مثلًا در مدت يك سال نمازهاى ميت را بخواند و پيش از تمام شدن سال بميرد ، بنابر احتياط واجب بايد براى نمازهايى كه مىدانند « 1 » يا احتمال مىدهند به‌جا نياورده ديگرى را اجير نمايند .\r\nمسأله 1557 - كسى را كه براى نمازهاى ميت اجير كرده‌اند ، اگر پيش از تمام كردن نمازها بميرد و اجرت همهء آنها را گرفته باشد ، چنانچه شرط كرده باشند كه تمام نمازها را خودش بخواند ، بايد اجرت مقدارى را كه نخوانده از مال او به ولىّ ميت بدهند ، مثلًا اگر نصف آنها را نخوانده ، بايد نصف پولى را كه گرفته از مال او به ولىّ ميت بدهند ، و اگر شرط نكرده باشند ، بايد ورثه‌اش از مال او اجير بگيرند ، اما اگر مال نداشته باشد بر ورثهء او چيزى واجب نيست .\r\nمسأله 1558 - اگر اجير پيش از تمام كردن نمازهاى ميت بميرد و خودش هم نماز قضا داشته باشد ، بايد از مال او براى نمازهايى كه اجير بوده ديگرى را اجير نمايند و اگر چيزى زياد آمد ، در صورتى كه وصيت كرده باشد و ورثه اجازه بدهند براى تمام نمازهاى او اجير بگيرند ، و اگر اجازه ندهند ثلث آن را به مصرف نماز خودش برسانند .\r\n\r\n\r\n","description":"","footnote":"\r\n( 1 ) - آنچه را مىدانند اجير بگيرند و آنچه را نمىدانند به احتياط واجب اجير بگيرند .\r\n","page_name":" 314 ","page_number":334},
  {"content":"\r\n\r\n\r\nاحكام روزه\r\nروزه آن است كه انسان براى انجام فرمان خداوند عالم از اذان صبح تا مغرب از چيزهايى كه روزه را باطل مىكند و شرح آنها بعداً گفته مىشود خوددارى نمايد .\r\n\r\nنيّت\r\nمسأله 1559 - لازم نيست انسان نيت روزه را از قلب خود بگذراند يا مثلًا بگويد فردا را روزه مىگيرم ، بلكه همين قدر كه براى انجام فرمان خداوند عالم از اذان صبح تا مغرب كارى كه روزه را باطل مىكند انجام ندهد كافى است ، و براى آن كه يقين كند تمام اين مدت را روزه بوده ، بايد مقدارى پيش از اذان صبح و مقدارى هم بعد از مغرب از انجام كارى كه روزه را باطل مىكند خوددارى نمايد .\r\nمسأله 1560 - انسان مىتواند در هر شب از ماه رمضان براى روزهء فرداى آن نيت كند ، و بهتر است كه شب اول ماه هم نيت روزهء همه ماه را بنمايد .\r\nمسأله 1561 - وقت نيت « 1 » روزهء ماه رمضان از اول شب است تا اذان صبح .\r\n\r\n\r\n","description":"","footnote":"\r\n( 1 ) - نيت وقتى ندارد بلكه بايد روزه با عزمى باشد كه در قلب انسان باقى است و اگرچه توجه به آن نداشته باشد به واسطه خواب يا مثل آن پس اگر عازم باشد در روز قبل كه فردا روزه بگيرد و به همين عزم بخوابد تا غروب فردا روزه‌اش صحيح است .\r\n","page_name":" 315 ","page_number":335},
  {"content":"\r\n\r\nمسأله 1562 - وقت نيت روزهء مستحبى از اول شب است تا موقعى كه به اندازهء نيت كردن به مغرب وقت مانده باشد كه اگر تا اين وقت كارى كه روزه را باطل مىكند انجام نداده باشد و نيت روزهء مستحبى كند روزهء او صحيح است .\r\nمسأله 1563 - كسى كه پيش از اذان صبح بدون نيت روزه خوابيده است ، اگر پيش از ظهر بيدار شود و نيت كند ، روزهء او صحيح است چه روزهء او واجب باشد چه مستحب . و اگر بعد از ظهر بيدار شود ، نمىتواند نيت روزهء واجب نمايد .\r\nمسأله 1564 - اگر بخواهد غير روزهء رمضان روزهء ديگرى بگيرد بايد آن را معيّن نمايد ، مثلًا نيت كند كه روزهء قضا يا روزهء نذر مىگيرم . ولى در ماه رمضان لازم نيست نيت كند كه روزهء ماه رمضان مىگيرم ، بلكه اگر نداند ماه رمضان است يا فراموش نمايد ، و روزهء ديگرى را نيت كند روزهء ماه رمضان حساب مىشود .\r\nمسأله 1565 - اگر بداند ماه رمضان است و عمداً نيت روزهء غير رمضان كند ، نه روزهء رمضان حساب مىشود و نه روزه‌اى كه قصد كرده است .\r\nمسأله 1566 - اگر مثلًا به نيت روز اول ماه روزه بگيرد ، بعد بفهمد دوم يا سوم بوده ، روزهء او صحيح است .\r\nمسأله 1567 - اگر پيش از اذان صبح نيت كند و بيهوش شود و در بين روز به هوش آيد ، بنابر احتياط واجب بايد روزهء آن روز را تمام نمايد و اگر تمام نكرد قضاى آن را به‌جا آورد .\r\nمسأله 1568 - اگر پيش از اذان صبح نيت كند و مست شود و در بين روز به هوش آيد احتياط واجب آن است كه روزهء آن روز را تمام كند و قضاى آن را هم به‌جا آورد .\r\nمسأله 1569 - اگر پيش از اذان صبح نيت كند و بخوابد و بعد از مغرب بيدار شود ، روزه‌اش صحيح است .\r\nمسأله 1570 - اگر نداند يا فراموش كند كه ماه رمضان است و پيش از ظهر ملتفت شود ،\r\n\r\n","description":"","footnote":"","page_name":" 316 ","page_number":336},
  {"content":"\r\n\r\nچنانچه كارى كه روزه را باطل مىكند انجام نداده باشد ، بايد نيت كند و روزهء او صحيح است و اگر كارى كه روزه را باطل مىكند انجام داده باشد ، يا بعد از ظهر ملتفت شود كه ماه رمضان است روزهء او باطل مىباشد ، ولى بايد تا مغرب كارى كه روزه را باطل مىكند انجام ندهد و بعد از رمضان هم آن روزه را قضا نمايد .\r\nمسأله 1571 - اگر بچه پيش از اذان صبح ماه رمضان بالغ شود بايد روزه بگيرد و اگر بعد از اذان بالغ شود ، روزهء آن روز بر او واجب نيست .\r\nمسأله 1572 - كسى كه براى به‌جا آوردن روزهء ميتى اجير شده ، اگر روزهء مستحبى بگيرد اشكال ندارد . ولى كسى كه روزهء قضا يا روزهء واجب ديگرى دارد ، نمىتواند روزهء مستحبى بگيرد ، و چنانچه فراموش كند و روزهء مستحب بگيرد ، در صورتى كه پيش از ظهر يادش بيايد ، روزهء مستحبى او به‌هم مىخورد و مىتواند نيت خود را به روزهء واجب برگرداند ، و اگر بعد از ظهر ملتفت شود ، روزهء او باطل است و اگر بعد از مغرب يادش بيايد ، روزه‌اش صحيح است « 1 » .\r\nمسأله 1573 - اگر غير از روزهء ماه رمضان روزهء معيّن ديگرى بر انسان واجب باشد مثلًا نذر كرده باشد كه روز معيّنى را روزه بگيرد ، چنانچه عمداً تا اذان صبح نيت نكند ، روزه‌اش باطل است ، و اگر نداند كه روزهء آن روز بر او واجب است يا فراموش كند و پيش از ظهر يادش بيايد چنانچه كارى كه روزه را باطل مىكند ، انجام نداده باشد و نيت كند روزهء او صحيح و گرنه باطل مىباشد .\r\nمسأله 1574 - اگر براى روزهء واجب غير معيّنى مثل روزهء كفاره عمداً تا نزديك ظهر نيت نكند اشكال ندارد ، بلكه اگر پيش از نيت تصميم داشته باشد كه روزه نگيرد ، يا ترديد داشته باشد كه بگيرد يا نه ، چنانچه كارى كه روزه را باطل مىكند انجام نداده باشد و پيش از ظهر نيت كند ، روزهء او صحيح است .\r\n\r\n\r\n","description":"","footnote":"\r\n( 1 ) - اگرچه خالى از اشكال نيست .\r\n","page_name":" 317 ","page_number":337},
  {"content":"\r\n\r\nمسأله 1575 - اگر در ماه رمضان ، پيش از ظهر كافر مسلمان شود و از اذان صبح تا آن وقت كارى كه روزه را باطل مىكند انجام نداده باشد بنابر احتياط واجب « 1 » بايد نيت روزه كند و روزه را تمام نمايد . و اگر آن روز را روزه نگيرد ، قضاى آن را به‌جا آورد .\r\nمسأله 1576 - اگر مريض پيش از ظهر ماه رمضان خوب شود و از اذان صبح تا آن وقت كارى كه روزه را باطل مىكند انجام نداده باشد ، بايد نيت روزه كند ، و آن روز را روزه بگيرد و چنانچه بعد از ظهر خوب شود ، روزهء آن روز بر او واجب نيست .\r\nمسأله 1577 - روزى را كه انسان شك دارد آخر شعبان است يا اول رمضان ، واجب نيست روزه بگيرد ، و اگر بخواهد روزه بگيرد نمىتواند نيت روزهء رمضان كند ، يا نيت كند كه اگر رمضان است روزهء رمضان و اگر رمضان نيست روزهء قضا يا مانند آن باشد ، بلكه بايد نيت روزهء قضا و مانند آن بنمايد « 2 » و چنانچه بعد معلوم شود رمضان بوده ، از رمضان حساب مىشود .\r\nمسأله 1578 - اگر روزى را كه شك دارد آخر شعبان است يا اول رمضان به نيت روزهء قضا يا روزهء مستحبى و مانند آن روزه بگيرد و در بين روز بفهمد كه ماه رمضان است ، بايد نيت روزهء رمضان كند .\r\nمسأله 1579 - اگر در روزهء واجب معيّنى مثل روزهء رمضان مردد شود كه روزهء خود را باطل كند يا نه ، يا قصد كند كه روزه را باطل كند روزه‌اش باطل مىشود « 3 » ، اگر چه از قصدى كه كرده توبه نمايد و كارى هم كه روزه را باطل مىكند انجام ندهد .\r\nمسأله 1580 - در روزهء مستحب و روزهء واجبى كه وقت آن معيّن نيست مثل روزهء\r\n\r\n\r\n","description":"","footnote":"\r\n( 1 ) - واجب نيست و روزه‌اش باطل است و قضا ندارد .\r\n( 2 ) - به اين نحو نيت نيز بعيد نيست صحيح باشد .\r\n( 3 ) - اگر از نيت روزه گرفتن برگردد روزه‌اش باطل مىشود ، لكن اگر نيت كند كه چيزى كه‌روزه را باطل مىكند به‌جا آورد ولى به‌جا نياورد روزه‌اش صحيح است .\r\n","page_name":" 318 ","page_number":338},
  {"content":"\r\n\r\nكفاره ، اگر قصد كند كارى كه روزه را باطل مىكند انجام دهد ، يا مردّد شود كه به‌جا آورد يا نه ، چنانچه به‌جا نياورد و پيش از ظهر دوباره نيت روزه كند ، روزهء او صحيح است .\r\n\r\nچيزهايى كه روزه را باطل مىكند\r\nمسأله 1581 - نُه چيز روزه را باطل مىكند .\r\nاول : خوردن و آشاميدن . دوم : جماع . سوم : استمناء ، و استمناء آن است كه انسان با خود كارى كند كه منى از او بيرون آيد . چهارم : دروغ بستن به خدا و پيغمبر و جانشينان پيغمبر عليهم السلام . پنجم : رساندن غبار غليظ به حلق . ششم : فرو بردن تمام سر در آب . هفتم : باقى ماندن بر جنابت و حيض و نفاس تا اذان صبح . هشتم : اماله كردن با چيزهاى روان . نهم : قى كردن ، و احكام اينها در مسائل آينده گفته مىشود .\r\n\r\n1 - خوردن و آشاميدن\r\nمسأله 1582 - اگر روزه‌دار عمداً چيزى بخورد يا بياشامد ، روزهء او باطل مىشود ، چه خوردن و آشاميدن آن چيز معمول باشد مثل نان و آب ، چه معمول نباشد مثل خاك و شيرهء درخت ، و چه كم باشد يا زياد ، حتى اگر مسواك را از دهان بيرون آورد و دوباره به دهان ببرد و رطوبت آن را فرو برد روزهء او باطل مىشود مگر آن كه رطوبت مسواك در آب دهان به طورى از بين برود كه رطوبت خارج به آن گفته نشود .\r\nمسأله 1583 - اگر موقعى كه مشغول غذا خوردن است بفهمد صبح شده ، بايد لقمه را از دهان بيرون آورد و چنانچه عمداً فرو برد روزه‌اش باطل است و به دستورى كه بعداً گفته خواهد شد كفاره هم بر او واجب مىشود .\r\nمسأله 1584 - اگر روزه‌دار سهواً چيزى بخورد يا بياشامد ، روزه‌اش باطل نمىشود .\r\nمسأله 1585 - احتياط واجب آن است كه روزه‌دار از استعمال آمپولى كه به جاى\r\n\r\n","description":"","footnote":"","page_name":" 319 ","page_number":339},
  {"content":"\r\n\r\nدوا « 1 » و غذا به كار مىرود خوددارى كند ، ولى تزريق آمپولى كه عضو را بىحس مىكند اشكال ندارد .\r\nمسأله 1586 - اگر روزه‌دار چيزى را كه لاى دندان مانده است عمداً فرو ببرد ، روزه‌اش باطل مىشود .\r\nمسأله 1587 - كسى كه مىخواهد روزه بگيرد ، لازم نيست پيش از اذان دندان‌هايش را خلال كند ، ولى اگر بداند غذايى كه لاى دندان مانده در روز فرو مىرود چنانچه خلال نكند و چيزى از آن فرو رود « 2 » ، روزه‌اش باطل مىشود .\r\nمسأله 1588 - فرو بردن آب دهان ، اگرچه به واسطهء خيال كردن ترشى و مانند آن در دهان جمع شده باشد ، روزه را باطل نمىكند .\r\nمسأله 1589 - فرو بردن اخلاط سر و سينه ، تا به فضاى دهان نرسيده اشكال ندارد ، ولى اگر داخل فضاى دهان شود ، احتياط واجب آن است كه آن را فرو نبرد .\r\nمسأله 1590 - اگر روزه‌دار به قدرى تشنه شود كه بترسد از تشنگى بميرد مىتواند به اندازه‌اى كه از مردن نجات پيدا كند آب بياشامد ولى روزهء او باطل مىشود ، و اگر ماه رمضان باشد ، بايد در بقيهء روز از به‌جا آوردن كارى كه روزه را باطل مىكند خوددارى نمايد .\r\nمسأله 1591 - جويدن غذا براى بچه يا پرنده و چشيدن غذا و مانند اينها كه معمولًا به حلق نمىرسد ، اگرچه اتفاقاً به حلق برسد ، روزه را باطل نمىكند ، ولى اگر انسان از اول بداند كه به حلق مىرسد ، روزه‌اش باطل مىشود « 3 » و بايد قضاى آن را بگيرد و كفاره هم بر او واجب است .\r\n\r\n\r\n","description":"","footnote":"\r\n( 1 ) - اين احتياط در آمپولى كه به جاى دوا به كار مىرود لازم نيست .\r\n( 2 ) - بلكه اگر فرو نرود هم روزه‌اش باطل است بنابر احتياط واجب .\r\n( 3 ) - اگر فرو رود .\r\n","page_name":" 320 ","page_number":340},
  {"content":"\r\n\r\nمسأله 1592 - انسان نمىتواند براى ضعف ، روزه را بخورد ، ولى اگر ضعف او به قدرى است كه معمولًا نمىشود آن را تحمل كرد ، خوردن روزه اشكال ندارد .\r\n\r\n2 - جِماع\r\nمسأله 1593 - جماع روزه را باطل مىكند ، اگرچه فقط به مقدار ختنه‌گاه داخل شود و منى هم بيرون نيايد .\r\nمسأله 1594 - اگر كمتر از مقدار ختنه‌گاه « 1 » داخل شود و منى هم بيرون نيايد ، روزه باطل نمىشود .\r\nمسأله 1595 - اگر شك كند « 2 » كه به اندازهء ختنه‌گاه داخل شده يا نه ، روزهء او صحيح است .\r\nمسأله 1596 - اگر فراموش كند كه روزه است و جماع نمايد ، يا او را به جماع مجبور نمايند ، روزهء او باطل نمىشود ، ولى چنانچه در بين جماع يادش بيايد ، يا ديگر مجبور نباشد ، بايد فوراً از حال جماع خارج شود ، و اگر خارج نشود ، روزهء او باطل است .\r\n\r\n3 - استمناء\r\nمسأله 1597 - اگر روزه‌دار استمناء كند ؛ يعنى با خود كارى كند كه منى از او بيرون آيد ، روزه‌اش باطل مىشود .\r\nمسأله 1598 - اگر بىاختيار منى از او بيرون آيد ، روزه‌اش باطل نيست . ولى اگر كارى كند كه بىاختيار منى از او بيرون آيد ، روزه‌اش باطل مىشود .\r\n\r\n\r\n","description":"","footnote":"\r\n( 1 ) - كسى كه آلتش بريده شده و ختنه‌گاه ندارد به هر مقدار كه داخل شود گرچه كمتر از مقدارختنه‌گاه باشد روزه‌اش باطل مىشود .\r\n( 2 ) - اين مسأله صحيح است در كسى كه آلتش صحيح است و كسى كه آلت او را بريده‌اند اگرشك كند كه دخول شده يا نه روزه‌اش صحيح است .\r\n","page_name":" 321 ","page_number":341},
  {"content":"\r\n\r\nمسأله 1599 - هرگاه روزه‌دار بداند كه اگر در روز بخوابد محتلم مىشود ؛ يعنى در خواب منى از او بيرون مىآيد ، بنابر احتياط واجب « 1 » بايد نخوابد . ولى در صورتى كه به سبب نخوابيدن به زحمت بيفتد اگر بخوابد روزه‌اش باطل نمىشود .\r\nمسأله 1600 - اگر روزه‌دار در حال بيرون آمدن منى از خواب بيدار شود ، واجب نيست از بيرون آمدن آن جلوگيرى كند .\r\nمسأله 1601 - روزه‌دارى كه محتلم شده ، مىتواند بول كند و به دستورى كه در مسأله 73 گفته شد ، استبراء نمايد ، اگرچه بداند به واسطهء بول يا استبراء كردن باقيماندهء منى از مجرا بيرون مىآيد « 2 » .\r\nمسأله 1602 - روزه‌دارى كه محتلم شده اگر بداند منى در مجرا مانده و در صورتى كه پيش از غسل بول نكند بعد از غسل منى از او بيرون مىآيد ، بنابر احتياط واجب بايد پيش از غسل بول كند .\r\nمسأله 1603 - كسى كه مىداند كه اگر عمداً منى از خود بيرون آورد ، روزه‌اش باطل مىشود ، در صورتى كه به قصد بيرون آمدن منى با كسى بازى و شوخى كند ، اگرچه منى از او بيرون نيايد ، بنابر احتياط واجب « 3 » بايد روزه را تمام كند و قضا هم بنمايد .\r\nمسأله 1604 - اگر روزه‌دار بدون قصد بيرون آمدن منى با كسى بازى و شوخى كند ، چنانچه اطمينان دارد كه منى از او خارج نمىشود ، اگرچه اتفاقاً منى بيرون آيد روزهء او صحيح است . ولى اگر اطمينان ندارد در صورتى كه منى از او بيرون آيد ، روزه‌اش باطل است « 4 » .\r\n\r\n\r\n","description":"","footnote":"\r\n( 1 ) - اين احتياط واجب نيست .\r\n( 2 ) - اگر غسل كرده باشد نمىتواند استبراء يا بول كند در صورتى كه بداند منى بيرون مىآيد .\r\n( 3 ) - واجب نيست و روزه‌اش در صورتى كه منى خارج نشود صحيح است .\r\n( 4 ) - در صورتى كه عادت نداشته باشد كه منى از او خارج شود با شوخى ، باطل نمىشود ، اگر چه اطمينان نداشته باشد كه خارج نمىشود ، بلى اگر شوخى را ادامه دهد تا آن‌جا كه نزديك به خروج است و از خود نگه‌دارى نكند و خارج شود روزه‌اش باطل است .\r\n","page_name":" 322 ","page_number":342},
  {"content":"\r\n\r\n\r\n4 - دروغ بستن به خدا و پيغمبر\r\nمسأله 1605 - اگر روزه‌دار به گفتن يا به نوشتن يا به اشاره و مانند اينها به خدا و پيغمبران « 1 » و جانشينان پيغمبران عمداً نسبت دروغ بدهد اگرچه فوراً بگويد دروغ گفتم يا توبه كند ، روزهء او باطل است و احتياط واجب آن است كه به حضرت زهرا سلام‌اللَّه عليها هم نسبت دروغ ندهد .\r\nمسأله 1606 - اگر بخواهد خبرى را كه نمىداند راست است يا دروغ نقل كند ، بنابر احتياط واجب بايد از كسى كه آن خبر را گفته ، يا از كتابى كه آن خبر در آن نوشته شده نقل نمايد « 2 » .\r\nمسأله 1607 - اگر چيزى را به اعتقاد اين كه راست است از قول خدا يا پيغمبر نقل كند و بعد بفهمد دروغ بوده ، روزه‌اش باطل نمىشود .\r\nمسأله 1608 - اگر بداند دروغ بستن به خدا و پيغمبر روزه را باطل مىكند و چيزى را كه مىداند دروغ است به آنان نسبت دهد و بعداً بفهمد آنچه را كه گفته راست بوده ، احتياط واجب آن است « 3 » كه روزه را تمام كند و قضاى آن را هم به‌جا آورد .\r\nمسأله 1609 - اگر دروغى را كه ديگرى ساخته عمداً به خدا و پيغمبر و جانشينان پيغمبر نسبت دهد روزه‌اش باطل مىشود ولى اگر از قول كسى كه آن دروغ را ساخته نقل كند اشكال ندارد .\r\nمسأله 1610 - اگر از روزه‌دار بپرسند كه آيا پيغمبر صلى الله عليه و آله و سلم چنين مطلبى فرموده‌اند و او\r\n\r\n\r\n","description":"","footnote":"\r\n( 1 ) - در غير پيغمبر اسلام و جانشينان او بنابر احتياط واجب .\r\n( 2 ) - لكن اگر خودش خبر داد روزه او باطل نمىشود .\r\n( 3 ) - واجب نيست و روزه‌اش صحيح است .\r\n","page_name":" 323 ","page_number":343},
  {"content":"\r\n\r\nجايى كه در جواب بايد بگويد نه ، عمداً بگويد بلى ، يا جايى كه بايد بگويد بلى عمداً بگويد نه ، روزه‌اش باطل مىشود .\r\nمسأله 1611 - اگر از قول خدا يا پيغمبر حرف راستى را بگويد بعد بگويد دروغ گفتم يا در شب دروغى را به آنان نسبت دهد و فرداى آن ، كه روزه مىباشد بگويد آنچه ديشب گفتم راست است ، روزه‌اش باطل مىشود .\r\n\r\n5 - رساندن غبار غليظ به حلق\r\nمسأله 1612 - رساندن غبار غليظ به حلق روزه را باطل مىكند ، چه غبار چيزى باشد كه خوردن آن حلال است مثل آرد ، يا غبار چيزى باشد كه خوردن آن حرام است مثل خاك . و بنابر احتياط واجب « 1 » بايد غبارى را هم كه غليظ نيست به حلق نرساند .\r\nمسأله 1613 - اگر به واسطهء باد غبار غليظى پيدا شود و انسان با اين كه متوجه است ، مواظبت نكند و به حلق برسد ، روزه‌اش باطل مىشود .\r\nمسأله 1614 - احتياط واجب آن است كه روزه‌دار بخار غليظ و دود سيگار و تنباكو و مانند اينها را هم به حلق نرساند .\r\nمسأله 1615 - اگر مواظبت نكند و غبار يا بخار يا دود و مانند اينها داخل حلق شود ، چنانچه يقين داشته كه به حلق نمىرسد روزه‌اش صحيح است . و اگر گمان مىكرده كه به حلق نمىرسد ، بنابر احتياط واجب « 2 » بايد آن روزه را قضا كند .\r\nمسأله 1616 - اگر فراموش كند كه روزه است و مواظبت نكند ، يا بىاختيار غبار و مانند آن به حلق او برسد روزه‌اش باطل نمىشود و چنانچه ممكن است بايد آن را بيرون آورد .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - واجب نيست .\r\n","page_name":" 324 ","page_number":344},
  {"content":"\r\n\r\n\r\n6 - فرو بردن سر در آب\r\nمسأله 1617 - اگر روزه‌دار عمداً تمام سر را در آب فرو برد ، اگرچه باقى بدن او از آب بيرون باشد ، روزه‌اش باطل مىشود « 1 » . ولى اگر تمام بدن را آب بگيرد و مقدارى از سر بيرون باشد ، روزه باطل نمىشود .\r\nمسأله 1618 - اگر نصف سر را يك دفعه و نصف ديگر آن را دفعهء ديگر در آب فرو برد ، روزه‌اش باطل نمىشود .\r\nمسأله 1619 - اگر شك كند كه تمام سر زير آب رفته يا نه ، روزه‌اش صحيح است .\r\nمسأله 1620 - اگر تمام سر زير آب برود ولى مقدارى از موها بيرون بماند روزه باطل مىشود .\r\nمسأله 1621 - اگر سر را در گلاب فرو برد ، روزه باطل مىشود « 2 » و احتياط واجب آن است « 3 » كه سر را در آب‌هاى مضاف ديگر هم فرو نبرد ولى در چيزهاى ديگرى كه روان است اشكال ندارد .\r\nمسأله 1622 - اگر روزه‌دار بىاختيار در آب بيفتد و تمام سر او را آب بگيرد ، يا فراموش كند كه روزه است و سر در آب فرو برد ، روزهء او باطل نمىشود .\r\nمسأله 1623 - اگر به خيال اين كه آب سر او را نمىگيرد ، خود را در آب بيندازد و آب تمام سر او را بگيرد ، روزه‌اش اشكال دارد « 4 » .\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - بنابر احتياط واجب .\r\n( 3 ) - واجب نيست .\r\n( 4 ) - اگر عادتاً با افتادن زير آب مىرود با التفات به آن روزه‌اش باطل است بنابر احتياط و الّا باطل نيست مگر آن كه بداند زير آب مىرود .\r\n","page_name":" 325 ","page_number":345},
  {"content":"\r\n\r\nمسأله 1624 - اگر فراموش كند كه روزه است و سر را در آب فرو برد ، يا ديگرى به زور سر او را در آب فرو برد ، چنانچه در زير آب يادش بيايد كه روزه است ، يا آن كس دست خود را بردارد ، بايد فوراً سر را بيرون آورد ، و چنانچه بيرون نياورد ، روزه‌اش باطل مىشود .\r\nمسأله 1625 - اگر فراموش كند كه روزه است و به نيت غسل سر را در آب فرو برد ، روزه و غسل او صحيح است .\r\nمسأله 1626 - اگر بداند كه روزه است و عمداً براى غسل سر را در آب فرو برد ، چنانچه روزهء او ، مثل روزهء رمضان واجب معيّن باشد ، روزه و غسل هر دو باطل « 1 » است و اگر روزه مستحب باشد ، يا روزه واجبى باشد كه مثل روزه كفاره وقت معيّنى ندارد غسل صحيح و روزه باطل مىباشد .\r\nمسأله 1627 - اگر براى آن كه كسى را از غرق شدن نجات دهد سر را در آب فرو برد ، اگرچه نجات دادن او واجب باشد ، روزه‌اش باطل مىشود .\r\n\r\n7 - باقى ماندن بر جنابت و حيض و نفاس تا اذان صبح\r\nمسأله 1628 - اگر جنب عمداً تا اذان صبح غسل نكند ، يا اگر وظيفهء او تيمم است عمداً تيمم ننمايد ، روزه‌اش باطل است .\r\nمسأله 1629 - اگر در روزهء واجبى كه مثل روزهء ماه رمضان وقت آن معيّن است تا اذان صبح غسل نكند و تيمم هم ننمايد ولى از روى عمد نباشد مثل آن كه ديگرى نگذارد غسل و تيمم كند ، روزه‌اش صحيح است .\r\nمسأله 1630 - كسى كه جنب است و مىخواهد روزهء واجبى بگيرد كه مثل روزهء رمضان وقت آن معيّن است ، چنانچه عمداً غسل نكند تا وقت تنگ شود ، بنابر احتياط\r\n\r\n\r\n","description":"","footnote":"\r\n( 1 ) - بنابر احتياط واجب .\r\n","page_name":" 326 ","page_number":346},
  {"content":"\r\n\r\nواجب « 1 » بايد تيمم كند و روزه بگيرد و قضاى آن را هم به‌جا آورد .\r\nمسأله 1631 - اگر جنب در ماه رمضان غسل را فراموش كند و بعد از يك روز يادش بيايد ، بايد روزهء آن روز را قضا نمايد و اگر بعد از چند روز يادش بيايد ، بايد روزهء هر چند روزى را كه يقين دارد جنب بوده قضا نمايد مثلًا اگر نمىداند سه روز جنب بوده يا چهار روز ، بايد روزهء سه روز را قضا كند .\r\nمسأله 1632 - كسى كه در شب ماه رمضان براى هيچ كدام از غسل و تيمم وقت ندارد ، اگر خود را جنب كند ، روزه‌اش باطل است و قضا و كفاره بر او واجب مىشود ، ولى اگر براى تيمم وقت دارد ، چنانچه خود را جنب كند ، بنابر احتياط واجب « 2 » بايد تيمم نمايد و روزه بگيرد و قضاى آن را هم به‌جا آورد .\r\nمسأله 1633 - اگر براى آن كه بفهمد وقت دارد يا نه ، جست‌وجو نمايد و گمان كند كه به اندازهء غسل وقت دارد و خود را جنب كند و بعد بفهمد وقت تنگ بوده چنانچه تيمم كند روزه‌اش صحيح است و اگر بدون جست‌وجو گمان كند كه وقت دارد و خود را جنب نمايد و بعد بفهمد وقت تنگ بوده و با تيمم روزه بگيرد ، بنابر احتياط واجب « 3 » بايد روزهء آن روز را قضا كند .\r\nمسأله 1634 - كسى كه در شب ماه رمضان جنب است و مىداند كه اگر بخوابد تا صبح بيدار نمىشود ، نبايد بخوابد و چنانچه بخوابد و تا صبح بيدار نشود ، روزه‌اش باطل است و قضا و كفاره بر او واجب مىشود .\r\nمسأله 1635 - هرگاه جنب در شب ماه رمضان بخوابد و بيدار شود ، احتياط واجب « 4 »\r\n\r\n\r\n","description":"","footnote":"\r\n( 1 ) - واجب نيست و با تيمم روزه‌اش صحيح است .\r\n( 2 ) - واجب نيست و با تيمم روزه‌اش صحيح است .\r\n( 3 ) - واجب نيست .\r\n( 4 ) - واجب نيست .\r\n","page_name":" 327 ","page_number":347},
  {"content":"\r\n\r\nآن است كه پيش از غسل نخوابد ، اگرچه احتمال بدهد كه اگر دوباره بخوابد پيش از اذان صبح بيدار مىشود .\r\nمسأله 1636 - كسى كه در شب ماه رمضان جنب است و مىداند يا احتمال مىدهد كه اگر بخوابد پيش از اذان صبح بيدار مىشود ، چنانچه تصميم داشته باشد كه بعد از بيدار شدن غسل كند و با اين تصميم بخوابد و تا اذان خواب بماند روزه‌اش صحيح است .\r\nمسأله 1637 - كسى كه در شب ماه رمضان جنب است و مىداند يا احتمال مىدهد كه اگر بخوابد پيش از اذان صبح بيدار مىشود ، چنانچه غفلت داشته باشد كه بعد از بيدار شدن بايد غسل كند ، در صورتى كه بخوابد و تا اذان صبح خواب بماند بنابر احتياط قضا و كفاره بر او واجب مىشود « 1 » .\r\nمسأله 1638 - كسى كه در شب ماه رمضان جنب است و مىداند يا احتمال مىدهد كه اگر بخوابد پيش از اذان صبح بيدار مىشود ، چنانچه نخواهد بعد از بيدار شدن غسل كند ، يا ترديد داشته باشد كه غسل كند يا نه ، در صورتى كه بخوابد و بيدار نشود ، روزه‌اش باطل است .\r\nمسأله 1639 - اگر جنب در شب ماه رمضان بخوابد و بيدار شود و بداند يا احتمال دهد كه اگر دوباره بخوابد پيش از اذان صبح بيدار مىشود و تصميم هم داشته باشد كه بعد از بيدار شدن غسل كند ، چنانچه دوباره بخوابد و تا اذان بيدار نشود ، بايد روزهء آن روز را قضا كند و اگر از خواب دوم بيدار شود و براى مرتبهء سوم بخوابد و تا اذان صبح بيدار نشود ، قضاى روزه و كفاره بر او واجب مىشود « 2 » .\r\nمسأله 1640 - بنابر احتياط واجب خوابى را كه در آن محتلم شده ، بايد خواب اول\r\n\r\n\r\n","description":"","footnote":"\r\n( 1 ) - واجب نيست و روزه‌اش صحيح است .\r\n( 2 ) - كفاره واجب نمىشود .\r\n","page_name":" 328 ","page_number":348},
  {"content":"\r\n\r\nحساب كند « 1 » پس اگر بعد از بيدار شدن دوباره بخوابد و بداند يا احتمال دهد كه بيدار مىشود و تصميم هم داشته باشد كه بعد از بيدار شدن غسل كند ، چنانچه تا اذان خواب بماند بنابر احتياط واجب بايد قضاى آن روز را بگيرد . اگر دوباره بيدار شود و بداند يا احتمال دهد كه اگر بخوابد بيدار مىشود و تصميم داشته باشد كه بعد از بيدار شدن غسل كند در صورتى كه باز هم بخوابد و تا اذان صبح خواب بماند ، بايد قضاى آن روز را بگيرد و بنابر احتياط كفاره هم بر او واجب مىشود .\r\nمسأله 1641 - اگر روزه‌دار در روز محتلم شود ، واجب نيست فوراً غسل كند .\r\nمسأله 1642 - هرگاه در ماه رمضان بعد از اذان صبح بيدار شود و ببيند محتلم شده ، اگرچه بداند پيش از اذان محتلم شده ، روزهء او صحيح است .\r\nمسأله 1643 - كسى كه مىخواهد قضاى روزهء رمضان را بگيرد ، هرگاه تا اذان صبح جنب بماند ، اگرچه از روى عمد نباشد روزهء او باطل است .\r\nمسأله 1644 - كسى كه مىخواهد قضاى روزهء رمضان را بگيرد اگر بعد از اذان صبح بيدار شود و ببيند محتلم شده و بداند پيش از اذان محتلم شده است ، چنانچه وقت قضاى روزه تنگ است مثلًا پنج روز روزهء قضاى رمضان دارد و پنج روز هم به رمضان مانده است ، بنابر احتياط واجب « 2 » بايد آن روز را روزه بگيرد و بعد از رمضان هم عوض آن را به‌جا آورد و اگر وقت قضاى روزه تنگ نيست ، روزهء او باطل است .\r\nمسأله 1645 - اگر در روزهء واجبى غير روزهء رمضان و قضاى آن ، تا اذان صبح جنب بماند ، ولى از روى عمد نباشد چنانچه وقت آن روزه معيّن است مثلًا نذر كرده كه آن\r\n\r\n\r\n","description":"","footnote":"\r\n( 1 ) - خواب اول حساب نمىشود و خواب اول آن است كه بعد از بيدار شدن از خواب‌احتلام بخوابد بنابراين احتياطى كه ذكر شده واجب نيست .\r\n( 2 ) - واجب نيست ، همان بعد از ماه رمضان عوض آن را به‌جا آورد .\r\n","page_name":" 329 ","page_number":349},
  {"content":"\r\n\r\nروز را روزه بگيرد ، روزه‌اش صحيح است و اگر مثل روزهء كفاره وقت آن معيّن نيست ، احتياط واجب « 1 » آن است كه غير از آن روز روز ديگرى را روزه بگيرد .\r\nمسأله 1646 - اگر زن پيش از اذان صبح از حيض يا نفاس پاك شود و عمداً غسل نكند ، يا اگر وظيفهء او تيمم است عمداً تيمم نكند روزه‌اش باطل است .\r\nمسأله 1647 - اگر زن پيش از اذان صبح از حيض يا نفاس پاك شود و براى غسل وقت نداشته باشد ، چنانچه بخواهد روزهء واجبى بگيرد كه مثل روزهء رمضان وقت آن معيّن است بايد تيمم نمايد و بنابر احتياط واجب « 2 » تا اذان صبح بيدار بماند . و اگر بخواهد روزهء مستحب يا روزهء واجبى بگيرد كه مثل روزهء كفاره وقت آن معيّن نيست ، نمىتواند با تيمم روزه بگيرد .\r\nمسأله 1648 - اگر زن نزديك اذان صبح از حيض يا نفاس پاك شود و براى هيچ كدام از غسل و تيمم وقت نداشته باشد ، يا بعد از اذان بفهمد كه پيش از اذان پاك شده ، چنانچه روزه‌اى را كه مىگيرد مثل روزهء رمضان واجب معيّن باشد صحيح است . و اگر روزهء مستحب يا روزه‌اى باشد كه مثل روزهء كفاره وقت آن معيّن نيست ، صحيح بودن آن اشكال دارد « 3 » .\r\nمسأله 1649 - اگر زن بعد از اذان صبح از خون حيض يا نفاس پاك شود ، يا در بين روز خون حيض يا نفاس ببيند اگرچه نزديك مغرب باشد ، روزهء او باطل است .\r\nمسأله 1650 - اگر زن غسل حيض يا نفاس را فراموش كند و بعد از يك روز يا چند روز يادش بيايد ، روزه‌هايى كه گرفته صحيح است .\r\nمسأله 1651 - اگر زن پيش از اذان صبح از حيض يا نفاس پاك شود و در غسل كردن\r\n\r\n\r\n","description":"","footnote":"\r\n( 1 ) - اين احتياط واجب نيست و روزه‌اش صحيح است .\r\n( 2 ) - واجب نيست .\r\n( 3 ) - اشكال ندارد مگر در قضاى ماه رمضان اگر وقت وسعت داشته باشد .\r\n","page_name":" 330 ","page_number":350},
  {"content":"\r\n\r\nكوتاهى كند و تا اذان غسل نكند « 1 » روزه‌اش باطل است . ولى چنانچه كوتاهى نكند مثلًا منتظر باشد كه حمام زنانه شود ، اگرچه سه مرتبه بخوابد و تا اذان غسل نكند ، روزهء او صحيح است .\r\nمسأله 1652 - اگر زنى كه در حال استحاضه است ، غسل‌هاى خود را به تفصيلى كه در احكام استحاضه در مسأله 401 - 405 گفته شد به‌جا آورد ، روزهء او صحيح است .\r\nمسأله 1653 - كسى كه مس ميت كرده ؛ يعنى جايى از بدن خود را به بدن ميت رسانده ، مىتواند بدون غسل مس ميت روزه بگيرد ، و اگر در حال روزه هم ميت را مس نمايد ، روزهء او باطل نمىشود .\r\n\r\n8 - اماله كردن\r\nمسأله 1654 - اماله كردن با چيز روان « 2 » اگرچه از روى ناچارى و براى معالجه باشد روزه را باطل مىكند .\r\n\r\n9 - قِىْ كردن\r\nمسأله 1655 - هرگاه روزه‌دار عمداً قى كند - اگرچه به واسطهء مرض و مانند آن ناچار باشد - روزه‌اش باطل مىشود ولى اگر سهواً يا بىاختيار قى كند اشكال ندارد .\r\nمسأله 1656 - اگر در شب چيزى بخورد كه مىداند به واسطهء خوردن آن ، در روز بىاختيار قى مىكند ، احتياط واجب آن است كه روزهء آن روز را قضا نمايد .\r\nمسأله 1657 - اگر روزه‌دار بتواند از قى كردن خوددارى كند چنانچه براى او ضرر و\r\n\r\n\r\n","description":"","footnote":"\r\n( 1 ) - و در وقت تنگ تيمم هم نكند و در فرض بعد اگر از تيمم هم كوتاهى نكند روزه‌اش‌صحيح است .\r\n( 2 ) - احتياط واجب در غير روان اكتفا كردن است به مثل شياف‌هايى كه براى علاج است و ترك نمودن مثل ترياك يا چيزهاى ديگر كه به آن تكيف يا تغذى از اين مجرا مىشود .\r\n","page_name":" 331 ","page_number":351},
  {"content":"\r\n\r\nمشقت نداشته باشد ، بايد خوددارى نمايد .\r\nمسأله 1658 - اگر مگس در گلوى روزه‌دار برود ، چنانچه ممكن باشد ، بايد آن را بيرون آورد و روزهء او باطل نمىشود . ولى اگر بداند كه به واسطهء بيرون آوردن آن ، قى مىكند واجب نيست بيرون آورد « 1 » و روزهء او صحيح است .\r\nمسأله 1659 - اگر سهواً چيزى را فرو ببرد و پيش از رسيدن به شكم يادش بيايد كه روزه است ، چنانچه ممكن باشد ، بايد آن را بيرون آورد « 2 » و روزهء او صحيح است .\r\nمسأله 1660 - اگر يقين داشته باشد كه به واسطهء آروغ زدن ، چيزى از گلو بيرون مىآيد نبايد عمداً آروغ بزند ولى اگر يقين نداشته باشد اشكال ندارد .\r\nمسأله 1661 - اگر آروغ بزند و چيزى در گلو يا دهانش بيايد « 3 » ، بايد آن را بيرون بريزد و اگر بىاختيار فرو رود ، روزه‌اش صحيح است .\r\n\r\nاحكام چيزهايى كه روزه را باطل مىكند\r\nمسأله 1662 - اگر انسان عمداً و از روى اختيار كارى كه روزه را باطل مىكند انجام دهد روزهء او باطل مىشود ، و چنانچه از روى عمد نباشد اشكال ندارد ، ولى جنب اگر بخوابد و به تفصيلى كه در مسألهء 1639 گفته شد تا اذان صبح غسل نكند روزهء او باطل است .\r\n\r\n\r\n","description":"","footnote":"\r\n( 1 ) - اگر مگس به قدرى فرو رود كه به فرو بردن آن خوردن نمىگويند لازم نيست آن را بيرون آورد و روزه‌اش صحيح است ، و اگر به قدرى فرو رود كه به بلعيدن آن خوردن گفته شود بايد آن را بيرون آورد اگرچه سبب قى كردن و باطل شدن روزه‌اش شود ، و اگر آن را فرو دهد روزه‌اش باطل مىشود ، و احتياط واجب آن است كه كفاره جمع بدهد .\r\n( 2 ) - اگر به حدى برسد كه خوردن به داخل كردن آن به جوف گفته نشود لازم نيست بيرون بياورد و روزه‌اش صحيح است .\r\n( 3 ) - يعنى قهراً بيايد .\r\n","page_name":" 332 ","page_number":352},
  {"content":"\r\n\r\nمسأله 1663 - اگر روزه‌دار سهواً يكى از كارهايى كه روزه را باطل مىكند انجام دهد و به خيال اين كه روزه‌اش باطل شده ، عمداً دوباره يكى از آنها را به‌جا آورد ، روزهء او باطل مىشود .\r\nمسأله 1664 - اگر چيزى به زور در گلوى روزه‌دار بريزند ، يا سر او را به زور در آب فرو برند ، روزهء او باطل نمىشود . ولى اگر مجبورش كنند كه روزهء خود را باطل كند مثلًا به او بگويند اگر غذا نخورى ضرر مالى يا جانى به تو مىزنيم و خودش براى جلوگيرى از ضرر چيزى بخورد ، روزهء او باطل مىشود .\r\nمسأله 1665 - روزه‌دار نبايد جايى برود كه مىداند چيزى در گلويش مىريزند يا مجبورش مىكنند كه خودش روزهء خود را باطل كند . و اگر برود و چيزى در گلويش بريزند ، يا از روى ناچارى كارى كه روزه را باطل مىكند انجام دهد روزهء او باطل مىشود « 1 » ، بلكه اگر قصد رفتن كند ، اگر چه نرود روزه‌اش باطل است .\r\n\r\nآنچه براى روزه‌دار مكروه است\r\nمسأله 1666 - چند چيز براى روزه‌دار مكروه است و از آن جمله است :\r\nدوا ريختن به چشم و سرمه كشيدن در صورتى كه مزه يا بوى آن به حلق برسد ، انجام دادن هر كارى كه مانند خون گرفتن و حمام رفتن باعث ضعف مىشود ، انفيه كشيدن اگر نداند كه به حلق مىرسد و اگر بداند به حلق مىرسد جايز نيست ، بو كردن گياه‌هاى معطر ، نشستن زن در آب ، استعمال شياف ، تر كردن لباسى كه در بدن است ، كشيدن دندان و هر كارى كه به واسطهء آن از دهان خون بيايد ، مسواك كردن به چوب تر ، بىجهت آب يا چيزى « 2 » در دهان كردن . و نيز مكروه است انسان بدون قصد بيرون\r\n\r\n\r\n","description":"","footnote":"\r\n( 1 ) - اگر در گلويش بريزند باطل شدن محل اشكال است ، و اگر قصد رفتن كند و نرود يا برود و به خوردش ندهند روزه‌اش صحيح است .\r\n( 2 ) - كراهت داشتن مطلق چيز در دهان كردن معلوم نيست .\r\n","page_name":" 333 ","page_number":353},
  {"content":"\r\n\r\nآمدن منى زن خود را ببوسد ، يا كارى كند كه شهوت خود را به حركت آورد ، و اگر به قصد بيرون آمدن منى باشد روزهء او باطل مىشود « 1 » .\r\n\r\nجاهايى كه قضا و كفّاره واجب است\r\nمسأله 1667 - اگر در روزهء رمضان عمداً قى كند يا در شب جنب شود و به تفصيلى كه در مسألهء 1639 گفته شد بيدار شود و دوباره « 2 » بخوابد و تا اذان صبح بيدار نشود فقط بايد قضاى آن روز را بگيرد ولى اگر كار ديگرى كه روزه را باطل مىكند عمداً انجام دهد در صورتى كه مىدانسته آن كار روزه را باطل مىكند قضا و كفاره « 3 » بر او واجب مىشود .\r\nمسأله 1668 - اگر به واسطهء ندانستن مسأله كارى انجام دهد كه روزه را باطل مىكند ، چنانچه مىتوانسته مسأله را ياد بگيرد ، بنابر احتياط كفاره بر او واجب مىشود و اگر نمىتوانسته مسأله را ياد بگيرد كفاره بر او واجب نيست « 4 » .\r\n\r\nكفّارهء روزه\r\nمسأله 1669 - كسى كه كفارهء روزهء رمضان بر او واجب است ، بايد يك بنده آزاد كند يا به دستورى كه در مسألهء بعد گفته مىشود دو ماه روزه بگيرد ، يا شصت فقير را سير كند يا به هر كدام يك مُد كه تقريباً ده سير است طعام ؛ يعنى گندم يا جو و مانند اينها ،\r\n\r\n\r\n","description":"","footnote":"\r\n( 1 ) - اگر منى بيرون نيايد باطل نمىشود .\r\n( 2 ) - بلكه اگر دفعه سوم هم بخوابد كفاره ندارد .\r\n( 3 ) - كفاره بنابر احتياط در ارتماس و اماله ، و بنابر اقوا در بقيه واجب است ، و در قىواجب نيست .\r\n( 4 ) - و همچنين اگر هيچ‌گاه ملتفت مسأله نبوده يا آن كه يقين داشته كه فلان چيز روزه را باطل نمىكند كفاره واجب نيست .\r\n","page_name":" 334 ","page_number":354},
  {"content":"\r\n\r\nبدهد ، و چنانچه اينها برايش ممكن نباشد « 1 » ، بايد هجده روز پى در پى روزه بگيرد و اگر نتواند ، بنابر احتياط واجب هر چند مد كه مىتواند به فقرا طعام بدهد و اگر نتواند روزه بگيرد و طعام بدهد بايد استغفار كند ، اگرچه مثلًا يك مرتبه بگويد :\r\n« اسْتَغفِرُاللَّهَ »\r\nو احتياط واجب آن است كه هر وقت بتواند ، كفاره را بدهد .\r\nمسأله 1670 - كسى كه مىخواهد دو ماه كفارهء روزهء رمضان را بگيرد ، بايد سى و يك روز آن را پى در پى بگيرد و اگر بقيهء آن پى در پى نباشد اشكال ندارد .\r\nمسأله 1671 - كسى كه مىخواهد دو ماه كفارهء روزهء رمضان را بگيرد ، نبايد موقعى شروع كند كه در بين سى و يك روز ، روزى باشد كه مانند عيد قربان ، روزهء آن حرام است .\r\nمسأله 1672 - كسى كه بايد پى در پى روزه بگيرد ، اگر در بين آن بدون عذر يك روز روزه نگيرد ، يا وقتى شروع كند كه در بين آن به روزى برسد كه روزهء آن واجب است ، مثلًا به روزى برسد كه نذر كرده آن روز را روزه بگيرد ، بايد روزه‌ها را از سر بگيرد .\r\nمسأله 1673 - اگر در بين روزهايى كه بايد پى در پى روزه بگيرد عذرى مثل حيض يا نفاس ، يا سفرى كه در رفتن آن مجبور است ، براى او پيش آيد ، بعد از بر طرف شدن عذر واجب نيست روزه‌ها را از سر بگيرد بلكه بقيه را بعد از بر طرف شدن عذر به‌جا مىآورد .\r\nمسأله 1674 - اگر به چيز حرامى روزهء خود را باطل كند ، چه آن چيز اصلًا حرام باشد مثل شراب و زنا ، يا به جهتى حرام شده باشد ، مثل خوردن غذاى حلالى كه براى انسان\r\n\r\n\r\n","description":"","footnote":"\r\n( 1 ) - اگر اينها ممكن نباشد هجده روز روزه لازم نيست بلكه واجب است هر چند مىتواندبه فقرا طعام بدهد و اگر نتوانست استغفار كند و به احتياط واجب هر وقت توانست كفاره بدهد .\r\n","page_name":" 335 ","page_number":355},
  {"content":"\r\n\r\nضرر دارد « 1 » و نزديكى كردن با عيال خود در حال حيض ، بنابر احتياط كفاره جمع بر او واجب مىشود ؛ يعنى بايد يك بنده آزاد كند و دو ماه روزه بگيرد و شصت فقير را سير كند ، يا به هر كدام آنها يك مد كه تقريباً ده سير است گندم يا جو يا نان و مانند اينها بدهد . و چنانچه هر سه برايش ممكن نباشد ، هر كدام آنها كه ممكن است بايد انجام دهد .\r\nمسأله 1675 - اگر روزه‌دار دروغى را به خدا و پيغمبر صلى الله عليه و آله و سلم نسبت دهد ، اگر چه روزهء خود را به چيز حرام باطل كرده ، ولى كفارهء جمع كه تفصيل آن در مسألهء پيش گفته شد بر او واجب نمىشود « 2 » .\r\nمسأله 1676 - اگر روزه‌دار در يك روز ماه رمضان چند مرتبه جماع كند ، بنابر احتياط « 3 » براى هر دفعه يك كفاره بر او واجب است . ولى اگر جماع او حرام باشد ، براى هر دفعه يك كفارهء جمع واجب مىشود .\r\nمسأله 1677 - اگر روزه‌دار در يك روز ماه رمضان چند مرتبه غير جماع ، كار ديگرى كه روزه را باطل مىكند انجام دهد ، براى همهء آنها يك كفاره كافى است .\r\nمسأله 1678 - اگر روزه دار غير جماع كار ديگرى كه روزه را باطل مىكند انجام دهد و بعد با حلال خود جماع نمايد ، بنابر احتياط « 4 » براى هر كدام يك كفاره واجب مىشود .\r\nمسأله 1679 - اگر روزه‌دار غير جماع كار ديگرى كه حلال است و روزه را باطل مىكند ، انجام دهد ، مثلًا آب بياشامد و بعد كار ديگرى كه حرام است و روزه را باطل\r\n\r\n\r\n","description":"","footnote":"\r\n( 1 ) - در اين مثال اشكال است .\r\n( 2 ) - واجب مىشود .\r\n( 3 ) - واجب نيست در هر دو فرض و بيش از يك كفاره واجب نيست ؛ يعنى در فرض دوم‌يك مرتبه كفاره جمع كافى است .\r\n( 4 ) - يك كفاره كافى است .\r\n","page_name":" 336 ","page_number":356},
  {"content":"\r\n\r\nمىكند غير جماع انجام دهد « 1 » ، مثلًا غذاى حرامى بخورد ، يك كفاره كافى است .\r\nمسأله 1680 - اگر روزه‌دار آروغ بزند و چيزى در دهانش بيايد ، چنانچه عمداً آن را فرو ببرد ، روزه‌اش باطل است . و بايد قضاى آن را بگيرد و كفاره هم بر او واجب مىشود ، و اگر خوردن آن چيز حرام باشد ، مثلًا موقع آروغ زدن ، خون يا غذايى كه از صورت غذا بودن خارج شده ، به دهان او بيايد و عمداً آن را فرو برد ، بايد قضاى آن روزه را بگيرد و بنابر احتياط ، كفارهء جمع هم بر او واجب مىشود .\r\nمسأله 1681 - اگر نذر كند كه روز معيّنى را روزه بگيرد ، چنانچه در آن روز عمداً روزهء خود را باطل كند ، بايد يك بنده آزاد نمايد يا دو ماه پى در پى روزه بگيرد يا به شصت فقير طعام دهد .\r\nمسأله 1682 - كسى كه مىتواند وقت را تشخيص دهد ، اگر به گفتهء كسى كه مىگويد مغرب شده افطار كند و بعد بفهمد مغرب نبوده است ، قضا و كفاره بر او واجب مىشود .\r\nمسأله 1683 - كسى كه عمداً روزهء خود را باطل كرده ، اگر بعد از ظهر مسافرت كند ، يا پيش از ظهر براى فرار از كفاره سفر نمايد ، كفاره از او ساقط نمىشود بلكه اگر قبل از ظهر مسافرتى براى او پيشامد كند ، بنابر احتياط كفاره بر او واجب است .\r\nمسأله 1684 - اگر عمداً روزهء خود را باطل كند ، و بعد عذرى مانند حيض يا نفاس يا مرض براى او پيدا شود ، كفاره بر او واجب نيست .\r\nمسأله 1685 - اگر يقين كند كه روز اول ماه رمضان است و عمداً روزهء خود را باطل كند بعد معلوم شود كه آخر شعبان بوده كفاره بر او واجب نيست .\r\nمسأله 1686 - اگر انسان شك كند كه آخر رمضان است يا اول شوال و عمداً روزهء خود را باطل كند ، بعد معلوم شود اول شوال بوده كفاره بر او واجب نيست .\r\n\r\n\r\n","description":"","footnote":"\r\n( 1 ) - در جماع هم يك كفاره كافى است .\r\n","page_name":" 337 ","page_number":357},
  {"content":"\r\n\r\nمسأله 1687 - اگر روزه‌دار در ماه رمضان با زن خود كه روزه‌دار است جماع كند ، چنانچه زن را مجبور كرده باشد ، كفارهء روزهء خودش و روزهء زن را بايد بدهد ، و اگر زن به جماع راضى بوده ، بر هر كدام يك كفاره واجب مىشود .\r\nمسأله 1688 - اگر زنى شوهر روزه‌دار خود را مجبور كند كه جماع نمايد ، يا كار ديگرى كه روزه را باطل مىكند انجام دهد ، واجب نيست كفارهء روزهء شوهر را بدهد .\r\nمسأله 1689 - اگر روزه‌دار در ماه رمضان ، زن خود را مجبور به جماع كند و در بين جماع زن راضى شود « 1 » ، بنابر احتياط واجب بايد مرد دو كفاره و زن يك كفاره بدهد .\r\nمسأله 1690 - اگر روزه‌دار در ماه رمضان با زن روزه‌دار خود كه خواب است جماع نمايد ، يك كفاره بر او واجب مىشود و روزهء زن صحيح است و كفاره هم بر او واجب نيست .\r\nمسأله 1691 - اگر مرد زن خود را مجبور كند كه غير جماع كار ديگرى كه روزه را باطل مىكند به‌جا آورد ، كفارهء زن را نبايد بدهد و بر خود زن هم كفاره واجب نيست .\r\nمسأله 1692 - كسى كه به واسطهء مسافرت يا مرض روزه نمىگيرد ، نمىتواند زن روزه‌دار خود را مجبور به جماع كند ، ولى اگر او را مجبور نمايد ، كفاره بر مرد واجب نيست « 2 » .\r\nمسأله 1693 - انسان نبايد در به‌جا آوردن كفاره كوتاهى كند ، ولى لازم نيست فوراً آن را انجام دهد .\r\n\r\n\r\n","description":"","footnote":"\r\n( 1 ) - اگر مرد زن را به طورى مجبور كند كه زن از خود اختيارى نداشته باشد و در بين جماع زن راضى شود دو كفاره مرد و يك كفاره زن بايد بدهد ، و اگر او را مجبور كند به طورى كه عمل به اراده او به‌جا بيايد گرچه به طور اكراه است در اين صورت مرد دو كفاره بايد بدهد و بر زن كفاره نيست هرچند در بين عمل راضى شود .\r\n( 2 ) - بنابر احتياط واجب است كفارهء زن را بدهد .\r\n","page_name":" 338 ","page_number":358},
  {"content":"\r\n\r\nمسأله 1694 - اگر كفاره بر انسان واجب شود و چند سال آن را به‌جا نياورد ، چيزى بر آن اضافه نمىشود .\r\nمسأله 1695 - كسى كه بايد براى كفارهء يك روز شصت فقير را طعام بدهد ، اگر به شصت فقير دسترسى دارد ، نبايد به هر كدام از آنها بيشتر از يك مد كه تقريباً ده سير است طعام بدهد ، يا يك فقير را بيشتر از يك مرتبه سير نمايد ، ولى مىتواند براى هر يك از عيالات فقير اگرچه صغير باشند يك مد به آن فقير بدهد « 1 » .\r\nمسأله 1696 - كسى كه قضاى روزهء رمضان را گرفته ، اگر بعد از ظهر عمداً كارى كه روزه را باطل مىكند انجام دهد ، بايد به ده فقير هر كدام يك مد كه تقريباً ده سير است طعام بدهد و اگر نمىتواند ، سه روز روزه بگيرد « 2 » .\r\n\r\nجاهايى كه فقط قضاى روزه واجب است\r\nمسأله 1697 - در چند صورت فقط قضاى روزه بر انسان واجب است و كفاره واجب نيست :\r\nاول : آن كه روزه‌دار در روز ماه رمضان عمداً قى كند .\r\nدوم : آن كه در شب ماه رمضان جنب باشد و به تفصيلى كه در مسألهء 1639 گفته شد تا اذان صبح از خواب دوم بيدار نشود « 3 » .\r\nسوم : عملى كه روزه را باطل مىكند به‌جا نياورد ولى نيت روزه نكند ، يا ريا كند ، يا قصد كند كه روزه نباشد « 4 » . يا قصد كند كارى كه روزه را باطل مىكند انجام دهد .\r\n\r\n\r\n","description":"","footnote":"\r\n( 1 ) - اگر فقير مورد وثوق و اطمينان باشد كه كفاره را به عيالات خود مىدهد يا مىخوراند و الّا نمىتواند بدهد .\r\n( 2 ) - پى در پى به احتياط واجب .\r\n( 3 ) - و از خواب سوم هم نيز بيدار نشود .\r\n( 4 ) - به اين قصد روزه باطل نمىشود و قضا ندارد .\r\n","page_name":" 339 ","page_number":359},
  {"content":"\r\n\r\nچهارم : آن كه در ماه رمضان غسل جنابت را فراموش كند و با حال جنابت يك روز يا چند روز روزه بگيرد .\r\nپنجم : آن كه در ماه رمضان بدون اين كه تحقيق كند صبح شده يا نه ، كارى كه روزه را باطل مىكند انجام دهد ، بعد معلوم شود صبح بوده ، و نيز اگر بعد از تحقيق با اين كه گمان دارد صبح شده ، كارى كه روزه را باطل مىكند انجام دهد بعد معلوم شود صبح بوده قضاى آن روزه بر او واجب است ، بلكه اگر بعد از تحقيق شك كند « 1 » كه صبح شده يا نه و كارى كه روزه را باطل مىكند انجام دهد ، بعد معلوم شود صبح بوده ، احتياط واجب آن است كه قضاى روزهء آن روز را به‌جا آورد .\r\nششم : آن كه كسى بگويد صبح نشده و انسان به گفتهء او كارى كه روزه را باطل مىكند انجام دهد ، بعد معلوم شود صبح بوده است .\r\nهفتم : آن كه كسى بگويد صبح شده و انسان به گفتهء او يقين نكند ، يا خيال كند شوخى مىكند و كارى كه روزه را باطل مىكند انجام دهد ، بعد معلوم شود صبح بوده است .\r\nهشتم : آن كه كور و مانند آن به گفتهء كس ديگر افطار كنند ، بعد معلوم شود مغرب نبوده است .\r\nنهم : آن كه در هواى صاف به واسطهء تاريكى يقين كند كه مغرب شده و افطار كند بعد معلوم شود مغرب نبوده است ، ولى اگر در هواى ابر به گمان اين كه مغرب شده افطار كند ، بعد معلوم شود مغرب نبوده ، قضا لازم نيست .\r\nدهم : آن كه براى خنك شدن ، يا بىجهت مضمضه كند ؛ يعنى آب در دهان بگرداند و بىاختيار فرو رود ، ولى اگر فراموش كند كه روزه است و آب را فرو دهد ، يا براى\r\n\r\n\r\n","description":"","footnote":"\r\n( 1 ) - در اين صورت قضا واجب نيست ظاهراً ، چنانچه اگر بعد از تحقيق گمان كند صبح نشده‌يا يقين كند نيز واجب نيست .\r\n","page_name":" 340 ","page_number":360},
  {"content":"\r\n\r\nوضو مضمضه كند و بىاختيار فرو رود ، قضا بر او واجب نيست .\r\nمسأله 1698 - اگر غير آب چيز ديگرى را در دهان ببرد و بىاختيار فرو رود يا آب داخل بينى كند و بىاختيار فرو رود ، قضا بر او واجب نيست .\r\nمسأله 1699 - مضمضه زياد براى روزه‌دار مكروه است و اگر بعد از مضمضه بخواهد آب دهان را فرو برد ، بهتر است سه مرتبه آب دهان را بيرون بريزد .\r\nمسأله 1700 - اگر انسان بداند كه به واسطهء مضمضه بىاختيار ، يا از روى فراموشى آب وارد گلويش مىشود ، نبايد مضمضه كند .\r\nمسأله 1701 - اگر در ماه رمضان ، بعد از تحقيق يقين كند كه صبح نشده و كارى كه روزه را باطل مىكند انجام دهد ، بعد معلوم شود صبح بوده قضا لازم نيست .\r\nمسأله 1702 - اگر انسان شك كند كه مغرب شده يا نه ، نمىتواند افطار كند ، ولى اگر شك كند كه صبح شده يا نه ، پيش از تحقيق هم مىتواند كارى كه روزه را باطل مىكند انجام دهد .\r\n\r\nاحكام روزهء قضا\r\nمسأله 1703 - اگر ديوانه عاقل شود ، واجب نيست روزه‌هاى وقتى را كه ديوانه بوده قضا نمايد .\r\nمسأله 1704 - اگر كافر مسلمان شود ، واجب نيست روزه‌هاى وقتى را كه كافر بوده قضا نمايد . ولى اگر مسلمانى كافر شود و دوباره مسلمان گردد روزه‌هاى وقتى را كه كافر بوده بايد قضا نمايد .\r\nمسأله 1705 - روزه‌اى كه از انسان به واسطهء مستى فوت شده ، بايد قضا نمايد « 1 » ، اگرچه چيزى را كه به واسطهء آن مست شده ، براى معالجه خورده باشد .\r\n\r\n\r\n","description":"","footnote":"\r\n( 1 ) - به احتياط واجب در جايى كه نيت روزه كرده باشد و مست شده باشد و در حال مستىروزه را تمام كرده باشد و بنابر اقوا در صورت‌هاى ديگر .\r\n","page_name":" 341 ","page_number":361},
  {"content":"\r\n\r\nمسأله 1706 - اگر براى عذرى چند روز روزه نگيرد و بعد شك كند كه چه وقت عذر او بر طرف شده ، بنابر احتياط واجب « 1 » بايد مقدار بيشترى را كه احتمال مىدهد روزه نگرفته قضا نمايد ، مثلًا كسى كه پيش از ماه رمضان مسافرت كرده و نمىداند پنجم رمضان از سفر برگشته يا ششم ، بايد احتياطاً شش روز روزه بگيرد ولى كسى كه نمىداند چه وقت عذر برايش پيدا شده ، مىتواند مقدار كمتر را قضا نمايد ، مثلًا اگر در آخرهاى ماه رمضان مسافرت كند و بعد از رمضان برگردد و نداند كه بيست و پنجم رمضان مسافرت كرده ، يا بيست و ششم ، مىتواند مقدار كمتر يعنى پنج روز را قضا كند ، اگرچه احتياط مستحب آن است كه مقدار بيشتر يعنى شش روز را قضا نمايد .\r\nمسأله 1707 - اگر از چند ماه رمضان روزهء قضا داشته باشد ، قضاى هر كدام را كه اول بگيرد مانعى ندارد . ولى اگر وقت قضاى رمضان آخر تنگ باشد ، مثلًا پنج روز از رمضان آخر قضا داشته باشد و پنج روز هم به رمضان مانده باشد احتياط « 2 » آن است كه اول ، قضاى رمضان آخر را بگيرد .\r\nمسأله 1708 - اگر قضاى روزهء چند رمضان بر او واجب باشد و در نيت معيّن نكند روزه‌اى را كه مىگيرد قضاى كدام رمضان است ، قضاى سال اول حساب مىشود .\r\nمسأله 1709 - كسى كه قضاى روزهء رمضان را گرفته ، اگر وقت قضاى روزه او تنگ نباشد مىتواند پيش از ظهر روزهء خود را باطل نمايد .\r\nمسأله 1710 - اگر قضاى روزهء ميتى را گرفته باشد ، احتياط واجب آن است كه بعد از ظهر روزه را باطل نكند .\r\nمسأله 1711 - اگر به واسطهء مرض ، يا حيض ، يا نفاس ، روزهء رمضان را نگيرد و پيش از\r\n\r\n\r\n","description":"","footnote":"\r\n( 1 ) - واجب نيست و مىتواند به مقدار كمتر اكتفا كند .\r\n( 2 ) - بلكه واجب بودنش خالى از قوّت نيست .\r\n","page_name":" 342 ","page_number":362},
  {"content":"\r\n\r\nتمام شدن رمضان بميرد ، لازم نيست روزه‌هايى را كه نگرفته براى او قضا كنند .\r\nمسأله 1712 - اگر به واسطهء مرضى روزهء رمضان را نگيرد و مرض او تا رمضان سال بعد طول بكشد قضاى روزه‌هايى را كه نگرفته بر او واجب نيست ، و بايد براى هر روز يك مد كه تقريباً ده سير است طعام ؛ يعنى گندم يا جو و مانند اينها ، به فقير بدهد ، ولى اگر به واسطهء عذر ديگرى مثلًا براى مسافرت روزه نگرفته باشد و عذر او تا رمضان بعد باقى بماند ، روزه‌هايى را كه نگرفته بايد قضا كند و احتياط مستحب آن است كه براى هر روز يك مد طعام هم به فقير بدهد .\r\nمسأله 1713 - اگر به واسطهء مرضى روزهء رمضان را نگيرد و بعد از رمضان مرض او بر طرف شود ولى عذر ديگرى پيدا كند كه نتواند تا رمضان بعد قضاى روزه را بگيرد بايد روزه‌هايى را كه نگرفته قضا نمايد و نيز اگر در ماه رمضان ، غير مرض عذر ديگرى داشته باشد و بعد از رمضان آن عذر بر طرف شود و تا رمضان سال بعد به واسطهء مرض نتواند روزه بگيرد روزه‌هايى را كه نگرفته بايد قضا كند .\r\nمسأله 1714 - اگر در ماه رمضان به واسطهء عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه را نگيرد بايد روزه را قضا كند و براى هر روز يك مد گندم يا جو و مانند اينها هم به فقير بدهد .\r\nمسأله 1715 - اگر در قضاى روزه كوتاهى كند تا وقت تنگ شود و در تنگى وقت عذرى پيدا كند ، بايد قضا را بگيرد و براى هر روز يك مد گندم يا جو و مانند اينها به فقير بدهد ولى اگر موقعى كه عذر دارد تصميم داشته باشد كه بعد از بر طرف شدن عذر روزه‌هاى خود را قضا كند و پيش از آن كه قضا نمايد در تنگى وقت عذر پيدا كند ، قضا كافى است « 1 » .\r\nمسأله 1716 - اگر مرض انسان چند سال طول بكشد ، بعد از آن كه خوب شد بايد\r\n\r\n\r\n","description":"","footnote":"\r\n( 1 ) - در اين صورت بنابر احتياط واجب براى هر روز يك مد طعام هم به فقرا بدهد .\r\n","page_name":" 343 ","page_number":363},
  {"content":"\r\n\r\nقضاى رمضان آخر را بگيرد « 1 » و براى هر روز از سال‌هاى پيش يك مد كه تقريباً ده سير است ، طعام ؛ يعنى گندم يا جو و مانند اينها به فقير بدهد .\r\nمسأله 1717 - كسى كه بايد براى هر روز يك مد طعام به فقير بدهد مىتواند كفارهء چند روز را به يك فقير بدهد .\r\nمسأله 1718 - اگر قضاى روزهء رمضان را چند سال تأخير بيندازد بايد قضا را بگيرد و براى هر روز يك مد طعام به فقير بدهد .\r\nمسأله 1719 - اگر روزهء رمضان را عمداً نگيرد ، بايد قضاى آن را به‌جا آورد و براى هر روز دو ماه روزه بگيرد يا به شصت فقير طعام بدهد ، يا يك بنده آزاد كند ، و چنانچه تا رمضان آينده قضاى آن روزه را به‌جا نياورد براى هر روز دادن يك مد طعام لازم نيست « 2 » .\r\nمسأله 1720 - اگر روزهء رمضان را عمداً نگيرد و در روز مكرر ، جماع كند ، بنابر احتياط واجب كفاره هم مكرر مىشود « 3 » ولى اگر چند مرتبه كار ديگرى كه روزه را باطل مىكند انجام دهد . مثلًا چند مرتبه غذا بخورد ، يك كفاره كافى است .\r\nمسأله 1721 - بعد از مرگ پدر و مادر « 4 » پسر بزرگ‌تر بايد قضاى نماز و روزهء آنان را به تفصيلى كه در مسأله 1399 گفته شد به‌جا آورد .\r\nمسأله 1722 - اگر پدر و مادر غير از روزهء رمضان ، روزهء واجب ديگرى را مانند روزهء نذر نگرفته باشند ، احتياط واجب آن است « 5 » كه پسر بزرگ‌تر قضا نمايد .\r\n\r\n\r\n","description":"","footnote":"\r\n( 1 ) - در صورتى كه بعد از ماه رمضان خوب شود به قدرى كه بتواند قضا كند .\r\n( 2 ) - لازم است .\r\n( 3 ) - مكرر نمىشود .\r\n( 4 ) - قضاى نماز و روزه مادر بر پسر نيست .\r\n( 5 ) - در مادر واجب نيست و در پدر خالى از قوّت نيست .\r\n","page_name":" 344 ","page_number":364},
  {"content":"\r\n\r\n\r\nاحكام روزهء مسافر\r\nمسأله 1723 - مسافرى كه بايد نمازهاى چهار ركعتى را در سفر دو ركعت بخواند ، نبايد روزه بگيرد و مسافرى كه نمازش را تمام مىخواند مثل كسى كه شغلش مسافرت يا سفر او سفر معصيت است ، بايد در سفر روزه بگيرد .\r\nمسأله 1724 - مسافرت در ماه رمضان اشكال ندارد . ولى اگر براى فرار از روزه باشد مكروه است .\r\nمسأله 1725 - اگر غير روزهء رمضان روزهء معيّن ديگرى بر انسان واجب باشد مثلًا نذر كرده باشد روز معيّنى را روزه بگيرد ، تا ناچار نشود ، نمىتواند « 1 » در آن روز مسافرت كند . و اگر در سفر باشد چنانچه ممكن است بايد قصد كند كه ده روز در جايى بماند و آن روز را روزه بگيرد .\r\nمسأله 1726 - اگر نذر كند روزه بگيرد و روز آن را معيّن نكند ، نمىتواند آن را در سفر به‌جا آورد . ولى چنانچه نذر كند كه روز معيّنى را در سفر روزه بگيرد بايد آن را در سفر به‌جا آورد . و نيز اگر نذر كند روز معيّنى را چه مسافر باشد يا نباشد ، روزه بگيرد بايد آن روز را اگرچه مسافر باشد روزه بگيرد .\r\nمسأله 1727 - مسافر مىتواند براى خواستن حاجت ، سه روز در مدينهء طيبه روزهء مستحبى بگيرد .\r\nمسأله 1728 - كسى كه نمىداند روزهء مسافر باطل است اگر در سفر روزه بگيرد و در بين روز مسأله را بفهمد روزه‌اش باطل مىشود . و اگر تا مغرب نفهمد روزه‌اش صحيح است .\r\n\r\n\r\n","description":"","footnote":"\r\n( 1 ) - در نذر معيّن مىتواند سفر كند و لازم نيست قصد ده روز ماندن كند .\r\n","page_name":" 345 ","page_number":365},
  {"content":"\r\n\r\nمسأله 1729 - اگر فراموش كند كه مسافر است ، يا فراموش كند كه روزهء مسافر باطل مىباشد و در سفر روزه بگيرد روزهء او باطل است .\r\nمسأله 1730 - اگر روزه‌دار بعد از ظهر مسافرت نمايد ، بايد روزهء خود را تمام كند و اگر پيش از ظهر مسافرت كند ، وقتى به حد ترخص برسد ؛ يعنى به جايى برسد كه ديوار شهر را نبيند و صداى اذان آن را نشنود ، بايد روزهء خود را باطل كند و اگر پيش از آن روزه را باطل كند كفاره بر او واجب است .\r\nمسأله 1731 - اگر مسافر پيش از ظهر به وطنش برسد ، يا به جايى برسد كه مىخواهد ده روز در آن‌جا بماند ، چنانچه كارى كه روزه را باطل مىكند انجام نداده ، بايد آن روز را روزه بگيرد و اگر انجام داده ، روزهء آن روز بر او واجب نيست .\r\nمسأله 1732 - اگر مسافر بعد از ظهر به وطنش برسد ، يا به جايى برسد كه مىخواهد ده روز در آن‌جا بماند ، نبايد آن روز را روزه بگيرد .\r\nمسأله 1733 - مسافر و كسى كه از روزه گرفتن عذر دارد ، مكروه است در روز ماه رمضان جماع نمايد و در خوردن و آشاميدن كاملًا خود را سير كند .\r\n\r\nكسانى كه روزه بر آنها واجب نيست\r\nمسأله 1734 - كسى كه به واسطهء پيرى نمىتواند روزه بگيرد ، يا براى او مشقت دارد ، روزه بر او واجب نيست . ولى در صورت دوم بايد براى هر روز يك مد كه تقريباً ده سير است گندم يا جو و مانند اينها به فقير بدهد .\r\nمسأله 1735 - كسى كه به واسطهء پيرى روزه نگرفته ، اگر بعد از ماه رمضان بتواند روزه بگيرد ، بايد قضاى روزه‌هايى را كه نگرفته به‌جا آورد « 1 » .\r\nمسأله 1736 - اگر انسان مرضى دارد كه زياد تشنه مىشود و نمىتواند تشنگى را تحمل كند ، يا براى او مشقت دارد ، روزه بر او واجب نيست . ولى در صورت دوم بايد\r\n\r\n\r\n","description":"","footnote":"\r\n( 1 ) - به احتياط واجب .\r\n","page_name":" 346 ","page_number":366},
  {"content":"\r\n\r\nبراى هر روز يك مد گندم يا جو و مانند اينها به فقير بدهد . و احتياط مستحب آن است كه بيشتر از مقدارى كه ناچار است آب نياشامد و چنانچه بعد بتواند روزه بگيرد ، بايد روزه‌هايى را كه نگرفته قضا نمايد « 1 » .\r\nمسأله 1737 - زنى كه زاييدن او نزديك است و روزه براى حملش ضرر دارد روزه بر او واجب نيست . و بايد براى هر روز يك مد طعام ؛ يعنى گندم يا جو و مانند اينها ، به فقير بدهد ، و نيز اگر روزه براى خودش ضرر دارد ، روزه بر او واجب نيست و بنابر احتياط واجب بايد براى هر روز يك مد طعام به فقير بدهد . و در هر دو صورت روزه‌هايى را كه نگرفته بايد قضا نمايد .\r\nمسأله 1738 - زنى كه بچه شير مىدهد و شير او كم است چه مادر بچه ، يا دايه او باشد ، يا بىاجرت شير دهد ، اگر روزه براى بچه‌اى كه شير مىدهد ضرر دارد روزه بر او واجب نيست . و بايد براى هر روز يك مد طعام ؛ يعنى گندم يا جو و مانند اينها ، به فقير بدهد ، و نيز اگر براى خودش ضرر دارد ، روزه بر او واجب نيست ، و بنابر احتياط واجب بايد براى هر روز يك مد طعام به فقير بدهد . و در هر دو صورت روزه‌هايى را كه نگرفته بايد قضا نمايد ، ولى اگر كسى پيدا شود كه بىاجرت بچه را شير دهد ، يا براى شير دادن بچه از پدر يا مادر بچه يا از كس ديگرى كه اجرت او را بدهد اجرت بگيرد ، احتياط واجب آن است كه بچه را به او بدهد و روزه بگيرد .\r\n\r\nراه ثابت شدن اول ماه\r\nمسأله 1739 - اول ماه به پنج چيز ثابت مىشود :\r\nاول : آن كه خود انسان ماه را ببيند .\r\nدوم : عده‌اى كه از گفتهء آنان يقين پيدا مىشود ، بگويند ماه را ديده‌ايم و همچنين است هر چيزى كه به واسطهء آن يقين پيدا شود .\r\n\r\n\r\n","description":"","footnote":"\r\n( 1 ) - به احتياط واجب .\r\n","page_name":" 347 ","page_number":367},
  {"content":"\r\n\r\nسوم : دو مرد عادل بگويند كه در شب ماه را ديده‌ايم ولى اگر صفت ماه را بر خلاف « 1 » يكديگر بگويند ، اولِ ماه ثابت نمىشود .\r\nچهارم : سى روز از اول ماه شعبان بگذرد كه به واسطهء آن ، اول ماه رمضان ثابت مىشود و سى روز از اول رمضان بگذرد كه به واسطهء آن ، اول ماه شوال ثابت مىشود .\r\nپنجم : حاكم شرع حكم كند كه اول ماه است .\r\nمسأله 1740 - اگر حاكم شرع حكم كند كه اول ماه است ، كسى هم كه تقليد او را نمىكند ، بايد به حكم او عمل نمايد . ولى كسى كه مىداند حاكم شرع اشتباه كرده ، نمىتواند به حكم او عمل نمايد .\r\nمسأله 1741 - اول ماه با پيشگويى منجمين ثابت نمىشود . ولى اگر انسان از گفتهء آنان يقين پيدا كند ، بايد به آن عمل نمايد .\r\nمسأله 1742 - بلند بودن ماه يا دير غروب كردن آن ، دليل نمىشود كه شب پيش ، شب اول ماه بوده است .\r\nمسأله 1743 - اگر اول ماه رمضان براى كسى ثابت نشود و روزه نگيرد ، چنانچه دو مرد عادل بگويند كه شب پيش ماه را ديده‌ايم ، بايد روزهء آن روز را قضا نمايد .\r\nمسأله 1744 - اگر در شهرى اول ماه ثابت شود ، براى مردم شهر ديگر فايده ندارد ، مگر آن دو شهر با هم نزديك باشند ، يا انسان بداند كه افق آنها يكى است .\r\nمسأله 1745 - اول ماه به تلگراف ثابت نمىشود مگر دو شهرى كه از يكى به ديگرى تلگراف كرده‌اند ، نزديك يا هم افق باشند و انسان بداند كه تلگراف از\r\n\r\n\r\n","description":"","footnote":"\r\n( 1 ) - اگر اختلاف آنها طورى باشد كه احتمال مىرود در تشخيص اختلاف داشته باشند شهادتشان قبول مىشود مثل اين كه يكى بگويد بلند بود و ديگرى بگويد نبود و همچنين شرط است كه شهادتشان خلاف واقع نباشد مثل اين كه بگويند داخل دائره‌اش طرف افق بود .\r\n","page_name":" 348 ","page_number":368},
  {"content":"\r\n\r\nروى حكم حاكم شرع يا شهادت دو مرد عادل بوده است .\r\nمسأله 1746 - روزى را كه انسان نمىداند آخر رمضان است يا اول شوال ، بايد روزه بگيرد . ولى اگر پيش از مغرب بفهمد كه اول شوال است بايد افطار كند .\r\nمسأله 1747 - اگر زندانى نتواند به ماه رمضان يقين كند ، بايد به گمان عمل نمايد . و اگر آن هم ممكن نباشد ، هر ماهى را كه روزه بگيرد صحيح است ، ولى بايد بعد از گذشتن يازده ماه از ماهى كه روزه گرفته « 1 » ، دوباره يك ماه روزه بگيرد .\r\n\r\nروزه‌هاى حرام و مكروه\r\nمسأله 1748 - روزهء عيد فطر و قربان حرام است ، و نيز روزى را كه انسان نمىداند آخر شعبان است ، يا اول رمضان ، اگر به نيت اول رمضان روزه بگيرد حرام مىباشد .\r\nمسأله 1749 - اگر زن به واسطهء گرفتن روزهء مستحبى حق شوهرش از بين برود ، روزهء او حرام است و احتياط واجب « 2 » آن است كه اگر حق شوهر هم از بين نرود ، بدون اجازهء او روزهء مستحبى نگيرد .\r\nمسأله 1750 - روزهء مستحبى اولاد اگر اسباب اذيت پدر و مادر يا جدّ شود حرام است « 3 » .\r\nمسأله 1751 - اگر پسر بدون اجازهء پدر روزهء مستحبى بگيرد ، و در بين روز پدر او را نهى كند ، بايد افطار نمايد .\r\n\r\n\r\n","description":"","footnote":"\r\n( 1 ) - بنابر احتياط واجب ولى اگر بعد ظن پيدا كرد بايد به آن عمل كند .\r\n( 2 ) - واجب نيست ولى اگر شوهر بگويد روزهء مستحب نگير احتياط واجب آن است‌كه نگيرد .\r\n( 3 ) - و اگر از روزه گرفتن اولاد منع كنند ، احتياط واجب آن است كه روزه نگيرد اگر چه اسباب اذيت آنها نشود .\r\n","page_name":" 349 ","page_number":369},
  {"content":"\r\n\r\nمسأله 1752 - كسى كه مىداند روزه براى او ضرر ندارد ، اگرچه دكتر بگويد ضرر دارد ، بايد روزه بگيرد و كسى كه يقين يا گمان دارد كه روزه برايش ضرر دارد اگرچه دكتر بگويد ضرر ندارد ، بايد روزه نگيرد ، و اگر روزه بگيرد صحيح نيست « 1 » .\r\nمسأله 1753 - اگر انسان احتمال بدهد كه روزه برايش ضرر دارد و از آن احتمال ، ترس براى او پيدا شود چنانچه احتمال او در نظر مردم به‌جا باشد ، نبايد روزه بگيرد ، و اگر روزه بگيرد صحيح نيست « 2 » .\r\nمسأله 1754 - كسى كه عقيده‌اش اين است كه روزه براى او ضرر ندارد ، اگر روزه بگيرد و بعد از مغرب بفهمد روزه براى او ضرر داشته ، بنابر احتياط واجب « 3 » بايد قضاى آن را به‌جا آورد .\r\nمسأله 1755 - غير از روزه‌هايى كه گفته شد ، روزه‌هاى حرام ديگرى هم هست كه در كتاب‌هاى مفصل گفته شده است .\r\nمسأله 1756 - روزهء روز عاشورا ، و روزى كه انسان شك دارد روز عرفه است يا عيد قربان ، مكروه است .\r\n\r\nروزه‌هاى مستحب\r\nمسأله 1757 - روزهء تمام روزهاى سال ، غير از روزه‌هاى حرام و مكروه كه گفته شد مستحب است . و براى بعضى از روزها بيشتر سفارش شده است كه از آن جمله است :\r\n1 - پنج‌شنبهء اول و پنج‌شنبهء آخر هر ماه و چهارشنبهء اولى كه بعد از روز دهم ماه است . و اگر كسى اينها را به‌جا نياورد ، مستحب است قضا نمايد و چنانچه اصلًا\r\n\r\n\r\n","description":"","footnote":"\r\n( 1 ) - مگر آن كه به قصد قربت بگيرد و معلوم شود ضرر نداشته در اين صورت معلوم نيست باطل باشد .\r\n( 2 ) - حكم آن گذشت درمسأله 1752 .\r\n( 3 ) - بلكه بنابر اقوا .\r\n","page_name":" 350 ","page_number":370},
  {"content":"\r\n\r\nنتواند روزه بگيرد ، مستحب است براى هر روز يك مُد طعام يا 6 / 12 نخود نقره به فقير بدهد .\r\n2 - سيزدهم و چهاردهم و پانزدهم هر ماه .\r\n3 - تمام ماه رجب و شعبان و بعضى از اين دو ماه اگرچه يك روز باشد .\r\n4 - روز عيد نوروز ، روز چهارم تا نهم شوال « 1 » ، روز بيست و پنجم و بيست و نهم ذى قعده ، روز اول تا روز نهم ذى حجه ( روز عرفه ) ، ولى اگر به واسطهء ضعف روزه نتواند دعاهاى روز عرفه را بخواند ، روزهء آن روز مكروه است ، عيد سعيد غدير ( 18 ذى حجه ) ، روز مباهله « 2 » ( 24 ذى حجه ) ، روز اول و سوم و هفتم محرم « 3 » ، ميلاد مسعود پيغمبر اكرم صلى الله عليه و آله و سلم ( 17 ربيع الاول ) ، پانزدهم جمادى الاولى « 4 » ، روز مبعث حضرت رسول اكرم صلى الله عليه و آله ( 27 رجب ) ، و اگر كسى روزهء مستحبى بگيرد واجب نيست آن را به آخر رساند ، بلكه اگر برادر مؤمنش او را به غذا دعوت كند ، مستحب است دعوت او را قبول كند ، و در بين روز افطار نمايد .\r\n\r\nمواردى كه مستحب است انسان از كارهايى كه روزه را باطل مىكند خوددارى نمايد\r\nمسأله 1758 - براى شش نفر مستحب است در ماه رمضان اگرچه روزه نيستند از كارى كه روزه را باطل مىكند خوددارى نمايند :\r\nاول : مسافرى كه در سفر ، كارى كه روزه را باطل مىكند انجام داده باشد و پيش از ظهر به وطنش يا به جايى كه مىخواهد ده روز بماند برسد .\r\n\r\n\r\n","description":"","footnote":"\r\n( 1 ) - استحباب اين شش روز بالخصوص محل اشكال است .\r\n( 2 ) - به قصد رسيدن ثواب و قربت مطلقه روزه بگيرد .\r\n( 3 ) - عجالتاً دليلش را نيافتم .\r\n( 4 ) - به اميد ثواب به‌جا آورد .\r\n","page_name":" 351 ","page_number":371},
  {"content":"\r\n\r\nدوم : مسافرى كه بعد از ظهر به وطنش يا به جايى كه مىخواهد ده روز در آن‌جا بماند برسد .\r\nسوم : مريضى كه پيش از ظهر خوب شود و كارى كه روزه را باطل مىكند ، انجام داده باشد .\r\nچهارم : مريضى كه بعد از ظهر خوب شود .\r\nپنجم : زنى كه در بين روز از خون حيض يا نفاس پاك شود .\r\nششم : كافرى كه بعد از ظهر مسلمان شود « 1 » .\r\nمسأله 1759 - مستحب است روزه‌دار نماز مغرب و عشا را پيش از افطار كردن بخواند . ولى اگر كسى منتظر او است يا ميل زيادى به غذا دارد كه نمىتواند با حضور قلب نماز بخواند ، بهتر است اول افطار كند ولى به قدرى كه ممكن است نماز را در وقت فضيلت آن به‌جا آورد .\r\n\r\n\r\n","description":"","footnote":"\r\n( 1 ) - در كافر فرق نيست كه بعد از ظهر مسلمان شود يا قبل از ظهر و فرق ندارد كه چيزى را كه روزه را باطل مىكند آورده باشد يا نه .\r\n","page_name":" 352 ","page_number":372},
  {"content":"\r\n\r\n\r\nاحكام خمس\r\nمسأله 1760 - در هفت چيز خمس واجب مىشود : اول : منفعت كسب . دوم : معدن .\r\nسوم : گنج . چهارم : مال حلال مخلوط به حرام . پنجم : جواهرى كه به واسطهء غواصى ؛ يعنى فرو رفتن در دريا ، به دست مىآيد . ششم : غنيمت جنگ . هفتم : زمينى كه كافر ذمى از مسلمان بخرد . و احكام اينها مفصلًا گفته خواهد شد .\r\n\r\n1 - منفعت كسب\r\nمسأله 1761 - هرگاه انسان از تجارت يا صنعت ، يا كسب‌هاى ديگر مالى به دست آورد ، اگرچه مثلًا نماز و روزهء ميتى را به‌جا آورد و از اجرت آن ، مالى تهيه كند ، چنانچه از مخارج سال خود او و عيالاتش زياد بيايد ، بايد خمس ؛ يعنى پنج يك آن را به دستورى كه بعداً گفته مىشود بدهد .\r\nمسأله 1762 - اگر از غير كسب مالى به دست آورد ، مثلًا چيزى به او ببخشند واجب نيست خمس آن را بدهد ، اگرچه احتياط مستحب آن است كه اگر از مخارج سالش زياد بيايد ، خمس آن را هم بدهد .\r\nمسأله 1763 - مَهرى را كه زن مىگيرد خمس ندارد . و همچنين است ارثى كه به انسان مىرسد . ولى اگر مثلًا با كسى خويشاوندى دورى داشته باشد و نداند چنين خويشى\r\n\r\n","description":"","footnote":"","page_name":" 353 ","page_number":373},
  {"content":"\r\n\r\nدارد ، احتياط مستحب آن است خمس ارثى را كه از او مىبرد ، اگر از مخارج سالش زياد بيايد بدهد .\r\nمسأله 1764 - اگر مالى به ارث به او برسد و بداند كسى كه اين مال از او به ارث رسيده خمس آن را نداده ، بايد خمس آن را بدهد ، و نيز اگر در خود آن مال خمس نباشد ولى انسان بداند كسى كه آن مال از او به ارث رسيده ، خمس بدهكار است ، بايد خمس را از مال او بدهد .\r\nمسأله 1765 - اگر به واسطهء قناعت كردن ، چيزى از مخارج سال انسان زياد بيايد ، بايد خمس آن را بدهد .\r\nمسأله 1766 - كسى كه ديگرى مخارج او را مىدهد ، بايد خمس تمام مالى را كه به دست مىآورد بدهد « 1 » .\r\nمسأله 1767 - اگر ملكى را بر افراد معيّنى مثلًا بر اولاد خود وقف نمايد ، چنانچه در آن ملك زراعت و درختكارى كنند و از آن چيزى به دست آورند و از مخارج سال آنان زياد بيايد ، بايد خمس آن را بدهند . بلكه اگر طور ديگرى « 2 » هم از ملك نفع ببرند مثلًا اجارهء آن را بگيرند ، بنابر احتياط واجب بايد خمس مقدارى را كه از مخارج سالشان زياد مىآيد بدهند .\r\nمسأله 1768 - اگر مالى را كه فقير بابت خمس و زكات و صدقهء مستحبى گرفته از مخارج سالش زياد بيايد ، واجب نيست خمس آن را بدهد . ولى اگر از مالى كه به او داده‌اند منفعتى ببرد مثلًا از درختى كه بابت خمس به او داده‌اند ميوه‌اى به دست آورد « 3 » و از مخارج سالش زياد بيايد بايد خمس آن را بدهد .\r\n\r\n\r\n","description":"","footnote":"\r\n( 1 ) - اگر تمامش باقى مانده باشد و در مثل زيارت و نحو آن خرج نكرده باشد .\r\n( 2 ) - اگر به طور كسب نباشد اين احتياط واجب نيست .\r\n( 3 ) - در صورتى خمس دارد كه درخت را براى منفعت بردن و كسب نگه دارد .\r\n","page_name":" 354 ","page_number":374},
  {"content":"\r\n\r\nمسأله 1769 - اگر با عين پول خمس نداده جنسى را بخرد ؛ يعنى به فروشنده بگويد اين جنس را به اين پول مىخرم ، چنانچه حاكم شرع معاملهء پنج يك آن را اجازه بدهد ، معاملهء آن مقدار صحيح است . و انسان بايد پنج يك جنسى را كه خريده به حاكم شرع بدهد و اگر اجازه ندهد ، معاملهء آن مقدار باطل است . پس اگر پولى را كه فروشنده گرفته از بين نرفته حاكم شرع خمس همان پول را مىگيرد و اگر از بين رفته عوض خمس را از فروشنده يا خريدار مطالبه مىكند .\r\nمسأله 1770 - اگر جنسى را بخرد و بعد از معامله قيمت آن را از پول خمس نداده بدهد ، معامله‌اى كه كرده صحيح است « 1 » . ولى چون از پولى كه خمس در آن است به فروشنده داده به مقدار پنج يك آن پول به او مديون مىباشد . و پولى را كه به فروشنده داده اگر از بين نرفته حاكم شرع پنج يك همان را مىگيرد ، و اگر از بين رفته عوض آن را از خريدار يا فروشنده مطالبه مىكند .\r\nمسأله 1771 - اگر مالى را كه خمس آن داده نشده بخرد چنانچه حاكم شرع معاملهء پنج يك آن را اجازه ندهد معاملهء آن مقدار باطل است و حاكم شرع مىتواند پنج يك آن مال را بگيرد . و اگر اجازه بدهد معامله صحيح است و خريدار بايد مقدار پنج يك پول آن را به حاكم شرع بدهد ، و اگر به فروشنده داده مىتواند از او پس بگيرد .\r\nمسأله 1772 - اگر چيزى را كه خمس آن داده نشده به كسى ببخشند پنج يك آن چيز مال او نمىشود .\r\nمسأله 1773 - اگر از كافر يا كسى كه به دادن خمس عقيده ندارد ، مالى به دست انسان آيد ، واجب نيست خمس آن را بدهد .\r\nمسأله 1774 - تاجر و كاسب و صنعتگر و مانند اينها از وقتى كه شروع به كاسبى\r\n\r\n\r\n","description":"","footnote":"\r\n( 1 ) - اگر در وقت خريدن قصدش باشد كه پول خمس نداده را عوض بدهد بنابر احتياطواجب حكم ( مسأله 1769 ) را دارد بلكه خالى از قوّت نيست .\r\n","page_name":" 355 ","page_number":375},
  {"content":"\r\n\r\nمىكنند يك سال كه بگذرد ، بايد خمس آنچه را كه از خرج سالشان زياد مىآيد بدهند ، و كسى كه شغلش كاسبى نيست ، اگر اتفاقاً منفعتى ببرد « 1 » ، بعد از آن كه يك سال از موقعى كه فايده برده بگذرد ، بايد خمس مقدارى را كه از خرج سالش زياد آمده بدهد .\r\nمسأله 1775 - انسان مىتواند در بين سال هر وقت منفعتى به دستش آيد خمس آن را بدهد ، و جايز است دادن خمس را تا آخر سال تأخير بيندازد و اگر براى دادن خمس ، سال شمسى قرار دهد ، مانعى ندارد .\r\nمسأله 1776 - كسى كه مانند تاجر و كاسب بايد براى دادن خمس ، سال قرار دهد ، اگر منفعتى به دست آورد و در بين سال بميرد ، بايد مخارج تا موقع مرگش را از آن منفعت كسر كنند و خمس باقيمانده را بدهند .\r\nمسأله 1777 - اگر قيمت جنسى كه براى تجارت خريده بالا رود و آن را نفروشد و در بين سال قيمتش پايين آيد ، خمس مقدارى كه بالا رفته بر او واجب نيست .\r\nمسأله 1778 - اگر قيمت جنسى كه براى تجارت خريده بالا رود و به اميد اين كه قيمت آن بالاتر رود ، تا بعد از تمام شدن سال آن را نفروشد و قيمتش پايين آيد ، چنانچه به اندازه‌اى نگه داشته كه تجار معمولًا براى گران شدن جنس آن را نگه مىدارند ، خمس مقدارى كه بالا رفته بر او واجب نيست « 2 » .\r\nمسأله 1779 - اگر غير مال التجاره مالى داشته باشد كه خمسش را داده يا خمس ندارد مثلًا به او بخشيده‌اند ، چنانچه قيمتش بالا رود ، اگر چه آن را بفروشد مقدارى كه بر قيمتش اضافه شده ، خمس ندارد . ولى اگر مثلًا درختى كه خريده ميوه بياورد ، يا گوسفند چاق شود ، در صورتى كه مقصود او از نگهدارى آنها اين بوده كه منفعتى از آن ببرد ، بايد خمس آنچه زياد شده بدهد . بلكه اگر مقصودش منفعت بردن هم نبوده ،\r\n\r\n\r\n","description":"","footnote":"\r\n( 1 ) - اگر اتفاقاً معامله كند و نفع ببرد خمس دارد نه هر نفعى .\r\n( 2 ) - واجب است بنابر احتياط بلكه خالى از قوّت نيست .\r\n","page_name":" 356 ","page_number":376},
  {"content":"\r\n\r\nبنابر احتياط واجب « 1 » بايد خمس آن را بدهد .\r\nمسأله 1780 - اگر باغى احداث كند براى آن كه بعد از بالا رفتن قيمتش بفروشد ، بايد خمس ميوه و نمو درخت‌ها و زيادى قيمت باغ را بدهد ولى اگر قصدش اين باشد كه از ميوهء آن استفاده كند ، فقط بايد خمس ميوه و نموّ درخت‌ها را بدهد « 2 » .\r\nمسأله 1781 - اگر درخت بيد و چنار و مانند اينها را بكارد ، سالى كه موقع فروش آنها است اگرچه آنها را نفروشد ، بايد خمس آنها را بدهد ولى اگر مثلًا از شاخه‌هاى آن كه معمولًا هر سال مىبُرند ، استفاده‌اى ببرد و به تنهايى يا با منفعت‌هاى ديگر كسبش از مخارج سال او زياد بيايد ، در آخر هر سال بايد خمس آن را بدهد .\r\nمسأله 1782 - كسى كه چند رشته كسب دارد مثلًا اجارهء ملك مىگيرد و خريد و فروش و زراعت هم مىكند ، بايد خمس آن چه را در آخر سال از مخارج او زياد مىآيد بدهد . و چنانچه از يك رشته نفع ببرد و از رشتهء ديگر ضرر كند ، بنابر احتياط مستحب « 3 » بايد خمس نفعى را كه برده بدهد .\r\nمسأله 1783 - خرج‌هايى را كه انسان براى به دست آوردن فايده مىكند ، مانند دلالى و حمالى مىتواند جزء مخارج ساليانه حساب نمايد .\r\nمسأله 1784 - آنچه از منافع كسب در بين سال به مصرف خوراك و پوشاك و اثاثيه و خريد منزل و عروسى و جهيزيهء دختر و زيارت و مانند اينها مىرساند ، در صورتى كه\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - در اين صورت نمو درخت‌ها نيز خمس ندارد .\r\n( 3 ) - اگر در هر رشته كسبى كه دارد سرمايه و دخل و خرج و حساب و صندوق جداگانه دارد ، بايد منافع همان رشته را حساب كرد و خمس آن را داد ، و اگر در آن رشته ضرر كند از رشته ديگر جبران نمىشود و اگر رشته‌هاى مختلف در دخل و خرج و حساب صندوق يكى باشند بايد همه را آخر سال يك‌جا حساب كند و اگر نفع داشت خمس آن را بدهد .\r\n","page_name":" 357 ","page_number":377},
  {"content":"\r\n\r\nاز شأن او زياد نباشد و زياده‌روى هم نكرده باشد ، خمس ندارد .\r\nمسأله 1785 - مالى را كه انسان به مصرف نذر و كفاره مىرساند ، جزء مخارج ساليانه است ، و نيز مالى را كه به كسى مىبخشد يا جايزه مىدهد در صورتى كه از شأن او زياد نباشد ، از مخارج ساليانه حساب مىشود .\r\nمسأله 1786 - اگر انسان در شهرى « 1 » باشد كه معمولًا هر سال مقدارى از جهيزيهء دختر را تهيه مىكنند ، چنانچه در بين سال از منافع آن سال جهيزيه بخرد ، خمس آن را نبايد بدهد و اگر از منافع آن سال در سال بعد جهيزيه تهيه نمايد ، بايد خمس آن را بدهد .\r\nمسأله 1787 - مالى را كه خرج سفر حج و زيارت‌هاى ديگر مىكند از مخارج سالى حساب مىشود كه در آن سال شروع به مسافرت كرده ، اگرچه سفر او تا مقدارى از سال بعد طول بكشد « 2 » .\r\nمسأله 1788 - كسى كه از كسب و تجارت فايده‌اى برده ، اگر مال ديگرى هم دارد كه خمس آن واجب نيست ، مىتواند مخارج سال خود را فقط از فايده كسب حساب كند .\r\nمسأله 1789 - اگر آذوقه‌اى كه براى مصرف سالش خريده « 3 » ، در آخر سال زياد بيايد ، بايد خمس آن را بدهد . و چنانچه بخواهد قيمت آن را بدهد در صورتى كه قيمتش از\r\n\r\n\r\n","description":"","footnote":"\r\n( 1 ) - بلكه اگر در چنين شهر هم نباشد لكن نمىتواند يك‌جا جهيزيه تهيه كند و بايد درهر سال مقدارى از آن را تهيه كند و چنانچه در بين سال از منافع آن سال تهيه كند خمس ندارد .\r\n( 2 ) - آنچه از مصارف سفر كه در سال بعد واقع مىشود اگر از چيزهايى است كه مصرف شده و از بين رفته مثل خوراكىها بايد خمس آن را بدهد ، و اگر از چيزهايى است كه عين آن باقى مانده مثل مركب سوارى كه خودش باقى است و استفاده از منفعت آن شده خمس ندارد .\r\n( 3 ) - در صورتى كه از منفعت كسبش خريده باشد .\r\n","page_name":" 358 ","page_number":378},
  {"content":"\r\n\r\nوقتى كه خريده زياد شده باشد بايد قيمت آخر سال را حساب كند .\r\nمسأله 1790 - اگر از منفعت كسب پيش از دادن خمس ، اثاثيه‌اى براى منزل بخرد ، هر وقت احتياجش از آن بر طرف شد ، احتياط واجب « 1 » آن است كه خمس آن را بدهد . و همچنين است زيورآلات زنانه ، اگر وقت زينت كردن زن به آنها گذشته باشد .\r\nمسأله 1791 - اگر در يك سال منفعتى نبرد ، نمىتواند مخارج آن سال را از منفعتى كه در سال بعد مىبرد كسر نمايد .\r\nمسأله 1792 - اگر در اول سال منفعتى نبرد و از سرمايه خرج كند ، و پيش از تمام شدن سال منفعتى به دستش آيد ، مىتواند مقدارى را كه از سرمايه برداشته از منافع كسر كند .\r\nمسأله 1793 - اگر مقدارى از سرمايه از بين برود و از باقيماندهء آن منافعى ببرد كه از خرج سالش زياد بيايد ، نمىتواند مقدارى را كه از سرمايه كم شده از منافع بردارد . ولى اگر با سرمايه‌اى كه براى او مانده ، نتواند كسبى كند كه سزاوار شأن او باشد ، يا منافعى كه از آن پيدا مىشود ، براى مخارج سال او كافى نباشد ، مىتواند مقدارى را كه از سرمايه كم شده از منافع كسر نمايد .\r\nمسأله 1794 - اگر غير از سرمايه چيز ديگرى از مال‌هاى او از بين برود ، نمىتواند از منفعتى كه به دستش مىآيد آن چيز را تهيه كند ولى اگر در همان سال به آن چيز احتياج داشته باشد ، مىتواند در بين سال از منافع كسب آن را تهيه نمايد .\r\nمسأله 1795 - اگر در اول سال براى مخارج خود قرض كند و پيش از تمام شدن سال منفعتى ببرد ، مىتواند مقدار قرض خود را از آن منفعت كسر نمايد .\r\nمسأله 1796 - اگر در تمام سال منفعتى نبرد و براى مخارج خود قرض كند مىتواند از منافع سال‌هاى بعد قرض خود را ادا نمايد .\r\n\r\n\r\n","description":"","footnote":"\r\n( 1 ) - اگر احتياجش بعد از سال منفعت بر طرف شد اين احتياط واجب نيست و همچنين درزيور آلات .\r\n","page_name":" 359 ","page_number":379},
  {"content":"\r\n\r\nمسأله 1797 - اگر براى زياد كردن مال يا خريدن ملكى كه به آن احتياج ندارد قرض كند نمىتواند از منافع كسب ، آن قرض را بدهد ولى اگر مالى را كه قرض كرده و چيزى را كه از قرض خريده از بين برود و ناچار شود كه قرض خود را بدهد ، مىتواند از منافع كسب ، قرض را ادا نمايد .\r\nمسأله 1798 - انسان مىتواند خمس هر چيز را از همان چيز بدهد يا به مقدار قيمت خمس كه بدهكار است پول يا جنس ديگر بدهد « 1 » .\r\nمسأله 1799 - كسى كه قصد دادن خمس را دارد تا پنج يك مال باقى است مىتواند « 2 » در بقيهء آن تصرف كند .\r\nمسأله 1800 - كسى كه خمس بدهكار است نمىتواند آن را به ذمه بگيرد ؛ يعنى خود را بدهكار اهل خمس بداند و در تمام مال تصرف كند و چنانچه تصرف كند و آن مال تلف شود ، بايد خمس آن را بدهد .\r\nمسأله 1801 - كسى كه خمس بدهكار است ، اگر با حاكم شرع مصالحه كند ، مىتواند در تمام مال تصرف نمايد و بعد از مصالحه منافعى كه از آن به دست مىآيد مال خود او است .\r\nمسأله 1802 - كسى كه با ديگرى شريك است ، اگر خمس منافع خود را بدهد و شريك او ندهد و در سال بعد از مالى كه خمسش را نداده براى سرمايهء شركت بگذارد هيچ كدام نمىتوانند در آن تصرف كنند .\r\nمسأله 1803 - اگر بچهء صغير سرمايه‌اى داشته باشد و از آن منافعى به دست آيد بنابر\r\n\r\n\r\n","description":"","footnote":"\r\n( 1 ) - احتياط واجب در مال مخلوط آن است كه خمس آن را از عين مال بدهد و در غير آن پول مىتواند بدهد لكن جنس ديگر دادن بىاشكال نيست مگر آن كه حاكم شرع صلاح بداند .\r\n( 2 ) - نمىتواند مگر آنكه خمس را بدهد .\r\n","page_name":" 360 ","page_number":380},
  {"content":"\r\n\r\nاحتياط واجب بعد از آن كه بالغ شد ، بايد خمس آن را بدهد .\r\nمسأله 1804 - انسان نمىتواند در مالى كه يقين دارد خمسش را نداده‌اند تصرف كند ، ولى در مالى كه شك دارد خمس آن را داده‌اند يا نه مىتواند تصرف نمايد .\r\nمسأله 1805 - كسى كه از اول تكليف خمس نداده ، اگر ملكى بخرد و قيمت آن بالا رود ، چنانچه آن ملك را براى آن نخريده كه قيمتش بالا رود و بفروشد مثلًا زمينى را براى زراعت خريده است ، در صورتى كه آن را خريده و از پول خمس نداده قيمت آن را داده ، بايد خمس قيمتى را كه خريده بدهد . ولى اگر مثلًا پول خمس نداده را به فروشنده داده و به او گفته اين ملك را به اين پول مىخرم « 1 » ، در صورتى كه حاكم شرع معاملهء پنج يك آن را اجازه بدهد ، خريدار بايد خمس مقدارى كه آن ملك ارزش دارد بدهد .\r\nمسأله 1806 - كسى كه از اول تكليف ، خمس نداده اگر از منافع كسب چيزى كه به آن احتياج ندارد خريده و يك سال از خريد آن گذشته بايد خمس آن را بدهد و اگر اثاث خانه و چيزهاى ديگرى كه به آنها احتياج دارد مطابق شأن خود خريده پس اگر بداند در بين سالى كه در آن سال فايده برده آنها را خريده لازم نيست خمس آنها را بدهد ، و اگر نداند كه در بين سال خريده يا بعد از تمام شدن سال ، بنابر احتياط واجب بايد با حاكم شرع مصالحه كند .\r\n\r\n2 - معدن\r\nمسأله 1807 - اگر از معدن طلا ، نقره ، سرب ، مس ، آهن ، نفت ، زغال سنگ ، فيروزه ، عقيق ، زاج ، نمك و معدن‌هاى ديگر ، چيزى به دست آورد در صورتى كه به مقدار نصاب باشد ، بايد خمس آن را بدهد .\r\n\r\n\r\n","description":"","footnote":"\r\n( 1 ) - و همچنين است بنابر احتياط واجب اگر در وقت خريدن قصد داشته از پول خمس‌نداده بدهد .\r\n","page_name":" 361 ","page_number":381},
  {"content":"\r\n\r\nمسأله 1808 - نصاب معدن بنابر احتياط 105 مثقال معمولى نقره يا 15 مثقال معمولى طلاست ؛ يعنى اگر قيمت چيزى را كه از معدن بيرون آورده ، بعد از كم كردن مخارجى كه براى آن كرده به 105 مثقال نقره يا 15 مثقال طلا برسد ، بنابر احتياط واجب بايد خمس آن را بدهد .\r\nمسأله 1809 - استفاده‌اى كه از معدن برده ، اگر قيمت آن به 105 مثقال نقره يا 15 مثقال طلا نرسد ، خمس آن در صورتى لازم است كه به تنهايى يا با منفعت‌هاى ديگر كسب او از مخارج سالش زياد بيايد .\r\nمسأله 1810 - گچ و آهك و گل سرشور و گِل سرخ از چيزهاى معدنى نيست « 1 » و كسى كه اينها را بيرون مىآورد ، در صورتى بايد خمس بدهد كه آن چه را بيرون آورده ، به تنهايى يا با منافع ديگر كسبش از مخارج سال او زياد بيايد .\r\nمسأله 1811 - كسى كه از معدن چيزى به دست مىآورد ، بايد خمس آن را بدهد چه معدن روى زمين باشد ، يا زير آن ، در زمينى باشد كه ملك است ، يا در جايى باشد كه مالك ندارد .\r\nمسأله 1812 - اگر نداند قيمت چيزى را كه از معدن بيرون آورده به 105 مثقال نقره يا 15 مثقال طلا مىرسد يا نه ، بايد به وزن كردن يا از راه ديگر ، قيمت آن را معلوم كند « 2 » .\r\nمسأله 1813 - اگر چند نفر چيزى از معدن بيرون آورند ، چنانچه بعد از كم كردن مخارجى كه براى آن كرده‌اند ، قيمت آن به 105 مثقال نقره يا 15 مثقال طلا برسد ، اگرچه سهم هر كدام آنها اين مقدار نباشد ، بنابر احتياط واجب « 3 » بايد خمس آن را بدهند .\r\n\r\n\r\n","description":"","footnote":"\r\n( 1 ) - معلوم نيست و احتياط در آنها خيلى مطلوب است .\r\n( 2 ) - بنابر احتياط واجب .\r\n( 3 ) - اين احتياط واجب نيست .\r\n","page_name":" 362 ","page_number":382},
  {"content":"\r\n\r\nمسأله 1814 - اگر معدنى را كه در ملك ديگرى است بيرون آورد ، آنچه از آن به دست مىآيد ، مال صاحب ملك است و چون صاحب ملك براى بيرون آوردن آن خرجى نكرده ، بايد خمس تمام آنچه را كه از معدن بيرون آمده بدهد .\r\n\r\n3 - گنج\r\nمسأله 1815 - گنج مالى است كه در زمين يا درخت يا كوه يا ديوار پنهان باشد و كسى آن را پيدا كند و طورى باشد كه به آن ، گنج بگويند .\r\nمسأله 1816 - اگر انسان در زمينى كه ملك كسى نيست گنجى پيدا كند ، مال خود او است و بايد خمس آن را بدهد .\r\nمسأله 1817 - نصاب گنج بنابر احتياط 105 مثقال نقره يا 15 مثقال طلا است ؛ يعنى اگر قيمت چيزى را كه از گنج به دست مىآورد ، بعد از كم كردن مخارجى كه براى آن كرده به 105 مثقال نقره يا 15 مثقال طلا برسد ، بنابر احتياط واجب بايد خمس آن را بدهد .\r\nمسأله 1818 - اگر در زمينى كه از ديگرى خريده گنجى پيدا كند و بداند مال كسانى كه قبلًا مالك آن زمين بوده‌اند نيست ، مال خود او مىشود و بايد خمس آن را بدهد ولى اگر احتمال دهد كه مال يكى از آنان است ، بايد به او اطلاع دهد و چنانچه معلوم شود مال او نيست ، بايد به كسى كه پيش از او مالك زمين بوده اطلاع دهد و به همين ترتيب به تمام كسانى كه پيش از او مالك زمين بوده‌اند خبر دهد ، و اگر معلوم شود مال هيچ‌يك آنان نيست مال خود او مىشود و بايد خمس آن را بدهد .\r\nمسأله 1819 - اگر در ظرف‌هاى متعددى كه در يك‌جا دفن شده مالى پيدا كند كه قيمت آنها روى هم 105 مثقال نقره يا 15 مثقال طلا باشد ، بنابر احتياط واجب بايد خمس آن را بدهد ولى چنانچه در چند جا گنج پيدا كند ، هر كدام آنها كه قيمتش به اين مقدار برسد ، بنابر احتياط خمس آن واجب است و گنجى كه قيمت آن به اين مقدار نرسيده خمس ندارد .\r\n\r\n","description":"","footnote":"","page_name":" 363 ","page_number":383},
  {"content":"\r\n\r\nمسأله 1820 - اگر دو نفر گنجى پيدا كنند كه قيمت آن به 105 مثقال نقره يا 15 مثقال طلا برسد ، اگر چه سهم هر يك آنان به اين مقدار نباشد ، بنابر احتياط واجب « 1 » بايد خمس آن را بدهند .\r\nمسأله 1821 - اگر كسى حيوانى را بخرد و در شكم آن مالى پيدا كند چنانچه احتمال دهد كه مال فروشنده است ، بايد به او خبر دهد « 2 » ، و اگر معلوم شود مال او نيست ، بايد به ترتيب ، صاحبان قبلى آن را خبر كند ، و چنانچه معلوم شود كه مال هيچ‌يك آنان نيست ، اگرچه قيمت آن 105 مثقال نقره يا 15 مثقال طلا نباشد ، بنابر احتياط واجب بايد خمس آن را بدهد .\r\n\r\n4 - مال حلال مخلوط به حرام\r\nمسأله 1822 - اگر مال حلال با مال حرام به طورى مخلوط شود كه انسان نتواند آنها را از يكديگر تشخيص دهد و صاحب مال حرام و مقدار آن ، هيچ كدام معلوم نباشد ، بايد خمس تمام مال را بدهد و بعد از دادن خمس ، بقيهء مال حلال مىشود .\r\nمسأله 1823 - اگر مال حلال با حرام مخلوط شود و انسان مقدار حرام را بداند ولى صاحب آن را نشناسد ، بايد آن مقدار را به نيت صاحبش صدقه بدهد و احتياط واجب آن است كه از حاكم شرع هم اذن بگيرد .\r\nمسأله 1824 - اگر مال حلال با حرام مخلوط شود و انسان مقدار حرام را نداند ولى صاحبش را بشناسد ، بايد يكديگر را راضى نمايند و چنانچه صاحب مال راضى نشود ، در صورتى كه انسان بداند چيز معيّنى مال او است و شك كند كه بيشتر از آن هم مال او هست يا نه ، بايد چيزى را كه يقين دارد مال او است به او بدهد ، و احتياط مستحب آن است مقدار بيشترى را كه احتمال مىدهد مال او است به او بدهد .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - بنابر احتياط واجب .\r\n","page_name":" 364 ","page_number":384},
  {"content":"\r\n\r\nمسأله 1825 - اگر خمس مال حلال مخلوط به حرام را بدهد و بعد بفهمد كه مقدار حرام بيشتر از خمس بوده ، بنابر احتياط واجب بايد مقدارى را كه مىداند از خمس بيشتر بوده ، از طرف صاحب آن صدقه بدهد .\r\nمسأله 1826 - اگر خمس مال حلال مخلوط به حرام را بدهد ، يا مالى كه صاحبش را نمىشناسد به نيت او صدقه بدهد ، بعد از آن كه صاحبش پيدا شد ، بنابر احتياط واجب بايد به مقدار مالش به او بدهد .\r\nمسأله 1827 - اگر مال حلالى با حرام مخلوط شود و مقدار حرام معلوم باشد و انسان بداند كه صاحب آن از چند نفر معيّن بيرون نيست ولى نتواند بفهمد كيست ، بايد آن مال را به طور مساوى بين آن چند نفر قسمت كند « 1 » .\r\n\r\n5 - جواهرى كه به واسطهء فرو رفتن در دريا به دست مىآيد\r\nمسأله 1828 - اگر به واسطهء غواصى ؛ يعنى فرو رفتن در دريا ، لؤلؤ و مرجان يا جواهر ديگرى « 2 » بيرون آورند ، روييدنى باشد ، يا معدنى ، چنانچه بعد از كم كردن مخارجى كه براى بيرون آوردن آن كرده‌اند ، قيمت آن به 18 نخود طلا برسد ، بايد خمس آن را بدهند ، چه در يك دفعه آن را از دريا بيرون آورده باشند يا در چند دفعه ، آنچه بيرون آمده از يك جنس باشد يا از چند جنس ، يك نفر آن را بيرون آورده باشد ، يا چند نفر « 3 » .\r\nمسأله 1829 - اگر بدون فرو رفتن در دريا به وسيلهء اسبابى جواهر بيرون آورد و بعد از كم كردن مخارجى كه براى آن كرده قيمت آن به 18 نخود طلا برسد بنابر احتياط\r\n\r\n\r\n","description":"","footnote":"\r\n( 1 ) - بلكه بايد قرعه بيندازند و به هر كس افتاد مال را به او بدهند .\r\n( 2 ) - كه متعارف باشد با فرو رفتن به دريا بيرون آيد .\r\n( 3 ) - اگر قسمت هر يك به قيمت هجده نخود طلا برسد بايد خمس آن را بدهد و الّا واجب نيست .\r\n","page_name":" 365 ","page_number":385},
  {"content":"\r\n\r\nخمس آن واجب است . ولى اگر از روى آب دريا يا از كنار دريا جواهر بگيرد ، در صورتى بايد خمس آن را بدهد « 1 » كه آنچه را به دست آورده به تنهايى يا با منفعت‌هاى ديگر كسب او از مخارج سالش زيادتر باشد .\r\nمسأله 1830 - خمس ماهى و حيوانات ديگرى كه انسان بدون فرو رفتن در دريا مىگيرد در صورتى واجب است « 2 » كه به تنهايى يا با منفعت‌هاى ديگر كسب او از مخارج سالش زيادتر باشد .\r\nمسأله 1831 - اگر انسان بدون قصد اين كه چيزى از دريا بيرون آورد در دريا فرو رود و اتفاقاً جواهرى به دستش آيد بنابر احتياط واجب « 3 » بايد خمس آن را بدهد .\r\nمسأله 1832 - اگر انسان در دريا فرو رود و حيوانى را بيرون آورد و در شكم آن جواهرى پيدا كند كه قيمتش هجده نخود طلا يا بيشتر باشد چنانچه آن حيوان مانند صدف باشد كه نوعاً در شكمش جواهر هست ، بايد خمس آن را بدهد ، و اگر اتفاقاً جواهر بلعيده باشد « 4 » در صورتى خمس آن واجب است كه به تنهايى يا با منفعت‌هاى ديگر كسب او از مخارج سالش زيادتر باشد .\r\nمسأله 1833 - اگر در رودخانه‌هاى بزرگ مانند دجله و فرات فرو رود و جواهرى بيرون آورد ، چنانچه در آن رودخانه جواهر عمل مىآيد ، بايد خمس آن را بدهد .\r\nمسأله 1834 - اگر در آب فرو رود و مقدارى عنبر بيرون آورد كه قيمت آن 18 نخود طلا يا بيشتر باشد ، بايد خمس آن را بدهد . و چنانچه از روى آب يا از كنار دريا به\r\n\r\n\r\n","description":"","footnote":"\r\n( 1 ) - و شرط است كه اين كار شغل او باشد پس اگر اتفاقاً به دست او بيايد خمس بر اوواجب نيست .\r\n( 2 ) - و شرط است كه براى كسب بگيرد و الّا واجب نيست .\r\n( 3 ) - بلكه بنابر اقوا و لكن در ملك شدن محتاج به قصد تملك است .\r\n( 4 ) - احتياط آن است كه حكم گنج را در آن جارى كنند .\r\n","page_name":" 366 ","page_number":386},
  {"content":"\r\n\r\nدست آورد « 1 » ، اگر قيمت آن به مقدار 18 نخود طلا هم نرسد بنابر احتياط ، خمس آن واجب است .\r\nمسأله 1835 - كسى كه كسبش غواصى يا بيرون آوردن معدن است اگر خمس آنها را بدهد و چيزى از مخارج سالش زياد بيايد ، لازم نيست دوباره خمس آن را بدهد .\r\nمسأله 1836 - اگر بچه‌اى معدنى را بيرون آورد ، يا مال حلال مخلوط به حرام داشته باشد ، يا گنجى پيدا كند ، يا به واسطهء فرو رفتن در دريا جواهرى بيرون آورد ، ولىّ او بايد خمس آنها را بدهد .\r\n\r\n6 - غنيمت\r\nمسأله 1837 - اگر مسلمانان به امر امام عليه السلام با كفّار جنگ كنند و چيزهايى در جنگ به دست آورند ، به آنها غنيمت گفته مىشود و مخارجى را كه براى غنيمت كرده‌اند ، مانند مخارج نگهدارى و حمل و نقل آن و نيز مقدارى را كه امام عليه السلام صلاح مىداند به مصرفى برساند و چيزهايى كه مخصوص به امام است بايد از غنيمت كنار بگذارند ، و خمس بقيهء آن را بدهند .\r\n\r\n7 - زمينى كه كافر ذِمّى از مسلمان بخرد\r\nمسأله 1838 - اگر كافر ذمى زمينى را از مسلمان بخرد ، بايد خمس آن را از همان زمين يا از مال ديگرش بدهد . و نيز اگر خانه و دكان و مانند اينها را از مسلمان بخرد « 2 » ، بايد\r\n\r\n\r\n","description":"","footnote":"\r\n( 1 ) - اقوا آن است كه خمس آن در صورتى واجب است كه به تنهايى يا با منفعت‌هاىديگرش كه كسب كرده از مخارج سالش زياد بيايد ، و شرط است كه اين كار نيز كسب او باشد و الّا واجب نمىشود .\r\n( 2 ) - در مثل خانه و دكان اگر زمين علىحده قيمت شود و خريدارى شود خمس دارد ، و اگردكان بفروشد و زمين آن به تبع دكان منتقل شود خمس ندارد ، و احتياط آن است كه اگر از مال ديگرش غير از پول مىخواهد بدهد به اذن حاكم باشد .\r\n","page_name":" 367 ","page_number":387},
  {"content":"\r\n\r\nخمس زمين آن را بدهد و در دادن اين خمس قصد قربت لازم نيست ، بلكه حاكم شرع هم كه خمس را از او مىگيرد لازم نيست قصد قربت نمايد .\r\nمسأله 1839 - اگر كافر ذمى زمينى را كه از مسلمان خريده به مسلمان ديگرى هم بفروشد ، بايد خمس آن را بدهد ، و نيز اگر بميرد و مسلمانى آن زمين را از او ارث ببرد ، بايد خمس آن را از همان زمين ، يا از مال ديگرش بدهند .\r\nمسأله 1840 - اگر كافر ذمى موقع خريدن زمين شرط كند كه خمس ندهد ، يا شرط كند كه فروشنده خمس آن را بدهد ، شرط او صحيح نيست و بايد خمس را بدهد ، ولى اگر شرط كند كه فروشنده مقدار خمس را از طرف او به صاحبان خمس بدهد اشكال ندارد .\r\nمسأله 1841 - اگر مسلمان زمينى را به غير خريد و فروش ، ملك كافر كند و عوض آن را بگيرد ، مثلًا به او صلح نمايد ، كافر ذمى بايد خمس آن را بدهد « 1 » .\r\nمسأله 1842 - اگر كافر ذمى صغير باشد و ولىّ او برايش زمينى بخرد ، بايد خمس آن را بدهد « 2 » .\r\n\r\nمصرف خمس\r\nمسأله 1843 - خمس را بايد دو قسمت كنند : يك قسمت آن سهم سادات است « 3 » و بايد به سيد فقير ، يا سيد يتيم يا به سيدى كه در سفر درمانده شده بدهند . و نصف ديگر آن سهم امام عليه السلام است كه در اين زمان بايد به مجتهد جامع‌الشرائط بدهند يا به مصرفى كه او اجازه مىدهد برسانند . ولى اگر انسان بخواهد سهم امام را به مجتهدى كه از او تقليد نمىكند بدهد ، در صورتى به او اذن داده مىشود كه بداند آن مجتهد و مجتهدى\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - احتياط واجب آن است كه خمس را نگيرد تا بعد از بالغ شدن صغير .\r\n( 3 ) - احتياط واجب آن است كه سهم سادات را به اذن مجتهد جامع‌الشرائط بدهند .\r\n","page_name":" 368 ","page_number":388},
  {"content":"\r\n\r\nكه از او تقليد مىكند ، سهم امام را به يك طور مصرف مىكنند .\r\nمسأله 1844 - سيد يتيمى كه به او خمس مىدهند ، بايد فقير باشد ولى به سيدى كه در سفر درمانده شده ، اگر در وطنش فقير نباشد مىشود خمس داد .\r\nمسأله 1845 - به سيدى كه در سفر درمانده شده ، اگر سفر او سفر معصيت باشد ، بنابر احتياط واجب « 1 » نبايد خمس بدهند .\r\nمسأله 1846 - به سيدى كه عادل نيست مىشود خمس داد ولى به سيدى كه دوازده امامى نيست ، نبايد خمس بدهند .\r\nمسأله 1847 - به سيدى كه معصيت كار است ، اگر خمس دادن كمك به معصيت او باشد ، نمىشود خمس داد و به سيدى هم كه آشكارا معصيت مىكند ، اگرچه دادن خمس كمك به معصيت او نباشد ، بنابر احتياط واجب نبايد خمس بدهند .\r\nمسأله 1848 - اگر كسى بگويد سيدم نمىشود به او خمس داد مگر آن كه دو نفر عادل ، سيد بودن او را تصديق كنند يا در بين مردم به طورى معروف باشد كه انسان يقين كند « 2 » سيد است .\r\nمسأله 1849 - به كسى كه در شهر خودش مشهور باشد سيد است ، اگرچه انسان به سيد بودن او يقين نداشته باشد مىشود خمس داد .\r\nمسأله 1850 - كسى كه زنش سيده است بنابر احتياط واجب نبايد به او خمس بدهد كه به مصرف مخارج خودش برساند ، ولى اگر مخارج ديگران بر آن زن واجب باشد و نتواند مخارج آنان را بدهد . جايز است انسان خمس به آن زن بدهد كه به مصرف آنان برساند .\r\nمسأله 1851 - اگر مخارج سيدى كه زن انسان نيست بر انسان واجب باشد بنابر احتياط\r\n\r\n\r\n","description":"","footnote":"\r\n( 1 ) - بلكه بنابر اقوا .\r\n( 2 ) - يا اطمينان حاصل شود .\r\n","page_name":" 369 ","page_number":389},
  {"content":"\r\n\r\nواجب ، نمىتواند از خمس ، خوراك و پوشاك او را بدهد ، ولى اگر مقدارى خمس ملك او كند « 1 » كه به مصرف مخارج خودش برساند مانعى ندارد .\r\nمسأله 1852 - به سيد فقيرى كه مخارجش بر ديگرى واجب است و او نمىتواند مخارج آن سيد را بدهد ، مىشود خمس داد .\r\nمسأله 1853 - احتياط واجب آن است كه بيشتر از مخارج يك سال به يك سيد فقير خمس ندهند .\r\nمسأله 1854 - اگر در شهر انسان سيد مستحقى نباشد و احتمال هم ندهد كه پيدا شود ، يا نگهدارى خمس تا پيدا شدن مستحق ، ممكن نباشد ، بايد خمس را به شهر ديگر ببرد ، و به مستحق برساند و مىتواند « 2 » مخارج بردن آن را از خمس بردارد و اگر خمس از بين برود ، چنانچه در نگهدارى آن كوتاهى كرده ، بايد عوض آن را بدهد و اگر كوتاهى نكرده ، چيزى بر او واجب نيست .\r\nمسأله 1855 - هرگاه در شهر خودش مستحقى نباشد ولى احتمال دهد كه پيدا شود اگرچه نگهدارى خمس تا پيدا شدن مستحق ممكن باشد مىتواند خمس را به شهر ديگر ببرد ، و چنانچه در نگهدارى آن كوتاهى نكند و تلف شود ، نبايد چيزى بدهد .\r\nولى نمىتواند مخارج بردن آن را از خمس بردارد .\r\nمسأله 1856 - اگر در شهر خودش مستحق پيدا شود ، باز هم مىتواند خمس را به شهر ديگر ببرد و به مستحق برساند ، ولى مخارج بردن آن را بايد از خودش بدهد و در صورتى كه خمس از بين برود ، اگرچه در نگهدارى آن كوتاهى نكرده باشد ضامن است .\r\n\r\n\r\n","description":"","footnote":"\r\n( 1 ) - اگر بخواهد به مصرف نفقه كه بر دهنده واجب است برساند نمىشود به او داد ولى براى غير نفقه كه واجب است مىشود داد .\r\n( 2 ) - محل تأمل است و احتياط آن است كه از خمس برندارند .\r\n","page_name":" 370 ","page_number":390},
  {"content":"\r\n\r\nمسأله 1857 - اگر با اذن حاكم شرع خمس را به شهر ديگر ببرد و از بين برود لازم نيست دوباره خمس بدهد و همچنين است اگر به كسى بدهد كه از طرف حاكم شرع وكيل بوده كه خمس را بگيرد و از آن شهر به شهر ديگر ببرد .\r\nمسأله 1858 - اگر خمس را از خود مال ندهد و از جنس ديگر بدهد بايد به قيمت واقعى آن جنس حساب كند ، و چنانچه گران‌تر از قيمت حساب كند ، اگرچه مستحق ، به آن قيمت راضى شده باشد ، بايد مقدارى را كه زياد حساب كرده بدهد .\r\nمسأله 1859 - كسى كه از مستحق طلبكار است و مىخواهد طلب خود را بابت خمس حساب كند ، بنابر احتياط واجب « 1 » بايد خمس را به او بدهد و بعد مستحق بابت بدهى خود به او برگرداند .\r\nمسأله 1860 - مستحق نمىتواند خمس را بگيرد و به مالك ببخشد ، ولى كسى كه مقدار زيادى خمس بدهكار است و فقير شده « 2 » و مىخواهد مديون اهل خمس نباشد ، اگر مستحق راضى شود كه خمس را از او بگيرد و به او ببخشد اشكال ندارد .\r\n\r\n\r\n","description":"","footnote":"\r\n( 1 ) - اگر به اذن حاكم شرع باشد اين احتياط لازم نيست .\r\n( 2 ) - و اميد چيزدار شدن هم به او نمىرود .\r\n","page_name":" 371 ","page_number":391},
  {"content":"\r\n\r\n\r\nاحكام زكات\r\nمسأله 1861 - زكات نُه چيز واجب است : اول : گندم . دوم : جو . سوم : خرما . چهارم :\r\nكشمش . پنجم : طلا . ششم : نقره . هفتم : شتر . هشتم : گاو . نهم : گوسفند . و اگر كسى مالك يكى از اين نُه چيز باشد ، با شرايطى كه بعداً گفته مىشود بايد مقدارى كه معيّن شده به يكى از مصرف‌هايى كه دستور داده‌اند برساند .\r\nمسأله 1862 - سُلْت كه دانه‌اى است به نرمى گندم و خاصيت جو دارد و عَلْس كه مثل گندم است و خوراك مردمان صنعا مىباشد ، زكاتشان بنابر احتياط واجب « 1 » بايد داده شود .\r\n\r\nشرايط واجب شدن زكات\r\nمسأله 1863 - زكات در صورتى واجب مىشود كه مال به مقدار نِصاب كه بعداً گفته مىشود برسد و مالك آن ، بالغ و عاقل و آزاد باشد و بتواند در آن مال تصرف كند .\r\nمسأله 1864 - اگر انسان يازده ماه مالك گاو و گوسفند و شتر و طلا و نقره باشد ، اول\r\n\r\n\r\n","description":"","footnote":"\r\n( 1 ) - اين احتياط در سلت واجب نيست .\r\n","page_name":" 372 ","page_number":392},
  {"content":"\r\n\r\nماه « 1 » دوازدهم بايد زكات آن را بدهد ولى اول سال بعد را بايد بعد از تمام شدن ماه دوازدهم حساب كند .\r\nمسأله 1865 - اگر مالك گاو و گوسفند و شتر و طلا و نقره در بين سال بالغ شود ، احتياط واجب « 2 » آن است كه زكات را بدهد مثلًا اگر بچه‌اى در اول محرم مالك چهل گوسفند شود و بعد از گذشتن دو ماه بالغ گردد ، يازده ماه كه از اول محرم بگذرد ، اگر شرايط ديگر را هم دارا باشد احتياطاً بايد زكات آن را بدهد .\r\nمسأله 1866 - زكات گندم و جو وقتى واجب مىشود كه به آنها گندم و جو گفته شود ، و زكات كشمش بنابر احتياط وقتى واجب مىشود كه غوره است ، و موقعى هم كه رنگ خرما زرد يا سرخ شد « 3 » بنابر احتياط زكات آن واجب مىشود . ولى وقت دادن زكات در گندم و جو موقع خرمن و جدا كردن كاه آنها و در خرما و كشمش موقعى است كه خشك شده باشند .\r\nمسأله 1867 - اگر موقع واجب شدن زكات گندم و جو و كشمش و خرما كه در مسألهء پيش گفته شد ، صاحب آنها بالغ باشد ، بايد زكات آنها را بدهد .\r\nمسأله 1868 - اگر صاحب گاو و گوسفند و شتر و طلا و نقره در تمام سال ديوانه باشد ، زكات بر او واجب نيست . ولى اگر در مقدارى از سال ديوانه باشد و در آخر\r\n\r\n\r\n","description":"","footnote":"\r\n( 1 ) - به رسيدن اول ماه ، زكات مال صاحب زكات مىشود و صاحب مال نمىتواند به‌طورى تصرف كند كه مال از بين برود و اگر تصرف كرد ضامن است ، لكن اگر بعضى شرطها كه در زكات معتبر است در ماه دوازدهم بىاختيار مالك از بين برود مثل آن كه از نصاب كمتر شود زكات واجب نمىشود ؛ يعنى وجوب متزلزل است تا آخر سال .\r\n( 2 ) - واجب نيست .\r\n( 3 ) - وقتى در خرما واجب مىشود كه « تمر » به آن گفته شود و آن وقتى است كه مقدارىخشك شده باشد .\r\n","page_name":" 373 ","page_number":393},
  {"content":"\r\n\r\nسال عاقل گردد ، بنابر احتياط زكات بر او واجب است « 1 » .\r\nمسأله 1869 - اگر صاحب گاو و گوسفند و شتر و طلا و نقره در مقدارى از سال مست يا بيهوش شود ، زكات از او ساقط نمىشود . و همچنين است اگر موقع واجب شدن زكات گندم و جو و خرما و كشمش مست يا بيهوش باشد .\r\nمسأله 1870 - مالى را كه از انسان غصب كرده‌اند و نمىتواند در آن تصرف كند زكات ندارد . ولى اگر زراعتى را از او غصب كنند و موقعى كه زكات آن واجب مىشود ، در دست غصب كننده باشد ، هر وقت به صاحبش برگشت . احتياط واجب « 2 » آن است كه زكات آن را بدهد .\r\nمسأله 1871 - اگر طلا و نقره يا چيز ديگرى را كه زكات آن واجب است قرض كند و يك سال نزد او بماند ، بايد زكات آن را بدهد و بر كسى كه قرض داده چيزى واجب نيست .\r\n\r\nزكات گندم و جو و خرما و كشمش\r\nمسأله 1872 - زكات گندم و جو و خرما و كشمش وقتى واجب مىشود كه به مقدار نصاب برسند و نصاب آنها 288 من تبريز و 45 مثقال كم است كه 207 / 847 كيلوگرم مىشود .\r\nمسأله 1873 - اگر پيش از دادن زكات از انگور و خرما و جو و گندمى كه زكات آنها واجب شده خود و عيالاتش بخورند ، يا مثلًا به فقير بدهد ، بايد زكات مقدارى را كه مصرف كرده بدهد .\r\nمسأله 1874 - اگر بعد از آن كه زكات گندم و جو و خرما و انگور واجب شد مالك\r\n\r\n\r\n","description":"","footnote":"\r\n( 1 ) - واجب نيست مگر آن كه ديوانگى به قدرى وقتش كم باشد كه مردم بگويند در تمام سال عاقل بوده است .\r\n( 2 ) - واجب نيست .\r\n","page_name":" 374 ","page_number":394},
  {"content":"\r\n\r\nآن بميرد ، بايد مقدار زكات را از مال او بدهند . ولى اگر پيش از واجب شدن زكات بميرد ، هر يك از ورثه كه سهم او به اندازهء نصاب است ، بايد زكات سهم خود را بدهد .\r\nمسأله 1875 - كسى كه از طرف حاكم شرع مأمور جمع‌آورى زكات است ، موقع خرمن كه گندم و جو را از كاه جدا مىكنند و بعد از خشك شدن خرما و انگور ، مىتواند زكات را مطالبه كند . و اگر مالك ندهد و چيزى كه زكات آن واجب شده ، از بين برود بايد عوض آن را بدهد .\r\nمسأله 1876 - اگر بعد از مالك شدن درخت خرما و انگور يا زراعت گندم و جو زكات آنها واجب شود ، مثلًا خرما در ملك او زرد يا سرخ شود بايد زكات آن را بدهد .\r\nمسأله 1877 - اگر بعد از آن كه زكات گندم و جو و خرما و انگور واجب شد ، زراعت و درخت را بفروشد ، بايد زكات آنها را بدهد .\r\nمسأله 1878 - اگر انسان گندم يا جو يا خرما يا انگور را بخرد و بداند كه فروشنده زكات آن را داده ، يا شك كند كه داده يا نه ، چيزى بر او واجب نيست . و اگر بداند كه زكات آن را نداده ، چنانچه حاكم شرع معاملهء مقدارى را كه بايد از بابت زكات داده شود ، اجازه ندهد معاملهء آن مقدار باطل است . و حاكم شرع مىتواند مقدار زكات را از خريدار بگيرد ، و اگر معاملهء مقدار زكات را اجازه دهد ، معامله صحيح است . و خريدار بايد قيمت آن مقدار را به حاكم شرع بدهد ، و در صورتى كه قيمت آن مقدار را به فروشنده داده باشد ، مىتواند از او پس بگيرد .\r\nمسأله 1879 - اگر وزن گندم و جو و خرما و كشمش موقعى كه تر است به 288 من و 45 مثقال كم برسد و بعد از خشك شدن كمتر از اين مقدار شود ، زكات آن واجب نيست .\r\nمسأله 1880 - اگر گندم و جو و خرما را پيش از خشك شدن مصرف كند چنانچه\r\n\r\n","description":"","footnote":"","page_name":" 375 ","page_number":395},
  {"content":"\r\n\r\nخشك آنها به اندازهء نصاب باشد ، بايد زكات آنها را بدهد « 1 » .\r\nمسأله 1881 - خرمايى كه تازهء آن را مىخورند و اگر بماند خيلى كم مىشود يا بعد از خشك شدن ، خرما به آن نمىگويند « 2 » چنانچه مقدارى باشد كه خشك آن به 288 من و 45 مثقال كم برسد ، زكات آن واجب است .\r\nمسأله 1882 - گندم و جو و خرما و كشمشى كه زكات آنها را داده اگر چند سال هم نزد او بماند زكات ندارد .\r\nمسأله 1883 - اگر گندم و جو و خرما و انگور از آب باران يا نهر مشروب شود ، يا مثل زراعت‌هاى مصر از رطوبت زمين استفاده كند ، زكات آن ده يك است و اگر با دلو و مانند آن آبيارى شود ، زكات آن بيست يك است . و اگر مقدارى از باران ، يا نهر ، يا رطوبت زمين استفاده كند و به همان مقدار از آبيارى با دلو و مانند آن استفاده نمايد ، زكات نصف آن ده يك و زكات نصف ديگر آن بيست يك مىباشد ؛ يعنى از چهل قسمت سه قسمت آن را بايد بابت زكات بدهند .\r\nمسأله 1884 - اگر گندم و جو و خرما و انگور ، هم از آب باران مشروب شود و هم از آب دلو و مانند آن استفاده كند ، چنانچه طورى باشد كه بگويند آبيارى با دلو و مانند آن غلبه داشته « 3 » ، زكات آن بيست يك است ؛ و اگر بگويند آبيارى با آب نهر و باران غلبه داشته زكات آن ده يك است بلكه اگر نگويند آب باران و نهر غلبه داشته ولى آبيارى با آب باران و نهر بيشتر از آب دلو و مانند آن باشد ، بنابر احتياط واجب ، زكات آن ده يك مىباشد .\r\n\r\n\r\n","description":"","footnote":"\r\n( 1 ) - واجب نيست گرچه احتياط خيلى خوب است .\r\n( 2 ) - در اين صورت واجب نيست .\r\n( 3 ) - ميزان آن است كه طورى باشد كه بگويند با آب باران سيراب شده در اين صورت ده‌يك است يا بگويند با آب دلو سيراب شده كه در اين صورت بيست يك است و احتياطى كه شده است واجب نيست .\r\n","page_name":" 376 ","page_number":396},
  {"content":"\r\n\r\nمسأله 1885 - اگر شك كند كه آبيارى با آب باران و آب دلو به يك اندازه بوده يا آب باران غلبه داشته ، مىتواند از نصف آن ده يك و از نصف ديگر آن بيست يك بدهد و نيز اگر شك كند « 1 » كه هر دو به يك اندازه بوده ، يا آبيارى با دلو غلبه داشته مىتواند زكات تمام آن را بيست يك بدهد .\r\nمسأله 1886 - اگر گندم و جو و خرما و انگور با آب باران و نهر مشروب شود و به آب دلو و مانند آن محتاج نباشد ولى با آب دلو هم آبيارى شود ، و آب دلو به زياد شدن محصول كمك نكند زكات آن ده يك است ، و اگر با دلو و مانند آن آبيارى شود و به آب نهر و باران محتاج نباشد ولى با آب نهر و باران هم مشروب شود و آنها به زياد شدن محصول كمك نكنند ، زكات آن بيست يك است .\r\nمسأله 1887 - اگر زراعتى را با دلو و مانند آن آبيارى كنند و در زمينى كه پهلوى آن است زراعتى كنند كه از رطوبت آن زمين استفاده نمايد و محتاج به آبيارى نشود زكات زراعتى كه با دلو آبيارى شده ، بيست يك و زكات زراعتى كه پهلوى آن است ، ده يك مىباشد .\r\nمسأله 1888 - مخارجى را كه براى گندم و جو و خرما و انگور كرده است حتى مقدارى از قيمت اسباب و لباس را كه به واسطهء زراعت كم شده ، مىتواند از حاصل كسر كند .\r\nو چنانچه باقيماندهء آن « 2 » به 288 من و 45 مثقال كم برسد ، بايد زكات آن را بدهد .\r\nمسأله 1889 - تخمى را كه به مصرف زراعت رسانده ، اگر از خودش باشد ، به مقدار وزن آن « 3 » مىتواند از حاصل كسر كند و اگر خريده باشد ، مىتواند قيمتى را كه\r\n\r\n\r\n","description":"","footnote":"\r\n( 1 ) - در اين مسأله تفصيلى است كه در حاشيه عروه بيان شده است .\r\n( 2 ) - اگر پيش از آن كه مخارج را كسر كند به ميزانى كه ذكر شده برسد بايد زكات آن را بدهد .\r\n( 3 ) - تخم چه از خودش باشد چه خريده باشد قيمت وقتى را كه تخم پاشيده مىتواندحساب كند .\r\n","page_name":" 377 ","page_number":397},
  {"content":"\r\n\r\nبراى خريد آن داده جزء مخارج حساب نمايد .\r\nمسأله 1890 - اگر زمين و اسباب زراعت يا يكى از اين دو ، ملك خود او باشد ، نبايد كرايهء آنها را جزء مخارج حساب كند ، و نيز براى كارهايى كه خودش كرده يا ديگرى بىاجرت انجام داده ، چيزى از حاصل كسر نمىشود .\r\nمسأله 1891 - اگر درخت انگور يا خرما را بخرد ، قيمت آن جزء مخارج نيست ولى اگر خرما يا انگور را پيش از چيدن بخرد ، پولى را كه براى آن داده جزء مخارج حساب مىشود .\r\nمسأله 1892 - اگر زمينى را بخرد و در آن زمين گندم يا جو بكارد ، پولى را كه براى خريد زمين داده جزء مخارج حساب نمىشود ، ولى اگر زراعت را بخرد ، پولى را كه براى خريد آن داده مىتواند جزء مخارج حساب نمايد و از حاصل كم كند ، اما بايد قيمت كاهى را كه از آن به دست مىآيد ، از پولى كه براى خريد زراعت داده كسر نمايد مثلًا اگر زراعتى را پانصد تومان بخرد و قيمت كاه آن صد تومان باشد ، فقط چهار صد تومان آن را مىتواند جزء مخارج حساب نمايد .\r\nمسأله 1893 - كسى كه بدون گاو و چيزهاى ديگر كه براى زراعت لازم است مىتواند زراعت كند ، اگر اينها را بخرد ، نبايد پولى را كه براى خريد اينها داده جزء مخارج حساب نمايد .\r\nمسأله 1894 - كسى كه بدون گاو و چيزهاى ديگرى كه براى زراعت لازم است نمىتواند زراعت كند ، اگر آنها را بخرد و به واسطهء زراعت به كلى از بين بروند ، مىتواند تمام قيمت آنها را جزء مخارج حساب نمايد و اگر مقدارى از قيمت آنها كم شود مىتواند آن مقدار را جزء مخارج حساب كند ولى اگر بعد از زراعت چيزى از قيمتشان كم نشود ، نبايد چيزى از قيمت آنها را جزء مخارج حساب نمايد .\r\nمسأله 1895 - اگر در يك زمين جو و گندم و چيزى مثل برنج و لوبيا كه زكات آن\r\n\r\n","description":"","footnote":"","page_name":" 378 ","page_number":398},
  {"content":"\r\n\r\nواجب نيست بكارد ، چنانچه مقصودش زراعت كردن چيزى بوده كه زكات ندارد و بعداً چيزى را كه زكات دارد زراعت كرده ، نبايد مخارج را حساب كند و اگر مقصودش زراعت كردن چيزى بوده كه زكات دارد و بعداً چيزى را كه زكات ندارد زراعت كرده مىتواند تمام مخارج را حساب نمايد و از حاصل كم كند و در صورتى كه مقصودش زراعت هر دو بوده « 1 » مخارجى را كه كرده بايد به هر دو قسمت نمايد مثلًا اگر هر دو به يك اندازه بوده ، مىتواند نصف مخارج را از جنسى كه زكات دارد كسر نمايد .\r\nمسأله 1896 - اگر براى شخم زدن يا كار ديگرى كه تا چند سال براى زراعت فايده دارد خرجى كند ، مىتواند آن را جزء مخارج سال اول حساب نمايد « 2 » .\r\nمسأله 1897 - اگر انسان در چند شهر كه فصل آنها با يكديگر اختلاف دارد و زراعت و ميوهء آنها در يك وقت به دست نمىآيد گندم يا جو يا خرما يا انگور داشته باشد و همهء آنها محصول يك سال حساب شود ، چنانچه چيزى كه اول مىرسد به اندازهء نصاب يعنى 288 من و 45 مثقال كم باشد ، بايد زكات آن را موقعى كه مىرسد بدهد و زكات بقيه را هر وقت به دست مىآيد ادا نمايد و اگر آنچه اول مىرسد به اندازهء نصاب نباشد در صورتى كه يقين دارد با آنچه بعد به دست مىآيد به اندازهء نصاب مىشود ، باز هم واجب است « 3 » زكات آنچه را كه رسيده همان وقت و زكات بقيه را موقعى كه مىرسد بدهد و اگر يقين ندارد كه همهء آنها به اندازهء نصاب شود ، صبر مىكند تا بقيهء آن برسد ، پس اگر روى هم به مقدار نصاب شود ، زكات آن واجب است\r\n\r\n\r\n","description":"","footnote":"\r\n( 1 ) - يعنى خرج‌هايى را كه كرده براى هر كدام كه بوده پاى آن حساب مىشود و اگر براى هردو بوده به نسبت حساب مىشود .\r\n( 2 ) - اگر كارى براى سال اول كرد بايد مخارج را از آن سال كسر كند اگرچه در ساير سال‌ها هم قهراً از آن عمل نفع برده شود ، و اگر براى چند سال عمل كند بايد تقسيم بين آنها شود .\r\n( 3 ) - واجب نيست ، بلكه صبر كند تا به اندازه نصاب به دست بيايد آن وقت واجب مىشود .\r\n","page_name":" 379 ","page_number":399},
  {"content":"\r\n\r\nو اگر به مقدار نصاب نشود ، زكات آن واجب نيست .\r\nمسأله 1898 - اگر درخت خرما يا انگور در يك سال دو مرتبه ميوه دهد ، چنانچه روى هم به مقدار نصاب باشد ، بنابر احتياط زكات آن واجب است .\r\nمسأله 1899 - اگر مقدارى خرما يا انگور تازه دارد كه خشك آن به اندازهء نصاب مىشود ، چنانچه به قصد زكات از تازهء آن به قدرى به مستحق بدهد كه اگر خشك شود به اندازهء زكاتى باشد كه بر او واجب است اشكال ندارد .\r\nمسأله 1900 - اگر زكات خرماى خشك يا كشمش بر او واجب باشد نمىتواند زكات آن را خرماى تازه يا انگور بدهد و نيز اگر زكات خرماى تازه يا انگور بر او واجب باشد ، نمىتواند زكات آن را خرماى خشك يا كشمش بدهد . اما اگر يكى از اينها يا چيز ديگرى را به قصد قيمت زكات بدهد مانعى ندارد .\r\nمسأله 1901 - كسى كه بدهكار است و مالى هم دارد كه زكات آن واجب شده اگر بميرد ، بايد اول تمام زكات را از مالى كه زكات آن واجب شده بدهند ، بعد قرض او را ادا نمايند .\r\nمسأله 1902 - كسى كه بدهكار است و گندم يا جو يا خرما يا انگور هم دارد ، اگر بميرد و پيش از آن كه زكات اينها واجب شود ، ورثه قرض او را از مال ديگر بدهند ، هر كدام كه سهمشان به 288 من و 45 مثقال كم برسد ، بايد زكات بدهد ، و اگر پيش از آن كه زكات اينها واجب شود ، قرض او را ندهند چنانچه مال ميت فقط به اندازهء بدهى او باشد واجب نيست زكات اينها را بدهند ، و اگر مال ميت بيشتر از بدهى او باشد ، در صورتى كه بدهى او به قدرى است كه اگر بخواهند ادا نمايند بايد مقدارى از گندم و جو و خرما و انگور را هم به طلبكار بدهند ، آنچه را به طلبكار مىدهند زكات ندارد و بقيه مال ورثه است و هر كدام آنان كه سهمش به اندازهء نصاب شود ، بايد زكات آن را بدهد .\r\n\r\n","description":"","footnote":"","page_name":" 380 ","page_number":400},
  {"content":"\r\n\r\nمسأله 1903 - اگر گندم و جو و خرما و كشمشى كه زكات آنها واجب شده خوب و بد دارد احتياط واجب « 1 » آن است كه زكات هر كدام از خوب و بد را از خود آنها بدهد .\r\n\r\nنِصاب طلا\r\nمسأله 1904 - طلا دو نصاب دارد : نصاب اول آن بيست مثقال شرعى است كه هر مثقال آن 18 نخود است ، پس وقتى طلا به بيست مثقال شرعى كه پانزده مثقال معمولى است برسد ، اگر شرايط ديگر را هم كه گفته شد داشته باشد انسان بايد چهل يك آن را كه نُه نخود مىشود از بابت زكات بدهد و اگر به اين مقدار نرسد زكات آن واجب نيست و نصاب دوم آن چهار مثقال شرعى است كه سه مثقال معمولى مىشود ؛ يعنى اگر سه مثقال به پانزده مثقال اضافه شود ، بايد زكات تمام 18 مثقال را از قرار چهل يك بدهد و اگر كمتر از سه مثقال اضافه شود ، فقط بايد زكات 15 مثقال آن را بدهد ، و زيادى آن زكات ندارد ، و همچنين است هر چه بالا رود ؛ يعنى اگر سه مثقال اضافه شود ، بايد زكات تمام آنها را بدهد و اگر كمتر اضافه شود ، مقدارى كه اضافه شده زكات ندارد .\r\n\r\nنِصاب نقره\r\nمسأله 1905 - نقره دو نصاب دارد : نصاب اول آن 105 مثقال معمولى است كه اگر نقره به 105 مثقال برسد و شرايط ديگر را هم كه گفته شد داشته باشد انسان بايد چهل يك آن را كه 2 مثقال و 15 نخود است از بابت زكات بدهد و اگر به اين مقدار نرسد زكات آن واجب نيست . و نصاب دوم آن 21 مثقال است يعنى اگر 21 مثقال به 105 مثقال اضافه شود ، بايد زكات تمام 126 مثقال را به طورى كه گفته شد بدهد و اگر كمتر از 21 مثقال اضافه شود ، فقط بايد زكات 105 مثقال آن را بدهد و زيادى آن زكات ندارد و همچنين است هر چه بالا رود ؛ يعنى اگر 21 مثقال اضافه شود ، بايد زكات تمام آنها را\r\n\r\n\r\n","description":"","footnote":"\r\n( 1 ) - بلكه اقوا .\r\n","page_name":" 381 ","page_number":401},
  {"content":"\r\n\r\nبدهد ، و اگر كمتر اضافه شود مقدارى كه اضافه شده و كمتر از 21 مثقال است زكات ندارد . بنابراين اگر انسان چهل يك هر چه طلا و نقره دارد بدهد ، زكاتى را كه بر او واجب بوده داده و گاهى هم بيشتر از مقدار واجب داده است مثلًا كسى كه 110 مثقال نقره دارد ، اگر چهل يك آن را بدهد ، زكات 105 مثقال آن را كه واجب بوده داده و مقدارى هم براى 5 مثقال آن داده كه واجب نبوده است .\r\nمسأله 1906 - كسى كه طلا يا نقرهء او به اندازهء نصاب است ، اگرچه زكات آن را داده باشد ، تا وقتى از نصاب اول كم نشده ، همه ساله بايد زكات آن را بدهد .\r\nمسأله 1907 - زكات طلا و نقره در صورتى واجب مىشود كه آن را سكه زده باشند و معاملهء با آن رواج باشد و اگر سكهء آن از بين هم رفته باشد بايد زكات آن را بدهند .\r\nمسأله 1908 - طلا و نقره سكه‌دارى كه زن‌ها براى زينت به كار مىبرند ، در صورتى كه معاملهء با آن رواج باشد « 1 » زكات آن واجب است بلكه اگر معاملهء با آن رواج نباشد ولى پول طلا و نقره به آن بگويند ، بنابر احتياط زكات آن واجب مىباشد .\r\nمسأله 1909 - كسى كه طلا و نقره دارد ، اگر هيچ كدام آنها به اندازهء نصاب اول نباشد مثلًا 104 مثقال نقره و 14 مثقال طلا داشته باشد ، زكات بر او واجب نيست .\r\nمسأله 1910 - چنان كه سابقاً گفته شد زكات طلا و نقره در صورتى واجب مىشود كه انسان يازده ماه مالك مقدار نصاب باشد و اگر در بين يازده ماه ، طلا و نقرهء او از نصاب اول كمتر شود ، زكات بر او واجب نيست .\r\nمسأله 1911 - اگر در بين يازده ماه طلا و نقره‌اى را كه دارد با طلا يا نقره يا چيز ديگر عوض نمايد يا آنها را آب كند ، زكات بر او واجب نيست . ولى اگر براى فرار از دادن زكات اين كارها را بكند ، احتياط مستحب آن است كه زكات را بدهد .\r\nمسأله 1912 - اگر در ماه دوازدهم پول طلا و نقره را آب كند ، بايد زكات آنها را بدهد ، و\r\n\r\n\r\n","description":"","footnote":"\r\n( 1 ) - چه رواج باشد و چه نباشد واجب نيست .\r\n","page_name":" 382 ","page_number":402},
  {"content":"\r\n\r\nچنانچه به واسطهء آب كردن ، وزن يا قيمت آنها كم شود ، بايد زكاتى را كه پيش از آب كردن بر او واجب بوده بدهد .\r\nمسأله 1913 - اگر طلا و نقره‌اى كه دارد خوب و بد داشته باشد ، مىتواند زكات هر كدام از خوب و بد را از خود آن بدهد ولى بهتر است زكات همهء آنها را از طلا و نقرهء خوب بدهد .\r\nمسأله 1914 - طلا و نقره‌اى كه بيشتر از اندازهء معمول فلز ديگر دارد ، اگر خالص آن به اندازهء نصاب كه مقدار آن گفته شد برسد ، انسان بايد زكات آن را بدهد ، و چنانچه شك دارد كه خالص آن به اندازهء نصاب هست يا نه ، بنابر احتياط واجب « 1 » بايد به وسيلهء آب كردن ، يا از راه ديگر مقدار خالص آن را معلوم كند .\r\nمسأله 1915 - اگر طلا و نقره‌اى كه دارد به مقدار معمول فلز ديگر با آن مخلوط باشد ، نمىتواند زكات آن را از طلا و نقره‌اى بدهد كه بيشتر از معمول ، فلز ديگر دارد ولى اگر به قدرى بدهد كه يقين كند طلا و نقرهء خالصى كه در آن هست به اندازهء زكاتى مىباشد كه بر او واجب است اشكال ندارد .\r\n\r\nزكات شتر و گاو و گوسفند\r\nمسأله 1916 - زكات شتر و گاو و گوسفند غير از شرطهايى كه گفته شد دو شرط ديگر دارد :\r\nاول : آن كه حيوان در تمام سال بيكار باشد و اگر در تمام سال يكى دو روز هم كار كرده باشد ، بنابر احتياط زكات آن واجب است .\r\nدوم : آن كه در تمام سال از علف بيابان بچرد ، پس اگر تمام سال يا مقدارى از آن را از علف چيده شده ، يا از زراعتى كه ملك مالك يا ملك كس ديگر است بچرد زكات\r\n\r\n\r\n","description":"","footnote":"\r\n( 1 ) - واجب نيست .\r\n","page_name":" 383 ","page_number":403},
  {"content":"\r\n\r\nندارد . ولى اگر در تمام سال يك روز يا دو روز از علف مالك بخورد بنابر احتياط زكات آن واجب مىباشد .\r\nمسأله 1917 - اگر انسان براى شتر و گاو و گوسفند خود چراگاهى را كه كسى نكاشته بخرد ، يا اجاره كند ، يا براى چراندن در آن باج بدهد ، بايد زكات را بدهد .\r\n\r\nنِصاب شتر\r\nمسأله 1918 - شتر دوازده نصاب دارد : اول : پنج شتر و زكات آن يك گوسفند است و تا شمارهء شتر به اين مقدار نرسد زكات ندارد . دوم : ده شتر و زكات آن دو گوسفند است .\r\nسوم : پانزده شتر و زكات آن سه گوسفند است . چهارم : بيست شتر و زكات آن چهار گوسفند است . پنجم : بيست و پنج شتر و زكات آن پنج گوسفند است . ششم : بيست و شش شتر و زكات آن يك شتر است كه داخل سال دوم شده باشد . هفتم : سى و شش شتر و زكات آن يك شتر است كه داخل سال سوم شده باشد . هشتم : چهل و شش شتر و زكات آن يك شتر است كه داخل سال چهارم شده باشد . نهم : شصت و يك شتر و زكات آن يك شتر است كه داخل سال پنجم شده باشد . دهم : هفتاد و شش شتر و زكات آن دو شتر است كه داخل سال سوم شده باشد . يازدهم : نود و يك شتر و زكات آن دو شتر است كه داخل سال چهارم شده باشد . دوازدهم : صد و بيست و يك شتر و بالاتر از آن است كه بايد يا چهل تا چهل تا حساب كند و براى هر چهل تا يك شترى بدهد كه داخل سال سوم شده باشد ، يا پنجاه تا پنجاه تا حساب كند و براى هر پنجاه تا يك شترى بدهد كه داخل سال چهارم شده باشد و يا با چهل و پنجاه حساب كند . ولى در هر صورت بايد طورى حساب كند كه چيزى باقى نماند ، يا اگر چيزى باقى مىماند ، از نه تا بيشتر نباشد ، مثلًا اگر 140 شتر دارد ، بايد براى صد تا ، دو شترى كه داخل سال چهارم شده و براى چهل تا يك شترى كه داخل سال سوم شده بدهد . « 1 »\r\n\r\n\r\n","description":"","footnote":"\r\n( 1 ) - شتر زكات بايد ماده باشد .\r\n","page_name":" 384 ","page_number":404},
  {"content":"\r\n\r\nمسأله 1919 - زكات ما بين دو نصاب واجب نيست پس اگر شمارهء شترهايى كه دارد از نصاب اول كه پنج است بگذرد ، تا به نصاب دوم كه ده تا است نرسيده ، فقط بايد زكات پنج تاى آن را بدهد . و همچنين است در نصاب‌هاى بعد .\r\n\r\nنصاب گاو\r\nمسأله 1920 - گاو دو نصاب دارد : نصاب اول آن سى تا است كه وقتى شمارهء گاو به سى رسيد ، اگر شرايطى را كه گفته شد داشته باشد ، انسان بايد يك گوساله‌اى كه داخل سال دوم شده از بابت زكات بدهد . و نصاب دوم آن چهل است و زكات آن يك گوساله ماده‌اى است كه داخل سال سوم شده باشد و زكات ما بين سى و چهل واجب نيست مثلًا كسى كه سى و نه گاو دارد ، فقط بايد زكات سى تاى آنها را بدهد ، و نيز اگر از چهل گاو زيادتر داشته باشد تا به شصت نرسيده ، فقط بايد زكات چهل تاى آن را بدهد و بعد از آن كه به شصت رسيد ، چون دو برابر نصاب اول را دارد ، بايد دو گوساله‌اى كه داخل سال دوم شده بدهد و همچنين هر چه بالا رود ، بايد يا سى تا سى تا حساب كند يا چهل تا چهل تا يا با سى و چهل حساب نمايد و زكات آن را به دستورى كه گفته شده بدهد ، ولى بايد طورى حساب كند كه چيزى باقى نماند ، يا اگر چيزى باقى مىماند از نُه تا بيشتر نباشد ، مثلًا اگر هفتاد گاو دارد ، بايد به حساب سى و چهل حساب كند و براى سى تاى آن زكات سى تا و براى چهل تاى آن زكاتِ چهل تا را بدهد ، چون اگر به حساب سى تا حساب كند ، ده تا زكات نداده مىماند .\r\n\r\nنصاب گوسفند\r\nمسأله 1921 - گوسفند پنج نصاب دارد :\r\nاول : چهل ، و زكات آن يك گوسفند است و تا گوسفند به چهل نرسد زكات ندارد .\r\nدوم : صد و بيست و يك ، و زكات آن دو گوسفند است .\r\n\r\n","description":"","footnote":"","page_name":" 385 ","page_number":405},
  {"content":"\r\n\r\nسوم : دويست و يك ، و زكات آن سه گوسفند است .\r\nچهارم : سيصد و يك ، و زكات آن چهار گوسفند است .\r\nپنجم : چهار صد و بالاتر از آن است ، كه بايد آنها را صد تا صد تا حساب كند و براى هر صد تاى آنها يك گوسفند بدهد . و لازم نيست زكات را از خود گوسفندها بدهد ، بلكه اگر گوسفند ديگرى بدهد ، يا مطابق قيمت گوسفند ، پول يا جنس ديگر بدهد كافى است « 1 » .\r\nمسأله 1922 - زكات ما بين دو نصاب واجب نيست ، پس اگر شمارهء گوسفندهاى كسى از نصاب اول كه چهل است بيشتر باشد تا به نصاب دوم كه صد و بيست و يك است نرسيده ، فقط بايد زكات چهل تاى آن را بدهد و زيادى آن زكات ندارد و همچنين است در نصاب‌هاى بعد .\r\nمسأله 1923 - زكات شتر و گاو و گوسفندى كه به مقدار نصاب برسد واجب است ، چه همهء آنها نر باشند يا ماده ، يا بعضى نر باشند و بعضى ماده .\r\nمسأله 1924 - در زكات ، گاو و گاوميش يك جنس حساب مىشود و شتر عربى و غير عربى يك جنس است ، و همچنين بز و ميش و شيشك در زكات با هم فرق ندارند .\r\nمسأله 1925 - اگر گوسفند براى زكات بدهد ، بنابر احتياط واجب « 2 » بايد اقلًا داخل سال دوم شده باشد ، و اگر بز بدهد احتياطاً بايد داخل سال سوم شده باشد .\r\nمسأله 1926 - گوسفندى را كه بابت زكات مىدهد ، اگر قيمتش مختصرى از گوسفندهاى ديگر او كمتر باشد اشكال ندارد . ولى بهتر است گوسفندى را كه قيمت آن از تمام گوسفندهايش بيشتر است بدهد ، و همچنين است در گاو و شتر .\r\nمسأله 1927 - اگر چند نفر با هم شريك باشند هر كدام آنان كه سهمش به نصاب\r\n\r\n\r\n","description":"","footnote":"\r\n( 1 ) - جنس ديگر اگر براى فقرا بهتر است بىاشكال است و الّا خالى از اشكال نيست گرچه بىوجه نيست .\r\n( 2 ) - بلكه بنابر اقوا .\r\n","page_name":" 386 ","page_number":406},
  {"content":"\r\n\r\nاول رسيده ، بايد زكات بدهد و بر كسى كه سهم او كمتر از نصاب اول است زكات واجب نيست .\r\nمسأله 1928 - اگر يك نفر در چند جا گاو يا شتر يا گوسفند داشته باشد و روى هم به اندازهء نصاب باشند ، بايد زكات آنها را بدهد .\r\nمسأله 1929 - اگر گاو و گوسفند و شترى كه دارد مريض و معيوب هم باشند ، بايد زكات آنها را بدهد .\r\nمسأله 1930 - اگر گاو و گوسفند و شترى كه دارد همه مريض يا معيوب يا پير باشند ، مىتواند زكات را از خود آنها بدهد . ولى اگر همه سالم و بىعيب و جوان باشند نمىتواند زكات آنها را مريض ، يا معيوب ، يا پير بدهد . بلكه اگر بعضى از آنها سالم و بعضى مريض و دسته‌اى معيوب و دستهء ديگر بىعيب ، و مقدارى پير و مقدارى جوان باشند ، احتياط واجب آن است كه براى زكات آنها سالم و بىعيب و جوان بدهد .\r\nمسأله 1931 - اگر پيش از تمام شدن ماه يازدهم گاو و گوسفند و شترى را كه دارد با چيز ديگر عوض كند ، يا نصابى را كه دارد با مقدار نصاب از همان جنس عوض نمايد ، مثلًا چهل گوسفند بدهد و چهل گوسفند ديگر بگيرد ، زكات بر او واجب نيست .\r\nمسأله 1932 - كسى كه بايد زكات گاو و گوسفند و شتر را بدهد ، اگر زكات آنها را از مال ديگرش بدهد ، تا وقتى شمارهء آنها از نصاب كم نشده ، همه ساله بايد زكات را بدهد و اگر از خود آنها بدهد و از نصاب اول كمتر شوند ، زكات بر او واجب نيست مثلًا كسى كه چهل گوسفند دارد ، اگر از مال ديگرش زكات آنها را بدهد تا وقتى كه گوسفندهاى او از چهل كم نشده ، همه ساله بايد يك گوسفند بدهد و اگر از خود آنها بدهد تا وقتى به چهل نرسيده ، زكات بر او واجب نيست .\r\n\r\n","description":"","footnote":"","page_name":" 387 ","page_number":407},
  {"content":"\r\n\r\n\r\nمصرف زكات\r\nمسأله 1933 - انسان مىتواند زكات را در هشت مورد مصرف كند :\r\nاول : فقير ، و آن كسى است كه مخارج سال خود و عيالاتش را ندارد و كسى كه صنعت يا ملك يا سرمايه‌اى دارد كه مىتواند مخارج سال خود را بگذراند فقير نيست .\r\nدوم : مسكين ، و آن كسى است كه از فقير سخت‌تر مىگذراند .\r\nسوم : كسى كه از طرف امام عليه السلام يا نايب امام مأمور است كه زكات را جمع و نگهدارى نمايد و به حساب آن رسيدگى كند و آن را به امام عليه السلام يا نايب امام يا فقرا برساند .\r\nچهارم : كافرهايى كه اگر زكات به آنان بدهند به دين اسلام مايل مىشوند ، يا در جنگ به مسلمانان كمك مىكنند .\r\nپنجم : خريدارى بنده‌ها و آزاد كردن آنان .\r\nششم : بدهكارى كه نمىتواند قرض خود را بدهد .\r\nهفتم : سبيل اللَّه ؛ يعنى كارهايى كه منفعت عمومى « 1 » دينى دارد ، مثل ساختن مسجد و مدرسه‌اى كه علوم دينيه در آن خوانده مىشود .\r\nهشتم : ابن السبيل ؛ يعنى مسافرى كه در سفر درمانده شده و احكام اينها در مسائل آينده گفته خواهد شد .\r\nمسأله 1934 - احتياط واجب آن است كه فقير و مسكين بيشتر از مخارج سال خود و عيالاتش را از زكات نگيرد و اگر مقدارى پول يا جنس دارد ، فقط به اندازهء كسرى مخارج يك سالش زكات بگيرد .\r\n\r\n\r\n","description":"","footnote":"\r\n( 1 ) - يا نفعش به عموم مسلمين مىرسد مثل بناى پل و ساختمان سد و راه‌سازى يابراى اسلام نفع دارد مثل دفع فساد از حوزه اسلام و ترويج ديانت به هر نحو ممكن و امثال اينها .\r\n","page_name":" 388 ","page_number":408},
  {"content":"\r\n\r\nمسأله 1935 - كسى كه مخارج سالش را داشته اگر مقدارى از آن را مصرف كند و بعد شك كند كه آنچه باقى مانده به اندازهء مخارج سال او هست يا نه ، نمىتواند زكات بگيرد .\r\nمسأله 1936 - صنعتگر يا مالك يا تاجرى كه درآمد او از مخارج سالش كمتر است ، مىتواند براى كسرى مخارجش زكات بگيرد . و لازم نيست ابزار كار يا ملك يا سرمايهء خود را به مصرف مخارج برساند .\r\nمسأله 1937 - فقيرى كه خرج سال خود و عيالاتش را ندارد ، اگر خانه‌اى دارد كه ملك اوست و در آن نشسته ، يا مال سوارى دارد ، چنانچه بدون اينها نتواند زندگى كند ، اگرچه براى حفظ آبرويش باشد ، مىتواند زكات بگيرد و همچنين است اثاث خانه و ظرف و لباس تابستانى و زمستانى و چيزهايى كه به آنها احتياج دارد . و فقيرى كه اينها را ندارد ، اگر به اينها احتياج داشته باشد ، مىتواند از زكات خريدارى نمايد .\r\nمسأله 1938 - فقيرى كه ياد گرفتن صنعت براى او مشكل نيست ، بنابر احتياط واجب بايد ياد بگيرد و با گرفتن زكات زندگى نكند ، ولى تا وقتى مشغول ياد گرفتن است ، مىتواند زكات بگيرد .\r\nمسأله 1939 - به كسى كه قبلًا فقير بوده و مىگويد فقيرم ، اگرچه انسان از گفتهء او اطمينان پيدا نكند ، مىشود زكات داد .\r\nمسأله 1940 - كسى كه مىگويد فقيرم و قبلًا فقير نبوده ، يا معلوم نيست فقير بوده يا نه ، چنانچه از گفتهء او اطمينان « 1 » پيدا نشود ، احتياط واجب آن است كه به او زكات ندهند .\r\nمسأله 1941 - كسى كه بايد زكات بدهد ، اگر از فقيرى طلبكار باشد ، مىتواند طلبى را كه از او دارد ، بابت زكات حساب كند .\r\nمسأله 1942 - اگر فقير بميرد و مال او به اندازهء قرضش نباشد ، انسان مىتواند طلبى را\r\n\r\n\r\n","description":"","footnote":"\r\n( 1 ) - اگر از ظاهر حالش گمان حاصل شود كه فقير است كافى است .\r\n","page_name":" 389 ","page_number":409},
  {"content":"\r\n\r\nكه از او دارد بابت زكات حساب كند ، ولى اگر مال او به اندازهء قرضش باشد و ورثه قرض او را ندهند ، يا به جهت ديگر انسان نتواند طلب خود را بگيرد ، بنابر احتياط واجب « 1 » نبايد طلبى را كه از او دارد ، بابت زكات حساب كند .\r\nمسأله 1943 - چيزى را كه انسان بابت زكات به فقير مىدهد لازم نيست به او بگويد كه زكات است بلكه اگر فقير خجالت بكشد ، مستحب است به اسم پيشكش بدهد « 2 » ولى بايد قصد زكات نمايد .\r\nمسأله 1944 - اگر به خيال اين كه كسى فقير است به او زكات بدهد ، بعد بفهمد فقير نبوده ، يا از روى ندانستن مسأله به كسى كه مىداند فقير نيست زكات بدهد ، چنانچه چيزى را كه به او داده باقى باشد ، بايد از او بگيرد و به مستحق بدهد ، و اگر از بين رفته باشد ، پس اگر كسى كه آن چيز را گرفته مىدانسته زكات است ، انسان بايد عوض آن را از او بگيرد و به مستحق بدهد ، و اگر نمىدانسته زكات است ، نمىتواند « 3 » چيزى از او بگيرد و بايد از مال خودش زكات را به مستحق بدهد .\r\nمسأله 1945 - كسى كه بدهكار است و نمىتواند بدهى خود را بدهد اگرچه مخارج سال خود را داشته باشد ، مىتواند براى دادن قرض خود زكات بگيرد ولى بايد مالى را كه قرض كرده در معصيت خرج نكرده باشد يا اگر در معصيت خرج كرده از آن معصيت توبه كرده باشد « 4 » .\r\nمسأله 1946 - اگر به كسى كه بدهكار است و نمىتواند بدهى خود را بدهد زكات بدهد ، بعد بفهمد قرض را در معصيت مصرف كرده ، چنانچه آن بدهكار فقير باشد ،\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - به طورى كه دروغ نباشد .\r\n( 3 ) - اگر او احتمال مىداده كه زكات است مىتواند از او بگيرد ولى اگر به غير عنوان زكات‌بدهد نمىتواند از او بگيرد .\r\n( 4 ) - كه از سهم فقرا به او مىتوان داد .\r\n","page_name":" 390 ","page_number":410},
  {"content":"\r\n\r\nمىتواند آنچه را به او داده بابت زكات حساب كند ولى احتياط واجب آن است كه اگر از آن معصيت توبه نكرده « 1 » چيزى را كه به او داده بابت زكات حساب نكند .\r\nمسأله 1947 - كسى كه بدهكار است و نمىتواند بدهى خود را بدهد اگرچه فقير نباشد ، انسان مىتواند طلبى را كه از او دارد ، بابت زكات حساب كند .\r\nمسأله 1948 - مسافرى كه خرجى او تمام شده ، يا مركبش از كار افتاده ، چنانچه سفر او سفر معصيت نباشد و نتواند با قرض كردن يا فروختن چيزى خود را به مقصد برساند ، اگرچه در وطن خود فقير نباشد ، مىتواند زكات بگيرد . ولى اگر بتواند در جاى ديگر با قرض كردن يا فروختن چيزى مخارج سفر خود را فراهم كند ، فقط به مقدارى كه به آن‌جا برسد ، مىتواند زكات بگيرد .\r\nمسأله 1949 - مسافرى كه در سفر درمانده شده و زكات گرفته بعد از آن كه به وطنش رسيد ، اگر چيزى از زكات زياد آمده باشد ، بايد آن را به حاكم شرع بدهد « 2 » و بگويد آن چيز زكات است .\r\n\r\nشرايط كسانى كه مستحق زكاتند\r\nمسأله 1950 - كسى كه زكات مىگيرد بايد شيعهء دوازده امامى باشد ، و اگر انسان كسى را شيعه بداند و به او زكات بدهد ، بعد معلوم شود شيعه نبوده ، بايد دوباره زكات بدهد « 3 » .\r\n\r\n\r\n","description":"","footnote":"\r\n( 1 ) - در صورتى كه در شراب‌خوارگى صرف كرده يا در معصيت كبيره به طور آشكارا صرف كرده باشد و الّا احتياط واجب نيست .\r\n( 2 ) - در صورتى كه بدون مشقّت بتواند بقيه را به صاحب مال يا نايب او برساند بايد برساندو الّا به حاكم بدهد .\r\n( 3 ) - اگر به واسطه راه شرعى شيعه بودن ثابت شده باشد و به او بدهد و زكات تلف شود لازم نيست دوباره بدهد .\r\n","page_name":" 391 ","page_number":411},
  {"content":"\r\n\r\nمسأله 1951 - اگر طفل يا ديوانه‌اى از شيعه فقير باشد ، انسان مىتواند به ولىّ او زكات بدهد ، به قصد اين كه آنچه را مىدهد ملك طفل يا ديوانه باشد .\r\nمسأله 1952 - اگر به ولىّ طفل و ديوانه دسترسى ندارد ، مىتواند خودش يا به وسيلهء يك نفر امين زكات را به مصرف طفل يا ديوانه برساند و بايد موقعى كه زكات به مصرف آنان مىرسد نيت زكات كنند .\r\nمسأله 1953 - به فقيرى كه گدايى مىكند ، مىشود زكات داد ، ولى به كسى كه زكات را در معصيت مصرف مىكند نمىشود زكات داد .\r\nمسأله 1954 - به كسى كه معصيت كبيره را آشكارا به‌جا مىآورد ، احتياط واجب آن است كه زكات ندهند .\r\nمسأله 1955 - به كسى كه بدهكار است و نمىتواند بدهى خود را بدهد اگرچه مخارج او بر انسان واجب باشد ، مىشود زكات داد « 1 » .\r\nمسأله 1956 - انسان نمىتواند مخارج كسانى را كه مثل اولاد ، خرجشان بر او واجب است از زكات بدهد ، ولى اگر مخارج آنان را ندهد ، ديگران مىتوانند به آنان زكات بدهند .\r\nمسأله 1957 - اگر انسان زكات به پسرش بدهد كه خرج زن و نوكر و كلفت خود نمايد اشكال ندارد .\r\nمسأله 1958 - اگر پسر به كتاب‌هاى علمى دينى احتياج داشته باشد پدر مىتواند براى خريدن آنها به او زكات بدهد .\r\nمسأله 1959 - پدر مىتواند به پسرش زكات بدهد كه براى خود زن بگيرد پسر هم مىتواند براى آن كه پدرش زن بگيرد زكات خود را به او بدهد .\r\n\r\n\r\n","description":"","footnote":"\r\n( 1 ) - اگر زن براى نفقه خود كه به شوهر واجب بوده ، قرض كرده باشد نمىشود به او داد و در غير زن نيز بىاشكال نيست .\r\n","page_name":" 392 ","page_number":412},
  {"content":"\r\n\r\nمسأله 1960 - به زنى كه شوهرش مخارج او را مىدهد ، يا خرجى نمىدهد ، ولى ممكن است « 1 » او را به دادن خرجى مجبور كنند ، نمىشود زكات داد .\r\nمسأله 1961 - زنى كه صيغه شده اگر فقير باشد ، شوهرش و ديگران مىتوانند به او زكات بدهند . ولى اگر شوهرش در ضمن عقد شرط كند كه مخارج او را بدهد ، يا به جهت ديگرى دادن مخارجش بر او واجب باشد ، در صورتى كه بتواند مخارج آن زن را بدهد « 2 » ، نمىشود به آن زن زكات داد .\r\nمسأله 1962 - زن مىتواند به شوهر فقير خود زكات بدهد ، اگرچه شوهر زكات را صرف مخارج خود آن زن نمايد .\r\nمسأله 1963 - سيد نمىتواند از غير سيد زكات بگيرد ، ولى اگر خمس و ساير وجوهات كفايت مخارج او را نكند و از گرفتن زكات ناچار باشد ، مىتواند از غير سيد زكات بگيرد « 3 » .\r\nمسأله 1964 - به كسى كه معلوم نيست سيد است يا نه ، مىشود زكات داد .\r\n\r\nنيت زكات\r\nمسأله 1965 - انسان بايد زكات را به قصد قربت ؛ يعنى براى انجام فرمان خداوند عالم ، بدهد و در نيت معيّن كند كه آنچه را مىدهد زكات مال است ، يا زكات فطره .\r\nولى اگر مثلًا زكات گندم و جو بر او واجب باشد ، لازم نيست معيّن كند چيزى را\r\n\r\n\r\n","description":"","footnote":"\r\n( 1 ) - امكان داشتن فايده ندارد مگر آن كه وادارش كنند به دادن ، لكن اگر زن بتواند وادارش كند و نكند نمىشود زكات به او داد .\r\n( 2 ) - در صورتى كه مخارجش را بدهد يا زن بتواند او را مجبور كند و الّا مىتواند زكات بگيرد .\r\n( 3 ) - لكن احتياط واجب آن است كه اگر ممكن شود اكتفا كند به آن‌قدر كه ناچار است براى صرف روزانه خود .\r\n","page_name":" 393 ","page_number":413},
  {"content":"\r\n\r\nكه مىدهد زكات گندم است يا زكات جو .\r\nمسأله 1966 - كسى كه زكات چند مال بر او واجب شده ، اگر مقدارى زكات بدهد و نيت هيچ كدام آنها را نكند ، چنانچه چيزى را كه داده همجنس يكى از آنها باشد ، زكات همان جنس حساب مىشود و اگر همجنس هيچ كدام آنها نباشد ، به همهء آنها قسمت مىشود ، پس كسى كه زكات چهل گوسفند و زكات پانزده مثقال طلا بر او واجب است ، اگر مثلًا يك گوسفند از بابت زكات بدهد و نيت هيچ كدام آنها را نكند ، زكات گوسفند حساب مىشود ، ولى اگر مقدارى نقره بدهد به زكاتى كه براى گوسفند و طلا بدهكار است تقسيم مىشود .\r\nمسأله 1967 - اگر كسى را وكيل كند كه زكات مال او را بدهد ، موقعى كه زكات را به آن وكيل مىدهد ، بنابر احتياط واجب « 1 » بايد نيت كند كه آنچه را وكيل او بعداً به فقير مىدهد زكات باشد ، وكيل هم وقتى كه زكات را به فقير مىدهد ، بايد از طرف مالك نيت زكات كند .\r\nمسأله 1968 - اگر مالك يا وكيل او بدون قصد قربت زكات را به فقير بدهد و پيش از آن كه آن مال از بين برود ، خود مالك ، نيت زكات كند ، زكات حساب مىشود .\r\n\r\nمسائل متفرقهء زكات\r\nمسأله 1969 - موقعى كه گندم و جو را از كاه جدا مىكنند و موقع خشك شدن خرما و انگور ، انسان بايد زكات را به فقير بدهد يا از مال خود جدا كند . و زكات طلا و نقره و گاو و گوسفند و شتر را بعد از تمام شدن ماه يازدهم « 2 » بايد به فقير بدهد ، يا از مال خود\r\n\r\n\r\n","description":"","footnote":"\r\n( 1 ) - اگر وكيل كند كسى را براى دادن زكات ، نيت وكيل در حالى كه به فقير مىدهد كفايت‌مىكند و اين احتياط مستحب است .\r\n( 2 ) - معلوم نيست بلكه محتمل است وقت تعلق گرفتن زكات رسيدن ماه دوازدهم باشد و وقت واجب شدن ادا تمام شدن سال باشد .\r\n","page_name":" 394 ","page_number":414},
  {"content":"\r\n\r\nجدا نمايد . ولى اگر منتظر فقير معيّنى باشد ، يا بخواهد به فقيرى بدهد كه از جهتى برترى دارد ، مىتواند زكات را جدا نكند .\r\nمسأله 1970 - بعد از جدا كردن زكات لازم نيست فوراً آن را به مستحق بدهد ولى اگر به كسى كه مىشود زكات داد دسترسى دارد احتياط مستحب آن است كه دادن زكات را تأخير نيندازد .\r\nمسأله 1971 - كسى كه مىتواند زكات را به مستحق برساند اگر ندهد و به واسطهء كوتاهى او از بين برود بايد عوض آن را بدهد .\r\nمسأله 1972 - كسى كه مىتواند زكات را به مستحق برساند ، اگر زكات را ندهد ، و بدون آن كه در نگهدارى آن كوتاهى كند از بين برود ، چنانچه دادن زكات را به قدرى تأخير انداخته كه نمىگويند فوراً داده است ، بايد عوض آن را بدهد و اگر به اين مقدار تأخير نينداخته مثلًا دو سه ساعت تأخير انداخته و در همان دو سه ساعت تلف شده در صورتى كه مستحق حاضر نبوده ، چيزى بر او واجب نيست و اگر مستحق حاضر بوده ، بنابر احتياط واجب بايد عوض آن را بدهد .\r\nمسأله 1973 - اگر زكات را از خود مال كنار بگذارد ، مىتواند در بقيهء آن تصرف كند و اگر از مال ديگرش كنار بگذارد ، مىتواند در تمام مال تصرف نمايد .\r\nمسأله 1974 - انسان نمىتواند زكاتى را كه كنار گذاشته براى خود بردارد و چيز ديگرى به جاى آن بگذارد .\r\nمسأله 1975 - اگر از زكاتى كه كنار گذاشته منفعتى ببرد مثلًا گوسفندى كه براى زكات گذاشته برّه بياورد ، مال فقير است .\r\nمسأله 1976 - اگر موقعى كه زكات را كنار مىگذارد مستحقى حاضر باشد ، بهتر است زكات را به او بدهد ، مگر كسى را در نظر داشته باشد كه دادن زكات به او از جهتى بهتر باشد .\r\n\r\n","description":"","footnote":"","page_name":" 395 ","page_number":415},
  {"content":"\r\n\r\nمسأله 1977 - اگر بدون اجازهء حاكم شرع با مالى كه براى زكات كنار گذاشته تجارت كند و ضرر نمايد ، نبايد چيزى از زكات كم كند ، ولى اگر منفعت كند ، بنابر احتياط واجب بايد آن را به مستحق بدهد « 1 » .\r\nمسأله 1978 - اگر پيش از آن كه زكات بر او واجب شود ، چيزى بابت زكات به فقير بدهد ، زكات حساب نمىشود و بعد از آن كه زكات بر او واجب شد ، اگر چيزى را كه به فقير داده از بين نرفته باشد و آن فقير هم به فقر خود باقى باشد مىتواند چيزى را كه به او داده بابت زكات حساب كند .\r\nمسأله 1979 - فقيرى كه مىداند زكات بر انسان واجب نشده ، اگر چيزى بابت زكات بگيرد و پيش او تلف شود ضامن است پس موقعى كه زكات بر انسان واجب مىشود ، اگر آن فقير به فقر خود باقى باشد ، مىتواند عوض چيزى را كه به او داده بابت زكات حساب كند .\r\nمسأله 1980 - فقيرى كه نمىداند زكات بر انسان واجب نشده ، اگر چيزى بابت زكات بگيرد و پيش او تلف شود ، ضامن نيست و انسان نمىتواند عوض آن را بابت زكات حساب كند .\r\nمسأله 1981 - مستحب است زكات گاو و گوسفند و شتر را به فقيرهاى آبرومند بدهد و در دادن زكات ، خويشان خود را بر ديگران ، و اهل علم و كمال را بر غير آنان و كسانى را كه اهل سؤال نيستند بر اهل سؤال مقدم بدارد . ولى اگر دادن زكات به فقيرى از جهت ديگرى بهتر باشد ، مستحب است زكات را به او بدهد .\r\nمسأله 1982 - بهتر است زكات را آشكار و صدقهء مستحبى را مخفى بدهند .\r\n\r\n\r\n","description":"","footnote":"\r\n( 1 ) - اگر تجارت كند براى مصلحت زكات و نفع حاصل شود با اجازه حاكم شرع تجارت صحيح مىشود و منفعت مال زكات است ، و اگر براى خودش به عين مال تجارت كند باطل است و به اجازه هم صحيح نمىشود .\r\n","page_name":" 396 ","page_number":416},
  {"content":"\r\n\r\nمسأله 1983 - اگر در شهر كسى كه مىخواهد زكات بدهد مستحقى نباشد و نتواند زكات را به مصرف ديگرى هم كه براى آن معيّن شده برساند ، چنانچه اميد نداشته باشد كه بعداً مستحق پيدا كند بايد زكات را به شهر ديگر ببرد و به مصرف زكات برساند ، و مىتواند مخارج بردن به آن شهر را از زكات بردارد « 1 » و اگر زكات تلف شود ضامن نيست .\r\nمسأله 1984 - اگر در شهر خودش مستحق پيدا شود ، مىتواند زكات را به شهر ديگر ببرد . ولى مخارج بردن به آن شهر را بايد از خودش بدهد و اگر زكات تلف شود ضامن است ، مگر آن كه با اجازهء حاكم شرع برده باشد .\r\nمسأله 1985 - اجرت وزن كردن و پيمانه نمودن گندم و جو و كشمش و خرمايى را كه براى زكات مىدهد با خود او است .\r\nمسأله 1986 - كسى كه 2 مثقال و 15 نخود نقره يا بيشتر از بابت زكات بدهكار است ، بنابر احتياط واجب « 2 » بايد كمتر از 2 مثقال و 15 نخود نقره به يك فقير ندهد و نيز اگر غير نقره چيز ديگرى مثل گندم و جو بدهكار باشد و قيمت آن به 2 مثقال و 15 نخود نقره برسد بنابر احتياط واجب بايد به يك فقير كمتر از آن ندهد .\r\nمسأله 1987 - مكروه است انسان از مستحق درخواست كند كه زكاتى را كه از او گرفته به او بفروشد ، ولى اگر مستحق بخواهد چيزى را كه گرفته بفروشد بعد از آن كه به قيمت رساند ، كسى كه زكات را به او داده در خريدن آن بر ديگران مقدم است .\r\nمسأله 1988 - اگر شك كند زكاتى را كه بر او واجب بوده داده يا نه ، بايد زكات را بدهد ، هرچند شك او براى زكات سال‌هاى پيش باشد .\r\nمسأله 1989 - فقير نمىتواند زكات را به كمتر از مقدار آن صلح كند يا چيزى را گران‌تر\r\n\r\n\r\n","description":"","footnote":"\r\n( 1 ) - ظاهراً به عهده خود او است .\r\n( 2 ) - اين احتياط و احتياط بعد واجب نيستند .\r\n","page_name":" 397 ","page_number":417},
  {"content":"\r\n\r\nاز قيمت آن بابت زكات قبول نمايد ، يا زكات را از مالك بگيرد و به او ببخشد . ولى كسى كه زكات زيادى بدهكار است و فقير شده و نمىتواند « 1 » زكات را بدهد ، چنانچه بخواهد توبه كند ، فقير مىتواند زكات را از او بگيرد و به او ببخشد .\r\nمسأله 1990 - انسان مىتواند از زكات ، قرآن يا كتاب دينى يا كتاب دعا بخرد و وقف نمايد ، اگرچه بر اولاد خود و بر كسانى وقف كند كه خرج آنان بر او واجب است . و نيز مىتواند توليت وقف را براى خود يا اولاد خود قرار دهد .\r\nمسأله 1991 - انسان نمىتواند از زكات ملك بخرد و بر اولاد خود يا بر كسانى كه مخارج آنان بر او واجب است وقف نمايد كه عايدى آن را به مصرف مخارج خود برسانند .\r\nمسأله 1992 - فقير مىتواند براى رفتن به حج و زيارت و مانند اينها زكات بگيرد ، ولى اگر به مقدار خرج سالش زكات گرفته باشد ، براى زيارت و مانند آن نمىتواند زكات بگيرد .\r\nمسأله 1993 - اگر مالك فقيرى را وكيل كند كه زكات مال او را بدهد چنانچه آن فقير احتمال دهد كه قصد مالك اين بوده كه خود آن فقير از زكات برندارد نمىتواند چيزى از آن را براى خودش بردارد ، و اگر يقين داشته باشد كه قصد مالك اين نبوده ، براى خودش هم مىتواند بردارد .\r\nمسأله 1994 - اگر فقير شتر و گاو و گوسفند و طلا و نقره را بابت زكات بگيرد ، چنانچه شرطهايى كه براى واجب شدن زكات گفته شد در آنها جمع شود بايد زكات آنها را بدهد .\r\nمسأله 1995 - اگر دو نفر در مالى كه زكات آن واجب شده با هم شريك باشند و يكى از آنان زكات قسمت خود را بدهد و بعد مال را تقسيم كنند ، چنانچه بداند شريكش زكات سهم خود را نداده ، تصرف او در سهم خودش هم اشكال دارد .\r\n\r\n\r\n","description":"","footnote":"\r\n( 1 ) - و اميد به آن كه دارا شود نيست .\r\n","page_name":" 398 ","page_number":418},
  {"content":"\r\n\r\nمسأله 1996 - كسى كه خمس يا زكات بدهكار است و كفاره و نذر و مانند اينها هم بر او واجب است و قرض هم دارد ، چنانچه نتواند همهء آنها را بدهد ، اگر مالى كه خمس يا زكات آن واجب شده ، از بين نرفته باشد ، بايد خمس و زكات را بدهد و اگر از بين رفته باشد ، مىتواند خمس يا زكات را بدهد ، يا كفاره و نذر و قرض و مانند اينها را ادا نمايد .\r\nمسأله 1997 - كسى كه خمس يا زكات بدهكار است و نذر و مانند اينها هم بر او واجب است و قرض هم دارد ، اگر بميرد و مال او براى همهء آنها كافى نباشد چنانچه مالى كه خمس و زكات آن واجب شده از بين نرفته باشد ، بايد خمس يا زكات را بدهند و بقيهء مال او را به چيزهاى ديگرى كه بر او واجب است قسمت كنند و اگر مالى كه خمس و زكات آن واجب شده از بين رفته باشد ، بايد مال او را به خمس و زكات و قرض و نذر و مانند اينها قسمت نمايند ، مثلًا اگر چهل تومان خمس بر او واجب است و بيست تومان به كسى بدهكار است و همهء مال او سى تومان است ، بايد بيست تومان بابت خمس و ده تومان به دَيْن او بدهند .\r\nمسأله 1998 - كسى كه مشغول تحصيل علم است و اگر تحصيل نكند مىتواند براى معاش خود كسب كند ، چنانچه تحصيل آن علم ، واجب يا مستحب باشد مىشود به او زكات داد و اگر تحصيل آن علم واجب يا مستحب نباشد ، زكات دادن به او اشكال دارد .\r\n\r\nزكات فِطرَه\r\nمسأله 1999 - كسى كه موقع غروبِ شب عيد فطر بالغ و عاقل و هشيار است و فقير و بندهء كس ديگر نيست ، بايد براى خودش و كسانى كه نانخور او هستند ، هر نفرى يك صاع كه تقريباً سه كيلو است گندم يا جو يا خرما يا كشمش يا برنج يا ذرت و مانند اينها به مستحق بدهد و اگر پول يكى از اينها را هم بدهد كافى است .\r\nمسأله 2000 - كسى كه مخارج سال خود و عيالاتش را ندارد و كسبى هم ندارد كه\r\n\r\n","description":"","footnote":"","page_name":" 399 ","page_number":419},
  {"content":"\r\n\r\nبتواند مخارج سال خود و عيالاتش را بگذراند فقير است و دادن زكات فطره بر او واجب نيست .\r\nمسأله 2001 - انسان بايد فطرهء كسانى را كه در غروب شب عيد فطر نانخور او حساب مىشوند بدهد ؛ كوچك باشند يا بزرگ ، مسلمان باشند يا كافر ، دادن خرج آنان بر او واجب باشد يا نه ، در شهر خود او باشند يا در شهر ديگر .\r\nمسأله 2002 - اگر كسى را كه نانخور او است و در شهر ديگر است وكيل كند كه از مال او فطرهء خود را بدهد ، چنانچه اطمينان داشته باشد كه فطره را مىدهد ، لازم نيست خودش فطرهء او را بدهد .\r\nمسأله 2003 - فطرهء مهمانى كه پيش از غروب شب عيد فطر با رضايت صاحبخانه وارد شده و نانخور او حساب مىشود بر او واجب است .\r\nمسأله 2004 - فطرهء مهمانى كه پيش از غروب شب عيد فطر بدون رضايت صاحبخانه وارد مىشود و مدتى نزد او مىماند بنابر احتياط ، واجب است ، و همچنين است فطرهء كسى كه انسان را مجبور كرده‌اند كه خرجى او را بدهد .\r\nمسأله 2005 - فطرهء مهمانى كه بعد از غروب شب عيد فطر وارد مىشود ، بر صاحبخانه واجب نيست ، اگرچه پيش از غروب او را دعوت كرده باشد و در خانهء او هم افطار كند .\r\nمسأله 2006 - اگر كسى موقع غروب شب عيد فطر ديوانه يا بيهوش باشد ، زكات فطره بر او واجب نيست .\r\nمسأله 2007 - اگر پيش از غروب يا مقارن « 1 » غروب بچه بالغ شود ، يا ديوانه عاقل گردد ، يا فقير غنى شود ، در صورتى كه شرايط واجب شدن فطره را دارا باشد ، بايد زكات فطره را بدهد .\r\n\r\n\r\n","description":"","footnote":"\r\n( 1 ) - در صورت مقارنه واجب نيست ظاهراً .\r\n","page_name":" 400 ","page_number":420},
  {"content":"\r\n\r\nمسأله 2008 - كسى كه موقع غروب شب عيد فطر ، زكات فطره بر او واجب نيست ، اگر تا پيش از ظهر روز عيد شرطهاى واجب شدن فطره در او پيدا شود ، مستحب است زكات فطره را بدهد .\r\nمسأله 2009 - كافرى كه بعد از غروب شب عيد فطر مسلمان شده فطره بر او واجب نيست . ولى مسلمانى كه شيعه نبوده ، اگر بعد از ديدن ماه شيعه شود ، بايد زكات فطره را بدهد .\r\nمسأله 2010 - كسى كه فقط به اندازهء يك صاع كه تقريباً سه كيلو است گندم و مانند آن دارد ، مستحب است زكات فطره را بدهد ، و چنانچه عيالاتى داشته باشد و بخواهد فطرهء آنها را هم بدهد مىتواند به قصد فطره ، آن يك صاع را به يكى از عيالاتش بدهد و او هم به همين قصد به ديگرى بدهد ، و همچنين تا به نفر آخر برسد ، و بهتر است نفر آخر چيزى را كه مىگيرد به كسى بدهد كه از خودشان نباشد . و اگر يكى از آنها صغير باشد ، ولىّ او به جاى او مىگيرد و احتياط آن است چيزى را كه براى صغير گرفته به كسى ندهد .\r\nمسأله 2011 - اگر بعد از غروب شب عيد فطر بچه‌دار شود ، يا كسى نانخور او حساب شود ، واجب نيست فطرهء او را بدهد . اگرچه مستحب است فطرهء كسانى را كه بعد از غروب تا پيش از ظهر روز عيد نانخور او حساب مىشوند بدهد .\r\nمسأله 2012 - اگر انسان نانخور كسى باشد و پيش از غروب يا مقارن « 1 » غروب نانخور كس ديگر شود ، فطرهء او بر كسى كه نانخور او شده واجب است مثلًا اگر دختر پيش از غروب به خانهء شوهر رود ، شوهرش بايد فطرهء او را بدهد .\r\nمسأله 2013 - كسى كه ديگرى بايد فطرهء او را بدهد واجب نيست فطرهء خود را بدهد .\r\n\r\n\r\n","description":"","footnote":"\r\n( 1 ) - در اين صورت ظاهراً بر خود شخص نانخور واجب است اگر شرايط را دارا باشد .\r\n","page_name":" 401 ","page_number":421},
  {"content":"\r\n\r\nمسأله 2014 - اگر فطرهء انسان بر كسى واجب باشد و او فطره را ندهد ، بر خود انسان واجب نمىشود .\r\nمسأله 2015 - اگر كسى كه فطرهء او بر ديگرى واجب است خودش فطره را بدهد ، از كسى كه فطره بر او واجب شده ساقط نمىشود .\r\nمسأله 2016 - زنى كه شوهرش مخارج او را نمىدهد ، چنانچه نانخور كس ديگر باشد ، فطره‌اش بر آن كس واجب است . و اگر نانخور كس ديگر نيست ، در صورتى كه فقير نباشد ، بايد فطرهء خود را بدهد .\r\nمسأله 2017 - كسى كه سيد نيست نمىتواند به سيد فطره بدهد حتى اگر سيدى نانخور او باشد ، نمىتواند فطرهء او را به سيد ديگر بدهد .\r\nمسأله 2018 - فطرهء طفلى كه از مادر يا دايه شير مىخورد ، بر كسى است كه مخارج مادر يا دايه را مىدهد . ولى اگر مادر يا دايه مخارج خود را از مال طفل برمىدارد فطرهء طفل بر كسى واجب نيست .\r\nمسأله 2019 - انسان اگرچه مخارج عيالاتش را از مال حرام بدهد ، بايد فطرهء آنان را از مال حلال بدهد .\r\nمسأله 2020 - اگر انسان كسى را اجير نمايد و شرط كند كه مخارج او را بدهد بايد فطرهء او را هم بدهد ولى چنانچه شرط كند « 1 » كه مقدار مخارج او را بدهد و مثلًا پولى براى مخارجش بدهد ، واجب نيست فطرهء او را بدهد .\r\nمسأله 2021 - اگر كسى بعد از غروب شب عيد فطر بميرد ، بايد فطرهء او و عيالاتش را از مال او بدهند ، ولى اگر پيش از غروب بميرد ، واجب نيست فطرهء او و عيالاتش را از مال او بدهند .\r\n\r\n\r\n","description":"","footnote":"\r\n( 1 ) - اگر به شرط خود عمل كند و طورى باشد كه نانخور او حساب شود بايد بدهد و در غيراين صورت واجب نيست .\r\n","page_name":" 402 ","page_number":422},
  {"content":"\r\n\r\n\r\nمصرف زكات فطره\r\nمسأله 2022 - اگر زكات فطره را به يكى از هشت مصرفى كه سابقاً براى زكات مال گفته شد برسانند كافى است . ولى احتياط مستحب آن است كه فقط به فقراى شيعه بدهد .\r\nمسأله 2023 - اگر طفل شيعه‌اى فقير باشد ، انسان مىتواند فطره را به مصرف او برساند ، يا به واسطهء دادن به ولىّ طفل ، ملك طفل نمايد .\r\nمسأله 2024 - فقيرى كه فطره به او مىدهند ، لازم نيست عادل باشد ولى احتياط واجب آن است كه به شراب‌خوار و كسى كه آشكارا معصيت مىكند « 1 » فطره ندهند .\r\nمسأله 2025 - به كسى كه فطره را در معصيت مصرف مىكند نبايد فطره بدهند .\r\nمسأله 2026 - احتياط واجب آن است كه به يك فقير كمتر از يك صاع كه تقريباً سه كيلو است فطره ندهند . ولى اگر بيشتر بدهند اشكال ندارد « 2 » .\r\nمسأله 2027 - اگر از جنسى كه قيمتش دو برابر قيمت معمولى آن است مثلًا از گندمى كه قيمت آن دو برابر قيمت گندم معمولى است ، نصف صاع كه معناى آن در مسألهء پيش گفته شد بدهد كافى نيست . و اگر آن را به قصد قيمت فطره هم بدهد اشكال دارد .\r\nمسأله 2028 - انسان نمىتواند نصف صاع را از يك جنس مثلًا گندم و نصف ديگر آن را از جنس ديگر مثلًا جو بدهد . و اگر آن را به قصد قيمت فطره هم بدهد اشكال دارد .\r\nمسأله 2029 - مستحب است در دادن زكات فطره ، خويشان فقير خود را بر ديگران مقدم دارد و بعد همسايگان فقير را ، بعد اهل علم فقير را ، ولى اگر ديگران از جهتى برترى داشته باشند ، مستحب است آنها را مقدم بدارد .\r\nمسأله 2030 - اگر انسان به خيال اين كه كسى فقير است به او فطره بدهد و بعد بفهمد\r\n\r\n\r\n","description":"","footnote":"\r\n( 1 ) - اگر معصيت كبيره باشد .\r\n( 2 ) - به احتياط واجب بيشتر از مخارج سالش نبايد بدهند .\r\n","page_name":" 403 ","page_number":423},
  {"content":"\r\n\r\nفقير نبوده چنانچه مالى را كه به او داده از بين نرفته باشد ، بايد پس بگيرد و به مستحق بدهد و اگر نتواند بگيرد بايد از مال خودش فطره را بدهد و اگر از بين رفته باشد ، در صورتى كه گيرندهء فطره مىدانسته « 1 » آنچه را گرفته فطره است ، بايد عوض آن را بدهد و اگر نمىدانسته ، دادن عوض بر او واجب نيست و انسان بايد دوباره فطره را بدهد .\r\nمسأله 2031 - اگر كسى بگويد فقيرم ، نمىشود به او فطره داد ، مگر آن كه از گفتهء او اطمينان پيدا شود « 2 » يا انسان بداند كه قبلًا فقير بوده است .\r\n\r\nمسائل متفرقه زكات فطره\r\nمسأله 2032 - انسان بايد زكات فطره را به قصد قربت ؛ يعنى براى انجام فرمان خداوند عالم ، بدهد و موقعى كه آن را مىدهد ، نيت دادن فطره نمايد .\r\nمسأله 2033 - اگر پيش از ماه رمضان فطره را بدهد صحيح نيست و احتياط واجب آن است كه در ماه رمضان هم فطره را ندهد . ولى اگر پيش از رمضان يا در ماه رمضان به فقير قرض بدهد و بعد از آن كه فطره بر او واجب شد ، طلب خود را بابت فطره حساب كند مانعى ندارد .\r\nمسأله 2034 - گندم يا چيز ديگرى را كه براى فطره مىدهد ، بايد به جنس ديگر يا خاك مخلوط نباشد و چنانچه مخلوط باشد ، اگر خالص آن « 3 » به يك صاع كه تقريباً سه كيلو است برسد ، يا آنچه مخلوط شده به قدرى كم باشد كه قابل اعتنا نباشد اشكال ندارد .\r\n\r\n\r\n","description":"","footnote":"\r\n( 1 ) - اگر او احتمال مىداده كه زكات است بعيد نيست عوض بر او واجب باشد .\r\n( 2 ) - يا گمان پيدا كند از ظاهر حالش كه فقير است .\r\n( 3 ) - اگر مقدار يك صاع مخلوط باشد به چيزى كه خالص كردن آن محتاج به خرج يا كار زايدبر متعارف باشد ، مثل اين كه يك صاع گندم مخلوط به چندين من خاك باشد دادن آن كفايت نمىكند .\r\n","page_name":" 404 ","page_number":424},
  {"content":"\r\n\r\nمسأله 2035 - اگر فطره را از چيز معيوب بدهد كافى نيست « 1 » .\r\nمسأله 2036 - كسى كه فطرهء چند نفر را مىدهد ، لازم نيست همه را از يك جنس بدهد و اگر مثلًا فطرهء بعضى را گندم و فطرهء بعض ديگر را جو بدهد كافى است .\r\nمسأله 2037 - كسى كه نماز عيد فطر مىخواند ، بنابر احتياط واجب بايد فطره را پيش از نماز عيد بدهد ، ولى اگر نماز عيد نمىخواند ، مىتواند دادن فطره را تا ظهر تأخير بيندازد .\r\nمسأله 2038 - اگر به نيت فطره مقدارى از مال خود را كنار بگذارد و تا ظهر روز عيد به مستحق ندهد ، احتياط واجب آن است كه هر وقت آن را مىدهد نيت فطره نمايد .\r\nمسأله 2039 - اگر موقعى كه دادن زكات فطره واجب است ، فطره را ندهد و كنار هم نگذارد ، بعداً بايد بدون اين كه نيت ادا و قضا كند فطره را بدهد « 2 » .\r\nمسأله 2040 - اگر فطره را كنار بگذارد ، نمىتواند آن را براى خودش بردارد و مالى ديگر را براى فطره بگذارد .\r\nمسأله 2041 - اگر انسان مالى داشته باشد كه قيمتش از فطره بيشتر است ، چنانچه فطره را ندهد و نيت كند كه مقدارى از آن مال براى فطره باشد اشكال دارد .\r\nمسأله 2042 - اگر مالى را كه براى فطره كنار گذاشته از بين برود ، چنانچه دسترس به فقير داشته و دادن فطره را تأخير انداخته ، بايد عوض آن را بدهد و اگر دسترس به فقير نداشته ضامن نيست « 3 » .\r\nمسأله 2043 - اگر در محل خودش مستحق پيدا شود ، احتياط واجب آن است كه فطره را به جاى ديگر نبرد ، و اگر به جاى ديگر ببرد و تلف شود ، بايد عوض آن را بدهد .\r\n\r\n\r\n","description":"","footnote":"\r\n( 1 ) - مگر آن كه در جايى باشد كه خوراك غالب آنها معيوب باشد .\r\n( 2 ) - به احتياط واجب .\r\n( 3 ) - مگر آن كه در نگهدارى آن كوتاهى كرده باشد .\r\n","page_name":" 405 ","page_number":425},
  {"content":"\r\n\r\n\r\nاحكام حج\r\nمسأله 2044 - حج : زيارت كردن خانهء خدا و انجام اعمالى است كه دستور داده‌اند در آن‌جا به‌جا آورده شود و در تمام عمر بر كسى كه اين شرايط را دارا باشد ، يك مرتبه واجب مىشود : اول : آن كه بالغ باشد . دوم : آن كه عاقل و آزاد باشد . سوم : به واسطهء رفتن به حج مجبور نشود كه كار حرامى را انجام دهد « 1 » ، يا عمل واجبى را كه از حج مهمتر است ترك نمايد ، پس اگر مثلًا مجبور باشد از راه غصبى « 2 » برود و راه ديگرى هم نباشد نبايد حج برود . چهارم : آن كه مستطيع باشد ، و مستطيع بودن به چند چيز است : اول : آن كه توشهء راه « 3 » و مركب سوارى يا مالى كه بتواند آنها را تهيه كند داشته باشد . دوم : سلامت مزاج و توانايى آن را داشته باشد كه بتواند مكه رود « 4 » و حج را به‌جا آورد . سوم : در راه مانعى از رفتن نباشد و اگر راه بسته باشد ، يا انسان بترسد كه در راه جان يا عرض او از بين برود ؛ يا مال او را ببرند ، حج بر او واجب نيست ولى اگر از راه ديگرى بتواند برود ، اگرچه دور تر باشد « 5 » ، بايد از آن راه برود . چهارم : به قدر به‌جا\r\n\r\n\r\n","description":"","footnote":"\r\n( 1 ) - كه آن حرام اهميتش در شرع از حج بيشتر باشد .\r\n( 2 ) - اگر اهميتش بيشتر باشد .\r\n( 3 ) - و آنچه به حسب حالش در سفر محتاج به آن است كه در كتب مفصله ذكر شده .\r\n( 4 ) - بدون مشقت و زحمت فوق‌العاده .\r\n( 5 ) - لكن خيلى خلاف متعارف نباشد پس اگر طورى باشد كه بايد از راه‌هاى غير عادى زيادطولانى برود واجب نيست .\r\n","page_name":" 406 ","page_number":426},
  {"content":"\r\n\r\nآوردن اعمال حج وقت داشته باشد . پنجم : مخارج كسانى را كه خرجى آنان بر او واجب است مثل زن و بچه و مخارج كسانى را كه مردم خرجى دادن به آنها را لازم مىدانند داشته باشد . ششم : بعد از برگشتن ، كسب ، يا زراعت ، يا عايدى ملك ، يا راه ديگرى براى معاش خود داشته باشد كه مجبور نشود به زحمت زندگى كند .\r\nمسأله 2045 - كسى كه بدون خانهء ملكى رفع احتياجش نمىشود ، وقتى حج بر او واجب است كه پول خانه را هم داشته باشد .\r\nمسأله 2046 - زنى كه مىتواند مكه برود ، اگر بعد از برگشتن از خودش مال نداشته باشد و شوهرش هم مثلًا فقير باشد و خرجى او را ندهد و ناچار شود كه به سختى زندگى كند ، حج بر او واجب نيست .\r\nمسأله 2047 - اگر كسى توشهء راه و مركب سوارى نداشته باشد و ديگرى به او بگويد حج برو ، من خرج تو و عيالات تو را در موقعى كه در سفر حج هستى مىدهم در صورتى كه اطمينان داشته باشد كه خرج او را مىدهد حج بر او واجب مىشود .\r\nمسأله 2048 - اگر خرجى رفتن و برگشتن و خرجى عيالات كسى را در مدتى كه مكه مىرود و بر مىگردد به او ببخشد و با او شرط كنند كه حج كند و او قبول نمايد « 1 » حج بر او واجب مىشود ، اگرچه قرض داشته باشد و در موقع برگشتن هم مالى كه بتواند با آن زندگى كند نداشته باشد .\r\nمسأله 2049 - اگر مخارج رفتن و برگشتن و مخارج عيالات كسى را در مدتى كه مكه مىرود و بر مىگردد به او بدهند و بگويند حج برو ولى ملك او نكنند ، در صورتى كه اطمينان داشته باشد كه از او پس نمىگيرند ، حج بر او واجب مىشود .\r\nمسأله 2050 - اگر مقدارى مال كه براى حج كافى است به كسى بدهند و با او شرط كنند\r\n\r\n\r\n","description":"","footnote":"\r\n( 1 ) - بلكه واجب است قبول نمايد .\r\n","page_name":" 407 ","page_number":427},
  {"content":"\r\n\r\nكه در راه مكه خدمت كسى كه مال را داده بنمايد ، حج بر او واجب نمىشود .\r\nمسأله 2051 - اگر مقدارى مال به كسى بدهند و حج بر او واجب شود ، چنانچه حج نمايد ، هرچند بعداً مالى از خود پيدا كند ، ديگر حج بر او واجب نيست .\r\nمسأله 2052 - اگر براى تجارت مثلًا تا جدّه برود و مالى به دست آورد كه اگر بخواهد از آن‌جا به مكه رود مستطيع باشد ، بايد حج كند و در صورتى كه حج نمايد ، اگرچه بعداً مالى پيدا كند كه بتواند از وطن خود به مكه رود ، ديگر حج بر او واجب نيست .\r\nمسأله 2053 - اگر انسان اجير شود كه از طرف كس ديگر حج كند ، چنانچه خودش نتواند برود و بخواهد ديگرى را از طرف خودش بفرستد ، بايد از كسى كه او را اجير كرده اجازه بگيرد .\r\nمسأله 2054 - اگر كسى مستطيع شود و مكه نرود و فقير شود ، بايد اگرچه به زحمت باشد بعداً حج كند ، و اگر به هيچ قسم نتواند حج برود ، چنانچه كسى او را براى حج اجير كند ، بايد به مكه رود و حج كسى را كه براى او اجير شده به‌جا آورد و تا سال بعد در مكه بماند و براى خود حج نمايد . ولى اگر ممكن باشد كه اجير شود و اجرت را نقد بگيرد و كسى كه او را اجير كرده راضى شود كه حج او در سال بعد به‌جا آورده شود ، بايد سال اول براى خود و سال بعد براى كسى كه اجير شده حج نمايد .\r\nمسأله 2055 - اگر در سال اولى كه مستطيع شده به مكه رود و در وقت معيّنى كه دستور داده‌اند به عرفات و مشعر الحرام نرسد چنانچه در سال‌هاى بعد مستطيع نباشد حج بر او واجب نيست . ولى اگر از سال‌هاى پيش مستطيع بوده و نرفته اگرچه به زحمت باشد بايد حج كند .\r\nمسأله 2056 - اگر در سال اولى كه مستطيع شده حج نكند و بعد به واسطهء پيرى يا مرض و ناتوانى نتواند حج نمايد و نا اميد باشد از اين كه بعداً خودش حج كند ، بايد ديگرى را از طرف خود بفرستد ، بلكه اگر در سال اولى كه به قدر رفتن حج مال پيدا\r\n\r\n","description":"","footnote":"","page_name":" 408 ","page_number":428},
  {"content":"\r\n\r\nكرده ، به واسطهء پيرى يا مرض يا ناتوانى نتواند حج كند ، احتياط مستحب آن است كسى را از طرف خود بفرستد كه حج نمايد .\r\nمسأله 2057 - كسى كه از طرف ديگرى براى حج اجير شده ، بايد طواف نساء را از طرف او به‌جا آورد و اگر به‌جا نياورد ، زن بر آن اجير حرام مىشود .\r\nمسأله 2058 - اگر طواف نساء را درست به‌جا نياورد يا فراموش كند ، چنانچه بعد از چند روز يادش بيايد و از بين راه برگردد و به‌جا آورد صحيح است .\r\n\r\n","description":"","footnote":"","page_name":" 409 ","page_number":429},
  {"content":"\r\n\r\n\r\nاحكام خريد و فروش\r\n\r\nچيزهايى كه در خريد و فروش مستحب است\r\nمسأله 2059 - پنج چيز در خريد و فروش مستحب است : اول : ياد گرفتن احكام آن « 1 » حضرت صادق عليه السلام فرمودند : كسى كه مىخواهد خريد و فروش كند ، بايد احكام آن را ياد بگيرد و اگر پيش از ياد گرفتن احكام آن ، خريد و فروش كند ، به واسطهء معامله‌هاى باطل و شبهه‌ناك به هلاكت مىافتد . دوم : آن كه در قيمت جنس بين مشترىهاى مسلمان فرق نگذارد . سوم : آن كه در قيمت جنس سخت‌گيرى نكند . چهارم : چيزى را كه مىفروشد زيادتر بدهد و آنچه را مىخرد كمتر بگيرد . پنجم : كسى كه با او معامله كرده ، اگر پشيمان شود و از او تقاضا كند كه معامله را به‌هم بزند ، براى به‌هم زدن معامله حاضر شود .\r\nمسأله 2060 - اگر انسان نداند معامله‌اى كه كرده صحيح است يا باطل ، نمىتواند « 2 » در مالى كه گرفته تصرف نمايد .\r\nمسأله 2061 - كسى كه مال ندارد و مخارجى بر او واجب است مثل خرج زن و بچه ،\r\n\r\n\r\n","description":"","footnote":"\r\n( 1 ) - ياد گرفتن احكام كسب به قدرى كه مورد احتياج است لازم است .\r\n( 2 ) - اگر بعد از معامله شك كند و احكام معامله را در وقت به‌جا آوردن آن بداند مىتواندتصرف نمايد .\r\n","page_name":" 410 ","page_number":430},
  {"content":"\r\n\r\nبايد كسب كند و براى كارهاى مستحب مانند وسعت دادن به عيالات و دستگيرى از فقرا كسب كردن مستحب است .\r\n\r\nمعاملات مكروه\r\nمسأله 2062 - عمدهء معاملات مكروه از اين قرار است : اول : ملك فروشى . دوم :\r\nقصابى . سوم : كفن فروشى . چهارم : معاملهء با مردمان پست . پنجم : معامله بين اذان صبح و اول آفتاب . ششم : آن كه كار خود را خريد و فروش گندم و جو و مانند اينها قرار دهد . هفتم : آن كه براى خريدن جنسى كه ديگرى مىخواهد بخرد داخل معامله او شود .\r\n\r\nمعاملات حرام\r\nمسأله 2063 - معاملات حرام شش است : اول : خريد و فروش عين نجس « 1 » مثل بول و غائط . دوم : خريد و فروش مال غصبى . سوم : خريد و فروش چيزى كه مال نيست مثل حيوانات درنده . چهارم : معاملهء چيزى كه منافع معمولى آن فقط كار حرام باشد ، مانند اسباب قمار . پنجم : معامله‌اى كه در آن ربا باشد . ششم : فروش جنسى كه با چيز ديگر مخلوط است ، در صورتى كه آن چيز معلوم نباشد و فروشنده هم به خريدار نگويد ، مثل فروختن روغنى كه آن را با پيه مخلوط كرده است و اين عمل را غش مىگويند ، پيغمبر اكرم صلى الله عليه و آله و سلم فرمود : از ما نيست كسى كه در معاملهء با مسلمانان غش كند يا به آنان ضرر بزند يا تقلب و حيله نمايد و هر كه با برادر مسلمان خود غش كند ، خداوند بركت روزى او را مىبرد و راه معاش او را مىبندد و او را به خودش واگذار مىكند .\r\n\r\n\r\n","description":"","footnote":"\r\n( 1 ) - در بعضى از نجاسات بنابر اقوا ، و در بعضى به احتياط واجب ، و در بعضى حرام نيست‌گرچه معامله باطل است ، و در بعضى از اين شش چيز كه ذكر شده معامله باطل است و حرام نيست ؛ مثل خريد و فروش چيزى كه مال نباشد ، و در بعضى معامله صحيح است لكن عمل حرام است مثل غش در معامله .\r\n","page_name":" 411 ","page_number":431},
  {"content":"\r\n\r\nمسأله 2064 - فروختن چيز پاكى كه نجس شده و آب كشيدن آن ممكن است اشكال ندارد ، ولى اگر مشترى آن چيز را براى كارى بخواهد كه شرط آن پاك بودن است مثلًا لباس است كه مىخواهد با آن نماز بخواند « 1 » بنابر احتياط واجب بايد فروشنده نجس بودن آن را به او بگويد .\r\nمسأله 2065 - اگر چيز پاكى مانند روغن و نفت كه آب كشيدن آن ممكن نيست نجس شود ، چنانچه آن را براى كارى بخواهند كه شرطش پاك بودن است مثلًا روغن نجس را براى خوردن بخواهند ، فروش آن حرام است « 2 » و اگر براى كارى بخواهند كه شرط آن پاك بودن نيست مثلًا بخواهند نفت نجس را بسوزانند ، فروش آن اشكال ندارد .\r\nمسأله 2066 - خريد و فروش دواهاى نجس حرام است « 3 » ولى اگر پول را براى ظرف آن يا براى زحمت دوا فروش بدهند اشكال ندارد .\r\nمسأله 2067 - خريد و فروش روغن و دواهاى روان و عطرهايى كه از ممالك غير اسلامى مىآورند اگر نجس بودن آنها معلوم نباشد اشكال ندارد ، ولى روغنى را كه از حيوان بعد از جان دادن آن مىگيرند ، چنانچه در شهر كفار از دست كافر « 4 » بگيرند و از حيوانى باشد كه اگر رگ آن را ببرند خون از آن جستن مىكند ، نجس است و معاملهء آن باطل مىباشد .\r\n\r\n\r\n","description":"","footnote":"\r\n( 1 ) - در اين مثال احتياط واجب نيست ، ولى اگر بخواهد آن را بخرد بايد فروشنده به‌او بگويد .\r\n( 2 ) - معامله باطل است نه حرام ، ولى اگر طرف نداند و به او براى خوردن بدهد كار حرامىكرده است .\r\n( 3 ) - در صورتى كه عين نجس باشد باطل است بنابر احتياط واجب ، و در صورتى كه احتياج‌به آن داشته باشد و عين نجس نباشد معامله معلوم نيست باطل باشد .\r\n( 4 ) - اگر از دست كافر در غير شهر كفار هم بگيرند نجس است و معامله باطل است ، مگرآن كه بداند از مسلمان خريده است .\r\n","page_name":" 412 ","page_number":432},
  {"content":"\r\n\r\nمسأله 2068 - اگر روباه را به غير دستورى كه در شرع معيّن شده كشته باشند ، يا خودش مرده باشد ، خريد و فروش پوست آن حرام و معاملهء آن باطل است .\r\nمسأله 2069 - خريد و فروش گوشت و پيه و چرمى كه از ممالك غير اسلامى مىآورند ، يا از دست كافر گرفته مىشود باطل است ، ولى اگر انسان بداند كه آنها از حيوانى است كه به دستور شرع كشته شده خريد و فروش آنها اشكال ندارد .\r\nمسأله 2070 - خريد و فروش گوشت و پيه و چرمى كه از دست مسلمان گرفته شود اشكال ندارد ، ولى اگر انسان بداند كه آن مسلمان آن را از دست كافر گرفته و تحقيق نكرده كه از حيوانى است كه به دستور شرع كشته شده يا نه ، خريدن آن حرام و معاملهء آن باطل است .\r\nمسأله 2071 - خريد و فروش مسكرات حرام و معاملهء آنها باطل است .\r\nمسأله 2072 - فروختن مال غصبى باطل است ، و فروشنده بايد پولى را كه از خريدار گرفته به او برگرداند .\r\nمسأله 2073 - اگر خريدار قصدش اين باشد كه پول جنس را ندهد معامله اشكال دارد .\r\nمسأله 2074 - اگر خريدار بخواهد پول جنس را بعداً از حرام بدهد ، معامله صحيح است « 1 » ولى بايد مقدارى را كه بدهكار است از مال حلال بدهد .\r\nمسأله 2075 - خريد و فروش آلات لهو مثل تار و ساز حتى سازهاى كوچك حرام است .\r\nمسأله 2076 - اگر چيزى را كه مىشود استفادهء حلال از آن ببرند به قصد اين بفروشد كه آن را در حرام مصرف كنند مثلًا انگور را به اين قصد بفروشد كه از آن شراب تهيه نمايند ، معاملهء آن حرام و باطل است .\r\n\r\n\r\n","description":"","footnote":"\r\n( 1 ) - اگر از اول قصدش بوده كه از حرام بدهد اشكال دارد .\r\n","page_name":" 413 ","page_number":433},
  {"content":"\r\n\r\nمسأله 2077 - خريد و فروش مجسمه حرام است « 1 » ولى خريد و فروش صابونى كه روى آن مجسمه دارد ، اگر مقصود معامله صابون باشد اشكال ندارد .\r\nمسأله 2078 - خريدن چيزى كه از قمار ، يا دزدى ، يا از معاملهء باطل تهيه شده حرام است « 2 » . و اگر كسى آن را بخرد بايد به صاحب اصليش برگرداند .\r\nمسأله 2079 - اگر روغنى را كه با پيه مخلوط است بفروشد ، چنانچه آن را معيّن كند مثلًا بگويد اين يك من روغن را مىفروشم ، معامله به مقدار پيهى كه در آن است باطل مىباشد « 3 » و پولى كه فروشنده براى پيه آن گرفته مال مشترى و پيه مال فروشنده است و مشترى مىتواند معاملهء روغن خالصى را هم كه در آن است به‌هم بزند ، ولى اگر آن را معيّن نكند بلكه يك من روغن بفروشد ، بعد روغنى كه پيه دارد بدهد ، مشترى مىتواند آن روغن را پس بدهد و روغن خالص مطالبه نمايد .\r\nمسأله 2080 - اگر مقدارى از جنسى را كه با وزن يا پيمانه مىفروشد به زيادتر از همان جنس بفروشد ، مثلًا يك من گندم را به يك من و نيم گندم بفروشد . ربا و حرام است و گناه يك درهم ربا بزرگ‌تر از آن است كه انسان هفتاد مرتبه با محرم خود زنا كند ، بلكه اگر يكى از دو جنس سالم و ديگرى معيوب ، يا جنس يكى خوب و جنس ديگرى بد باشد ، يا با يكديگر تفاوت قيمت داشته باشند ، چنانچه بيشتر از مقدارى كه مىدهد بگيرد ، باز هم ربا و حرام است ، پس اگر مس درست را بدهد و بيشتر از آن مس شكسته بگيرد يا برنج صدرى را بدهد و بيشتر از آن برنج گرده بگيرد يا طلاى ساخته را بدهد و بيشتر از آن طلاى نساخته بگيرد ، ربا و حرام مىباشد .\r\nمسأله 2081 - اگر چيزى را كه اضافه مىگيرد غير از جنسى باشد كه مىفروشد ، مثلًا\r\n\r\n\r\n","description":"","footnote":"\r\n( 1 ) - حرام نيست و معامله هم صحيح است .\r\n( 2 ) - حرام نيست ولى باطل است و تصرف در آن مال حرام است .\r\n( 3 ) - باطل نيست و خريدار اختيار به‌هم زدن معامله را دارد .\r\n","page_name":" 414 ","page_number":434},
  {"content":"\r\n\r\nيك من گندم به يك من گندم و يك قران پول بفروشد باز هم ربا و حرام است بلكه اگر چيزى زيادتر نگيرد ولى شرط كند كه خريدار عملى براى او انجام دهد ، ربا و حرام مىباشد .\r\nمسأله 2082 - اگر كسى كه مقدار كمتر را مىدهد چيزى علاوه كند ، مثلًا يك من گندم و يك دستمال را به يك من و نيم گندم بفروشد ، اشكال ندارد ، و همچنين است اگر از هر دو طرف چيزى زياد كنند مثلًا يك من گندم و يك دستمال را به يك من و نيم گندم و يك دستمال بفروشد .\r\nمسأله 2083 - اگر چيزى را كه مثل پارچه با متر و ذرع مىفروشند يا چيزى را كه مثل گردو و تخم‌مرغ با شماره معامله مىكنند ، بفروشد و زيادتر بگيرد مثلًا ده تا تخم‌مرغ بدهد و يازده تا بگيرد اشكال ندارد .\r\nمسأله 2084 - جنسى را كه در بعضى از شهرها « 1 » با وزن ، يا پيمانه مىفروشند و در بعضى از شهرها با شماره معامله مىكنند احتياط واجب آن است كه آن جنس را به زيادتر از آن نفروشند .\r\nمسأله 2085 - اگر چيزى را كه مىفروشد و عوضى را كه مىگيرد از يك جنس نباشد زيادى گرفتن اشكال ندارد ، پس اگر يك من برنج بفروشد و دو من گندم بگيرد معامله صحيح است .\r\nمسأله 2086 - اگر جنسى را كه مىفروشد و عوضى را كه مىگيرد از يك چيز عمل آمده باشد ، بايد در معامله زيادى نگيرد ، پس اگر يك من روغن بفروشد و در عوض آن يك من و نيم پنير بگيرد ، ربا و حرام است و احتياط واجب آن است كه اگر ميوهء رسيده را با ميوهء نارس معامله كند زيادى نگيرد .\r\n\r\n\r\n","description":"","footnote":"\r\n( 1 ) - در آن شهرى كه با وزن يا پيمانه مىفروشند اگر زياده بگيرد ربا و حرام است و در آن‌شهرى كه با شماره مىفروشند ربا نيست و جايز است .\r\n","page_name":" 415 ","page_number":435},
  {"content":"\r\n\r\nمسأله 2087 - جو و گندم در ربا يك جنس حساب مىشود ، پس اگر يك من گندم بدهد و يك من و پنج سير جو بگيرد ، ربا و حرام است . و نيز اگر مثلًا ده من جو بخرد كه سر خرمن ده من گندم بدهد ، چون جو را نقد گرفته و بعد از مدتى گندم را مىدهد ، مثل آن است كه زيادى گرفته و حرام مىباشد .\r\nمسأله 2088 - اگر مسلمان از كافرى كه در پناه اسلام نيست ربا بگيرد اشكال ندارد و نيز پدر و فرزند و زن و شوهر مىتوانند از يكديگر ربا بگيرند .\r\n\r\nشرايط فروشنده و خريدار\r\nمسأله 2089 - براى فروشنده و خريدار شش چيز شرط است : اول : آن كه بالغ باشند .\r\nدوم : آن كه عاقل باشند . سوم : آن كه سفيه نباشند « 1 » يعنى مال خود را در كارهاى بيهوده مصرف نكنند . چهارم : آن كه قصد خريد و فروش داشته باشند پس اگر مثلًا به شوخى بگويد مال خود را فروختم ، معامله باطل است . پنجم : آن كه كسى آنها را مجبور نكرده باشد . ششم : آن كه جنس و عوضى را كه مىدهند مالك باشند « 2 » و احكام اينها در مسائل آينده گفته خواهد شد .\r\nمسأله 2090 - معاملهء با بچهء نابالغ باطل است « 3 » ، اگرچه پدر يا جدّ آن بچه به او اجازه داده باشند كه معامله كند ، اما اگر طفل وسيله باشد كه پول را به فروشنده بدهد و جنس را به خريدار برساند ، يا جنس را به خريدار بدهد و پول را به فروشنده برساند ، - چون واقعاً دو نفر بالغ با يكديگر معامله كرده‌اند - معامله صحيح است ، ولى بايد فروشنده و خريدار يقين داشته باشند كه طفل جنس و پول را به صاحب آن مىرساند .\r\n\r\n\r\n","description":"","footnote":"\r\n( 1 ) - شرط آن است كه سفيه از طرف حاكم منع نشده باشد ، و همين‌طور شرط است كه به‌راه‌هاى ديگر حاكم او را ممنوع نكرده باشد از تصرف در اموال خودش .\r\n( 2 ) - يا اختياردار ، مثل پدر و جدّ صغير .\r\n( 3 ) - مگر در چيزهاى حقير كم قيمت كه متعارف است ، در صورتى كه طفل مميز باشد .\r\n","page_name":" 416 ","page_number":436},
  {"content":"\r\n\r\nمسأله 2091 - اگر از بچهء نابالغ چيزى بخرد ، يا چيزى به او بفروشد بايد جنس يا پولى را كه از او گرفته به صاحب آن بدهد « 1 » ، يا از صاحبش رضايت بخواهد . و اگر صاحب آن را نمىشناسد و براى شناختن او هم وسيله‌اى ندارد ، بايد چيزى را كه از بچه گرفته از طرف صاحب آن مظالم بدهد .\r\nمسأله 2092 - اگر كسى با بچه نابالغ معامله كند و جنس يا پولى كه به بچه داده از بين برود نمىتواند از بچه يا ولىّ او مطالبه نمايد .\r\nمسأله 2093 - اگر خريدار يا فروشنده را به معامله مجبور كنند چنانچه بعد از معامله راضى شود و بگويد راضى هستم ، معامله صحيح است ولى احتياط مستحب آن است كه دوباره صيغهء معامله را بخوانند .\r\nمسأله 2094 - اگر انسان مال كسى را بدون اجازهء او بفروشد چنانچه صاحب مال به فروش آن راضى نشود و اجازه نكند معامله باطل است .\r\nمسأله 2095 - پدر و جدّ پدرى طفل و نيز وصى پدر و وصى جدّ پدرى مىتوانند « 2 » مال طفل را بفروشند ، مجتهد عادل هم مىتواند مال ديوانه يا طفل يتيم ، يا مال كسى را كه غايب است بفروشد .\r\nمسأله 2096 - اگر كسى مالى را غصب كند و بفروشد و بعد از فروش صاحب مال معامله را براى خودش اجازه دهد ، معامله صحيح است و چيزى را كه غصب كننده به\r\n\r\n\r\n","description":"","footnote":"\r\n( 1 ) - يا به ولى صغير بدهد اگر مال از صغير است ، و اگر ولى او را پيدا نكند بايد تسليم حاكم‌شرع بكند و نبايد صدقه بدهد .\r\n( 2 ) - در صورتى كه مفسده نداشته باشد ، بلكه بهتر آن است كه با ملاحظه مصلحت بفروشند ، بلكه در وصى چه از جانب پدر باشد يا جد بايد با مصلحت بفروشد و فقط مفسده نداشتن كفايت نمىكند و اين شرط در مجتهد هم هست ، بلكه بهتر آن است كه مجتهد در صورتى معامله را انجام دهد كه اگر انجام ندهد مفسده و ضرر براى طفل داشته باشد .\r\n","page_name":" 417 ","page_number":437},
  {"content":"\r\n\r\nمشترى داده و منفعت‌هاى آن از موقع معامله ملك مشترى است « 1 » و چيزى را كه مشترى داده و منفعت‌هاى آن از موقع معامله ، ملك كسى است كه مال او را غصب كرده‌اند .\r\nمسأله 2097 - اگر كسى مالى را غصب كند و بفروشد به قصد اين كه پول آن ، مال خودش باشد ، چنانچه صاحب مال معامله را اجازه نكند معامله باطل است ، و اگر براى كسى هم كه مال را غصب كرده اجازه نمايد صحيح بودن معامله اشكال دارد .\r\n\r\nشرايط جنس و عوض آن\r\nمسأله 2098 - جنسى كه مىفروشند و چيزى كه عوض آن مىگيرند پنج شرط دارد :\r\nاول : آن كه مقدار آن با وزن يا پيمانه يا شماره و مانند اينها معلوم باشد .\r\nدوم : آن كه بتوانند آن را تحويل دهند ، بنابراين فروختن اسبى كه فرار كرده صحيح نيست ، ولى اگر اسبى را كه فرار كرده با چيزى كه مىتواند تحويل دهد مثلًا با يك فرش بفروشد ، اگرچه آن اسب پيدا نشود ، معامله صحيح است « 2 » .\r\nسوم : خصوصياتى را كه در جنس و عوض هست و به واسطهء آنها ميل مردم به معامله فرق مىكند معيّن نمايند .\r\nچهارم : كسى در جنس ، يا در عوض آن حقى نداشته باشد ، پس مالى را كه انسان پيش كسى گرو گذاشته ، بدون اجازهء او نمىتواند بفروشد .\r\nپنجم : خودِ جنس را بفروشد نه منفعت آن را « 3 » ، پس اگر مثلًا منفعت يك سالهء خانه را بفروشد صحيح نيست ، ولى چنانچه خريدار به جاى پول ، منفعت ملك\r\n\r\n\r\n","description":"","footnote":"\r\n( 1 ) - احتياط واجب آن است كه مشترى و صاحب مال در نماها و منفعت‌ها مصالحه كنند .\r\n( 2 ) - اشكال دارد مگر در بنده‌اى كه فرار كرده كه در اين صورت با ضميمه اشكال ندارد .\r\n( 3 ) - بنابر احتياط واجب .\r\n","page_name":" 418 ","page_number":438},
  {"content":"\r\n\r\nخود را بدهد ، مثلًا فرشى را از كسى بخرد و عوض آن منفعت يك سالهء خانهء خود را به او واگذار كند اشكال ندارد ، و احكام اينها در مسائل آينده گفته خواهد شد .\r\nمسأله 2099 - جنسى را كه در شهرى با وزن يا پيمانه معامله مىكنند در آن شهر انسان بايد با وزن يا پيمانه بخرد ، ولى مىتواند همان جنس را در شهرى كه با ديدن معامله مىكنند ، با ديدن خريدارى نمايد .\r\nمسأله 2100 - چيزى را كه با وزن خريد و فروش مىكنند با پيمانه هم مىشود معامله كرد ، به اين‌طور كه اگر مثلًا مىخواهد ده من گندم بفروشد با پيمانه‌اى كه يك من گندم مىگيرد ده پيمانه بدهد .\r\nمسأله 2101 - اگر يكى از شرطهايى كه گفته شد در معامله نباشد معامله باطل است ولى اگر خريدار و فروشنده راضى باشند كه در مال يكديگر تصرف كنند تصرف آنها اشكال ندارد .\r\nمسأله 2102 - معاملهء چيزى كه وقف شده باطل است ، ولى اگر به طورى خراب شود كه نتوانند استفاده‌اى را كه مال براى آن وقف شده از آن ببرند ، مثلًا حصير مسجد به طورى پاره شود كه نتوانند روى آن نماز بخوانند ، فروش آن اشكال ندارد و در صورتى كه ممكن باشد بايد پول آن را در همان مسجد به مصرفى برسانند كه به مقصود وقف كننده نزديك‌تر باشد .\r\nمسأله 2103 - هرگاه بين كسانى كه مال را براى آنان وقف كرده‌اند به طورى اختلاف پيدا شود كه اگر مال وقف را نفروشند ، گمان آن برود كه مال يا جانى تلف شود ، مىتوانند آن مال را بفروشند و به مصرفى كه به مقصود وقف كننده نزديك‌تر است برسانند .\r\nمسأله 2104 - خريد و فروش ملكى كه آن را به ديگرى اجاره داده‌اند اشكال ندارد ،\r\n\r\n","description":"","footnote":"","page_name":" 419 ","page_number":439},
  {"content":"\r\n\r\nولى استفادهء آن ملك در مدت اجاره مال مستأجر است . و اگر خريدار نداند كه آن ملك را اجاره داده‌اند ، يا به گمان اين كه مدت اجاره كم است ملك را خريده باشد ، پس از اطلاع مىتواند معاملهء خودش را به‌هم بزند .\r\n\r\nصيغهء خريد و فروش\r\nمسأله 2105 - در خريد و فروش لازم نيست صيغهء عربى بخوانند ، مثلًا اگر فروشنده به فارسى بگويد اين مال را در عوض اين پول فروختم و مشترى بگويد قبول كردم معامله صحيح است ، ولى خريدار و فروشنده بايد قصد انشاء داشته باشند ؛ يعنى به گفتن اين دو جمله مقصودشان خريد و فروش باشد .\r\nمسأله 2106 - اگر در موقع معامله صيغه نخوانند ، ولى فروشنده در مقابل مالى كه از خريدار مىگيرد ، مال خود را ملك او كند و او بگيرد ، معامله صحيح است و هر دو مالك مىشوند .\r\n\r\nخريد و فروش ميوه‌ها\r\nمسأله 2107 - فروش ميوه‌اى كه گل آن ريخته و دانه بسته « 1 » پيش از چيدن صحيح است . و نيز فروختن غوره بر درخت اشكال ندارد .\r\nمسأله 2108 - اگر بخواهند ميوه‌اى را كه بر درخت است ، پيش از آن كه دانه ببندد و گلش بريزد بفروشند ، بايد چيزى از حاصل زمين مانند سبزىها را با آن بفروشند يا با مشترى شرط كنند « 2 » كه ميوه را پيش از دانه بستن بچيند يا ميوهء بيشتر از يك سال را به او بفروشند .\r\n\r\n\r\n","description":"","footnote":"\r\n( 1 ) - به طورى كه به حسب نوع از آفت رسته باشد .\r\n( 2 ) - در فرض مسأله اين شرط سبب صحيح بودن نمىشود ، مگر آن كه طورى باشد كه‌معامله سفهى نباشد و آن قبل از خوردنى شدن مشكل است .\r\n","page_name":" 420 ","page_number":440},
  {"content":"\r\n\r\nمسأله 2109 - اگر خرمايى را كه زرد يا سرخ شده ، بر درخت بفروشند اشكال ندارد ، ولى نبايد عوض آن را خرما بگيرند اما اگر كسى يك درخت خرما در خانه يا باغ كس ديگر داشته باشد ، در صورتى كه مقدار آن را تخمين كنند و صاحب درخت آن را به صاحب خانه يا باغ بفروشد و عوض آن ، خرما بگيرد چنانچه خرمايى را كه مىگيرد كمتر يا زيادتر از مقدارى كه تخمين زده‌اند نباشد اشكال ندارد .\r\nمسأله 2110 - فروختن خيار و بادمجان و سبزىها و مانند اينها كه سالى چند مرتبه چيده مىشود ، در صورتى كه ظاهر و نمايان شده باشد و معيّن كنند كه مشترى در سال چند دفعه آن را بچيند اشكال ندارد .\r\nمسأله 2111 - اگر خوشهء گندم و جو را بعد از آن كه دانه بسته ، به چيز ديگرى غير گندم و جو بفروشند اشكال ندارد .\r\n\r\nنقد و نسيه\r\nمسأله 2112 - اگر جنسى را نقد بفروشند ، خريدار و فروشنده ، بعد از معامله مىتوانند جنس و پول را از يكديگر مطالبه نموده و تحويل بگيرند و تحويل دادن خانه و زمين و مانند اينها به اين است كه آن را در اختيار خريدار بگذارند كه بتواند در آن تصرف كند ، و تحويل دادن فرش و لباس و مانند اينها به اين است كه آن را طورى در اختيار خريدار بگذارند كه اگر بخواهد آن را به جاى ديگر ببرد فروشنده جلوگيرى نكند .\r\nمسأله 2113 - در معاملهء نسيه بايد مدت كاملًا معلوم باشد ، پس اگر جنسى را بفروشد كه سر خرمن پول آن را بگيرد ، چون مدت كاملًا معيّن نشده معامله باطل است .\r\nمسأله 2114 - اگر جنسى را نسيه بفروشد ، پيش از تمام شدن مدتى كه قرار گذاشته‌اند ، نمىتواند عوض آن را از خريدار مطالبه نمايد ، ولى اگر خريدار بميرد و از خودش مال داشته باشد ، فروشنده مىتواند پيش از تمام شدن مدت ، طلبى را كه دارد از ورثهء او مطالبه نمايد .\r\n\r\n","description":"","footnote":"","page_name":" 421 ","page_number":441},
  {"content":"\r\n\r\nمسأله 2115 - اگر جنسى را نسيه بفروشد ، بعد از تمام شدن مدتى كه قرار گذاشته‌اند ، مىتواند عوض آن را از خريدار مطالبه نمايد ، ولى اگر خريدار نتواند بپردازد ، بايد او را مهلت دهد .\r\nمسأله 2116 - اگر به كسى كه قيمت جنس را نمىداند ، مقدارى نسيه بدهد و قيمت آن را به او نگويد معامله باطل است . ولى اگر به كسى كه قيمت نقدى جنس را مىداند نسيه بدهد و گران‌تر حساب كند ، مثلًا بگويد جنسى را كه به تو نسيه مىدهم تومانى يك ريال از قيمتى كه نقد مىفروشم گران‌تر حساب مىكنم و او قبول كند اشكال ندارد .\r\nمسأله 2117 - كسى كه جنسى را نسيه فروخته و براى گرفتن پول آن مدتى قرار داده ، اگر مثلًا بعد از گذشتن نصف مدت ، مقدارى از طلب خود را كم كند و بقيه را نقد بگيرد اشكال ندارد .\r\n\r\nمعاملهء سَلَف\r\nمسأله 2118 - معاملهء سلف آن است كه مشترى پول را بدهد كه بعد از مدتى جنس را تحويل بگيرد و اگر بگويد اين پول را مىدهم كه مثلًا بعد از شش ماه فلان جنس را بگيرم و فروشنده بگويد قبول كردم ، يا فروشنده پول را بگيرد و بگويد فلان جنس را فروختم كه بعد از شش ماه تحويل بدهم معامله صحيح است .\r\nمسأله 2119 - اگر پولى را سلف بفروشد و عوض آن را پول بگيرد معامله باطل است .\r\nولى اگر جنسى را سلف بفروشد و عوض آن را جنس ديگر يا پول بگيرد معامله صحيح است . و احتياط مستحب آن است در عوض جنسى كه مىفروشد پول بگيرد و جنس ديگر نگيرد .\r\n\r\nشرايط معاملهء سَلَف\r\nمسأله 2120 - معاملهء سلف شش شرط دارد :\r\nاول : خصوصياتى را كه قيمت جنس به واسطهء آنها فرق مىكند معيّن نمايد . ولى\r\n\r\n","description":"","footnote":"","page_name":" 422 ","page_number":442},
  {"content":"\r\n\r\nدقت زياد هم لازم نيست ، همين قدر كه مردم بگويند خصوصيات آن معلوم شده كافى است ، پس معاملهء سلف در نان « 1 » و گوشت و پوست حيوان و مانند اينها كه نمىشود خصوصياتشان را كاملًا معيّن كرد باطل است .\r\nدوم : پيش از آن كه خريدار و فروشنده از هم جدا شوند ، خريدار تمام قيمت را به فروشنده بدهد ، يا به مقدار پول آن از فروشنده طلبكار باشد و طلب خود را بابت قيمت جنس حساب كند « 2 » و او قبول نمايد و چنانچه مقدارى از قيمت آن را بدهد ، اگر چه معامله به آن مقدار صحيح است ولى فروشنده مىتواند معاملهء همان مقدار را به هم بزند .\r\nسوم : مدت را كاملًا معيّن كنند ، و اگر مثلًا بگويد تا اول خرمن جنس را تحويل مىدهم چون مدت كاملًا معلوم نشده معامله باطل است .\r\nچهارم : وقتى را براى تحويل جنس معيّن كنند كه در آن وقت ، جنس به قدرى كمياب نباشد « 3 » كه فروشنده نتواند آن را تحويل دهد .\r\nپنجم : جاى تحويل جنس را معيّن نمايند « 4 » ، ولى اگر از حرف‌هاى آنان جاى آن معلوم باشد لازم نيست اسم آن‌جا را ببرند .\r\nششم : وزن يا پيمانهء آن را معيّن كنند و جنسى را هم كه معمولًا با ديدن ، معامله مىكنند اگر سلف بفروشند اشكال ندارد ، ولى بايد مثل بعضى از اقسام گردو و تخم مرغ تفاوت افراد آن به قدرى كم باشد كه مردم به آن اهميت ندهند .\r\n\r\n\r\n","description":"","footnote":"\r\n( 1 ) - اگر نشود در آنچه ذكر شده خصوصيات را به طورى كه معامله غررى نباشد تعيين كرد .\r\n( 2 ) - و بهتر آن است كه پول متاع را به ذمه مشترى قرار دهد پس از آن با پولى كه به ذمه‌فروشنده ، مشترى طلبكار است حساب كند .\r\n( 3 ) - بلكه شرط است كه در وقت تحويل به قدرى وجود داشته باشد كه به حسب عادت مأمون باشند از نايابى .\r\n( 4 ) - به احتياط واجب .\r\n","page_name":" 423 ","page_number":443},
  {"content":"\r\n\r\n\r\nاحكام معاملهء سَلَف\r\nمسأله 2121 - انسان نمىتواند جنسى را كه سلف خريده پيش از تمام شدن مدت بفروشد و بعد از تمام شدن مدت ، اگرچه آن را تحويل نگرفته باشد ، فروختن آن اشكال ندارد ولى فروختن غله مانند گندم و جو پيش از تحويل گرفتن آن مكروه است « 1 » .\r\nمسأله 2122 - در معاملهء سلف اگر فروشنده جنسى را كه قرارداد كرده ، بدهد ، مشترى بايد قبول كند . و نيز اگر بهتر « 2 » از آنچه قرار گذاشته بدهد و طورى باشد كه از همان جنس حساب شود ، مشترى بايد قبول نمايد .\r\nمسأله 2123 - اگر جنسى را كه فروشنده مىدهد ، پست‌تر از جنسى باشد كه قرارداد كرده ، مشترى مىتواند قبول نكند .\r\nمسأله 2124 - اگر فروشنده به جاى جنسى كه قرارداد كرده ، جنس ديگرى بدهد ، در صورتى كه مشترى راضى شود اشكال ندارد .\r\nمسأله 2125 - اگر جنسى را كه سلف فروخته در موقعى كه بايد آن را تحويل دهد ، ناياب شود و نتواند آن را تهيه كند ، مشترى مىتواند صبر كند تا تهيه نمايد يا معامله را به‌هم بزند و چيزى را كه داده پس بگيرد .\r\nمسأله 2126 - اگر جنسى را بفروشد و قرار بگذارد كه بعد از مدتى تحويل دهد و پول آن را هم بعد از مدتى بگيرد ، معامله باطل است .\r\n\r\n\r\n","description":"","footnote":"\r\n( 1 ) - معلوم نيست مكروه باشد .\r\n( 2 ) - در صورتى واجب است قبول كند كه با همان وصف بدهد با زيادت كمال ؛ يعنى همان‌مصداق باشد با زيادت كمال ، و اما اگر اين‌طور نباشد واجب نيست ؛ مثل آن كه بندهء جاهل خريده باشد و آن عالم تحويل بدهد .\r\n","page_name":" 424 ","page_number":444},
  {"content":"\r\n\r\n\r\nفروش طلا و نقره ، به طلا و نقره\r\nمسأله 2127 - اگر طلا را به طلا يا نقره را به نقره بفروشد ، سكه‌دار باشند يا بىسكه ، در صورتى كه وزن يكى از آنها زيادتر از ديگرى باشد معامله حرام و باطل است .\r\nمسأله 2128 - اگر طلا را به نقره ، يا نقره را به طلا بفروشد ، معامله صحيح است و لازم نيست وزن آنها مساوى باشد .\r\nمسأله 2129 - اگر طلا يا نقره را به طلا ، يا نقره بفروشند ، بايد فروشنده و خريدار پيش از آن كه از يكديگر جدا شوند ، جنس و عوض آن را به يكديگر تحويل دهند و اگر هيچ مقدار از چيزى را كه قرار گذاشته‌اند تحويل ندهند معامله باطل است .\r\nمسأله 2130 - اگر فروشنده يا خريدار تمام چيزى را كه قرار گذاشته تحويل دهد و ديگرى مقدارى از آن را تحويل دهد و از يكديگر جدا شوند ، اگرچه معامله به آن مقدار صحيح است ولى كسى كه تمام مال به دست او نرسيده مىتواند معامله را به‌هم بزند .\r\nمسأله 2131 - اگر خاك « 1 » نقرهء معدن را به نقرهء خالص و خاك طلاى معدن را به طلاى خالص بفروشند ، معامله باطل است . ولى فروختن خاك نقره به طلا و خاك طلا به نقره اشكال ندارد .\r\n\r\nمواردى كه انسان مىتواند معامله را به‌هم بزند\r\nمسأله 2132 - حق به‌هم زدن معامله را خيار مىگويند و خريدار و فروشنده در يازده صورت مىتوانند معامله را به‌هم بزنند :\r\n\r\n\r\n","description":"","footnote":"\r\n( 1 ) - يعنى مقدار خاك نقره‌دار در وزن با نقره خالص مساوى باشد مثل آن كه يك مثقال خاك‌معدن را در مقابل يك مثقال نقره خالص بفروشد و همچنين در طلا .\r\n","page_name":" 425 ","page_number":445},
  {"content":"\r\n\r\nاول : آن كه از مجلس معامله متفرق نشده باشند و اين خيار را ( خيار مجلس ) مىگويند .\r\nدوم : آن كه مغبون شده باشند . ( خيار غَبْن ) .\r\nسوم : در معامله قرارداد كنند كه تا مدت معيّنى هر دو يا يكى از آنان بتوانند معامله را به‌هم بزنند ( خيار شرط ) .\r\nچهارم : فروشنده يا خريدار ، مال خود را بهتر از آنچه هست نشان دهد و طورى كند كه قيمت مال در نظر مردم زياد شود ( خيار تدليس ) .\r\nپنجم : فروشنده يا خريدار شرط كند كه كارى انجام دهد ، يا شرط كند مالى را كه مىدهد طور مخصوصى باشد ، و به آن شرط عمل نكند كه در اين صورت ديگرى مىتواند معامله را به‌هم بزند ( خيار تخلف شرط ) .\r\nششم : در جنس يا عوض آن عيبى باشد ( خيار عيب ) .\r\nهفتم : معلوم شود مقدارى از جنسى را كه فروخته‌اند ، مال ديگرى است ، كه اگر صاحب آن به معامله راضى نشود ، خريدار مىتواند معامله را به‌هم بزند يا پول آن مقدار را از فروشنده بگيرد ، و نيز اگر معلوم شود مقدارى از چيزى را كه خريدار عوض قرار داده ، مال ديگرى است و صاحب آن راضى نشود ، فروشنده مىتواند معامله را به هم بزند ، يا عوض آن مقدار را از خريدار بگيرد ( خيار شركت ) .\r\nهشتم : فروشنده خصوصيات جنس معيّنى را كه مشترى نديده به او بگويد بعد معلوم شود طورى كه گفته نبوده است . كه در اين صورت مشترى مىتواند معامله را به‌هم بزند ، و نيز اگر مشترى خصوصيات عوض معيّنى را كه مىدهد بگويد ، بعد معلوم شود طورى كه گفته نبوده است ، فروشنده مىتواند معامله را به‌هم بزند ( خيار رؤيت ) .\r\nنهم : مشترى پول جنسى را كه نقد خريده تا سه روز ندهد و فروشنده هم جنس را تحويل ندهد كه اگر مشترى شرط نكرده باشد كه دادن پول را تأخير « 1 » بيندازد فروشنده\r\n\r\n\r\n","description":"","footnote":"\r\n( 1 ) - و نيز شرط تأخير جنس را هم نكرده باشند ، و همچنين است در فرض بعدى .\r\n","page_name":" 426 ","page_number":446},
  {"content":"\r\n\r\nمىتواند معامله را به‌هم بزند ولى اگر جنسى را كه خريده مثل بعضى از ميوه‌ها باشد كه اگر يك روز بماند ضايع مىشود ، چنانچه تا شب پول آن را ندهد و شرط نكرده باشد كه دادن پول را تأخير بيندازد ، فروشنده مىتواند معامله را به‌هم بزند ( خيار تأخير ) .\r\nدهم : حيوانى را خريده باشد كه تا سه روز مىتواند معامله را به‌هم بزند و اگر در عوض حيوانى كه خريده ، حيوان ديگرى داده باشد ، فروشنده هم تا سه روز مىتواند معامله را به‌هم بزند « 1 » ( خيار حيوان ) .\r\nيازدهم : فروشنده نتواند جنسى را كه فروخته تحويل دهد ، مثلًا اسبى را كه فروخته فرار نمايد كه در اين صورت مشترى مىتواند معامله را به‌هم بزند ( خيار تعذر تسليم ) .\r\nو احكام اينها در مسائل آينده گفته خواهد شد .\r\nمسأله 2133 - اگر خريدار قيمت جنس را نداند ، يا در موقع معامله غفلت كند و جنس را گران‌تر از قيمت معمولى آن بخرد ، چنانچه به قدرى گران خريده كه مردم به آن اهميت مىدهند « 2 » ، مىتواند معامله را به‌هم بزند و نيز اگر فروشنده قيمت جنس را نداند ، يا موقع معامله غفلت كند و جنس را ارزان‌تر از قيمت آن بفروشد در صورتى كه مردم به مقدارى كه ارزان فروخته اهميت بدهند ، مىتواند معامله را به‌هم بزند .\r\nمسأله 2134 - در معاملهء بيع شرط ، كه مثلًا خانهء هزار تومانى را به دويست تومان مىفروشند و قرار مىگذارند كه اگر فروشنده سر مدت پول را بدهد بتواند معامله را به‌هم بزند ، در صورتى كه خريدار و فروشنده قصد خريد و فروش داشته باشند معامله صحيح است .\r\nمسأله 2135 - در معاملهء بيع شرط اگرچه فروشنده اطمينان داشته باشد كه هرگاه سر\r\n\r\n\r\n","description":"","footnote":"\r\n( 1 ) - ظاهراً فروشنده نتواند به‌هم بزند .\r\n( 2 ) - ميزان آن است كه مردم او را مغبون بدانند و در كمى و زيادى آن مسامحه نكنند .\r\n","page_name":" 427 ","page_number":447},
  {"content":"\r\n\r\nمدت پول را ندهد ، خريدار ملك را به او مىدهد معامله صحيح است ، ولى اگر سر مدت پول را ندهد ، حق ندارد ملك را از خريدار مطالبه كند و اگر خريدار بميرد ، نمىتواند ملك را از ورثهء او مطالبه نمايد .\r\nمسأله 2136 - اگر چاى اعلا را با چاى پست مخلوط كند و به اسم چاى اعلا بفروشد ، مشترى مىتواند معامله را به‌هم بزند .\r\nمسأله 2137 - اگر خريدار بفهمد مالى را كه گرفته عيبى دارد مثلًا حيوانى را بخرد و بفهمد كه يك چشم آن كور است ، چنانچه آن عيب پيش از معامله در مال بوده و او نمىدانسته ، مىتواند معامله را به‌هم بزند ، يا فرق قيمت سالم و معيوب آن را معيّن كند و به نسبت تفاوت قيمت سالم و معيوب از پولى كه به فروشنده داده پس بگيرد مثلًا مالى را كه به چهار تومان خريده ، اگر بفهمد معيوب است ، در صورتى كه قيمت سالم آن هشت تومان و قيمت معيوب آن شش تومان باشد ، چون فرق قيمت سالم و معيوب يك چهارم مىباشد مىتواند يك چهارم پولى را كه داده يعنى يك تومان از فروشنده بگيرد .\r\nمسأله 2138 - اگر فروشنده بفهمد در عوضى كه گرفته عيبى هست چنانچه آن عيب پيش از معامله در عوض بوده و او نمىدانسته مىتواند معامله را به‌هم بزند ، يا تفاوت قيمت سالم و معيوب را به دستورى كه در مسأله پيش گفته شد بگيرد .\r\nمسأله 2139 - اگر بعد از معامله و پيش از تحويل گرفتن مال عيبى در آن پيدا شود ، خريدار مىتواند معامله را به‌هم بزند ، و نيز اگر در عوض مال بعد از معامله و پيش از تحويل گرفتن ، عيبى پيدا شود ، فروشنده مىتواند معامله را به‌هم بزند ، ولى اگر بخواهند تفاوت قيمت بگيرند اشكال دارد .\r\nمسأله 2140 - اگر بعد از معامله عيب مال را بفهمد و فوراً معامله را به‌هم نزند ، ديگر حق به‌هم زدن معامله را ندارد .\r\nمسأله 2141 - هرگاه بعد از خريدن جنس عيب آن را بفهمد ، اگرچه فروشنده\r\n\r\n","description":"","footnote":"","page_name":" 428 ","page_number":448},
  {"content":"\r\n\r\nحاضر نباشد مىتواند معامله را به‌هم بزند .\r\nمسأله 2142 - در چهار صورت اگر خريدار بفهمد مال عيبى دارد نمىتواند معامله را به‌هم بزند ، يا تفاوت قيمت بگيرد : اول : آن كه موقع خريدن ، عيب مال را بداند . دوم : به عيب مال راضى شود . سوم : در وقت معامله بگويد : اگر مال عيبى داشته باشد ، پس نمىدهم و تفاوت قيمت هم نمىگيرم . چهارم : فروشنده در وقت معامله بگويد : اين مال را با هر عيبى كه دارد مىفروشم ، ولى اگر عيبى را معيّن كند و بگويد مال را با اين عيب مىفروشم و معلوم شود عيب ديگرى هم دارد ، خريدار مىتواند براى عيبى كه فروشنده معيّن نكرده مال را پس دهد ، يا تفاوت بگيرد .\r\nمسأله 2143 - در سه صورت اگر خريدار بفهمد مال عيبى دارد ، نمىتواند معامله را به‌هم بزند ، ولى مىتواند تفاوت قيمت بگيرد :\r\nاول : آن كه بعد از معامله در مال تصرف كند « 1 » .\r\nدوم : بعد از معامله بفهمد مال عيب دارد و فقط حق برگرداندن آن را ساقط كند .\r\nسوم : بعد از تحويل گرفتن مال ، عيب ديگرى در آن پيدا شود . ولى اگر حيوان معيوبى را بخرد و پيش از گذشتن سه روز ، عيب ديگرى پيدا كند اگرچه آن را تحويل گرفته باشد باز هم مىتواند آن را پس دهد ، و نيز اگر فقط خريدار تا مدتى حق به‌هم زدن معامله را داشته باشد و در آن مدت ، مال عيب ديگرى پيدا كند ، اگرچه آن را تحويل گرفته باشد ، مىتواند معامله را به‌هم بزند .\r\nمسأله 2144 - اگر انسان مالى داشته باشد كه خودش آن را نديده و ديگرى خصوصيات آن را براى او گفته باشد ، چنانچه او همان خصوصيات را به مشترى بگويد و آن را بفروشد و بعد از فروش بفهمد كه بهتر از آن بوده مىتواند معامله را به‌هم بزند .\r\n\r\n\r\n","description":"","footnote":"\r\n( 1 ) - به طورى كه تغييرى در مال پيدا شود كه گفته شود مال به آن طور كه خريده شده و تحويل داده شده باقى نمانده .\r\n","page_name":" 429 ","page_number":449},
  {"content":"\r\n\r\n\r\nمسائل متفرقه\r\nمسأله 2145 - اگر فروشنده قيمت خريد جنس را به مشترى بگويد بايد تمام چيزهايى را كه به واسطهء آنها قيمت مال كم يا زياد مىشود بگويد اگرچه به همان قيمت يا به كمتر از آن بفروشد ، مثلًا بايد بگويد كه نقد خريده است يا نسيه .\r\nمسأله 2146 - اگر انسان جنسى را به كسى بدهد و قيمت آن را معيّن كند و بگويد اين جنس را به اين قيمت به فروش و هرچه زيادتر فروختى مال خودت باشد ، هرچه زيادتر از آن قيمت بفروشد مال صاحب مال است « 1 » . و فروشنده فقط مىتواند مزد زحمت خود را از صاحب مال بگيرد . ولى اگر بگويد اين جنس را به اين قيمت به تو فروختم و او بگويد قبول كردم يا به قصد فروختن ، جنس را به او بدهد و او هم به قصد خريدن بگيرد ، هر چه زيادتر از آن قيمت بفروشد مال خود اوست .\r\nمسأله 2147 - اگر قصاب گوشت نر بفروشد و به جاى آن ، گوشت ماده بدهد معصيت كرده است ، پس اگر آن گوشت را معيّن كرده و گفته اين گوشت نر را مىفروشم ، مشترى مىتواند معامله را به‌هم بزند . و اگر آن را معيّن نكرده ، در صورتى كه مشترى به گوشتى كه گرفته راضى نشود ، قصاب بايد گوشت نر به‌او بدهد .\r\nمسأله 2148 - اگر مشترى به بزاز بگويد پارچه‌اى مىخواهم كه رنگ آن نرود و بزاز پارچه‌اى به او بفروشد كه رنگ آن برود ، مشترى مىتواند معامله را به‌هم بزند .\r\nمسأله 2149 - قسم خوردن در معامله اگر راست باشد مكروه است و اگر دروغ باشد حرام است .\r\n\r\n\r\n","description":"","footnote":"\r\n( 1 ) - بلكه مال دلال است كه فروخته است .\r\n","page_name":" 430 ","page_number":450},
  {"content":"\r\n\r\n\r\nاحكام شركت\r\nمسأله 2150 - اگر دو نفر بخواهند با هم شركت كنند ، چنانچه هر كدام مقدارى از مال خود را با مال ديگرى به طورى مخلوط كند كه از يكديگر تشخيص داده نشود و به عربى يا به زبان ديگر صيغه شركت را بخوانند ، يا كارى كنند كه معلوم باشد مىخواهند با يكديگر شريك باشند ، شركت آنان صحيح است .\r\nمسأله 2151 - اگر چند نفر در مزدى كه از كار خودشان مىگيرند با يكديگر شركت كنند ، مثل دلاك‌ها كه قرار مىگذارند هر قدر مزد گرفتند با هم قسمت كنند شركت آنان صحيح نيست .\r\nمسأله 2152 - اگر دو نفر با يكديگر شركت كنند كه هر كدام به اعتبار خود جنسى بخرد و قيمت آن را خودش بدهكار شود ولى در جنسى كه هر كدام خريده‌اند و در استفادهء آن با يكديگر شريك باشند صحيح نيست اما اگر هر كدام ديگرى را وكيل كند كه جنس را براى او نسيه بخرد بعد هر شريكى جنس را براى خودش و شريكش بخرد كه هر دو بدهكار شوند شركت صحيح است .\r\nمسأله 2153 - كسانى كه به واسطهء عقد شركت با هم شريك مىشوند ، بايد مكلف و عاقل باشند و از روى قصد و اختيار شركت كنند ، و نيز بايد بتوانند در مال خود تصرف\r\n\r\n","description":"","footnote":"","page_name":" 431 ","page_number":451},
  {"content":"\r\n\r\nنمايند ، پس آدم سفيهى « 1 » كه مال خود را در كارهاى بيهوده مصرف مىكند ، چون حق ندارد در مال خود تصرف نمايد ، اگر شركت كند صحيح نيست .\r\nمسأله 2154 - اگر در عقد شركت شرط كنند كسى كه كار مىكند يا بيشتر از شريك ديگر كار مىكند بيشتر منفعت ببرد ، بايد آنچه را شرط كرده‌اند به او بدهند ولى اگر شرط كنند كسى كه كار نمىكند ، يا كمتر كار مىكند بيشتر منفعت ببرد ، شركت آنان اشكال دارد « 2 » .\r\nمسأله 2155 - اگر قرار بگذارند كه همهء استفاده را يك نفر ببرد يا تمام ضرر يا بيشتر آن را يكى از آنان بدهد شركت باطل است « 3 » .\r\nمسأله 2156 - اگر شرط نكنند كه يكى از شريك‌ها بيشتر منفعت ببرد چنانچه سرمايهء آنان يك اندازه باشد منفعت و ضرر را هم به يك اندازه مىبرند و اگر سرمايهء آنان يك اندازه نباشد ، بايد منفعت و ضرر را به نسبت سرمايه قسمت نمايند ، مثلًا اگر دو نفر شركت كنند و سرمايهء يكى از آنان دو برابر سرمايهء ديگرى باشد سهم او از منفعت و ضرر دو برابر سهم ديگرى است ، چه هر دو به يك اندازه كار كنند يا يكى كمتر كار كند ، يا هيچ كار نكند .\r\nمسأله 2157 - اگر در عقد شركت شرط كنند كه هر دو با هم خريد و فروش نمايند ، يا هر كدام به تنهايى معامله كنند ، يا فقط يكى از آنان معامله كند ، بايد به قرارداد عمل نمايند .\r\n\r\n\r\n","description":"","footnote":"\r\n( 1 ) - اگر سفيه از طرف حاكم شرع ممنوع شده باشد از تصرف در اموالش شركتش‌صحيح نيست .\r\n( 2 ) - اشكال ندارد .\r\n( 3 ) - اگر قرار بگذارند همهء ضرر يا بيشتر آن را يكى از آنان بدهد شركت و قرار هر دو صحيح‌اند .\r\n","page_name":" 432 ","page_number":452},
  {"content":"\r\n\r\nمسأله 2158 - اگر معيّن نكنند كه كدام يك آنان با سرمايه خريد و فروش نمايد ، هيچ‌يك آنان بدون اجازهء ديگرى نمىتواند با آن سرمايه معامله كند .\r\nمسأله 2159 - شريكى كه اختيار سرمايهء شركت با او است بايد به قرارداد شركت عمل كند ، مثلًا اگر با او قرار گذاشته‌اند كه نسيه بخرد يا نقد بفروشد ، يا جنس را از محل مخصوصى بخرد ، بايد به همان قرارداد رفتار نمايد و اگر با او قرارى نگذاشته باشند ، بايد به طور معمول معامله كند و داد و ستدى نمايد كه براى شركت ضرر نداشته باشد و نبايد نسيه بخرد « 1 » يا نسيه بفروشد يا مال شركت را در مسافرت همراه خود ببرد .\r\nمسأله 2160 - شريكى كه با سرمايهء شركت معامله مىكند ، اگر بر خلاف قراردادى كه با او كرده‌اند خريد و فروش كند و خسارتى براى شركت پيش آيد ضامن است ، ولى اگر بعداً به قراردادى كه شده معامله كند صحيح است ، و نيز اگر با او قراردادى نكرده باشند و بر خلاف معمول معامله كند ، ضامن مىباشد اما اگر بعداً مطابق معمول معامله كند معاملهء او صحيح است .\r\nمسأله 2161 - شريكى كه با سرمايهء شركت معامله مىكند اگر زياده‌روى ننمايد و در نگهدارى سرمايه كوتاهى نكند و اتفاقاً مقدارى از آن يا تمام آن تلف شود ضامن نيست .\r\nمسأله 2162 - شريكى كه با سرمايهء شركت معامله مىكند اگر بگويد سرمايه تلف شده و پيش حاكم شرع قسم بخورد ، بايد حرف او را قبول كرد .\r\nمسأله 2163 - اگر تمام شريك‌ها از اجازه‌اى كه به تصرف در مال يكديگر داده‌اند برگردند ، هيچ كدام نمىتوانند در مال شركت تصرف كنند ، و اگر يكى از آنان از اجازهء خود برگردد ، شريك‌هاى ديگر حق تصرف ندارند ، ولى كسى كه از اجازهء خود\r\n\r\n\r\n","description":"","footnote":"\r\n( 1 ) - اگر متعارف باشد مىتواند و نيز اگر سفر متعارف باشد مىتواند و در اين حكم موارد مختلف است .\r\n","page_name":" 433 ","page_number":453},
  {"content":"\r\n\r\nبرگشته ، مىتواند در مال شركت تصرف كند .\r\nمسأله 2164 - هر وقت يكى از شريك‌ها تقاضا كند كه سرمايهء شركت را قسمت كنند ، اگرچه شركت مدت داشته باشد ، بايد ديگران قبول نمايند .\r\nمسأله 2165 - اگر يكى از شريك‌ها بميرد ، يا ديوانه ، يا بيهوش شود شريك‌هاى ديگر نمىتوانند در مال شركت تصرف كنند و همچنين است اگر يكى از آنان سفيه شود « 1 » يعنى مال خود را در كارهاى بيهوده مصرف نمايد .\r\nمسأله 2166 - اگر شريك ، چيزى را نسيه براى خود بخرد ، نفع و ضررش مال خود او است ولى اگر براى شركت بخرد و شريك ديگر بگويد به آن معامله راضى هستم ، نفع و ضررش مال هر دوى آنان است .\r\nمسأله 2167 - اگر با سرمايهء شركت معامله‌اى كنند ، بعد بفهمند شركت باطل بوده چنانچه طورى باشد كه اگر مىدانستند شركت درست نيست ، به تصرف در مال يكديگر راضى بودند ، معامله صحيح است و هر چه از آن معامله پيدا شود ، مال همهء آنان است ، و اگر اين‌طور نباشد ، در صورتى كه كسانى كه به تصرف ديگران راضى نبوده‌اند ، بگويند به آن معامله راضى هستيم معامله صحيح و گرنه باطل مىباشد .\r\nو در هر صورت هر كدام آنان كه براى شركت كارى كرده است ، اگر به قصد مجانى كار نكرده باشد ، مىتواند مزد زحمت‌هاى خود را به اندازهء معمول از شريك‌هاى ديگر بگيرد .\r\n\r\n\r\n","description":"","footnote":"\r\n( 1 ) - بلكه اگر از طرف حاكم شرع ممنوع شود چنين است .\r\n","page_name":" 434 ","page_number":454},
  {"content":"\r\n\r\n\r\nاحكام صلح\r\nمسأله 2168 - صلح آن است « 1 » كه انسان با ديگرى سازش كند كه مقدارى از مال يا منفعت مال خود را ملك او كند ، يا از طلب ، يا حق خود بگذرد كه او هم در عوض ، مقدارى از مال ، يا منفعت مال خود را به او واگذار نمايد ، يا از طلب ، يا حقّى كه دارد بگذرد . بلكه اگر بدون آن كه عوض بگيرد مقدارى از مال ، يا منفعت خود را به كسى واگذار كند ، يا از طلب يا حق خود بگذرد ، باز هم صلح صحيح است .\r\nمسأله 2169 - دو نفرى كه چيزى را به يكديگر صلح مىكنند بايد بالغ و عاقل باشند ، و كسى آنها را مجبور نكرده باشد و قصد صلح داشته باشند « 2 » .\r\nمسأله 2170 - لازم نيست صيغهء صلح به عربى خوانده شود ، بلكه با هر لفظى كه بفهماند با هم صلح و سازش كرده‌اند صحيح است .\r\nمسأله 2171 - اگر كسى گوسفندهاى خود را به چوپان بدهد كه مثلًا يك سال نگهدارى كند و از شير آن استفاده نمايد و مقدارى روغن بدهد ، چنانچه شير گوسفند را در مقابل زحمت‌هاى چوپان و آن روغن صلح كند صحيح است ولى اگر گوسفند را\r\n\r\n\r\n","description":"","footnote":"\r\n( 1 ) - و شرط است كه طرف هم قبول كند تا صلح شود .\r\n( 2 ) - و به حكم حاكم از تصرف در اموال منع نشده باشند .\r\n","page_name":" 435 ","page_number":455},
  {"content":"\r\n\r\nيك ساله به چوپان اجاره دهد كه از شير آن استفاده كند و در عوض ، مقدارى روغن بدهد اشكال دارد .\r\nمسأله 2172 - اگر كسى بخواهد طلب يا حق خود را به ديگرى صلح كند در صورتى صحيح است كه او قبول نمايد ولى اگر بخواهد از طلب يا حق خود بگذرد قبول كردن او لازم نيست « 1 » .\r\nمسأله 2173 - اگر انسان مقدار بدهى خود را بداند و طلبكار او نداند ، چنانچه طلبكار طلب خود را به كمتر از مقدارى كه هست صلح كند مثلًا پنجاه تومان طلبكار باشد و طلب خود را به ده تومان صلح نمايد ، زيادى براى بدهكار حلال نيست مگر آن كه مقدار بدهى خود را به او بگويد و او را راضى كند يا طورى باشد كه اگر مقدار طلب خود را مىدانست ، باز هم به آن مقدار صلح مىكرد .\r\nمسأله 2174 - اگر بخواهند دو چيزى را كه از يك جنس و وزن آنها معلوم است به يكديگر صلح كنند ، احتياط واجب « 2 » آن است كه وزن يكى بيشتر از ديگرى نباشد ، ولى اگر وزن آنها معلوم نباشد ، اگرچه احتمال دهند كه وزن يكى بيشتر از ديگرى است صلح صحيح است .\r\nمسأله 2175 - اگر دو نفر از يك نفر طلبكار باشند ، يا دو نفر از دو نفر ديگر طلبكار باشند و بخواهند طلب‌هاى خود را به يكديگر صلح كنند ، چنانچه طلب آنان از يك جنس و وزن آنها يكى باشد مثلًا هر دو ده من گندم طلبكار باشند ، مصالحهء آنان صحيح است ، و همچنين است اگر جنس طلب آنان يكى نباشد مثلًا يكى ده من برنج و ديگرى دوازده من گندم طلبكار باشد . ولى اگر طلب آنان از يك جنس و چيزى باشد كه معمولًا با وزن يا پيمانه آن را معامله مىكنند ، در صورتى كه وزن يا پيمانهء آنها\r\n\r\n\r\n","description":"","footnote":"\r\n( 1 ) - و صلح هم نيست .\r\n( 2 ) - بلكه اقوا .\r\n","page_name":" 436 ","page_number":456},
  {"content":"\r\n\r\nمساوى نباشد ، مصالحهء آنان اشكال دارد .\r\nمسأله 2176 - اگر از كسى طلبى دارد كه بايد بعد از مدتى بگيرد چنانچه طلب خود را به مقدار كمترى صلح كند و مقصودش اين باشد كه از مقدارى از طلب خود گذشت كند و بقيه را نقد بگيرد اشكال ندارد .\r\nمسأله 2177 - اگر دو نفر چيزى را با هم صلح كنند ، با رضايت يكديگر مىتوانند صلح را به‌هم بزنند و نيز اگر در ضمن معامله براى هر دو يا يكى از آنان ، حق به‌هم زدن معامله را قرار داده باشند ، كسى كه آن حق را دارد مىتواند صلح را به‌هم بزند .\r\nمسأله 2178 - تا وقتى خريدار و فروشنده از مجلس معامله متفرق نشده‌اند مىتوانند معامله را به‌هم بزنند و نيز اگر مشترى حيوانى را بخرد تا سه روز حق به‌هم زدن معامله را دارد و همچنين اگر پول جنسى را كه نقد خريده تا سه روز ندهد و جنس را تحويل نگيرد ، فروشنده مىتواند معامله را به‌هم بزند ، ولى كسى كه مال را صلح مىكند در اين سه صورت حق به‌هم زدن صلح را ندارد و در هشت صورت ديگر كه در احكام خريد و فروش گفته شد مىتواند صلح را به‌هم بزند .\r\nمسأله 2179 - اگر چيزى را كه به صلح گرفته معيوب باشد مىتواند صلح را به‌هم بزند ، ولى اگر بخواهد تفاوت قيمت صحيح و معيوب را بگيرد اشكال دارد « 1 » .\r\nمسأله 2180 - هرگاه مال خود را به كسى صلح نمايد و با او شرط كند كه اگر بعد از مرگ وارثى نداشتم بايد چيزى را كه به تو صلح كردم وقف كنى و او هم اين شرط را قبول كند ، بايد به شرط عمل نمايد .\r\n\r\n\r\n","description":"","footnote":"\r\n( 1 ) - بلكه جايز نيست بگيرد بنابر اقوا .\r\n","page_name":" 437 ","page_number":457},
  {"content":"\r\n\r\n\r\nاحكام اجاره\r\nمسأله 2181 - اجاره دهنده و كسى كه چيزى را اجاره مىكند بايد مكلف و عاقل باشند و به اختيار خودشان اجاره را انجام دهند و نيز بايد در مال خود حق تصرف داشته باشند ، پس سفيهى « 1 » كه مال خود را در كارهاى بيهوده مصرف مىكند چون حق ندارد در مال خود تصرف نمايد اگر چيزى را اجاره كند ، يا اجاره دهد صحيح نيست .\r\nمسأله 2182 - انسان مىتواند از طرف ديگرى وكيل شود و مال او را اجاره دهد .\r\nمسأله 2183 - اگر ولىّ ، يا قيّم بچه مال او را اجاره دهد ، يا خود او را اجير ديگرى نمايد اشكال ندارد . و اگر مدتى از زمان بالغ شدن او را جزء مدت اجاره قرار دهد ، بعد از آن كه بچه بالغ شد ، مىتواند بقيهء اجاره را به‌هم بزند ، ولى هرگاه طورى بوده كه اگر مقدارى از زمان بالغ بودن بچه را جزء مدت اجاره نمىكرد ، بر خلاف مصلحت بچه بود ، نمىتواند اجاره را به‌هم بزند .\r\nمسأله 2184 - بچهء صغيرى را كه ولىّ ندارد بدون اجازهء مجتهد نمىشود اجير كرد ، و كسى كه به مجتهد دسترسى ندارد ، مىتواند از چند نفر « 2 » مؤمن كه عادل باشند ، اجازه بگيرد و او را اجير نمايد .\r\n\r\n\r\n","description":"","footnote":"\r\n( 1 ) - اگر سفيه به حكم حاكم منع از تصرف شده باشد .\r\n( 2 ) - از يك نفر كافى است .\r\n","page_name":" 438 ","page_number":458},
  {"content":"\r\n\r\nمسأله 2185 - اجاره دهنده و مستأجر لازم نيست صيغهء عربى بخوانند بلكه اگر مالك به كسى بگويد ، ملك خود را به تو اجاره دادم و او بگويد قبول كردم ، اجاره صحيح است . و نيز اگر حرفى نزنند و مالك به قصد اين كه ملك را اجاره دهد ، آن را به مستأجر واگذار كند و او هم به قصد اجاره كردن بگيرد اجاره صحيح مىباشد .\r\nمسأله 2186 - اگر انسان بدون صيغه خواندن بخواهد براى انجام عملى اجير شود ، همين كه مشغول آن عمل « 1 » شد اجاره صحيح است .\r\nمسأله 2187 - كسى كه نمىتواند حرف بزند ، اگر با اشاره بفهماند كه ملك را اجاره داده ، يا اجاره كرده صحيح است .\r\nمسأله 2188 - اگر خانه يا دكان يا اتاقى را اجاره كند و صاحب ملك با او شرط كند كه فقط خود او از آنها استفاده نمايد ، مستأجر نمىتواند آن را به ديگرى اجاره دهد و اگر شرط نكند مىتواند آن را به ديگرى اجاره دهد ، ولى اگر بخواهد به زيادتر از مقدارى كه اجاره كرده آن را اجاره دهد ، بايد در آن ، كارى مانند تعمير و سفيدكارى انجام داده باشد ، يا به غير جنسى كه اجاره كرده آن را اجاره دهد مثلًا اگر با پول اجاره كرده به گندم يا چيز ديگر اجاره دهد .\r\nمسأله 2189 - اگر اجير با انسان شرط كند كه فقط براى خود انسان كار كند ، نمىشود او را به ديگرى اجاره داد ، و اگر شرط نكند ، چنانچه او را به چيزى كه اجرت او قرار داده اجاره دهد ، بايد زيادتر نگيرد و اگر به چيز ديگرى اجاره دهد ، مىتواند زيادتر بگيرد .\r\nمسأله 2190 - اگر غير خانه و دكان و اتاق و اجير ، چيز ديگر - مثلًا زمين - را اجاره كند و مالك با او شرط نكند كه فقط خودش از آن استفاده نمايد ، اگرچه بيشتر از مقدارى كه اجاره كرده آن را اجاره دهد اشكال ندارد .\r\n\r\n\r\n","description":"","footnote":"\r\n( 1 ) - يعنى با رضايت طرف معامله .\r\n","page_name":" 439 ","page_number":459},
  {"content":"\r\n\r\nمسأله 2191 - اگر خانه يا دكانى را مثلًا يك ساله به صد تومان اجاره كند و از نصف آن خودش استفاده نمايد ، مىتواند نصف ديگر آن را به صد تومان اجاره دهد ، ولى اگر بخواهد نصف آن را به زيادتر از مقدارى كه اجاره كرده مثلًا به صد و بيست تومان اجاره دهد ، بايد در آن ، كارى مانند تعمير انجام داده باشد « 1 » .\r\n\r\nشرايط مالى كه آن را اجاره مىدهند\r\nمسأله 2192 - مالى را كه اجاره مىدهند چند شرط دارد : اول : آن كه معيّن باشد ، پس اگر بگويد يكى از خانه‌هاى خود را اجاره دادم درست نيست . دوم : مستأجر آن را ببيند ، يا كسى كه آن را اجاره مىدهد طورى خصوصيات آن را بگويد كه كاملًا معلوم باشد . سوم : تحويل دادن آن ممكن باشد ، پس اجاره دادن اسبى كه فرار كرده باطل است . چهارم : آن مال به واسطهء استفاده كردن از بين نرود ، پس اجاره دادن نان و ميوه و خوردنىهاى ديگر صحيح نيست . پنجم : استفاده‌اى كه مال را براى آن اجاره داده‌اند ممكن باشد ، پس اجاره دادن زمين براى زراعت در صورتى كه آب باران كفايت آن را نكند و از آب نهر هم مشروب نشود ، صحيح نيست . ششم : چيزى را كه اجاره مىدهد مال خود او باشد ، و اگر مال كس ديگر را اجاره دهد ، در صورتى صحيح است كه صاحبش رضايت دهد .\r\nمسأله 2193 - اجاره دادن درخت براى آن كه از ميوه‌اش استفاده كنند اشكال دارد « 2 » .\r\nمسأله 2194 - زن مىتواند براى آن كه از شيرش استفاده كنند اجير شود و لازم نيست از شوهر خود اجازه بگيرد ، ولى اگر به واسطهء شير دادن ، حق شوهر از بين برود ، بدون اجازهء او نمىتواند اجير شود .\r\n\r\n\r\n","description":"","footnote":"\r\n( 1 ) - يا به غير جنسى كه اجاره كرده اجاره دهد .\r\n( 2 ) - اشكال ندارد .\r\n","page_name":" 440 ","page_number":460},
  {"content":"\r\n\r\n\r\nشرايط استفاده‌اى كه مال را براى آن اجاره مىدهند\r\nمسأله 2195 - استفاده‌اى كه مال را براى آن اجاره مىدهند چهار شرط دارد :\r\nاول : آن كه حلال باشد ، بنابراين اجاره دادن دكان براى شراب‌فروشى يا نگهدارى شراب و كرايه دادن حيوان براى حمل و نقل شراب باطل است .\r\nدوم : پول دادن براى آن استفاده در نظر مردم بيهوده نباشد .\r\nسوم : اگر چيزى را كه اجاره مىدهند چند استفاده دارد ، استفاده‌اى را كه مستأجر بايد از آن ببرد معيّن نمايند مثلًا اگر حيوانى را كه سوارى مىدهد و بار مىبرد اجاره دهند ، بايد در موقع اجاره معيّن كنند كه سوارى يا باربرى آن ، مال مستأجر است يا همهء استفاده‌هاى آن .\r\nچهارم : مدت استفاده را معيّن نمايند و اگر مدت معلوم نباشد ولى عمل را معيّن كنند مثلًا با خياط قرار بگذارند كه لباس معيّنى را به طور مخصوصى بدوزد كافى است .\r\nمسأله 2196 - اگر ابتداى مدت اجاره را معيّن نكنند ، ابتداى آن بعد از خواندن صيغهء اجاره است .\r\nمسأله 2197 - اگر خانه‌اى را مثلًا يك ساله اجاره دهند و ابتداى آن را يك ماه بعد از خواندن صيغه قرار دهند اجاره صحيح است ، اگرچه موقعى كه صيغه مىخوانند خانه در اجارهء ديگرى باشد .\r\nمسأله 2198 - اگر مدت اجاره را معلوم نكند و بگويد هر وقت در خانه نشستى اجارهء آن ، ماهى ده تومان است اجاره صحيح نيست .\r\nمسأله 2199 - اگر به مستأجر بگويد خانه را ماهى ده تومان به تو اجاره دادم يا بگويد خانه را يك ماهه به ده تومان به تو اجاره دادم و بعد از آن هم هر قدر بنشينى اجارهء آن ماهى ده تومان است ، در صورتى كه ابتداى مدت اجاره را معيّن كنند يا ابتداى آن\r\n\r\n","description":"","footnote":"","page_name":" 441 ","page_number":461},
  {"content":"\r\n\r\nمعلوم باشد ، اجارهء ماه اول صحيح است « 1 » .\r\nمسأله 2200 - خانه‌اى را كه غريب و زوار در آن منزل مىكنند و معلوم نيست چقدر در آن مىمانند ، اگر قرار بگذارند كه مثلًا شبى يك تومان بدهند و صاحب خانه راضى شود ، استفادهء از آن خانه اشكال ندارد . ولى چون مدت اجاره را معلوم نكرده‌اند اجاره صحيح نيست و صاحب خانه هر وقت بخواهد مىتواند آنان را بيرون كند .\r\n\r\nمسائل متفرقهء اجاره\r\nمسأله 2201 - مالى را كه مستأجر بابت اجاره مىدهد بايد معلوم باشد . پس اگر از چيزهايى است كه مثل گندم با وزن معامله مىكنند ، بايد وزن آن معلوم باشد و اگر از چيزهايى است كه مثل تخم‌مرغ با شماره معامله مىكنند بايد شمارهء آن معيّن باشد و اگر مثل اسب و گوسفند است ، بايد اجاره دهنده آن را ببيند ، يا مستأجر خصوصيات آن را به او بگويد .\r\nمسأله 2202 - اگر زمينى را براى زراعت جو يا گندم اجاره دهد و مال الاجاره را جو يا گندم همان زمين قرار دهد ، اجاره صحيح نيست .\r\nمسأله 2203 - كسى كه چيزى را اجاره داده ، تا آن چيز را تحويل ندهد ، حق ندارد اجارهء آن را مطالبه كند و نيز اگر براى انجام عملى اجير شده باشد ، پيش از انجام عمل حق مطالبهء اجرت ندارد .\r\nمسأله 2204 - هرگاه چيزى را كه اجاره داده تحويل دهد ، اگرچه مستأجر تحويل نگيرد يا تحويل بگيرد و تا آخر مدت اجاره از آن استفاده نكند ، بايد مال الاجاره آن را بدهد .\r\nمسأله 2205 - اگر انسان اجير شود كه در روز معيّنى كارى را انجام دهد و در آن روز\r\n\r\n\r\n","description":"","footnote":"\r\n( 1 ) - اگر بگويد يك ماهه به ده تومان و بقيه به همان قيمت ماه اول صحيح است ، و اگر بگويد هر ماهى ده تومان بدون تعيين اول و آخر ، باطل است حتى در ماه اول .\r\n","page_name":" 442 ","page_number":462},
  {"content":"\r\n\r\nبراى انجام آن كار حاضر شود ، كسى كه او را اجير كرده اگرچه آن كار را به او مراجعه نكند ، بايد اجرت او را بدهد ، مثلًا اگر خياطى را در روز معيّنى براى دوختن لباسى اجير نمايد و خياط در آن روز آمادهء كار باشد ، اگرچه پارچه را به او ندهد كه بدوزد ، بايد اجرتش را بدهد چه خياط بيكار باشد ، چه براى خودش يا ديگرى كار كند .\r\nمسأله 2206 - اگر بعد از تمام شدن مدت اجاره معلوم شود كه اجاره باطل بوده ، مستأجر بايد مال الاجاره را به مقدار معمول به صاحب ملك بدهد ، مثلًا اگر خانه‌اى را يك ساله به صد تومان اجاره كند بعد بفهمد اجاره باطل بوده ، چنانچه اجارهء آن خانه معمولًا پنجاه تومان است ، بايد پنجاه تومان را بدهد و اگر دويست تومان است ، بايد دويست تومان را بپردازد . و نيز اگر بعد از گذشتن مقدارى از مدت اجاره معلوم شود كه اجاره باطل بوده ، بايد اجارهء آن مدت را به مقدار معمول به صاحب ملك بدهد .\r\nمسأله 2207 - اگر چيزى را كه اجاره كرده از بين برود ، چنانچه در نگهدارى آن كوتاهى نكرده و در استفاده بردن از آن هم زياده‌روى ننموده ضامن نيست . و نيز اگر مثلًا پارچه‌اى را كه به خياط داده از بين برود ، در صورتى كه خياط زياده‌روى نكرده و در نگهدارى آن هم كوتاهى نكرده باشد ، نبايد عوض آن را بدهد .\r\nمسأله 2208 - هرگاه صنعتگر چيزى را كه گرفته ضايع كند ، ضامن است .\r\nمسأله 2209 - اگر قصاب سر حيوانى را ببرد و آن را حرام كند چه مزد گرفته باشد ، چه مجانى سربريده باشد ، بايد قيمت آن را به صاحبش بدهد .\r\nمسأله 2210 - اگر حيوانى را اجاره كند و معيّن نمايد كه چقدر بار بر آن بگذارد ، چنانچه بيشتر از آن مقدار بار كند و آن حيوان بميرد يا معيوب شود ضامن است . و نيز اگر مقدار بار را معيّن نكرده باشند و بيشتر از معمول بار كند و حيوان تلف شود ، يا معيوب گردد ضامن مىباشد .\r\nمسأله 2211 - اگر حيوانى را براى بردن بار شكستنى اجاره دهد چنانچه آن حيوان\r\n\r\n","description":"","footnote":"","page_name":" 443 ","page_number":463},
  {"content":"\r\n\r\nبلغزد ، يا رم كند و بار را بشكند ، صاحب حيوان ضامن نيست . ولى اگر به واسطهء زدن و مانند آن كارى كند كه حيوان زمين بخورد و بار را بشكند ضامن است .\r\nمسأله 2212 - اگر كسى بچه‌اى را ختنه كند و ضررى به آن بچه برسد ، يا بميرد چنانچه بيشتر از معمول بريده باشد ضامن است ، و اگر بيشتر از معمول نبريده باشد ضامن نيست .\r\nمسأله 2213 - اگر دكتر به دست خود به مريض دوا بدهد ، يا درد و دواى مريض را به او بگويد و مريض دوا را بخورد ، چنانچه در معالجه خطا كند و به مريض ضررى برسد يا بميرد ، دكتر ضامن است . ولى اگر فقط بگويد فلان دوا براى فلان مرض فايده دارد و به واسطهء خوردن دوا ضررى به مريض برسد ، يا بميرد دكتر ضامن نيست .\r\nمسأله 2214 - هرگاه دكتر به مريض يا ولىّ او بگويد كه اگر ضررى به مريض برسد ضامن نباشد ، در صورتى كه دقت و احتياط خود را بكند و به مريض ضررى برسد ، يا بميرد ، دكتر ضامن نيست .\r\nمسأله 2215 - مستأجر و كسى كه چيزى را اجاره داده ، با رضايت يكديگر مىتوانند معامله را به‌هم بزنند و نيز اگر در اجاره شرط كنند كه هر دو يا يكى از آنان حق به‌هم زدن معامله را داشته باشند ، مىتوانند مطابق قرارداد ، اجاره را به‌هم بزنند .\r\nمسأله 2216 - اگر اجاره دهنده ، يا مستأجر بفهمد كه مغبون شده است ، چنانچه در موقع خواندن صيغه ملتفت نباشد كه مغبون است ، مىتواند اجاره را به‌هم بزند . ولى اگر در صيغهء اجاره شرط كنند كه اگر مغبون هم باشند حق به‌هم زدن معامله را نداشته باشند ، نمىتوانند اجاره را به‌هم بزنند .\r\nمسأله 2217 - اگر چيزى را اجاره دهد و پيش از آن كه تحويل دهد كسى آن را غصب نمايد ، مستأجر مىتواند اجاره را به‌هم بزند و چيزى را كه به اجاره دهنده داده پس بگيرد ، يا اجاره را به‌هم نزند و اجارهء مدتى را كه در تصرف غصب كننده بوده به ميزان\r\n\r\n","description":"","footnote":"","page_name":" 444 ","page_number":464},
  {"content":"\r\n\r\nمعمول از او بگيرد ، پس اگر حيوانى را يك ماهه به ده تومان اجاره نمايد و كسى آن را ده روز غصب كند و اجارهء معمولى ده روز آن پانزده تومان باشد مىتواند پانزده تومان را از غصب كننده بگيرد .\r\nمسأله 2218 - اگر چيزى را كه اجاره كرده تحويل بگيرد ، و بعد ديگرى آن را غصب كند ، نمىتواند اجاره را به‌هم بزند و فقط حق دارد كرايهء آن چيز را به مقدار معمول از غصب كننده بگيرد .\r\nمسأله 2219 - اگر پيش از آن كه مدت اجاره تمام شود ، ملك را به مستأجر بفروشد اجاره به‌هم نمىخورد و مستأجر بايد مال الاجاره را به فروشنده بدهد ، و همچنين است اگر آن را به ديگرى بفروشد .\r\nمسأله 2220 - اگر پيش از ابتداى مدت اجاره ، ملك به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجاره باطل مىشود . و پولى كه مستأجر به صاحب ملك داده به او بر مىگردد ، بلكه اگر طورى باشد كه بتواند استفادهء مختصرى هم از آن ببرد ، مىتواند اجاره را به‌هم بزند .\r\nمسأله 2221 - اگر ملكى را اجاره كند و بعد از گذشتن مقدارى از مدت اجاره به طورى خراب شود كه هيچ قابل استفاده نباشد ، يا قابل استفاده‌اى كه شرط كرده‌اند نباشد ، اجارهء مدتى كه باقى مانده باطل مىشود و اگر استفادهء مختصرى هم بتواند از آن ببرد ، مىتواند اجارهء مدت باقيمانده را به‌هم بزند .\r\nمسأله 2222 - اگر خانه‌اى را كه مثلًا دو اتاق دارد اجاره دهد و يك اتاق آن خراب شود ، چنانچه فوراً آن را بسازد و هيچ مقدار از استفادهء آن از بين نرود اجاره باطل نمىشود و مستأجر هم نمىتواند اجاره را به‌هم بزند ، ولى اگر ساختن آن به قدرى طول بكشد كه مقدارى از استفادهء مستأجر از بين برود ، اجاره به آن مقدار باطل مىشود و مستأجر مىتواند اجارهء باقيمانده را به‌هم بزند .\r\n\r\n","description":"","footnote":"","page_name":" 445 ","page_number":465},
  {"content":"\r\n\r\nمسأله 2223 - اگر اجاره دهنده يا مستأجر بميرد ، اجاره باطل نمىشود . ولى اگر خانه مال اجاره دهنده نباشد مثلًا ديگرى وصيت كرده باشد كه تا او زنده است منفعت خانه مال او باشد ، چنانچه آن خانه را اجاره دهد و پيش از تمام شدن مدت اجاره بميرد ، از وقتى كه مرده اجاره باطل است .\r\nمسأله 2224 - اگر صاحب كار بنّا را وكيل كند كه براى او عمله بگيرد چنانچه بنّا كمتر از مقدارى كه از صاحب كار مىگيرد به عمله بدهد زيادى آن بر او حرام است و بايد آن را به صاحب كار بدهد ، ولى اگر اجير شود كه ساختمان را تمام كند و براى خود اختيار بگذارد كه خودش بسازد ، يا به ديگرى بدهد در صورتى كه كمتر از مقدارى كه اجير شده به ديگرى بدهد زيادى آن براى او حلال مىباشد .\r\nمسأله 2225 - اگر رنگرز قرار بگذارد كه مثلًا پارچه را با نيل رنگ كند ، چنانچه با رنگ ديگر رنگ نمايد حق ندارد چيزى بگيرد .\r\n\r\n","description":"","footnote":"","page_name":" 446 ","page_number":466},
  {"content":"\r\n\r\n\r\nاحكام جعاله\r\nمسأله 2226 - جعاله آن است كه انسان قرار بگذارد در مقابل كارى كه براى او انجام مىدهند مال معيّنى بدهد ، مثلًا بگويد هر كس گمشدهء مرا پيدا كند ، ده تومان به او مىدهم و به كسى كه اين قرار را مىگذارد جاعل و به كسى كه كار را انجام مىدهد عامل مىگويند ، و فرق بين جعاله و اين كه كسى را براى كارى اجير كنند ، اين است كه در اجاره بعد از خواندن صيغه ، اجير بايد عمل را انجام دهد و كسى هم كه او را اجير كرده اجرت را به او بدهكار مىشود ، ولى در جعاله عامل مىتواند مشغول عمل نشود و تا عمل را انجام ندهد جاعل بدهكار نمىشود .\r\nمسأله 2227 - جاعل بايد بالغ و عاقل باشد و از روى قصد و اختيار قرارداد كند و شرعاً بتواند در مال خود تصرف نمايد ، بنابراين جعالهء آدم سفيهى « 1 » كه مال خود را در كارهاى بيهوده مصرف مىكند صحيح نيست .\r\nمسأله 2228 - كارى را كه جاعل مىگويد براى او انجام دهند ، بايد حرام يا بىفايده « 2 » نباشد ، پس اگر بگويد هر كس شراب بخورد ، يا در شب به جاى تاريكى\r\n\r\n\r\n","description":"","footnote":"\r\n( 1 ) - اگر حاكم او را منع از عمل كرده باشد .\r\n( 2 ) - يعنى غرض عقلايى هم به آن تعلق نگرفته باشد .\r\n","page_name":" 447 ","page_number":467},
  {"content":"\r\n\r\nبرود ده تومان به او مىدهم ، جعاله صحيح نيست .\r\nمسأله 2229 - اگر مالى را كه قرار مىگذارد بدهد معيّن كند مثلًا بگويد هر كس اسب مرا پيدا كند ، اين گندم را به او مىدهم ، لازم نيست بگويد آن گندم مال كجاست و قيمت آن چيست ولى اگر مال را معيّن نكند ؛ مثلًا بگويد كسى كه اسب مرا پيدا كند ده من گندم به او مىدهم ، بايد خصوصيات آن را كاملًا معيّن نمايد .\r\nمسأله 2230 - اگر جاعل مزد معيّنى براى كار قرار ندهد ، مثلًا بگويد هر كس بچه مرا پيدا كند پولى به او مىدهم و مقدار آن را معيّن نكند چنانچه كسى آن عمل را انجام دهد ، بايد مزد او را به مقدارى كه كار او در نظر مردم ارزش دارد بدهد .\r\nمسأله 2231 - اگر عامل پيش از قرارداد ، كار را انجام داده باشد يا بعد از قرارداد ، به قصد اين كه پول نگيرد انجام دهد ، حقى به مزد ندارد .\r\nمسأله 2232 - پيش از آن كه عامل شروع به كار كند ، جاعل و عامل مىتوانند جعاله را به‌هم بزنند .\r\nمسأله 2233 - بعد از آن كه عامل شروع به كار كرد ، اگر جاعل بخواهد جعاله را به‌هم بزند اشكال دارد « 1 » .\r\nمسأله 2234 - عامل مىتواند عمل را ناتمام بگذارد ، ولى اگر تمام نكردن عمل اسباب ضرر جاعل شود ، بايد آن را تمام نمايد مثلًا اگر كسى بگويد هر كس چشم مرا عمل كند فلان مقدار به او مىدهم و دكتر جراحى شروع به عمل كند ، چنانچه طورى باشد كه اگر عمل را تمام نكند ، چشم معيوب مىشود ، بايد آن را تمام نمايد ، و در صورتى كه ناتمام بگذارد ، حقى به جاعل ندارد .\r\nمسأله 2235 - اگر عامل كار را ناتمام بگذارد ، چنانچه آن كار مثل پيدا كردن اسب است\r\n\r\n\r\n","description":"","footnote":"\r\n( 1 ) - اشكال ندارد ، لكن بايد مزد عمل او را به قدرى كه كار كرده به او بدهد .\r\n","page_name":" 448 ","page_number":468},
  {"content":"\r\n\r\nكه تا تمام نشود ، براى جاعل فايده ندارد عامل نمىتواند چيزى مطالبه كند ، و همچنين است اگر جاعل مزد را براى تمام كردن عمل قرار بگذارد مثلًا بگويد هر كس لباس مرا بدوزد ده تومان به او مىدهم . ولى اگر مقصودش اين باشد كه هر مقدار از عمل كه انجام گيرد براى آن مقدار مزد بدهد ، جاعل بايد مزد مقدارى را كه انجام شده به عامل بدهد ، اگرچه احتياط اين است كه به طور مصالحه يكديگر را راضى نمايند .\r\n\r\n","description":"","footnote":"","page_name":" 449 ","page_number":469},
  {"content":"\r\n\r\n\r\nاحكام مزارعه\r\nمسأله 2236 - مزارعه آن است كه مالك با زارع به اين قسم معامله كند كه زمين را در اختيار او بگذارد ، تا زراعت كند و مقدارى از حاصل آن را به مالك بدهد .\r\nمسأله 2237 - مزارعه چند شرط دارد :\r\nاول : آن كه صاحب زمين به زارع بگويد زمين را به تو واگذار كردم و زارع هم بگويد قبول كردم ، يا بدون اين كه حرفى بزنند مالك ، زمين را واگذار كند و زارع هم بگويد قبول كردم ، يا بدون اين كه حرفى بزنند مالك ، زمين را واگذار كند و زارع قبول نمايد ، ولى در اين صورت تا زارع مشغول كار نشده مالك و زارع مىتوانند معامله را به‌هم بزنند « 1 » .\r\nدوم : صاحب زمين و زارع هر دو مكلف و عاقل باشند و با قصد و اختيار خود مزارعه را انجام دهند و سفيه « 2 » نباشند ؛ يعنى مال خود را در كارهاى بيهوده مصرف نكنند .\r\n\r\n\r\n","description":"","footnote":"\r\n( 1 ) - نمىتواند به‌هم بزند .\r\n( 2 ) - در صورتى كه حاكم شرع منع از تصرف در مالش كرده باشد به واسطه سفاهت يا چيزديگر ، نمىتواند معامله مالى بكند ، و اگر در حال بالغ شدن سفيه باشد معامله‌اش باطل است گرچه حكم نكند .\r\n","page_name":" 450 ","page_number":470},
  {"content":"\r\n\r\nسوم : مالك و زارع از تمام حاصل زمين « 1 » ببرند ، پس اگر مثلًا شرط كنند كه آنچه اول يا آخر مىرسد ، مال يكى از آنان باشد مزارعه باطل است .\r\nچهارم : سهم هر كدام نصف يا ثلث حاصل و مانند اينها باشد ، پس اگر مالك بگويد در اين زمين زراعت كن و هرچه مىخواهى به من بده صحيح نيست .\r\nپنجم : مدتى را كه بايد زمين در اختيار زارع باشد معيّن كنند و بايد مدت به قدرى باشد كه در آن مدت به دست آمدن حاصل ممكن باشد .\r\nششم : زمين قابل زراعت باشد و اگر زراعت در آن ممكن نباشد اما بتوانند كارى كنند كه زراعت ممكن شود ، مزارعه صحيح است .\r\nهفتم : اگر منظور هر كدام آنان زراعت مخصوصى است « 2 » ، چيزى را كه زارع بايد بكارد معيّن كنند ولى اگر زراعت معيّنى را در نظر ندارند ، يا زراعتى را كه هر دو در نظر دارند معلوم است ، لازم نيست آن را معيّن نمايند .\r\nهشتم : مالك ، زمين را معيّن كند ، پس كسى كه چند قطعه زمين دارد و با هم تفاوت دارند ، اگر به زارع بگويد در يكى از اين زمين‌ها زراعت كن و آن را معيّن نكند مزارعه باطل است .\r\nنهم : خرجى را كه هر كدام آنان بايد بكنند معيّن نمايند ، ولى اگر خرجى را كه هر كدام بايد بكنند معلوم باشد ، لازم نيست آن را معيّن نمايند .\r\nمسأله 2238 - اگر مالك با زارع قرار بگذارد كه مقدارى از حاصل براى او باشد و بقيه را بين خودشان قسمت كنند ، چنانچه بدانند كه بعد از برداشتن آن مقدار ، چيزى باقى مىماند مزارعه صحيح است .\r\n\r\n\r\n","description":"","footnote":"\r\n( 1 ) - لازم نيست از تمام حاصل ببرد ، لكن بايد تمام حاصل به يكى اختصاص داده نشود .\r\n( 2 ) - مقصود آن است كه اگر اغراض مردم در زراعت‌ها مختلف است بايد تعيين نوع زراعت‌بشود كه گندم است مثلًا يا پنبه ، و اگر يك نحو زراعت متعارف و معهود است ، و چيزى تعيين نكنند همان معيّن مىشود و مىتوانند قرار دهند كه هر زراعتى مىخواهد بكند .\r\n","page_name":" 451 ","page_number":471},
  {"content":"\r\n\r\nمسأله 2239 - اگر مدت مزارعه تمام شود و حاصل به دست نيايد ، چنانچه مالك راضى شود كه با اجاره يا بدون اجاره ، زراعت در زمين او بماند و زارع هم راضى باشد مانعى ندارد و اگر مالك راضى نشود ، مىتواند زارع را وادار كند كه زراعت را بچيند و اگر براى چيدن زراعت ضررى به زارع برسد لازم نيست عوض آن را به او بدهد ، ولى زارع اگرچه راضى شود كه به مالك چيزى بدهد ، نمىتواند مالك را مجبور كند كه زراعت در زمين بماند .\r\nمسأله 2240 - اگر به واسطهء پيشامدى زراعت در زمين ممكن نباشد مثلًا آب از زمين قطع شود ، مزارعه به‌هم مىخورد « 1 » ، و اگر زارع بدون عذر « 2 » زراعت نكند ، چنانچه زمين در تصرف او بوده و مالك در آن تصرفى نداشته است ، بايد اجارهء آن مدت را به مقدار معمول به مالك بدهد .\r\nمسأله 2241 - اگر مالك و زارع صيغه خوانده باشند ، بدون رضايت يكديگر نمىتوانند مزارعه را به‌هم بزنند ، و نيز اگر مالك به قصد مزارعه زمين را به كسى واگذار كند ، بعد از آن كه او مشغول عمل شد ، جايز نيست « 3 » بدون رضايت يكديگر معامله را به‌هم بزنند ، ولى اگر در ضمن خواندن صيغهء مزارعه شرط كرده باشند كه هر دو يا يكى از آنان حق به‌هم زدن معامله را داشته باشند مىتوانند مطابق قرارى كه گذاشته‌اند معامله را به‌هم بزنند .\r\nمسأله 2242 - اگر بعد از قرارداد مزارعه ، مالك يا زارع بميرد ، مزارعه به‌هم نمىخورد و وارثشان به جاى آنان است ، ولى اگر زارع بميرد و شرط كرده باشند كه خود زارع\r\n\r\n\r\n","description":"","footnote":"\r\n( 1 ) - لكن اگر مقدارى از زراعت به دست آمده باشد حتى مثل قصيل كه مىشود به حيوانات‌داد آن زراعت به طور قرارداد مشترك است بين آنها و در بقيه مزارعه باطل است .\r\n( 2 ) - اگر عذر هم داشته بايد اجاره آن مدت را بدهد .\r\n( 3 ) - همين كه زمين را به قصد مزارعه تحويل بدهد ، و آن طرف هم تحويل بگيرد به اين‌قصد ، ديگر نمىتوانند معامله را به‌هم بزنند اگرچه مشغول عمل نشود .\r\n","page_name":" 452 ","page_number":472},
  {"content":"\r\n\r\nزراعت را انجام دهد ، مزارعه به‌هم مىخورد ، و چنانچه زراعت نمايان شده باشد ، بايد سهم او را به ورثه‌اش بدهند و حقوق ديگرى هم كه زارع داشته ، ورثهء او ارث مىبرند ، ولى نمىتوانند مالك را مجبور كنند كه زراعت در زمين باقى بماند .\r\nمسأله 2243 - اگر بعد از زراعت بفهمند كه مزارعه باطل بوده چنانچه تخم ، مال مالك بوده حاصلى هم كه به دست مىآيد مال او است و بايد مزد زارع « 1 » و مخارجى را كه كرده و كرايهء گاو يا حيوان ديگرى را كه مال زارع بوده و در آن زمين كار كرده به او بدهد ، و اگر تخم مالِ زارع بوده ، زراعت هم مال او است ، و بايد اجارهء زمين و خرج‌هايى را كه مالك كرده و كرايهء گاو يا حيوان ديگرى كه مالِ او بوده و در آن زراعت كار كرده به او بدهد .\r\nمسأله 2244 - اگر تخم ، مال زارع باشد و بعد از زراعت بفهمند كه مزارعه باطل بوده ، چنانچه مالك و زارع راضى شوند كه با اجرت يا بىاجرت زراعت در زمين بماند اشكال ندارد و اگر مالك راضى نشود پيش از رسيدن زراعت هم مىتواند زارع را وادار كند كه زراعت را بچيند ، و زارع اگرچه راضى شود چيزى به مالك بدهد ، نمىتواند او را مجبور كند كه زراعت در زمين بماند ، و نيز مالك نمىتواند زارع را مجبور كند كه اجاره بدهد و زراعت را در زمين باقى بگذارد .\r\nمسأله 2245 - اگر بعد از جمع كردن حاصل و تمام شدن مدت مزارعه ريشهء زراعت در زمين بماند و سال بعد دو مرتبه حاصل دهد ، چنانچه مالك و زارع از زراعت صرفنظر نكرده باشند حاصل سال دوم را هم بايد مثل سال اول قسمت كنند .\r\n\r\n\r\n","description":"","footnote":"\r\n( 1 ) - در يك صورت نبايد مالك چيزى بدهد و آن در صورتى است كه باطل بودن از آن‌جهت باشد كه قرارداد كرده باشند تمام حاصل مال مالك باشد ، و در يك صورت نبايد زارع مخارجى كه مالك كرده و اجرت زمين را تا اين وقت كه حال معلوم شد به مالك بدهد و آن در صورتى است كه باطل بودن از آن جهت باشد كه قرار داده باشند تمام حاصل مال زارع باشد و در بعض صور تفصيلى است كه ذكر نشد .\r\n","page_name":" 453 ","page_number":473},
  {"content":"\r\n\r\n\r\nاحكام مساقات\r\nمسأله 2246 - اگر انسان با كسى به اين قسم معامله كند كه درخت‌هاى ميوه‌اى را كه ميوهء آن ، مال خود او است ، يا اختيار ميوه‌هاى آن با او است تا مدت معيّنى به آن كس واگذار كند كه تربيت نمايد و آب دهد و به مقدارى كه قرار مىگذارند از ميوهء آن بردارد ، اين معامله را مُساقات مىگويند .\r\nمسأله 2247 - معاملهء مساقات در درخت‌هايى كه مثل بيد و چنار ميوه نمىدهد صحيح نيست ، و در مثل درخت حنا كه از برگ آن استفاده مىكنند اشكال دارد « 1 » .\r\nمسأله 2248 - در معاملهء مساقات لازم نيست صيغه بخوانند بلكه اگر صاحب درخت به قصد مساقات آن را واگذار كند و كسى كه كار مىكند به همين قصد مشغول كار شود « 2 » معامله صحيح است .\r\nمسأله 2249 - مالك و كسى كه تربيت درخت‌ها را به عهده مىگيرد ، بايد مكلف و عاقل باشند و كسى آنها را مجبور نكرده باشد ، و نيز بايد سفيه نباشند « 3 » يعنى\r\n\r\n\r\n","description":"","footnote":"\r\n( 1 ) - در درخت‌هايى كه از برگ آنها يا از گل آنها استفاده مىكنند اشكالى ندارد .\r\n( 2 ) - همين قدر كه به اين قصد واگذار كرد و طرف به اين قصد تحويل گرفت معامله صحيح است و لازم مىشود گرچه مشغول كار نشود .\r\n( 3 ) - با حكم حاكم به منع از تصرف معامله صحيح نيست و اگر در حال بالغ شدن سفيه باشدمعاملاتش صحيح نيست اگرچه حاكم حكم نكرده باشد .\r\n","page_name":" 454 ","page_number":474},
  {"content":"\r\n\r\nمال خود را در كارهاى بيهوده مصرف نكنند .\r\nمسأله 2250 - مدت مساقات بايد معلوم باشد و اگر اول آن را معيّن كنند و آخر آن را موقعى قرار دهند كه ميوهء آن سال به دست مىآيد صحيح است .\r\nمسأله 2251 - بايد سهم هر كدام نصف يا ثلث حاصل و مانند اينها باشد و اگر قرار بگذارند كه مثلًا صد من از ميوه‌ها مال مالك و بقيه مال كسى باشد كه كار مىكند ، معامله باطل است .\r\nمسأله 2252 - بايد قرار معاملهء مساقات را پيش از ظاهر شدن ميوه بگذارند و اگر بعد از ظاهر شدن ميوه و پيش از رسيدن آن قرار بگذارند پس اگر كارى مانند آبيارى كه براى تربيت درخت لازم است باقى مانده باشد ، معامله صحيح است ، و گرنه اشكال دارد ، اگرچه احتياج به كارى مانند چيدن ميوه و نگهدارى آن داشته باشد .\r\nمسأله 2253 - معاملهء مساقات در بوتهء خربزه و خيار و مانند اينها صحيح نيست .\r\nمسأله 2254 - درختى كه از آب باران يا رطوبت زمين استفاده مىكند و به آبيارى احتياج ندارد ، اگر به كارهاى ديگر مانند بيل « 1 » زدن و كود دادن محتاج باشد ، معاملهء مساقات در آن صحيح است .\r\nمسأله 2255 - دو نفرى كه مساقات كرده‌اند ، با رضايت يكديگر مىتوانند معامله را به‌هم بزنند ، و نيز اگر در ضمن خواندن صيغهء مساقات شرط كنند كه هر دو ، يا يكى از آنان حق به‌هم زدن معامله را داشته باشند ، مطابق قرارى كه گذاشته‌اند ، به‌هم زدن معامله اشكال ندارد ، بلكه اگر در معامله شرطى كنند و عملى نشود ، كسى كه براى نفع او شرط كرده‌اند ، مىتواند معامله را به‌هم بزند .\r\nمسأله 2256 - اگر مالك بميرد ، معاملهء مساقات به‌هم نمىخورد و ورثه‌اش به جاى او هستند .\r\n\r\n\r\n","description":"","footnote":"\r\n( 1 ) - اگر آن كارها در زياد شدن ثمره يا خوب شدن آن دخالت نداشته باشد اشكال دارد .\r\n","page_name":" 455 ","page_number":475},
  {"content":"\r\n\r\nمسأله 2257 - اگر كسى كه تربيت درخت‌ها به او واگذار شده بميرد چنانچه در عقد شرط نكرده باشند كه خودش آنها را تربيت كند ، ورثه‌اش به جاى او هستند ، و چنانچه خودشان عمل را انجام ندهند و اجير هم نگيرند ، حاكم شرع از مال ميت اجير مىگيرد و حاصل را بين ورثهء ميت و مالك قسمت مىكند و اگر شرط كرده باشند كه خود او درخت‌ها را تربيت نمايد ، پس اگر قرار گذاشته‌اند كه به ديگرى واگذار نكند ، با مردن او معامله به‌هم مىخورد ، و اگر قرار نگذاشته‌اند مالك مىتواند عقد را به‌هم بزند ، يا راضى شود كه ورثهء او يا كسى كه آنها اجيرش مىكنند ، درخت‌ها را تربيت نمايد .\r\nمسأله 2258 - اگر شرط كند كه تمام حاصل براى مالك باشد ، مساقات باطل است ، و ميوه مال مالك مىباشد و كسى كه كار مىكند نمىتواند مطالبهء اجرت نمايد ولى اگر باطل بودن مساقات به جهت ديگر باشد ، مالك بايد مزد آبيارى و كارهاى ديگر را به مقدار معمول به كسى كه درخت‌ها را تربيت كرده بدهد .\r\nمسأله 2259 - اگر زمينى را به ديگرى واگذار كند كه در آن درخت بكارد و آنچه عمل مىآيد مال هر دو باشد ، معامله باطل است . پس اگر درخت‌ها مال صاحب زمين بوده ، بعد از تربيت هم مال او است و بايد مزد كسى كه آنها را تربيت كرده بدهد ، و اگر مال كسى بوده كه آنها را تربيت كرده بعد از تربيت هم مال او است و مىتواند آنها را بكند ، ولى بايد گودال‌هايى را كه به واسطهء كندن درخت‌ها پيدا شده پر كند و اجارهء زمين را از روزى كه درخت‌ها را كاشته به صاحب زمين بدهد ، و مالك هم مىتواند او را مجبور نمايد كه درخت‌ها را بكند و اگر به واسطهء كندن درخت عيبى در آن پيدا شود ، بايد تفاوت قيمت آن را به صاحب درخت بدهد و نمىتواند او را مجبور كند كه با اجاره يا بدون اجاره درخت را در زمين باقى بگذارد .\r\n\r\n","description":"","footnote":"","page_name":" 456 ","page_number":476},
  {"content":"\r\n\r\n\r\nكسانى كه نمىتوانند در مال خود تصرف كنند\r\nمسأله 2260 - بچه‌اى كه بالغ نشده شرعاً نمىتواند در مال خود تصرف كند و نشانهء بالغ شدن يكى از سه چيز است : اول : روييدن موى درشت زير شكم بالاى عورت .\r\nدوم : بيرون آمدن منى . سوم : تمام شدن پانزده سال قمرى در مرد و تمام شدن نه سال قمرى در زن .\r\nمسأله 2261 - روييدن موى درشت در صورت و پشت لب و در سينه و زير بغل و درشت شدن صدا و مانند اينها نشانهء بالغ شدن نيست ، مگر انسان به واسطهء اينها به بالغ شدن يقين كند .\r\nمسأله 2262 - ديوانه و سفيه « 1 » يعنى كسى كه مال خود را در كارهاى بيهوده مصرف مىكند ، نمىتوانند در مال خود تصرف نمايند .\r\nمسأله 2263 - كسى كه گاهى عاقل و گاهى ديوانه است ، تصرفى كه موقع ديوانگى در مال خود مىكند صحيح نيست .\r\nمسأله 2264 - انسان مىتواند در مرضى كه به آن مرض از دنيا مىرود هر قدر از مال\r\n\r\n\r\n","description":"","footnote":"\r\n( 1 ) - سفيه در صورتى كه به طور سفاهت بالغ نشده باشد و بعد از بلوغ سفيه شده بدون منع‌حاكم از تصرفات در اموال خودش معاملاتى كه مىكند صحيح است .\r\n","page_name":" 457 ","page_number":477},
  {"content":"\r\n\r\nخود را به مصرف خود و عيال و مهمان و كارهايى كه اسراف شمرده نمىشود برساند .\r\nو نيز اگر مال خود را به قيمت بفروشد يا اجاره دهد اشكال ندارد ولى اگر مثلًا مال خود را به كسى ببخشد يا ارزان‌تر از قيمت بفروشد ، چنانچه مقدارى را كه بخشيده يا ارزان‌تر فروخته ، به اندازهء ثلث مال او يا كمتر باشد ، تصرف او صحيح است و اگر بيشتر از ثلث باشد . در صورتى كه ورثه اجازه بدهند صحيح و اگر اجازه ندهند ، تصرف او در مقدار بيشتر از ثلث باطل مىباشد « 1 » .\r\n\r\n\r\n","description":"","footnote":"\r\n( 1 ) - صحيح مىباشد .\r\n","page_name":" 458 ","page_number":478},
  {"content":"\r\n\r\n\r\nاحكام وكالت\r\nوكالت آن است كه انسان كارى را كه مىتواند در آن دخالت كند ، به ديگرى واگذار نمايد تا از طرف او انجام دهد ، مثلًا كسى را وكيل كند كه خانهء او را بفروشد يا زنى را براى او عقد نمايد پس آدم سفيهى كه مال خود را در كارهاى بيهوده مصرف مىكند ، چون حق ندارد در مال خود تصرف كند ، نمىتواند « 1 » براى فروش آن كسى را وكيل نمايد .\r\nمسأله 2265 - در وكالت لازم نيست صيغه بخوانند ، و اگر انسان به ديگرى بفهماند كه او را وكيل كرده و او هم بفهماند قبول نموده ، مثلًا مال خود را به كسى بدهد كه براى او بفروشد و او مال را بگيرد وكالت صحيح است .\r\nمسأله 2266 - اگر انسان كسى را كه در شهر ديگر است وكيل نمايد و براى او وكالتنامه بفرستد و او قبول كند ، اگرچه وكالت‌نامه بعد از مدتى برسد وكالت صحيح است .\r\nمسأله 2267 - موكّل ؛ يعنى كسى كه ديگرى را وكيل مىكند ، و نيز كسى كه وكيل مىشود ، بايد بالغ و عاقل باشند « 2 » و از روى قصد و اختيار اقدام كنند .\r\n\r\n\r\n","description":"","footnote":"\r\n( 1 ) - در صورتى كه حاكم او را منع كرده باشد از تصرف يا در حالى كه بالغ شده سفيه بوده .\r\n( 2 ) - وكيل در جارى كردن صيغه عقد فقط اگر نابالغ باشد لكن تميز بدهد و صيغه را با تمام شرايط جارى كند صيغه‌اش صحيح است .\r\n","page_name":" 459 ","page_number":479},
  {"content":"\r\n\r\nمسأله 2268 - كارى را كه انسان نمىتواند انجام دهد ، يا شرعاً نبايد انجام دهد نمىتواند براى انجام آن از طرف ديگرى وكيل شود . مثلًا كسى كه در احرام حج است چون نبايد صيغهء عقد زناشويى را بخواند ، نمىتواند براى خواندن صيغه از طرف ديگرى وكيل شود .\r\nمسأله 2269 - اگر انسان كسى را براى انجام تمام كارهاى خودش وكيل كند صحيح است ، ولى اگر براى يكى از كارهاى خود وكيل نمايد و آن كار را معيّن نكند وكالت صحيح نيست .\r\nمسأله 2270 - اگر وكيل را عزل كند ؛ يعنى از كار بر كنار نمايد ، بعد از آن كه خبر به او رسيد نمىتواند آن كار را انجام دهد ، ولى اگر پيش از رسيدن خبر آن كار را انجام داده باشد صحيح است .\r\nمسأله 2271 - وكيل مىتواند از وكالت كناره كند و اگر موكل غايب هم باشد اشكال ندارد .\r\nمسأله 2272 - وكيل نمىتواند براى انجام كارى كه به او واگذار شده ديگرى را وكيل نمايد ، ولى اگر موكل به او اجازه داده باشد كه وكيل بگيرد ، به هر طورى كه به او دستور داده مىتواند رفتار نمايد ، پس اگر گفته باشد براى من وكيل بگير ، بايد از طرف او وكيل بگيرد و نمىتواند كسى را از طرف خودش وكيل كند .\r\nمسأله 2273 - اگر انسان با اجازهء موكل خودش كسى را از طرف او وكيل كند ، نمىتواند آن وكيل را عزل نمايد ، و اگر وكيل اول بميرد يا موكل او را عزل كند وكالت دومى باطل نمىشود .\r\nمسأله 2274 - اگر وكيل با اجازهء موكل ، كسى را از طرف خودش وكيل كند ، موكل و وكيل اول مىتوانند آن وكيل را عزل كنند ، و اگر وكيل اول بميرد ، يا عزل شود ، وكالت دومى باطل مىشود .\r\n\r\n","description":"","footnote":"","page_name":" 460 ","page_number":480},
  {"content":"\r\n\r\nمسأله 2275 - اگر چند نفر را براى انجام كارى وكيل كند و به آنها اجازه دهد كه هر كدام به تنهايى در آن كار اقدام كنند ، هر يك از آنان مىتواند آن كار را انجام دهد و چنانچه يكى از آنان بميرد ، وكالت ديگران باطل نمىشود . ولى اگر نگفته باشد « 1 » كه با هم يا به تنهايى انجام دهند ، يا گفته باشد كه با هم انجام دهند ، نمىتوانند به تنهايى اقدام نمايند .\r\nو در صورتى كه يكى از آنان بميرد ، وكالت ديگران باطل مىشود .\r\nمسأله 2276 - اگر وكيل يا موكل بميرد ، يا ديوانه ، يا بيهوش شود « 2 » وكالت باطل مىشود ، و نيز اگر چيزى كه براى تصرف در آن وكيل شده است از بين برود مثلًا گوسفندى كه براى فروش آن وكيل شده بميرد ، وكالت باطل مىشود .\r\nمسأله 2277 - اگر انسان كسى را براى كارى وكيل كند و چيزى براى او قرار بگذارد ، بعد از انجام آن كار ، چيزى را كه قرار گذاشته بايد به او بدهد .\r\nمسأله 2278 - اگر وكيل در نگهدارى مالى كه در اختيار او است كوتاهى نكند و غير از تصرفى كه به او اجازه داده‌اند ، تصرف ديگرى در آن ننمايد و اتفاقاً آن مال از بين برود ، نبايد عوض آن را بدهد .\r\nمسأله 2279 - اگر وكيل در نگهدارى مالى كه در اختيار او است كوتاهى كند ، يا غير از تصرفى كه به او اجازه داده‌اند تصرف ديگرى در آن بنمايد و آن مال از بين برود ، ضامن است . پس اگر لباسى را كه گفته‌اند به فروش ، بپوشد و آن لباس تلف شود ، بايد عوض آن را بدهد .\r\nمسأله 2280 - اگر وكيل غير از تصرفى كه به او اجازه داده‌اند ، تصرف ديگرى در مال بكند ، مثلًا لباسى را كه گفته‌اند به فروش بپوشد و بعداً تصرفى را كه به او اجازه داده‌اند بنمايد ، آن تصرف صحيح است .\r\n\r\n\r\n","description":"","footnote":"\r\n( 1 ) - و كلامش هم ظاهر نباشد در اين كه مىتوانند به تنهايى انجام دهند .\r\n( 2 ) - در ديوانهء دائمى بنابر اقوا و در ديوانهء گاه‌گاهى و در بيهوشى بنابر احتياط واجب .\r\n","page_name":" 461 ","page_number":481},
  {"content":"\r\n\r\n\r\nاحكام قرض\r\nقرض دادن از كارهاى مستحبى است كه در آيات قرآن و اخبار راجع به آن زياد سفارش شده است ، از پيغمبر اكرم صلى الله عليه و آله و سلم روايت شده كه هر كس به برادر مسلمان خود قرض بدهد مال او زياد مىشود و ملائكه بر او رحمت مىفرستند و اگر با بدهكار خود مدارا كند ، بدون حساب و به سرعت از صراط مىگذرد و كسى كه برادر مسلمانش از او قرض بخواهد و ندهد ، بهشت بر او حرام مىشود .\r\nمسأله 2281 - در قرض لازم نيست صيغه بخوانند بلكه اگر چيزى را به نيت قرض به كسى بدهد و او هم به همين قصد بگيرد ، صحيح است ولى مقدار آن بايد كاملًا معلوم باشد .\r\nمسأله 2282 - هر وقت بدهكار بدهى خود را بدهد ، طلبكار بايد قبول نمايد « 1 » .\r\nمسأله 2283 - اگر در صيغهء قرض براى پرداخت آن مدتى قرار دهند ، احتياط واجب « 2 » آن است كه طلبكار پيش از تمام شدن آن مدت طلب خود را مطالبه نكند ولى اگر\r\n\r\n\r\n","description":"","footnote":"\r\n( 1 ) - اگر در قرض شرط شده باشد كه در وقت معيّنى بدهد و وقت نرسيده باشد لازم نيست قبول نمايد ، مگر از قرينه‌اى ثابت شود كه وقت قرار دادن فقط براى مراعات حال بدهكار است .\r\n( 2 ) - بلكه اقوا .\r\n","page_name":" 462 ","page_number":482},
  {"content":"\r\n\r\nمدت نداشته باشد ، طلبكار هر وقت بخواهد ، مىتواند طلب خود را مطالبه نمايد .\r\nمسأله 2284 - اگر طلبكار طلب خود را مطالبه كند ، چنانچه بدهكار بتواند بدهى خود را بدهد ، بايد فوراً آن را بپردازد و اگر تأخير بيندازد گناهكار است .\r\nمسأله 2285 - اگر بدهكار غير از خانه‌اى كه در آن نشسته و اثاثيهء منزل و چيزهاى ديگرى كه به آنها احتياج دارد ، چيزى نداشته باشد طلبكار نمىتواند طلب خود را از او مطالبه نمايد ، بلكه بايد صبر كند تا بتواند بدهى خود را بدهد .\r\nمسأله 2286 - كسى كه بدهكار است و نمىتواند بدهى خود را بدهد چنانچه بتواند كاسبى كند ، احتياط واجب آن است « 1 » كه كسب كند و بدهى خود را بدهد .\r\nمسأله 2287 - كسى كه دسترس به طلبكار خود ندارد ، چنانچه اميد نداشته باشد كه او را پيدا كند ، بايد با اجازهء حاكم شرع طلب او را به فقير بدهد . ولى اگر طلبكار او سيد نباشد ، احتياط واجب آن است كه طلب او را به سيد فقير ندهد « 2 » .\r\nمسأله 2288 - اگر مال ميت بيشتر از خرج واجب كفن و دفن و بدهى او نباشد ، بايد مالش را به همين مصرف‌ها برسانند و به وارث او چيزى نمىرسد .\r\nمسأله 2289 - اگر كسى مقدارى پول طلا يا نقره قرض كند و قيمت آن كم شود ، يا چند برابر گردد ، چنانچه همان مقدار را كه گرفته پس بدهد كافى است ، ولى اگر هر دو به غير آن راضى شوند اشكال ندارد .\r\nمسأله 2290 - اگر مالى را كه قرض كرده از بين نرفته باشد و صاحب مال ، آن را مطالبه كند احتياط مستحب آن است كه بدهكار ، همان مال را به او بدهد .\r\nمسأله 2291 - اگر كسى كه قرض مىدهد شرط كند كه زيادتر از مقدارى كه مىدهد\r\n\r\n\r\n","description":"","footnote":"\r\n( 1 ) - و كسى كه شغلش كسب است بايد كسب كند و بدهكارى خود را بدهد .\r\n( 2 ) - مىتواند به سيد فقير بدهد .\r\n","page_name":" 463 ","page_number":483},
  {"content":"\r\n\r\nبگيرد ، مثلًا يك من گندم بدهد و شرط كند كه يك من و پنج سير بگيرد ، يا ده تخم‌مرغ بدهد كه يازده تا بگيرد ، ربا و حرام است بلكه اگر قرار بگذارد كه بدهكار كارى براى او انجام دهد ، يا چيزى را كه قرض كرده با مقدارى جنس ديگر پس دهد ، مثلًا شرط كند يك تومانى را كه قرض كرده با يك كبريت پس دهد ، ربا و حرام است و نيز اگر با او شرط كند كه چيزى را كه قرض مىگيرد به طور مخصوصى پس دهد ، مثلًا مقدارى طلاى نساخته به او بدهد و شرط كند كه ساخته پس بگيرد ، باز هم ربا و حرام مىباشد .\r\nولى اگر بدون اين كه شرط كند ، خود بدهكار زيادتر از آنچه قرض كرده پس بدهد اشكال ندارد بلكه مستحب است .\r\nمسأله 2292 - ربا دادن مثل ربا گرفتن حرام است ، و كسى كه قرض ربايى گرفته مالك آن نمىشود و نمىتواند در آن تصرف كند ولى چنانچه طورى باشد كه اگر قرار ربا را هم نداده بودند ، صاحب پول راضى بود كه گيرندهء قرض در آن پول تصرف كند ، قرض گيرنده مىتواند در آن تصرف نمايد .\r\nمسأله 2293 - اگر گندم يا چيزى مانند آن را به طور قرض ربايى بگيرد و با آن زراعت كند ، حاصلى كه از آن به دست مىآيد مالِ قرض دهنده است .\r\nمسأله 2294 - اگر لباسى را بخرد و بعداً از پولى كه به قرض ربايى گرفته ، يا از پول حلالى كه مخلوط با ربا است به صاحب لباس بدهد پوشيدن آن لباس و نماز خواندن با آن اشكال ندارد « 1 » ولى اگر به فروشنده بگويد كه اين لباس را با اين پول مىخرم ، پوشيدن آن لباس حرام است و اگر بداند پوشيدن آن حرام است نماز هم با آن باطل مىباشد .\r\nمسأله 2295 - اگر انسان مقدارى پول به تاجر بدهد كه در شهر ديگر از طرف او كمتر بگيرد ، اشكال ندارد و اين را صرف برات مىگويند .\r\n\r\n\r\n","description":"","footnote":"\r\n( 1 ) - اگر وقتى كه خريدارى مىكرد بنا داشت از همين پول بدهد اشكال دارد .\r\n","page_name":" 464 ","page_number":484},
  {"content":"\r\n\r\nمسأله 2296 - اگر مقدارى پول به كسى بدهد كه بعد از چند روز در شهر ديگر زيادتر بگيرد ، مثلًا نهصد و نود تومان بدهد كه بعد از ده روز در شهر ديگر هزار تومان بگيرد ربا و حرام است ، ولى اگر كسى كه زيادى را مىگيرد در مقابل زيادى جنس بدهد يا عملى انجام دهد اشكال ندارد .\r\nمسأله 2297 - اگر در مقابل طلبى كه از كسى دارد سفته يا براتى داشته باشد و بخواهد طلب خود را پيش از وعدهء آن به كمتر از آن بفروشد اشكال ندارد .\r\n\r\n","description":"","footnote":"","page_name":" 465 ","page_number":485},
  {"content":"\r\n\r\n\r\nاحكام حواله دادن\r\nمسأله 2298 - اگر انسان طلبكار خود را حواله بدهد كه طلب خود را از ديگرى بگيرد و طلبكار قبول نمايد ، بعد از آن كه حواله درست شد ، كسى كه به او حواله شده بدهكار مىشود ، و ديگر طلبكار نمىتواند طلبى را كه دارد از بدهكار اولى مطالبه نمايد .\r\nمسأله 2299 - بدهكار و طلبكار و كسى كه سر او حواله شده ، بايد مكلّف و عاقل باشند و كسى آنها را مجبور نكرده باشد ، و نيز بايد سفيه نباشند « 1 » ؛ يعنى مال خود را در كارهاى بيهوده مصرف نكنند .\r\nمسأله 2300 - حواله دادن سر كسى كه بدهكار نيست ، در صورتى صحيح است كه او قبول كند و نيز اگر انسان بخواهد به كسى كه جنسى بدهكار است ، جنس ديگر حواله دهد ، مثلًا به كسى كه جو بدهكار است گندم حواله دهد ، تا او قبول نكند حواله صحيح نيست « 2 » .\r\n\r\n\r\n","description":"","footnote":"\r\n( 1 ) - در صورتى كه سفيه شدن او بعد از بالغ شدن باشد تا حاكم شرع او را از تصرف‌جلوگيرى نكند معاملاتش صحيح است ، و نيز شرط در طلبكار كه حاكم او را منع نكرده باشد از اموالش به واسطه افلاس و اين شرط در حواله دهنده نيز هست مگر آن كه حواله دهد به كسى كه به او بدهكار نيست .\r\n( 2 ) - احتياط واجب آن است كه در غير اين دو صورت كه ذكر شده آن كس كه به او حواله داده شده قبول كند .\r\n","page_name":" 466 ","page_number":486},
  {"content":"\r\n\r\nمسأله 2301 - موقعى كه انسان حواله مىدهد بايد بدهكار باشد پس اگر بخواهد از كسى قرض كند ، تا وقتى از او قرض نكرده نمىتواند او را به كسى حواله دهد كه آنچه را بعداً قرض مىدهد از آن كس بگيرد .\r\nمسأله 2302 - حواله دهنده و طلبكار بايد مقدار حواله و جنس آن را بدانند ، پس اگر مثلًا ده من گندم و ده تومان پول به يك نفر بدهكار باشد و به او بگويد يكى از دو طلب خود را از فلانى بگير ، و آن را معيّن نكند ، حواله درست نيست .\r\nمسأله 2303 - اگر بدهى واقعاً معيّن باشد ولى بدهكار و طلبكار در موقع حواله دادن ، مقدار آن يا جنس آن را ندانند حواله صحيح است مثلًا اگر طلب كسى را در دفتر نوشته باشد و پيش از ديدن دفتر حواله بدهد و بعد دفتر راببيند و به طلبكار مقدار طلبش را بگويد ، حواله صحيح مىباشد .\r\nمسأله 2304 - طلبكار مىتواند حواله را قبول نكند ، اگرچه كسى كه به او حواله شده فقير نباشد و در پرداختن حواله هم كوتاهى ننمايد .\r\nمسأله 2305 - اگر سر كسى حواله بدهد كه بدهكار نيست ، چنانچه او حواله را قبول كند ، پيش از پرداختن حواله مىتواند مقدار حواله را از حواله دهنده بگيرد « 1 » ، ولى اگر طلبكار طلب خود را به مقدار كمترى صلح كند ، كسى كه حواله را قبول كرده ، همان مقدار را مىتواند از حواله دهنده مطالبه نمايد .\r\nمسأله 2306 - بعد از آن كه حواله درست شد ، حواله دهنده ، و كسى كه به او حواله شده ، نمىتوانند حواله را به‌هم بزنند ، و هرگاه كسى كه به او حواله شده در موقع حواله فقير نباشد « 2 » اگرچه بعداً فقير شود ، طلبكار هم نمىتواند حواله را به‌هم بزند ، و\r\n\r\n\r\n","description":"","footnote":"\r\n( 1 ) - نمىتواند بگيرد .\r\n( 2 ) - مراد از فقير در اين‌جا كسى است كه زيادتر از آنچه در دين مستثنا است ندارد به مقدارىكه بتواند حواله را بپردازد .\r\n","page_name":" 467 ","page_number":487},
  {"content":"\r\n\r\nهمچنين است اگر موقع حواله فقير باشد و طلبكار بداند فقير است ، ولى اگر نداند فقير است و بعد بفهمد ، اگرچه در آن وقت مالدار شده باشد ، طلبكار مىتواند حواله را به‌هم بزند و طلب خود را از حواله دهنده بگيرد .\r\nمسأله 2307 - اگر بدهكار و طلبكار و كسى كه به او حواله شده ، يا يكى از آنان براى خود حق به‌هم زدن حواله را قرار دهند ، مطابق قرارى كه گذاشته‌اند ، مىتوانند حواله را به‌هم بزنند .\r\nمسأله 2308 - اگر حواله دهنده خودش طلب طلبكار را بدهد ؛ چنانچه به خواهش كسى كه به او حواله شده داده است ؛ مىتواند چيزى را كه داده از او بگيرد ، و اگر بدون خواهش او داده و قصدش اين بوده كه عوض آن را نگيرد ، نمىتواند چيزى را كه داده از او مطالبه نمايد .\r\n\r\n","description":"","footnote":"","page_name":" 468 ","page_number":488},
  {"content":"\r\n\r\n\r\nاحكام رهن\r\nمسأله 2309 - رهن آن است كه بدهكار مقدارى از مال خود را نزد طلبكار بگذارد كه اگر طلب او را ندهد طلبش را از آن مال به دست آورد .\r\nمسأله 2310 - در رهن لازم نيست صيغه بخوانند و همين قدر كه بدهكار مال خود را به قصد گرو ، به طلبكار بدهد و طلبكار هم به همين قصد بگيرد رهن صحيح است .\r\nمسأله 2311 - گرو دهنده و كسى كه مال را گرو مىگيرد بايد مكلّف و عاقل باشند و كسى آنها را مجبور نكرده باشد ، و نيز بايد سفيه نباشند « 1 » يعنى مال خود را در كارهاى بيهوده مصرف نكنند .\r\nمسأله 2312 - انسان مالى را مىتواند گرو بگذارد كه شرعاً بتواند در آن تصرف كند . و اگر مال كس ديگر را گرو بگذارد ، در صورتى صحيح است كه صاحب مال بگويد به گرو گذاشتن راضى هستم .\r\nمسأله 2313 - چيزى را كه گرو مىگذارند ، بايد خريد و فروش آن صحيح باشد ، پس\r\n\r\n\r\n","description":"","footnote":"\r\n( 1 ) - اگر بعد از بالغ شدن سفيه شود با حكم حاكم از تصرف ممنوع مىشود و اين شرطيعنى ممنوع نبودن مخصوص به رهن دهنده است و شرط است در رهن دهنده آن كه به واسطه افلاس حاكم شرع او را منع از تصرف نكرده باشد .\r\n","page_name":" 469 ","page_number":489},
  {"content":"\r\n\r\nاگر شراب و مانند آن را گرو بگذارند ، درست نيست .\r\nمسأله 2314 - استفادهء چيزى را كه گرو مىگذارند ، مال كسى است كه آن را گرو گذاشته .\r\nمسأله 2315 - طلبكار و بدهكار نمىتوانند مالى را كه گرو گذاشته شده ، بدون اجازهء يكديگر ملك كسى كنند ، مثلًا ببخشند يا بفروشند . ولى اگر يكى از آنان آن را ببخشد يا بفروشد ، بعد ديگرى بگويد راضى هستم اشكال ندارد .\r\nمسأله 2316 - اگر طلبكار چيزى را كه گرو برداشته با اجازهء بدهكار بفروشد پول آن هم مثل خود مال گرو مىباشد .\r\nمسأله 2317 - اگر موقعى كه بايد بدهى خود را بدهد طلبكار مطالبه كند و او ندهد ، طلبكار مىتواند مالى را كه گرو برداشته بفروشد و طلب خود را بردارد و بايد بقيه را به بدهكار بدهد ، ولى اگر به حاكم شرع دسترسى دارد ، بايد براى فروش آن از حاكم شرع اجازه بگيرد .\r\nمسأله 2318 - اگر بدهكار غير از خانه‌اى كه در آن نشسته و چيزهايى كه مانند اثاثيهء خانه ، محل احتياج او است ، چيز ديگرى نداشته باشد . طلبكار نمىتواند طلب خود را از او مطالبه كند ، ولى اگر مالى را كه گرو گذاشته خانه و اثاثيه هم باشد ، طلبكار مىتواند بفروشد و طلب خود را بردارد .\r\n\r\n","description":"","footnote":"","page_name":" 470 ","page_number":490},
  {"content":"\r\n\r\n\r\nاحكام ضامن شدن\r\nمسأله 2319 - اگر انسان بخواهد ضامن شود كه بدهى كسى را بدهد ، ضامن شدن او در صورتى صحيح است كه به هر لفظى اگرچه عربى نباشد به طلبكار بگويد كه من ضامن شده‌ام طلب تو را بدهم و طلبكار هم رضايت خود را بفهماند ، ولى راضى بودن بدهكار شرط نيست .\r\nمسأله 2320 - ضامن و طلبكار بايد مكلّف و عاقل باشند و كسى هم آنها را مجبور نكرده باشد و نيز بايد سفيه نباشند « 1 » يعنى مال خود را در كارهاى بيهوده مصرف نكنند ، ولى اين شرطها در بدهكار نيست مثلًا اگر كسى ضامن شود كه بدهى بچه يا ديوانه را بدهد صحيح است .\r\nمسأله 2321 - هرگاه براى ضامن شدن خودش شرطى قرار دهد مثلًا بگويد اگر بدهكار قرض تو را نداد من مىدهم ، ضامن شدن او باطل است « 2 » .\r\n\r\n\r\n","description":"","footnote":"\r\n( 1 ) - اگر سفاهتش اتصال نداشته باشد به زمان نابالغى با حكم حاكم به منع او از تصرفاتش‌معاملاتش صحيح نيست ، و نيز شرط است در طلبكار كه ممنوع نباشد به حكم حاكم به واسطه افلاس .\r\n( 2 ) - بنابر احتياط واجب .\r\n","page_name":" 471 ","page_number":491},
  {"content":"\r\n\r\nمسأله 2322 - كسى كه انسان ضامن بدهى او مىشود بايد بدهكار باشد ، پس اگر كسى بخواهد از ديگرى قرض كند ، تا وقتى قرض نكرده انسان نمىتواند ضامن او شود .\r\nمسأله 2323 - در صورتى انسان مىتواند ضامن شود كه طلبكار و بدهكار و جنس بدهى همه معيّن باشد ، پس اگر دو نفر از كسى طلبكار باشند و انسان بگويد من ضامن هستم كه طلب يكى از شماها را بدهم ، چون معيّن نكرده كه طلب كدام را مىدهد ، ضامن شدن او باطل است . و نيز اگر كسى از دو نفر طلبكار باشد و انسان بگويد من ضامن هستم كه بدهى يكى از آن دو نفر را به تو بدهم ، چون معيّن نكرده كه بدهى كدام را مىدهد ، ضامن شدن او باطل مىباشد و همچنين اگر كسى از ديگرى مثلًا ده من گندم و ده تومان پول طلبكار باشد و انسان بگويد من ضامن يكى از دو طلب تو هستم و معيّن نكند كه ضامن گندم است يا ضامن پول ، صحيح نيست .\r\nمسأله 2324 - اگر طلبكار طلب خود را به ضامن ببخشد ، ضامن نمىتواند از بدهكار چيزى بگيرد و اگر مقدارى از آن را ببخشد ، نمىتواند آن مقدار را مطالبه نمايد .\r\nمسأله 2325 - اگر انسان ضامن شود كه بدهى كسى را بدهد ، نمىتواند از ضامن شدن خود برگردد .\r\nمسأله 2326 - ضامن و طلبكار مىتوانند شرط كنند كه هر وقت بخواهند ضامن بودن ضامن را به‌هم بزنند .\r\nمسأله 2327 - هرگاه انسان در موقع ضامن شدن ، بتواند طلب طلبكار را بدهد اگر چه بعد فقير شود ، طلبكار نمىتواند ضامن بودن او را به‌هم زند و طلب خود را از بدهكار اول مطالبه نمايد و همچنين است اگر در آن موقع نتواند طلب او را بدهد ولى طلبكار بداند و به ضامن شدن او راضى شود .\r\nمسأله 2328 - اگر انسان در موقعى كه ضامن مىشود ، نتواند طلب طلبكار را بدهد و طلبكار در آن وقت نداند و بعد ملتفت شود ، مىتواند ضامن بودن او را به‌هم بزند ولى\r\n\r\n","description":"","footnote":"","page_name":" 472 ","page_number":492},
  {"content":"\r\n\r\nاگر پيش از آن كه طلبكار ملتفت شود ، ضامن قدرت پيدا كرده باشد ، چنانچه بخواهد ضامن بودن او را به‌هم بزند ، اشكال دارد « 1 » .\r\nمسأله 2329 - اگر كسى بدون اجازهء بدهكار ضامن شود كه بدهى او را بدهد ، نمىتواند چيزى از او بگيرد .\r\nمسأله 2330 - اگر كسى با اجازهء بدهكار ضامن شود كه بدهى او را بدهد ، مىتواند مقدارى را كه ضامن شده از او مطالبه نمايد ، ولى اگر به جاى جنسى كه بدهكار بوده جنس ديگرى به طلبكار او بدهد ، نمىتواند چيزى را كه داده از او مطالبه نمايد ، مثلًا اگر ده من گندم بدهكار باشد و ضامن ده من برنج بدهد ، نمىتواند برنج را از او مطالبه نمايد ، اما اگر خودش راضى شود كه برنج بدهد اشكال ندارد .\r\n\r\n\r\n","description":"","footnote":"\r\n( 1 ) - اشكالى ندارد .\r\n","page_name":" 473 ","page_number":493},
  {"content":"\r\n\r\n\r\nاحكام كفالت\r\nمسأله 2331 - كفالت آن است كه انسان ضامن شود كه هر وقت طلبكار بدهكار را خواست ، به دست او بدهد « 1 » و به كسى كه اين‌طور ضامن مىشود كفيل مىگويند .\r\nمسأله 2332 - كفالت در صورتى صحيح است كه كفيل به هر لفظى اگرچه عربى نباشد به طلبكار بگويد كه من ضامنم هر وقت بدهكار خود را بخواهى به دست تو بدهم و طلبكار هم قبول نمايد .\r\nمسأله 2333 - كفيل بايد مكلّف و عاقل باشد و او را در كفالت مجبور نكرده باشند و بتواند كسى را كه كفيل او شده حاضر نمايد .\r\nمسأله 2334 - يكى از پنج چيز ، كفالت را به‌هم مىزند : اول : كفيل بدهكار را به دست طلبكار بدهد . دوم : طلب طلبكار داده شود ، سوم : طلبكار از طلب خود بگذرد ، چهارم :\r\nبدهكار بميرد « 2 » . پنجم : طلبكار كفيل را از كفالت آزاد كند .\r\nمسأله 2335 - اگر كسى به زور ، بدهكار را از دست طلبكار رها كند ، چنانچه طلبكار دسترسى به او نداشته باشد ، كسى كه بدهكار را رها كرده ، بايد او را به دست طلبكار بدهد .\r\n\r\n\r\n","description":"","footnote":"\r\n( 1 ) - يا صاحب حقى ديگر يا مدعى حقى كه دعواى او را حاكم بشنود يعنى دعواى او قابل قبول باشد .\r\n( 2 ) - و يا كفيل بميرد ، و نيز اگر حقى را كه صاحب حق دارد به ديگرى نقل كند به حواله يا غير آن كفالت به‌هم مىخورد .\r\n","page_name":" 474 ","page_number":494},
  {"content":"\r\n\r\n\r\nاحكام وديعه ( امانت )\r\nمسأله 2336 - اگر انسان مال خود را به كسى بدهد و بگويد نزد تو امانت باشد و او هم قبول كند يا بدون اين كه حرفى بزنند صاحب مال بفهماند كه مال را براى نگهدارى به او مىدهد و او هم به قصد نگهدارى كردن بگيرد بايد به احكام وديعه و امانتدارى كه بعداً گفته مىشود عمل نمايد .\r\nمسأله 2337 - امانتدار و كسى كه مال را امانت مىگذارد ، بايد هر دو بالغ و عاقل باشند ، پس اگر انسان مالى را پيش بچه يا ديوانه امانت بگذارد ، يا ديوانه و بچه ، مالى را پيش كسى امانت بگذارند صحيح نيست .\r\nمسأله 2338 - اگر از بچه يا ديوانه چيزى را به طور امانت قبول كند ، بايد آن را به صاحبش بدهد ، و اگر آن چيز مال خود بچه يا ديوانه است به ولىّ او برساند و چنانچه در رساندن مال به آنان كوتاهى « 1 » كند و تلف شود ، بايد عوض آن را بدهد .\r\n\r\n\r\n","description":"","footnote":"\r\n( 1 ) - چه كوتاهى كند يا نكند بايد عوض بدهد ، ولى اگر از خوف آن كه از بين برود از آنهابگيرد براى رساندن مال را به صاحبش يا ولى طفل يا مجنون ، در صورتى كه در نگهدارى آن كوتاهى نكند ضامن نيست .\r\n","page_name":" 475 ","page_number":495},
  {"content":"\r\n\r\nمسأله 2339 - كسى كه نمىتواند امانت را نگهدارى نمايد ، بنابر احتياط واجب بايد قبول نكند « 1 » .\r\nمسأله 2340 - اگر انسان به صاحب مال بفهماند كه براى نگهدارى مال او حاضر نيست ، چنانچه او مال را بگذارد و برود « 2 » و آن مال تلف شود ، كسى كه امانت را قبول نكرده ضامن نيست ولى احتياط مستحب آن است كه اگر ممكن باشد آن را نگهدارى نمايد .\r\nمسأله 2341 - كسى كه چيزى را امانت مىگذارد ، هر وقت بخواهد مىتواند آن را پس بگيرد و كسى هم كه امانت را قبول مىكند ، هر وقت بخواهد مىتواند آن را به صاحبش برگرداند .\r\nمسأله 2342 - اگر انسان از نگهدارى امانت منصرف شود و وديعه را به‌هم بزند بايد هر چه زودتر مال را به صاحب آن يا وكيل يا ولىّ صاحبش برساند ، يا به آنان خبر دهد كه به نگهدارى حاضر نيست . و اگر بدون عذر مال را به آنان نرساند و خبر هم ندهد چنانچه مال تلف شود ، بايد عوض آن را بدهد .\r\nمسأله 2343 - كسى كه امانت را قبول مىكند ، اگر براى آن ، جاى مناسبى ندارد ، بايد جاى مناسب تهيه نمايد و طورى آن را نگهدارى كند كه مردم نگويند در امانت خيانت كرده و در نگهدارى آن كوتاهى نموده است ، و اگر در جايى كه مناسب نيست بگذارد و تلف شود ، بايد عوض آن را بدهد .\r\nمسأله 2344 - كسى كه امانت را قبول مىكند ، اگر در نگهدارى آن كوتاهى نكند و تعدى يعنى زياده‌روى هم ننمايد و اتفاقاً آن مال تلف شود ، ضامن نيست . ولى اگر آن\r\n\r\n\r\n","description":"","footnote":"\r\n( 1 ) - اگر صاحب مال عاجزتر باشد در حفظ آن و ديگرى كه بهتر حفظ كند نباشد اين احتياط واجب نيست .\r\n( 2 ) - و اين شخص مال را برندارد .\r\n","page_name":" 476 ","page_number":496},
  {"content":"\r\n\r\nرا در جايى بگذارد كه گمان مىرود ظالمى بفهمد و آن را ببرد ، چنانچه تلف شود بايد عوض آن را به صاحبش بدهد « 1 » .\r\nمسأله 2345 - اگر صاحب مال براى نگهدارى مال خود جايى را معيّن كند و به كسى كه امانت را قبول كرده بگويد كه بايد مال را در اين‌جا حفظ كنى و اگر احتمال هم بدهى كه از بين برود نبايد آن را به جاى ديگر ببرى چنانچه امانتدار احتمال دهد كه در آن‌جا از بين برود و بداند چون آن‌جا در نظر صاحب مال براى حفظ بهتر بوده گفته است كه نبايد از آن‌جا بيرون ببرى مىتواند آن را به جاى ديگر ببرد ، و اگر در آن‌جا ببرد و تلف شود ضامن نيست . ولى اگر نداند به چه جهت گفته كه به جاى ديگر نبر ، چنانچه به‌جاى ديگر ببرد و تلف شود ، احتياط واجب آن است كه عوض آن را بدهد .\r\nمسأله 2346 - اگر صاحب مال براى نگهدارى مال خود جايى را معيّن كند ولى به كسى كه امانت را قبول كرده نگويد كه آن را به جاى ديگر نبر ، چنانچه امانتدار احتمال دهد كه در آن‌جا از بين برود ، مىتواند « 2 » آن را به جاى ديگرى كه مال در آن‌جا محفوظتر است ببرد ، و چنانچه مال در آن‌جا تلف شود ضامن نيست .\r\nمسأله 2347 - اگر صاحب مال ديوانه شود كسى كه امانت را قبول كرده بايد فوراً امانت را به ولىّ او برساند و يا به ولىّ او خبر دهد ، و اگر بدون عذر شرعى مال را به ولىّ او ندهد و از خبر دادن هم كوتاهى كند و مال تلف شود ، بايد عوض آن را بدهد .\r\nمسأله 2348 - اگر صاحب مال بميرد ، امانتدار بايد مال را به وارث او برساند يا به وارث او خبر دهد و چنانچه مال را به وارث او ندهد و از خبر دادن هم كوتاهى كند و مال\r\n\r\n\r\n","description":"","footnote":"\r\n( 1 ) - در صورتى كه اين كار را از روى اختيار بكند و اما اگر جايى محفوظتر از آن ندارد و نمىتواند امانت را به صاحبش يا كسى كه حفظ كند آن را برساند ، عوض آن را در صورت تلف نبايد بدهد .\r\n( 2 ) - بلكه بايد به جاى محفوظتر ببرد مگر آن كه صاحب مال نيز همان احتمال را مىداده .\r\n","page_name":" 477 ","page_number":497},
  {"content":"\r\n\r\nتلف شود ضامن است ، ولى اگر براى آن كه مىخواهد بفهمد كسى كه مىگويد من وارث ميتم ، راست مىگويد يا نه ، يا ميت وارث ديگرى دارد يا نه ، مال را ندهد و از خبر دادن هم كوتاهى كند و مال تلف شود ضامن نيست .\r\nمسأله 2349 - اگر صاحب مال بميرد و چند وارث داشته باشد كسى كه امانت را قبول كرده بايد مال را به همهء ورثه بدهد ، يا به كسى بدهد كه همهء آنان گرفتن مال را به او واگذار كرده‌اند ، پس اگر بدون اجازهء ديگران تمام مال را به يكى از ورثه بدهد ضامن سهم ديگران است .\r\nمسأله 2350 - اگر كسى كه امانت را قبول كرده بميرد ، يا ديوانه شود ، وارث يا ولىّ او بايد هرچه زودتر به صاحب مال اطلاع دهد ، يا امانت را به او برساند .\r\nمسأله 2351 - اگر امانتدار نشانه‌هاى مرگ را در خود ببيند چنانچه ممكن است بايد امانت را به صاحب آن يا وكيل او برساند و اگر ممكن نيست بايد آن را به حاكم شرع بدهد و چنانچه به حاكم شرع دسترسى ندارد ، در صورتى كه وارث او امين است و از امانت اطلاع دارد ، لازم نيست وصيت كند و گرنه بايد وصيت كند و شاهد بگيرد و به وصى و شاهد ، اسم صاحب مال و جنس و خصوصيات مال و محل آن را بگويد .\r\nمسأله 2352 - اگر امانتدار نشانه‌هاى مرگ را در خود ببيند و به وظيفه‌اى كه در مسألهء پيش گفته شد عمل نكند ، چنانچه آن امانت از بين برود بايد عوضش را بدهد ، اگرچه در نگهدارى آن كوتاهى نكرده باشد و مرض او خوب شود ، يا بعد از مدتى پشيمان شود و وصيت كند .\r\n\r\n","description":"","footnote":"","page_name":" 478 ","page_number":498},
  {"content":"\r\n\r\n\r\nاحكام عاريه\r\nمسأله 2353 - عاريه آن است كه انسان مال خود را به ديگرى بدهد كه از آن استفاده كند و در عوض ، چيزى هم از او نگيرد .\r\nمسأله 2354 - لازم نيست در عاريه صيغه بخوانند ، و اگر مثلًا لباس را به قصد عاريه به كسى بدهد و او به همين قصد بگيرد عاريه صحيح است .\r\nمسأله 2355 - عاريه دادن چيز غصبى و چيزى كه مال انسان است ولى منفعت آن را به ديگرى واگذار كرده مثلًا آن را اجاره داده ، در صورتى صحيح است كه مالك چيز غصبى يا كسى كه آن چيز را اجاره كرده بگويد به عاريه دادن راضى هستم .\r\nمسأله 2356 - چيزى را كه منفعتش مال انسان است مثلًا آن را اجاره كرده مىتواند عاريه بدهد . ولى اگر در اجاره شرط كرده باشند كه خودش از آن استفاده كند ، نمىتواند آن را به ديگرى عاريه دهد .\r\nمسأله 2357 - اگر ديوانه و بچه مال خود را عاريه بدهند صحيح نيست ، اما اگر ولىّ بچه مصلحت بداند كه مال او را عاريه دهد و بچه آن مال را به دستور ولىّ به عاريه كننده برساند اشكال ندارد .\r\nمسأله 2358 - اگر در نگهدارى چيزى كه عاريه كرده كوتاهى نكند و در استفادهء از آن هم زياده‌روى ننمايد و اتفاقاً آن چيز تلف شود ضامن نيست ، ولى چنانچه شرط كنند كه اگر تلف شود عاريه كننده ضامن باشد ، يا چيزى را كه عاريه كرده طلا و نقره باشد ، بايد عوض آن را بدهد .\r\n\r\n","description":"","footnote":"","page_name":" 479 ","page_number":499},
  {"content":"\r\n\r\nمسأله 2359 - اگر طلا و نقره را عاريه نمايد و شرط كند كه اگر تلف شود ضامن نباشد ، چنانچه تلف شود ضامن نيست .\r\nمسأله 2360 - اگر عاريه دهنده بميرد ، عاريه گيرنده بايد چيزى را كه عاريه كرده به ورثهء او بدهد .\r\nمسأله 2361 - اگر عاريه دهنده طورى شود كه شرعاً نتواند در مال خود تصرف كند مثلًا ديوانه شود ، عاريه كننده بايد مالى را كه عاريه كرده به ولىّ او بدهد .\r\nمسأله 2362 - كسى كه چيزى عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\nمسأله 2363 - عاريه دادن چيزى كه استفادهء حلال ندارد مثل ظرف طلا و نقره باطل است « 1 » .\r\nمسأله 2364 - عاريه دادن گوسفند براى استفادهء از شير و پشم آن ، و عاريه دادن حيوان نر براى كشيدن بر ماده صحيح است .\r\nمسأله 2365 - اگر چيزى را كه عاريه كرده به مالك يا وكيل يا ولىّ او بدهد و بعد آن چيز تلف شود ، عاريه كننده ضامن نيست . ولى اگر بدون اجازهء صاحب مال ، يا وكيل ، يا ولىّ او آن را به جايى ببرد « 2 » كه صاحبش معمولًا به آن‌جا مىبرده مثلًا اسب را در اصطبلى كه صاحبش براى آن درست كرده ببندد و بعد تلف شود ، يا كسى آن را تلف كند ضامن است .\r\n\r\n\r\n","description":"","footnote":"\r\n( 1 ) - ظرف طلا و نقره را اگر براى زينت دادن اتاق عاريه بدهند صحيح است و اگر براى استفاده حرام بدهند باطل است .\r\n( 2 ) - مقصود آن است كه اگر آن چيز را به صاحبش يا ولى و وكيل او نرساند ضامن است‌حتى در صورتى كه در جاى معيّنى كه صاحبش براى آن تعيين كرده بگذارد بدون آن كه تحويل آنها بدهد .\r\n","page_name":" 480 ","page_number":500},
  {"content":"\r\n\r\nمسأله 2366 - اگر چيز نجس را براى كارى كه شرط آن پاكى است عاريه دهد ، مثلًا لباس را عاريه دهد كه با آن نماز بخوانند ، بنابر احتياط واجب « 1 » بايد نجس بودن آن را به كسى كه عاريه مىكند بگويد .\r\nمسأله 2367 - چيزى را كه عاريه كرده بدون اجازهء صاحب آن نمىتواند به ديگرى اجاره ، يا عاريه دهد .\r\nمسأله 2368 - اگر چيزى را كه عاريه كرده با اجازهء صاحب آن به ديگرى عاريه دهد ، چنانچه كسى كه اول آن چيز را عاريه كرده بميرد يا ديوانه شود ، عاريهء دومى باطل نمىشود .\r\nمسأله 2369 - اگر بداند مالى را كه عاريه كرده غصبى است ، بايد آن را به صاحبش برساند و نمىتواند به عاريه دهنده بدهد .\r\nمسأله 2370 - اگر مالى را كه مىداند غصبى است عاريه كند و از آن استفاده‌اى ببرد و در دست او از بين برود ، مالك مىتواند عوض مال و عوض استفاده‌اى را كه عاريه كننده برده ، از او يا از كسى كه مال را غصب كرده « 2 » مطالبه كند و اگر از عاريه كننده بگيرد ، او نمىتواند چيزى را كه به مالك مىدهد از عاريه دهنده مطالبه نمايد .\r\nمسأله 2371 - اگر نداند مالى را كه عاريه كرده غصبى است و در دست او از بين برود ، چنانچه صاحب مال عوض آن را از او بگيرد ، او هم مىتواند آنچه را به صاحب مال داده از عاريه دهنده مطالبه نمايد ، ولى اگر چيزى را كه عاريه كرده طلا و نقره باشد ، يا عاريه دهنده با او شرط كرده باشد كه اگر آن چيز از بين برود عوضش را بدهد ، نمىتواند چيزى را كه به صاحب مال مىدهد ، از عاريه دهنده مطالبه نمايد .\r\n\r\n\r\n","description":"","footnote":"\r\n( 1 ) - اگر براى استعمال خوردن و آشاميدن عاريه دهد بايد نجس بودن را بگويد ولى در مثل‌نماز احتياط واجب نيست .\r\n( 2 ) - عوض استفاده‌هايى را كه عاريه كننده برده مشكل است بتواند از غاصب بگيرد .\r\n","page_name":" 481 ","page_number":501},
  {"content":"\r\n\r\n\r\nاحكام نكاح يا ازدواج و زناشويى\r\nبه واسطهء عقد ازدواج ، زن به مرد حلال مىشود و آن بر دو قسم است : دائم و غير دائم . عقد دائم آن است كه مدت زناشويى در آن معيّن نشود و زنى را كه به اين قسم عقد مىكنند دائمه گويند . و عقد غير دائم آن است كه مدت زناشويى در آن معيّن شود ، مثلًا زن را به مدت يك ساعت يا يك روز يا يك ماه يا يك سال يا بيشتر عقد نمايند ، و زنى را كه به اين قسم عقد كنند متعه و صيغه مىنامند .\r\n\r\nاحكام عقد\r\nمسأله 2372 - در زناشويى چه دائم و چه غير دائم ، بايد صيغه خوانده شود و تنها راضى بودن زن و مرد كافى نيست ، و صيغهء عقد را يا خود زن و مرد مىخوانند ، يا ديگرى را وكيل مىكنند كه از طرف آنان بخواند .\r\nمسأله 2373 - وكيل لازم نيست مرد باشد ، زن هم مىتواند براى خواندن صيغه عقد از طرف ديگرى وكيل شود .\r\nمسأله 2374 - زن و مرد تا يقين نكنند كه وكيل آنها صيغه را خوانده است ، نمىتوانند به يكديگر نگاه محرمانه نمايند ، و گمان به اين كه وكيل صيغه را خوانده است كفايت نمىكند ولى اگر وكيل بگويد صيغه را خوانده‌ام كافى است .\r\n\r\n","description":"","footnote":"","page_name":" 482 ","page_number":502},
  {"content":"\r\n\r\nمسأله 2375 - اگر زنى كسى را وكيل كند كه مثلًا ده روزه او را به عقد مردى درآورد و ابتداى ده روز را معيّن نكند آن وكيل مىتواند « 1 » هر وقت كه بخواهد او را ده روزه به عقد آن مرد درآورد ولى اگر معلوم باشد كه زن ، روز يا ساعت معيّنى را قصد كرده ، بايد صيغه را مطابق قصد او بخواند .\r\nمسأله 2376 - يك نفر مىتواند براى خواندن صيغه عقد دائم يا غير دائم از طرف دو نفر وكيل شود و نيز انسان مىتواند از طرف زن وكيل شود و او را براى خود به طور دائم يا غير دائم عقد كند ، ولى احتياط مستحب آن است كه عقد را دو نفر بخوانند .\r\n\r\nدستور خواندن عقد دائم\r\nمسأله 2377 - اگر صيغهء عقد دائم را خود زن و مرد بخوانند و اول زن بگويد :\r\n« زَوَّجْتُكَ نَفْسِي عَلَى الصَّداقِ الْمَعْلُومِ »\r\n( يعنى خود را زن تو نمودم به مهرى كه معيّن شده ) پس از آن بدون فاصله مرد بگويد :\r\n« قَبِلْتُ التَّزْويجَ »\r\n( يعنى قبول كردم ازدواج را ) عقد صحيح است و اگر ديگرى را وكيل كنند كه از طرف آنها صيغهء عقد را بخواند چنانچه مثلًا اسم مرد احمد و اسم زن فاطمه باشد و وكيل زن بگويد :\r\n« زَوَّجْتُ مُوكِّلَتِي فاطِمَةَ مُوَكِّلَكَ احْمَدَ عَلَى الصَّداقِ الْمَعْلُوم »\r\nپس بدون فاصله وكيل مرد بگويد :\r\n« قَبِلْتُ لِمُوكِّلي احْمَدَ عَلَى الصَّداقِ »\r\nصحيح مىباشد و بنابر احتياط واجب « 2 » بايد لفظى كه مرد مىگويد با لفظى كه زن مىگويد مطابق باشد ، مثلًا اگر زن زوجت مىگويد مرد هم قبلت التزويج بگويد .\r\n\r\nدستور خواندن عقد غير دائم\r\nمسأله 2378 - اگر خود زن و مرد بخواهند صيغهء عقد غير دائم را بخوانند ، بعد از آن كه مدت و مهر را معيّن كردند ، چنانچه زن بگويد :\r\n\r\n\r\n","description":"","footnote":"\r\n( 1 ) - در صورتى كه از گفته زن ظاهر شود كه چنين اختيارى داده است .\r\n( 2 ) - واجب نيست .\r\n","page_name":" 483 ","page_number":503},
  {"content":"\r\n\r\n« زَوَّجْتُكَ نَفْسِي فِي الْمُدَّةِ الْمَعْلُومَةِ عَلَى الْمَهْرِ الْمَعْلُوم »\r\nبعد بدون فاصله مرد بگويد :\r\n« قَبِلْتُ »\r\n، صحيح است . و اگر ديگرى را وكيل كنند و اول وكيل زن به وكيل مرد بگويد :\r\n« مَتَّعْتُ مُوكِّلَتِي مُوكِّلَكَ فِي الْمُدَّةِ الْمَعْلُومَةِ عَلَى الْمَهْرِ الْمَعْلُوم »\r\nپس بدون فاصله وكيل مرد بگويد :\r\n« قَبِلْتُ لِمُوكِّلي هكَذا »\r\nصحيح مىباشد .\r\n\r\nشرايط عقد\r\nمسأله 2379 - عقد ازدواج چند شرط دارد :\r\nاول : آن كه به عربى صحيح خوانده « 1 » شود و اگر خود مرد و زن نتوانند صيغه را به عربى صحيح بخوانند ، چنانچه ممكن باشد احتياط واجب آن است كسى را كه مىتواند به عربى صحيح بخواند وكيل كنند و اگر ممكن نباشد ، خودشان مىتوانند به غير عربى بخوانند ، اما بايد لفظى بگويند كه معنى\r\n« زَوَّجْتُ »\r\nو\r\n« قَبِلْتُ »\r\nرا بفهماند .\r\nدوم : مرد و زن يا وكيل آنها كه صيغه را مىخوانند قصد انشاء داشته باشند ؛ يعنى اگر خود مرد و زن صيغه را مىخوانند ، زن به گفتن\r\n« زَوَّجْتُكَ نَفْسي »\r\nقصدش اين باشد كه خود را زن او قرار دهد و مرد به گفتن\r\n« قَبِلْتُ التَزْويجَ »\r\nزن بودن او را براى خود قبول نمايد ، و اگر وكيل مرد و زن صيغه را مىخوانند ، به گفتن\r\n« زَوَّجْتُ »\r\nو\r\n« قَبِلْتُ »\r\nقصدشان اين باشد كه مرد و زنى كه آنان را وكيل كرده‌اند ، زن و شوهر شوند .\r\nسوم : كسى كه صيغه را مىخواند بالغ و عاقل باشد « 2 » ، چه براى خودش بخواند يا از طرف ديگرى وكيل شده باشد .\r\nچهارم : اگر وكيل زن و شوهر يا ولىّ آنها صيغه را مىخوانند ، در عقد ، زن و شوهر\r\n\r\n\r\n","description":"","footnote":"\r\n( 1 ) - به احتياط واجب و اگر نتوانند به عربى بخوانند به زبان ديگر مانعى ندارد و لازم نيست‌وكيل بگيرند .\r\n( 2 ) - به احتياط واجب .\r\n","page_name":" 484 ","page_number":504},
  {"content":"\r\n\r\nرا معيّن كنند مثلًا اسم آنها را ببرند يا به آنها اشاره نمايند . پس كسى كه چند دختر دارد ، اگر به مردى بگويد : « زوجتك احدى بناتى » ( يعنى زن تو نمودم يكى از دخترانم را ) و او بگويد : « قبلت » ( يعنى قبول كردم ) چون در موقع عقد ، دختر را معيّن نكرده‌اند عقد باطل است .\r\nپنجم : زن و مرد به ازدواج راضى باشند ، ولى اگر زن ظاهراً به كراهت اذن دهد و معلوم باشد قلباً راضى است عقد صحيح است .\r\nمسأله 2380 - اگر در عقد يك حرف غلط خوانده شود كه معنى آن را عوض كند عقد باطل است .\r\nمسأله 2381 - كسى كه دستور زبان عربى را نمىداند ، اگر قرائتش صحيح باشد و معناى هر كلمه از عقد را جداگانه بداند و از هر لفظى معناى آن را قصد نمايد مىتواند عقد را بخواند .\r\nمسأله 2382 - اگر زنى را براى مردى بدون اجازهء آنان عقد كنند و بعداً زن و مرد بگويند به آن عقد راضى هستيم عقد صحيح است .\r\nمسأله 2383 - اگر زن و مرد يا يكى از آن دو را به ازدواج مجبور نمايند و بعد از خواندن عقد راضى شوند و بگويند به آن عقد راضى هستيم احتياط واجب آن است « 1 » كه دوباره عقد را بخوانند .\r\nمسأله 2384 - پدر و جدّ پدرى مىتوانند براى فرزند نابالغ يا ديوانهء خود كه به حال ديوانگى بالغ شده است ازدواج كنند . و بعد از آن كه آن طفل بالغ شد يا ديوانه عاقل گرديد ، اگر ازدواجى كه براى او كرده‌اند مفسده‌اى نداشته نمىتواند آن را به‌هم بزند و اگر مفسده‌اى داشته مىتواند آن را به‌هم بزند .\r\nمسأله 2385 - دخترى كه به حد بلوغ رسيده و رشيده است ؛ يعنى مصلحت خود را\r\n\r\n\r\n","description":"","footnote":"\r\n( 1 ) - اين احتياط واجب نيست .\r\n","page_name":" 485 ","page_number":505},
  {"content":"\r\n\r\nتشخيص مىدهد ، اگر بخواهد شوهر كند ، چنانچه باكره باشد ، بنابر احتياط واجب بايد از پدر يا جدّ پدرى خود اجازه بگيرد ، و اجازهء مادر و برادر لازم نيست .\r\nمسأله 2386 - اگر پدر و جدّ پدرى غايب باشند « 1 » يا دختر باكره نباشد « 2 » اجازه پدر و جدّ لازم نيست .\r\nمسأله 2387 - اگر پدر ، يا جدّ پدرى براى پسر نابالغ خود زن بگيرد ، پسر بايد بعد از بالغ شدن خرج آن زن را بدهد .\r\nمسأله 2388 - اگر پدر يا جدّ پدرى براى پسر نابالغ خود ، زن بگيرد ، چنانچه پسر در موقع عقد مالى داشته ، مديون مهر زن است ، و اگر در موقع عقد مالى نداشته ، پدر ، يا جدّ او بايد مهر زن را بدهند .\r\n\r\nعيب‌هايى كه به واسطهء آنها مىشود عقد را به‌هم زد\r\nمسأله 2389 - اگر مرد بعد از عقد بفهمد كه زن يكى از اين هفت عيب را دارد مىتواند عقد را به‌هم بزند : اول : ديوانگى . دوم : مرض خوره . سوم : مرض بَرَص . چهارم : كورى .\r\nپنجم : زمين‌گير بودن « 3 » . ششم : آن كه افضاء شده ؛ يعنى راه بول و حيض يا راه حيض و غائط « 4 » او يكى شده باشد . هفتم : آن كه گوشت ، يا استخوانى « 5 » در فرج او باشد كه مانع نزديكى شود .\r\nمسأله 2390 - اگر زن بعد از عقد بفهمد كه شوهر او ديوانه است يا آلت مردى ندارد يا\r\n\r\n\r\n","description":"","footnote":"\r\n( 1 ) - به طورى كه نشود از آنها به وسيله‌اى اذن گرفت و دختر هم احتياج به شوهر كردن‌داشته باشد .\r\n( 2 ) - اگر بكارت او به شوهر كردن از بين رفته باشد .\r\n( 3 ) - بلكه شل بودن به طورى كه واضح باشد گرچه زمين‌گير نباشد .\r\n( 4 ) - در صورت يكى شدن راه حيض و غائط بايد احتياط كرد .\r\n( 5 ) - يا غده‌اى .\r\n","page_name":" 486 ","page_number":506},
  {"content":"\r\n\r\nمرضى دارد كه نمىتواند وطى و نزديكى نمايد يا تخم‌هاى او را كشيده‌اند مىتواند عقد را به‌هم بزند « 1 » .\r\nمسأله 2391 - اگر مرد يا زن ، به واسطهء يكى از عيب‌هايى كه در دو مسألهء پيش گفته شد عقد را به‌هم بزند ، بايد بدون طلاق از هم جدا شوند .\r\nمسأله 2392 - اگر به واسطهء آن كه مرد نمىتواند وطى « 2 » و نزديكى كند ، زن عقد را به‌هم بزند شوهر بايد نصف مهر را بدهد . ولى اگر به واسطهء يكى از عيب‌هاى ديگرى كه گفته شد ، مرد يا زن عقد را به‌هم بزند ، چنانچه مرد با زن نزديكى نكرده باشد چيزى بر او نيست و اگر نزديكى كرده ، بايد تمام مهر را بدهد .\r\n\r\nعده‌اى از زن‌ها كه ازدواج با آنان حرام است\r\nمسأله 2393 - ازدواج با زن‌هايى كه مثل مادر و خواهر و مادر زن با انسان محرم هستند حرام است .\r\nمسأله 2394 - اگر كسى زنى را براى خود عقد نمايد ، اگرچه با او نزديكى نكند ، مادر و مادرِ مادر آن زن و مادر پدر او هر چه بالا روند به آن مرد محرم مىشوند .\r\nمسأله 2395 - اگر زنى را عقد كند و با او نزديكى نمايد ، دختر و نوهء دخترى و پسرى آن زن هر چه پايين روند ، چه در وقت عقد باشند يا بعداً به دنيا بيايند ، به آن مرد مَحرم مىشوند .\r\nمسأله 2396 - اگر با زنى كه براى خود عقد كرده نزديكى هم نكرده باشد ، تا وقتى كه آن زن در عقد او است نمىتواند با دختر او ازدواج كند .\r\n\r\n\r\n","description":"","footnote":"\r\n( 1 ) - در اين مسأله و مسأله پيش به طور اجمال ذكر شده به كتاب وسيله و حاشيه آن بايد رجوع شود .\r\n( 2 ) - مراد در اين مسأله و مسأله پيش آن است كه مرد ( عنين ) باشد .\r\n","page_name":" 487 ","page_number":507},
  {"content":"\r\n\r\nمسأله 2397 - عمه و خالهء پدر و عمه و خالهء پدرِ پدر و عمه و خالهء مادر و عمه و خالهء مادر مادر هر چه بالا روند به انسان محرمند .\r\nمسأله 2398 - پدر و جدّ شوهر ، هر چه بالا روند ، و پسر و نوهء پسرى و دخترى او هرچه پايين آيند چه در موقع عقد باشند ، يا بعداً به دنيا بيايند به زن او محرم هستند .\r\nمسأله 2399 - اگر زنى را براى خود عقد كند ، دائمه باشد ، يا صيغه تا وقتى كه آن زن در عقد او است نمىتواند با خواهر آن زن ازدواج نمايد .\r\nمسأله 2400 - اگر زن خود را به ترتيبى كه در كتاب طلاق گفته مىشود طلاق رجعى دهد ، در بين عدّه نمىتواند خواهر او را عقد نمايد ، بلكه در عدّهء طلاق بائن هم كه بعداً بيان مىشود ، احتياط مستحب آن است كه از ازدواج با خواهر او خوددارى نمايد .\r\nمسأله 2401 - انسان نمىتواند بدون اجازهء زن خود با خواهرزاده و برادرزادهء او ازدواج كند ولى اگر بدون اجازهء زنش آنان را عقد نمايد و بعداً زن بگويد به آن عقد راضى هستم اشكال ندارد .\r\nمسأله 2402 - اگر زن بفهمد شوهرش برادرزاده يا خواهرزادهء او را عقد كرده و حرفى نزند ، چنانچه بعداً رضايت ندهد عقد آنان باطل است « 1 » .\r\nمسأله 2403 - اگر انسان پيش از آن كه دختر عمه يا دختر خالهء خود را بگيرد با مادر آنان زنا كند ، ديگر نمىتواند با آنان ازدواج نمايد .\r\nمسأله 2404 - اگر با دختر عمه يا دختر خالهء خود ازدواج نمايد و پيش از آن كه با آنان نزديكى كند با مادرشان زنا نمايد ، احتياط واجب « 2 » آن است كه از ايشان جدا شود .\r\nمسأله 2405 - اگر با زنى غير از عمه و خالهء خود زنا كند ، احتياط واجب آن است كه\r\n\r\n\r\n","description":"","footnote":"\r\n( 1 ) - به احتياط واجب در صورتى كه حرف نزدن كشف از رضايت باطنى كند و الّا باطل است بنابر اقوا .\r\n( 2 ) - اين احتياط واجب نيست .\r\n","page_name":" 488 ","page_number":508},
  {"content":"\r\n\r\nبا دختر او ازدواج نكند ، ولى اگر زنى را عقد نمايد و با او نزديكى كند بعد با مادر او زنا كند ، آن زن بر او حرام نمىشود ، و همچنين است اگر پيش از آن كه با او نزديكى كند با مادر او زنا نمايد ، ولى در اين صورت احتياط مستحب آن است كه از آن زن جدا شود .\r\nمسأله 2406 - زن مسلمان نمىتواند به عقد كافر درآيد ، مرد مسلمان هم نمىتواند با زن‌هاى كافره به طور دائم ازدواج كند ولى صيغه كردن زن‌هاى اهل كتاب مانند يهود و نصارا مانعى ندارد .\r\nمسأله 2407 - اگر با زنى كه در عدّهء طلاق رجعى است زنا كند آن زن بر او حرام مىشود و اگر با زنى كه در عدّهء متعه ، يا طلاق بائن ، يا عدّهء وفات است زنا كند ، بعداً مىتواند او را عقد نمايد ، اگرچه احتياط مستحب آن است كه با او ازدواج نكند و معناى طلاق رجعى و طلاق بائن و عدّهء متعه و عدّه وفات در احكام طلاق گفته خواهد شد .\r\nمسأله 2408 - اگر با زن بىشوهرى كه در عدّه نيست زنا كند ، بعداً مىتواند آن زن را براى خود عقد نمايد ، ولى احتياط مستحب آن است كه صبر كند تا آن زن حيض ببيند بعد او را عقد نمايد و همچنين است اگر ديگرى بخواهد آن زن را عقد كند .\r\nمسأله 2409 - اگر زنى را كه در عدّه ديگرى است براى خود عقد كند ، چنانچه مرد و زن ، يا يكى از آنان بدانند كه عدّهء زن تمام نشده و بدانند عقد كردن زن در عدّه حرام است آن زن بر او حرام مىشود ، اگرچه مرد بعد از عقد با آن زن نزديكى نكرده باشد .\r\nمسأله 2410 - اگر زنى را براى خود عقد كند و بعد معلوم شود كه در عدّه بوده چنانچه هيچ كدام نمىدانسته‌اند زن در عدّه است و نمىدانسته‌اند كه عقد كردن زن در عدّه حرام است ، در صورتى كه مرد با او نزديكى كرده باشد ، آن زن بر او حرام مىشود .\r\n\r\n","description":"","footnote":"","page_name":" 489 ","page_number":509},
  {"content":"\r\n\r\nمسأله 2411 - اگر انسان بداند زنى شوهر دارد و با او ازدواج كند بايد از او جدا شود و احتياط واجب « 1 » آن است كه بعداً هم او را براى خود عقد نكند .\r\nمسأله 2412 - زن شوهردار اگر زنا بدهد بر شوهر خود حرام نمىشود و چنانچه توبه نكند و بر عمل خود باقى باشد ، بهتر است كه شوهر ، او را طلاق دهد ولى بايد مهرش را بدهد .\r\nمسأله 2413 - زنى را كه طلاق داده‌اند و زنى كه صيغه بوده و شوهرش مدت او را بخشيده يا مدتش تمام شده ، چنانچه بعد از مدتى شوهر كند و بعد شك كند كه موقع عقد شوهر دوم عدّهء شوهر اول تمام بوده يا نه ، بايد به شك خود اعتنا نكند .\r\nمسأله 2414 - مادر و خواهر و دختر پسرى كه لواط داده بر لواط كننده حرام است اگرچه لواط كننده و لواط دهنده بالغ نباشند . ولى اگر گمان كند كه دخول شده ، يا شك كند كه دخول شده يا نه ، بر او حرام نمىشوند .\r\nمسأله 2415 - اگر با مادر يا خواهر يا دختر كسى ازدواج نمايد و بعد از ازدواج با آن كس لواط كند آنها بر او حرام نمىشوند .\r\nمسأله 2416 - اگر كسى در حال احرام كه يكى از كارهاى حج است ، با زنى ازدواج نمايد عقد او باطل است ، و چنانچه مىدانسته كه زن گرفتن بر او حرام است ، ديگر نمىتواند آن زن را عقد كند .\r\nمسأله 2417 - اگر زنى كه در حال احرام است با مردى كه در حال احرام نيست ازدواج كند عقد او باطل است ، و اگر زن مىدانسته كه ازدواج كردن در حال احرام حرام است احتياط واجب آن است كه بعداً با آن مرد ازدواج نكند .\r\nمسأله 2418 - اگر مرد طواف نساء را كه يكى از كارهاى حج است به‌جا نياورد ، زنش\r\n\r\n\r\n","description":"","footnote":"\r\n( 1 ) - بلكه اقوا همين است .\r\n","page_name":" 490 ","page_number":510},
  {"content":"\r\n\r\nبر او حرام مىشود « 1 » ، و نيز اگر زن طواف نساء نكند ، شوهرش بر او حرام مىشود ، ولى اگر بعداً طواف نساء را انجام دهند به يكديگر حلال مىشوند .\r\nمسأله 2419 - اگر كسى دختر نابالغى را براى خود عقد كند و پيش از آن كه نُه سال دختر تمام شود ، با او نزديكى و دخول كند ، احتياط واجب آن است « 2 » كه تا آخر عمر از دخول به اوخوددارى نمايد .\r\nمسأله 2420 - زنى را كه سه مرتبه طلاق داده‌اند بر شوهرش حرام مىشود ، ولى اگر با شرايطى كه در كتاب طلاق گفته مىشود با مرد ديگرى ازدواج كند ، شوهر اول مىتواند دوباره او را براى خود عقد نمايد .\r\n\r\nاحكام عقد دائم\r\nمسأله 2421 - زنى كه عقد دائمى شده نبايد بدون اجازهء شوهر از خانه بيرون رود ، و بايد خود را براى هر لذتى كه او مىخواهد ، تسليم نمايد و بدون عذر شرعى از نزديكى كردن او جلوگيرى نكند . و اگر در اينها از شوهر اطاعت كند ، تهيهء غذا و لباس و منزل « 3 » او بر شوهر واجب است و اگر تهيه نكند ، چه توانايى داشته باشد يا نداشته باشد ، مديون زن است .\r\nمسأله 2422 - اگر زن در كارهايى كه در مسألهء پيش گفته شد اطاعت شوهر را نكند گناهكار است و حق غذا و لباس و منزل و همخوابى ندارد ولى مهر او از بين نمىرود .\r\nمسأله 2423 - مرد حق ندارد زن خود را به خدمت خانه مجبور كند .\r\n\r\n\r\n","description":"","footnote":"\r\n( 1 ) - يعنى زن كه حرام شده بود به واسطه احرام بستن حلال نمىشود ، مگر آن كه طواف‌نساء را به‌جا آورد و همچنين در زن .\r\n( 2 ) - واجب نيست ولى اگر او را افضا كند نبايد با او هيچ وقت نزديكى كند .\r\n( 3 ) - و لوازم ديگر كه در كتب ذكر شده است .\r\n","page_name":" 491 ","page_number":511},
  {"content":"\r\n\r\nمسأله 2424 - مخارج سفر زن اگر بيشتر از مخارج وطن باشد با شوهر نيست ، ولى اگر شوهر مايل باشد كه زن را سفر ببرد بايد خرج سفر او را بدهد .\r\nمسأله 2425 - زنى كه از شوهر اطاعت مىكند و شوهر خرج او را نمىدهد اگر ممكن است مىتواند « 1 » خرجى خود را بدون اجازه از مال او بردارد ، و اگر ممكن نيست چنانچه ناچار باشد كه معاش خود را تهيه كند ، در موقعى كه مشغول تهيه معاش است اطاعت شوهر بر او واجب نيست .\r\nمسأله 2426 - مرد بايد در هر چهار شب يك شب نزد زن دائمى خود بماند « 2 » .\r\nمسأله 2427 - شوهر نمىتواند بيش از چهار ماه ، نزديكى با عيال دائمى خود را ترك كند .\r\nمسأله 2428 - اگر در عقد دائمى مهر را معيّن نكنند عقد صحيح است ، و چنانچه مرد با زن نزديكى كند ، بايد مهر او را مطابق مهر زن‌هايى كه مثل او هستند بدهد .\r\nمسأله 2429 - اگر موقع خواندن عقد دائمى براى دادن مهر مدتى معيّن نكرده باشند ، زن مىتواند پيش از گرفتن مهر از نزديكى كردن شوهر جلوگيرى كند ، چه شوهر توانايى دادن مهر را داشته باشد چه نداشته باشد . ولى اگر پيش از گرفتن مهر به نزديكى راضى شود و شوهر با او نزديكى كند ديگر نمىتواند بدون عذر شرعى از نزديكى شوهر جلوگيرى نمايد .\r\n\r\nمُتعه يا صيغه\r\nمسأله 2430 - صيغه كردن زن اگرچه براى لذت بردن هم نباشد صحيح است .\r\n\r\n\r\n","description":"","footnote":"\r\n( 1 ) - لكن بعد از مطالبه كردن و ندادن او ، در هر روز مىتواند به اندازه خرج آن روز بردارد .\r\n( 2 ) - واجب نيست ، آنچه واجب است آن است كه او را ترك نكند به طورى كه نه مثل زن شوهردار باشد و نه بىشوهر .\r\n","page_name":" 492 ","page_number":512},
  {"content":"\r\n\r\nمسأله 2431 - احتياط واجب « 1 » آن است كه شوهر بيش از چهارماه نزديكى با متعهء خود را ترك نكند .\r\nمسأله 2432 - زنى كه صيغه مىشود اگر در عقد شرط كند كه شوهر با او نزديكى نكند ، عقد و شرط او صحيح است و شوهر فقط مىتواند لذت‌هاى ديگر از او ببرد ، ولى اگر بعداً به نزديكى راضى شود ، شوهر مىتواند با او نزديكى نمايد .\r\nمسأله 2433 - زنى كه صيغه شده اگرچه آبستن شود حق خرجى ندارد .\r\nمسأله 2434 - زنى كه صيغه شده حق همخوابى ندارد و از شوهر ارث نمىبرد ، و شوهر هم از او ارث نمىبرد .\r\nمسأله 2435 - زنى كه صيغه شده اگر نداند كه حق خرجى و همخوابى ندارد عقد او صحيح است و براى آن كه نمىدانسته ، حقى به شوهر پيدا نمىكند .\r\nمسأله 2436 - زنى كه صيغه شده ، مىتواند بدون اجازهء شوهر از خانه بيرون برود ، ولى اگر به واسطهء بيرون رفتن ، حق شوهر از بين مىرود بيرون رفتن او حرام است .\r\nمسأله 2437 - اگر زنى مردى را وكيل كند كه به مدت و مبلغ معيّن او را براى خود صيغه نمايد ، چنانچه مرد او را به عقد دائم خود درآورد يا به غير از مدت يا مبلغى كه معيّن شده او را صيغه كند ، وقتى آن زن فهميد اگر فوراً بگويد « 2 » راضى هستم عقد صحيح و گرنه باطل است .\r\nمسأله 2438 - اگر پدر يا جدّ پدرى براى محرم شدن ، يك ساعت يا دو ساعت زنى را به عقد پسر نابالغ خود درآورد كافى است ، و نيز مىتواند دختر نابالغ خود را براى محرم شدن ، به عقد كسى درآورد ولى بايد « 3 » آن عقد براى دختر نفعى داشته باشد .\r\n\r\n\r\n","description":"","footnote":"\r\n( 1 ) - بلكه اقوا .\r\n( 2 ) - فوراً گفتن لازم نيست .\r\n( 3 ) - لازم نيست ، اگر مفسده نداشته باشد كافى است .\r\n","page_name":" 493 ","page_number":513},
  {"content":"\r\n\r\nمسأله 2439 - اگر پدر يا جدّ پدرى ، طفل خود را كه در محل ديگرى است و نمىداند زنده است يا مرده ، براى محرم شدن به عقد كسى درآورد ، بر حسب ظاهر محرم بودن حاصل مىشود ، و چنانچه بعداً معلوم شود كه در موقع عقد آن دختر زنده نبوده عقد باطل است و كسانى كه به واسطهء عقد ظاهراً محرم شده بودند نامحرمند .\r\nمسأله 2440 - اگر مرد مدت صيغه زن را ببخشد ، چنانچه با او نزديكى كرده ، بايد تمام چيزى را كه قرار گذاشته به او بدهد و اگر نزديكى نكرده بايد نصف آن را بدهد .\r\nمسأله 2441 - مرد مىتواند زنى را كه صيغهء او بوده و هنوز عدّه‌اش تمام نشده به عقد دائم خود درآورد .\r\n\r\nاحكام نگاه كردن\r\nمسأله 2442 - نگاه كردن مرد به بدن زن نامحرم و دخترى كه « 1 » نه سالش تمام نشده ولى خوب و بد را مىفهمد و همچنين نگاه كردن به موى آنان چه با قصد لذت و چه بدون آن حرام است . و نگاه كردن به صورت و دست‌ها اگر به قصد لذت باشد حرام است ، بلكه احتياط واجب آن است كه بدون قصد لذت هم به آنها نگاه نكند و نيز نگاه كردن زن به بدن مرد نامحرم حرام مىباشد .\r\nمسأله 2443 - اگر انسان بدون قصد لذت به صورت و دست‌هاى زن‌هاى اهل كتاب مثل زن‌هاى يهود و نصارا نگاه كند در صورتى كه نترسد كه به حرام بيفتد اشكال ندارد و احتياط واجب « 2 » آن است كه به غير صورت و دست‌هاى آنان نگاه نكند .\r\n\r\n\r\n","description":"","footnote":"\r\n( 1 ) - در دختر نابالغ بدون قصد لذت و بدون خوف از واقع شدن در حرام مانع ندارد چه به‌صورت يا بدن و موى او ، و احتياط آن است كه از جاهايى كه رسم است بپوشند مثل ران‌ها و شكم و پستان‌ها اجتناب شود .\r\n( 2 ) - در آنچه به حسب عادت سابق آنها بيرون بوده ؛ مثل مقدارى از ساق‌هاى پا و موى سر و مثل اينها مانع ندارد .\r\n","page_name":" 494 ","page_number":514},
  {"content":"\r\n\r\nمسأله 2444 - زن بايد بدن و موى خود را از مرد نامحرم بپوشاند بلكه احتياط واجب آن است كه بدن و موى خود را از پسرى هم كه بالغ نشده « 1 » ولى خوب و بد را مىفهمد بپوشاند .\r\nمسأله 2445 - نگاه كردن به عورت ديگرى حتى به عورت بچهء مميزى « 2 » كه خوب و بد را مىفهمد حرام است ، اگرچه از پشت شيشه يا در آيينه يا آب صاف و مانند اينها باشد . ولى زن و شوهر مىتوانند به تمام بدن يكديگر نگاه كنند .\r\nمسأله 2446 - مرد و زنى كه با يكديگر محرمند ، اگر قصد لذت نداشته باشند مىتوانند غير از عورت به تمام بدن يكديگر نگاه كنند .\r\nمسأله 2447 - مرد نبايد با قصد لذت به بدن مرد ديگر نگاه كند و نگاه كردن زن هم به بدن زن ديگر با قصد لذت حرام است .\r\nمسأله 2448 - مرد نبايد « 3 » عكس زن نامحرم را بيندازد و اگر زن نامحرمى را بشناسد نبايد به عكس او نگاه كند « 4 » .\r\nمسأله 2449 - اگر زن بخواهد « 5 » زن ديگر ، يا مردى غير از شوهر خود را تنقيه كند ، يا عورت او را آب بكشد ، بايد چيزى در دست كند كه دست او به عورت آن مرد نرسد و همچنين است اگر مرد بخواهد مرد ديگر ، يا زنى غير زن خود را تنقيه كند ، يا عورت او را آب بكشد .\r\nمسأله 2450 - اگر مرد براى معالجهء زن نامحرم ناچار باشد كه او را نگاه كند و دست به\r\n\r\n\r\n","description":"","footnote":"\r\n( 1 ) - در صورتى كه به حدى نرسيده كه مو در نظر شهوانى باشد مانع ندارد .\r\n( 2 ) - بنابر احتياط واجب در بچه مميز .\r\n( 3 ) - عكس برداشتن حرام نيست و اگر حرام ديگرى واقع شود همان حرام است .\r\n( 4 ) - بنابر احتياط واجب اگر متهتك نباشد .\r\n( 5 ) - يعنى در صورت ناچارى .\r\n","page_name":" 495 ","page_number":515},
  {"content":"\r\n\r\nبدن او بزند اشكال ندارد ، ولى اگر با نگاه كردن بتواند معالجه كند نبايد دست به بدن او بزند و اگر با دست زدن بتواند معالجه كند ، نبايد او را نگاه كند .\r\nمسأله 2451 - اگر انسان براى معالجهء كسى ناچار شود كه به عورت او نگاه كند ، بنابر احتياط واجب بايد آيينه را در مقابل گذاشته و در آن نگاه كند ولى اگر چاره‌اى جز نگاه كردن به عورت نباشد اشكال ندارد .\r\n\r\nمسائل متفرقهء زناشويى\r\nمسأله 2452 - كسى كه به واسطهء نداشتن زن به حرام مىافتد ، واجب است زن بگيرد .\r\nمسأله 2453 - اگر شوهر در عقد شرط كند كه زن باكره باشد و بعد از عقد معلوم شود كه باكره نبوده ، مىتواند عقد را به‌هم بزند .\r\nمسأله 2454 - ماندن مرد و زن نامحرم در محل خلوتى كه كسى در آن‌جا نيست و ديگرى هم نمىتواند وارد شود حرام است « 1 » چه به ذكر خدا مشغول باشند يا به صحبت ديگر ، خواب باشند يا بيدار . ولى اگر طورى باشد كه كس ديگر بتواند وارد شود ، يا بچه‌اى كه خوب و بد را مىفهمد در آن‌جا باشد اشكال ندارد .\r\nمسأله 2455 - اگر مرد مهر زن را در عقد معيّن كند و قصدش اين باشد كه آن را ندهد ، عقد صحيح است ولى مهر را بايد بدهد .\r\nمسأله 2456 - مسلمانى كه منكر خدا يا پيغمبر شود ، يا حكم ضرورى دين « 2 » يعنى حكمى را كه مسلمانان جزء دين اسلام مىدانند مثل واجب بودن نماز و روزه انكار كند ، در صورتى كه بداند آن حكم ، ضرورى دين است مرتد مىشود .\r\nمسأله 2457 - اگر زن پيش از آن كه شوهرش با او نزديكى كند به طورى كه در مسألهء\r\n\r\n\r\n","description":"","footnote":"\r\n( 1 ) - حرام نيست و اگر خوف فتنه باشد بايد بيرون برود .\r\n( 2 ) - اگر انكار ضرورى برگردد به انكار خدا يا پيغمبر صلى الله عليه و آله و گرنه مرتد نيست .\r\n","page_name":" 496 ","page_number":516},
  {"content":"\r\n\r\nپيش گفته شد مرتد شود ، عقد او باطل مىگردد . و همچنين است اگر بعد از نزديكى مرتد شود ولى يائسه باشد ؛ يعنى اگر سيده است شصت سال و اگر سيده نيست پنجاه سال او تمام شده باشد ، اما اگر يائسه نباشد بايد به دستورى كه در احكام طلاق گفته خواهد شد عدّه نگهدارد ، پس اگر در بين عدّه ، مسلمان شود عقد باقى و اگر تا آخر عدّه مرتد بماند عقد باطل است .\r\nمسأله 2458 - مردى كه مسلمان‌زاده است « 1 » اگر مرتد شود زنش بر او حرام مىشود و بايد به مقدارى كه در احكام طلاق گفته مىشود عدّهء وفات نگهدارد .\r\nمسأله 2459 - مردى كه از پدر و مادر غير مسلمان به دنيا آمده و مسلمان شده اگر پيش از نزديكى با عيالش مرتد شود ، عقد او باطل مىگردد ، و اگر بعد از نزديكى مرتد شود ، چنانچه زن او در سن زن‌هايى باشد كه حيض مىبينند بايد آن زن به مقدارى كه در احكام طلاق گفته مىشود عدّه نگهدارد ، پس اگر پيش از تمام شدن عدّه ، شوهر او مسلمان شود عقد باقى و گرنه باطل است .\r\nمسأله 2460 - اگر زن در عقد با مرد شرط كند كه او را از شهرى بيرون نبرد و مرد هم قبول كند ، نبايد زن را از آن شهر بيرون ببرد .\r\nمسأله 2461 - اگر زن انسان از شوهر ديگرش دخترى داشته باشد ، انسان مىتواند آن دختر را براى پسر خود كه از آن زن نيست عقد كند و نيز اگر دخترى را براى پسر خود عقد كند مىتواند با مادر آن دختر ازدواج نمايد .\r\nمسأله 2462 - اگر زنى از زنا آبستن شود ، در صورتى كه خود آن زن ، يا مردى كه با او زنا كرده ، يا هر دوى آنان مسلمان باشند ، براى آن زن جايز نيست بچه را سقط كند « 2 » .\r\n\r\n\r\n","description":"","footnote":"\r\n( 1 ) - اگر پدر يا مادر او در حال نطفه بستن مسلمان باشد ، و بچه كه به حد بلوغ رسيد اظهاراسلام كند اين حكم را دارد .\r\n( 2 ) - اختصاص به مسلم ندارد .\r\n","page_name":" 497 ","page_number":517},
  {"content":"\r\n\r\nمسأله 2463 - اگر كسى با زنى كه شوهر ندارد و در عدّهء كسى هم نيست زنا كند ، چنانچه بعد او را عقد كند و بچه‌اى از آنان پيدا شود ، در صورتى كه ندانند از نطفهء حلال است يا حرام ، آن بچه حلال‌زاده است .\r\nمسأله 2464 - اگر مرد نداند كه زن در عدّه است و با او ازدواج كند ، چنانچه زن هم نداند و بچه‌اى از آنان به دنيا آيد ، حلال‌زاده است و شرعاً فرزند هر دو مىباشد ولى اگر زن مىدانسته كه در عدّه است شرعاً بچه ، فرزند پدر است ، و در هر دو صورت عقد آنان باطل است و به يكديگر حرام مىباشند .\r\nمسأله 2465 - اگر زن بگويد يائسه‌ام نبايد حرف او را قبول كرد ، ولى اگر بگويد شوهر ندارم حرف او قبول مىشود .\r\nمسأله 2466 - اگر بعد از آن كه انسان با زنى ازدواج كرد ، كسى بگويد آن زن شوهر داشته و زن بگويد نداشتم ، چنانچه شرعاً ثابت نشود كه زن شوهر داشته ، بايد حرف زن را قبول كرد .\r\nمسأله 2467 - تا هفت سال دختر تمام نشده پدر نمىتواند او را از مادرش جدا كند « 1 » .\r\nمسأله 2468 - مستحب است در شوهر دادن دخترى كه بالغه است ؛ يعنى مكلّف شده ، عجله كنند ، حضرت صادق عليه السلام فرمودند : يكى از سعادت‌هاى مرد آن است كه دخترش در خانهء او حيض نبيند .\r\nمسأله 2469 - اگر زن مهر خود را به شوهر صلح كند كه زن ديگر نگيرد ، احتياط واجب آن است كه زن مهر را نگيرد و شوهر هم با زن ديگر ازدواج نكند .\r\nمسأله 2470 - كسى كه از زنا به دنيا آمده اگر زن بگيرد و بچه‌اى پيدا كند آن بچه حلال‌زاده است .\r\n\r\n\r\n","description":"","footnote":"\r\n( 1 ) - اگر مادر آزاد و مسلمان و عاقل باشد .\r\n","page_name":" 498 ","page_number":518},
  {"content":"\r\n\r\nمسأله 2471 - هرگاه مرد در روزهء ماه رمضان يا در حال حيض زن با او نزديكى كند معصيت كرده ، ولى اگر بچه‌اى از آنان به دنيا آيد حلال‌زاده است .\r\nمسأله 2472 - زنى كه يقين دارد شوهرش در سفر مرده اگر بعد از عدّهء وفات كه مقدار آن در احكام طلاق گفته خواهد شد ، شوهر كند و شوهر اول از سفر برگردد بايد از شوهر دوم جدا شود و به شوهر اول حلال است ولى اگر شوهر دوم با او نزديكى كرده باشد ، زن بايد عدّه نگهدارد و شوهر دوم بايد مهر او را مطابق زن‌هايى كه مثل او هستند بدهد ولى خرج عدّه ندارد .\r\n\r\nاحكام شيردادن\r\nمسأله 2473 - اگر زنى بچه‌اى را با شرايطى كه در مسأله 2483 گفته خواهد شد ، شير دهد ، آن بچه به اين عدّه محرم مىشود : اول : خود زن و آن را مادر رضاعى مىگويند .\r\nدوم : شوهر زن كه شير مال اوست و او را پدر رضاعى مىگويند . سوم : پدر و مادر آن زن هر چه بالا روند ، اگرچه پدر و مادر رضاعى او باشند . چهارم : بچه‌هايى كه از آن زن به دنيا آمده‌اند ، يا به دنيا مىآيند . پنجم : بچه‌هاى اولاد آن زن هرچه پايين روند ، چه از اولاد او به دنيا آمده ، يا اولاد او آن بچه‌ها را شير داده باشند . ششم : خواهر و برادر آن زن اگرچه رضاعى باشند ؛ يعنى به واسطهء شيرخوردن ، با آن زن خواهر و برادر شده باشند . هفتم : عمو و عمهء آن زن اگرچه رضاعى باشند . هشتم : دايى و خاله آن زن اگرچه رضاعى باشند . نهم : اولاد شوهر آن زن كه شير مال آن شوهر است ، هرچه پايين روند ، اگرچه اولاد رضاعى او باشند . دهم : پدر و مادر شوهر آن زن كه شير مال آن شوهر است ، هر چه بالا روند . يازدهم : خواهر و برادر شوهرى كه شير مال اوست اگرچه خواهر و برادر رضاعى او باشند . دوازدهم : عمو و عمه و دايى و خالهء شوهرى كه شير مال اوست هر چه بالا روند ، اگرچه رضاعى باشند . و نيز عدّهء ديگرى هم كه در مسائل بعد گفته مىشود ، به واسطهء شير دادن محرم مىشوند .\r\n\r\n","description":"","footnote":"","page_name":" 499 ","page_number":519},
  {"content":"\r\n\r\nمسأله 2474 - اگر زنى بچه‌اى را با شرايطى كه در مسألهء 2483 گفته مىشود شير دهد ، پدر آن بچه نمىتواند با دخترهايى كه از آن زن به دنيا آمده‌اند ازدواج كند . و نيز نمىتواند دخترهاى شوهرى را كه شير مال او است ، اگر چه دخترهاى رضاعى « 1 » او باشند براى خود عقد نمايد ولى جايز است با دخترهاى رضاعى آن زن ازدواج كند .\r\nاگرچه احتياط مستحب آن است كه با آنان ازدواج نكند ، و نگاه محرمانه ؛ يعنى نگاهى كه انسان مىتواند به محرم‌هاى خود كند ، به آنان ننمايد .\r\nمسأله 2475 - اگر زنى بچه‌اى را با شرايطى كه در مسألهء 2483 گفته مىشود شير دهد ، شوهر آن زن كه صاحب شير است به خواهرهاى آن بچه محرم نمىشود ، ولى احتياط مستحب آن است كه با آنان ازدواج ننمايد ، و نيز خويشان شوهر به خواهر و برادر آن بچه محرم نمىشوند .\r\nمسأله 2476 - اگر زنى بچه‌اى را شير دهد ، به برادرهاى آن بچه محرم نمىشود . و نيز خويشان آن زن به برادر و خواهر بچه‌اى كه شير خورده محرم نمىشوند .\r\nمسأله 2477 - اگر انسان با زنى كه دخترى را شير كامل داده ازدواج كند و با آن زن نزديكى نمايد ، ديگر نمىتواند آن دختر را براى خود عقد كند .\r\nمسأله 2478 - اگر انسان با دخترى ازدواج كند ، ديگر نمىتواند با زنى كه آن دختر را شير كامل داده ازدواج نمايد .\r\nمسأله 2479 - انسان نمىتواند با دخترى كه مادر ، يا مادر بزرگ انسان او را شير كامل داده ازدواج كند . و نيز اگر زن پدر انسان از شير پدر او دخترى را شير داده باشد ، انسان نمىتواند با آن دختر ازدواج نمايد و چنانچه دختر شيرخوارى را براى خود عقد كند بعد مادر يا مادربزرگ يا زن پدر « 2 » او آن دختر را شير دهد ، عقد باطل مىشود .\r\n\r\n\r\n","description":"","footnote":"\r\n( 1 ) - در رضاعى به احتياط واجب .\r\n( 2 ) - اگر از شير پدر او بدهد .\r\n","page_name":" 500 ","page_number":520},
  {"content":"\r\n\r\nمسأله 2480 - با دخترى كه خواهر ، يا زن برادر انسان « 1 » او را شير كامل داده نمىشود ازدواج كرد ، و همچنين است اگر خواهرزاده يا برادرزاده ، يا نوهء خواهر يا نوهء برادر انسان آن دختر را شير داده باشد .\r\nمسأله 2481 - اگر زنى بچهء دختر خود را شير دهد ، آن دختر به شوهر خود حرام مىشود . و همچنين است اگر بچه‌اى را كه شوهر دخترش از زن ديگر دارد شير دهد .\r\nولى اگر بچهء پسر خود را شير دهد ، زن پسرش كه مادر آن طفل شيرخوار است بر شوهر خود حرام نمىشود .\r\nمسأله 2482 - اگر زن پدر دخترى ، بچهء شوهر آن دختر را شير دهد « 2 » ، آن دختر به شوهر خود حرام مىشود ، چه بچه از همان دختر يا از زن ديگر شوهر او باشد .\r\n\r\nشرايط شيردادنى كه علت محرم شدن است\r\nمسأله 2483 - شيردادنى كه علت محرم شدن است هشت شرط دارد :\r\nاول : بچه شير زن زنده را بخورد ، پس اگر از پستان زنى كه مرده است شير بخورد فايده ندارد .\r\nدوم : شير آن زن از حرام نباشد ، پس اگر شير بچه‌اى را كه از زنا به دنيا آمده به بچهء ديگر بدهند ، به واسطهء آن شير ، بچه به كسى محرم نمىشود .\r\nسوم : بچه شير را از پستان بمكد ، پس اگر شير را در گلوى او بريزند نتيجه ندارد .\r\nچهارم : شير ، خالص و با چيز ديگر مخلوط نباشد .\r\n\r\n\r\n","description":"","footnote":"\r\n( 1 ) - اگر از شير برادر او داده .\r\n( 2 ) - و شير از پدر باشد .\r\n","page_name":" 501 ","page_number":521},
  {"content":"\r\n\r\nپنجم : شير از يك شوهر باشد . پس اگر زن شيردهى را طلاق دهند ، بعد شوهر ديگرى كند و از او آبستن شود و تا موقع زاييدن ، شيرى كه از شوهر اول داشته باقى باشد و مثلًا هشت دفعه پيش از زاييدن از شير شوهر اول و هفت دفعه بعد از زاييدن از شير شوهر دوم به بچه‌اى بدهد ، آن بچه به كسى محرم نمىشود .\r\nششم : بچه به واسطهء مرض شير را قى نكند و اگر قى كند ، بنابر احتياط واجب كسانى كه به واسطهء شير خوردن به آن بچه محرم مىشوند ، بايد با او ازدواج نكنند ، و نگاه محرمانه هم به او ننمايند .\r\nهفتم : پانزده مرتبه ، يا يك شبانه‌روز به طورى كه در مسأله بعد گفته مىشود شير سير بخورد يا مقدارى شير به او بدهند كه بگويند از آن شير استخوانش محكم شده و گوشت در بدنش روييده است ، بلكه اگر ده مرتبه هم به او شير دهند ، احتياط مستحب آن است كسانى كه به واسطهء شير خوردن او به او محرم مىشوند ، با او ازدواج نكنند و نگاه محرمانه هم به او ننمايند .\r\nهشتم : دو سال بچه تمام نشده باشد و اگر بعد از تمام شدن دو سال ، او را شير دهند به كسى محرم نمىشود ، بلكه اگر مثلًا پيش از تمام شدن دو سال ، چهارده مرتبه و بعد از آن ، يك مرتبه شير بخورد ، به كسى محرم نمىشود ، ولى چنانچه از موقع زاييدن زن شيرده بيشتر از دو سال گذشته باشد و شير او باقى باشد و بچه‌اى را شير دهد آن بچه به كسانى كه گفته شد ، محرم مىشود .\r\nمسأله 2484 - بايد بچه در بين يك شبانه روز غذا يا شير كس ديگر را نخورد ولى اگر كمى غذا بخورد كه نگويند در بين ، غذا خورده اشكال ندارد ، و نيز بايد پانزده مرتبه را از شير يك زن بخورد و در بين پانزده مرتبه شير كس ديگر را نخورد و در هر دفعه بدون فاصله شير بخورد ، ولى اگر در بين شير خوردن نفس تازه كند ، يا كمى صبر كند ، كه از اولى كه پستان در دهان مىگيرد تا وقتى سير مىشود ، يك دفعه حساب شود اشكال ندارد .\r\nمسأله 2485 - اگر زن از شير شوهر خود بچه‌اى را شير دهد ، بعد شوهر ديگر كند و از شير آن شوهر هم بچهء ديگر را شير دهد آن دو بچه به يكديگر محرم نمىشوند ، اگرچه بهتر است با هم ازدواج نكنند و نگاه محرمانه به يكديگر ننمايند .\r\n\r\n","description":"","footnote":"","page_name":" 502 ","page_number":522},
  {"content":"\r\n\r\nمسأله 2486 - اگر زن از شير يك شوهر چندين بچه را شير دهد ، همهء آنان به يكديگر و به شوهر و به زنى كه آنان را شير داده محرم مىشوند .\r\nمسأله 2487 - اگر كسى چند زن داشته باشد و هر كدام آنان با شرايطى كه گفتيم ، بچه‌اى را شير دهد ، همهء آن بچه‌ها به يكديگر و به آن مرد و به همهء آن زن‌ها محرم مىشوند .\r\nمسأله 2488 - اگر كسى دو زن شيرده داشته باشد و يكى از آنان بچه‌اى را مثلًا هشت مرتبه و ديگرى هفت مرتبه شير بدهد آن بچه به كسى محرم نمىشود .\r\nمسأله 2489 - اگر زنى از شير يك شوهر پسر و دخترى را شير كامل بدهد خواهر و برادر آن دختر به خواهر و برادر آن پسر محرم نمىشوند .\r\nمسأله 2490 - انسان نمىتواند بدون اذن زن خود ، با زن‌هايى كه به واسطهء شير خوردن ، خواهرزاده يا برادرزادهء زن او شده‌اند ازدواج كند . و نيز اگر با پسرى لواط كند ، احتياط واجب « 1 » آن است كه دختر و خواهر و مادر و مادر بزرگ آن پسر را كه رضاعى هستند ؛ يعنى به واسطهء شير خوردن دختر و خواهر و مادر او شده‌اند ، براى خود عقد نكند .\r\nمسأله 2491 - زنى كه برادر انسان را شير داده به انسان محرم نمىشود ، اگرچه احتياط مستحب آن است كه با او ازدواج نكند .\r\nمسأله 2492 - انسان نمىتواند با دو خواهر ، اگرچه رضاعى باشند ؛ يعنى به واسطهء شير خوردن خواهر يكديگر شده باشند ، ازدواج كند ، و چنانچه دو زن را عقد كند و بعد بفهمد خواهر بوده‌اند ، در صورتى كه عقد آنان در يك وقت بوده هر دو باطل است و اگر در يك وقت نبوده عقد اولى صحيح و عقد دومى باطل مىباشد .\r\nمسأله 2493 - اگر زن از شير شوهر خود كسانى را كه بعداً گفته مىشود شير دهد ،\r\n\r\n\r\n","description":"","footnote":"\r\n( 1 ) - بلكه اقوا .\r\n","page_name":" 503 ","page_number":523},
  {"content":"\r\n\r\nشوهرش بر او حرام نمىشود ، اگرچه بهتر آن است كه احتياط كنند : اول : برادر و خواهر خود را . دوم : عمو و عمه و دايى و خاله خود را . سوم : اولاد عمو و اولاد دايى خود را . چهارم : برادرزادهء خود را . پنجم : برادر شوهر ، يا خواهر شوهر خود را . ششم :\r\nخواهرزادهء خود ، يا خواهرزادهء شوهرش را . هفتم : عمو و عمه و دايى و خالهء شوهرش را . هشتم : نوهء زن ديگر شوهر خود را .\r\nمسأله 2494 - اگر كسى دختر عمه يا دختر خالهء انسان را شير دهد به انسان محرم نمىشود ولى احتياط مستحب آن است كه از ازدواج با او خوددارى نمايد .\r\nمسأله 2495 - مردى كه دو زن دارد ، اگر يكى از آن دو زن ، فرزند عموى زن ديگر را شير دهد ، زنى كه فرزند عموى او شير خورده ، به شوهر خود حرام نمىشود .\r\n\r\nآداب شيردادن\r\nمسأله 2496 - براى شير دادن بچه بهتر از هر كس مادر او است و سزاوار است كه مادر براى شير دادن از شوهر خود مزد نگيرد و خوب است كه شوهر مزد بدهد . و اگر مادر بخواهد بيشتر از دايه مزد بگيرد ، شوهر مىتواند بچه را از او گرفته و به دايه بدهد .\r\nمسأله 2497 - مستحب است دايه‌اى كه براى طفل مىگيرند ، دوازده امامى و داراى عقل و عفت و صورت نيكو باشد و مكروه است كم عقل يا غير دوازده امامى يا بد صورت ، يا بدخلق ، يا زنازاده باشد ، و نيز مكروه است دايه‌اى بگيرند كه بچه‌اى كه دارد از زنا به دنيا آمده باشد .\r\n\r\nمسائل متفرقه شيردادن\r\nمسأله 2498 - مستحب است از زن‌ها جلوگيرى كنند كه هر بچه‌اى را شير ندهند ، زيرا ممكن است فراموش شود كه به چه كسانى شير داده‌اند و بعداً دو نفر محرم با يكديگر ازدواج نمايند .\r\n\r\n","description":"","footnote":"","page_name":" 504 ","page_number":524},
  {"content":"\r\n\r\nمسأله 2499 - كسانى كه به واسطهء شير خوردن ، خويشى پيدا مىكنند مستحب است يكديگر را احترام نمايند ، ولى از يكديگر ارث نمىبرند و حق‌هاى خويشى كه انسان با خويشان خود دارد براى آنان نيست .\r\nمسأله 2500 - در صورتى كه ممكن باشد ، مستحب است بچه را دو سال تمام شير بدهند .\r\nمسأله 2501 - اگر به واسطهء شير دادن ، حق شوهر از بين نرود ، زن مىتواند بدون اجازهء شوهر ، بچهء كس ديگر را شير دهد ، ولى جايز نيست بچه‌اى را شير دهد كه به واسطهء شيردادن به آن بچه به شوهر خود حرام شود . مثلًا اگر شوهر او دختر شيرخوارى را براى خود عقد كرده باشد زن نبايد آن دختر را شير دهد ، چون اگر آن دختر را شير دهد خودش مادر زن شوهر مىشود و بر او حرام مىگردد .\r\nمسأله 2502 - اگر كسى بخواهد زن برادرش به او محرم شود ، بايد دختر شيرخوارى را مثلًا دو روزه براى خود صيغه كند و در آن دو روز با شرايطى كه در مسأله 2483 گفته شد زن برادرش آن دختر را شير دهد .\r\nمسأله 2503 - اگر مرد پيش از آن كه زنى را براى خود عقد كند بگويد به واسطهء شير خوردن ، آن زن بر او حرام شده ، مثلًا بگويد شير مادر او را خورده ، چنانچه تصديق او ممكن باشد ، نمىتواند با آن زن ازدواج كند . و اگر بعد از عقد بگويد و خود زن هم حرف او را قبول نمايد عقد باطل است ، پس اگر مرد با او نزديكى نكرده باشد ، يا نزديكى كرده باشد ، ولى در وقت نزديكى كردن ، زن بداند بر آن مرد حرام است ، مهر ندارد و اگر بعد از نزديكى بفهمد كه بر آن مرد حرام بوده ، شوهر بايد مهر او را مطابق زن‌هايى كه مثل او هستند بدهد .\r\nمسأله 2504 - اگر زن پيش از عقد بگويد به واسطهء شير خوردن بر مردى حرام شده ، چنانچه تصديق او ممكن باشد نمىتواند با آن مرد ازدواج كند و اگر بعد از عقد بگويد ،\r\n\r\n","description":"","footnote":"","page_name":" 505 ","page_number":525},
  {"content":"\r\n\r\nمثل صورتى است كه مرد بعد از عقد بگويد كه زن بر او حرام است و حكم آن در مسأله پيش گفته شد .\r\nمسأله 2505 - شيردادنى كه علت محرم شدن است به دو چيز ثابت مىشود :\r\nاول : خبر دادن عدّه‌اى كه انسان از گفتهء آنان يقين پيدا كند .\r\nدوم : شهادت دو مرد عادل يا چهار زن كه عادل باشند ، ولى بايد شرايط شير دادن را هم بگويند ، مثلًا بگويند ما ديده‌ايم كه فلان بچه بيست و چهار ساعت از پستان فلان زن شيرخورده و چيزى هم در بين نخورده ، و همچنين ساير شرطها را كه در مسأله 2483 گفته شد شرح دهند « 1 » .\r\nمسأله 2506 - اگر شك كنند بچه به مقدارى كه علت محرم شدن است شير خورده يا نه ، يا گمان داشته باشند كه به آن مقدار شيرخورده بچه به كسى محرم نمىشود ولى بهتر آن است كه احتياط كنند .\r\n\r\n\r\n","description":"","footnote":"\r\n( 1 ) - اگر معلوم باشد كه شاهدها شرايط شير دادن را مىدانند و با هم مخالفت در عقيده ندارند ثابت مىشود بدون شرح دادن در صورتى كه معلوم باشد با مرد يا زن هم مخالفت ندارند در شرايط .\r\n","page_name":" 506 ","page_number":526},
  {"content":"\r\n\r\n\r\nاحكام طلاق\r\n\r\n[ شروط صحت طلاق 
  ]\r\nمسأله 2507 - مردى كه زن خود را طلاق مىدهد ، بايد بالغ « 1 » و عاقل باشد ، و به اختيار خود طلاق دهد ، و اگر او را مجبور كنند كه زنش را طلاق دهد طلاق باطل است ، و نيز بايد قصد طلاق داشته باشد ، پس اگر صيغهء طلاق را به شوخى بگويد صحيح نيست .\r\nمسأله 2508 - زن بايد در وقت طلاق از خون حيض و نفاس پاك باشد و شوهرش در آن پاكى با او نزديكى نكرده باشد و تفصيل اين دو شرط در مسائل آينده گفته مىشود .\r\nمسأله 2509 - طلاق دادن زن در حال حيض يا نفاس درسه صورت صحيح است :\r\nاول : آن كه شوهرش بعد از ازدواج با او نزديكى نكرده باشد .\r\nدوم : معلوم باشد آبستن است ، و اگر معلوم نباشد و شوهر در حال حيض طلاقش بدهد ، بعد بفهمد آبستن بوده ، احتياط واجب « 2 » آن است كه دوباره او را طلاق دهد .\r\nسوم : مرد به واسطهء غايب بودن « 3 » نتواند بفهمد كه زن از خون حيض يا نفاس پاك است يا نه .\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - واجب نيست .\r\n( 3 ) - يا مشقّت داشته باشد براى او فهميدن .\r\n","page_name":" 507 ","page_number":527},
  {"content":"\r\n\r\nمسأله 2510 - اگر زن را از خون حيض پاك بداند و طلاقش دهد بعد معلوم شود كه موقع طلاق در حال حيض بوده ، طلاق او باطل است و اگر او را در حيض بداند و طلاقش دهد بعد معلوم شود پاك بوده طلاق او صحيح است .\r\nمسأله 2511 - كسى كه مىداند زنش در حال حيض يا نفاس است ، اگر غايب شود مثلًا مسافرت كند و بخواهد او را طلاق دهد ، بايد تا مدتى كه معمولًا زن‌ها از حيض يا نفاس پاك مىشوند صبر كند .\r\nمسأله 2512 - اگر مردى كه غايب است بخواهد زن خود را طلاق دهد چنانچه بتواند اطلاع پيدا كند كه زن او در حال حيض يا نفاس است يا نه ، اگرچه اطلاع او از روى عادت حيض زن ، يا نشانه‌هاى ديگرى باشد كه در شرع معيّن شده ، بايد تا مدتى كه معمولًا زن‌ها از حيض يا نفاس پاك مىشوند صبر كند .\r\nمسأله 2513 - اگر با عيالش كه از خون حيض و نفاس پاك است نزديكى كند و بخواهد طلاقش دهد ، بايد صبر كند تا دوباره حيض ببيند و پاك شود ، ولى زنى را كه نُه سالش تمام نشده ، يا آبستن است ، اگر بعد از نزديكى طلاق دهند ، اشكال ندارد ، و همچنين است اگر يائسه باشد ؛ يعنى اگر سيده است بيشتر از شصت سال و اگر سيده نيست بيشتر از پنجاه سال داشته باشد .\r\nمسأله 2514 - اگر با زنى كه از خون حيض و نفاس پاك است نزديكى كند و در همان پاكى طلاقش دهد چنانچه بعد معلوم شود كه موقع طلاق آبستن بوده ، بنابر احتياط واجب « 1 » بايد دوباره او را طلاق دهد .\r\nمسأله 2515 - اگر با زنى كه از خون حيض و نفاس پاك است نزديكى كند و مسافرت نمايد ، چنانچه بخواهد در سفر طلاقش دهد ، بايد به قدرى كه زن معمولًا بعد از آن پاكى ، خون مىبيند و دوباره پاك مىشود صبر كند .\r\n\r\n\r\n","description":"","footnote":"\r\n( 1 ) - واجب نيست .\r\n","page_name":" 508 ","page_number":528},
  {"content":"\r\n\r\nمسأله 2516 - اگر مرد بخواهد زن خود را كه به واسطهء مرضى حيض نمىبيند طلاق دهد ، بايد از وقتى كه با او نزديكى كرده تا سه ماه از جماع با او خوددارى نمايد و بعد او را طلاق دهد .\r\nمسأله 2517 - طلاق بايد به صيغهء عربى صحيح خوانده شود و دو مرد عادل آن را بشنوند و اگر خود شوهر بخواهد صيغهء طلاق را بخواند و اسم زن او مثلًا فاطمه باشد بايد بگويد :\r\n« زَوْجَتِي فاطِمَةُ طالِقٌ »\r\n( يعنى زن من فاطمه رها است ) و اگر ديگرى را وكيل كند آن وكيل بايد بگويد :\r\n« زَوْجَةُ مُوكِّلِي فاطِمَةُ طالِقٌ » .\r\nمسأله 2518 - زنى كه صيغه شده ، مثلًا يك ماهه يا يك ساله او را عقد كرده‌اند طلاق ندارد ، و رها شدن او به اين است كه مدتش تمام شود ، يا مرد مدت را به او ببخشد به اين ترتيب كه بگويد : مدت را به تو بخشيدم و شاهد گرفتن و پاك بودن زن از حيض لازم نيست .\r\n\r\nعدّهء طلاق\r\nمسأله 2519 - زنى كه نُه سالش تمام نشده و زن يائسه عدّه ندارد ؛ يعنى اگرچه شوهرش با او نزديكى كرده باشد ، بعد از طلاق مىتواند فوراً شوهر كند .\r\nمسأله 2520 - زنى كه نُه سالش تمام شده و يائسه نيست اگر شوهرش با او نزديكى كند و طلاقش دهد ، بعد از طلاق بايد عدّه نگهدارد ؛ يعنى بعد از آن كه در پاكى طلاقش داد به قدرى صبر كند كه دو بار حيض ببيند و پاك شود ، و همين كه حيض سوم را ديد عدّه او تمام مىشود و مىتواند شوهر كند . ولى اگر پيش از نزديكى كردن با او طلاقش بدهد عدّه ندارد ؛ يعنى مىتواند بعد از طلاق فوراً شوهر كند .\r\nمسأله 2521 - زنى كه حيض نمىبيند اگر در سن زن‌هايى باشد كه حيض مىبينند ، چنانچه شوهرش او را طلاق دهد ، بايد بعد از طلاق تا سه ماه عدّه نگهدارد « 1 » .\r\n\r\n\r\n","description":"","footnote":"\r\n( 1 ) - اگر شوهرش با او نزديكى كرده باشد .\r\n","page_name":" 509 ","page_number":529},
  {"content":"\r\n\r\nمسأله 2522 - زنى كه عدّه او سه ماه است ، اگر اول ماه طلاقش بدهند بايد سه ماه هلالى ؛ يعنى از موقعى كه ماه ديده مىشود تا سه ماه ، عدّه نگهدارد . و اگر در بين ماه طلاقش بدهند ، بايد باقى ماه را با دو ماه بعد از آن و نيز كسرى ماه اول را از ماه چهارم عدّه نگهدارد تا سه ماه تمام شود ، مثلًا اگر غروب روز بيستم ماه طلاقش بدهند و آن ماه بيست و نُه روز باشد بايد نه روز باقى ماه را با دو ماه بعد از آن و بيست روز از ماه چهارم عدّه نگهدارد ، و احتياط مستحب آن است كه از ماه چهارم بيست و يك روز عدّه نگهدارد تا با مقدارى كه از ماه اول عدّه نگهداشته سى روز شود .\r\nمسأله 2523 - اگر زن آبستن را طلاق دهند ، عدّه‌اش تا دنيا آمدن يا سقط شدن بچهء او است ، بنابراين اگر مثلًا يك ساعت بعد از طلاق بچهء او به دنيا آيد ، عدّه‌اش تمام مىشود .\r\nمسأله 2524 - زنى كه نُه سالش تمام شده و يائسه نيست اگر صيغه شود مثلًا يك ماهه ، يا يك ساله شوهر كند ، چنانچه شوهرش با او نزديكى نمايد و مدت آن زن تمام شود يا شوهر مدت را به او ببخشد بايد عدّه نگه دارد ، پس اگر حيض مىبيند بنابر احتياط واجب بايد به مقدار دو حيض « 1 » يا به مقدار دو پاكى هر كدام كه بيشتر است عدّه نگه دارد و شوهر نكند و اگر حيض نمىبيند ، احتياط واجب آن است كه چهل و پنج روز از شوهر كردن خوددارى نمايد .\r\nمسأله 2525 - ابتداى عدّهء طلاق از موقعى است كه خواندن صيغهء طلاق تمام مىشود ، چه زن بداند طلاقش داده‌اند يا نداند ، پس اگر بعد از تمام شدن عدّه بفهمد كه او را طلاق داده‌اند ، لازم نيست دوباره عدّه نگهدارد .\r\n\r\n\r\n","description":"","footnote":"\r\n( 1 ) - دو حيض كامل عدّه او است و احتياط واجب نيست و اگر حيض نمىبيند چهل و پنج‌روز است بنابر اقوا .\r\n","page_name":" 510 ","page_number":530},
  {"content":"\r\n\r\n\r\nعدّه زنى كه شوهرش مرده\r\nمسأله 2526 - زنى كه شوهرش مرده اگر آبستن نباشد ، بايد تا چهار ماه و ده روز عدّه نگهدارد ؛ يعنى از شوهر كردن خوددارى نمايد ، اگرچه يائسه يا صيغه باشد ، يا شوهرش با او نزديكى نكرده باشد و اگر آبستن باشد ، بايد تا موقع زاييدن عدّه نگهدارد ، ولى اگر پيش از گذشتن چهار ماه و ده روز ، بچه‌اش به دنيا آيد بايد تا چهار ماه و ده روز از مرگ شوهرش صبر كند و اين عدّه را عدّهء وفات مىگويند .\r\nمسأله 2527 - زنى كه در عدّهء وفات مىباشد ، حرام است لباس الوان بپوشد و سرمه بكشد و همچنين كارهاى ديگرى كه زينت حساب شود بر او حرام مىباشد .\r\nمسأله 2528 - اگر زن يقين كند كه شوهرش مرده و بعد از تمام شدن عدّهء وفات ، شوهر كند ، چنانچه معلوم شود شوهر او بعداً مرده است ، بايد از شوهر دوم جدا شود و در صورتى كه آبستن باشد ، به مقدارى كه در عدّه طلاق گفته شد ، براى شوهر دوم عدّه طلاق و بعد براى شوهر اول عدّهء وفات نگهدارد و اگر آبستن نباشد ، براى شوهر اول عدّهء وفات و بعد براى شوهر دوم عدّهء طلاق نگهدارد .\r\nمسأله 2529 - ابتداى عدّهء وفات از موقعى است كه زن از مرگ شوهر مطلع شود .\r\nمسأله 2530 - اگر زن بگويد عدّه‌ام تمام شده ، با دو شرط از او قبول مىشود : اول ، آن كه مورد تهمت نباشد . دوم : از طلاق يا مردن شوهرش به قدرى گذشته باشد كه در آن مدت تمام شدن عدّه ممكن باشد .\r\n\r\nطلاق بائن و طلاق رِجعى\r\nمسأله 2531 - طلاق بائن آن است كه بعد از طلاق ، مرد حق ندارد به زن خود رجوع كند ؛ يعنى بدون عقد او را به زنى قبول نمايد ، و آن بر پنج قسم است : اول : طلاق زنى كه نُه سالش تمام نشده باشد . دوم : طلاق زنى كه يائسه باشد ؛ يعنى اگر سيده است بيشتر از\r\n\r\n","description":"","footnote":"","page_name":" 511 ","page_number":531},
  {"content":"\r\n\r\nشصت سال و اگر سيده نيست بيشتر از پنجاه سال داشته باشد . سوم : طلاق زنى كه شوهرش بعد از عقد با او نزديكى نكرده باشد . چهارم : طلاق سوم زنى كه او را سه دفعه طلاق داده‌اند . پنجم : طلاق خلع و مبارات و احكام اينها بعداً گفته خواهد شد و غير اينها طلاق رجعى است كه بعد از طلاق تا وقتى زن در عدّه است مرد مىتواند به او رجوع نمايد .\r\nمسأله 2532 - كسى كه زنش را طلاق رجعى داده ، حرام است او را از خانه‌اى كه موقع طلاق در آن خانه بوده بيرون كند ، ولى در بعضى از مواقع كه در كتاب‌هاى مفصل گفته شده ، بيرون كردن او اشكال ندارد ، و نيز حرام است زن براى كارهاى غيرلازم از آن خانه بيرون رود .\r\n\r\nاحكام رجوع كردن\r\nمسأله 2533 - در طلاق رجعى مرد به دو قسم مىتواند به زن خود رجوع كند : اول :\r\nحرفى بزند كه معنايش اين باشد كه او را دوباره زن خود قرار داده است . دوم : كارى كند كه از آن بفهمند رجوع كرده است .\r\nمسأله 2534 - براى رجوع كردن لازم نيست مرد شاهد بگيرد ، يا به زن خبر دهد ، بلكه اگر بدون اين كه كسى بفهمد ، بگويد به زنم رجوع كردم صحيح است .\r\nمسأله 2535 - مردى كه زن خود را طلاق رجعى داده ، اگر مالى از او بگيرد و با او صلح كند كه به او رجوع نكند ، حق رجوع او از بين نمىرود .\r\nمسأله 2536 - اگر زنى را دوبار طلاق دهد و به او رجوع كند . يا دوبار او را طلاق دهد و بعد از هر طلاق عقدش كند ، بعد از طلاق سوم آن زن بر او حرام است ، ولى اگر بعد از طلاق سوم به ديگرى شوهر كند ، با چهار شرط به شوهر اول حلال مىشود ؛ يعنى مىتواند آن زن را دوباره عقد نمايد : اول : آن كه عقد شوهردوم هميشگى باشد ، و اگر مثلًا يك ماهه يا يك ساله او را صيغه كند ، بعد از آن كه از او جدا شد ، شوهر اول\r\n\r\n","description":"","footnote":"","page_name":" 512 ","page_number":532},
  {"content":"\r\n\r\nنمىتواند او را عقد كند . دوم : شوهر دوم با او نزديكى و دخول كند . سوم : شوهر دوم طلاقش دهد يا بميرد . چهارم : عدّهء طلاق يا عدّهء وفات شوهر دوم تمام شود .\r\n\r\nطلاق خُلْع\r\nمسأله 2537 - طلاق زنى را كه به شوهرش مايل نيست و مهر يا مال ديگر خود را به او مىبخشد كه طلاقش دهد طلاق خلع گويند .\r\nمسأله 2538 - اگر شوهر بخواهد صيغهء طلاق را بخواند چنانچه اسم زن مثلًا فاطمه باشد مىگويد :\r\n« زَوْجَتِي فاطِمَةُ خالَعْتُها عَلى ما بَذَلَتْ هِيَ طالِقٌ »\r\nيعنى زنم فاطمه را طلاق خلع دادم او رها است .\r\nمسأله 2539 - اگر زنى كسى را وكيل كند كه مهر او را به شوهرش ببخشد و شوهر ، همان كس را وكيل كند كه زن را طلاق دهد ، چنانچه مثلًا اسم شوهر محمد و اسم زن فاطمه باشد وكيل صيغهء طلاق را اين‌طور مىخواند :\r\n« عَنْ مُوكِّلَتي فاطِمَةَ بَذَلْتُ مَهْرَها لِمُوَكِّلِي مُحَمَّدٍ لِيَخْلَعَها عَلَيْهِ »\r\nپس از آن بدون فاصله مىگويد :\r\n« زَوْجَةُ مُوَكِّلِي خالَعْتُها عَلى ما بَذَلَتْ هِيَ طالِقٌ »\r\nو اگر زنى كسى را وكيل كند كه غير از مهر چيز ديگرى را به شوهر او ببخشد كه او را طلاق دهد وكيل بايد به جاى كلمه « مهرها » آن چيز را بگويد ، مثلًا اگر صد تومان داده بايد بگويد :\r\n« بَذَلْتُ مِأَةَ تُومان » .\r\n\r\nطلاق مبارات\r\nمسأله 2540 - اگر زن و شوهر يكديگر را نخواهند و زن مالى به مرد بدهد كه او را طلاق دهد آن طلاق را مبارات گويند .\r\nمسأله 2541 - اگر شوهر بخواهد صيغهء مبارات را بخواند چنانچه مثلًا اسم زن فاطمه باشد ، بايد بگويد :\r\n« بارَأتُ زَوْجَتِي فاطِمَةَ عَلى مَهْرِها فَهِيَ طالِقٌ »\r\nيعنى مبارات كردم زنم فاطمه را در مقابل مهر او پس او رها است ، و اگر ديگرى را وكيل كند ، وكيل بايد\r\n\r\n","description":"","footnote":"","page_name":" 513 ","page_number":533},
  {"content":"\r\n\r\nبگويد :\r\n« بارَأتُ زَوْجَةَ مُوكِّلي فاطِمَةَ عَلى مَهْرِها فَهِيَ طالِقٌ »\r\nو در هر دو صورت اگر به جاى كلمه\r\n« عَلى مَهْرِها » « بِمَهْرها »\r\nبگويد ، اشكال ندارد .\r\nمسأله 2542 - صيغهء طلاق خلع و مبارات بايد به عربى صحيح خوانده شود ، ولى اگر زن براى آن كه مال خود را به شوهر ببخشد مثلًا به فارسى بگويد براى طلاق فلان مال را به تو بخشيدم اشكال ندارد .\r\nمسأله 2543 - اگر زن در بين عدّهء طلاق خلع ، يا مبارات از بخشش خود برگردد ، شوهر مىتواند رجوع كند و بدون عقد دوباره او را زن خود قرار دهد .\r\nمسأله 2544 - مالى را كه شوهر براى طلاق مبارات مىگيرد ، بايد بيشتر از مَهر نباشد ولى در طلاق خلع اگر بيشتر باشد اشكال ندارد .\r\n\r\nاحكام متفرقهء طلاق\r\nمسأله 2545 - اگر با زن نامحرمى به گمان اين كه عيال خود او است نزديكى كند ، چه زن بداند كه او شوهرش نيست ، يا گمان كند شوهرش مىباشد ، بايد عدّه نگهدارد .\r\nمسأله 2546 - اگر با زنى كه مىداند عيالش نيست زنا كند ، چه زن بداند كه آن مرد شوهر او نيست ، يا گمان كند شوهرش مىباشد ، لازم نيست « 1 » عدّه نگهدارد .\r\nمسأله 2547 - اگر مرد ، زنى را گول بزند كه از شوهرش طلاق بگيرد و زن او شود طلاق و عقد آن زن صحيح است ، ولى هر دو معصيت بزرگى كرده‌اند .\r\nمسأله 2548 - هرگاه زن در ضمن عقد با شوهر شرط كند كه اگر شوهر مسافرت نمايد ، يا مثلًا شش ماه به او خرجى ندهد اختيار طلاق با او باشد ، اين شرط باطل است ، ولى چنانچه شرط كند كه اگر مرد مسافرت كند ، يا مثلًا تا شش ماه خرجى ندهد ، از طرف\r\n\r\n\r\n","description":"","footnote":"\r\n( 1 ) - اگر زن نداند كه شوهرش است بنابر احتياط واجب است عدّه نگهدارد .\r\n","page_name":" 514 ","page_number":534},
  {"content":"\r\n\r\nاو براى طلاق خود وكيل باشد ، چنانچه به رضايت « 1 » شوهرش خود را طلاق دهد صحيح است .\r\nمسأله 2549 - زنى كه شوهرش گم شده ، اگر بخواهد به ديگرى شوهر كند ، بايد نزد مجتهد عادل برود و به دستور او عمل نمايد .\r\nمسأله 2550 - پدر و جدّ پدرى ديوانه ، مىتوانند زن او را طلاق بدهند « 2 » .\r\nمسأله 2551 - اگر پدر يا جدّ پدرى براى طفل خود زنى را صيغه كند ، اگرچه مقدارى از زمان تكليف بچه جزء مدت صيغه باشد مثلًا براى پسر چهارده سالهء خودش زنى را دو ساله صيغه كند ، چنانچه صلاح بچه باشد ، مىتواند مدت آن زن را ببخشد ولى زن دائمى او را نمىتواند طلاق دهد .\r\nمسأله 2552 - اگر از روى علاماتى كه در شرع معيّن شده ، مرد دو نفر را عادل بداند و زن خود را پيش آنان طلاق دهد ، ديگرى كه آنان را عادل نمىداند مىتواند آن زن را بعد از تمام شدن عدّه‌اش براى خود يا براى كس ديگر عقد كند ، اگر چه احتياط مستحب « 3 » آن است كه از ازدواج با او خوددارى نمايد و براى ديگرى هم او را عقد نكند .\r\nمسأله 2553 - اگر كسى زن خود را بدون اين كه او بفهمد طلاق دهد چنانچه مخارج او را مثل وقتى كه زنش بوده بدهد و مثلًا بعد از يك سال بگويد : يك سال پيش تو را طلاق دادم و شرعاً هم ثابت كند ، مىتواند چيزهايى را كه در آن مدت براى زن تهيه نموده و او مصرف نكرده است از او پس بگيرد ، ولى چيزهايى را كه مصرف كرده نمىتواند از او مطالبه نمايد .\r\n\r\n\r\n","description":"","footnote":"\r\n( 1 ) - معلوم نيست رضايت شرط باشد .\r\n( 2 ) - با مراعات مصلحت .\r\n( 3 ) - ترك نشود .\r\n","page_name":" 515 ","page_number":535},
  {"content":"\r\n\r\n\r\nاحكام غصب\r\nغصب آن است كه انسان از روى ظلم ، بر مال يا حق كسى مسلط شود و اين يكى از گناهان بزرگ است ، كه اگر كسى انجام دهد ، در قيامت به عذاب سخت گرفتار مىشود . از حضرت پيغمبر اكرم صلى الله عليه و آله و سلم روايت شده است كه هر كس يك وجب زمين از ديگرى غصب كند در قيامت آن زمين را از هفت طبقهء آن مثل طوق به گردن او مىاندازند .\r\nمسأله 2554 - اگر انسان نگذارد مردم از مسجد و مدرسه و پل و جاهاى ديگرى كه براى عموم ساخته شده استفاده كنند ، حق آنان را غصب نموده ، و همچنين است اگر كسى در مسجد جايى براى خود بگيرد و ديگرى نگذارد كه از آن‌جا استفاده نمايد .\r\nمسأله 2555 - چيزى را كه انسان پيش طلبكار گرو مىگذارد ، بايد پيش او بماند كه اگر طلب او را ندهد طلب خود را از آن به دست آورد ، پس اگر پيش از آن كه طلب او را بدهد آن چيز را از او بگيرد ، حق او را غصب كرده است .\r\nمسأله 2556 - مالى را كه نزد كسى گرو گذاشته‌اند ، اگر ديگرى غصب كند صاحب مال و طلبكار مىتوانند چيزى را كه غصب كرده از او مطالبه نمايند و چنانچه آن چيز را از او بگيرند ، باز هم در گرو است ، و اگر آن چيز از بين برود و عوض آن را بگيرند ، آن\r\n\r\n","description":"","footnote":"","page_name":" 516 ","page_number":536},
  {"content":"\r\n\r\nعوض هم مثل خود آن چيز گرو مىباشد .\r\nمسأله 2557 - اگر انسان چيزى را غصب كند ، بايد به صاحبش برگرداند ، و اگر آن چيز از بين برود بايد عوض آن را به او بدهد .\r\nمسأله 2558 - اگر از چيزى كه غصب كرده منفعتى به دست آيد مثلًا از گوسفندى كه غصب كرده ، بره‌اى پيدا شود ، مال صاحب مال است و نيز كسى كه مثلًا خانه‌اى را غصب كرده ، اگرچه در آن ننشيند بايد اجارهء آن را بدهد .\r\nمسأله 2559 - اگر از بچه يا ديوانه چيزى را غصب كند ، بايد آن را به ولىّ او بدهد و اگر از بين رفته ، بايد عوض آن را بدهد .\r\nمسأله 2560 - هرگاه دو نفر با هم چيزى را غصب كنند ، اگرچه هر يك به تنهايى مىتوانسته‌اند آن را غصب نمايند ، هر كدام آنان ضامن نصف آن است .\r\nمسأله 2561 - اگر چيزى را كه غصب كرده با چيز ديگرى مخلوط كند مثلًا گندمى را كه غصب كرده با جو مخلوط نمايد ، چنانچه جدا كردن آنها ممكن است اگرچه زحمت داشته باشد ، بايد جدا كند و به صاحبش برگرداند .\r\nمسأله 2562 - اگر ظرف طلا و نقره « 1 » يا چيز ديگرى را كه ساختنش حرام است غصب كند و خراب نمايد ، لازم نيست مزد ساختن آن را به صاحبش بدهد ولى اگر مثلًا گوشواره‌اى را كه غصب كرده خراب نمايد ، بايد آن را با مزد ساختنش به صاحب آن بدهد و چنانچه براى اين كه مزد ندهد ، بگويد آن را مثل اولش مىسازم مالك مجبور نيست قبول نمايد و نيز مالك نمىتواند او را مجبور كند كه آن را مثل اولش بسازد .\r\nمسأله 2563 - اگر چيزى را كه غصب كرده به طورى تغيير دهد كه از اولش بهتر شود مثلًا طلايى را كه غصب كرده گوشواره بسازد ، چنانچه صاحب مال بگويد مال را\r\n\r\n\r\n","description":"","footnote":"\r\n( 1 ) - در اين مثال بايد مزد ساختن را بدهد و اين در صورتى است كه مزد ساختن و تفاوت‌مابين نساخته و ساخته يكى باشد و الّا بايد تفاوت قيمت را هم بدهد .\r\n","page_name":" 517 ","page_number":537},
  {"content":"\r\n\r\nبه همين صورت بده ، بايد به او بدهد و نمىتواند براى زحمتى كه كشيده مزد بگيرد بلكه بدون اجازه مالك حق ندارد آن را به صورت اولش درآورد . و اگر بدون اجازهء او آن چيز را مثل اولش كند ، بايد مزد ساختن آن را هم « 1 » به صاحبش بدهد .\r\nمسأله 2564 - اگر چيزى را كه غصب كرده به طورى تغيير دهد كه از اولش بهتر شود ، و صاحب مال بگويد بايد آن را به صورت اول درآورى واجب است آن را به صورت اولش درآورد ، و چنانچه قيمت آن به واسطهء تغيير دادن از اولش كمتر شود ، بايد تفاوت آن را به صاحبش بدهد ، پس طلايى را كه غصب كرده اگر گوشواره بسازد و صاحب آن بگويد بايد به صورت اولش درآورى ، در صورتى كه بعد از آب كردن قيمت آن از پيش از گوشواره ساختن كمتر شود ، بايد تفاوت آن را بدهد .\r\nمسأله 2565 - اگر در زمينى كه غصب كرده زراعت كند ، يا درخت بنشاند ، زراعت و درخت و ميوه آن مال خود او است و چنانچه صاحب زمين راضى نباشد كه زراعت و درخت در زمين بماند ، كسى كه غصب كرده بايد فوراً زراعت يا درخت خود را اگر چه ضرر نمايد از زمين بكند ، و نيز بايد اجارهء زمين را در مدتى كه زراعت و درخت در آن بوده به صاحب زمين بدهد و خرابىهايى را كه در زمين پيدا شده ، درست كند مثلًا جاى درخت‌ها را پُر نمايد . و اگر به واسطهء اينها قيمت زمين از اولش كمتر شود ، بايد تفاوت آن را هم بدهد و نمىتواند صاحب زمين را مجبور كند كه زمين را به او بفروشد ، يا اجاره دهد . و نيز صاحب زمين نمىتواند او را مجبور كند كه درخت يا زراعت را به او بفروشد .\r\nمسأله 2566 - اگر صاحب زمين راضى شود كه زراعت و درخت در زمين او بماند ، كسى كه آن را غصب كرده ، لازم نيست درخت و زراعت را بكند ولى بايد اجارهء آن زمين را از وقتى كه غصب كرده تا وقتى كه صاحب زمين راضى شده بدهد .\r\n\r\n\r\n","description":"","footnote":"\r\n( 1 ) - بلكه بايد تفاوت را به طورى كه در مسأله پيش گفته شد بدهد .\r\n","page_name":" 518 ","page_number":538},
  {"content":"\r\n\r\nمسأله 2567 - اگر چيزى را كه غصب كرده از بين برود ، در صورتى كه مثل گاو و گوسفند باشد كه قيمت اجزاى آن با هم فرق دارد مثلًا گوشت آن يك قيمت و پوست آن قيمت ديگر دارد ، بايد قيمت آن را بدهد و چنانچه قيمت بازار آن فرق كرده باشد ، بايد قيمت وقتى را كه غصب كرده بدهد « 1 » و احتياط مستحب آن است كه بالاترين قيمتى را كه از زمان غصب تا زمان تلف داشته بدهد .\r\nمسأله 2568 - اگر چيزى را كه غصب كرده و از بين رفته مانند گندم و جو باشد كه قيمت اجزايش با هم فرق ندارد ، بايد مثل همان چيزى را كه غصب كرده بدهد ، ولى چيزى را كه مىدهد بايد خصوصياتش مثل چيزى باشد كه آن را غصب كرده و از بين رفته است .\r\nمسأله 2569 - اگر چيزى را كه مثل گوسفند قيمت اجزاى آن با هم فرق دارد غصب نمايد و از بين برود ، چنانچه قيمت بازار آن فرق نكرده باشد ولى در مدتى كه پيش او بوده مثلًا چاق شده باشد ، بايد قيمت وقتى را كه چاق بوده « 2 » بدهد .\r\nمسأله 2570 - اگر چيزى را كه غصب كرده ديگرى از او غصب نمايد و از بين برود ، صاحب مال مىتواند عوض آن را از هر يك از آنان بگيرد ، يا از هر كدام آنان مقدارى از عوض آن را مطالبه نمايد و چنانچه عوض مال را از اولى بگيرد ، اولى مىتواند آنچه را داده از دومى بگيرد « 3 » ، ولى اگر از دومى بگيرد ، او نمىتواند آنچه را داده از اولى مطالبه نمايد .\r\n\r\n\r\n","description":"","footnote":"\r\n( 1 ) - بعيد نيست كه لازم باشد قيمت روزى را كه ادا مىكند بدهد لكن ترك نكند احتياط را به‌اين كه بالاترين قيمت روز تلف شدن و روز ادا كردن را بدهد .\r\n( 2 ) - يعنى قيمت چاقى كه از بين رفته بايد بدهد .\r\n( 3 ) - اگر پيش دومى از بين برود و اگر برگرداند به اولى و پيش او از بين برود نمىتواند ازدومى بگيرد .\r\n","page_name":" 519 ","page_number":539},
  {"content":"\r\n\r\nمسأله 2571 - اگر چيزى را كه مىفروشند يكى از شرطهاى معامله در آن نباشد مثلًا چيزى را كه بايد با وزن خريد و فروش كنند ، بدون وزن معامله نمايند ، معامله باطل است ، و چنانچه فروشنده و خريدار با قطع نظر از معامله ، راضى باشند كه در مال يكديگر تصرف كنند اشكال ندارد و گرنه چيزى را كه از يكديگر گرفته‌اند مثل مال غصبى است و بايد آن را به‌هم برگردانند . و در صورتى كه مال هر يك در دست ديگرى تلف شود ، چه بداند معامله باطل است چه نداند ، بايد عوض آن را بدهد .\r\nمسأله 2572 - هرگاه مالى را از فروشنده بگيرد كه آن را ببيند يا مدتى نزد خود نگهدارد تا اگر پسنديد بخرد ، در صورتى كه آن مال تلف شود ، بايد عوض آن را به صاحبش بدهد .\r\n\r\n","description":"","footnote":"","page_name":" 520 ","page_number":540},
  {"content":"\r\n\r\n\r\nاحكام مالى كه انسان آن را پيدا مىكند\r\nمسأله 2573 - مالى كه انسان پيدا مىكند اگر نشانه‌اى نداشته باشد كه به واسطهء آن ، صاحبش معلوم شود ، مىتواند به قصد اين كه ملك خودش شود آن را بردارد . ولى احتياط مستحب « 1 » آن است كه از طرف صاحبش صدقه بدهد .\r\nمسأله 2574 - اگر مالى پيدا كند كه نشانه دارد و قيمت آن از 6 / 12 نخود نقرهء سكه‌دار كمتر است ، چنانچه صاحب آن معلوم باشد و انسان نداند راضى است يا نه ، نمىتواند بدون اجازهء او بردارد ، و اگر صاحب آن معلوم نباشد ، مىتواند به قصد اين كه ملك خودش شود بردارد و احتياط واجب « 2 » آن است كه هر وقت صاحبش پيدا شد ، عوض آن را به او بدهد .\r\nمسأله 2575 - هرگاه چيزى كه پيدا كرده نشانه‌اى دارد كه به واسطهء آن مىتواند صاحبش را پيدا كند ، اگرچه بداند صاحب آن سنّى يا كافرى است كه در امان مسلمانان است ، در صورتى كه قيمت آن چيز به 6 / 12 نخود نقرهء سكه‌دار برسد بايد از روزى كه\r\n\r\n\r\n","description":"","footnote":"\r\n( 1 ) - احتياط واجب آن است .\r\n( 2 ) - اگر ملك خودش كرده باشد و تلف شده باشد واجب نيست عوض بدهد و اگر ملك‌خودش نكرده و بدون تقصير او تلف شده نيز عوض نبايد بدهد .\r\n","page_name":" 521 ","page_number":541},
  {"content":"\r\n\r\nآن را پيدا كرده تا يك هفته « 1 » روزى دو مرتبه و بعد تا يك ماه هفته‌اى يك مرتبه و بعد تا يك سال ماهى يك مرتبه در محل اجتماع مردم اعلان كند .\r\nمسأله 2576 - اگر انسان خودش نخواهد اعلان كند مىتواند به كسى كه اطمينان دارد بگويد كه از طرف او اعلان نمايد .\r\nمسأله 2577 - اگر تا يك سال اعلان كند و صاحب مال پيدا نشود مىتواند آن را براى خود بردارد به قصد اين كه هر وقت صاحبش پيدا شد عوض آن را به او بدهد ، يا براى او نگهدارى كند كه هر وقت پيدا شد به او بدهد ، ولى احتياط مستحب آن است كه از طرف صاحبش صدقه بدهد .\r\nمسأله 2578 - اگر بعد از آن كه يك سال اعلان كرد و صاحب مال پيدا نشد مال را براى صاحبش نگهدارى كند و از بين برود ، چنانچه در نگهدارى آن كوتاهى نكرده و تعدى يعنى زياده‌روى هم ننموده ضامن نيست ولى اگر از طرف صاحبش صدقه داده باشد ، يا براى خود برداشته باشد ، در هر صورت ضامن است .\r\nمسأله 2579 - كسى كه مالى را پيدا كرده ، اگر عمداً به دستورى كه گفته شد اعلان نكند ، گذشته از اين كه معصيت كرده ، باز هم واجب است اعلان كند .\r\nمسأله 2580 - اگر بچهء نابالغ چيزى پيدا كند ، ولىّ او بايد اعلان نمايد .\r\nمسأله 2581 - اگر انسان در بين سالى كه اعلان مىكند از پيدا شدن صاحب مال نا اميد شود و بخواهد آن را صدقه بدهد اشكال دارد « 2 » .\r\nمسأله 2582 - اگر در بين سالى كه اعلان مىكند مال از بين برود ، چنانچه در نگهدارى\r\n\r\n\r\n","description":"","footnote":"\r\n( 1 ) - بايد در تمام سال به قدرى تعريف كند كه نگويند مسامحه كرده و اگر در هفته اول هرروز و بعد تا آخر سال هفته يك مرتبه تعريف كند كافى است و اما ماهى يك مرتبه مشكل است .\r\n( 2 ) - اشكال ندارد و بايد صدقه بدهد و ملك خود نكند به احتياط واجب .\r\n","page_name":" 522 ","page_number":542},
  {"content":"\r\n\r\nآن كوتاهى كرده ، يا تعدى يعنى زياده‌روى كرده باشد بايد عوض آن را به صاحبش بدهد ، و اگر كوتاهى نكرده و زياده‌روى هم ننموده چيزى بر او واجب نيست .\r\nمسأله 2583 - اگر مالى را كه نشانه دارد و قيمت آن به 6 / 12 نخود نقرهء سكه‌دار مىرسد در جايى پيدا كند كه معلوم است به واسطهء اعلان صاحب آن پيدا نمىشود مىتواند در روز اول آن را از طرف صاحبش صدقه بدهد و چنانچه صاحبش پيدا شود و به صدقه دادن راضى نشود بايد عوض آن را به او بدهد و ثواب صدقه‌اى كه داده مالِ خود او است .\r\nمسأله 2584 - اگر چيزى را پيدا كند و به خيال اين كه مالِ خود او است بردارد بعد بفهمد مال خودش نبوده ، بايد تا يك سال اعلان نمايد و همچنين است اگر مثلًا پاى خود را به گمشده‌اى بزند و آن را از جاى خودش حركت دهد .\r\nمسأله 2585 - لازم نيست موقع اعلان ، جنس چيزى را كه پيدا كرده بگويد بلكه همين قدر كه بگويد چيزى پيدا كرده‌ام كافى است .\r\nمسأله 2586 - اگر كسى چيزى را پيدا كند و ديگرى بگويد مالِ من است ، در صورتى بايد به او بدهد كه نشانه‌هاى آن را بگويد ولى لازم نيست نشانه‌هايى را كه بيشتر اوقات صاحب مال هم ملتفت آنها نيست بگويد .\r\nمسأله 2587 - اگر قيمت چيزى كه پيدا كرده به 6 / 12 نخود نقرهء سكه‌دار برسد چنانچه اعلان نكند و در مسجد ، يا جاى ديگرى كه محل اجتماع مردم است بگذارد و آن چيز از بين برود ، يا ديگرى آن را بردارد كسى كه آن را پيدا كرده ضامن است .\r\nمسأله 2588 - هرگاه چيزى پيدا كند كه اگر بماند فاسد مىشود بايد با اجازهء « 1 » حاكم\r\n\r\n\r\n","description":"","footnote":"\r\n( 1 ) - اجازه حاكم لازم نيست خودش مىتواند قيمت كند و بردارد يا بفروشد و پولش رانگهدارد و احتياط واجب آن است كه آن چيز را تا هر مقدار مىشود نگه‌داشت نگهدارد بلكه خالى از قوّت نيست .\r\n","page_name":" 523 ","page_number":543},
  {"content":"\r\n\r\nشرع يا وكيل او قيمت آن را معيّن كند و بفروشد و پولش را نگهدارد و اگر صاحب آن پيدا نشد از طرف او صدقه بدهد .\r\nمسأله 2589 - اگر چيزى را كه پيدا كرده موقع وضو گرفتن و نماز خواندن همراه او باشد ، در صورتى كه قصدش اين باشد كه صاحب آن را پيدا كند اشكال ندارد .\r\nمسأله 2590 - اگر كفش او را ببرند و كفش ديگرى به جاى آن بگذارند چنانچه بداند كفشى كه مانده مالِ كسى است كه كفش او را برده مىتواند به جاى كفش خودش « 1 » بردارد ، ولى اگر قيمت آن از كفش خودش بيشتر باشد بايد هر وقت صاحب آن پيدا شد زيادى قيمت را به او بدهد و چنانچه از پيدا شدن او نا اميد شود بايد با اجازهء حاكم شرع زيادى قيمت را از طرف صاحبش صدقه بدهد . و اگر احتمال دهد كفشى كه مانده مالِ كسى نيست كه كفش او را برده در صورتى كه قيمت آن از 6 / 12 نخود نقرهء سكه‌دار كمتر باشد ، مىتواند براى خود بردارد و اگر بيشتر باشد ، بايد تا يك سال اعلان كند و بعد از يك سال احتياطاً از طرف صاحبش صدقه بدهد .\r\nمسأله 2591 - اگر مالى را كه كمتر از 6 / 12 نخود نقرهء سكه‌دار ارزش دارد پيدا كند و از آن صرف نظر نمايد و در مسجد يا جاى ديگر بگذارد چنانچه كسى آن را بردارد ، براى او حلال است .\r\n\r\n\r\n","description":"","footnote":"\r\n( 1 ) - اگر مأيوس باشد از پيدا شدن صاحبش يا زحمت و مشقّت زياد داشته باشد .\r\n","page_name":" 524 ","page_number":544},
  {"content":"\r\n\r\n\r\nاحكام سربريدن و شكار كردن حيوانات\r\nمسأله 2592 - اگر حيوان حلال گوشت را به دستورى كه بعداً گفته مىشود سر ببرند ؛ وحشى باشد يا اهلى ، بعد از جان دادن ، گوشت آن حلال و بدن آن پاك است ، ولى حيوانى كه انسان با آن وطى و نزديكى « 1 » كرده و حيوانى كه نجاست‌خوار شده ، اگر به دستورى كه در شرع معيّن نموده‌اند آن را استبراء نكرده باشند ، بعد از سر بريدن گوشت آن حلال نيست .\r\nمسأله 2593 - حيوان حلال گوشت وحشى مانند آهو و كبك و بز كوهى و حيوان حلال گوشتى كه اهلى بوده و بعداً وحشى شده مثل گاو و شتر اهلى كه فرار كرده و وحشى شده است ، اگر به دستورى كه بعداً گفته مىشود آنها را شكار كنند پاك و حلال است ، ولى حيوان حلال گوشت اهلى مانند گوسفند و مرغ خانگى و حيوان حلال گوشت وحشى كه به واسطهء تربيت كردن اهلى شده است ، با شكار كردن پاك و حلال نمىشود .\r\nمسأله 2594 - حيوان حلال گوشت وحشى در صورتى با شكار كردن پاك و حلال مىشود كه بتواند فرار كند يا پرواز نمايد بنابراين بچهء آهو كه نمىتواند فرار كند و بچهء\r\n\r\n\r\n","description":"","footnote":"\r\n( 1 ) - اين حكم در وطى مخصوص به بهايم است .\r\n","page_name":" 525 ","page_number":545},
  {"content":"\r\n\r\nكبك كه نمىتواند پرواز نمايد ، با شكار كردن پاك و حلال نمىشود و اگر آهو و بچه‌اش را كه نمىتواند فرار كند ، با يك تير شكار نمايند آهو حلال و بچه‌اش حرام است .\r\nمسأله 2595 - حيوان حلال گوشتى كه مانند ماهى خون جهنده ندارد ، اگر به خودى خود بميرد پاك است ، ولى گوشت آن را نمىشود خورد .\r\nمسأله 2596 - حيوان حرام گوشتى كه خون جهنده ندارد ، مانند مار ، با سر بريدن حلال نمىشود ، ولى مردهء آن پاك است .\r\nمسأله 2597 - سگ و خوك به واسطهء سر بريدن و شكار كردن پاك نمىشوند و خوردن گوشت آنها هم حرام است . و حيوان حرام گوشتى را كه درنده و گوشت‌خوار است مانند گرگ و پلنگ اگر به دستورى كه گفته مىشود سر ببرند ، يا با تير و مانند آن شكار كنند پاك است ، ولى گوشت آن حلال نمىشود ، و اگر با سگ شكارى آن را شكار كنند ، پاك شدن بدنش هم اشكال دارد .\r\nمسأله 2598 - فيل و خرس و بوزينه و موش و حيواناتى كه مانند مار و سوسمار در داخل زمين زندگى مىكنند ، اگر خون جهنده داشته باشند و به خودى خود بميرند نجسند ، بلكه اگر سر آنها را هم ببرند ، يا آنها را شكار نمايند ، پاك شدن بدنشان اشكال دارد .\r\nمسأله 2599 - اگر از شكم حيوان زنده بچهء مرده‌اى بيرون آيد يا آن را بيرون آورند ، خوردن گوشت آن حرام است .\r\n\r\nدستور سربريدن حيوانات\r\nمسأله 2600 - دستور سر بريدن حيوان آن است كه چهار رگ بزرگ گردن آن را از پايين برآمدگى زير گلو به طور كامل ببرند ، و اگر آنها را بشكافند كافى نيست .\r\nمسأله 2601 - اگر بعضى از چهار رگ را ببرند و صبر كنند تا حيوان بميرد بعد بقيه را\r\n\r\n","description":"","footnote":"","page_name":" 526 ","page_number":546},
  {"content":"\r\n\r\nببرند فايده ندارد ، بلكه اگر به اين مقدار هم صبر نكنند ولى به طور معمول چهار رگ را پشت سر هم نبرند ، اگرچه پيش از جان دادن حيوان بقيه رگ‌ها را ببرند اشكال دارد .\r\nمسأله 2602 - اگر گرگ گلوى گوسفند را به طورى بكند كه از چهار رگى كه در گردن است و بايد بريده شود ، چيزى نماند ، آن حيوان حرام مىشود ، ولى اگر مقدارى از گردن را بكند و چهار رگ باقى باشد ، يا جاى ديگر بدن را بكند ، در صورتى كه گوسفند زنده باشد و به دستورى كه گفته مىشود سر آن را ببرند حلال و پاك مىباشد .\r\n\r\nشرايط سر بريدن حيوان\r\nمسأله 2603 - سر بريدن حيوان پنج شرط دارد :\r\nاول : كسى كه سر حيوان را مىبرد چه مرد باشد چه زن ، بايد مسلمان باشد و اظهار دشمنى با اهل بيت پيغمبر صلى الله عليه و آله و سلم نكند . و بچه مسلمان هم اگر مميز باشد ؛ يعنى خوب و بد را بفهمد ، مىتواند سر حيوان را ببرد .\r\nدوم : سر حيوان را با چيزى ببرند كه از آهن باشد ولى چنانچه آهن پيدا نشود و طورى باشد كه اگر سر حيوان را نبرند مىميرد ، با چيز تيزى كه چهار رگ آن را جدا كند مانند شيشه و سنگ تيز ، مىشود سر آن را بريد .\r\nسوم : در موقع سر بريدن ، صورت و دست و پا « 1 » و شكم حيوان رو به قبله باشد و كسى كه مىداند بايد رو به قبله سر ببرد ، اگر عمداً حيوان را رو به قبله نكند حيوان حرام مىشود ولى اگر فراموش كند ، يا مسأله را نداند ، يا قبله را اشتباه كند ، يا نداند قبله كدام طرف است ، يا نتواند حيوان را رو به قبله كند اشكال ندارد .\r\nچهارم : وقتى مىخواهد سر حيوان را ببرد يا كارد به گلويش بگذارد به نيت سر بريدن ، نام خدا را ببرد و همين قدر كه بگويد بسم‌اللَّه كافى است و اگر بدون قصد سر بريدن نام خدا را ببرد ، آن حيوان پاك نمىشود و گوشت آن هم حرام است ، ولى اگر از\r\n\r\n\r\n","description":"","footnote":"\r\n( 1 ) - لازم نيست دست و پا رو به قبله باشد همين قدر كه جلو بدن باشد كافى است .\r\n","page_name":" 527 ","page_number":547},
  {"content":"\r\n\r\nروى فراموشى نام خدا را نبرد اشكال ندارد .\r\nپنجم : حيوان بعد از سر بريدن حركتى بكند « 1 » . اگرچه مثلًا چشم يا دم خود را حركت دهد ، يا پاى خود را به زمين زند و نيز احتياط واجب آن است كه به اندازهء معمول خون از بدن حيوان بيرون آيد .\r\n\r\nدستور كشتن شتر\r\nمسأله 2604 - اگر بخواهند شتر را بكشند كه بعد از جان دادن پاك و حلال باشد ، بايد با پنج شرطى كه براى سر بريدن حيوانات گفته شد ، كارد يا چيز ديگرى را كه از آهن و برنده باشد ، در گودى بين گردن و سينه‌اش فرو كنند .\r\nمسأله 2605 - وقتى مىخواهند كارد را به گردن شتر فرو ببرند ، بهتر است كه شتر ايستاده باشد ولى اگر در حالى كه زانوها را به زمين زده ، يا به پهلو خوابيده و دست و پا « 2 » و سينه‌اش ، رو به قبله است ، كارد را در گودى گردنش فرو كنند اشكال ندارد .\r\nمسأله 2606 - اگر به جاى اين كه كارد در گودى گردن شتر فرو كنند سر آن را ببرند ، يا گوسفند و گاو و مانند اينها را مثل شتر ، كارد در گودى گردنشان فرو كنند ، گوشت آنها حرام و بدن آنها نجس است . ولى اگر چهار رگ شتر را ببرند و تا زنده است به دستورى كه گفته شد كارد در گودى گردنش فرو كنند گوشت آن حلال و بدن آن پاك است ، و نيز اگر كارد در گودى گردن گاو يا گوسفند يا مانند اينها فرو كنند و تا زنده است سر آن را ببرند حلال و پاك مىباشد .\r\nمسأله 2607 - اگر حيوانى سركش شود و نتوانند آن را به دستورى كه در شرع معيّن شده بكشند ، يا مثلًا در چاه بيفتد و احتمال بدهند كه در آن‌جا بميرد و كشتن آن به\r\n\r\n\r\n","description":"","footnote":"\r\n( 1 ) - همين قدر كه حركتى بكند كه معلوم شود زنده بوده كافى است ، و احتياطى كه گفته شده‌واجب نيست .\r\n( 2 ) - همين قدر كه جلو بدنش رو به قبله باشد كافى است .\r\n","page_name":" 528 ","page_number":548},
  {"content":"\r\n\r\nدستور شرع ممكن نباشد ، هر جاى بدنش را كه زخم بزنند « 1 » و در اثر زخم جان بدهد حلال مىشود و رو به قبله بودن آن لازم نيست ، ولى بايد شرطهاى ديگرى را كه براى سر بريدن حيوانات گفته شد دارا باشد .\r\n\r\nچيزهايى كه موقع سر بريدن حيوانات مستحب است\r\nمسأله 2608 - چند چيز در سر بريدن حيوانات مستحب است :\r\nاول : موقع سر بريدن گوسفند دو دست و يك پاى آن را ببندند و پاى ديگرش را باز بگذارند و موقع سر بريدن گاو چهار دست و پايش را ببندند و دم آن را باز بگذارند و موقع كشتن شتر دو دست آن را از پايين تا زانو ، يا تا زير بغل به يكديگر ببندند و پاهايش را باز بگذارند و مستحب است مرغ را بعد از سر بريدن رها كنند تا پر و بال بزند .\r\nدوم : كسى كه حيوان را مىكشد رو به قبله باشد .\r\nسوم : پيش از كشتن حيوان آب جلوى آن بگذارند .\r\nچهارم : كارى كنند كه حيوان كمتر اذيت شود ، مثلًا كارد را خوب تيز كنند و با عجله سر حيوان را ببرند .\r\n\r\nچيزهايى كه در كشتن حيوانات مكروه است\r\nمسأله 2609 - چند چيز در كشتن حيوان مكروه است : اول : آن كه كارد را پشت حلقوم فرو كنند و به طرف جلو بياورند كه حلقوم از پشت آن بريده شود . دوم : پيش از بيرون آمدن روح ، سر حيوان را از بدنش جدا كنند « 2 » ولى اگر از روى غفلت يا به واسطهء تيز بودن كارد بىاختيار سر حيوان جدا شود مكروه نيست . سوم : پيش از\r\n\r\n\r\n","description":"","footnote":"\r\n( 1 ) - با مثل شمشير و خنجر و نيزه و چيزهايى كه به تيزى آنها زخم مىشود .\r\n( 2 ) - احتياط واجب آن است كه سر را پيش از مردن جدا نكنند بلكه حرام بودن آن خالى ازقوّت نيست لكن با اين كار حيوان حرام نمىشود .\r\n","page_name":" 529 ","page_number":549},
  {"content":"\r\n\r\nبيرون آمدن روح ، پوست حيوان را بكنند « 1 » . چهارم : پيش از آن كه روح از بدن حيوان بيرون رود ، مغز حرام را كه در تيرهء پشت است ببرند « 2 » . پنجم : در جايى حيوان را بكشند كه حيوان ديگر آن را ببيند . ششم : در شب يا پيش از ظهر جمعه سر حيوان را ببرند ولى در صورت احتياج عيبى ندارد . هفتم : خود انسان چهارپايى را كه پرورش داده است بكشد .\r\n\r\nاحكام شكار كردن با اسلحه\r\nمسأله 2610 - اگر حيوان حلال گوشت وحشى را با اسلحه شكار كنند با پنج شرط حلال و بدنش پاك است :\r\nاول : آن كه اسلحهء شكار مثل كارد و شمشير برنده باشد ، يا مثل نيزه و تير ، تيز باشد كه به واسطهء تيز بودن ، بدن حيوان را پاره كند و اگر به وسيلهء دام يا چوب و سنگ و مانند اينها حيوانى را شكار كنند پاك نمىشود و خوردن آن هم حرام است و اگر حيوانى را با تفنگ شكار كنند چنانچه گلوله آن تيز باشد كه در بدن حيوان فرو رود و آن را پاره كند پاك و حلال است . و اگر گلوله تيز نباشد بلكه با فشار در بدن حيوان فرو رود و حيوان را بكشد ، يا به واسطهء حرارتش بدن حيوان را بسوزاند و در اثر سوزاندن ، حيوان بميرد پاك و حلال بودنش اشكال دارد .\r\nدوم : كسى كه شكار مىكند بايد مسلمان باشد يا بچهء مسلمان باشد كه خوب و بد را بفهمد ، و اگر كافر يا كسى كه اظهار دشمنى با اهل بيت پيغمبر صلى الله عليه و آله و سلم مىكند ، حيوانى را شكار نمايد ، آن شكار حلال نيست .\r\nسوم : اسلحه را براى شكار كردن حيوان به كار برد و اگر مثلًا جايى را نشان كند و اتفاقاً حيوانى را بكشد ، آن حيوان پاك نيست و خوردن آن هم حرام است .\r\n\r\n\r\n","description":"","footnote":"\r\n( 1 ) - احتياط آن است كه اين كار را نكنند .\r\n( 2 ) - احتياط واجب در ترك است .\r\n","page_name":" 530 ","page_number":550},
  {"content":"\r\n\r\nچهارم : در وقت به كار بردن اسلحه نام خدا را ببرد و چنانچه عمداً نام خدا را نبرد شكار حلال نمىشود ، ولى اگر فراموش كند اشكال ندارد .\r\nپنجم : وقتى به حيوان برسد كه مرده باشد ، يا اگر زنده است به اندازهء سر بريدن آن وقت نباشد و چنانچه به اندازهء سر بريدن وقت باشد و سر حيوان را نبرد تا بميرد حرام است .\r\nمسأله 2611 - اگر دو نفر حيوانى را شكار كنند ، و يكى از آنان مسلمان و ديگرى كافر باشد يا يكى از آن دو نام خدا را ببرد و ديگرى عمداً نام خدا را نبرد آن حيوان حلال نيست .\r\nمسأله 2612 - اگر بعد از آن كه حيوانى را تير زدند مثلًا در آب بيفتد ، و انسان بداند كه حيوان به واسطهء تير و افتادن در آب جان داده ، حلال نيست . بلكه اگر شك كند كه فقط براى تير بوده يا نه ، حلال نمىباشد .\r\nمسأله 2613 - اگر با سگ غصبى يا اسلحهء غصبى حيوانى را شكار كند ، شكار حلال است و مال خود او مىشود ولى گذشته از اين كه گناه كرده بايد اجرت اسلحه يا سگ را به صاحبش بدهد .\r\nمسأله 2614 - اگر با شمشير يا چيز ديگرى كه شكار كردن با آن صحيح است با شرطهايى كه در بالا گفته شد ، حيوانى را دو قسمت كنند ، و سر و گردن در يك قسمت بماند و انسان وقتى برسد كه حيوان جان داده باشد ، هر دو قسمت حلال است . و همچنين است اگر حيوان زنده باشد ولى به اندازهء سر بريدن وقت نباشد « 1 » اما اگر به اندازه سر بريدن وقت باشد و ممكن باشد كه مقدارى زنده « 2 » بماند ، قسمتى كه سر و\r\n\r\n\r\n","description":"","footnote":"\r\n( 1 ) - اگر زنده باشد و به اندازه سر بريدن وقت نباشد آن قسمتى كه در آن سر و گردن نيست‌حرام است و قسمت ديگر حلال است .\r\n( 2 ) - به احتياط واجب در اين مسأله و مسأله بعد .\r\n","page_name":" 531 ","page_number":551},
  {"content":"\r\n\r\nگردن ندارد حرام ، و قسمتى كه سر و گردن دارد اگر سر آن را به دستورى كه در شرع معيّن شده ببرند حلال و گرنه آن هم حرام مىباشد .\r\nمسأله 2615 - اگر با چوب يا سنگ يا چيز ديگرى كه شكار كردن با آن صحيح نيست حيوانى را دو قسمت كنند ، قسمتى كه سر و گردن ندارد حرام است و قسمتى كه سر و گردن دارد ، اگر زنده باشد و ممكن باشد كه مقدارى زنده بماند ، و سر آن را به دستورى كه در شرع معيّن شده ببرند حلال و گرنه آن قسمت هم حرام مىباشد .\r\nمسأله 2616 - اگر حيوانى را شكار كنند ، يا سر ببرند و بچه زنده‌اى از آن بيرون آيد چنانچه آن بچه را به دستورى كه در شرع معيّن شده سر ببرند حلال و گرنه حرام مىباشد .\r\nمسأله 2617 - اگر حيوانى را شكار كنند يا سر ببرند و بچه مرده‌اى از شكمش بيرون آورند ، چنانچه خلقت آن بچه كامل باشد و مو يا پشم در بدنش روييده باشد پاك و حلال است .\r\n\r\nشكار كردن با سگ شكارى\r\nمسأله 2618 - اگر سگ شكارى حيوان وحشى حلال گوشتى را شكار كند پاك بودن و حلال بودن آن حيوان شش شرط دارد :\r\nاول : سگ به طورى تربيت شده باشد كه هر وقت آن را براى گرفتن شكار بفرستند برود و هر وقت از رفتن جلوگيرى كنند بايستد « 1 » و نيز بايد عادتش « 2 » اين باشد كه تا صاحبش نرسد از شكار نخورد ، ولى اگر اتفاقاً شكار را بخورد اشكال ندارد .\r\n\r\n\r\n","description":"","footnote":"\r\n( 1 ) - لازم نيست هميشه اين‌طور باشد بلكه اگر در وقت ديدن شكار و نزديك شدن به آن باجلوگيرى نايستد ، مانع ندارد .\r\n( 2 ) - بنابر احتياط واجب .\r\n","page_name":" 532 ","page_number":552},
  {"content":"\r\n\r\nدوم : صاحبش آن را بفرستد و اگر پيش خود دنبال شكار رود و حيوانى را شكار كند خوردن آن حيوان حرام است . بلكه اگر پيش خود دنبال شكار رود و بعداً صاحبش بانگ بزند كه زودتر آن را به شكار برساند اگر چه به واسطهء صداى صاحبش شتاب كند ، بنابر احتياط واجب بايد از خوردن آن شكار خوددارى نمايند .\r\nسوم : كسى كه سگ را مىفرستد بايد مسلمان باشد يا بچهء مسلمان باشد كه خوب و بد را بفهمد و اگر كافر يا كسى كه اظهار دشمنى با اهل بيت پيغمبر صلى الله عليه و آله و سلم مىكند سگ را بفرستد ، شكار آن سگ حرام است .\r\nچهارم : وقت فرستادن سگ نام خدا را ببرد « 1 » و اگر عمداً نام خدا را نبرد ، آن شكار حرام است ، ولى اگر فراموش كند اشكال ندارد .\r\nپنجم : شكار به واسطهء زخمى كه از دندان سگ پيدا كرده بميرد پس اگر سگ ، شكار را خفه كند ، يا شكار از دويدن يا ترس بميرد حلال نيست .\r\nششم : كسى كه سگ را فرستاده ، وقتى برسد كه حيوان مرده باشد ، يا اگر زنده است به اندازهء سر بريدن آن وقت نباشد و چنانچه وقتى برسد كه به اندازهء سر بريدن وقت باشد مثلًا حيوان چشم يا دم خود را حركت دهد ، يا پاى خود را به زمين بزند ، چنانچه سر حيوان را نبرد تا بميرد حلال نيست .\r\nمسأله 2619 - كسى كه سگ را فرستاده اگر وقتى برسد كه بتواند سر حيوان را ببرد ، چنانچه مثلًا به واسطهء بيرون آوردن « 2 » كارد و مانند آن وقت بگذرد و آن حيوان بميرد حلال است ، ولى اگر چيزى همراه او نباشد كه با آن سر حيوان را ببرد و حيوان بميرد ، احتياط واجب آن است كه از خوردن آن خوددارى كنند .\r\nمسأله 2620 - اگر چند سگ را بفرستد و با هم حيوانى را شكار كنند ، چنانچه همهء آنها\r\n\r\n\r\n","description":"","footnote":"\r\n( 1 ) - بلكه اگر بعد از فرستادن سگ و قبل از آن كه سگ به شكار برسد نام خدا را ببرد آن‌شكار حرام است بنابر احتياط واجب .\r\n( 2 ) - اگر به طور عادى و با شتاب باشد ، و اما اگر به واسطه زياد تنگ بودن غلاف كارد ، ياچسبيدگى آن به غلاف يا مسامحه كردن وقت بگذرد حلال نمىشود .\r\n","page_name":" 533 ","page_number":553},
  {"content":"\r\n\r\nداراى شرطهايى كه در بالا گفته شد بوده‌اند ، شكار حلال است و اگر يكى از آنها داراى آن شرطها نبوده ، شكار حرام است .\r\nمسأله 2621 - اگر سگ را براى شكار حيوانى بفرستد و آن سگ حيوان ديگرى را شكار كند ، آن شكار حلال و پاك است و نيز اگر آن حيوان را با حيوان ديگرى شكار كند ، هر دوى آنها حلال و پاك مىباشند .\r\nمسأله 2622 - اگر چند نفر با هم سگ را بفرستند و يكى از آنها كافر باشد ، يا عمداً نام خدا را نبرد ، آن شكار حرام است . و نيز اگر يكى از سگ‌هايى را كه فرستاده‌اند به طورى كه در صفحهء گذشته گفته شد تربيت شده نباشد ، آن شكار حرام مىباشد .\r\nمسأله 2623 - اگر باز يا حيوان ديگرى غير سگ شكارى حيوانى را شكار كند ، آن شكار حلال نيست ولى اگر وقتى برسند كه حيوان زنده باشد و به دستورى كه در شرع معيّن شده سر آن را ببرند حلال است .\r\n\r\nصيد ماهى\r\nمسأله 2624 - اگر ماهى فلس‌دار را زنده از آب بگيرند و بيرون آب جان دهد ، پاك و خوردن آن حلال است ، و چنانچه در آب بميرد پاك است ولى خوردن آن حرام مىباشد و ماهى بىفلس را اگرچه زنده از آب بگيرند و بيرون آب جان دهد حرام است .\r\nمسأله 2625 - اگر ماهى از آب بيرون بيفتد ، يا موج آن را بيرون بيندازد ، يا آب فرو رود و ماهى در خشكى بماند ، چنانچه پيش از آن كه بميرد ، با دست يا به وسيلهء ديگر كسى آن را بگيرد ، بعد از جان دادن حلال است .\r\nمسأله 2626 - كسى كه ماهى را صيد مىكند ، لازم نيست مسلمان باشد و در موقع گرفتن ، نام خدا را ببرد ولى مسلمان بايد گرفتن آن را ديده باشد « 1 » .\r\n\r\n\r\n","description":"","footnote":"\r\n( 1 ) - يا بداند كه آن را زنده گرفته و در خارج آب مرده .\r\n","page_name":" 534 ","page_number":554},
  {"content":"\r\n\r\nمسأله 2627 - ماهى مرده‌اى كه معلوم نيست آن را زنده از آب گرفته‌اند يا مرده ، چنانچه در دست مسلمان باشد ، حلال است و اگر در دست كافر باشد ، اگرچه بگويد آن را زنده گرفته‌ام حرام مىباشد .\r\nمسأله 2628 - بنابر احتياط واجب « 1 » بايد از خوردن ماهى زنده خوددارى كرد .\r\nمسأله 2629 - اگر ماهى زنده را بريان كنند ، يا در بيرون آب پيش از جان دادن بكشند ، احتياط واجب « 2 » آن است كه از خوردن آن خوددارى نمايند .\r\nمسأله 2630 - اگر ماهى را بيرون آب دو قسمت كنند و يك قسمت آن در حالى كه زنده است در آب بيفتد ، بنابر احتياط واجب « 3 » قسمتى را كه بيرون آب مانده نبايد خورد .\r\n\r\nصيد ملخ\r\nمسأله 2631 - اگر ملخ را با دست يا به وسيلهء ديگرى زنده بگيرند ، بعد از جان دادن خوردن آن حلال است . و لازم نيست كسى كه آن را مىگيرد مسلمان باشد و در موقع گرفتن ، نام خدا را ببرد ولى اگر ملخ مرده‌اى در دست كافر باشد و معلوم نباشد كه آن را زنده گرفته يا نه ، اگرچه بگويد زنده گرفته‌ام حلال نيست .\r\nمسأله 2632 - خوردن ملخى كه بال در نياورده و نمىتواند پرواز كند حرام است .\r\n\r\n\r\n","description":"","footnote":"\r\n( 1 ) - واجب نيست .\r\n( 2 ) - اين احتياط واجب نيست .\r\n( 3 ) - اين احتياط واجب نيست .\r\n","page_name":" 535 ","page_number":555},
  {"content":"\r\n\r\n\r\nاحكام خوردنىها و آشاميدنىها\r\nمسأله 2633 - خوردن گوشت مرغى كه مثل شاهين چنگال دارد حرام است و پرستو حلال مىباشد ، و احتياط واجب « 1 » آن است كه از خوردن گوشت هُدهُد خوددارى نمايند .\r\nمسأله 2634 - اگر چيزى را كه روح دارد از حيوان زنده جدا نمايند ، مثلًا دنبه يا مقدارى گوشت از گوسفند زنده ببرند ، نجس و حرام مىباشد .\r\nمسأله 2635 - پانزده چيز از حيوانات حلال گوشت ، حرام است :\r\n1 - خون . 2 - فضله . 3 - نرى . 4 - فرج . 5 - بچه‌دان . 6 - غدد ، كه آن را دشول مىگويند . 7 - تخم ، كه آن را دنبلان مىگويند . 8 - چيزى كه در مغز كله است و به شكل نخود مىباشد . 9 - مغز حرام كه در ميان تيرهء پشت است . 10 - پى كه در دو طرف تيرهء پشت است . 11 - زهره‌دان . 12 - سپرز ( طحال ) . 13 - بول‌دان ( مثانه ) . 14 - حدقهء چشم . 15 - چيزى كه در ميان سُم است و به آن ذات‌الاشاجع مىگويند .\r\nمسأله 2636 - خوردن سرگين و بول حيوان و آب دماغ و چيزهاى خبيث ديگر كه\r\n\r\n\r\n","description":"","footnote":"\r\n( 1 ) - واجب نيست لكن گوشت آن مكروه است .\r\n","page_name":" 536 ","page_number":556},
  {"content":"\r\n\r\nطبيعت انسان از آن متنفر است حرام مىباشد « 1 » ، ولى اگر پاك باشد و مقدارى از آن به طورى با چيز حلال مخلوط شود كه در نظر مردم نابود حساب شود ، خوردن آن اشكال ندارد .\r\nمسأله 2637 - خوردن خاك حرام است « 2 » ولى خوردن كمى از تربت حضرت سيدالشهداء عليه السلام براى شفا ، و خوردن گِل داغستان و گِل ارمنى براى معالجه اشكال ندارد « 3 » .\r\nمسأله 2638 - فرو بردن آب بينى و خلط سينه كه در دهن آمده ، حرام نيست . و نيز فرو بردن غذايى كه موقع خلال كردن ، از لاى دندان بيرون مىآيد اگر طبيعت انسان از آن متنفر نباشد اشكال ندارد .\r\nمسأله 2639 - خوردن چيزى كه براى انسان ضرر دارد حرام است .\r\nمسأله 2640 - خوردن گوشت اسب و قاطر و الاغ مكروه است و اگر كسى با آنها وطى كند ؛ يعنى نزديكى نمايد ، حرام مىشوند و بايد آنها را از شهر بيرون ببرند و در جاى ديگر بفروشند .\r\nمسأله 2641 - اگر با حيوان حلال « 4 » گوشتى مانند گاو و گوسفند نزديكى كنند ، بول و سرگين آنها نجس مىشود و آشاميدن شير آنها هم حرام است و بايد فورى « 5 » آن\r\n\r\n\r\n","description":"","footnote":"\r\n( 1 ) - بول اگر از حلال گوشت باشد حرام نيست و چيزهاى ديگرى كه از خبائث است به‌احتياط واجب بايد نخورند .\r\n( 2 ) - حرام نيست مگر آن كه ضرر داشته باشد ولى خوردن گل اگرچه خشك شده يعنى كلوخ‌حرام است .\r\n( 3 ) - اگر علاج منحصر به خوردن آن باشد .\r\n( 4 ) - حكم سوزاندن و ضامن بودن مخصوص است به مثل گاو و گوسفند و شتر كه گوشت‌آنها مطلوب است ، و حرمت شير مخصوص است به همه بهائم نه ديگر حيوانات .\r\n( 5 ) - فورى بودن معلوم نيست لكن نبايد خيلى تأخير بيفتد .\r\n","page_name":" 537 ","page_number":557},
  {"content":"\r\n\r\nحيوان را بكشند و بسوزانند و كسى كه با آن وطى كرده پول آن را به صاحبش بدهد .\r\nمسأله 2642 - آشاميدن شراب ، حرام و در بعضى از اخبار بزرگ‌ترين گناه شمرده شده است و اگر كسى آن را حلال بداند كافر است « 1 » . از حضرت امام جعفر صادق عليه السلام روايت شده است كه فرمودند : شراب ريشهء بدىها و منشأ گناهان است و كسى كه شراب مىخورد ، عقل خود را از دست مىدهد و در آن موقع خدا را نمىشناسد و از هيچ گناهى باك ندارد و احترام هيچ كس را نگه نمىدارد و حق خويشان نزديك را رعايت نمىكند و از زشتىهاى آشكار رو نمىگرداند و روح ايمان و خداشناسى از بدن او بيرون مىرود و روح ناقص خبيثى كه از رحمت خدا دور است در او مىماند و خدا و فرشتگان و پيغمبران و مؤمنين ، او را لعنت مىكنند و تا چهل روز نماز او قبول نمىشود و روز قيامت روى او سياه است و زبان از دهانش بيرون مىآيد و آب دهان او به سينه‌اش مىريزد و فرياد تشنگى او بلند است .\r\nمسأله 2643 - نشستن « 2 » سر سفره‌اى كه در آن شراب مىخورند ، اگر انسان يكى از آنان حساب شود حرام و چيز خوردن از آن سفره نيز حرام است .\r\nمسأله 2644 - بر هر مسلمان واجب است مسلمان ديگرى را كه نزديك است از گرسنگى يا تشنگى بميرد ، نان و آب داده و او را از مرگ نجات دهد .\r\n\r\nچيزهايى كه موقع غذا خوردن مستحب است\r\nمسأله 2645 - چند چيز در غذا خوردن مستحب است : اول : هر دو دست را پيش از غذا بشويد . دوم : بعد از غذا دست خود را بشويد و با دستمال خشك كند . سوم : ميزبان پيش از همه شروع به غذا خوردن كند و بعد از همه دست بكشد و پيش از غذا اول\r\n\r\n\r\n","description":"","footnote":"\r\n( 1 ) - اگر ملتفت باشد كه لازمه‌اش تكذيب خدا و پيغمبر است .\r\n( 2 ) - به احتياط واجب .\r\n","page_name":" 538 ","page_number":558},
  {"content":"\r\n\r\nميزبان دست خود را بشويد ، بعد كسى كه طرف راست او نشسته و همين‌طور تا برسد به كسى كه طرف چپ او نشسته و بعد از غذا اول كسى كه طرف چپ ميزبان نشسته دست خود را بشويد و همين‌طور تا به طرف راست ميزبان برسد . چهارم : در اول غذا بسم‌اللَّه بگويد ولى اگر سر يك سفره چند جور غذا باشد ، در وقت خوردن هر كدام آنها گفتن بسم‌اللَّه مستحب است . پنجم : با دست راست غذا بخورد . ششم : با سه انگشت يا بيشتر غذا بخورد و با دو انگشت نخورد . هفتم : اگر چند نفر سر يك سفره نشسته‌اند هر كسى از غذاى جلو خودش بخورد . هشتم : لقمه را كوچك بردارد . نهم : سر سفره زياد بنشيند و غذا خوردن را طول بدهد . دهم : غذا را خوب بجود . يازدهم : بعد از غذا خداوند عالم را حمد كند . دوازدهم : انگشت‌ها را بليسد . سيزدهم : بعد از غذا خلال نمايد ولى با چوب انار و چوب ريحان و نى و برگ درخت خرما خلال نكند .\r\nچهاردهم : آنچه بيرون سفره مىريزد جمع كند و بخورد ولى اگر در بيابان غذا بخورد ، مستحب است آنچه مىريزد ، براى پرندگان و حيوانات بگذارد . پانزدهم : در اول روز و اول شب غذا بخورد و در بين روز و در بين شب غذا نخورد . شانزدهم : بعد از خوردن غذا به پشت بخوابد و پاى راست را روى پاى چپ بيندازد . هفدهم : در اول غذا و آخر آن نمك بخورد . هجدهم : ميوه را پيش از خوردن با آب بشويد .\r\n\r\nچيزهايى كه در غذا خوردن مكروه است\r\nمسأله 2646 - چند چيز در غذا خوردن مكروه است : اول : در حال سيرى غذا خوردن .\r\nدوم : پرخوردن و در خبر است كه خداوند عالم بيشتر از هر چيز از شكم پر بدش مىآيد . سوم : نگاه كردن به صورت ديگران در موقع غذا خوردن . چهارم : خوردن غذاى گرم « 1 » . پنجم : فوت كردن چيزى كه مىخورد يا مىآشامد . ششم : بعد از گذاشتن نان در سفره ، منتظر چيز ديگر شدن . هفتم : پاره كردن نان با كارد . هشتم : گذاشتن نان زير ظرف غذا . نهم : پاك كردن گوشتى كه به استخوان چسبيده به طورى كه چيزى\r\n\r\n\r\n","description":"","footnote":"\r\n( 1 ) - غذاى داغ مكروه است .\r\n","page_name":" 539 ","page_number":559},
  {"content":"\r\n\r\nدر آن نماند . دهم : پوست كندن ميوه . يازدهم : دور انداختن ميوه پيش از آن كه كاملًا آن را بخورد .\r\n\r\nمستحبات آب آشاميدن\r\nمسأله 2647 - در آشاميدن آب چند چيز مستحب است : اول : آب را به طور مكيدن بياشامد . دوم : در روز ايستاده آب بخورد . سوم : پيش از آشاميدن آب بسم‌اللَّه و بعد از آن الحمد للَّه‌بگويد . چهارم : به سه نفس آب بياشامد . پنجم : از روى ميل آب بياشامد .\r\nششم : بعد از آشاميدن آب حضرت اباعبداللَّه عليه السلام و اهل بيت ايشان را ياد كند و قاتلان آن حضرت را لعنت نمايد .\r\n\r\nمكروهات آب آشاميدن\r\nمسأله 2648 - زياد آشاميدن آب و آشاميدن آن بعد از غذاى چرب و در شب به حال ايستاده مكروه است ونيز آشاميدن آب با دست چپ و همچنين از جاى شكستهء كوزه و جايى كه دستهء آن است مكروه مىباشد .\r\n\r\n","description":"","footnote":"","page_name":" 540 ","page_number":560},
  {"content":"\r\n\r\n\r\nاحكام نذر و عهد\r\nمسأله 2649 - نذر آن است كه انسان بر خود واجب كند كه كار خيرى را براى خدا به‌جا آورد ، يا كارى را كه نكردن آن بهتر است براى خدا ترك نمايد .\r\nمسأله 2650 - در نذر بايد صيغه خوانده شود و لازم نيست آن را به عربى بخوانند پس اگر بگويد چنانچه مريض من خوب شود ، براى خدا بر من است كه ده تومان به فقير بدهم نذر او صحيح است .\r\nمسأله 2651 - نذر كننده بايد مكلف و عاقل باشد و به اختيار و قصد خود نذر كند ، بنابراين نذر كردن كسى كه او را مجبور كرده‌اند ، يا به واسطهء عصبانى شدن بىاختيار نذر كرده صحيح نيست .\r\nمسأله 2652 - آدم سفيهى « 1 » كه مال خود را در كارهاى بيهوده مصرف مىكند ، اگر مثلًا نذر كند چيزى به فقير بدهد صحيح نيست .\r\nمسأله 2653 - اگر شوهر از نذر كردن زن جلوگيرى نمايد ، زن نمىتواند نذر كند و\r\n\r\n\r\n","description":"","footnote":"\r\n( 1 ) - اگر حاكم او را منع كرده باشد از تصرف در اموال خود نذرهاى مربوط به مالش صحيح‌نيست ، و همچنين است كسى كه به واسطه مفلس بودن از تصرف در اموال خود ممنوع شده است .\r\n","page_name":" 541 ","page_number":561},
  {"content":"\r\n\r\nاگر با جلوگيرى شوهر نذر كند نذر او باطل است « 1 » .\r\nمسأله 2654 - اگر زن با اجازه شوهر نذر كند شوهرش نمىتواند نذر او را به‌هم بزند ، يا او را از عمل كردن به نذر جلوگيرى نمايد .\r\nمسأله 2655 - اگر فرزند با اجازهء پدر نذر كند ، بايد به آن نذر عمل نمايد . بلكه اگر بدون اجازهء او نذر كند ، بنابر احتياط « 2 » عمل كردن به آن نذر واجب است .\r\nمسأله 2656 - انسان كارى را مىتواند نذر كند كه انجام آن برايش ممكن باشد بنابراين كسى كه نمىتواند پياده كربلا برود ، اگر نذر كند كه پياده برود ، نذر او صحيح نيست .\r\nمسأله 2657 - اگر نذر كند كه كار حرام يا مكروهى را انجام دهد ، يا كار واجب يا مستحبى را ترك كند ، نذر او صحيح نيست .\r\nمسأله 2658 - اگر نذر كند كه كار مباحى را انجام دهد يا ترك نمايد . چنانچه به‌جا آوردن آن و تركش از هر جهت مساوى باشد ، نذر او صحيح نيست و اگر انجام آن از جهتى بهتر باشد و انسان به قصد همان جهت نذر كند ، مثلًا نذر كند غذايى را بخورد كه براى عبادت قوّت بگيرد نذر او صحيح است . و نيز اگر ترك آن از جهتى بهتر باشد و انسان براى همان جهت نذر كند كه آن را ترك نمايد مثلًا براى اين كه دود مضر است نذر كند كه آن را استعمال نكند نذر او صحيح مىباشد .\r\nمسأله 2659 - اگر نذر كند نماز واجب خود را در جايى بخواند كه به خودى خود ثواب نماز در آن‌جا زياد نيست مثلًا نذر كند نماز را در اتاق بخواند ، چنانچه نماز خواندن در آن‌جا از جهتى بهتر باشد مثلًا به واسطهء اين كه خلوت است انسان حضور قلب پيدا مىكند ، نذر صحيح است .\r\nمسأله 2660 - اگر نذر كند عملى را انجام دهد ، بايد همانطور كه نذر كرده به‌جا آورد\r\n\r\n\r\n","description":"","footnote":"\r\n( 1 ) - بلكه نذر او بىاجازه شوهر باطل است .\r\n( 2 ) - بلكه بنابر اقوا .\r\n","page_name":" 542 ","page_number":562},
  {"content":"\r\n\r\nپس اگر نذر كند كه روز اول ماه صدقه بدهد ، يا روزه بگيرد ، يا نماز اول ماه بخواند چنانچه قبل از آن روز يا بعد از آن به‌جا آورد كفايت نمىكند . و نيز اگر نذر كند كه وقتى مريض او خوب شد صدقه بدهد ، چنانچه پيش از آن كه خوب شود صدقه را بدهد كافى نيست .\r\nمسأله 2661 - اگر نذر كند روزه بگيرد ولى وقت و مقدار آن را معيّن نكند چنانچه يك روز روزه بگيرد كافى است . و اگر نذر كند نماز بخواند و مقدار و خصوصيات آن را معيّن نكند ، اگر يك نماز دو ركعتى بخواند كفايت مىكند و اگر نذر كند صدقه بدهد و جنس و مقدار آن را معيّن نكند اگر چيزى بدهد كه بگويند صدقه داده ، به نذر عمل كرده است و اگر نذر كند كارى براى خدا به‌جا آورد ، در صورتى كه يك نماز بخواند يا يك روز روزه بگيرد يا چيزى صدقه بدهد نذر خود را انجام داده است .\r\nمسأله 2662 - اگر نذر كند روز معيّنى را روزه بگيرد ، بايد همان روز را روزه بگيرد و نمىتواند « 1 » در آن روز مسافرت كند و اگر به واسطهء مسافرت روزه نگيرد ، بايد گذشته از قضاى آن روز كفاره هم بدهد ؛ يعنى يك بنده آزاد كند يا به شصت فقير طعام دهد يا دو ماه پى در پى روزه بگيرد ، ولى اگر ناچار شود كه مسافرت كند يا عذر ديگرى مثل مرض يا حيض براى او پيش آيد ، قضاى تنها كافى است .\r\nمسأله 2663 - اگر انسان از روى اختيار به نذر خود عمل نكند ، بايد به مقدارى كه در مسألهء پيش گفته شد كفاره بدهد .\r\nمسأله 2664 - اگر نذر كند كه تا وقت معيّنى عملى را ترك كند ، بعد از گذشتن آن وقت مىتواند آن عمل را به‌جا آورد و اگر پيش از گذشتن وقت از روى فراموشى يا ناچارى انجام دهد ، چيزى بر او واجب نيست ولى باز هم لازم است كه تا آن وقت آن عمل را\r\n\r\n\r\n","description":"","footnote":"\r\n( 1 ) - مىتواند بدون ناچارى سفر كند و فقط بايد روزه آن روز را قضا كند .\r\n","page_name":" 543 ","page_number":563},
  {"content":"\r\n\r\nبه‌جا نياورد و چنانچه دوباره پيش از رسيدن آن وقت بدون عذر آن عمل را انجام دهد ، بايد به مقدارى كه در دو مسأله پيش گفته شد كفاره بدهد .\r\nمسأله 2665 - كسى كه نذر كرده عملى را ترك كند و وقتى براى آن معيّن نكرده است .\r\nاگر از روى فراموشى ، يا ناچارى ، يا ندانستن ، آن عمل را انجام دهد كفاره بر او واجب نيست . ولى بعداً هر وقت « 1 » از روى اختيار آن را به‌جا آورد ، بايد به مقدارى كه در سه مسألهء پيش گفته شد كفاره بدهد .\r\nمسأله 2666 - اگر نذر كند كه در هر هفته روز معيّنى مثلًا روز جمعه را روزه بگيرد چنانچه يكى از جمعه‌ها عيد فطر يا قربان باشد يا در روز جمعه عذر ديگرى مانند حيض براى او پيدا شود ، بايد آن روز را روزه نگيرد و قضاى آن را به‌جا آورد .\r\nمسأله 2667 - اگر نذر كند كه مقدار معيّنى صدقه بدهد چنانچه پيش از دادن صدقه بميرد ، بايد آن مقدار را از مال او صدقه بدهند .\r\nمسأله 2668 - اگر نذر كند كه به فقير معيّنى صدقه بدهد نمىتواند آن را به فقير ديگر بدهد و اگر آن فقير بميرد ، بنابر احتياط بايد به ورثهء او بدهد .\r\nمسأله 2669 - اگر نذر كند كه به زيارت يكى از امامان مثلًا به زيارت حضرت اباعبداللَّه عليه السلام مشرف شود ، چنانچه به زيارت امام ديگر برود كافى نيست و اگر به واسطهء عذرى نتواند آن امام را زيارت كند چيزى بر او واجب نيست .\r\nمسأله 2670 - كسى كه نذر كرده زيارت برود و غسل زيارت و نماز آن را نذر نكرده ، لازم نيست آنها را به‌جا آورد .\r\nمسأله 2671 - اگر براى حرم يكى از امامان يا امامزادگان چيزى نذر كند بايد آن را\r\n\r\n\r\n","description":"","footnote":"\r\n( 1 ) - اگر يك مرتبه از روى اختيار به‌جا آورد كفاره دارد و بعد از آن ، ديگر كفاره ندارد و نذرش‌تمام مىشود .\r\n","page_name":" 544 ","page_number":564},
  {"content":"\r\n\r\nدر تعمير و روشنايى و فرش حرم و مانند اينها مصرف كند ، يا به زوّار « 1 » و خدّام آنان بدهد .\r\nمسأله 2672 - اگر براى خود امام عليه السلام چيزى نذر كند ، چنانچه مصرف معيّنى را قصد كرده بايد به همان مصرف برساند و اگر مصرف معيّنى را قصد نكرده ، بايد به فقرا و زوار بدهد ، يا مسجد و مانند آن بسازد و ثواب آن را هديهء آن امام نمايد و همچنين است اگر چيزى را براى امامزاده‌اى نذر كند .\r\nمسأله 2673 - گوسفندى را كه براى صدقه ، يا براى يكى از امامان نذر كرده‌اند اگر پيش از آن كه به مصرف نذر برسد شير بدهد ، يا بچه بياورد ، مال كسى است كه آن را نذر كرده « 2 » ولى پشم گوسفند و مقدارى كه چاق مىشود جزء نذر است .\r\nمسأله 2674 - هرگاه نذر كند كه اگر مريض او خوب شود ، يا مسافر او بيايد عملى را انجام دهد ، چنانچه معلوم شود كه پيش از نذر كردن مريض خوب شده ، يا مسافر آمده است ، عمل كردن به نذر لازم نيست .\r\nمسأله 2675 - اگر پدر يا مادر نذر كند كه دختر خود را به سيد شوهر دهد بعد از آن كه دختر به تكليف رسيد ، اختيار با خود اوست و نذر آنان اعتبار ندارد « 3 » .\r\nمسأله 2676 - هرگاه با خدا عهد كند كه اگر به حاجت شرعى خود برسد كار خيرى را انجام دهد ، بعد از آن كه حاجتش برآورده شد بايد آن كار را انجام دهد و نيز اگر بدون آن كه حاجتى داشته باشد ، عهد كند كه عمل خيرى را انجام دهد ، آن عمل بر او واجب مىشود .\r\n\r\n\r\n","description":"","footnote":"\r\n( 1 ) - اشكال دارد بلكه در فرض مسأله احتياط آن است كه به مصارف حرم برساند اگرچه‌جواز صرف آن در خدامى كه اشتغال به خدمت دارند بعيد نيست .\r\n( 2 ) - احتياط واجب آن است كه به مصرف نذر برساند .\r\n( 3 ) - احتياط آن است كه اگر بتوانند او را راضى كنند كه به سيد شوهر كند .\r\n","page_name":" 545 ","page_number":565},
  {"content":"\r\n\r\nمسأله 2677 - در عهد هم مثل نذر بايد صيغه خوانده شود ، و نيز كارى را كه عهد مىكند انجام دهد ، بايد يا عبادت باشد « 1 » مثل نماز واجب و مستحب يا كارى باشد كه انجام آن بهتر از تركش باشد .\r\nمسأله 2678 - اگر به عهد خود عمل نكند بايد كفاره بدهد ؛ يعنى شصت فقير را سير كند ، يا دو ماه روزه بگيرد ، يا يك بنده آزاد كند .\r\n\r\n\r\n","description":"","footnote":"\r\n( 1 ) - اگر مباح هم باشد عهد صحيح است و لازم نيست كارى باشد كه انجامش بهتر باشد ، ولى اگر كارى باشد كه نكردنش بهتر است عهد بر انجام آن صحيح نيست .\r\n","page_name":" 546 ","page_number":566},
  {"content":"\r\n\r\n\r\nاحكام قسم خوردن\r\nمسأله 2679 - اگر قسم بخورد كه كارى را انجام دهد يا ترك كند مثلًا قسم بخورد كه روزه بگيرد ، يا دود استعمال نكند ، چنانچه عمداً مخالفت كند ، بايد كفاره بدهد ؛ يعنى يك بنده آزاد كند ، يا ده فقير را سير كند ، يا آنان را بپوشاند ، و اگر اينها را نتواند بايد سه روز ، روزه بگيرد .\r\nمسأله 2680 - قسم چند شرط دارد :\r\nاول : كسى كه قسم مىخورد بايد بالغ و عاقل « 1 » باشد و از روى قصد و اختيار قسم بخورد ، پس قسم خوردن بچه و ديوانه و مست و كسى كه مجبورش كرده‌اند ، درست نيست ، و همچنين است اگر در حال عصبانى بودن ، بىقصد قسم بخورد .\r\nدوم : كارى را كه قسم مىخورد انجام دهد ، بايد حرام و مكروه نباشد و كارى را كه قسم مىخورد ترك كند ، بايد واجب و مستحب نباشد و اگر قسم بخورد كه كار مباحى را به‌جا آورد بايد ترك آن در نظر مردم بهتر از انجامش نباشد و نيز اگر قسم بخورد كار\r\n\r\n\r\n","description":"","footnote":"\r\n( 1 ) - و اگر راجع به تصرف در مال خودش است بايد از طرف حاكم ممنوع نباشد به سفاهت‌يا چيز ديگر ، يا آن كه سفيه بالغ نشده باشد كه تصرف در مالش نمىتواند بكند اگرچه حكم حاكم نباشد .\r\n","page_name":" 547 ","page_number":567},
  {"content":"\r\n\r\nمباحى را ترك كند بايد انجام آن در نظر مردم بهتر از تركش نباشد .\r\nسوم : به يكى از اسامى خداوند عالم قسم بخورد كه به غير ذات مقدس او گفته نمىشود مانند خدا و اللَّه و نيز اگر به اسمى قسم بخورد كه به غير خدا هم مىگويند ولى به قدرى به خدا گفته مىشود كه هر وقت كسى آن اسم را بگويد ، ذات مقدس حق در نظر مىآيد ، مثل آن كه به خالق و رازق قسم « 1 » بخورد صحيح است .\r\nچهارم : قسم را به زبان بياورد و اگر بنويسد يا در قلبش آن را قصد كند صحيح نيست ولى آدم لال اگر با اشاره قسم بخورد صحيح است .\r\nپنجم : عمل كردن به قسم براى او ممكن باشد « 2 » و اگر موقعى كه قسم مىخورد ممكن باشد و بعداً از عمل به آن عاجز شود ، از وقتى كه عاجز مىشود ، قسم او به‌هم مىخورد و همچنين است اگر عمل كردن به نذر به قدرى مشقت پيدا كند كه نشود آن را تحمل كرد .\r\nمسأله 2681 - اگر پدر از قسم خوردن فرزند جلوگيرى كند ، يا شوهر از قسم خوردن زن جلوگيرى نمايد ، قسم آنان صحيح نيست .\r\nمسأله 2682 - اگر فرزند بدون اجازهء « 3 » پدر و زن بدون اجازهء شوهر قسم بخورد ، پدر و شوهر مىتوانند قسم آنان را به‌هم بزنند .\r\nمسأله 2683 - اگر انسان از روى فراموشى ، يا ناچارى به قسم عمل نكند ، كفاره بر او واجب نيست . و همچنين است اگر مجبورش كنند كه به قسم عمل ننمايد . و قسمى كه\r\n\r\n\r\n","description":"","footnote":"\r\n( 1 ) - و اگر قسم بخورد به اسمايى كه مشترك است و به غير خدا هم گفته مىشود و اگر بىقرينه گفته شود خداوند به نظر نمىآيد اگر قصد خدا را بكند احتياط آن است كه عمل كند به آن .\r\n( 2 ) - اگر اول ممكن باشد و بعد تا آخر وقتى كه براى قسم تعيين شده عاجز شود يا براى اومشقّت و حرج باشد قسم به‌هم مىخورد و الّا نمىخورد .\r\n( 3 ) - بعيد نيست كه بىاجازه قسم صحيح نباشد لكن احتياط ترك نشود .\r\n","page_name":" 548 ","page_number":568},
  {"content":"\r\n\r\nآدم وسواسى مىخورد ، مثل اين كه مىگويد و اللَّه الآن مشغول نماز مىشوم و به واسطهء وسواس مشغول نمىشود ، اگر وسواس او طورى باشد كه بىاختيار به قسم عمل نكند كفاره ندارد .\r\nمسأله 2684 - كسى كه قسم مىخورد « 1 » ، اگر حرف او راست باشد قسم خوردن او مكروه است و اگر دروغ باشد حرام و از گناهان بزرگ مىباشد ، ولى اگر براى اين كه خودش يا مسلمان ديگرى را از شر ظالمى نجات دهد ، قسم دروغ بخورد اشكال ندارد بلكه گاهى واجب مىشود ، اما اگر بتواند توريه كند ؛ يعنى موقع قسم خوردن طورى نيت كند كه دروغ نشود ، بنابر احتياط واجب « 2 » بايد توريه نمايد ، مثلًا اگر ظالمى بخواهد كسى را اذيت كند و از انسان بپرسد كه او را نديده‌اى و انسان يك ساعت قبل او را ديده باشد ، احتياط آن است كه بگويد او را نديده‌ام و قصد كند كه از پنج دقيقه پيش نديده‌ام .\r\n\r\n\r\n","description":"","footnote":"\r\n( 1 ) - اين قسم كه در اين مسأله ذكر شده غير از قسمى است كه در مسأله‌هاى پيش است .\r\n( 2 ) - واجب نيست .\r\n","page_name":" 549 ","page_number":569},
  {"content":"\r\n\r\n\r\nاحكام وقف\r\nمسأله 2685 - اگر كسى چيزى را وقف كند ، از ملك او خارج مىشود و خود او و ديگران نمىتوانند آن را ببخشند ، يا بفروشند و كسى هم از آن ملك ارث نمىبرد ولى در بعضى از موارد كه در مسأله 2102 و 2103 گفته شد ، فروختن آن اشكال ندارد .\r\nمسأله 2686 - لازم نيست صيغهء وقف را به عربى بخوانند ، بلكه اگر مثلًا بگويد خانهء خود را وقف كردم « 1 » و خودش يا كسى كه خانه را براى او وقف كرده ، يا وكيل ، يا ولى آن كس بگويد قبول كردم وقف صحيح است . ولى اگر براى افراد مخصوصى وقف نكند ، بلكه مثل مسجد و مدرسه براى عموم وقف كند ، يا مثلًا بر فقرا يا سادات وقف نمايد ، قبول كردن كسى لازم نيست .\r\nمسأله 2687 - اگر ملكى را براى وقف معيّن كند و پيش از خواندن صيغهء وقف پشيمان شود ، يا بميرد ، وقف درست نيست .\r\nمسأله 2688 - كسى كه مالى را وقف مىكند ، بايد قصد قربت داشته باشد « 2 » و از موقع خواندن صيغه ، مال را براى هميشه وقف كند و اگر مثلًا بگويد اين مال بعد از مردن من\r\n\r\n\r\n","description":"","footnote":"\r\n( 1 ) - در صحيح بودن هيچ وقفى قبول شرط نيست .\r\n( 2 ) - قصد قربت در وقف شرط نيست .\r\n","page_name":" 550 ","page_number":570},
  {"content":"\r\n\r\nوقف باشد ، چون از موقع خواندن صيغه تا مردنش وقف نبوده صحيح نيست « 1 » و نيز اگر بگويد تا ده سال وقف باشد و بعد از آن نباشد ، يا بگويد تا ده سال وقف باشد ، بعد پنج سال وقف نباشد و دوباره وقف باشد ، وقف صحيح نمىباشد .\r\nمسأله 2689 - وقف در صورتى صحيح است كه مال وقف را به تصرف كسى كه براى او وقف شده يا وكيل ، يا ولىّ او بدهند ، ولى اگر چيزى را بر اولاد صغير خود وقف كند و به قصد اين كه آن چيز ملك آنان شود ، از طرف آنان نگهدارى نمايد وقف صحيح است .\r\nمسأله 2690 - اگر مسجدى را وقف كنند ، بعد از آن كه يك نفر در آن مسجد نماز خواند « 2 » ، وقف درست مىشود .\r\nمسأله 2691 - وقف كننده بايد مكلف و عاقل و با قصد و اختيار باشد و شرعاً بتواند در مال خود تصرف كند بنابراين سفيهى « 3 » كه مال خود را در كارهاى بيهوده مصرف مىكند ، چون حق ندارد در مال خود تصرف نمايد اگر چيزى را وقف كند صحيح نيست .\r\nمسأله 2692 - اگر مالى را براى كسانى كه به دنيا نيامده‌اند « 4 » وقف كند ، درست نيست ولى اگر براى زندگان و بعد از آنها براى كسانى كه بعداً به دنيا مىآيند وقف نمايند مثلًا چيزى را بر اولاد خود وقف كند كه بعد از آنان وقف نوه‌هاى او باشد و هر دسته‌اى بعد از دستهء ديگر از وقف استفاده كنند صحيح است .\r\n\r\n\r\n","description":"","footnote":"\r\n( 1 ) - بنابر احتياط واجب در همه اقسام .\r\n( 2 ) - با اذن واقف و به عنوان تسليم و تصرف دادن .\r\n( 3 ) - اگر سفيه بالغ شود ، و اگر در حال بالغ بودن سفيه شود اگر حاكم او را منع از تصرف كردوقف نمودنش باطل است .\r\n( 4 ) - اگر هيچ‌يك به دنيا نيامده‌اند صحيح نيست ولى اگر وقف كند بر اولادش مثلًا و بعضىاز آنها به دنيا آمده باشند و بعضى بعد به دنيا بيايند صحيح است و آنهايى كه بعد به دنيا مىآيند پس از آمدن شريك مىشوند به آنهايى كه موجودند .\r\n","page_name":" 551 ","page_number":571},
  {"content":"\r\n\r\nمسأله 2693 - اگر چيزى را بر خودش وقف كند مثل آن كه دكانى را وقف كند كه عايدى آن را بعد از مرگ او خرج مقبره‌اش نمايند صحيح نيست . ولى اگر مثلًا مالى را بر فقرا وقف كند و خودش فقير شود ، مىتواند از منافع وقف استفاده نمايد .\r\nمسأله 2694 - اگر براى چيزى كه وقف كرده متولّى معيّن كند بايد مطابق قرارداد او رفتار نمايند . و اگر معيّن نكند ، چنانچه بر افراد مخصوصى مثلًا بر اولاد خود وقف كرده باشد و آنها بالغ باشند ، اختيار با خود آنان است « 1 » و اگر بالغ نباشند ، اختيار با ولىّ ايشان است و براى استفادهء از وقف اجازهء حاكم شرع لازم نيست .\r\nمسأله 2695 - اگر ملكى را مثلًا بر فقرا يا سادات وقف كند يا وقف كند كه منافع آن به مصرف خيرات برسد ، در صورتى كه براى آن ملك متولّى معيّن نكرده باشد اختيار آن با حاكم شرع است .\r\nمسأله 2696 - اگر ملكى را بر افراد مخصوصى مثلًا بر اولاد خود وقف كند كه هر طبقه‌اى بعد از طبقهء ديگر از آن استفاده كنند ، چنانچه متولى ملك آن را اجاره دهد و بميرد اجاره باطل نمىشود « 2 » . ولى اگر متولى نداشته باشد و يك طبقه از كسانى كه ملك بر آنها وقف شده آن را اجاره دهند و در بين مدت اجاره بميرند ، اجاره باطل مىشود « 3 » و در صورتى كه مستأجر ، مال الاجارهء تمام مدت را داده باشد مال الاجارهء از زمان مردنشان تا آخر مدت اجاره را از مال آنان مىگيرد .\r\nمسأله 2697 - اگر ملك وقف خراب شود ، از وقف بودن بيرون نمىرود .\r\n\r\n\r\n","description":"","footnote":"\r\n( 1 ) - در چيزهايى كه مربوط به نفع بردن از موقوفه است در طبقه موجود . و اما چيزهايى كه‌مربوط به مصلحت وقف است كه در انتفاع و مصالح طبقات بعد نيز دخالت دارد امرش راجع به حاكم شرع است .\r\n( 2 ) - يعنى نسبت به طبقه بعد در صورتى كه مراعات مصلحت وقف را يا مصلحت طبقه بعدرا كرده باشد .\r\n( 3 ) - مگر آن كه طبقه بعد اجازه كنند اجاره را .\r\n","page_name":" 552 ","page_number":572},
  {"content":"\r\n\r\nمسأله 2698 - ملكى كه مقدارى از آن وقف است و مقدارى از آن وقف نيست اگر تقسيم نشده باشد ، حاكم شرع يا متولى وقف مىتواند با نظر خبره سهم وقف را جدا كند .\r\nمسأله 2699 - اگر متولى وقف خيانت كند و عايدات آن را به مصرفى كه معيّن شده نرساند حاكم شرع مىتواند به جاى « 1 » او متولى امينى معيّن نمايد .\r\nمسأله 2700 - فرشى را كه براى حسينيه وقف كرده‌اند ، نمىشود براى نماز به مسجد ببرند ، اگرچه آن مسجد نزديك حسينيه باشد .\r\nمسأله 2701 - اگر ملكى را براى تعمير مسجدى وقف نمايند ، چنانچه آن مسجد احتياج به تعمير ندارد و انتظار هم نمىرود كه تا مدتى « 2 » احتياج به تعمير پيدا كند ، مىتوانند عايدات آن ملك را به مصرف مسجدى كه احتياج به تعمير دارد برسانند .\r\nمسأله 2702 - اگر ملكى را وقف كند كه عايدى آن را خرج تعمير مسجد نمايند و به امام جماعت و به كسى كه در آن مسجد اذان مىگويد بدهند در صورتى كه بدانند يا گمان داشته باشند كه براى هر يك چه مقدار معيّن كرده ، بايد همانطور مصرف كنند ، و اگر يقين يا گمان نداشته باشند ، بايد اول مسجد را تعمير كنند و اگر چيزى زياد آمد بين امام جماعت و كسى كه اذان مىگويد به طور مساوى قسمت نمايند و بهتر آن است كه اين دو نفر در تقسيم با يكديگر صلح كنند « 3 » .\r\n\r\n\r\n","description":"","footnote":"\r\n( 1 ) - بلكه در اوقاف عامه لازم است معيّن بكند در صورت امكان .\r\n( 2 ) - در صورتى مىتوانند صرف مسجد ديگر كنند كه اين مسجد به هيچ‌وجه به تعميراحتياج نداشته باشد و احتمال احتياج هم ندهند به طورى كه نگهدارى عايدات لغو و بيهوده باشد ، و يا در معرض تلف باشد بلكه ظاهراً ساير احتياجات اين مسجد اگر از قبيل تعمير هم نباشد مقدم است بر تعمير مساجد ديگر .\r\n( 3 ) - در صورت گمان نيز احتياط آن است كه صلح كنند يا تقسيم به طور مساوات .\r\n","page_name":" 553 ","page_number":573},
  {"content":"\r\n\r\n\r\nاحكام وصيت\r\nمسأله 2703 - وصيت آن است كه انسان سفارش كند بعد از مرگش براى او كارهايى انجام دهند ، يا بگويد بعد از مرگش چيزى از مال او ملك كسى باشد ، يا براى اولاد خود و كسانى كه اختيار آنان با اوست قيّم و سرپرست معيّن كند . و كسى را كه به او وصيت مىكنند وصى مىگويند .\r\nمسأله 2704 - كسى كه نمىتواند حرف بزند اگر با اشاره مقصود خود را بفهماند ، براى هر كارى مىتواند وصيت كند و كسى هم كه مىتواند حرف بزند ، اگر در كارهاى كوچك و كم‌ارزش با اشاره‌اى كه مقصودش را بفهماند وصيت كند صحيح است . ولى در كارهاى بزرگ مثل آن كه بخواهد وصيت كند مبلغ زيادى به كسى بدهند اشاره فايده ندارد « 1 » .\r\nمسأله 2705 - اگر نوشته‌اى به امضا يا مهر ميت ببينند چنانچه مقصود او را بفهماند و معلوم باشد كه براى وصيت كردن نوشته ، بايد مطابق آن عمل كنند .\r\nمسأله 2706 - كسى كه وصيت مىكند بايد بالغ و عاقل باشد « 2 » و از روى اختيار\r\n\r\n\r\n","description":"","footnote":"\r\n( 1 ) - اگر مقصود را بفهماند صحيح است .\r\n( 2 ) - اگر طفل به ده سال رسيده باشد و خوب و بد را تميز دهد وصيتش در كارهاى خوب‌مثل ساختن مسجد و پل و آب انبار و ساير خيرات صحيح است .\r\n","page_name":" 554 ","page_number":574},
  {"content":"\r\n\r\nوصيت كند ، و نيز بايد سفيه نباشد « 1 » يعنى مال خود را در كارهاى بيهوده مصرف نكند .\r\nمسأله 2707 - كسى كه از روى عمد مثلًا زخمى به خود زده يا سمّى خورده است كه به واسطهء آن ، يقين يا گمان به مردن او پيدا مىشود ، اگر وصيت كند كه مقدارى از مال او را به مصرفى برسانند صحيح نيست .\r\nمسأله 2708 - اگر انسان وصيت كند كه چيزى به كسى بدهند ، در صورتى آن كس آن چيز را مالك مىشود كه بعد از مردن وصيت كننده آن را قبول كند و اگر در زمان زنده بودن او قبول نمايد مالك نمىشود « 2 » .\r\nمسأله 2709 - وقتى انسان نشانه‌هاى مرگ را در خود ديد ، بايد فوراً امانت‌هاى مردم را به صاحبانش برگرداند و اگر به مردم بدهكار است و موقع دادن آن بدهى رسيده بايد بدهد ، و اگر خودش نمىتواند بدهد ، يا موقع دادن بدهى او نرسيده ، بايد وصيت كند و بر وصيت شاهد بگيرد ، ولى اگر بدهى او معلوم باشد وصيت كردن لازم نيست « 3 » .\r\nمسأله 2710 - كسى كه نشانه‌هاى مرگ را در خود مىبيند ، اگر خمس و زكات و مظالم بدهكار است بايد فوراً بدهد و اگر نمىتواند بدهد چنانچه از خودش مال دارد ، يا احتمال مىدهد كسى آنها را ادا نمايد ، بايد وصيت كند و همچنين است اگر حج بر او واجب باشد .\r\n\r\n\r\n","description":"","footnote":"\r\n( 1 ) - در صورتى كه بعد از بالغ شدن سفيه شده باشد بايد به حكم حاكم از تصرف در مال‌خودش منع شود و الّا وصيت او صحيح است .\r\n( 2 ) - مالك مىشود .\r\n( 3 ) - اگر ورثه مورد اطمينان باشند كه بدهى او را مىدهند و الّا لازم است وصى براى دادن آن تعيين كند .\r\n","page_name":" 555 ","page_number":575},
  {"content":"\r\n\r\nمسأله 2711 - كسى كه نشانه‌هاى مرگ را در خود مىبيند ، اگر نماز و روزهء قضا دارد ، بايد وصيت كند كه از مال خودش براى آنها اجير بگيرند ، بلكه اگر مال نداشته باشد ولى احتمال بدهد كسى بدون آن كه چيزى بگيرد آنها را انجام مىدهد ، باز هم واجب است وصيت نمايد ، و اگر قضاى نماز و روزهء او به تفصيلى كه در مسألهء 1399 گفته شد ، بر پسر بزرگ‌ترش واجب باشد ، بايد به او اطلاع بدهد يا وصيت كند كه براى او به‌جا آورند .\r\nمسأله 2712 - كسى كه نشانه‌هاى مرگ را در خود مىبيند ، اگر مالى پيش كسى دارد يا در جايى پنهان كرده است كه ورثه نمىدانند ، چنانچه به واسطهء ندانستن ، حقشان از بين برود ، بايد به آنان اطلاع دهد و لازم نيست براى بچه‌هاى صغير خود قيّم و سرپرست معيّن كند ، ولى در صورتى كه بدون قيّم مالشان از بين مىرود ، يا خودشان ضايع مىشوند ، بايد براى آنان قيّم امينى معيّن نمايد .\r\nمسأله 2713 - وصى بايد مسلمان و بالغ و عاقل و مورد اطمينان باشد .\r\nمسأله 2714 - اگر كسى چند وصى براى خود معيّن كند ، چنانچه اجازه داده باشد كه هر كدام به تنهايى به وصيت عمل كنند ، لازم نيست در انجام وصيت از يكديگر اجازه بگيرند و اگر اجازه نداده باشد ، چه گفته باشد كه هر دو با هم به وصيت عمل كنند ، يا نگفته باشد ، بايد با نظر يكديگر به وصيت عمل نمايند ، و اگر حاضر نشوند كه با يكديگر به وصيت عمل كنند ، حاكم شرع آنها را مجبور مىكند « 1 » و اگر اطاعت نكنند ، به جاى آنان ديگران را معيّن مىنمايد .\r\n\r\n\r\n","description":"","footnote":"\r\n( 1 ) - اگر اختلاف آنها از جهت اختلاف در تشخيص مصلحت باشد ، و در تأخير و مهلت دادن‌عمل به وصيت معطل مىماند حاكم آنها را مجبور مىكند كه به نظر ديگرى تسليم شوند ؛ يعنى رجوع به غير براى تشخيص صلاح كنند ، اگر امتناع كردند ، كسان ديگر را حاكم معيّن مىكند و اگر يكى از آنها امتناع كرد به جاى او كس ديگر را تعيين مىكنند .\r\n","page_name":" 556 ","page_number":576},
  {"content":"\r\n\r\nمسأله 2715 - اگر انسان از وصيت خود برگردد مثلًا بگويد ثلث مالش را به كسى بدهند ، بعد بگويد به او ندهند وصيت باطل مىشود ، و اگر وصيت خود را تغيير دهد ، مثل آن كه قيّمى براى بچه‌هاى خود معيّن كند بعد ديگرى را به جاى او قيّم نمايد ، وصيت اولش باطل مىشود و بايد به وصيت دوم او عمل نمايند .\r\nمسأله 2716 - اگر كارى كند كه معلوم شود از وصيت خود برگشته مثلًا خانه‌اى را كه وصيت كرده به كسى بدهند بفروشد ، يا ديگرى را براى فروش آن وكيل نمايد ، وصيت باطل مىشود .\r\nمسأله 2717 - اگر وصيت كند چيز معيّنى را به كسى بدهند ، بعد وصيت كند كه نصف همان را به ديگرى بدهند ، بايد آن چيز را دو قسمت كنند و به هر كدام از آن دو نفر يك قسمت آن را بدهند .\r\nمسأله 2718 - اگر كسى در مرضى كه به آن مرض مىميرد ، مقدارى از مالش را به كسى ببخشد و وصيت كند كه بعد از مردن او هم مقدارى به كس ديگر بدهند ، چنانچه روى هم بيشتر از ثلث نباشد ، يا اگر بيشتر است ورثه اجازه بدهند كه گفتهء او عملى شود ، بايد به آنچه گفته عمل كنند و اگر روى هم بيشتر از ثلث باشد ، ورثه هم اجازه ندهند ، بايد مالى را كه پيش از مرگ بخشيده از ثلث بدهند « 1 » و اگر چيزى از ثلث زياد آمد مال دومى است .\r\nمسأله 2719 - اگر وصيت كند كه ثلث مال او را نفروشند و عايدى آن را به مصرفى برسانند ، بايد مطابق گفتهء او عمل نمايند .\r\nمسأله 2720 - اگر در مرضى كه به آن مرض مىميرد ، بگويد مقدارى به كسى بدهكار است ، چنانچه متهم باشد كه براى ضرر زدن به ورثه گفته است بايد مقدارى را كه معيّن\r\n\r\n\r\n","description":"","footnote":"\r\n( 1 ) - آنچه در حال زندگى بخشيده از اصل مال است نه از ثلث و احتياج به اذن ورثه ندارد و آنچه وصيت كرده اگر از ثلث زيادتر باشد در آن زيادتى محتاج به اذن ورثه است .\r\n","page_name":" 557 ","page_number":577},
  {"content":"\r\n\r\nكرده از ثلث او بدهند و اگر متهم نباشد و كسى هم منكر گفتهء او نشود ، بايد از اصل مالش بدهند .\r\nمسأله 2721 - كسى كه انسان وصيت مىكند كه چيزى به او بدهند بايد وجود داشته باشد ، پس اگر وصيت كند به بچه‌اى كه ممكن است فلان زن حامله شود چيزى بدهند باطل است . ولى اگر وصيت كند به بچه‌اى كه در شكم مادر است چيزى بدهند ، اگر چه هنوز روح نداشته باشد ، وصيت صحيح است ، پس اگر زنده به دنيا آمد ، بايد آنچه را كه وصيت كرده به او بدهند ، و اگر مرده به دنيا آمد ، وصيت باطل مىشود و آنچه را كه براى او وصيت كرده ، ورثه ميان خودشان قسمت مىكنند .\r\nمسأله 2722 - اگر انسان بفهمد كسى او را وصى كرده ، چنانچه به اطلاع وصيت كننده برساند كه براى انجام وصيت او حاضر نيست ، لازم نيست بعد از مردن او به وصيت عمل كند . ولى اگر پيش از مردن او نفهمد كه او را وصى كرده ، يا بفهمد و به او اطلاع ندهد كه براى عمل كردن به وصيت حاضر نيست ، در صورتى كه مشقت نداشته باشد ، بايد وصيت او را انجام دهد و نيز اگر وصى پيش از مرگ ، موقعى ملتفت شود كه مريض به واسطهء شدت مرض نتواند به ديگرى وصيت كند ، بايد وصيت را قبول نمايد .\r\nمسأله 2723 - اگر كسى كه وصيت كرده بميرد ، وصى نمىتواند ديگرى را براى انجام كارهاى ميت معيّن كند و خود از كار كناره نمايد ، ولى اگر بداند مقصود ميت اين نبوده كه خود وصى آن كار را انجام دهد ، بلكه مقصودش فقط انجام كار بوده ، مىتواند ديگرى را از طرف خود وكيل نمايد .\r\nمسأله 2724 - اگر كسى دو نفر را وصى كند ، چنانچه يكى از آن دو بميرد ، يا ديوانه ، يا كافر شود ، حاكم شرع يك نفر ديگر را به جاى او معيّن مىكند و اگر هر دو بميرند ، يا ديوانه ، يا كافر شوند ، حاكم شرع دو نفر ديگر را معيّن مىكند ولى اگر يك نفر بتواند وصيت را عملى كند ، معيّن كردن دو نفر لازم نيست .\r\n\r\n","description":"","footnote":"","page_name":" 558 ","page_number":578},
  {"content":"\r\n\r\nمسأله 2725 - اگر وصى نتواند به تنهايى كارهاى ميت را انجام دهد حاكم شرع براى كمك او يك نفر ديگر را معيّن مىكند .\r\nمسأله 2726 - اگر مقدارى از مال ميت در دست وصى تلف شود ، چنانچه در نگهدارى آن كوتاهى كرده و يا تعدى نموده ، مثلًا ميت وصيت كرده است كه فلان مقدار به فقراى فلان شهر بده و او مال را به شهر ديگر برده و در راه از بين رفته ضامن است و اگر كوتاهى نكرده و تعدى هم ننموده ضامن نيست .\r\nمسأله 2727 - هرگاه انسان كسى را وصى كند و بگويد كه اگر آن كس بميرد فلانى وصى باشد ، بعد از آن كه وصى اول مرد ، وصى دوم بايد كارهاى ميت را انجام دهد .\r\nمسأله 2728 - حجى كه بر ميت واجب است و بدهكارى و حقوقى را كه مثل خمس و زكات و مظالم ، ادا كردن آنها واجب مىباشد ، بايد از اصل مال ميت بدهند ، اگرچه ميت براى آنها وصيت نكرده باشد .\r\nمسأله 2729 - اگر مال ميت از بدهى و حج واجب و حقوقى كه مثل خمس و زكات و مظالم بر او واجب است زياد بيايد ، چنانچه وصيت كرده باشد كه ثلث يا مقدارى از ثلث را به مصرفى برسانند ، بايد به وصيت او عمل كنند و اگر وصيت نكرده باشد ، آنچه مىماند مال ورثه است .\r\nمسأله 2730 - اگر مصرفى را كه ميت معيّن كرده ، از ثلث مال او بيشتر باشد ، وصيت او در بيشتر از ثلث در صورتى صحيح است كه ورثه حرفى بزنند ، يا كارى كنند كه معلوم شود عملى شدن وصيت را اجازه داده‌اند و تنها راضى بودن آنان كافى نيست . و اگر مدتى بعد از مردن او هم اجازه بدهند صحيح است .\r\nمسأله 2731 - اگر مصرفى را كه ميت معيّن كرده ، از ثلث مال او بيشتر باشد ، و پيش از مردن او ورثه اجازه بدهند كه وصيت او عملى شود ، بعد از مردن او نمىتوانند از اجازهء خود برگردند .\r\n\r\n","description":"","footnote":"","page_name":" 559 ","page_number":579},
  {"content":"\r\n\r\nمسأله 2732 - اگر وصيت كند « 1 » كه از ثلث او خمس و زكات يا بدهى ديگر او را بدهند و براى نماز و روزهء او اجير بگيرند و كار مستحبى هم مثل اطعام به فقرا انجام دهند بايد اول بدهى او را از ثلث بدهند و اگر چيزى زياد آمد براى نماز و روزهء او اجير بگيرند و اگر از آن هم زياد آمد به مصرف كار مستحبى كه معيّن كرده برسانند و چنانچه ثلث مال او فقط به اندازهء بدهى او باشد ، ورثه هم اجازه ندهند كه بيشتر از ثلث مال مصرف شود ، وصيت براى نماز و روزه و كارهاى مستحبى باطل است .\r\nمسأله 2733 - اگر وصيت كند كه بدهى او را بدهند و براى نماز و روزهء او اجير بگيرند و كار مستحبى هم انجام دهند چنانچه وصيت نكرده باشد كه اينها را از ثلث بدهند ، بايد بدهى او را از اصل مال بدهند و اگر چيزى زياد آمد ، ثلث آن را به مصرف نماز و روزه و كارهاى مستحبى كه معيّن كرده برسانند و در صورتى كه ثلث كافى نباشد ، پس اگر ورثه اجازه بدهند بايد وصيت او عملى شود و اگر اجازه ندهند ، بايد نماز و روزه را از ثلث بدهند و اگر چيزى زياد آمد به مصرف كار مستحبى كه معيّن كرده برسانند .\r\nمسأله 2734 - اگر كسى بگويد كه ميت وصيت كرده فلان مبلغ به من بدهند ، چنانچه دو مرد عادل گفتهء او را تصديق كنند ، يا قسم بخورد و يك مرد عادل هم گفتهء او را تصديق نمايد ، يا يك مرد عادل و دو زن عادله يا چهار زن عادله به گفتهء او شهادت دهند ، بايد\r\n\r\n\r\n","description":"","footnote":"\r\n( 1 ) - اگر وصيت او به ترتيب باشد ؛ يعنى يكى مقدم باشد و ديگرى بعد از آن و سومى بعد ازدومى ، اول بايد آنچه مقدم است عمل شود اگرچه مستحب باشد ، پس اگر ثلث مالش به قدر مستحب بيشتر است به دومى بايد عمل شود گرچه واجب بدنى باشد ، و اگر ثلث مال بيش از اين نيست واجب مالى را از اصل بايد بدهند ، و اگر ثلث مال بيش از عمل به مستحب نيست واجب بدنى بدون اجازه نبايد عمل شود و واجب مالى را از اصل مال بايد بدهند ، و اگر در وصيت ترتيب نباشد تقسيم ثلث را به نسبت بايد بين اين سه وصيت بكنند و واجب مالى را از اصل مال بايد تتميم كنند و واجب بدنى و مستحب محتاج به اجازه است .\r\n","page_name":" 560 ","page_number":580},
  {"content":"\r\n\r\nمقدارى را كه مىگويد به او بدهند ، و اگر يك زن عادله شهادت دهد ، بايد يك چهارم چيزى را كه مطالبه مىكند به او بدهند و اگر دو زن عادله شهادت دهند ، نصف آن را و اگر سه زن عادله شهادت دهند ، بايد سه چهارم آن را به او بدهند و نيز اگر دو مرد كافر ذمى كه در دين خود عادل باشند گفتهء او را تصديق كنند ، در صورتى كه ميت ناچار بوده است كه وصيت كند و مرد و زن عادلى هم در موقع وصيت نبوده ، بايد چيزى را كه مطالبه مىكند به او بدهند .\r\nمسأله 2735 - اگر كسى بگويد من وصى ميتم كه مال او را به مصرفى برسانم ، يا ميت مرا قيّم بچه‌هاى خود قرار داده ، در صورتى بايد حرف او را قبول كرد كه دو مرد عادل گفتهء او را تصديق نمايند .\r\nمسأله 2736 - اگر وصيت كند چيزى به كسى بدهند و آن كس پيش از آن كه قبول كند يا رد نمايد بميرد ، تا وقتى ورثهء او وصيت را رد نكرده‌اند مىتوانند آن چيز را قبول نمايند ولى اين در صورتى است كه وصيت كننده از وصيت خود برنگردد و گرنه حقّى به آن چيز ندارند .\r\n\r\n","description":"","footnote":"","page_name":" 561 ","page_number":581},
  {"content":"\r\n\r\n\r\nاحكام ارث\r\nمسأله 2737 -\r\n\r\nكسانى كه به واسطهء خويشى ارث مىبرند سه دسته هستند :\r\nدستهء اول : پدر و مادر و اولاد ميت است و با نبودن اولاد ، اولاد اولاد هر چه پايين روند هر كدام آنان كه به ميت نزديك‌تر است ارث مىبرد و تا يك نفر از اين دسته هست دستهء دوم ارث نمىبرند .\r\nدستهء دوم : جدّ يعنى « 1 » پدربزرگ و جدّه يعنى مادربزرگ و خواهر و برادر است و با نبودن برادر و خواهر ، اولاد ايشان هر كدام آنان كه به ميت نزديك‌تر است ارث مىبرد و تا يك نفر از اين دسته هست دستهء سوم ارث نمىبرند .\r\nدستهء سوم : عمو و عمه و دايى و خاله و اولاد آنان است و تا يك نفر از عموها و عمه‌ها و دايىها و خاله‌هاى ميت زنده‌اند ، اولاد آنان ارث نمىبرند ولى اگر ميت عموى پدرى « 2 » و پسر عموى پدر و مادرى داشته باشد ، ارث به پسر عموى پدر و مادرى مىرسد و عموى پدرى ارث نمىبرد .\r\nمسأله 2738 - اگر عمو و عمه و دايى و خالهء خود ميت و اولاد آنان و اولادِ اولادِ آنان\r\n\r\n\r\n","description":"","footnote":"\r\n( 1 ) - و پدر او هرچه بالا رود و جده و مادر او هرچه بالا رود چه پدرى باشند يا مادرى و دردسته سوم نيز به همين ترتيب است .\r\n( 2 ) - اگر وارث منحصر باشد به عموى پدرى و پسر عموى پدر و مادرى .\r\n","page_name":" 562 ","page_number":582},
  {"content":"\r\n\r\nنباشند ، عمو و عمه و دايى و خالهء پدر و مادر ميت ارث مىبرند و اگر اينها نباشند اولادشان ارث مىبرند و اگر اينها هم نباشند عمو و عمه و دايى و خالهء جدّ و جدّه ميت و اگر اينها نباشند ، اولادشان ارث مىبرند .\r\nمسأله 2739 - زن و شوهر به تفصيلى كه در صفحه 571 گفته مىشود از يكديگر ارث مىبرند .\r\n\r\nارث دسته اول\r\nمسأله 2740 - اگر وارث ميت فقط يك نفر از دستهء اول باشد مثلًا پدر يا مادريا يك پسر يا يك دختر باشد ، همهء مالِ ميت به او مىرسد و اگر چند پسر يا چند دختر باشند ، همهء مال به طور مساوى بين آنان قسمت مىشود ، و اگر يك پسر و يك دختر باشد مال را سه قسمت مىكنند ، دو قسمت را پسر و يك قسمت را دختر مىبرد و اگر چند پسر و چند دختر باشند ، مال را طورى قسمت مىكنند كه هر پسرى دو برابر دختر ببرد .\r\nمسأله 2741 - اگر وارث ميت فقط پدر و مادر او باشند ، مال سه قسمت مىشود ، دو قسمت آن را پدر و يك قسمت را مادر مىبرد ولى اگر ميت دو برادر ، يا چهار خواهر ، يا يك برادر و دو خواهر داشته باشد كه همهء آنان پدرى باشند ؛ يعنى پدر آنان با پدر ميت يكى باشد ، خواه مادرشان هم با مادر ميت يكى باشد يا نه ، اگرچه تا ميت پدر و مادر دارد اينها ارث نمىبرند ، اما به واسطهء بودن اينها مادر شش يك مال را مىبرد و بقيه را به پدر مىدهند .\r\nمسأله 2742 - اگر وارث ميت فقط پدر و مادر و يك دختر باشد ، چنانچه ميت دو برادر يا چهار خواهر يا يك برادر و دو خواهر پدرى نداشته باشد ، مال را پنج قسمت مىكنند ، پدر و مادر ، هر كدام يك قسمت و دختر سه قسمت آن را مىبرد و اگر دو برادر يا چهار خواهر يا يك برادر و دو خواهر پدرى داشته باشد ، مال را شش قسمت مىكنند ، پدر و مادر ، هر كدام يك قسمت و دختر سه قسمت مىبرد و يك قسمت\r\n\r\n","description":"","footnote":"","page_name":" 563 ","page_number":583},
  {"content":"\r\n\r\nباقيمانده را چهار قسمت مىكنند يك قسمت را به پدر و سه قسمت را به دختر مىدهند ، مثلًا اگر مال ميت را 24 قسمت كنند 15 قسمت آن را به دختر و 5 قسمت آن را به پدر و 4 قسمت آن را به مادر مىدهند .\r\nمسأله 2743 - اگر وارث ميت فقط پدر و مادر و يك پسر باشد ، مال را شش قسمت مىكنند ، پدر و مادر هر كدام يك قسمت و پسر چهار قسمت آن را مىبرد و اگر چند پسر يا چند دختر باشند ، آن چهار قسمت را به طور مساوى بين خودشان قسمت مىكنند و اگر پسر و دختر باشند ، آن چهار قسمت را طورى تقسيم مىكنند كه هر پسرى دو برابر دختر ببرد .\r\nمسأله 2744 - اگر وارث ميت فقط پدر و يك پسر يا مادر و يك پسر باشد مال را شش قسمت مىكنند . يك قسمت آن را پدر يا مادر و پنج قسمت را پسر مىبرد .\r\nمسأله 2745 - اگر وارث ميت فقط پدر يا مادر ، با پسر و دختر باشد ، مال را شش قسمت مىكنند ، يك قسمت آن را پدر يا مادر مىبرد و بقيه را طورى قسمت مىكنند كه هر پسرى دو برابر دختر ببرد .\r\nمسأله 2746 - اگر وارث ميت فقط پدر و يك دختر ، يا مادر و يك دختر باشد ، مال را چهار قسمت مىكنند ، يك قسمت آن را پدر يا مادر و بقيه را دختر مىبرد .\r\nمسأله 2747 - اگر وارث ميت فقط پدر و چند دختر يا مادر و چند دختر باشد ، مال را پنج قسمت مىكنند ، يك قسمت را پدر يا مادر مىبرد و چهار قسمت را دخترها به طور مساوى بين خودشان قسمت مىكنند .\r\nمسأله 2748 - اگر ميت اولاد نداشته باشد ، نوهء پسرى او اگرچه دختر باشد ، سهم پسر ميت را مىبرد و نوهء دخترى او اگرچه پسر باشد ، سهم دختر ميت را مىبرد مثلًا اگر ميت يك پسر از دختر خود و يك دختر از پسرش داشته باشد ، مال را سه قسمت مىكنند ، يك قسمت را به پسر دختر و دو قسمت را به دختر پسر مىدهند .\r\n\r\n","description":"","footnote":"","page_name":" 564 ","page_number":584},
  {"content":"\r\n\r\n\r\nارث دسته دوم\r\nمسأله 2749 - دستهء دوم از كسانى كه به واسطهء خويشى ارث مىبرند جدّ يعنى پدر بزرگ و جدّه يعنى مادربزرگ و برادر و خواهر ميت است و اگر برادر و خواهر نداشته باشد ، اولادشان ارث مىبرند .\r\nمسأله 2750 - اگر وارث ميت فقط يك برادر ، يا يك خواهر باشد همهء مال به او مىرسد و اگر چند برادر پدر و مادرى ، يا چند خواهر پدر و مادرى باشند ، مال به طور مساوى بين آنان قسمت مىشود ، اگر برادر و خواهر پدر و مادرى با هم باشند ، هر برادرى دو برابر خواهر مىبرد ، مثلًا اگر دو برادر و يك خواهر پدر و مادرى دارد ، مال را پنج قسمت مىكنند ، هر يك از برادرها دو قسمت و خواهر يك قسمت آن را مىبرد .\r\nمسأله 2751 - اگر ميت برادر و خواهر پدر و مادرى دارد ، برادر و خواهر پدرى كه از مادر با ميت جدا است ارث نمىبرد . و اگر برادر و خواهر پدر و مادرى ندارد چنانچه فقط يك خواهر يا يك برادر پدرى داشته باشد همهء مال به او مىرسد و اگر چند برادر يا چند خواهر پدرى داشته باشد ، مال به طور مساوى بين آنان قسمت مىشود و اگر هم برادر و هم خواهر پدرى داشته باشد ، هر برادرى دو برابر خواهر مىبرد .\r\nمسأله 2752 - اگر وارث ميت فقط يك خواهر يا يك برادر مادرى باشد كه از پدر با ميت جدا است ، همهء مال به او مىرسد و اگر چند برادر مادرى يا چند خواهر مادرى يا چند برادر و خواهر مادرى باشند ، مال به طور مساوى بين آنان قسمت مىشود .\r\nمسأله 2753 - اگر ميت برادر و خواهر پدر و مادرى و برادر و خواهر پدرى و يك برادر يا يك خواهر مادرى داشته باشد ، برادر و خواهر پدرى ارث نمىبرند و مال را شش قسمت مىكنند ، يك قسمت آن را به برادر يا خواهر مادرى و بقيه را به برادر و\r\n\r\n","description":"","footnote":"","page_name":" 565 ","page_number":585},
  {"content":"\r\n\r\nخواهر پدر و مادرى مىدهند و هر برادرى دو برابر خواهر مىبرد .\r\nمسأله 2754 - اگر ميت برادر و خواهر پدر و مادرى و برادر و خواهر پدرى و برادر و خواهر مادرى داشته باشد ، برادر و خواهر پدرى ارث نمىبرد و مال را سه قسمت مىكنند ، يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدر و مادرى مىدهند و هر برادرى دو برابر خواهر مىبرد .\r\nمسأله 2755 - اگر وارث ميت فقط برادر و خواهر پدرى و يك برادر مادرى يا يك خواهر مادرى باشد ، مال را شش قسمت مىكنند ، يك قسمت آن را برادر يا خواهر مادرى مىبرد و بقيه را به برادر و خواهر پدرى مىدهند و هر برادرى دو برابر خواهر مىبرد .\r\nمسأله 2756 - اگر وارث ميت فقط برادر و خواهر پدرى و چند برادر و خواهر مادرى باشد ، مال را سه قسمت مىكنند يك قسمت آن را برادر و خواهر مادرى به طور مساوى بين خودشان قسمت مىكنند و بقيه را به برادر و خواهر پدرى مىدهند و هر برادرى دو برابر خواهر مىبرد .\r\nمسأله 2757 - اگر وارث ميت فقط برادر و خواهر و زن او باشد ، زن ارث خود را به تفصيلى كه در صفحه 571 گفته مىشود مىبرد و خواهر و برادر به طورى كه در مسائل گذشته گفته شد ارث خود را مىبرند . و نيز اگر زنى بميرد و وارث او فقط خواهر و برادر و شوهر او باشد ، شوهر نصف مال را مىبرد و خواهر و برادر به طورى كه در مسائل پيش گفته شد ارث خود را مىبرند . ولى براى آن كه زن يا شوهر ارث مىبرد از سهم برادر و خواهر مادرى چيزى كم نمىشود و از سهم برادر و خواهر پدر و مادرى يا پدرى كم مىشود مثلًا اگر وارث ميت شوهر و برادر و خواهر مادرى و برادر و خواهر پدر و مادرى او باشد ، نصف مال به شوهر مىرسد و يك قسمت از سه قسمت اصل مال را به برادر و خواهر مادرى مىدهند و آنچه مىماند مال برادر\r\n\r\n","description":"","footnote":"","page_name":" 566 ","page_number":586},
  {"content":"\r\n\r\nو خواهر پدر و مادرى است ، پس اگر همهء مال او شش تومان باشد ، سه تومان به شوهر و دو تومان به برادر و خواهر مادرى و يك تومان به برادر و خواهر پدر و مادرى مىدهند .\r\nمسأله 2758 - اگر ميت خواهر و برادر نداشته باشد ، سهم ارث آنان را به اولادشان مىدهند و سهم برادرزاده و خواهر زادهء مادرى به طور مساوى بين آنان قسمت مىشود و از سهمى كه به برادرزاده و خواهرزادهء پدرى يا پدر و مادرى مىرسد هر پسرى دو برابر دختر مىبرد .\r\nمسأله 2759 - اگر وارث ميت فقط يك جدّ يا يك جدّه است ، چه پدرى باشد يا مادرى همهء مال به او مىرسد و با بودن جدّ ميت پدر جدّ او ارث نمىبرد .\r\nمسأله 2760 - اگر وارث ميت فقط جدّ و جدّهء پدرى باشد ، مال سه قسمت مىشود ، دو قسمت را جدّ و يك قسمت را جدّه مىبرد و اگر جدّ و جدّهء مادرى باشد ، مال را به طور مساوى بين خودشان قسمت مىكنند .\r\nمسأله 2761 - اگر وارث ميت فقط يك جدّ يا جدّهء پدرى و يك جدّ يا جدّهء مادرى باشد مال سه قسمت مىشود ، دو قسمت را جدّ يا جدّهء پدرى و يك قسمت را جدّ يا جدّهء مادرى مىبرد .\r\nمسأله 2762 - اگر وارث ميت جدّ و جدّهء پدرى و جدّ و جدّهء مادرى باشد مال سه قسمت مىشود . يك قسمت آن را جدّ وجدّهء مادرى به‌طور مساوى بين خودشان قسمت مىكنند و دو قسمت آن را به جدّ و جدّهء پدرى مىدهند و جدّ دو برابر جدّه مىبرد .\r\nمسأله 2763 - اگر وارث ميت فقط زن و جدّ و جدّهء پدرى و جدّ و جدّهء مادرى او باشد زن ارث خود را به تفصيلى كه در صفحه 571 گفته مىشود مىبرد و يك قسمت از سه قسمت اصل مال را به جدّ و جدّهء مادرى مىدهند كه به طور مساوى بين خودشان\r\n\r\n","description":"","footnote":"","page_name":" 567 ","page_number":587},
  {"content":"\r\n\r\nقسمت مىكنند و بقيه را به جدّ و جدّهء پدرى مىدهند و جدّ دو برابر جدّه مىبرد و اگر وارث ميت شوهر و جدّ و جدّه باشد ، شوهر نصف مال را مىبرد و جدّ و جدّه به دستورى كه در مسائل گذشته گفته شد ارث خود را مىبرند .\r\n\r\nارث دسته سوم\r\nمسأله 2764 - دستهء سوم عمو و عمه و دايى و خاله و اولاد آنان است به تفصيلى كه گفته شد كه اگر از طبقهء اول و دوم كسى نباشد ، اينها ارث مىبرند .\r\nمسأله 2765 - اگر وارث ميت فقط يك عمو يا يك عمه است ، چه پدر و مادرى باشد يعنى با ميت از يك پدر و مادر باشد ، يا پدرى باشد يا مادرى همهء مال به او مىرسد و اگر چند عمو يا چند عمه باشند و همه پدر و مادرى ، يا همه پدرى باشند ، مال به طور مساوى بين آنان قسمت مىشود و اگر عمو و عمه هر دو باشند و همه پدر و مادرى يا همه پدرى باشند عمو دو برابر عمه مىبرد مثلًا اگر وارث ميت دو عمو و يك عمه باشد ، مال را پنج قسمت مىكنند ، يك قسمت را به عمه مىدهند و چهار قسمت را عموها به طور مساوى بين خودشان قسمت مىكنند .\r\nمسأله 2766 - اگر وارث ميت فقط چند عموى مادرى يا چند عمهء مادرى يا عمو و عمهء مادرى باشند ، مال به طور مساوى بين آنان قسمت مىشود .\r\nمسأله 2767 - اگر وارث ميت عمو و عمه باشد و بعضى پدرى و بعضى مادرى و بعضى پدر و مادرى باشند ، عمو و عمهء پدرى ارث نمىبرند ، پس اگر ميت يك عمو يا يك عمه مادرى دارد ، مال را شش قسمت مىكنند ، يك قسمت را به عمو يا عمهء مادرى و بقيه را به عمو و عمهء پدر و مادرى مىدهند و عموى پدر و مادرى دو برابر عمهء پدر و مادرى مىبرد و اگر هم عمو و هم عمهء مادرى دارد ، مال را سه قسمت مىكنند دو قسمت را به عمو و عمهء پدر و مادرى مىدهند و عمو دو برابر عمه مىبرد و يك قسمت را به عمو و عمهء مادرى مىدهند كه به طور مساوى بين خودشان\r\n\r\n","description":"","footnote":"","page_name":" 568 ","page_number":588},
  {"content":"\r\n\r\nقسمت مىكنند و احتياط آن است كه « 1 » در تقسيم با يكديگر صلح كنند .\r\nمسأله 2768 - اگر وارث ميت فقط يك دايى يا يك خاله باشد ، همهء مال به او مىرسد و اگر هم دايى و هم خاله باشد و همه پدر و مادرى ، يا پدرى ، يا مادرى باشند ، مال به طور مساوى بين آنان قسمت مىشود و احتياط آن است كه در تقسيم با يكديگر صلح كنند .\r\nمسأله 2769 - اگر وارث ميت فقط يك دايى ، يا يك خالهء مادرى و دايى و خالهء پدر و مادرى و دايى و خالهء پدرى باشد ، دايى و خالهء پدرى ارث نمىبرد ، و مال را شش قسمت مىكنند ، يك قسمت را به دايى يا خالهء مادرى و بقيه را به دايى و خالهء پدر و مادرى مىدهند و احتياط آن است كه « 2 » در تقسيم با يكديگر صلح كنند .\r\nمسأله 2770 - اگر وارث ميت فقط دايى و خالهء پدرى و دايى و خالهء مادرى و دايى و خالهء پدر و مادرى باشد ، دايى و خالهء پدرى ارث نمىبرد و بايد مال را سه قسمت كنند ، يك قسمت آن را دايى و خالهء مادرى به طور مساوى بين خودشان قسمت نمايند و بقيه را به دايى و خالهء پدر و مادرى بدهند و احتياط آن است كه « 3 » در تقسيم آن با يكديگر صلح كنند .\r\nمسأله 2771 - اگر وارث ميت يك دايى يا يك خاله و يك عمو يا يك عمه باشد مال را سه قسمت مىكنند ، يك قسمت را دايى يا خاله و بقيه را عمو يا عمه مىبرد .\r\nمسأله 2772 - اگر وارث ميت يك دايى يا يك خاله و عمو و عمه باشد چنانچه عمو و عمه پدر و مادرى يا پدرى باشند ، مال را سه قسمت مىكنند ، يك قسمت را دايى يا خاله مىبرد و از بقيه دو قسمت به عمو و يك قسمت به عمه مىدهند ، بنابراين اگر مال\r\n\r\n\r\n","description":"","footnote":"\r\n( 1 ) - اين احتياط ترك نشود .\r\n( 2 ) - و اقوا آن است كه به طور تساوى مىبرند .\r\n( 3 ) - و اقوا آن است كه به طور تساوى مىبرند .\r\n","page_name":" 569 ","page_number":589},
  {"content":"\r\n\r\nرا نُه قسمت كنند ، سه قسمت را به دايى يا خاله و چهار قسمت را به عمو و دو قسمت را به عمه مىدهند .\r\nمسأله 2773 - اگر وارث ميت يك دايى يا يك خاله و يك عمو يا يك عمهء مادرى و عمو و عمهء پدر و مادرى يا پدرى باشد ، مال را سه قسمت مىكنند ، يك قسمت آن را به دايى يا خاله مىدهند و دو قسمت باقيمانده را شش قسمت مىكنند ، يك قسمت را به عمو يا عمهء مادرى و بقيه را به عمو و عمهء پدر و مادرى يا پدرى مىدهند و عمو دو برابر عمه مىبرد . بنابراين اگر مال را نُه قسمت كنند ، سه قسمت را به دايى يا خاله و يك قسمت را به عمو يا عمهء مادرى و پنج قسمت ديگر را به عمو و عمهء پدر و مادرى يا پدرى مىدهند .\r\nمسأله 2774 - اگر وارث ميت يك دايى يا يك خاله و عمو و عمهء مادرى و عمو و عمهء پدر و مادرى يا پدرى باشد ، مال را سه قسمت مىكنند يك قسمت را دايى يا خاله مىبرد و دو قسمت باقيمانده را سه سهم مىكنند : يك سهم آن را به طور مساوى « 1 » بين عمو و عمهء مادرى قسمت مىكنند و دو سهم ديگر را بين عمو و عمهء پدر و مادرى يا پدرى قسمت مىنمايند و عمو دو برابر عمه مىبرد بنابراين اگر مال را نُه قسمت كنند ، سه قسمت آن ، سهم خاله يا دايى و دو قسمت سهم عمو و عمهء مادرى و چهار قسمت سهم عمو و عمهء پدر و مادرى يا پدرى مىباشد .\r\nمسأله 2775 - اگر وارث ميت چند دايى و چند خاله باشد كه همه پدر و مادرى يا پدرى يا مادرى باشند و عمو و عمه هم داشته باشد ، مال سه سهم مىشود ، دو سهم آن را به دستورى كه در مسأله پيش گفته شد ، عمو و عمه بين خودشان قسمت مىكنند و يك سهم آن را دايىها و خاله‌ها به طور مساوى بين خودشان تقسيم مىنمايند .\r\nمسأله 2776 - اگر وارث ميت دايى يا خالهء مادرى و چند دايى و خاله پدر و مادرى يا\r\n\r\n\r\n","description":"","footnote":"\r\n( 1 ) - احتياط واجب آن است كه مصالحه كنند .\r\n","page_name":" 570 ","page_number":590},
  {"content":"\r\n\r\nپدرى و عمو و عمه باشد ، مال سه سهم مىشود ، و دو سهم آن را به دستورى كه سابقاً گفته شد عمو و عمه بين خودشان قسمت مىكنند ، پس اگر ميت يك دايى يا يك خالهء مادرى دارد ، يك سهم ديگر آن را شش قسمت مىكنند ، يك قسمت را به دايى يا خالهء مادرى مىدهند و بقيه را به دايى و خالهء پدر و مادرى يا پدرى مىدهند كه بنابر احتياط « 1 » بايد در تقسيم آن با هم صلح كنند و اگر چند دايى مادرى يا چند خالهء مادرى يا هم دايى مادرى و هم خالهء مادرى دارد آن يك سهم را سه قسمت مىكنند ، يك قسمت را دايىها و خاله‌هاى مادرى به طور مساوى بين خودشان قسمت مىكنند و بقيه را به دايى و خالهء پدر و مادرى يا پدرى مىدهند كه بنابر احتياط در تقسيم آن با هم صلح مىكنند .\r\nمسأله 2777 - اگر ميت عمو و عمه و دايى و خاله نداشته باشد ، مقدارى كه به عمو و عمه مىرسد ، به اولاد آنان و مقدارى كه به دايى و خاله مىرسد ، به اولاد آنان داده مىشود .\r\nمسأله 2778 - اگر وارث ميت عمو و عمه و دايى و خالهء پدر و عمو و عمه و دايى و خالهء مادر او باشند ، مال سه سهم مىشود ، يك سهم آن را عمو و عمه و دايى و خالهء مادر ميت به طور مساوى « 2 » ، بين خودشان قسمت مىكنند و دو سهم ديگر آن را سه قسمت مىكنند يك قسمت را دايى و خالهء پدر ميت به طور مساوى بين خودشان قسمت مىنمايند و دو قسمت ديگر آن را به عمو و عمهء پدر ميت مىدهند و عمو دو برابر عمه مىبرد .\r\n\r\nارث زن و شوهر\r\nمسأله 2779 - اگر زنى بميرد و اولاد نداشته باشد ، نصف همهء مال را شوهر او و بقيه را ورثهء ديگر مىبرند و اگر از آن شوهر يا از شوهر ديگر اولاد داشته باشد ، چهار يك\r\n\r\n\r\n","description":"","footnote":"\r\n( 1 ) - اين احتياط و احتياط بعد واجب نيست . و به طور مساوى مىبرند .\r\n( 2 ) - احتياط واجب در عمو و عمه مادرى مادر ميت آن است كه صلح كنند .\r\n","page_name":" 571 ","page_number":591},
  {"content":"\r\n\r\nهمهء مال را شوهر و بقيه را ورثهء ديگر مىبرند .\r\nمسأله 2780 - اگر مردى بميرد و اولاد نداشته باشد ، چهار يك مال او را زن و بقيه را ورثه ديگر مىبرند و اگر از آن زن يا از زن ديگر اولاد داشته باشد ، هشت يك مال را زن و بقيه را ورثهء ديگر مىبرند ، و زن از زمين خانهء مسكونى ، نه از خود زمين و نه از قيمت آن ارث نمىبرد و احتياط واجب آن است كه در زمين باغ « 1 » و زراعت و زمين‌هاى ديگر هم با ورثهء ميت صلح كند و نيز از خود هوايى خانه مانند بنا و درخت ارث نمىبرد ولى از قيمت آنها ارث مىبرد و از درخت و زراعت و ساختمانى كه در زمين باغ و زراعت و زمين‌هاى ديگر است اگر چه ارث مىبرد ، اما چون ارث بردن او از خود اينها يا از قيمت اينها محل اشكال است ، احتياط واجب آن است كه در اينها هم با ورثهء ديگر صلح نمايد .\r\nمسأله 2781 - اگر زن بخواهد در چيزهايى كه از آنها ارث نمىبرد ، مانند زمين خانه مسكونى ، تصرف كند ، بايد از ورثهء ديگر اجازه بگيرد . و نيز احتياط واجب آن است « 2 » كه ورثه تا سهم زن را نداده‌اند ، در چيزهايى كه زن از قيمت آنها ارث مىبرد ، مانند بنا و درخت بدون اجازهء او تصرف نكنند و چنانچه پيش از دادن سهم زن اينها را بفروشند در صورتى كه زن معامله را اجازه دهد ، صحيح و گرنه باطل است .\r\nمسأله 2782 - اگر بخواهند بنا و درخت و مانند آن را قيمت نمايند بايد حساب كنند كه اگر آنها بدون اجاره در زمين بمانند تا از بين بروند چقدر ارزش دارند و سهم زن را از آن قيمت بدهند .\r\nمسأله 2783 - مجراى آب قنات و مانند آن حكم زمين را دارد و آجر و چيزهايى\r\n\r\n\r\n","description":"","footnote":"\r\n( 1 ) - زن از هيچ زمينى ارث نمىبرد نه از خود آن و نه از قيمت آن ، و اما از هوايى همه چيزارث مىبرد لكن از عين آنها نمىبرد و از قيمت مىبرد و دو احتياطى كه در مسأله است هيچ‌يك واجب نيست .\r\n( 2 ) - بلكه جائز نبودن خالى از قوّت نيست .\r\n","page_name":" 572 ","page_number":592},
  {"content":"\r\n\r\nكه در آن به كار رفته ، در حكم ساختمان است .\r\nمسأله 2784 - اگر ميت بيش از يك زن داشته باشد ، چنانچه اولاد نداشته باشد ، چهار يك مال ، و اگر اولاد داشته باشد ، هشت يك مال به شرحى كه گفته شد ، به طور مساوى بين زن‌هاى او « 1 » قسمت مىشود ، اگرچه شوهر با هيچ‌يك از آنان يا بعض آنان نزديكى نكرده باشد ، ولى اگر در مرضى كه به آن مرض از دنيا رفته زنى را عقد كرده و با او نزديكى نكرده است ، آن زن از او ارث نمىبرد و حق مهر هم ندارد .\r\nمسأله 2785 - اگر زن در حال مرض ، شوهر كند و به همان مرض بميرد شوهرش اگرچه با او نزديكى نكرده باشد ، از او ارث مىبرد .\r\nمسأله 2786 - اگر زن را به ترتيبى كه در احكام طلاق گفته شد طلاق رجعى بدهند و در بين عدّه بميرد ، شوهر از او ارث مىبرد . و نيز اگر شوهر در بين عدّهء زن بميرد ، زن از او ارث مىبرد ولى اگر بعد از گذشتن عدّه رجعى يا در عدّهء طلاق بائن يكى از آنان بميرد ، ديگرى از او ارث نمىبرد .\r\nمسأله 2787 - اگر شوهر در حال مرض عيالش را طلاق دهد و پيش از گذشتن دوازده ماه هلالى بميرد ، زن با سه شرط از او ارث مىبرد . اول : آن كه در اين مدت شوهر ديگر نكرده باشد . دوم : به واسطهء بىميلى به شوهر مالى به او نداده باشد كه به طلاق دادن راضى شود . بلكه اگر چيزى هم به شوهر ندهد ولى طلاق به تقاضاى زن باشد ، باز هم ارث بردنش اشكال دارد . سوم : شوهر در مرضى كه در آن مرض زن را طلاق داده ، به واسطهء آن مرض يا به جهت ديگرى بميرد ، پس اگر از آن مرض خوب شود و به جهت ديگرى از دنيا برود ، زن از او ارث نمىبرد .\r\nمسأله 2788 - لباسى كه مرد براى پوشيدن زن خود گرفته اگرچه زن آن را پوشيده باشد ، بعد از مردن شوهر ، جزء مال شوهر است .\r\n\r\n\r\n","description":"","footnote":"\r\n( 1 ) - اگر همه عقدى باشند .\r\n","page_name":" 573 ","page_number":593},
  {"content":"\r\n\r\n\r\nمسائل متفرقهء ارث\r\nمسأله 2789 - قرآن و انگشترى و شمشير ميت و لباسى را كه پوشيده « 1 » مال پسر بزرگ‌تر است و اگر ميت از اين چهار چيز بيشتر از يكى دارد ، مثلًا دو قرآن يا دو انگشترى دارد ، احتياط واجب آن است كه پسر بزرگ در آنها با ورثهء ديگر صلح كند .\r\nمسأله 2790 - اگر پسر بزرگ ميت بيش از يكى باشد مثلًا از دو زن او در يك وقت دو پسر به دنيا آمده باشد ، بايد لباس و قرآن و انگشترى و شمشير ميت را به طور مساوى بين خودشان قسمت كنند .\r\nمسأله 2791 - اگر ميت قرض داشته باشد ، چنانچه قرضش به اندازهء مال او يا زيادتر باشد ، بايد چهار چيزى هم كه مال پسر بزرگ‌تر است و در مسأله پيش گفته شد ، به قرض او بدهند و اگر قرضش كمتر از مال او باشد بايد از آن چهار چيزى « 2 » هم كه به پسر بزرگ‌تر مىرسد به نسبت به قرض او بدهند مثلًا اگر همهء دارايى او شصت تومان است و به مقدار بيست تومان آن از چيزهايى است كه مال پسر بزرگ‌تر است و سى تومان هم قرض دارد پسر بزرگ بايد به مقدار ده تومان از آن چهار چيز را بابت قرض ميت بدهد .\r\nمسأله 2792 - مسلمان از كافر ارث مىبرد ولى كافر اگرچه پدر يا پسر ميت باشد از او ارث نمىبرد .\r\nمسأله 2793 - اگر كسى يكى از خويشان خود را عمداً و به ناحق بكشد ، از او ارث نمىبرد ولى اگر از روى خطا باشد مثل آن كه سنگ را به هوا بيندازد و اتفاقاً به يكى از\r\n\r\n\r\n","description":"","footnote":"\r\n( 1 ) - و لباسى را كه براى پوشيدن دوخته است مال پسر بزرگ‌تر است اگرچه نپوشيده باشد و اگر از آنچه ذكر شده بيشتر از يكى داشته باشد آنچه استعمال يا مهيا شده براى استعمال مال پسر بزرگ است .\r\n( 2 ) - به احتياط واجب .\r\n","page_name":" 574 ","page_number":594},
  {"content":"\r\n\r\nخويشان او بخورد و او را بكشد از او ارث مىبرد ولى ارث بردن او از ديهء قتل كه بعداً گفته مىشود ، محل اشكال است « 1 » .\r\nمسأله 2794 - هرگاه بخواهند ارث را تقسيم كنند ، براى بچه‌اى كه در شكم است كه اگر زنده به دنيا بيايد ارث مىبرد ، سهم دو پسر را كنار مىگذارند « 2 » . ولى اگر احتمال بدهند بيشتر است مثلًا احتمال بدهند كه زن سه بچه حامله باشد ، سهم سه پسر را كنار مىگذارند ، و چنانچه مثلًا يك پسر يا يك دختر به دنيا آمد ، زيادى را ورثه بين خودشان تقسيم مىكنند .\r\n\r\n\r\n","description":"","footnote":"\r\n( 1 ) - از ديه ارث نمىبرد\r\n( 2 ) - فرض مسأله در جايى است كه در طبقه بچه‌اى كه در شكم است وارث ديگر مثل اولاد و پدر و مادر باشند .\r\n","page_name":" 575 ","page_number":595},
  {"content":"\r\n\r\n\r\nاحكام حدّى كه براى بعضى از گناهان معيّن شده است\r\nمسأله 2795 - اگر كسى با يكى از محرم‌هاى خود كه مثل مادر و خواهر با او نسبت دارند زنا كند ، به حكم حاكم شرع بايد او را بكشند و همچنين است اگر مرد كافر با زن مسلمان زنا كند . و در اخبار بسيار وارد شده است كه انجام دادن يكى از حدها باعث مىشود كه مردم كار نامشروع نكنند و دنيا و آخرت آنان را حفظ مىكند و منفعتش براى آنان بيشتر است از اين كه چهل روز باران ببارد .\r\nمسأله 2796 - اگر مرد آزادى زنا كند ، بايد او را صد تازيانه بزنند و چنانچه سه مرتبه زنا كند و در هر دفعه صد تازيانه‌اش بزنند . در دفعهء چهارم بايد او را بكشند . ولى كسى كه زن عقدى دائمى دارد ، و در حالى كه بالغ و عاقل و آزاد بوده با او نزديكى كرده و هر وقت هم بخواهد مىتواند با او نزديكى كند ، اگر با زنى كه بالغه و عاقله است زنا كند ، بايد او را سنگسار نمايند .\r\nمسأله 2797 - اگر مردى ببيند كه كسى با زن او زنا مىكند ، چنانچه نترسد كه به او ضررى بزنند ، مىتواند هر دو را بكشد . و اگر آنان را نكشد ، آن زن بر او حرام نمىشود .\r\nمسأله 2798 - اگر مرد مكلف عاقلى با مكلف عاقل ديگر لواط كند ، بايد هر دوى آنان\r\n\r\n","description":"","footnote":"","page_name":" 576 ","page_number":596},
  {"content":"\r\n\r\nرا بكشند و حاكم شرع مىتواند لواط كننده را با شمشير بكشد . يا سنگسار كند ، يا زنده با آتش بسوزاند ، يا دست و پاى او را ببندد و از جاى بلندى به زير اندازد و يا ديوارى را روى او خراب كند .\r\nمسأله 2799 - اگر يك نفر كس ديگر را امر كند كه به نا حق كسى را بكشد در صورتى كه قاتل و كسى كه به او دستور داده ، هر دو مكلف و عاقل باشند ، قاتل را بايد كشت و كسى كه او را امر كرده بايد حبس كرد تا بميرد .\r\nمسأله 2800 - اگر فرزند ، پدر يا مادر را عمداً بكشد ، بايد او را بكشند . ولى اگر پدرى فرزند خو را عمداً بشكد ، بايد به دستورى كه در احكام ديه گفته مىشود ديه بدهد و هر قدر حاكم شرع صلاح مىداند او را بزنند .\r\nمسأله 2801 - هر گاه كسى پسرى را از روى شهوت ببوسد ، حاكم شرع از سى تا نود هر قدر صلاح مىداند ، تازيانه به او مىزند . و روايت شده است كه خداوند عالم دهانه‌اى از آتش به دهان او مىزند و ملائكه آسمان و زمين و ملائكه رحمت و غضب بر او لعنت مىكنند و جهنم براى او مهيّا خواهد بود . ولى اگر توبه كند توبهء او قبول مىشود .\r\nمسأله 2802 - اگر كسى مرد و زن را براى زنا يا مرد و پسر را براى لواط به هم برساند ، چنانچه آن كس زن باشد ، بايد هفتاد و پنج تازيانه به او بزنند و اگر مرد باشد ، بعد از هفتاد و پنج تازيانه بايد سر او را بتراشند و در كوچه و بازار بگردانند و از محلى كه در آن محل اين كار را كرده بيرونش كنند .\r\nمسأله 2803 - اگر كسى بخواهد با زنى زنا كند ، يا با پسرى لواط نمايد و بدون آن كه او را بكشند جلوگيرى از او ممكن نباشد ، كشتن او جايز است .\r\nمسأله 2804 - اگر كسى به مرد يا زن مسلمانى كه بالغ و عاقل و آزاد است نسبت زنا يا لواط بدهد ، يا ولدالزنا بگويد ، بايد هشتاد تازيانه از روى لباس به او بزنند .\r\n\r\n","description":"","footnote":"","page_name":" 577 ","page_number":597},
  {"content":"\r\n\r\nمسأله 2805 - كسى كه مكلف و عاقل است اگر از روى اختيار شراب بخورد ، در دفعه اول و دوم بايد تمام بدنش را غير از عورت برهنه كنند و هشتاد تازيانه به او بزنند و در دفعه سوم يا چهارم بايد او را بكشند .\r\nمسأله 2806 - كسى كه مكلف و عاقل است اگر چهار نخود و نيم طلاى سكّه‌دار يا چيز ديگرى را كه به اين مقدار ارزش دارد بدزدد . چنانچه شرطهايى را كه در شرع براى آن معيّن شده دارا باشد ، در دفعهء اول بايد چهار انگشت دست راست او از بيخ ببرند و كف دست و شست او را بگذارند و در دفعهء دوم بنابر احتياط بايد پاى چپ او را از وسط قدم ببرند و در دفعهء سوم بايد او را حبس كنند تا بميرد و چنانچه مال دارد خرج او را از مال خودش و اگر ندارد از بيت‌المال بدهند و در صورتى كه در زندان دزدى كند ، بايد او را بكشند .\r\n\r\n","description":"","footnote":"","page_name":" 578 ","page_number":598},
  {"content":"\r\n\r\n\r\nاحكام ديه\r\nمسأله 2807 - اگر كسى عمداً و به نا حق ديگرى را بكشد ، ولىّ كشته مىتواند قاتل را عفو كند يا بكشد ، يا مقدارى كه در مسأله بعد گفته مىشود از او ديه بگيرد ، اما اگر از روى خطا بكشد مثلًا براى حيوانى تير بيندازد و اشتباهاً كسى را بكشد ، ولىّ كشته حق ندارد او را بكشد ، اما مىتواند ديه بگيرد .\r\nمسأله 2808 - ديه‌اى كه قاتل بايد بدهد يكى از شش چيز است : اول : صد شتر كه داخل سال ششم شده باشند . دوم : دويست گاو . سوم : هزار گوسفند . چهارم : دويست حله و هر حله دو پارچه‌اى است كه در يمن مىبافند . پنجم : هزار مثقال شرعى طلا كه هر مثقال آن 18 نخود است . ششم : ده هزار درهم كه هر درهمى 6 / 12 نخود نقرهء سكه‌دار است .\r\nمسأله 2809 - ديهء چند چيز مثل ديه كشتن است كه مقدار آن در مسألهء پيش گفته شد .\r\nاول : آن كه دو چشم كسى را كور كند ، يا چهار پلك چشم او را از بين برد و اگر يك چشم او را كور كند ، بايد نصف ديه كشتن را بدهد . دوم : دو گوش كسى را ببرد ، يا كارى كند كه هر دو گوش او كر شود و اگر يك گوش او را ببرد يا كر كند . بايد نصف ديهء كشتن را بدهد و اگر نرمهء گوش او را ببرد ، بايد ثلث ديهء كشتن را بدهد . سوم : تمام بينى يا نرمه بينى كسى را ببرد . چهارم : زبان كسى را از بيخ ببرد و اگر مقدارى از آن را\r\n\r\n","description":"","footnote":"","page_name":" 579 ","page_number":599},
  {"content":"\r\n\r\nببرد بايد به نسبت ، ديه بدهد مثلًا اگر نصف زبان را ببرد ، بايد نصف ديهء كشتن را بدهد . پنجم : تمام دندان‌هاى كسى را از بين ببرد و ديهء هر كدام از دوازده دندان جلوى دهان كه شش عدد بالا و شش عدد پايين مىباشد ، پنجاه مثقال شرعى طلا است و هر مثقال شرعى 18 نخود است و اگر يكى از شانزده دندان عقب را كه هشت عدد آنها بالا و هشت عدد پايين است از بين ببرد ، بايد بيست و پنج مثقال شرعى طلا بدهد . ششم : هر دو دست كسى را از بند جدا كند و اگر يك دست را از بند جدا كند ، بايد نصف ديهء كشتن را بدهد . هفتم : ده انگشت كسى را ببرد و ديه هر انگشت ، ده يك ديهء كشتن است . هشتم : پشت كسى را طورى بشكند كه ديگر درست نشود . نهم : هر دو پستان زنى را ببرد و اگر يكى از آنها را ببرد ، بايد نصف ديهء كشتن را بدهد . دهم : هر دو پاى كسى را تا مفصل ، يا همهء ده انگشت پا را ببرد و ديهء هر انگشت ، ده يك ديهء كشتن است . يازدهم : تخم‌هاى مردى را از بين ببرد . دوازدهم : طورى به كسى آسيب برساند كه عقل او از بين برود . سيزدهم : به كسى صدمه‌اى بزند كه ديگر بوى خوب و بد را نفهمد ، يا منى از او خارج نشود .\r\nمسأله 2810 - اگر اشتباهاً كسى را بكشد بايد ديه او را بدهد و يك بنده آزاد كند و اگر نتواند بنده آزاد كند . دو ماه روزه بگيرد و اگر اين را هم نتواند شصت فقير را سير كند و اگر عمداً و به ناحق بكشد . در صورت عفو يا گرفتن ديه بايد دو ماه روزه بگيرد و شصت فقير را سير كند و يك بنده آزاد نمايد .\r\nمسأله 2811 - كسى كه سوار حيوان است ، اگر كارى كند كه آن حيوان به كسى آسيب برساند ، ضامن است . و نيز اگر ديگرى كارى كند كه حيوان به سوار خود ، يا به كس ديگر صدمه بزند ، ضامن مىباشد .\r\nمسأله 2812 - اگر انسان كارى كند كه زن حامله سقط كند چنانچه چيزى كه سقط شده نطفه باشد ديه‌اش بيست مثقال شرعى طلا است كه هر مثقال آن 18 نخود مىباشد . و اگر علقه ؛ يعنى خون بسته باشد ، چهل مثقال و اگر مضغه ؛ يعنى پارهء گوشت باشد ،\r\n\r\n","description":"","footnote":"","page_name":" 580 ","page_number":600},
  {"content":"\r\n\r\nشصت مثقال و اگر استخوان شده باشد هشتاد مثقال و اگر گوشت آورده ولى هنوز روح در او دميده نشده ، صد مثقال . و اگر روح در او دميده شده ، چنانچه پسر باشد ، ديهء او هزار مثقال و اگر دختر باشد ، ديهء او پانصد مثقال شرعى طلا است .\r\nمسأله 2813 - اگر زن حامله كارى كند كه بچه‌اش سقط شود ، بايد ديهء آن را به تفصيلى كه در مسأله پيش گفته شد ، به وارث بچه بدهد و به خود زن چيزى از آن نمىرسد .\r\nمسأله 2814 - اگر كسى زن حامله را بكشد ، بايد ديهء زن و بچه را بدهد .\r\nمسأله 2815 - اگر پوست سر ، يا صورت مردى را پاره كند ، بايد يك شتر به او بدهد . و اگر به گوشت برسد و قدرى از آن را هم ببرد ، بايد دو شتر بدهد . و اگر خيلى از گوشت را پاره كند ، بايد سه شتر بدهد . و اگر به پردهء نازك استخوان برسد ، چهار شتر و اگر استخوان نمايان شود ، پنج شتر . و اگر استخوان بشكند ، ده شتر و اگر بعضى از ريزه‌هاى استخوان از جاى خود بيرون آيد ، پانزده شتر . و اگر به پردهء مغز سر برسد ، بايد سى و سه شتر بدهد .\r\nمسأله 2816 - اگر به صورت كسى سيلى يا چيز ديگر بزند به طورى كه صورت او سرخ شود بايد يك مثقال و نيم شرعى طلا كه هر مثقالى 18 نخود است بدهد . و اگر كبود شود ، سه مثقال ، و اگر سياه شود ، بايد شش مثقال شرعى طلا بدهد ولى اگر جاى ديگر بدن كسى را به واسطهء زدن ، سرخ يا كبود يا سياه كند ، بايد نصف آنچه را كه گفته شد بدهد .\r\nمسأله 2817 - اگر به حيوان حلال گوشت كسى زخم بزند ، يا چيزى از بدن آن را ببرد بايد تفاوت قيمت سالم و معيوب آن را به صاحبش بدهد .\r\nمسأله 2818 - اگر انسان سگ شكارى كسى را بكشد ، بايد بيست و يك مثقال معمولى نقرهء سكه‌دار به او بدهد . و اگر سگى كه نگهدارى خانه را مىكند ، يا سگ گلهء كسى را تلف نمايد ، بايد ده مثقال و نيم نقرهء سكه‌دار بدهد . و اگر سگى كه پاسبانى زراعت را\r\n\r\n","description":"","footnote":"","page_name":" 581 ","page_number":601},
  {"content":"\r\n\r\nمىكند بكشد بايد نه من و نيم و سه سير و چهارده مثقال و نيم گندم كه تقريباً 29 كيلو و 75 گرم مىشود بدهد .\r\nمسأله 2819 - اگر حيوان ، زراعت يا مال كسى را از بين ببرد ، چنانچه صاحب حيوان در نگهدارى آن كوتاهى كرده باشد ، بايد مقدارى را كه ضرر زده به صاحب مال ، يا زراعت بدهد .\r\nمسأله 2820 - اگر بچه يكى از گناهان كبيره را انجام بدهد ، ولى يا معلم او مىتواند به قدرى كه ادب شود و ديه واجب نشود او را بزند .\r\nمسأله 2821 - اگر كسى بچه‌اى را طورى بزند كه ديه واجب شود ، ديه مال طفل است و اگر مرده بايد به ورثهء او بدهد و چنانچه مثلًا پدر بچه به قدرى او را بزند كه بميرد ، ديهء او را ورثهء ديگرش مىبرند و به خود پدر از ديه چيزى نمىرسد .\r\n\r\n","description":"","footnote":"","page_name":" 582 ","page_number":602},
  {"content":"\r\n\r\n\r\nمسائل متفرقه\r\nمسائل متفرقه‌اى كه به صورت سؤال و جواب در آخر رساله‌هاى ديگر حضرت مستطاب آية اللَّه العظمى يادداشت شده در اين رساله هر كدام در محل مناسب خود نوشته شد و قسمتى از آنها كه مناسب با مسائل گذشته نبود در اين‌جا بيان مىشود .\r\nمسأله 2822 - اگر ريشه درخت همسايه در ملك انسان بيايد ، مىتواند از آن جلوگيرى كند و چنانچه ضررى هم از ريشه درخت به او برسد ، مىتواند از صاحب درخت بگيرد .\r\nمسأله 2823 - جهيزيه‌اى كه پدر به دختر مىدهد ، اگر مثلًا به واسطه صلح يا بخشش ملك او كرده باشد ، نمىتواند از او پس بگيرد و اگر ملك او نكرده باشد ، پس گرفتن آن اشكال ندارد .\r\nمسأله 2824 - اگر كسى بميرد ، ورثه بالغ او مىتوانند از سهم خودشان خرج عزادارى ميت نمايند ولى از سهم صغير نمىشود چيزى برداشت .\r\nمسأله 2825 - اگر انسان غيبت مسلمانى را كند ، احتياط واجب آن است كه اگر مفسده‌اى پيدا نشود ، از آن مسلمان خواهش كند كه او را حلال نمايد . و چنانچه ممكن نباشد بايد براى او از خدا طلب آمرزش كند و اگر به واسطه غيبتى كه\r\n\r\n","description":"","footnote":"","page_name":" 583 ","page_number":603},
  {"content":"\r\n\r\nكرده توهينى به آن مسلمان شده در صورتى كه ممكن است ، بايد آن توهين را بر طرف نمايند .\r\nمسأله 2826 - انسان نمىتواند بدون اذن حاكم شرع از مال كسى كه مىداند خمس نمىدهد ، خمس را بردارد و به حاكم شرع برساند .\r\nمسأله 2827 - آوازى كه مخصوص مجالس لهو و بازيگرى است . غنا و حرام مىباشد .\r\nو اگر نوحه يا روضه يا قرآن را هم با غنا بخوانند حرام است . ولى اگر آن را با صداى خوب بخوانند كه غنا نباشد اشكال ندارد .\r\nمسأله 2828 - كشتن حيوانى كه اذيت مىرساند و مال كسى نيست ، اشكال ندارد .\r\nمسأله 2829 - جايزه‌اى را كه بانك به بعضى از كسانى كه در صندوق پس‌انداز حساب دارند مىدهد ، چون براى تشويق مردم از خودش مىدهد و ضرر آن به كسى نمىرسد حلال است .\r\nمسأله 2830 - اگر چيزى را به صنعتگرى بدهند كه درست كند و صاحب آن نيايد آن را ببرد ، چنانچه صنعتگر جست‌وجو كند و از پيدا كردن صاحب آن نا اميد شود ، بايد آن را به نيت صاحبش صدقه بدهد .\r\nمسأله 2831 - سينه زدن در كوچه و بازار با اين كه زن‌ها عبور مىكنند در صورتى كه سينه زن پيراهن پوشيده باشد . اشكال ندارد و نيز اگر جلوى جمعيت عزادار بيرق و مانند آن ببرند ، مانعى ندارد ولى بايد استعمال آلات لهو نشود .\r\nمسأله 2832 - گذاشتن دندان طلا و دندانى كه روكش طلا دارد ، براى زن مانعى ندارد .\r\nولى اگر زينت حساب شود ، براى مرد جايز نيست .\r\nمسأله 2833 - حرام است انسان استمناء كند ؛ يعنى با خود كارى كند كه منى از او بيرون آيد .\r\n\r\n","description":"","footnote":"","page_name":" 584 ","page_number":604},
  {"content":"\r\n\r\nمسأله 2834 - تراشيدن ريش و ماشين كردن آن اگر مثل تراشيدن باشد حرام است « 1 » . و در اين حكم تمام مردم يكسانند و حكم خدا به واسطهء مسخرهء مردم تغيير نمىكند پس كسى كه اول تكليف اوست ، يا اگر ريش نتراشد مردم او را مسخره مىكنند ، چنانچه ريش بتراشد يا طورى ماشين كند كه مثل تراشيدن باشد حرام مىباشد .\r\nمسأله 2835 - احتياط واجب آن است كه « 2 » ولىّ بچه پيش از آن كه بچه بالغ شود ، او را ختنه نمايد و اگر او را ختنه نكند ، بعد از بالغ شدن بر خود بچه واجب است .\r\nمسأله 2836 - اگر پدر و مادر فقير باشند « 3 » و نتوانند كاسبى كنند ، فرزند آنان اگر بتواند ، بايد خرجى آنان را بدهد .\r\nمسأله 2837 - اگر كسى فقير باشد « 4 » و نتواند كاسبى كند ، پدر او بايد خرجى « 5 » او را بدهد . و اگر پدر ندارد ، يا نمىتواند خرجى او را بدهد . چنانچه فرزندى هم نداشته باشد كه بتواند خرجى او را بدهد ، جدّ پدرى او بايد خرجى او را بدهد ، و اگر جدّ پدرى هم ندارد ، يا نمىتواند خرجى او را بدهد ، مادرش بايد خرجى او را بدهد ، و اگر مادر هم ندارد ، يا نمىتواند خرجى او را بدهد ، بايد مادر پدر و مادر مادر و پدر مادر ، با هم خرجى او را بدهند و اگر مادر پدر و مادر مادر ندارد ، پدر مادر بايد خرجى او را بدهد .\r\nمسأله 2838 - ديوارى كه مال دو نفر است ، هيچ كدام آنان حق ندارد بدون اذن شريك\r\n\r\n\r\n","description":"","footnote":"\r\n( 1 ) - بنابر احتياط واجب .\r\n( 2 ) - واجب نيست .\r\n( 3 ) - ميزان نداشتن خرجى براى زندگانى است فعلًا نه فقير بودن به معناى نداشتن مخارج‌سال است و در كسب هم اگر كسب مناسب شأن و حال آنها نباشد لازم نيست كسب كنند و بايد فرزند خرج آنها بدهد .\r\n( 4 ) - به آن معنايى كه در مسأله پيش گفته شد ، و در كسب هم همانطور .\r\n( 5 ) - اگر فرزندى نداشته باشد و الّا به طور شركت بايد خرجى او را بدهند .\r\n","page_name":" 585 ","page_number":605},
  {"content":"\r\n\r\nديگر آن را بسازد ، يا سر تير يا پايهء عمارت خود را روى آن ديوار بگذارد ، يا به ديوار ميخ بكوبد ولى كارهايى كه معلوم است شريك راضى است مانند تكيه دادن به ديوار و لباس انداختن روى آن اشكال ندارد ، اما اگر شريك او بگويد به اين كارها راضى نيستم ، انجام اينها هم جايز نيست .\r\nمسأله 2839 - عكاسى و نقاشى صورت ، مكروه است .\r\nمسأله 2840 - درخت ميوه‌اى كه شاخه آن از ديوار باغ بيرون آمده ، اگر انسان نداند صاحبش راضى است ، نمىتواند « 1 » از ميوهء آن بچيند و اگر ميوهء آن را روى زمين هم ريخته باشد ، نمىتواند « 2 » آن را بردارد .\r\n\r\n\r\n","description":"","footnote":"\r\n( 1 ) - بنابر احتياط .\r\n( 2 ) - بنابر احتياط .\r\n","page_name":" 586 ","page_number":606},
  {"content":"\r\n . \r\n","description":"","footnote":"","page_name":" 587 ","page_number":607},
  {"content":"\r\n . \r\n\r\n","description":"","footnote":"","page_name":" 588 ","page_number":608}
  ]