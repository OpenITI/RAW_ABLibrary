[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nرسالهء\r\nتوضيح المسائل\r\nمطابق با فتاوى\r\nفقيه اهل بيت عصمت و طهارت\r\nحضرت آية الله العظمى حاج سيد محمدعلى علوى گرگانى\r\nمدظله العالى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nاحكام جوانان\r\nمطابق با فتاواى حضرت آية الله العظمى علوى گرگانى دام ظله العالى\r\nناشر : دفتر حضرت آية الله العظمى علوى گرگانى\r\nنوبت چاپ : اول 1388 ش - 1430 ق\r\nچاپ : قدس - قم\r\nقطع : رقعى\r\nتيراژ : 5000 نسخه\r\nقيمت : 2000 تومان\r\nقم - خيابان شهداء ( صفائيه ) - كوچهء 26 - پلاك 8 تلفن : 7743411 - 7741132\r\nدورنگار : 7743689\r\nتهران - ميدان قيام - بلوار قيام - تلفن : 33122489 - 33124476 دورنگار : 7743689\r\nمشهد - چهار راه شهداء - خيابان آزادى - آزادى 7 تلفن 2252932\r\nگرگان خيابان امام خمينى ( ره ) سرچشمه روبروى درمانگاه هاشمى پلاك 10 تلفن : 2247777 ( 0171 )\r\nدورنگار : 2222179\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه\r\nدوران جوانى دوران حساسى در زندگى انسان مىباشد ، دورانى كه انسان آينده خود را پايه‌گذارى مىكند و به سمت ساختن زندگى خوب و با سعادت پيش مىرود . اين دوران ، فصل نبوغ فكرى و تكامل عقلى است و لذا از حساسيت بالايى برخوردار مىباشد اسلام براى اين دوران برنامه‌هاى خاصى در نظر گرفته است كه جوانان با پيروى از آن مىتوانند به رستگارى برسند . چرا كه در اين راه موانع و دامهاى فراوانى وجود دارد و افرادى هستند كه قصد تخريب روحيه پاك جوان و آلوده كردن او به زرق و برق دنيا و تباه كردن او را دارند . اسلام از ميان تمام اقشار جامعه به نسل جوان اهميت فراوانى داده است و توصيه فراوانى به احترام گذاشتن به نسل جوان كرده است .\r\nرسول خدا صلى الله عليه و آله فرمود :\r\nاوصيكم بالشبّان خيراً فانّهم ارقّ افئدةً انّ ا . . . بعثنى بالحق بشيراً ونذيراً فخالفنى الشبّان وخالفنى الشيوخ :\r\nيعنى نسبت به جوانان نظر خوب داشته باشيد چرا كه قلب آنان انعطاف‌پذير است خداوند مرا به حق مبعوث كرد تا به مردم بشارت\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nدهم و آنها را از عذاب او بترسانم پس جوانان با من همكارى كردند اما پيرمردها با من مخالفت كردند .\r\nمعظم له نيز به پيروى از دستورات اسلام نسبت به جوانان مهربان و با احترام فراوان برخورد مىكردند و علاقه فراوانى به راهنمايى آنان دارند .\r\nاين مجموعه طبق خواهش مقلّدين و جوانان عزيز و به دستور معظم له آماده شده است تا راهنماى جوانان در احكام آنان باشد .\r\nاميد است جوانان عزيز با برخوردارى و استفاده از اين كتاب نسبت به انجام تكاليف خود كوشا باشند .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nنكاتى اخلاقى از معظم له به جوانان عزيز\r\n1 - دنيا را خانه آرامش خود قرار ندهيد و بدانيد كه « دار الدنيا بالبلاء محفوفة » يعنى خانه دنيا همراه با سختيها و رنجها مىباشد .\r\n2 - هم‌نشينى با فقهاء و علماء موجب زيادشدن فضل و كمال انسان است .\r\n3 - كسانى كه به درجات بالاى معنوى مىرسند بخاطر زيارت عاشوراهايى است كه به آن مقيد بودند و بخاطر قرائت قرآنى است كه به آن توفيق داشته‌اند .\r\n4 - صبر كردن در مقابل مشكلات ثواب دارد شما بايد فشار كمبودها را تحمل كنيد و با سختىها بسازيد و به خدا توكل كنيد و باور كنيد كه خداوند ، صبر شما را جبران مىكند و شما را در اين راه كمك مىكند .\r\n5 - شبها به پرونده اعمال خود رسيدگى كنيد و هميشه در حال راز و نياز باشيد .\r\n6 - در مجالس موعظه و روضه شركت كنيد و بهره ببريد كه هرچه داريم از اين مجالس است .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n7 - نظم در كار را شعار خود دهيد و تمام زندگى خود را بر اساس نظم به پيش ببريد\r\n8 - علم را وسيله كسب فضايل و اخلاق و تقوا قرار دهيد تا به مقامات بالاى معنوى برسيد .\r\n9 - هرچه در اين دنيا دلمشغولى و سرگرمى بيشتر داشته باشيد ، در آخرت بيشتر معطل خواهيد شد و بيشتر حساب پس خواهيد داد .\r\n10 - زير سايه ولايت اهل بيت عليهم السلام زندگى كنيد و اميرالمؤمنين عليه السلام را الگوى خود قرار بدهيد چرا كه على عليه السلام « باب العرفان » است .\r\n11 - هميشه در حال استغفار كردن باشيد تا خدا شما را مورد عفو قرار دهد .\r\n12 - خدا را فراموش نكنيد .\r\n13 - صله رحم را بجا آوريد و نمونه باشيد .\r\n14 - كمال مرد به ادب اوست . سعى كنيد در زندگى و گفتار خود ادب داشته باشيد و از بدزبانى پرهيز كنيد .\r\n15 - مراقب زبان خود باشيد . اگر مواظب زبان باشيد ، خيلى از گناهان كم مىشود .\r\n16 - خوشا به حال جوانانى كه اهل مسجدند و كبوتران حرم خدا هستند .\r\n17 - همه كارهايتان به خدا منتهى مىشود . براى خدا كار كنيد كه اگر روزى از اين دنيا رفتيم مرگمان هم اثر داشته باشد .\r\n18 - در دوران جوانى خود را اصلاح كنيد كه در پيرى نخواهيد توانست .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبسم اللَّه الرحمن الرحيم\r\nالحَمْدُ لِلّهِ رَبِّ العالَمينَ والصَّلاةُ وَالسَّلامُ عَلى خَيرِ خَلقِهِ مُحَمَّدٍ وَآلِهِ الطّاهِرينَ وَلَعْنَةُ اللّهِ عَلى أعْدائِهِمْ أجْمَعينَ إلى يَوْمِ الديّن\r\n\r\nاحكام تقليد\r\nمسأله 1 - عقيده مسلمان به اصول دين بايد از روى دليل باشد و نمىتواند در اصول دين تقليد نمايد اما در احكام دينى يا بايد انسان خود مجتهد باشد تا بتواند احكام را از روى دليل بدست آورد يا از مجتهد تقليد كند يا احتياط كند .\r\nمسأله 2 - به مجتهدى كه ديگران از او تقليد مىكنند مرجع تقليد گفته مىشود و به كسى كه از مرجعى تقليد مىكند « مقلّد » گفته مىشود .\r\nمسأله 3 - تقليد در احكام ، عمل كردن به دستور مجتهد است .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمسأله 4 - مجتهدى كه از او تقليد مىشود بايد داراى شرائط زير باشد :\r\n1 - مرد باشد 2 - بالغ باشد 3 - عاقل باشد 4 - شيعه دوازده امامى باشد 4 - حلال‌زاده باشد 5 - زنده باشد\r\nمسأله 5 - عادل كسى است كه داراى ملكهء عدالت باشد و كارهايى را كه بر او واجب است بجا آورد و كارهايى را كه بر او حرام است ترك كند و اگر از اهل محل يا همسايگان او يا دوستان او حال او را بپرسند خوبى او را تصديق نمايند .\r\nمسأله 6 - بهتر است انسان از مجتهدى كه اعلم است تقليد كند و در صورتى كه اعلميت مجتهدى احراز شود واجب است از او تقليد شود گرچه احراز اعلميت مشكل است\r\nمسأله 7 - مجتهد و اعلم را از سه راه مىتوان شناخت :\r\n1 - خود انسان يقين به اجتهاد يا اعلميت او پيدا كند\r\n2 - دو نفر عادل اجتهاد يا اعلميت او را تصديق كنند به شرط آن كه دو نفر عادل ديگر با گفته آنان مخالفت نكند\r\n3 - بطورى شايع شود كه انسان اطمينان پيدا كند\r\nمسأله 8 - تقليد ابتدايى از مجتهد مرده جايز نيست و اگر مجتهدى كه انسان از او تقليد مىكند بميرد احوط اين است كه از مجتهد زنده تقليد كند گرچه اگر مجتهد مرده اعلم باشد باقى ماندن بر تقليد او در مسائل عمل كرده شده جايز است\r\nمسأله 9 - راههاى بدست آوردن فتواى مجتهد بدين گونه است\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n1 - ديدن در رساله مجتهد\r\n2 - شنيدن از خود مجتهد\r\n3 - شنيدن فتواى مجتهد از دو نفر عادل\r\n4 - شنيدن از فردى كه به گفته او اطمينان دارد\r\nمسأله 10 - زمانى تقليد بر انسان واجب مىشود كه به سن بلوغ برسد\r\nمسأله 11 - علائم بلوغ پسران يكى از اين امور است :\r\n1 - خروج منى 2 - روييدن موى خشن در زير شكم ( بالاى عورت ) 3 - كامل شدن پانزده سال قمرى\r\nمسأله 12 - علائم بلوغ دختران يكى از اين دو امر است\r\n1 - روييدن موى خشن در زير شكم ( بالاى عورت )\r\n2 - تمام شدن 9 سال قمرى\r\nمسأله 13 - واجب است انسان مسائلى را كه غالباً به آنها احتياج دارد ، ياد بگيرد\r\nمسأله 14 - در مواردى كه مجتهد در مسأله‌اى احتياط واجب كند و فتوا ندهد مقلّد مىتواند در آن مسئله رجوع به مجتهد ديگر كند .\r\nمسأله 15 - اگر فتواى مجتهدى عوض شود و مقلّد به آن فتوا آگاهى پيدا كند بايد طبق آن عمل كند و نمىتواند به فتواى سابق عمل كند اما تا زمانيكه علم به فتواى جديد پيدا نكرده مىتواند به فتواى قبلى عمل كند و در مواردى كه شك كند كه فتواى مجتهد عوض شده جستجو لازم نيست .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n+ / استفتائات تقليد\r\nسئوال : آيا زن در انتخاب مرجع تقليد خود تابع شوهر است ؟\r\nجواب : زن در انتخاب مرجع تقليد مستقل است\r\nسئوال : حكم ولايت امر يا فتواى او در صورت مخالفت با رأى مرجع تقليد كدام رجحان دارد ؟\r\nجواب : در صورتى كه فتواى مجتهد با فتواى ولايت فقيه متفاوت باشد مقلد هر كدام بايد به فتواى مجتهد خود عمل كند ولى اگر حكم حكومتى ولى فقيه با حكم مجتهد متفاوت باشد حكم ولىّ فقيه مقدم است .\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nمطَهّرات ( پاك‌كننده‌ها )\r\nاز نظر اسلام طهارت و پاكى بدن و محيط اطراف در زندگى انسان اهميت فراوانى دارد و لذا دانستن مطهرات براى هر مكلّفى لازم است .\r\nدوازده چيز نجاست را پاك مىكند و آنها را مطهرات گويند\r\n1 - آب\r\n2 - زمين\r\n3 - آفتاب\r\n4 - استحاله\r\n5 - كم شدن دو سوم انگور\r\n6 - انتقال\r\n7 - اسلام\r\n8 - تبعيّت\r\n9 - بر طرف شدن عين نجاست\r\n10 - استبراء حيوان نجاستخوار\r\n11 - غائب شدن مسلمان\r\n12 - انقلاب\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n1 - آب\r\nيكى از بهترين وسايل پاك كننده آب است و آن يا مطلق است و يا مضاف و آب مطلق بر پنج قسم است : 1 - آب كر 2 - آب قليل 3 - آب جارى 4 - آب باران 5 - آب چاه\r\nمسأله 1 - آب كر در صورتى نجس مىشود كه بو يا رنگ يا مزه آن بوسيلهء نجاست تغيير كند اما آب قليل به محض اتصال با نجاست ، نجس مىشود\r\nمسأله 2 - آب قليلى كه براى بر طرف كردن عين نجاست روى چيز نجس ريخته مىشود و از آن جدا مىگردد نجس است و اگر به بدن يا لباس هم ترشح كند آن را نجس مىكند\r\nمسأله 3 - اگر مخرج بول يا غائط را با آب قليل بشويند ، اين آب با پنج شرط پاك است :\r\n1 - بو يا رنگ يا مزه نجاست نگرفته باشد\r\n2 - نجاست ديگرى از خارج به آن نرسد\r\n3 - نجاست ديگرى مثل بو يا خون يا غائط از مخرج بول يا غائط بيرون نيامده باشد\r\n4 - ذره‌هاى غائط در آب پيدا نباشد\r\n5 - بيشتر از مقدار معمول نجاست به اطراف مخرج بول يا غائط نرسيده باشد\r\nمسأله 4 - آب جارى مثل آب نهر يا لوله و امثال آن نجاست را پاك مىكند مگر اينكه بو يا رنگ يا مزه آب تغيير كند\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nمسأله 5 - آب باران اگر به چيزى كه عين نجاست در آن نيست يك مرتبه ببارد آن را پاك مىكند و اگر آب باران از روى نجاست ترشح به جاى ديگر كند در صورتى كه عين نجس در آن نباشد يا بو يا رنگ يا مزه آن تغيير نكند ، پاك است .\r\nمسأله 6 - آب مضاف به آبى گفته مىشود كه آن را از چيز ديگر بگيرند مثل آب هندوانه و آب پرتقال\r\nمسأله 7 - آب مضاف نجاست را پاك نمىكند هرچند زياد هم باشد و اگر ذره‌اى نجاست در آب مضاف بريزد تمام آب نجس مىشود هر چند آن آب زياد هم باشد\r\nمسأله 8 - آب با چهار شرط چيز نجس را پاك مىكند :\r\nاوّل آن كه مطلق باشد ، پس آب مضاف مانند گلاب و عرق بيد چيز نجس را پاك نمىكند ،\r\nدوم آن كه پاك باشد ،\r\nسوم آن كه وقتى چيز نجس را مىشويند ، آب مضاف نشود و بو يا رنگ يا مزه نجاست هم نگيرد ،\r\nچهارم آن كه بعد از آب كشيدن چيز نجس ، عين نجاست در آن نباشد\r\nپاك شدن چيز نجس با آب قليل يعنى آب كمتر از كر شرطهاى ديگرى هم دارد كه بعداً گفته مىشود .\r\nمسأله 9 - ظرف نجس را با آب قليل بايد سه مرتبه شست ، و شستن آن در آب كر و جارى يك مرتبه كافى است ، ولى ظرفى را كه سگ\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nليسيده يا از آن ظرف آب يا چيز روان ديگر خورده ، بايد اوّل با خاك پاك ، خاك مال كرد و بعد يك مرتبه در آب كر يا جارى يا دو مرتبه با آب قليل شست و همچنين ظرفى را كه آب دهان سگ درآن ريخته باشد .\r\nمسأله 10 - ظرف نجس را با آب قليل دو گونه مىشود آب كشيد :\r\n1 - آن كه سه مرتبه پر كنند و خالى كنند ، 2 - آن كه سه دفعه قدرى آب در آن بريزند و در هر دفعه آب را طورى در آن بگردانند كه به جاهاى نجس آن برسد و بيرون بريزند .\r\nمسأله 11 - اگر چيز نجس را بعد از بر طرف كردن عين نجاست يك مرتبه در آب كر يا جارى فرو برند كه آب به تمام جاهاى نجس آن برسد ، پاك مىشود ، و در فرش و لباس و مانند اينها فشار لازم نيست .\r\nمسأله 12 - اگر بخواهند چيزى را كه به بول نجس شده با آب قليل آب بكشند ابتدا يك مرتبه آب روى آن بريزند بطوريكه بول در آن چيز نماند و سپس دو مرتبه ديگر آب روى آن بريزند تا پاك شود ولى در لباس و فرش و مانند اينها بايد بعد از هر دفعه فشار دهند تا غساله آن بيرون آيد ( و غساله آبى است كه معمولًا در وقت شستن و بعد از آن از چيزى كه شسته مىشود ، خود به خود يا بوسيله فشار مىريزد ) .\r\nمسأله 13 - اگر چيزى به بول پسر شيرخوارى كه غذاخور نشده نجس شود و يك مرتبه آب روى آن بريزند كه به تمام جاهاى نجس آب برسد پاك مىشود\r\nمسأله 14 - اگر چيزى به غير بول نجس شود ، چنانچه بعد از بر طرف كردن نجاست يك مرتبه آب روى آن بريزند و از آن جدا شود پاك\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nمىگردد و نيز اگر در دفعه اوّل كه آب روى آن مىريزند نجاست آن بر طرف شود و بعد از بر طرف شدن نجاست هم آب روى آن بريزند پاك مىشود ولى در هر دو صورت لباس و مانند آن را بايد فشار دهند تا غساله آن بيرون آيد .\r\nمسأله 15 - هر چيز نجس ، تا عين نجاست را از آن بر طرف نكنند پاك نمىشود ، ولى اگر بو يا رنگ نجاست در آن مانده باشد اشكال ندارد ، پس اگر خون را از لباس بر طرف كنند و لباس را آب بكشند و رنگ خون در آن بماند پاك مىباشد ، اما چنانچه به واسطه بو يا رنگ يقين كنند يا احتمال بدهند كه ذره‌هاى نجاست در آن چيز مانده ، نجس است .\r\nمسأله 16 - غذاى نجسى كه لاى دندانها مانده اگر آب در دهان بگردانند و به تمام غذاى نجس برسد پاك مىشود .\r\nمسأله 17 - اگر موى سر و صورت زياد باشد و آب هم قليل ، احتياطاً بايد فشار دهند كه غساله آن جدا شود .\r\n\r\n2 - زمين\r\nمسأله 1 : زمين با سه شرط كف پا و ته كفش نجس را پاك مىكند :\r\nاوّل آن كه زمين پاك باشد ، دوم آن كه خشك باشد ، سوم آن كه اگر عين نجس مثل خون و بول ، يا متنجس مثل گلى كه نجس شده در كف پا و ته كفش باشد ، به واسطه راه رفتن يا ماليدن پا به زمين بر طرف شود ، و نيز زمين بايد خاك يا سنگ يا آجرفرش و مانند اينها باشد و با راه رفتن\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nروى فرش و حصير و سبزه ، كف پا و ته كفش پاك نمىشود .\r\nمسأله 2 - براى پاك شدن كف پا و ته كفش بهتر است پانزده قدم يا بيشتر راه‌بروند ، اگرچه به كمتر از پانزده قدم يا ماليدن پا به زمين ، نجاست بر طرف شود .\r\nمسأله 3 - اگر بعد از راه رفتن ، بو يا رنگ يا ذره‌هاى كوچكى از نجاست كه ديده نمىشود ، در كف پا يا ته كفش بماند اشكال ندارد اگرچه احتياط مستحب آن است كه به قدرى راه برود تا آنها بر طرف شوند .\r\nمسأله 4 - توى كفش و مقدارى از كف پا كه به زمين نمىرسد ، به واسطه راه رفتن پاك نمىشود و پاك شدن جوراب به واسطه راه رفتن محل اشكال است .\r\n\r\n3 - آفتاب\r\nمسأله 1 - آفتاب زمين و ساختمان و چيزهائى كه مانند درب و پنجره ، در ساختمان به كار برده شده و همچنين ميخى را كه به ديوار كوبيده‌اند با پنج شرط پاك مىكند :\r\nاوّل آن كه چيز نجس به طورى تر باشد ، كه اگر چيز ديگرى به آن برسد تر شود ، پس اگر خشك باشد بايد به وسيله‌اى آن را تر كنند تا آفتاب خشك كند ،\r\nدوم آن كه اگر عين نجاست در آن چيز باشد پيش از تابيدن آفتاب آن را بر طرف كند ،\r\nسوم آن كه چيزى از تابيدن آفتاب جلوگيرى نكند ، پس اگر آفتاب از\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nپشت پرده يا ابر و مانند اينها بتابد و چيز نجس را خشك كند ، آن چيز پاك نمىشود ، ولى اگر ابر به قدرى نازك باشد كه از تابيدن آفتاب جلوگيرى نكند ، اشكال ندارد ،\r\nچهارم آن كه آفتاب به تنهايى چيز نجس را خشك كند ، پس اگر مثلًا چيز نجس به واسطه باد و آفتاب خشك شود ، پاك نمىگردد ، ولى اگر باد به قدرى كم باشد كه نگويند به خشك شدن چيز نجس كمك كرده اشكال ندارد ،\r\nپنجم آن كه آفتاب مقدارى از بنا و ساختمان را كه نجاست به آن فرو رفته يك مرتبه خشك كندپس اگر يك مرتبه بر زمين و ساختمان نجس بتابد و روى آن را خشك كند و دفعهء ديگر زير آن را خشك نمايد ، فقط روى آن پاك مىشود و زير آن نجس مىماند .\r\nمسأله 2 - در پاك شدن حصير نجس بوسيله آفتاب اشكال است و ليكن درخت و ميوه‌هاى آن و گياه به واسطه آفتاب پاك مىشود .\r\nمسأله 3 - اگر آفتاب به زمين نجس بتابد ، بعد انسان شك كند كه زمين موقع تابيدن آفتاب تر بوده يا نه ، يا ترى آب به واسطه آفتاب خشك شده يا نه ، آن زمين نجس است و همچنين است اگر شك كند كه پيش از تابش آفتاب عين‌نجاست از آن بر طرف شده يا نه يا شك كند كه چيزى مانع تابش آفتاب بوده يا نه .\r\n\r\n4 - استحاله\r\nمسأله 1 - اگر جنس عين نجس به طورى عوض شود كه به صورت چيز پاكى در آيد پاك مىشود ، و مىگويند استحاله شده است ، مثل آن كه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nسگ در نمكزار فرو رود و نمك شود ولى اگر جنس آن عوض نشود مثل آن كه گندم نجس را آرد كنند يا نان بپزند پاك نمىشود . لازم به ذكر است اگر چيزى كه نجاست بر روى آن افتاده است ، استحاله شود پاك شدن آن خالى از اشكال نيست و لذا به احتياط واجب بايد از آن اجتناب شود مثل آنكه چوب متنجس خاكستر شود .\r\nمسأله 2 - چيز نجسى كه معلوم نيست استحاله شده يا نه ، نجس است .\r\n\r\n5 - كم شدن دوسوم آب انگور\r\nمسأله 1 - آب انگورى كه به آتش جوشيده اگر آنقدر بجوشد كه 23 آن كم شود و يك قسمت آن باقى بماند حلال و پاك است بنابر نجاست آن ولى اگر به خودى خود جوش بيايد فقط به سركه شدن حلال مىشود بنابر احتياط واجب .\r\nمسأله 2 - آب انگورى كه معلوم نيست جوش آمده يانه خوردنش حلال است .\r\nمسأله 3 - اگر يك دانه انگور در چيزى كه به آتش مىجوشد بيفتد و بجوشد پاك است اگرچه خوردن آن حرام است .\r\nمسأله 4 - چيزى كه معلوم نيست غوره است يا انگور ، اگر جوش بيايد حرام نمىشود .\r\n\r\n6 - انتقال\r\nمسأله 1 - اگر خون بدن انسان يا خون حيوانى كه خون جهنده دارد ،\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nيعنى حيوانى كه وقتى رگ آن را ببرند خون از آن جستن مىكند ، به بدن حيوانى كه خون جهنده ندارد برود و خون آن حيوان حساب شود پاك مىگردد و اين را انتقال گويند ، پس خونى كه زالو از انسان مىمكد چون خون زالو به آن گفته نمىشود و مىگويند خون انسان است نجس است .\r\nمسأله 2 - اگر كسى پشه‌اى را كه به بدنش نشسته بكشد و نداند خونى كه از پشه بيرون آمده از او مكيده يا از خود پشه است پاك مىباشد و همچنين است اگر بداند از او مكيده ولى جزو بدن پشه حساب شود ، امّا اگر فاصله بين مكيدن خون و كشتن پشه به قدرى كم باشد ، كه بگويند خون انسان است ، يا معلوم نباشد كه جزو خون پشه است يا خون انسان ، نجس مىباشد .\r\n\r\n7 - اسلام\r\nمسأله 1 - اگر كافر شهادتين بگويد يعنى بگويد : « اشهد ان لا إله إلّا اللَّه و اشهد انّ محمّداً رسول اللَّه » ، مسلمان مىشود و بعد از مسلمان شدن ، بدن و آب دهان و بينى و عرق او پاك است ولى اگر موقع مسلمان شدن ، عين نجاست به بدن او بوده ، بايد بر طرف كند و جاى آن را آب بكشد ، بلكه اگر پيش از مسلمان شدن عين نجاست بر طرف شده باشد ، اقوى آن است كه جاى آن را آب بكشد .\r\nمسأله 2 - اگر موقعى كه كافر بوده لباس او با رطوبت به بدنش رسيده باشد نبايد آن لباس در موقع مسلمان شدن در بدن او باشد و اگر\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nدر بدن او باشد ، بايد از آنها اجتناب كند .\r\n\r\n8 - تبعيّت\r\nمسأله 1 - تبعيّت آن است كه چيز نجسى به واسطه پاك شدن چيز نجس ديگر پاك شود .\r\nمسأله 2 - اگر شراب سركه شود ، ظرف آن هم پاك مىشود ، ولى اگر پشت ظرف به آن شراب آلوده شود ، احتياط واجب آن است كه بعد از سركه شدن شراب از آن ظرف اجتناب كنند .\r\nمسأله 3 - آب انگور اگر به آتش جوش بيايد و پيش از آن كه دو قسمت از سه قسمت آن كم شود به جايى بريزد ، بنابر احتياط مستحب بايد آنجا را آب بكشند ، ولى ظرفى كه آب انگور در آن جوش مىآيد و چيزهائى كه مانند كفگير براى پختن آب انگور به كار مىرود ، بعد از كم شدن دو قسمت آب انگور پاك مىشود بنابر نجاست او ، ولى گذشت كه در جميع صور پاك‌است .\r\nمسأله 4 - تخته يا سنگى كه روى آن ميّت را غسل مىدهند و پارچه‌اى كه با آن عورت ميّت را مىپوشانند و دست كسى كه او را غسل مىدهد ، بعد از تمام شدن غسل ، پاك مىشود .\r\nمسأله 5 - كسى كه چيزى را با دست خود آب مىكشد ، بعد از پاك شدن آن چيز ، دست او هم پاك مىشود .\r\nمسأله 6 - اگر لباس و مانند آن را با آب قليل آب بكشند و به اندازه معمول فشار دهند تا آبى كه روى آن ريخته‌اند جدا شود ، آبى كه در آن مىماند پاك است .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\n9 - بر طرف شدن عين نجاست\r\nمسأله 1 - اگر بدن حيوان به عين نجاست مثل خون ، يا متنجّس مثل آب نجس آلوده شود ، چنانچه آنها بر طرف شوند ، بدن آن حيوان پاك مىشود و همچنين است باطن بدن انسان مثل توى دهان و بينى ، مثلًا اگر خونى از لاى دندان بيرون آيد و در آب دهان از بين برود ، آب كشيدن توى دهان لازم نيست ولى اگر دندان عاريه در دهان نجس شود ، بنابر احتياط لازم بايد آن را آب بكشند در صورتى كه نجاست از خارج بوده باشد و امّا اگر نجاست داخلى باشد پاك است .\r\nمسأله 2 - اگر غذا لاى دندان مانده باشد و داخل دهان خون بيايد ، و نداند خون به آن رسيده ، آن غذا پاك است .\r\nمسأله 3 - مقدارى از لبها و پلك چشم كه موقع بستن ، روى هم مىآيد و نيز جايى را كه انسان نمىداند از ظاهر بدن است يا باطن آن ، اگر نجس شود به واسطه از بين رفتن عين نجاست پاك مىشود .\r\n\r\n10 - استبراء حيوان نجاستخوار\r\nمسأله 1 - بول و غائط حيوانى كه به خوردن نجاست انسان عادت كرده نجس است ، و اگر بخواهند پاك شود ، بايد آن را استبراء كنند يعنى تا مدتى كه بعد از آن مدت ديگر نجاستخوار به آن نگويند ، نگذارند نجاست بخورد و غذاى پاك به آن بدهند ، و بنابر اقوى بايد شتر نجاستخوار را چهل روز و گاو را بيست روز و گوسفند را ده روز و مرغابى را پنج روز و مرغ خانگى را سه روز ، از خوردن نجاست\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nجلوگيرى كنند و غذاى پاك به آنها بدهند ، و اگر بعد از اين مدت باز هم نجاستخوار به آنها گفته شود بنابر احتياط واجب بايد تا مدتى كه بعد از آن مدت ديگر نجاستخوار به آنها نگويند آنها را از خوردن نجاست منع نمايند .\r\n\r\n11 - غائب شدن مسلمان\r\nمسأله 1 - اگر بدن يا لباس مسلمان يا چيز ديگرى كه مانند ظرف و فرش در اختيار اوست ، نجس شود و آن مسلمان غائب گردد ، به شرط آنكه احتمال پاك شدن آن را ولو بنحو اتفاق بدهد پاك است .\r\nمسأله 2 - اگر خود انسان يقين كند كه چيزى كه نجس بوده پاك شده است ، يا دو عادل و حتى اگر يك نفر هم كه از حرف او اطمينان حاصل مىشود به پاك شدن آن خبر دهند ، آن چيز پاك است و همچنين است اگر كسى كه چيز نجس در اختيار اوست بگويد آن چيز پاك شده ، اگر قرينه بر اتهام او در گفتارش نباشد پاك است يا آن كه مسلمانى چيز نجس را آب كشيده باشد ، اگرچه معلوم نباشد درست آب كشيده يا نه پاك است .\r\n\r\n12 - انقلاب\r\nمسأله 1 - اگر شراب به خودى خود يا به واسطه آن كه چيزى مثل سركه و نمك در آن ريخته‌اند سركه شود ، پاك مىگردد .\r\nمسأله 2 - سركه‌اى كه از انگور و كشمش و خرماى نجس درست كنند نجس است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n+ / استفتائات طهارت\r\nسئوال 1 : آبهاى مخلوط با كلر كه از شير خارج مىشود چه حكمى دارد ؟\r\nجواب : حكم آب مطلق را دارد\r\nسئوال 2 : آبى كه در هنگام طهارت به بدن ترشّح مىكند آيا پاك است يا نجس ؟\r\nجواب : بستگى به شرايط دستشويىها دارد و معمولًا در توالت‌هايى كه آب لوله‌كشى با شيلنگ نصب است ترشحات پاك مىباشد مگر آنكه ذرات نجاست در آب باشد .\r\nسئوال 3 : كف اتاقى كه موزائيك و يا سيمانى است اگر نجس شد و با آب قليل خواستيم پاك كنيم بايد چند بار آب بريزيم و حكم غساله آن را بيان فرمائيد ؟\r\nجواب : امكان پاك شدن كف اتاق موزائيكى و يا سيمانى با آب قليل نيست مگر آنكه محدوده پخش شده نزديك راه فاضلاب باشد كه هر دفعه كه شسته مىشود آب آن داخل فاضلاب هدايت شود\r\nسئوال 4 : در مواردى كه شىء متنجس احتياج به تعدّد شستن دارد آيا موالات لازم است ؟\r\nجواب : موالات لازم نيست اما تا زمانيكه در مرتبه آخر آب نگرفته طهارت حاصل نمىشود\r\nسئوال 5 : اگر كفش آدم نجس باشد آيا با راه رفتن روى برف\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nپاك مىشود ؟\r\nجواب : پاك نمىشود\r\nسئوال 6 : آيا ته كفش يا پاى نجس با راه رفتن روى موزائيك و آسفالت پاك مىشود ؟\r\nجواب : با راه رفتن روى موزائيك پاك مىشود اما آسفالت آن را پاك نمىكند\r\nسئوال 7 : شستن لباس بوسيله ماشينهاى لباسشوئى تمام اتوماتيك چه صورتى دارد ؟\r\nجواب : اگر در حال حركت گردونه به آب كرّ متصل باشد پاك مىكند و الا پاك شدن لباس نجس بوسيله اين نوع ماشينها مشكل است\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nاحكام تخلّى ( دستشويى )\r\nسئوال 1 - واجب است انسان در همه حال و همچنين در هنگام تخلّى عورت خود را از مكلّفين ديگر و همچنين از ديوانه و بچه‌هاى مميّز كه خوب و بد را مىفهمند ، بپوشاند\r\nسئوال 2 - واجب است كه انسان در هنگام تخلّى رو به قبله يا پشت به قبله نباشد و برگرداندن عورت به تنهايى كفايت نمىكند\r\nسئوال 3 - مخرج بول با غير آب پاك نمىشود و در مورد آب كر و جارى اگر يك مرتبه بشويند كافيست ولى با آب قليل بايد دو مرتبه شسته شود\r\nسئوال 4 - با سنگ و كلوخ و مانند اينها اگر خشك و پاك باشند مىتوان مخرج غائط را پاك كرد و بايد عين غائط را از بين برد اما باقيماندن رنگ و بوى آن مانعى ندارد\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n\r\nاحكام استبراء\r\nسئوال 5 - استبراء عمل مستحبى است كه مردها بعد از بيرون آمدن بول انجام مىدهند براى آنكه يقين كنند بول در مجرى نمانده است و صورت آن ، بدين گونه است كه بعد از بول سه دفعه با انگشت ميان دست چپ از مخرج غائط تا بيخ آلت بكشند و بعد انگشت شست را روى آلت و انگشت پهلوى شست را زير آن بگذارند و سه مرتبه تا ختنه‌گاه بكشند و پس از آن سه مرتبه سر آلت را فشار دهند .\r\nسئوال 6 - رطوبت‌هايى كه از انسان خارج مىشود بر چند قسم است :\r\n1 - بول و منى كه هر دو نجس هستند\r\n2 - وَدْى كه آن آبى است كه بعد از بول بيرون مىآيد و كمى سفيد و چسبنده است و آن پاك است مگر آنكه با بول نجس شود\r\n3 - مَذْى و آن آبى است كه هنگام ملاعبه و بازى با همسر بيرون مىآيد كه پاك است گرچه مستحب است بعد از بيرون آمدن آن وضو بگيرد\r\n4 - وَذْى كه گاهى بعد از منى بيرون مىآيد و پاك است مگر بوسيله\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nمنى نجس شود .\r\nلازم بذكر است كه اين آب‌ها در صورتى پاك هستند كه همراه با بول يا منى نباشند\r\n+ / استفتائات طهارت و استبراء\r\nسئوال : بعضاً ديده مىشود كه بعد از بول و كمى فشار دادن مايع سفيد رنگى شبيه منى از من خارج مىشود آيا اين مايع حكم منى را دارد و غسل واجب مىشود ؟\r\nجواب : اين مايع همان وَدْى است و پاك است و غسل هم ندارد مگر آنكه حالت فرد بگونه‌اى باشد كه يقين كند منى از او خارج شده است كه غسل دارد\r\n\r\n","description":"","footnote":"","page_name":" 31 ","page_number":31},
  {"content":"\r\n\r\n\r\nنجاسات\r\nمسأله 1 - نجاسات دوازده چيز است 1 - بول ( ادرار ) 2 - غائط ( مدفوع ) 3 - منى 4 - مردار 5 - خون 6 و 7 - سگ و خوك 8 - كافر 9 - شراب 10 - فقاع 11 و 12 - / عرق جنب از حرام و عرق شتر نجاستخوار\r\n\r\nبول و غائط\r\nمسأله 2 - بول و غائط انسان و هر حيوان حرام گوشتى كه خون جهنده دارد يعنى اگر رگ او را ببرند خون از آن جستن مىكند ، نجس است اما بول و غائط حيوان حرام گوشتى كه خون جهنده ندارد و همچنين حيوانات كوچك همانند حشرات كه گوشت ندارند پاك است\r\nمسأله 3 - اگر حيوان حلال گوشتى نجاست‌خوار شود ، ادرار و مدفوع او نجس است و همچنين حيوانى كه انسان او را وطى كرده باشد\r\nمسأله 4 - ادرار و مدفوع حيوانات حلال گوشت همانند گاو و گوسفند پاك است\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\nمردار\r\nمسأله 5 - مردار به حيوانى گفته مىشود كه خودش مرده باشد و يا بر خلاف دستور اسلام كشته شده باشد\r\nمسأله 6 - مردار حيوانى كه خون جهنده ندارد پاك است مثل ماهى اما اجزاى حيواناتى كه خون جهنده دارند چنانچه روح داشته باشد همانند گوشت و پوست نجس است ولى اگر روح نداشته باشد مثل مو و كرك و پشم پاك است\r\nمسأله 7 - تمام اجزاى بدن سگ و خوك نجس است خواه روح داشته باشد يا نداشته باشد\r\nمسأله 8 - پوست‌هاى مختصر لب و جاهاى ديگر بدن كه موقع افتادنشان رسيده اگرچه آنها را بكنند پاك است اما بنابر احتياط واجب از پوستى كه موقع افتادن آن نرسيده ولى آن را كنده‌اند اجتناب شود\r\nمسأله 9 - دواجات روان و عطر و روغن كه از خارج مىآورند اگر انسان يقين به نجاست آنها نداشته باشد پاك است و همچنين گوشت و پيه و چربى كه در بازار مسلمين فروخته مىشود پاك است حتى اگر بداند كه آن مسلمان از دست كافر گرفته است مگر اينكه علم داشته باشد كه آن حيوان ذبح شرعى نشده بوده و يا خودش مرده است .\r\nمسأله 10 - بدن انسان مرده نجس است مگر آنكه در معركه جنگ شهيد شده باشد\r\n\r\nاحكام خون\r\nمسأله 11 - خون حيواناتى كه خون جهنده دارند نجس است اما\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nحيواناتى مثل ماهى كه خون جهنده ندارند ، خونشان پاك است\r\nمسأله 12 - بنابر احتياط واجب از تخم مرغى كه ذره‌اى خون در آن است بايد اجتناب كرد ولى اگر خون در زرده باشد تا پوست نازك روى آن پاره نشده ، سفيدهء آن پاك است\r\nمسأله 13 - خونى كه از لاى دندان بيرون مىآيد اگر به واسطه مخلوط شدن با آب دهان از بين برود پاك است و فرو بردن آن جايز است\r\nمسأله 14 - اگر خون در غذايى كه در حال جوشيدن است بيفتد تمام غذا را نجس مىكند\r\nمسأله 15 - زردآبه‌اى كه در حال بهبودى زخم در اطراف آن پيدا مىشود ، پاك است مگر آنكه با خون مخلوط شده باشد\r\n\r\nكافر\r\nمسأله 16 - تمام بدن كافر حتى مو و ناخن و رطوبت‌هاى او هم نجس است\r\nمسأله 17 - كسى كه با يكى از ائمه عليهم السلام دشمنى كند و يا دشنام دهد نجس است\r\nمسأله 18 - كسى كه پيغمبر يا يكى از ائمه عليهم السلام را انكار كند و يا يكى از امور بديهى دين مثل نماز و روزه را انكار كند مرتدّ است و نجس مىباشد\r\nمسأله 19 - منكر يكى از ضروريات و بديهيات دين مرتد محسوب\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nمىشود كه بديهى بودن آن چيز در اسلام براى او آشكار شود و با توجه و علم آن چيز را انكار كند\r\n\r\nشراب و فقاع\r\nمسأله 20 - الكل صنعتى كه براى رنگ كردن درب و امثال آن به كار مىرود اگر انسان نداند كه در آن از چيز مست كننده و روان استفاده شده است ، پاك مىباشد\r\nمسأله 21 - اگر انگور و آب انگور به خودى خود يا به واسطه پختن جوش بيايد خوردن آن حرام است اما پاك مىباشد .\r\nمسأله 22 - خرما و مويز و كشمش و آب آنها اگر جوش بيايند پاك هستند ولى خوردن آنها بنابر احتياط واجب حرام است و علامت جوش آمدن آنها تركيدن آن‌ها است\r\nمسأله 23 - آب جو نجس است اما ماءالشعير پاك است مشروط بر اينكه مست كننده نباشد\r\n\r\nعرق جنب از حرام و عرق حيوان نجاستخوار\r\nمسأله 24 - عرق جنب از حرام بنابر احتياط واجب نجس است : چه در حال جماع بيرون آيد يا بعد از آن ، از مرد باشد يا از زن ، از زنا باشد يا از لواط يا از وطىونزديكى كردن با حيوانات يا از استمناء . ( واستمناء آن است كه انسان باخود كارى كند كه منى از او بيرون آيد ) .\r\nمسأله 25 - اگر انسان در موقعى كه نزديكى با زن حرام است مثلًا در\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nروزه ماه رمضان ، و در زمان حيض ، با زن خود نزديكى كند ، به احتياط واجب از عرق خود اجتناب نمايد .\r\n\r\nراه ثابت شدن نجاست\r\nمسأله 26 - نجاست هر چيز از سه راه ثابت مىشود :\r\nاوّل آن كه خود انسان يقين كند چيز نجس است ، و اگر گمان داشته باشد چيزى نجس است ، لازم نيست از آن اجتناب نمايد بنابراين غذا خوردن در قهوه خانه‌ها و مهمان خانه هايى كه مردان لا ابالى و كسانى كه پاكى و نجاست را مراعات نمىكنند و در آنها غذا مىخورند ، اگر انسان يقين نداشته باشد ، غذايى را كه براى او آورده‌اند نجس است ، اشكال ندارد .\r\nدوم آن كه كسى كه چيزى در اختيار اوست بگويد آن چيز نجس است ، مثلًا همسر انسان يا نوكر يا كلفت بگويند ظرف يا چيز ديگرى كه در اختيار اوست نجس مىباشد .\r\nسوم آن كه دو مرد عادل بگويند چيزى نجس است و نيز اگر يكنفر عادل هم بگويد چيزى نجس است و از گفتهء او اطمينان حاصل شود بنابر احتياط واجب بايد اجتناب كرد .\r\n\r\nراه نجس شدن چيزهاى پاك\r\nمسأله 27 - اگر چيز پاك به چيز نجس برسد و هر دو يا يكى از آنها به طورى تر باشد كه ترى يكى به ديگرى برسد چيز پاك نجس مىشود و\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاگر ترى به قدرى كم باشد كه به ديگرى نرسد ، چيزى كه پاك بوده نجس نمىشود .\r\nمسأله 28 - هرگاه شيره و روغن و مانند اينها طورى شل باشد كه اگر مقدارى از آن ملاقات با نجاست كرد وعرف جميع آن را ملوث مىبيند مثل روغن در تابستان ، همين كه يك نقطه از آن نجس شد ، تمام آن نجس مىشود ولى اگر غليظ وسفت باشد مثل شيره و روغن در زمستان ، فقط جايى كه نجاست به آن رسيده ، نجس مىباشد پس اگر فضله موش در آن بيفتد جايى كه فضله افتاده نجس و بقيه پاك است .\r\nمسأله 29 - اخلاطى كه از بينى يا گلو مىآيد ، اگر خون داشته باشد ، جايى كه خون دارد نجس و بقيه آن پاك است ، پس اگر به بيرون دهان يا بينى برسد ، مقدارى را كه انسان يقين دارد جاى نجس اخلاط به آن رسيده نجس است و محلى را كه شك دارد جاى نجس به آن رسيده يا نه پاك مىباشد .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\nاحكام نجاسات\r\nمسأله 30 - نجس كردن خط و ورق قرآن حرام است و اگر نجس شود بايد فوراً آن را آب بكشند .\r\nمسأله 31 - دادن قرآن به كافر حرام و گرفتن قرآن از او واجب است در صورتى كه موجب هتك يا نجاست آن بشود ولى اگر براى آگاهى بگيرد با حفظ شرائط ، دادن به او حرام نيست و گرفتن هم واجب نمىباشد .\r\nمسأله 32 - خوردن و آشاميدن چيز نجس حرام است و همچنين خورانيدن آن به ديگرى بنابر احتياط واجب حرام است و اما خورانيدن آن به اطفال جائز است اگرچه ترك آن بنابر احتياط مستحب بهتر است و اگر خود طفل غذاى نجس را بخورد يا با دست نجس غذا را نجس كند و بخورد ، لازم نيست از او جلوگيرى كنند .\r\nمسأله 33 - اگر صاحب خانه در بين غذا خوردن بفهمد غذا نجس است بنابر احتياط بايد به مهمانها بگويد ؛ ولى اگر يكى از مهمانها بفهمد ، لازم نيست به ديگران خبر دهد ، مگر مسبّب باشد .\r\nمسأله 34 - نجس كردن تربت امام حسين عليه السلام اگر موجب هتك\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nحرمت و اهانت شود حرام است و احتياطاً اگر ملاحظه كرد كه تربت امام حسين عليه السلام نجس شده است آن را پاكيزه كند\r\n+ / استفتائات نجاسات\r\nسئوال 1 : آيا پوششى كه روى زخم‌ها بوجود مىآيد و معمولًا از خون و ترشّحات زخم تشكيل شده است حكم نجاست را دارد يا خير ؟\r\nجواب : در صورتى كه يقين دارد خون است بايد اجتناب نمايد و در صورتى كه پوشش آن سفت شده است و حالت پوست خشك شده را پيدا كرده است ، پاك است .\r\nسئوال 2 : خونابه‌اى كه از زخم بعد از قطع شدن خون جمع مىشود و بيرون مىآيد چه صورت دارد ؟\r\nجواب : در صورتى كه زخم پاك نشده باشد خونابه هم نجس است ولى اگر زخم پاك شده است و همراه آن خون نباشد ، پاك است .\r\nسئوال 3 : اگر لباس شخصى به منى ، خون يا غائط نجس گردد سپس اين شخص لباس را آب بكشد و بعد از طهارت به وسيله آب در محل نجاست لكه يا لكه‌هايى ببيند آن وقت شك كند كه اين عين نجاست است يا رنگ آن چه وظيفه‌اى دارد ؟\r\nجواب : بايد وارسى كند كه اگر رنگ نجاست در آن باقى مانده باشد ولى عين نجس وجود ندارد ، پاك است ولى اگر سفت باشد و لكه‌هايى از نجاست در آن باقى مانده نجس است .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nسئوال 4 : آيا اهل كتاب نجس هستند و آيا مىشود با آنها محشور و هم غذا شد ؟\r\nجواب : به نظر ما اهل كتاب نجس هستند و از مباشرت با آنها با رطوبت بايد اجتناب نمود\r\nسئوال 5 : آيا تارك الصلاة كه عمداً نماز نمىخواند كافر هستند ؟\r\nجواب : تا زمانى كه انكار نماز نكند مسلمان و پاك است\r\nسئوال 6 : آيا على اللهى نجس است ؟ رفتن به خانهء آنان چه حكمى دارد ؟\r\nجواب : در صورتى كه حقيقتاً حضرت على عليه السلام را خدا بدانند نجس هستند و رفتن به خانه آنها بايد با اجازه حاكم شرع باشد چون مالك نيستند .\r\nسئوال 7 : آيا بهائيان پاك هستند يا نجس ؟ آيا مالك هستند يا خير ؟\r\nجواب : بهائيان كافر و نجس هستند و مالك هم نيستند و لذا اگر از آنها قصد خريد داريد بايد با اجازه از حاكم شرع باشد\r\nسئوال 8 : مجوس و صابئين را در چه گروهى از كفار مىدانيد و حكم نجاست يا طهارت آنان چيست ؟\r\nجواب : از نظر ما اين دو گروه از اهل كتاب هستند و هر دو گروه نجس هستند .\r\nسئوال 9 : آيا الكل نجس است ؟\r\nجواب : الكل طبيعى نجس است چون مست كننده است ولى الكل صنعتى اشكالى ندارد\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nسئوال 10 : آيا الكل كه در انواع ادكلنها و عطرها و برخى رنگ‌ها و داروها به كار مىرود پاك است ؟\r\nجواب : تا يقين به نجاست پيدا نكرده پاك است و ظاهراً الكل صنعتى به آن افزوده مىشود كه اين قسم از الكل پاك است\r\nسئوال 11 : استعمال ادكلنهايى كه از خارج وارد مىكنند و نمىدانيم از چه موادى ساخته شده چه حكمى دارد ؟\r\nجواب : پاك است\r\nسئوال 12 : فضله لاك پشت و ماهى چه حكمى دارد ؟\r\nجواب : فضله لاك‌پشت و ماهى پاك است .\r\nسئوال 13 : اگر بدن خيس عرق باشد و يك جائى از بدن نجس گردد آيا تمام بدن نجس مىشود ؟\r\nجواب : اگر عرق جريان پيدا كند تا هرجا كه جريان پيدا كرده و از روى نجس عبور كرده نجس است ولى اگر جريان پيدا نكرده فقط اطراف نجس ، متنجّس است\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\nوضو\r\nبراى بجا آوردن نماز درست و كامل شرائطى وجود دارد كه يكى از آن شرائط ، داشتن وضو است . البته در بعضى موارد لازم است انسان غسل كند همانطور در برخى موارد خواندن نماز با تيمّم هم كفايت مىكند كه به احكام اينها خواهيم پرداخت .\r\nچگونه وضو بگيريم ؟\r\nمسأله 1 - در وضو واجب است صورت و دستها را بشويند و جلوى سر و روى پاها را مسح كشند .\r\nمسأله 2 - درازاى صورت را بايد از بالاى پيشانى جايى كه موى سر بيرون مىآيد تا آخر چانه شست ، و پهناى آن به مقدارى كه بين انگشت وسط و شست قرار مىگيرد شسته شود ، و اگر مختصرى از اين مقدار را نشويد وضو باطل است ، و براى آن كه يقين كند اين مقدار كاملًا شسته شده بايد كمى اطراف آن را هم بشويد .\r\nمسأله 3 - اگر احتمال دهد چرك يا چيز ديگرى در ابروها و\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nگوشه‌هاى چشم و لب او هست كه نمىگذارد آب به آنها برسد ، چنانچه احتمال او در نظر مردم به جا باشد ، بايد پيش از وضو وارسى كند كه اگر هست بر طرف نمايد .\r\nمسأله 4 - اگر پوست صورت از لاى مو پيدا باشد بايد آب را به پوست برساند و اگر پيدا نباشد شستن مو كافى است و رساندن آب به زير آن لازم نيست .\r\nمسأله 5 - اگر شك كند كه پوست صورت از لاى مو پيدا است يا نه ، بنابر احتياط واجب بايد مو را بشويد و آب را به پوست هم برساند .\r\nمسأله 6 - شستن توى بينى و مقدارى از لب و چشم كه در وقت بستن ديده نمىشود واجب نيست\r\nمسأله 7 - بايدصورت و دست‌ها را از بالا به‌پايين‌شست‌و اگر ازپايين‌به بالا بشويَد وضو باطل است .\r\nمسأله 8 - اگردست‌را تر كند وبه‌صورت و دستها بكشد ، چنانچه‌ترى دست به قدرى باشد كه به واسطه كشيدن دست آب كمى بر آنها جارى شود كافىاست .\r\nمسأله 9 - بعد از شستن صورت بايد دست راست و بعد از آن دست چپ را از آرنج تا سر انگشتها بشويد .\r\nمسأله 10 - براى آن كه يقين كند آرنج را كاملًا شسته بايد مقدارى بالاتر از آرنج را هم بشويد .\r\nمسأله 11 - كسى كه پيش از شستن صورت دستهاى خود را تا مچ شسته ، در موقع وضو بايد تا سر انگشتان را بشويد و اگر فقط تا مچ را\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبشويد وضوى او باطل است .\r\nمسأله 12 - بعد از شستن هر دو دست بايد جلوى سر را با ترى آب وضو كه در دست مانده است مسح كند و احتياط واجب آن است كه با باطن دست راست بوده باشد و احتياط واجب آن است كه مسح از بالا به پايين بوده باشد .\r\nمسأله 13 - يك قسمت از چهار قسمت سر ، كه مقابل پيشانى است جاى مسح مىباشد ، و هر جاى اين قسمت را به اندازه طول يك انگشت و عرض يك انگشت بايد مسح كند ، اگرچه احتياط مستحب آن است كه از درازا به اندازه درازاى يك انگشت و از پهنا به اندازه پهناىسه انگشت بسته مسح نمايد .\r\nمسأله 14 - لازم نيست مسح سر بر پوست آن باشد بلكه بر موى جلوى سر هم صحيح است ولى كسى كه موى جلوى سر او به اندازه‌اى بلند است كه اگر مثلًا شانه كند به صورتش مىريزد ، يا به جاهاى ديگر سر مىرسد ، بايد بيخ موها را مسح كند ، يا فرق سر را باز كرده پوست سر را مسح نمايد و اگر موهايى را كه به صورت مىريزد يا به جاهاى ديگر مىرسد جلوى سرجمع كند و بر آنها مسح نمايد ، يا بر موىجاهاى ديگر سر كه جلوى آن آمده مسح كند باطل است .\r\nمسأله 15 - بعد از مسح سر بايد با ترى آب وضو كه در دست مانده روى پاها را از سر انگشتها تا برآمدگى روى پا مسح كند و احتياط واجب آن است كه تا مفصل را هم مسح نمايد .\r\nمسأله 16 - احتياط واجب آن است كه تمام روى پا مسح شود .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمسأله 17 - در مسح پا دست را بر انگشتها بگذارد و بعد به پشت پا بكشد و اگر تمام دست را روى پا بگذارد و كمى بكشد جائز است ، ولى اوّلى موافق با احتياط مىباشد .\r\nمسأله 18 - در مسح سر و روى پا بايد دست را روى آنها بكشد و اگر دست را نگهدارد و سر يا پا را به آن بكشد وضو باطل است ولى اگر موقعىكه دست را مىكشد سر يا پا مختصرى حركت كند اشكال ندارد .\r\nمسأله 19 - جاىمسح بايد خشك‌باشد و اگر به قدرىتر باشد كه رطوبت كف دست به آن اثر نكند مسح باطل است ولى اگر ترى آن به قدرى كم باشد كه رطوبتىكه بعد از مسح در آن ديده مىشود بگويند فقط ترى از كف دست است اشكال ندارد .\r\nمسأله 20 - اگر براى مسح رطوبتى در كف دست نمانده باشد نمىتواند دست را با آب خارج تر كند ، بلكه بايد از ترى صورت و ابرو و مژگان وريش كه داخل حد صورت است بگيرد و با آن مسح نمايد .\r\nمسأله 21 - اگر روى پا نجس باشد و نتواند براى مسح آن را آب بكشد بايد تيمم نمايد و احتياط واجب آن است كه جبيره هم نمايد .\r\n\r\nوضوى ارتماسى\r\nمسأله 1 - وضوى ارتماسى آن است كه انسان صورت و دستها را به قصد وضو در آ ب فرو برد و يا آنها را اوّل در آب فرو برد و بعد به قصد وضو بيرون آورد و اگر موقعى كه دستها را در آب فرو مىبرد ، نيّت كند و تا وقتى كه آنها را از آب بيرون مىآورد و ريزش آب تمام مىشود به\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nقصد وضو باشد ، وضوى او صحيح است و نيز اگر موقع بيرون آوردن از آب قصد وضو كند و تا وقتى كه ريزش آب تمام مىشود به قصد وضو باشد ، وضوى او صحيح است .\r\nمسأله 2 - اگر وضوى بعضى از اعضاء را ارتماسى و بعضى را غير ارتماسى دهد اشكال ندارد .\r\n\r\nشرائط وضو\r\nشرائط صحيح بودن وضو سيزده چيز است :\r\nشرط اول : آن كه آب وضو پاك باشد .\r\nشرط دوم : آن كه مطلق باشد .\r\nمسأله 1 - اگر غير از آب گل آلود مضاف آب ديگرى براى وضو ندارد ، چنانچه وقت نماز تنگ است بايد تيمّم كند و اگر وقت دارد واجب آن است كه صبر كند تا آب صاف شود و وضو بگيرد .\r\nشرط سوم : آن كه آب وضو و بنابر احتياط واجب فضائى كه در آن وضو مىگيرد مباح باشد .\r\nمسأله 2 - وضو با آب‌غصبىو با آبىكه معلوم نيست صاحب آن راضى است يا نه حرام و باطل است و احوط آن است كه محل ريزش آب وضو مباح باشد .\r\nمسأله 3 - كسى كه نمىخواهد در مسجدى نماز بخواند اگر نداند حوض آن را براى مردم وقف كرده‌اند يا براى كسانى كه در آنجا نماز مىخوانند ، نمىتواند از حوض آن مسجد وضو بگيرد ، ولى اگر معمولًا\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nكسانى هم كه نمىخواهند در آنجا نماز بخوانند از حوض آن مسجد وضو مىگيرند ، مىتواند از آن حوض وضو بگيرد .\r\nشرط چهارم و پنجم : آن كه ظرف آب وضو مباح باشد و از طلا و نقره نباشد .\r\nمسأله 4 - اگر آب وضو در ظرف غصبى يا طلا و نقره است ، و آب را از آنها بردارد و به صورت و دستها بريزد وضوى او صحيح است وامّا صحت وضو به نحو ارتماسى مشكل است .\r\nشرط ششم : آن كه اعضاء وضو موقع شستن و مسح كردن پاك باشد .\r\nمسأله 5 - اگر پيش از تمام شدن وضو جايى را كه شسته يا مسح كرده نجس شود ، وضو صحيح است .\r\nمسأله 6 - اگر غير از اعضاء وضوجايىاز بدن نجس باشد وضو صحيح است ولى اگر مخرج را از بول يا غائط تطهير نكرده باشد احتياط مستحب آن است كه اول آن را تطهير كند ، بعد وضو بگيرد .\r\nشرط هفتم : آن كه وقت براى وضو و نماز كافى باشد .\r\nمسأله 7 - هرگا وقت به قدرى تنگ باشد كه اگر وضو بگيرد تمام نماز يا مقدارى از آن بعد از وقت خوانده مىشود ، بايد تيمّم كند ولى اگر براى وضو و تيمم يك اندازه وقت لازم است بايد وضو بگيرد .\r\nشرط هشتم : آن كه به قصد قربت يعنى براى انجام فرمان خداوند عالم وضو بگيرد و اگر براى خنك شدن يا به قصد ديگرى وضو بگيرد باطل است .\r\nشرط نهم : وضو را به ترتيبى كه گفته شد بجا آورد و اگر به اين ترتيب\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nوضو نگيرد باطل است .\r\nشرط دهم : آن كه كارهاى وضو را پشت سر هم انجام دهد .\r\nمسأله 8 - اگر بين كارهاى وضو به قدرى فاصله شود كه وقتى مىخواهد جايىرا بشويد يا مسح كند رطوبت جاهايى كه پيش از آن شسته يا مسح كرده خشك شده باشد به شرط اين كه موالات عرفاً به هم خورده باشد ، وضو باطل است و اگر فقط رطوبت جايى كه جلوتر از محلّى است كه مىخواهد بشويد يا مسح كند ، خشك شده باشد مثلًا موقعى كه مىخواهد دست چپ را بشويد ، رطوبت دست راست خشك شده باشد و صورت تر باشد وموالات به هم نخورده باشد وضو صحيح است ، گرچه احتياط مستحب آن است كه وضو را باطل كند و از سر بگيرد .\r\nمسأله 9 - راه رفتن در بين وضو اشكال ندارد ، پس اگر بعد از شستن صورت و دستها چند قدم راه برود و بعد سر و پا را مسح كند وضوى او صحيح است .\r\nشرط يازدهم : آن كه شستن اعضاى وضو را خود انسان انجام دهد و اگر ديگرى او را وضو دهد ، يا در رساندن آب به صورت و دستها و مسح سر و پا به او كمك نمايد ، وضو باطل است .\r\nشرط دوازدهم : آن كه استعمال آب براى او مانعى نداشته باشد .\r\nشرط سيزدهم : آن كه در اعضاى وضو مانعى از رسيدن آب نباشد .\r\nمسأله 10 - اگر زير ناخن چرك باشد ، وضو اشكال ندارد ولى اگر ناخن را بگيرند بايد براى وضو آن چرك را بر طرف كنند ، و نيز اگر\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nناخن بيشتر از معمول بلند باشد ، بايد چرك زير مقدارى را كه از معمول بلندتر است بر طرف نمايند .\r\nمسأله 11 - اگر انسان شك كند كه به اعضاى وضوى او چيزى چسبيده يا نه بايد وارسى كند يا به قدرى دست بمالد كه اطمينان پيدا كند كه اگر بوده بر طرف شده يا آب به زير آن رسيده است\r\nمسأله 12 - اگر بعد از وضو چيزى كه مانع از رسيدن آب است در اعضاء وضو ببيند و نداند موقع وضو بوده يا بعد پيدا شده ، وضوى او صحيح است .\r\n\r\nاحكام وضو\r\nمسأله 1 - كسى كه در كارهاى وضو و شرائط آن مثل پاك بودن آب و غصبى نبودن آن خيلى شك مىكند ، بايد به شكّ خود اعتنا نكند .\r\nمسأله 2 - اگر شك كند كه وضوى او باطل شده يا نه بنا مىگذارد كه وضوى او باقيست ولى اگر بعد از بول استبراء نكرده و وضو گرفته باشد و بعد از وضو رطوبتىاز او بيرون آيد كه نداند بول است يا چيز ديگر وضوى او باطل است .\r\nمسأله 3 - كسى كه مىداند وضو گرفته و حدثى هم از او سر زده ، مثلًا بول كرده ، اگر نداند كدام جلوتر بوده ، چنانچه پيش از نماز است ، بايد وضو بگيرد ، و اگر در بين نماز است بايد نماز را بشكند و وضو بگيرد ، و اگر بعد از نماز است نمازى كه خوانده صحيح است و براى نمازهاى بعد بايد وضوبگيرد .\r\n\r\n","description":"","footnote":"","page_name":" 49 ","page_number":49},
  {"content":"\r\n\r\n\r\nچيزهايى كه بايد براى آنها وضو گرفت\r\nمسأله 1 - براى پنج چيز وضو گرفتن واجب است :\r\nاوّل براى نمازهاى واجب غير از نماز ميّت ،\r\nدوم براى سجده و تشهد فراموش شده ، اگر بين آنها و نماز حدثى از او سر زده مثلًا بول كرده باشد و احتياط واجب آن است كه براى سجده سهو هم وضو بگيرد ،\r\nسوم براى طواف واجب خانه كعبه ،\r\nچهارم اگر نذر يا عهد كرده يا قسم خورده باشد كه وضو بگيرد ،\r\nپنجم براى آب كشيدن قرآنى كه نجس شده ، يا بيرون آوردن آن از مستراح و مانند آن ، در صورتى كه مجبور باشد ، دست يا جاى ديگر بدن خود را به خط قرآن برساند ، ولى چنانچه معطّل شدن به مقدار وضو بىاحترامى به قرآن است ، بايد بدون اين كه وضو بگيرد ، قرآن را از مستراح و مانند آن بيرون آورد ، يا اگر نجس شده آب بكشد .\r\nمسأله 2 - مس نمودن خط قرآن ، يعنى رساندن جايى از بدن به خط قرآن براى كسى كه وضو ندارد حرام است ، و احتياط استحبابى آن است كه موى خود را هم بخطّ قرآن نرساند ، ولى اگر قرآن را به زبان فارسى يا به زبان ديگر ترجمه كنند مسّ آن اشكال ندارد .\r\nمسأله 3 - كسى كه وضو ندارد ، حرام است اسم خداوند متعال را به هر زبانى نوشته شده باشد مسّ نمايد و احتياط وجوبى آن است كه اسم مبارك پيغمبر و ائمه عليهم السلام و حضرت زهرا عليها السلام را هم مس ننمايد .\r\nمسأله 4 - اگر پيش از وقت نماز به قصد اين كه با طهارت باشد ،\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nوضو بگيرد يا غسل كند صحيح است و اگر نزديك وقت نماز به قصد مهيّا بودن براى نماز وضو بگيرد اشكال ندارد .\r\n\r\nچيزهايى كه وضو را باطل مىكند\r\nمسأله 1 - هفت چيز وضو را باطل مىكند :\r\nاوّل بول ،\r\nدوم غائط ،\r\nسوم باد معده ،\r\nچهارم خوابى كه به واسطه آن چشم نبيند و گوش نشنود ولى اگر چشم نبيند و گوش بشنود وضو باطل نمىشود ،\r\nپنجم چيزهائى كه عقل را از بين مىبرد مانند : ديوانگى و مستى وبيهوشى ،\r\nششم استحاضه زنان كه بعداً گفته مىشود ،\r\nهفتم كارىكه براى آن بايد غسل كرد مانند جنابت .\r\n\r\nاحكام وضوى جبيره\r\nچيزى كه با آن زخم و شكسته را مىبندند و دوايى كه روى زخم و مانند آن مىگذارند جبيره ناميده مىشود .\r\nمسأله 1 - اگر در يكى از جاهاى وضو ، زخم يا دمل يا شكستگى باشد ، چنانچه روى آن باز است و آب براى آن ضرر ندارد ، بايد بطور معمولى وضو گرفت .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمسأله 2 - اگر زخم يا دمل يا شكستگى در صورت و دستها است و روى آن باز است و آب ريختن روى آن ضرر دارد ، چنانچه كشيدن دست تر بر آن ضرر ندارد ، احتياط واجب آن است كه دست تر بر آن بكشد و احتياط استحبابى آن است كه بعد پارچه پاكى روى آن بگذارد و دست تر را روى پارچه هم بكشد و اگر اين مقدار هم ضرر دارد يا زخم نجس است ونميشود آب كشيد ، بايد اطراف زخم را به طورى كه در وضو گفته شد ، از بالا به پايين بشويد و بنابر احتياط پارچه پاكى روى زخم بگذارد و دست تر روى آن بكشد ، و اگر گذاشتن پارچه ممكن نيست بايد اطراف زخم را بشويد و بنابر احتياط استحبابى تيمّم هم بنمايد .\r\nمسأله 3 - اگر روى دمل يا زخم يا شكستگى بسته باشد ، چنانچه باز كردن آن ممكن است و آب هم براى آن ضرر ندارد ، بايد باز كند و وضو بگيرد ، چه زخم و مانند آن در صورت و دستها باشد يا جلوى سر و روى پاها .\r\nمسأله 4 - اگر نمىشود روى زخم را باز كرد ولى زخم و چيزى كه روى آن گذاشته پاك است ورسانيدن آب به زخم ممكن است و ضرر هم ندارد ، بايد آب را به روى زخم برساند ، و اگر زخم يا چيزى كه روى آن گذاشته نجس است ، چنانچه آب كشيدن آن و رساندن آب به روى زخم ممكن باشد ، بايد آن را آب بكشد و موقع وضو آب را به زخم برساند و در صورتى كه آب براى زخم ضرر دارد ، يا آن كه رساندن آب به روى زخم ممكن نيست ، يا زخم نجس است ونميشود آن را آب كشيد ، بايد\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nاطراف زخم را بشويد و اگر جبيره پاك است بايد روى آن را مسح كند و اگر جبيره نجس است ، يا نمىشود روى آن را دست تر كشيد ، مثلًا دوايى است كه به دست مىچسبد ، پارچه پاكى را به طورى كه جزء جبيره حساب شود ، روى آن بگذارد و دست تر روى آن بكشد و اگر اين هم ممكن نيست ، احتياط واجب آن است كه وضو بگيرد به شستن اطراف آن و تيمّم هم بكند .\r\nمسأله 5 - اگر جبيره تمام صورت يا تمام يكى از دستها يا تمام هر دو دست را گرفته باشد ، بايد وضوى جبيره‌اى بگيرد و بنابر احتياط واجب تيمّم هم‌بنمايد .\r\nمسأله 6 - اگر جبيره تمام اعضاى وضو را گرفته باشد بنابر احتياط واجب بايد وضوى جبيره‌اى بگيرد وتيمّم هم بنمايد .\r\nمسأله 7 - اگر جبيره بيشتر از معمول اطراف زخم را گرفته و برداشتن آن ممكن نيست ، بايد به دستور جبيره عمل كند ، و به احتياط واجب تيمّم هم نمايد و اگر برداشتن جبيره ممكن است بايد جبيره را بردارد ، پس اگر زخم در صورت و دستها است اطراف آن را بشويد و اگر در سر است اطراف آن را مسح كند و اگر روى پاها باشد اطراف آن را مسح كند و براى جاى زخم به دستور جبيره عمل نمايد .\r\nمسأله 8 - اگر در جاى وضو يا غسل چيزى چسبيده است كه برداشتن آن ممكن نيست ، يا به قدرى مشقّت دارد كه نمىشود تحمّل كرد ، بايد به دستور جبيره عمل كند ، و بنابر احتياط مستحبّ تيمّم هم بنمايد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nمسأله 9 - غسل جبيره‌اى مثل وضوى جبيره‌اى است و بنابر احيتاط واجب بايد آن را ترتيبى بجا آورد .\r\nمسأله 10 - نمازهايى را كه انسان با وضوى جبيره‌اى خوانده صحيح است اگر عذرش تا آخر وقت مستمرّ باشد و اگر در اثناء وقت عذرش بر طرف شود اعاده با وضوء واجب است ، و اگر بعد از وقت عذرش بر طرف شد ، براى نمازهاى بعد بايد وضو بگيرد .\r\n+ / استفتائات وضو\r\nسئوال 1 : اگر در وضو گرفتن سهواً دستها از پايين به بالا شسته شود چه حكمى دارد مثلًا از نوك انگشتان به طرف آرنج شسته است ؟\r\nجواب : اگر سهواً انجام گيرد به شرط آنكه آب را دوباره از طرف آرنج به سر دست برساند وضو صحيح است\r\nسئوال 2 : كشيدن مسح سر از پائين به بالا چه صورت دارد ؟\r\nجواب : به نظر ما به احتياط واجب بايد از بالا به پايين سر مسح شود\r\nسئوال 3 : اگر روى اعضاء مسح كمىترى باشد آيا مسح كشيدن صحيح است يا خير ؟\r\nجواب : اگر ترى دست بر پا يا سر غالب شود اين مقدار رطوبت اشكال ندارد\r\nسئوال 4 : اگر هنگام مسح كشيدن سر ، رطوبت دست با صورت تماس پيدا كند چه صورت دارد ؟\r\nجواب : احتياطاً دوباره وضو بگيرد\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nسئوال 5 : كسى كه بعد از اتمام شستن دست چپ در وضو و قبل از اينكه مسح كند دست چپ او به دست راست تماس حاصل كند يا دست راست به دست چپ آيا مىتواند با آن دست مسح كند\r\nجواب : اگر آب سر دست غلبه كند به آب دست ديگر مسح اشكال ندارد ولى اگر آب دست بر آب سر دست ديگر غلبه كند مسح اشكال دارد و به احتياط واجب نبايد آب دست به دست ديگر برسد\r\nسئوال 6 : در مكانهاى عمومى يا صحن ائمه يا امامزادگان بعضى خانمها در كنار حوض در حضور نامحرم وضو مىگيرند آيا وضوى آنها صحيح است .\r\nجواب : وضو گرفتن در محلى كه نامحرم زن را مىبيند جايز نيست و وضو باطل است .\r\nسئوال 7 : اگر وضو گرفتن زن منحصر به حضور نامحرم باشد تكليف چيست ؟\r\nجواب : بايد تيمم كند\r\nسئوال 8 : اگر محل زخم بيش از حدّ معمول با پارچه بسته شده است آيا وضوى جبيره احتياج به تيمّم هم دارد ؟\r\nجواب : بعد از وضوى جبيره بايد تيمم هم انجام دهد .\r\nسئوال 9 : اگر زخم در محل مسح سر باشد و امكان پاك كردن آن نيست وظيفه چيست ؟\r\nجواب : در صورتى كه امكان مسح بر يكى از دو طرف سر امكان دارد بايد بر آن طرف مسح كند و الّا بر جبيره مسح نمايد\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nسئوال 10 : اگر خون مردگى زيرپوست جمع شود چگونه بايد وضو گرفت ؟\r\nجواب : لازم نيست خون را از زيرپوست خارج كند مگر آنكه پوست سوراخ شده باشد بطورى كه خون زيرپوست موجب گردد اطراف آن نجس شود در اين صورت بايد خون را خارج كنند و اگر امكان نداشته باشد وضوى جبيره بگيرد .\r\nسئوال 11 : آيا بستن شير با توجه به اينكه شير آب تر مىباشد پيش از تمام شدن شستن دست چپ در صحت وضو اشكالى وارد مىكند يا خير ؟\r\nجواب : در صورتى كه ترى دست غلبه بر آب شير كند اشكالى ندارد گرچه خلاف احتياط است\r\nسئوال 12 : آيا رنگ خودكار و قلم و لكه‌هاى رنگ و چربى مانع از وضو مىباشد ؟\r\nجواب : اگر رنگ خودكار و امثال آن داراى جرم باشد و روى پوست را گرفته باشد مانع وضو هست و بايد بر طرف شود و الا مانع وضو نيست\r\nسئوال 13 : وضو گرفتن در زير باران چه حكمى دارد ؟\r\nجواب : چنانچه براى او امكان دارد كه زير سقف برود يا باران به حدى كم است كه آب وضو بر آب باران غلبه مىكند وضوى او صحيح است ولى اگر باران شديد باشد بطوريكه بر آب وضو غلبه كند بايد در همان حال وضو بگيرد و نيت كند و احتياطاً بعد از آن تيمم هم بكند .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nغسل\r\nغسلهاى واجب هفت است اوّل غسل جنابت ، دوّم غسل حيض ، سوم غسل نفاس ، چهارم غسل استحاضه ، پنجم غسل مس ميت ، ششم غسل ميت ، هفتم غسلى كه بواسطه نذر و قسم واجب مىشود .\r\n\r\nاحكام جنابت\r\nمسأله 1 - به دو چيز انسان جنب مىشود : اوّل : جماع ، دوم : بيرون آمدن منى ، چه در خواب باشد يا بيدارى ، كم باشد يا زياد ، با شهوت باشد يا بىشهوت ، با اختيار باشد يا بىاختيار .\r\nمسأله 2 - اگر رطوبتى از انسان خارج شود و نداند منى است يا بول يا غير اينها ، چنانچه با شهوت و جستن بيرون آمده و از بيرون آمدن آن ، بدن سست شده ، آن رطوبت حكم منى دارد و اگر هيچ يك از اين سه نشانه يا بعضى از اينها را نداشته باشد ، حكم منى ندارد ولى در مريض لازم نيست آن آب با جستن بيرون آمده باشد ، بلكه اگر با شهوت بيرون آيد و در موقع بيرون آمدن بدن سست شود ، در حكم منى است .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nمسأله 3 - اگر از مردى كه مريض نيست آبى بيرون آيد كه يكى از سه نشانه‌اى را كه در مسأله پيش گفته شد داشته باشد و نداند نشانه‌هاى ديگر را داشته يا نه ، چنانچه استبراء از بول نكرده باشد و وضو هم داشته و رطوبت هم خارج شود وضو لازم است و اگر وضو نداشته باز وضو كفايت مىكند و غسل لازم نيست و چنانچه استبراء از بول نموده باشد با داشتن وضو چيزى براى او لازم نيست و با نداشتن وضو تنها اكتفا بوضوء مىشود امّا اگر استبراء كرده و يقين دارد رطوبتى كه از او خارج شده يا بول است يا منى بايد احتياط كند بجمع بين غسل و وضو .\r\nمسأله 4 - اگر نعوذ باللَّه حيوانى را وطى كند ، يعنى با او نزديكى نمايد و منى از او بيرون آيد غسل تنها كافى است ، و اگر منى بيرون نيايد ، چنانچه پيش از وطى وضو داشته باز هم غسل تنها كافى است ، و اگر وضو نداشته احتياط واجب آن است كه غسل كند ، و وضو هم بگيرد .\r\nمسأله 5 - اگر منى از جاى خود حركت كند و بيرون نيايد ، يا انسان شك كند كه منى از او بيرون آمده يا نه ، غسل بر او واجب نيست .\r\nمسأله 6 - اگر در لباس خود منى ببيند و بداند كه از خود اوست و براى آن غسل نكرده ، بايد غسل كند ونمازهايى را كه يقين دارد ، بعد از بيرون آمدن منى خوانده قضا كند ، ولى نمازهايى كه احتمال مىدهد ، بعد از بيرون آمدن منى خوانده لازم نيست قضا نمايد .\r\n\r\nچيزهايى كه بر جنب حرام است\r\nمسأله 1 - پنج چيز بر جنب حرام است :\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاوّل رساندن جايى از بدن به خطّ قرآن ، يا باسم خدا و بنابر احتياط واجب باسم پيغمبران وامامان عليهم السلام و حضرت زهراء عليها السلام ، به طورى كه در وضو گفته شد ،\r\nدوم رفتن در مسجد الحرام و مسجد پيغمبر اگر چه از يك در داخل و از در ديگر خارج شود ،\r\nسوم توقف در مساجد ديگر ، ولى اگر از يك در داخل و از در ديگر خارج شود ، يا براى برداشتن چيزى برود مانعى ندارد و حرم امامان بنابر احتياط واجب ملحق به مسجد النّبى است و در رواق امامان هم مكث به احتياط واجب جايز نيست ،\r\nچهارم گذاشتن چيزى در مسجد ،\r\nپنجم خواندن سوره‌اى كه سجده واجب دارد و آن چهار سوره است : اوّل سوره سى و دوم قرآن ( الم تنزيل ) ، دوم سوره چهل و يكم ( حم سجده ) ، سوم سوره پنجاه و سوم ( والنجم ) ، چهارم سوره نود و ششم ( اقرء ) و اگر يك حرف از اين چهار سوره را هم بخواند حرام است و حتى بسم اللَّه را هم اگر به نيّت اين سوره‌ها بخواند حرام است .\r\n\r\nچيزهائى كه بر جنب مكروه است\r\nمسأله 1 - نه چيز بر جنب مكروه است :\r\nاوّل و دوم خوردن و آشاميدن ، ولى اگر وضو بگيرد و يا استنشاق ومضمضه نمايد يا دستها را بشويد مكروه نيست ،\r\nسوم خواندن بيشتر از هفت آيه از سوره‌هايى كه سجده‌واجب\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nندارد ، بلكه بهتر ترك قرائت قرآن است ،\r\nچهارم رساندن جايى از بدن به جلد و حاشيه و بين خطهاى قرآن ، پنجم همراه داشتن قرآن\r\nششم خوابيدن ، ولى اگر وضو بگيرد يا به واسطه نداشتن آب ، بدل از غسل تيمّم كند مكروه نيست ،\r\nهفتم خضاب كردن به حنا و مانند آن ،\r\nهشتم ماليدن روغن به بدن ،\r\nنهم جماع كردن بعد از آن كه محتلم شده ، يعنى در خواب منى از او بيرون آمده است .\r\n\r\nغسل جنابت\r\nمسأله 1 - غسل جنابت به خودى خود مستحبّ است و براى خواندن نماز واجب و مانند آن واجب مىشود ، ولى براى نماز ميّت و سجده شكر و سجده‌هاى واجب قرآن غسل جنابت لازم نيست .\r\nمسأله 2 - لازم نيست در وقت غسل نيّت كند كه غسل واجب يا مستحبّ مىكنم و اگر فقط به قصد قربت يعنى براى انجام فرمان خداوند عالم غسل كند كافيست .\r\nمسأله 3 - اگر يقين كند وقت نماز شده و نيّت غسل واجب كند بعد معلوم شود كه پيش از وقت غسل كرده ، غسل او صحيح است .\r\n\r\nاحكام غسل\r\nغسل خواه مستحب باشد يا واجب به دو صورت مىتوان انجام داد :\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n1 - ترتيبى 2 - ارتماسى :\r\n1 - غسل ترتيبى : بايد به نيت غسل اوّل سر و گردن ، بعد طرف راست ، بعد طرف چپ بدن را بشويد .\r\n2 - غسل ارتماسى : بايد به نيت غسل ارتماسى در آب فرو رود بطوريكه آب تمام بدن را فراگيرد ولو تدريجاً\r\nمسأله 1 - اگر عمداً يا از روى فراموشى يا بواسطه ندانستن مسئله غسل ترتيبى را به صورت بالا نگيرد از جايى كه مخالفت ترتيب را نموده بايد از همان جا اعاده كند .\r\nمسأله 2 - اگر بعد از غسل بفهمد جايى از بدن را نشسته و نداند كجاى بدن است ، بايد دوباره غسل كند .\r\nمسأله 3 - اگر بعد از غسل بفهمد مقدارى از بدن را نشسته ، چنانچه از طرف چپ باشد شستن همان مقدار كافى است و اگر از طرف راست باشد بايد بعد از شستن آن مقدار ، دوباره طرف چپ را بشويد ، و اگر سر و گردن باشد بايد بعد از شستن آن مقدار ، دوباره طرف راست و بعد طرف چپ را بشويد .\r\nمسأله 4 - اگر پيش از تمام شدن غسل ، در شستن مقدارى از طرف چپ شك كند ، شستن همان مقدار كافى است ولى اگر در شستن مقدارى از طرف راست شك كند ، در حال شستن طرف چپ بنابر احتياط واجب ، اعتنا به آن شك بنمايد و همچنين است اگر شك در شستن عضوى بعد از داخل شدن در شستن عضو ديگر كند كه به آن شك اعتنا بنمايد و آن عضو را بشويد .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nمسأله 5 - اگر به نيت غسل ارتماسى در آب فرو رود چنانچه پاى او روى زمين باشد بايد از زمين بلند كند .\r\nمسأله 6 - در غسل ارتماسى لازم است هنگام نيّت مقدارى از بدن بيرون آب باشد .\r\nمسأله 7 - اگر بعد از غسل ارتماسى بفهمد به مقدارى از بدن آب نرسيده ، چه جاى آن را بداند يا نداند ، بايد دوباره غسل كند .\r\nمسأله 8 - كسى كه براى حج يا عمره احرام بسته است ، نمىتواند غسل ارتماسى بكند و همچنين كسى كه روزه واجب گرفته نمىتواند غسل ارتماسى كند ولى اگر از روى فراموشى غسل ارتماسى كند صحيح است .\r\nمسأله 9 - در غسل ارتماسى بايد تمام بدن پاك باشد ولى در غسل ترتيبى پاك بودن تمام بدن لازم نيست و اگر تمام بدن نجس باشد و هر قسمتى را پيش از غسل دادن آن قسمت آب بكشد كافىاست .\r\nمسأله 10 - كسى كه از حرام جنب شده اگر بخواهد با آب گرم غسل كند عرق مىكند و چون عرق او بنابر احتياط واجب نجس است ، بايد با آب سرد غسل كند و اگر آب سرد پيدا نكند يا براى او ضرر داشته باشد نمىتواند در بيرون از آب غسل ترتيبى كند ولى مىتواند بعد از آن كه تمام بدن زير آب رفته باشد نيّت غسل ترتيبى كند و به نيّت سر و گردن بدن را حركت دهد بعد يك مرتبه به نيّت طرف راست و مرتبهء ديگر به نيّت طرف چپ بدن را حركت دهد كه در اين صورت غسل او صحيح است .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمسأله 11 - جايى كه شك دارد از ظاهر بدن است يا از باطن آن ، بنابر احتياط واجب بايد بشويد .\r\nمسأله 12 - چيزى را كه مانع رسيدن آب به بدن است ، بايد بر طرف كند و اگر پيش از آن كه يقين كند بر طرف شده غسل نمايد ، غسل او باطل است .\r\nمسأله 13 - در غسل بايد موهاى كوتاهى را كه جزء بدن حساب مىشود ، بشويد و شستن موهاى بلند واجب نيست ، بلكه اگر آب را طورى به پوست برساند كه آنها تر نشوند ، غسل صحيح است ولى اگر رساندن آب به پوست بدون شستن آنها ممكن نباشد بايد آنها را بشويد تا آب به بدن برسد .\r\nمسأله 14 - تمام شرطهايى كه براى صحيح بودن وضو گفته شد ، مثل : پاك بودن آب و غصبى نبودن آن ، در صحيح بودن غسل هم شرط است ولى در غسل لازم نيست بدن را از بالا به پايين بشويد و نيز در غسل ترتيبى لازم نيست بعد از شستن هر قسمت فوراً قسمت ديگر را بشويد بلكه اگر بعد از شستن سر و گردن مقدارىصبر كند و بعد طرف راست را بشويد و بعد از مدّتى طرف چپ را بشويد اشكال ندارد .\r\nمسأله 15 - اگر شك كند كه غسل كرده يا نه بايد غسل كند ولى اگر بعد از غسل شك كند كه غسل او درست بوده يا نه ، لازم نيست دوباره غسل‌نمايد .\r\nمسأله 16 - اگر در بين غسل ، حدث اصغر از او سر زند مثلًا بول كند ، غسل را رها كند و دوباره غسل نمايد و وضو هم بگيرد و يا آن كه\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nآن غسل را تمام كند و دوباره بنابر احتياط واجب غسل كند به قصد تمام يا اتمام و بعد از آن وضو هم بگيرد و احتياطاً غسل دوم را مثل اوّل در ترتيبى و ارتماسى بودن انجام دهد .\r\nمسأله 17 - كسى كه چند غسل بر او واجب است مىتواند به نيّت همه آنها يك غسل بجا آورد ، و اگر يكى از آنها غسل جنابت بوده و قصد غسل جنابت را به تنهايى بنمايد كافى است و وضو لازم نيست و اگر غير از جنابت را قصد كند باز كافىاست و ليكن بنابر احتياط وضو هم بگيرد .\r\nمسأله 18 - اگر بر جايى از بدن ، آيهء قرآن يا اسم خداوند تعالى نوشته شده باشد ، بنابر احتياط واجب اگر ممكن است بايد آن را از بين ببرد و اگر ممكن نيست ، بايد وضو و غسل را ارتماسى انجام دهد ، و چنانچه بخواهد وضو يا غسل راترتيبىبجا آورد ، بايد آب را طورى به بدن برساند كه دست او به نوشته نرسد .\r\nمسأله 19 - كسى كه غسل جنابت كرده ، نبايد براى نماز وضو بگيرد ولى با غسلهاى ديگر نمىشود نماز خواند و بايد وضو هم گرفت .\r\n\r\nاستحاضه\r\nيكى از خونهايى كه از زن خارج مىشود خون استحاضه است و در بعضى صور زن بايد غسل استحاضه انجام دهد\r\nمسأله 1 - خون استحاضه در بيشتر اوقات زرد رنگ و سرد است و بدون فشار و سوزش بيرون مىآيد و غليظ هم نيست ولى ممكن\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nاست گاهى سياه يا سرخ و گرم و غليظ باشد و با فشار و سوزش بيرون آيد .\r\nمسأله 2 - استحاضه سه قسم است : قليله ومتوسّطه و كثيره ، استحاضه قليله آن است كه خون فقط روى پنبه‌اى را كه زن داخل فرج مىنمايد آلوده كند و در آن فرو نرود ، استحاضه متوسّطه آن است كه خون در پنبه فرو رود ، اگرچه در يك گوشهء آن باشد ، ولى از پنبه به دستمالى كه معمولًا زنها براى جلوگيرى از خون مىبندند ، نرسد ، استحاضه كثيره آن است كه خون پنبه را بگيرد و به دستمال هم برسد .\r\nتوجه : تفصيل احكام زن مستحاضه و اقسام آن را در رساله مشاهده فرماييد\r\n\r\nحيض\r\nحيض خونى است كه غالباً در هر ماه چند روزى از رحم زنها خارج مىشود و زن بايد بعد از پاك شدن از خون حيض ، غسل حيض را انجام دهد .\r\nمسأله 1 - خون حيض در بيشتر اوقات ، غليظ و گرم و رنگ آن سياه يا سرخ است و با فشار و كمى سوزش بيرون مىآيد .\r\nمسأله 2 - زنهاى قرشيّه بعد از تمام شدن شصت سال قمرى يائسه مىشوند ، يعنىخون حيض نمىبينند و زنهايى كه قرشيّه نيستند ، بعد از تمام شدن پنجاه سال يائسه مىشوند .\r\nمسأله 3 - خونى كه دختر پيش ازتمام شدن نه سال و زن بعد از\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nيائسه شدن مىبيند حيض نيست .\r\nمسأله 4 - دخترى كه نمىداند نه سالش تمام شده يا نه ، اگر خونى ببيند كه نشانه‌هاى حيض را نداشته باشد حيض نيست ، و اگر نشانه‌هاى حيض را داشته باشد ، حيض است و معلوم مىشود نه سال او تمام شده است .\r\nمسأله 5 - مدّت حيض كمتر از سه روز و بيشتر از ده روزنمىشود ، و اگر مختصرى هم از سه روز كمتر باشد حيض نيست .\r\nمسأله 6 - بايد سه روز اوّل حيض پشت سر هم باشد ، پس اگر مثلًا دو روز خون ببيند و يك روز پاك شود و دوباره يك روز خون ببيند ، حيض نيست .\r\nمسأله 7 - لازم نيست درتمام سه روز خون بيرون بيايد ، بلكه اگر در فرج خون باشد كافى است ، و چنانچه در بين سه روز مختصرى پاك شود ومدّت پاك شدن به قدرى كم باشد كه بگويند در تمام سه روز در فرج خون بوده ، باز هم حيض است .\r\nمسأله 8 - چند چيز بر حائض حرام است :\r\nاوّل عبادت‌هايى كه مانند نماز بايد با وضو ياتيمّم بجا آورده شود ولى بجا آوردن عبادت هايى كه وضو و غسل و تيمّم براى آنها لازم نيست ، مانند نماز ميّت مانعى ندارد ،\r\nدوم تمام چيزهائى كه بر جنب حرام و در احكام جنابت گفته شد ، سوم جماع كردن در فرج ، كه هم براى مرد حرام است و هم براى زن ، اگرچه به مقدار ختنه‌گاه داخل شود و منى هم بيرون نيايد ، بلكه احتياط\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nواجب آن است كه مقدار كمتر از ختنه‌گاه را هم داخل نكند و جواز وطى در دُبُر زن حائض محلّ اشكال است .\r\nتوجه : تفصيل احكام حيض و تقسيمات آن را در رساله مشاهده فرماييد\r\n\r\nنفاس\r\nمسأله 1 - از وقتى كه اوّلين جزء بچه از شكم مادر بيرون مىآيد ، هر خونى كه زن مىبيند ، اگر پيش از ده روز يا سر ده روز قطع شود خون نفاس است و زن را در حال نفاس ، نفساء مىگويند و وقتى زن از خون نفاس پاك شد بايد غسل كند و عبادتهاى خود را بجا آورد .\r\nمسأله 516 - ممكن است خون نفاس يك آن بيشتر نيايد ، ولى بيشتر از ده روز نمىشود .\r\nتوجه : تفصيل احكام نفاس را در رساله مشاهده فرماييد\r\n\r\nغسل مسّ ميّت\r\nمسأله 1 - اگر كسى بدن انسان مرده را كه سرد شده و غسلش نداده‌اند مسّ كند يعنى جايى از بدن خود را به آن برساند بايد غسل مسّ ميّت نمايد ، چه در خواب مسّ كند چه در بيدارى ، با اختيار مسّ كند يا بىاختيار حتّى اگر ناخن واستخوان او به ناخن و استخوان ميّت برسد بايد غسل كند ، ولى اگر حيوان مرده‌اى رامسّ كند غسل بر او واجب نيست .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nمسأله 2 - براى مسّ مرده‌اى كه تمام بدن او سرد نشده ، غسل واجب نيست اگرچه جايى را كه سرد شده مسّ نمايد .\r\nمسأله 3 - اگر موى خود را به بدن ميّت برساند يا بدن خود را به موى ميّت يا موى خود را به موى ميّت برساند ، غسل واجب نمىشود اين حكم در هر سه مورد در صورتى است كه موى نازك چسبيده به بدن نباشد .\r\nمسأله 4 - اگر از بدن زنده‌اى قسمتى كه داراى استخوان است جدا شود و پيش از آن كه آن قسمت را غسل دهند ، انسان آن را مسّ نمايد ، بنابر احتياط واجب غسل مسّ ميّت كند و اگر عضو قطع شده از ميّت باشد واجب است غسل مسّ ميّت نمايد . ولى اگر قسمتى كه جدا شده ، استخوان نداشته باشد براى مسّ آن ، غسل واجب نيست در صورتى كه از بدن زنده باشد .\r\nمسأله 5 - براى مسّ استخوانى كه گوشت ندارد و آن را غسل نداده‌اند ، اگر از مرده جدا شده باشد ، بنابر احتياط واجب بايد غسل كرد و همچنين است براى مسّ دندانى كه از مرده جدا شده ، در صورتى كه آن مرده را غسل نداده باشند و اگر استخوانى از زنده جدا شده باشد مسّ او غسل ندارد و همچنين براى مسّ دندانىكه از زنده جدا شده و گوشت ندارد ، يا گوشت آن خيلى كم است ، غسل واجب نيست .\r\nمسأله 6 - غسل مسّ ميّت را بايد مثل غسل جنابت انجام دهند ولى كسى كه غسل مسّ ميّت كرده ، اگر بخواهد نماز بخواند بنابر احتياط واجب بايد وضو هم بگيرد .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nمسأله 7 - اگر چند ميّت را مسّ كند يا يك ميّت را چند بار مسّ نمايد ، يك غسل كافى است .\r\nمسأله 8 - براى كسى كه بعد از مسّ ميّت غسل نكرده است ، توقّف در مسجد و جماع و خواندن سوره‌هايى كه سجده واجب دارد ، مانعى ندارد ولى براى نماز و مانند آن بايد غسل كند و بنابر احتياط واجب وضو هم بگيرد .\r\n+ / استفتائات غسل\r\nسئوال 1 : اگر شخصى در وسط غسل بول كرد آيا غسل او صحيح است يا خير و اگر صحيح است آيا با همان غسل مىشود نماز خواند يا بايد وضو گرفت ضمناً اگر دوباره غسل كند آيا مىتوان با آن غسل بدون وضو نماز خواند يا خير ؟\r\nجواب : بايد غسل را تمام كند و يك غسل ديگر هم انجام دهد و وضو هم بگيرد\r\nسئوال 2 : كسى كه شك دارد آيا غسلش را صحيح انجام داده يا نه چه وظيفه‌اى دارد ؟\r\nجواب : اگر بعد از فراغ از غسل باشد غسلش صحيح است و اگر در اثناء باشد بايد دوباره غسل كند\r\nسئوال 3 : اگر كسى غسل جنابت را انجام داد و بعد از مدتى متوجه شد كه طرف راست او مانعى از رسيدن آب داشت و بعد از غسل هم حدث اصغرى مثل بول از او سر زده وظيفه او چيست ؟\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nجواب : بايد آن موضع و ما بعد آن را به نيت غسل بشويد و براى نماز وضو هم بگيرد\r\nسئوال 4 : شخصى كه بعد از نماز صبح جنب مىشود و امكان غسل كردن هم دارد ولى تا ظهر غسل را به تأخير مىاندازد آيا تأخير او حرام است يا خير ؟\r\nجواب : واجب نيست كه فوراً غسل را انجام دهد\r\nسئوال 5 : آيا فرد جنب مىتواند ادعيه و زيارات و توسلات را بخواند يا بايد اوّل غسل كند ؟\r\nجواب : اشكالى ندارد اما اگر آيه‌اى از سوره‌هاى داراى سجده واجبه در دعا و زيارت او هست نمىتواند آن را قرائت كند مثلًا در دعاى كميل آيه « افمن كان مؤمناً كمن كان فاسقاً » را نخواند البته اگر با غسل دعا خوانده شود امرى پسنديده و خوب است و سعى شود با حالت جنابت دعا خوانده نشود .\r\nسئوال 6 : آيا بيرون آمدن منى بدون شهوت و بىاختيار و بدون جستن و سست شدن بدن غسل دارد ؟\r\nجواب : اگر منى بعد از جنابت در مجرا مانده و استبراء هم نكرده است غسل دارد و در غير اين صورت غسل ندارد\r\nسئوال 7 : اگر كسى غسل مس ميّت به عهده دارد ولى فراموش كرد و در اين بين غسل واجب ديگرى مثل غسل جنابت انجام داد آيا كفايت از غسل مس ميت مىكند ؟\r\nجواب : بعيد نيست كه كفايت كند\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nسئوال 8 : آيا فقط مسّ ميت مسلمان موجب غسل است يا هر ميتى ولو كافر يا مشرك باشد ؟\r\nجواب : غسل مسّ ميت واجب است و فرقى بين مسلمان و غير آن نيست\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nتيمّم\r\nتيمّم بر دو قسم است 1 - تيمّم بدل از وضو 2 - تيمّم بدل از غسل\r\nمسأله 1 - در تيمّم بدل از وضو چهار چيز واجب است :\r\nاوّل نيّت ،\r\nدوم زدن كف دو دست با هم بر چيزى كه تيمّم به آن صحيح است ، سوم كشيدن تمام كف هر دو دست به تمام پيشانى و دو طرف آن ، از جايى كه موى سر مىرويد تا ابروها و بالاى بينى و بنابر احتياط واجب بايد دستها روى ابروها هم كشيده شود ،\r\nچهارم كشيدن تمام كف دست چپ به تمام پشت دست راست و بعد از آن كشيدن تمام كف دست راست به تمام پشت دست چپ .\r\nمسأله 2 - در تيمّم بدل از غسل ، بعد از آن كه نيّت كرد و به دستورى كه در مسأله پيش گفته شد ، دستها را به زمين زد و به پيشانى و پشت دستها كشيد ، به احتياط واجب بايد يك مرتبه ديگر دستها را به زمين بزند و به پشت دستها بكشد و احتياط آن است كه تيمّم را چه بدل از وضو باشد چه بدل از غسل ، به اين ترتيب بجا آورد : يك مرتبه دستها را\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبه زمين بزند و به پيشانى و پشت دستها بكشد و يك مرتبه ديگر به زمين بزند و پشت دستها را مسح نمايد .\r\n\r\nموارد لزوم تيمّم\r\nدر هفت مورد به جاى وضو و غسل بايد تيمّم كرد\r\nاول : آنكه تهيه آب به قدر وضو يا غسل ممكن نباشد\r\nمسأله 3 - اگر وقت نمازتنگ باشد ، يا از دزد و درنده بترسد ، يا جستجوى آب به قدرى سخت باشد كه نتواند تحمّل كند ، جستجو لازم نيست .\r\nمسأله 4 - اگر در جستجوى آب نرود تا وقت نماز تنگ شود ، معصيت كرده ولى نمازش با تيمّم صحيح است و احتياط مستحبّ آن است كه قضا نمايد خصوصاً اگر علم پيدا كند كه اگر جستجو مىكرد ، آب پيدا مىنمود .\r\nمسأله 5 - كسى كه يقين دارد آب پيدا نمىكند ، چنانچه دنبال آب نرود و با تيمّم نماز بخواند و بعد از نماز بفهمد كه اگر جستجو مىكرد آب پيدا مىشد ، نمازش باطل است .\r\nمسأله 6 - اگر بعد از جستجو آب پيدا نكند و با تيمّم نماز بخواند و بعد از نماز بفهمد در جايى كه جستجو كرده آب بوده ، اگر وقت باقى است به احتياط واجب بايد اعاده كند ولى اگر وقت تمام شده قضا واجب نيست .\r\nمسأله 7 - كسى كه يقين دارد وقت نماز تنگ است ، اگر بدون\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nجستجو با تيمّم نماز بخواند ، و بعد از نماز بفهمد كه براى جستجو وقت داشته ، احتياط واجب آن است كه دوباره نمازش را بخواند .\r\nمسأله 8 - اگر پيش از وقت نماز ، وضو داشته باشد و بداند كه اگر وضوى خود را باطل كند ، تهيّه آب براى او ممكن نيست ، چنانچه بتواند وضوى خود را نگهدارد ، احتياط واجب آن است كه آن را باطل نكند .\r\nمسأله 9 - كسى كه فقط به مقدار وضو يا به مقدار غسل آب دارد وميداند كه اگر آن را بريزد آب پيدا نمىكند ، چنانچه وقت نماز داخل شده باشد ، ريختن آن حرام است و احتياط واجب آن است كه پيش از وقت نماز هم آن را نريزد .\r\nدوّم : آنكه به واسطه پيرى يا ترس از دزد و جانور يا نداشتن وسيله براى آب كشيدن از چاه دسترسى به آب نداشته باشد .\r\nسوّم : آنكه از استعمال آب بر جان خود بترسد يا بترسد كه مريض شود يا مرضش طولانى شود كه بايد تيمّم كند\r\nمسأله 10 - اگر آب گرم براى او ضرر ندارد بايد با آب گرم وضو يا غسل را بگيرد\r\nمسأله 11 - كسى كه مبتلا به درد چشم است و آب براى او ضرر دارد ، بايد تيمّم نمايد .\r\nمسأله 12 - كسى كه مىداند آب برايش ضرر ندارد ، چنانچه غسل كند يا وضو بگيرد و بعد بفهمد كه آب براى او ضرر داشته ، وضو و غسل او صحيح است ، و لكن بنابر احيتاط مستحبّ اعاده نمايد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nچهارم : آنكه بترسد كه اگر آب را به مصرف وضو يا غسل برساند خود يا خانواده او يا رفقاى او يا حتى مركب سوارى او تلف شوند و يا به مشقّت شديد بيفتند كه در اين صورت بايد تيمّم كند\r\nپنجم : كسى كه بدن يا لباسش نجس است و كمى آب دارد كه اگر با آن وضو بگيرد يا غسل كند براى آب كشيدن بدن يا لباس او نمىماند بايد بدن يا لباس را آب بكشد و با تيمّم نماز بخواند\r\nششم : اگر غير از آب يا ظرفى كه استعمال آن حرام است مثل ظرف غصبى ، آب يا ظرف ديگرى ندارد ، بايد تيمّم كند\r\nهفتم : اگر وقت تنگ باشد بطوريكه اگر وضو بگيرد يا غسل كند تمام يا مقدارى از نماز بعد از وقت خوانده مىشود بايد تيمم كند\r\nمسأله 13 - اگر عمداً نماز را به قدرى تأخير بيندازد كه وقت وضو يا غسل نداشته باشد ، معصيت كرده ولى نماز او با تيمّم صحيح است ، اگرچه احتياط اكيد آن است كه قضاى آن نماز را بخواند .\r\nمسأله 14 - اگر انسان به قدرى وقت دارد كه مىتواند وضو بگيرد ، يا غسل كند و نماز را بدون كارهاى مستحبّى آن مثل اقامه و قنوت بخواند ، بايد غسل يا وضو بگيرد و نماز را بدون كارهاى مستحبّى آن بجا آورد ، بلكه اگر به اندازه سوره هم وقت ندارد ، بايد غسل كند يا وضو بگيرد و نماز را بدون سوره بخواند .\r\n\r\nچيزهائى كه تيمّم به آنها صحيح است\r\nمسأله 15 - تيمّم به خاك و ريگ و كلوخ و سنگ صحيح است ، ولى\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nاحتياط مستحبّ آن است كه اگر خاك ممكن باشد به چيز ديگرى تيمّم نكند .\r\nمسأله 16 - تيمّم بر سنگ گچ و سنگ آهك صحيح است ولى تيمّم به گچ و آهك پخته ، بنابر احتياط ، اشكال دارد ، و در صورتى كه غير از آنها ندارد احتياط واجب اين است كه تيمّم به آنها بنمايد و نماز بخواند و بعد هم قضا نمايد ، و تيمّم به سنگ معدن مثل سنگ عقيق باطل مىباشد .\r\nمسأله 17 - كسى كه آب ندارد اگر برف يا يخ داشته باشد ، چنانچه ممكن است ، بايد آن را آب كند و با آن وضو بگيرد يا غسل نمايد ، و اگر چيزى كه تيمّم به آن صحيح است ندارد ، احتياط واجب آن است كه با برف يا يخ اعضاء وضو يا غسل را نمناك كند ، و اگر اين هم ممكن نيست به يخ يا برف تيمّم نمايد ، ولى در دو صورت اخير نمازى را كه خوانده بايد قضا كند .\r\nمسأله 18 - اگر با خاك و ريگ ، چيزى مانند كاه كه تيمّم به آن باطل است مخلوط شود ، نمىتواند به آن تيمّم كند ولى اگر آن چيز به قدرى كم باشد كه در خاك يا ريگ ، از بين رفته حساب شود ، تيمّم به آن خاك و ريگ صحيح‌است .\r\nمسأله 19 - چيزى كه بر آن تيمّم مىكند بايد پاك باشد و اگر چيز پاكى كه تيمّم به آن صحيح است ندارد ، بنابر احتياط واجب نماز را بدون تيمّم بخواند و بعد هم قضاى آن را بجا آورد .\r\nمسأله 20 - اگر يقين داشته باشد كه تيمّم به چيزى صحيح است و با\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nآن تيمّم نمايد ، بعد بفهمد تيمّم به آن باطل بوده ، نمازهايى را كه با آن تيمّم خوانده بايد دوباره بخواند .\r\nمسأله 21 - چيزى كه بر آن تيمّم مىكند ومكان آن چيز ، بايد غصبى نباشد ، پس اگر بر خاك غصبى تيمّم كند ، يا خاكى را كه مال خود اوست بىاجازه در ملك ديگرى بگذارد و بر آن تيمّم كند تيمّم او باطل مىباشد .\r\n\r\nاحكام تيمّم\r\nمسأله 22 - اگر مختصرى از پيشانى و پشت دستها را هم مسح نكند ، تيمّم باطل است چه عمداً مسح نكند يا مسأله را نداند يا فراموش كرده باشد ، ولى دقّت زياد هم لازم نيست وهمينقدر كه بگويند تمام پيشانى و پشت دست مسح شده كافىاست .\r\nمسأله 23 - براى آن كه يقين كند تمام پشت دست را مسح كرده ، بايد مقدارى بالاتر از مچ را هم مسح نمايد ، ولى مسح بين انگشتان لازم نيست .\r\nمسأله 24 - پيشانى و پشت دستها را بايد از بالا به پايين مسح نمايد و كارهاى آن را بايد پشت سر هم بجا آورد و اگر بين آنها به قدرى فاصله دهد ، كه نگويند تيمّم مىكند باطل است .\r\nمسأله 25 - در تيمّم بايد پيشانى و كف دستها و پشت دستها پاك باشد و اگر كف دست نجس باشد و نتواند آن را آب بكشد ، اگر نجاست او مسرى نباشد بنابر احتياط واجب تيمّم را با كف دست نجس و\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nهمچنين با پشت دست مسح نمايد ، و اگر مسرى باشد تيمّم به پشت دست كافى است .\r\nمسأله 26 - انسان بايد براى تيمّم انگشتر را از دست بيرون آورد و اگر در پيشانىيا پشت دستها يا در كف دستها مانعى باشد مثلًا چيزى به آنها چسبيده باشد ، بايد بر طرف نمايد .\r\nمسأله 27 - اگر پيشانى يا پشت دستها زخم است و پارچه يا چيز ديگرى را كه بر آن بسته نمىتواند باز كند ، بايد دست را روى آن بكشد و نيز اگر كف دست زخم باشد و پارچه يا چيز ديگرى را كه بر آن بسته نتواند باز كند ، بايد دست را با همان پارچه به چيزى كه تيمّم به آن صحيح است بزند و به پيشانى و پشت دستها بكشد .\r\nمسأله 28 - اگر بعد از مسح دست چپ شك كند كه درست تيمّم كرده يا نه ، تيمّم او صحيح است .\r\nمسأله 29 - كسى كه وظيفه‌اش تيمّم است بنابر احتياط واجب نمىتواند پيش از وقت نماز براى نماز تيمّم كند ، ولى اگر براى كار واجب ديگر يا مستحبّى تيمّم كند و تا وقت نماز عذر باقى باشد ، اگر مأيوس از پيدا كردن آب باشد ، مىتواند با همان تيمّم نماز بخواند .\r\nمسأله 30 - اگر به واسطه نداشتن آب يا عذر ديگرى تيمّم كند ، بعد از بر طرف شدن عذر تيمّم او باطل مىشود .\r\nمسأله 31 - چيزهائى كه وضو را باطل مىكند ، تيمّم بدل از وضو را هم باطل مىكند و چيزهائى كه غسل را باطل مىنمايد ، تيمّم بدل از غسل را هم باطل مىنمايد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nمسأله 32 - اگر بدل از غسل جنابت تيمّم كند ، لازم نيست براى نماز وضو بگيرد ولى اگر بدل از غسلهاى ديگر تيمّم كند بايد وضو بگيرد و اگر نتواند وضو بگيرد ، بايد تيمّم ديگرى هم بدل از وضو بنمايد .\r\n+ / استفتائات تيمّم\r\nسئوال 1 : شخصى كه چشمش را عمل كرده كه هم آب براى آن ضرر دارد و هم تيمّم مضرّ است چه وظيفه‌اى دارد ؟\r\nجواب : اگر نمىتواند وضو و حتى تيمّم كند بايد نماز را بخواند و بعد هم قضا نمايد\r\nسئوال 2 : آيا با تيمّم بدل از غسل مىشود قرآن را لمس كرد و وارد مسجد شد ؟\r\nجواب : اگر عذر او فقط براى يك روز باقى است احتياطاً از مسّ كتاب و دخول در مسجد اجتناب نمايد و اگر عذر او ادامه‌دار باشد اشكال ندارد .\r\nسئوال 3 : در ماه رمضان فردى عمداً غسل نمىكند تا وقت تنگ شود سپس تيمّم مىكند و تا طلوع آفتاب كارى كه مبطل طهارت باشد انجام نمىدهد آيا با تنگى وقت مىشود با همين تيمم نماز خواند يا خير ؟\r\nجواب : با آن تيمّم نمىتواند نماز بخواند و بايد غسل كند و اگر از غسل كردن هم معذور است بايد مجدّداً تيمّم كند مگر آنكه عذرش از اول كه تيمم كرده تا وقت تنگى نماز باقى بوده باشد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nسئوال 4 : آيا تيمم بر موزائيك و سنگ مرمر صحيح است ؟\r\nجواب : تيمم بر سنگ مرمر اشكال ندارد اما تيمم بر موزائيك صحيح نيست\r\nسئوال 5 : آيا به جهت كسالت و تنبلى مىتوان بجاى غسل تيمم نمود يا خير ؟\r\nجواب : صحيح نيست مگر آنكه وقت تنگ شود\r\nسئوال 6 : اگر كسى تا به حال تيمم را اشتباه مىگرفته آيا بايد نماز و روزه‌هاى خود را قضا كند ؟\r\nجواب : بايد اعمالى را كه با آن تيمم اشتباه انجام گرفته ، قضا كند\r\nسئوال 7 : اگر كسى نمازش را با تيمّم بخواند و بعداً معلوم شود كه وقت براى وضو يا غسل داشته نمازش چه صورت دارد ؟\r\nجواب : احتياط واجب آن است كه نماز را اعاده كند .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nنماز\r\nنماز مهمترين دستور دينى است كه اگر قبول درگاه خداوند شود عبادتهاى ديگر هم قبول مىشود و اگر پذيرفته نشود اعمال ديگر هم قبول نمىشود حضرت صادق عليه السلام فرمودند : محبوبترين اعمال در نزد خداوند نماز است و آن آخرين وصاياى پيغمبران خدا است و حضرت رسول اكرم صلى الله عليه و آله و سلم فرمودند هر چيزى را چهره‌اى است و چهره دين شما نماز است و سعى كنيد كمال و زيبايى اين چهره را حفظ كنيد\r\n\r\nنمازهاى واجب\r\nنمازهاى واجب شش است اول : نمازهاى يوميّه دوم : نماز آيات سوم : نماز ميّت چهارم : نماز طواف واجب خانه كعبه پنجم : نماز قضاى پدر و مادر كه بر پسر بزرگتر واجب است ششم : نمازى كه بواسطهء اجاره و نذر و قسم و عهد واجب مىشود\r\n\r\nنمازهاى واجب يوميه\r\nنمازهاى واجب يوميه پنج است\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنماز ظهر و عصر كه هر كدام چهار ركعت است\r\nنماز مغرب سه ركعت است\r\nنماز عشا چهار ركعت است\r\nنماز صبح دو ركعت است\r\nمسأله 1 - در سفر بايد نمازهاى چهار ركعتى را با شرائطى كه گفته مىشود دو ركعت خواند .\r\n\r\nوقت نمازهاى يوميّه\r\nمسأله 2 - وقت نماز صبح از طلوع فجر تا طلوع آفتاب است و وقت نماز ظهر و عصر از ظهر شرعى تا مغرب است و وقت نماز مغرب و عشا از مغرب تا نصف شب است\r\n\r\nطلوع فجر\r\nنزديك اذان صبح از طرف مشرق سفيده‌اى رو به بالا حركت مىكند كه آن را فجر اول گويند و هنگامى كه آن سفيده پهن شد فجر دوّم و ابتداى وقت نماز صبح است .\r\n\r\nظهر شرعى\r\nاگر چوب يا چيزى مانند آن را عمود بر زمين قرار دهيم ، صبح كه خورشيد طلوع مىكند سايهء آن به طرف مغرب مىافتد و هرچه آفتاب بالا مىآيد سايه كم مىشود و وقتى كه سايه آن به كمترين مقدار رسيد و\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nرو به افزايش گذاشت ظهر شرعى است كه ابتداى وقت نماز ظهر است .\r\n\r\nمغرب\r\nمغرب موقعى است كه سرخى طرف مشرق كه بعد از غروب آفتاب پيدا مىشود از بالاى سر بگذرد .\r\n\r\nنيمه شب\r\nبراى محاسبه نيمه شب كه پايان وقت نماز عشا است احتياط واجب آن است كه فاصلهء بين غروب تا اذان صبح را دو نيم كنيم .\r\n\r\nاحكام اوقات نماز\r\nمسأله 1 - نماز ظهر و عصر هر كدام وقت مخصوص و مشتركى دارند .\r\nوقت مخصوص نماز ظهر از اوّل ظهر است تاوقتى كه از ظهر به اندازه خواندن نماز ظهر بگذرد ، كه اگر كسى سهواً تمام نماز عصر را در اين وقت بخواند ، نمازش صحيح است ولى احتياطاً يك نماز چهار ركعتى به قصد ما فى الذمّة بخواند و قصد ظهر و عصر را بالخصوص ننمايد و وقت مخصوص نماز عصر موقعى است كه به اندازه خواندن نماز عصر ، وقت به مغرب مانده باشد ، كه اگر كسى تا اين موقع نماز ظهر را نخواند ، نماز ظهر او قضا شده و بايد نماز عصر رابخواند ، ومابين وقت مخصوص نماز ظهر و وقت مخصوص نماز عصر ، وقت\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nمشترك نماز ظهر و نماز عصر است ، كه اگر كسى در اين وقت اشتباهاً تمام نماز عصر را پيش از نماز ظهر بخواند نمازش صحيح است و بايد نماز ظهر را بعد از آن بجا آورد .\r\nمسأله 2 - اگر پيش از خواندن نماز ظهر ، سهواً مشغول نماز عصر شود و در بين نماز بفهمد اشتباه كرده است ، چنانچه در وقت مشترك باشد بايد نيّت را به نماز ظهر برگرداند يعنى نيّت كند كه آنچه كه تا به حال خوانده‌ام و آنچه را مشغولم و آنچه بعد مىخوانم همه نماز ظهر باشد و بعد از آن كه نماز را تمام كرد ، نماز عصر را بخواند ، و اگر در وقت مخصوص به ظهر باشد والتفات هم در وقت مختص بوده نماز صحيح است و بعد عمل كند به آنچه در مسأله قبل گفته شد و اگر التفات در وقت مشترك بوده ، اگرچه شروع در نماز ، در وقت مختصّ به ظهر باشد عدول صحيح است .\r\nمسأله 3 - نماز مغرب و عشا هركدام وقت مخصوص و مشتركى دارند : وقت مخصوص نماز مغرب از اوّل مغرب است تا وقتى كه از مغرب به اندازه خواندن سه ركعت نماز بگذرد ، كه اگر كسى مثلًا مسافر باشد و تمام نماز عشا را سهواً در اين وقت بخواند ، نمازش صحيح است ولى احتياط نماز مغرب را بخواند و عشاء را به صورت شكسته بجا آورد ، و وقت مخصوص نماز عشا موقعى است كه به اندازه خواندن نماز عشا به نصف شب مانده باشد ، كه اگر كسى تا اين موقع نماز مغرب را نخواند ، بايد اوّل نماز عشا و بعد از آن نماز مغرب را بخواند و بين وقت مخصوص نماز مغرب و وقت مخصوص نماز عشا ،\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nوقت مشترك نماز مغرب و عشا است ، كه اگر كسى در اين وقت اشتباهاً نماز عشا را پيش از نماز مغرب بخواند و بعد از نماز ملتفت شود ، نمازش صحيح است و بايد نماز مغرب را بعد از آن بجا آورد .\r\nمسأله 4 - وقت مخصوص و مشترك كه معناى آن در مسأله پيش گفته شد ، براى اشخاص فرق مىكند ، مثلًا اگر به اندازه خواندن دو ركعت نماز از اوّل ظهر بگذرد ، وقت مخصوص نماز ظهر كسى كه مسافر است تمام شده و داخل وقت مشترك مىشود و براى كسى كه مسافر نيست ، بايد به اندازه خواندن چهار ركعت نماز بگذرد .\r\nمسأله 5 - اگر پيش از خواندن نماز مغرب سهواً مشغول نماز عشا شود و در بين نماز بفهمد كه اشتباه كرده ، چنانچه تمام آنچه را خوانده يا مقدارى از آن را ، در وقت مشترك خوانده و به ركوع ركعت چهارم نرفته است ، بايد نيّت را به نماز مغرب برگرداند و نماز را تمام كند و بعد نماز عشا را بخواند و اگر به ركوع ركعت چهارم رفته بايد نماز را تمام كند ، بعد نمازمغرب را بخواند وامّا اگر تمام آنچه را خوانده در وقت مخصوص نماز مغرب خوانده باشد و پيش از دخول در ركوع ركعت چهارم يادش بيايد ، نمازش صحيح است ونيّت را به نماز مغرب برگرداند ، گرچه دوباره خواندن موافق با احتياط است .\r\nمسأله 6 - موقعى انسان مىتواند مشغول نماز شود كه يقين كند وقت داخل شده است ، يا دو مرد عادل به داخل شدن وقت خبر دهند .\r\nمسأله 7 - اگر يقين كند وقت داخل شده و مشغول نماز شود و در بين نماز شك كند كه وقت داخل شده يا نه ، نماز او باطل است ولى اگر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدر بين نماز يقين داشته باشد كه وقت شده ، و شك كند كه آنچه از نماز خوانده در وقت بوده يا نه نمازش صحيح است .\r\nمسأله 8 - اگر وقت نماز به قدرى تنگ است كه به واسطه بجا آوردن بعضى از كارهاى مستحبّ نماز ، مقدارى از آن بعد از وقت خوانده مىشود ، بايد آن مستحبّ را بجا نياورد ، مثلًا اگر به واسطه خواندن قنوت مقدارى از نماز بعد از وقت خوانده مىشود ، بايد قنوت نخواند .\r\nمسأله 9 - كسى كه به اندازه خواندن يك ركعت نماز وقت دارد ، بايد نماز را به نيّت ادا بخواند ولى نبايد عمداً نماز را تا اين وقت تأخير بيندازد .\r\nمسأله 10 - مستحبّ است انسان نماز را در اوّل وقت آن بخواند و راجع به آن خيلى سفارش شده است و هرچه به اوّل وقت نزديكتر باشد بهتر است ، مگر آن كه تأخير آن از جهتى بهتر باشد مثلًا صبر كند كه نماز را به جماعت بخواند .\r\nمسأله 11 - هرگاه انسان عذرى دارد كه اگر بخواهد در اوّل وقت نماز بخواند ، ناچار است مثلًا با تيمّم يا با لباس نجس نماز بخواند ، چنانچه بداند عذر او تا آخر وقت باقى است مىتواند در اوّل وقت ، نماز بخواند ، ولى اگر احتمال دهد كه عذر او از بين مىرود لازم است صبر كند تا عذرش بر طرف شود .\r\nمسأله 12 - كسى كه مسائل نماز وشكيّات وسهويّات را نمىداند و احتمال مىدهد كه يكى از اينها در نماز پيش آيد ، بايد براى ياد گرفتن اينها نماز را از اوّل وقت تأخير بيندازد ، ولى اگر اطمينان دارد كه نماز را\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبطور صحيح تمام مىكند ، مىتواند در اوّل وقت مشغول نماز شود ، پس اگر در نماز مسأله‌اى كه حكم آن را نمىداند پيش نيايد ، نماز او صحيح است و اگر مسأله‌اى كه حكم آن را نمىداند پيش آيد ، جائز است به يكى از دو طرفى كه احتمال مىدهد عمل نمايد و نماز را تمام كند ولى بعد از نماز بايد مسأله را بپرسد كه اگر نمازش باطل بوده دوباره بخواند و اگر صحيح بوده اكتفاء به همان نماز بنمايد .\r\n\r\nنمازهايى كه بايد به ترتيب خوانده شود\r\nمسأله 1 - انسان بايد نماز عصر را بعد از نماز ظهر ، و نماز عشا را بعد از نماز مغرب بخواند و اگر عمداً نماز عصر را پيش از نماز ظهر و نماز عشا را پيش از نماز مغرب بخواند باطل است .\r\nمسأله 2 - اگر به نيّت نماز ظهر ، مشغول نماز شود و در بين نماز يادش بيايد كه نماز ظهر را خوانده است ، نمىتواند نيّت را به نماز عصر برگرداند ، بلكه بايد نماز را بشكند و نماز عصر را بخواند و همينطور است در نماز مغرب و عشا .\r\nمسأله 3 - برگرداندن نيّت از نماز قضا به نماز ادا و از مستحبّ به نماز واجب جائز نيست .\r\nمسأله 4 - اگر وقت نماز ادا وسعت داشته باشد ، انسان مىتواند در بين نماز نيّت را به نماز قضا برگرداند ، ولى بايد برگرداندن نيّت به نماز قضا ممكن باشد مثلًا اگر مشغول نماز ظهر است ، در صورتى مىتواند نيّت را به قضاى صبح برگرداند كه داخل ركوع ركعت سوم نشده باشد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nاحكام قبله\r\nمسأله 1 - خانه كعبه كه در مكّه معظّمه مىباشد قبله است ، و بايد روبروى آن نماز خواند ولى كسى كه دور است اگر طورى بايستد كه بگويند رو به قبله نماز مىخواند كافيست ، و همچنين است كارهاى ديگرى كه بايد رو به قبله انجام گيرد ، مانند سر بريدن حيوانات .\r\nمسأله 2 - كسى كه نماز واجب را ايستاده مىخواند ، بايد صورت و سينه و شكم و جلوى پاهاى او رو به قبله باشد و لازم نيست كه انگشتان پاى او هم رو به قبله باشد ولى مستحبّ است .\r\nمسأله 3 - نماز احتياط و سجده وتشهّد فراموش شده را بايد رو به قبله بجا آورد ، و بنابر احتياط وجوبى سجده سهو را هم رو به قبله بجاآورد .\r\n\r\nپوشانيدن بدن در نماز\r\nمسأله 1 - مرد بايد در حال نماز اگرچه كسى او را نمىبيند ، عورتين خود را بپوشاند و بهتر است از ناف تا زانو را هم بپوشاند .\r\nمسأله 2 - زن بايد در موقع نماز تمام بدن حتّى سر و موى خود را بپوشاند ؛ ولى پوشاندن صورت به مقدارى كه در وضو شسته مىشود و دستها تا مچ و پشت پاها تا مچ پا لازم نيست و احتياط واجب آنست كه كف پا را بپوشاند ، امّا براى آن كه يقين كند كه مقدار واجب را پوشانده است ، بايد مقدارى از اطراف صورت و قدرى پايين تر از مچ را هم بپوشاند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمسأله 3 - موقعى كه انسان قضاى سجده فراموش شده يا تشهّد فراموش‌شده را بجا مىآورد ، بلكه بنابر احتياط در موقع سجده سهو هم بايد خود را مثل‌موقع نماز بپوشاند .\r\nمسأله 4 - اگر انسان عمداً در نماز عورتش را نپوشاند ، نماز باطل است و همچنين اگر از روى ندانستن مسأله بوده باشد ، نماز او باطل است .\r\nمسأله 5 - اگر در بين نماز بفهمد كه عورتش پيداست ، بايد آن را بپوشاند و احتياط مستحبّ آن است كه نماز را تمام كند و دوباره بخواند ، ولى اگر بعد از نماز بفهمد كه در نماز عورت او پيدا بوده ، نمازش صحيح است .\r\n\r\nلباس نمازگزار\r\nلباس نمازگزار شش شرط دارد\r\n1 - پاك باشد\r\n2 - مباح باشد\r\n3 - از اجزاء حيوان مردار نباشد\r\n4 - از حيوان حرام گوشت نباشد\r\n5 و 6 - اگر نمازگزار مرد است لباس او از ابريشم خالص و طلاباف نباشد\r\nشرط اوّل\r\nمسأله 1 - كسى كه نمىداند با بدن و لباس نجس نماز باطل است ،\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاگر با بدن يا لباس نجس نماز بخواند ، نمازش باطل مىباشد .\r\nمسأله 2 - اگر به واسطه ندانستن مسأله ، چيز نجسى را نداند نجس است ، مثلًا نداند عرق جنب از حرام نجس است و با آن نماز بخواند ، نمازش باطل‌است .\r\nمسأله 3 - اگر نداند كه بدن يا لباسش نجس است و بعد از نماز بفهمد نجس بوده نماز او صحيح است ، ولى احتياط مستحبّ آن است كه اگر وقت دارد ، دوباره آن نماز را بخواند .\r\nمسأله 4 - اگر فراموش‌كند كه‌بدن يا لباسش نجس است و در بين نماز يا بعد از آن يادش بيايد ، بايد نماز را دوباره بخواند و اگر وقت‌گذشته قضانمايد .\r\nمسأله 5 - كسى كه در پاك بودن بدن يا لباس خود شك دارد ، چنانچه نماز بخواند و بعد از نماز بفهمد كه بدن يا لباسش نجس بوده نماز او صحيح است .\r\nمسأله 6 - اگر لباس را آب بكشد و يقين كند كه پاك شده است و با آن نماز بخواند و بعد از نماز بفهمد پاك نشده ، نمازش صحيح است اگر چه مستحبّ است كه اعاده كند .\r\nمسأله 7 - كسى كه غير از لباس نجس لباس ديگرى ندارد ، بايد نماز را برهنه بخواند و احتياطاً اعاده يا قضا نمايد و اگر به واسطه سرما و مانند آن نمىتواند لباسش را بيرون آورد ، بايد با لباس نجس نماز بخواند و نماز او صحيح است و اعاده نمىخواهد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nشرط دوم\r\nمسأله 1 - كسى كه مىداند پوشيدن لباس غصبى حرام است ، ولى نمىداند نماز را باطل مىكند ، اگر عمداً با لباس غصبى نماز بخواند ، نمازش باطل‌است .\r\nمسأله 2 - اگر نداند يا فراموش كند كه لباس او غصبى است و با آن نماز بخواند ، نمازش صحيح است ولى اگر كسى خودش لباس را غصب نمايد و فراموش كند كه غصب كرده است و با آن نماز بخواند ، بنابر احتياط واجب ، نماز را اعاده نمايد و هرگاه از روى بىمبالاتى باشد به طورى كه اگر يادش بيايد اعتنايى نمىكند ، بنابر اقوى نمازش باطل است .\r\nشرط سوّم\r\nمسأله 1 - لباس نمازگزار بايد از اجزاء حيوان مرده‌اى كه خون جهنده دارد ، يعنى حيوانى كه اگر رگش را ببرند خون از آن جستن مىكند ، نباشد بلكه اگر از حيوان مرده‌اى كه مانند ماهى و مار خون جهنده ندارد لباس تهيّه كند ، احتياط واجب آن است كه با آن ، نماز نخواند .\r\nمسأله 2 - هرگاه چيزى از مردار مانند گوشت و پوست آن كه روح داشته همراه نمازگزار باشد ، اگرچه لباس او نباشد بنابر احتياط واجب ، نمازش باطل است .\r\nمسأله 3 - اگر چيزى از مردار حلال گوشت مانند مو و پشم كه روح ندارد همراه نمازگزار باشد ، يا با لباسى كه از آنها تهيّه كرده‌اند ، نماز\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nبخواند نمازش صحيح است .\r\nشرط چهارم :\r\nمسأله 1 - لباس نمازگزار بايد از حيوان حرام گوشت نباشد ، و اگر مويى از آن همراه نمازگزار باشد ، نماز او باطل است .\r\nمسأله 2 - اگر مو و عرق و آب دهان كسى بر بدن يا لباس نمازگزار باشد اشكال ندارد و همچنين است اگر مرواريد و موم و عسل همراه او باشد .\r\nمسأله 3 - اگر با لباسى كه فراموش كرده كه از حيوان حرام گوشت است نماز بخواند ، بنابر احتياط واجب بايد آن نماز را دوباره بخواند و اگر وقت گذشته قضا نمايد وامّا اگر نداند كه اين پوست حرام گوشت است نماز او صحيح است .\r\nشرط پنجم و ششم :\r\nمسأله 1 - پوشيدن لباس طلا باف براى مرد حرام و نماز با آن باطل است ، ولىبراى زن در نماز و غير نماز اشكال ندارد .\r\nمسأله 2 - زينت كردن به طلا مثل آويختن زنجير طلا به سينه و انگشتر طلا به دست كردن و بستن ساعت مچى طلا به دست براى مرد حرام و نماز خواندن با آنها باطل است و احتياط واجب آن است كه از استعمال عينك طلا هم خوددارى كند ، ولى زينت كردن به طلا ، براى زن در نماز و غير نماز اشكال ندارد .\r\nمسأله 3 - اگر مردى نداند يا فراموش كند كه انگشترى يا لباس از طلا است يا شك داشته باشد و با آن نماز بخواند ، نماز او صحيح است .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nمسأله 4 - لباس مرد نمازگزار بايد ابريشم خالص نباشد و در غير نماز هم پوشيدن آن براى مرد حرام است و همچنين است بنابر اقوى عرقچين و بند شلوار و هر چيزى كه تنها با آن نماز نمىتوان خواند .\r\nمسأله 5 - اگر آستر تمام لباس يا آستر مقدارى از آن اگرچه تا نصف آن ابريشم خالص باشد ، پوشيدن آن براى مرد ، حرام و نماز در آن باطل است .\r\nمسأله 6 - پوشيدن لباس ابريشمى براى زن در نماز و غير نماز اشكال ندارد .\r\n\r\nاحكام لباس نمازگزار\r\nمسأله 1 - پوشيدن لباس غصبى و ابريشمى خالص و طلا باف و لباسى كه از مردار تهيّه شده در حال ناچارى مانعى ندارد و نيز كسى كه ناچار است لباس بپوشد و تا آخر وقت لباس ديگرى غير از اينها ندارد ، مىتواند با اين لباسها نماز بخواند .\r\nمسأله 2 - احتياط واجب آن است كه مرد لباس زنانه و زن لباس مردانه نپوشد اگر قصد تشبّه داشته باشد ولى اگر با آن لباس نماز بخواند صحيح است اگر چه احتياط مستحبّ ترك آن است .\r\n\r\nمواردى كه لازم نيست بدن و لباس نمازگزار پاك باشد\r\nمسأله 1 - در سه صورت كه تفصيل آنها بعداً گفته مىشود ، اگر بدن يا لباس نمازگزار نجس باشد ، نماز او صحيح است :\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاوّل : آن كه به واسطه زخم يا جراحت يا دملى كه در بدن اوست ، لباس يا بدنش به خون آلوده شده باشد .\r\nدوم : آن كه بدن يا لباس او به مقدار كمتر از درهم ( كه تقريباً به اندازه گودى كف دست است ) به خون آلوده باشد .\r\nسوم : آن كه ناچار باشد با بدن يا لباس نجس نماز بخواند و در دو صورت اگر فقط لباس نمازگزار نجس باشد ، نماز او صحيح است :\r\nاوّل : آن كه لباس‌هاى كوچك او مانند جوراب و عرقچين نجس باشد .\r\nدوم : آن كه لباس زنى كه پرستار پسر بچه است نجس شده باشد و برخى از احكام اين پنج صورت در مسائل بعد گفته مىشود .\r\nمسأله 2 - اگر در بدن يا لباس نمازگزار ، خون زخم يا جراحت يا دمل باشد ، چنانچه طورى است كه آب كشيدن بدن يا لباس يا عوض كردن لباس براى بيشتر مردم يا براى خودش سخت است تا وقتى كه زخم يا جراحت يا دمل خوب نشده است ، مىتواند با آن خون نماز بخواند ، و همچنين است اگر چركى كه با خون بيرون آمده يا دوايى كه روى زخم گذاشته‌اند و نجس شده ، در بدن يا لباس او باشد .\r\nمسأله 3 - اگر خون بريدگى و زخمى كه به زودى خوب مىشود و شستن آن آسان است ، در بدن يا لباس نمازگزار باشد ، بايد پاك شود و با آن بدن يا لباس نمىتواند نماز بخواند و اگر نماز خواند نماز باطل است .\r\nمسأله 4 - اگر جايى از بدن يا لباس كه با زخم فاصله دارد ، به\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nرطوبت زخم نجس شود ، جائز نيست با آن نماز بخواند ، ولى اگر مقدارى از بدن يا لباس كه معمولًا به رطوبت زخم آلوده مىشود ، به رطوبت آن نجس شود ، نماز خواندن با آن مانعى ندارد .\r\nمسأله 5 - اگر از زخمى كه توى دهان و بينى و مانند اينها است ، خونى به بدن يا لباس برسد ، احتياط واجب آن است كه با آن نماز نخواند و همچنين است خون بواسير در صورتى كه دانه‌هايش بيرون نباشد ، ولى با خون بواسيرى كه دانه‌هاى آن بيرون است ، مىشود نماز خواند .\r\nمسأله 6 - اگر چند زخم در بدن باشد و به طورى نزديك هم باشند كه يك زخم حساب شود تا وقتى همه خوب نشده‌اند ، نماز خواندن با خون آنها اشكال ندارد ، ولى اگر به قدرى از هم دور باشند كه هر كدام يك زخم حساب شوند ، هر كدام كه خوب شد بنابر احتياط واجب بايد براى نماز ، بدن و لباس را از خون آن آب بكشد .\r\nمسأله 7 - اگر خون بدن يا لباس كمتر از درهم باشد ، و رطوبتى به آن برسد ، در صورتى كه خون و رطوبتى كه به آن رسيده به اندازه درهم يا بيشتر شود و اطراف را آلوده كند ، نماز با آن باطل است بلكه اگر رطوبت و خون به اندازه درهم نشود و اطراف را هم آلوده نكند ، نماز خواندن با آن اشكال دارد مگر آن كه رطوبت خشك و عين او زايل شود .\r\nمسأله 8 - اگر لباسهاى كوچك نمازگزار مثل عرقچين و جوراب كه نمىشود با آنها عورت را پوشانيد ، نجس باشد چنانچه از مردار و حيوان حرام گوشت درست نشده باشد ، نماز با آنها صحيح است در\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nصورتى كه در جاى خود به كار برده شوند و گرنه حكم محمول متنجّس را دارند ، و نيز اگر با انگشترى نجس نماز بخواند ، اشكال ندارد .\r\nمسأله 9 - نمازخواندن با چيز نجسى مانند دستمال و كليد و چاقو صحيح است .\r\n+ / استفتائات لباس و بدن نمازگزار\r\nسئوال 1 : آيا بودن طلا از هر نوع در جيب لباس نمازگزار مبطل نماز است ؟\r\nجواب : حمل طلا در جيب و امثال آن موجب بطلان نماز نمىشود\r\nسئوال 2 : بدن كسى خونى بوده و با آن نماز خوانده است و بعداً فهميد تكليف او چيست ؟\r\nجواب : اگر قبل از شروع به نماز توجه به خونى بودن بدن داشته ولى غفلت كرده است و نماز را بدون جستجو از مقدار خون خوانده است بايد اعاده كند ولى اگر تا بعد از خواندن نماز متوجه نشده اعاده ندارد\r\nسئوال 3 : دندان طلا براى مردان كه هم براى طبى و هم براى زينت باشد در چه صورت نماز دارد ؟\r\nجواب : اگر صدق زينت كند محل اشكال است ولو طبّى باشد پس نبايد با آن نماز خواند\r\nسئوال 4 : بدست كردن طلاى سفيد و حلقهء پلاتين چه حكمى دارد و آيا دست‌كردن طلاى نامزدى براى مرد جايز است ؟\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nجواب : دست كردن طلاى سفيد و زرد حتى اگر براى نامزدى باشد حرام است و نماز با آن باطل است اما حلقه پلاتين مانعى ندارد .\r\nسئوال 5 : اگر در حال نماز از دهان يا بينى نمازگزار خون بيايد آيا نماز باطل است ؟\r\nجواب : در صورت تنگى وقت با آن حال نماز بخواند و اگر وقت دارد چنانچه به لباس يا بدن سرايت كرد نماز را بشكند و تطهير نمايد و آنگاه نماز را مجدّداً بخواند\r\nسئوال 6 : اگر زن در هنگام نماز يا پس از آن دريابد كه برخى از اندامش كه پوشيدن آن لازم بوده ، نمايان بوده است تكليفش چيست ؟\r\nجواب : اگر در بين نماز بفهمد بايد سريعاً بپوشاند و نماز صحيح است و اگر بعد از نماز فهميد ظاهراً نماز صحيح است گرچه احتياط در اين است كه اعاده كند\r\nسئوال 7 : پوشاندن پاها در نماز براى زنان چه حكمى دارد ؟\r\nجواب : ظاهر و روى پا را لازم نيست بپوشاند اما كف پا بنابر احتياط واجب بايد پوشيده شود\r\nسئوال 8 : آيا پوشاندن صورت و كفين براى زنان واجب است ؟\r\nجواب : بنابر احتياط واجب پوشاندن آنها لازم است\r\nسئوال 9 : آيا پوشاندن زيرچانه در نماز لازم است ؟\r\nجواب : زيرچانه بايد پوشانده شود\r\n\r\nمكان نمازگزار\r\nمكان نمازگزار ده شرط دارد\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nشرط اوّل : آنكه مباح باشد\r\nمسأله 1 - كسى كه در مسجد نشسته ، اگر ديگرى جاى او را غصب كند و در آنجا نماز بخواند ، نمازش باطل است .\r\nمسأله 2 - اگر در جايى كه نمىداند غصبى است نماز بخواند و بعد از نماز بفهمد يا در جايى كه غصبى بودن آن را فراموش كرده ، نماز بخواند و بعد از نماز يادش بيايد ، نماز او صحيح است ولى كسى كه خودش جايى را غصب كرده ، اگر فراموش كند و در آنجا نماز بخواند ، بنابر احتياط واجب اعاده نمايد .\r\nمسأله 3 - اگر بداند جايى غصبى است ولى نداند كه در جاى غصبى نماز باطل است و در آنجا نماز بخواند ، نماز او باطل مىباشد در صورتى كه جاهل مقصّر باشد .\r\nشرط دوم : مكان نمازگزار بايد بدون حركت باشد\r\nمسأله 1 - نماز خواندن در ماشين و ترن و امثال آن در صورت تنگى وقت اشكال ندارد اما بقدرى كه ممكن است بايد در حال حركت چيزى نخواند و اگر آنها از قبله به طرف ديگر حركت كنند به طرف قبله برگردد .\r\nشرط سوم : در جايى كه احتمال دهد نماز را نمىتواند تمام كند نماز نخواند\r\nشرط چهارم : در جايى كه ماندن در آن جا حرام است نماز نخواند مثل زير سقفى كه در حال خراب شدن است\r\nشرط پنجم : آنكه روى چيزى كه ايستادن و نشستن روى آن حرام\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nاست مثل فرشى كه اسم خدا بر آن نوشته شده نماز نخواند\r\nشرط ششم : آنكه در جايى كه سقف كوتاه دارد بطوريكه نمىتواند كامل بايستد يا به اندازه‌اى كوچك است كه جاى ركوع و سجود ندارد نماز نخواند\r\nشرط هفتم : بنابر احتياط واجب نبايد جلوتر از قبر امام عليه السلام يا پيغمبر صلى الله عليه و آله نماز بخواند\r\nشرط هشتم : آنكه مكان نمازگزار اگر نجس است به طورى تر نباشد كه رطوبت آن به بدن يا لباس او برسد ولى جايى كه پيشانى را بر آن ميگذارد اگر نجس باشد در صورتى كه خشك هم باشد نماز باطل است و احتياط مستحب آن است كه مكان نمازگزار اصلًا نجس نباشد\r\nشرط نهم : بنابر احتياط مستحب بايد زن عقب‌تر از مرد بايستد و جاى سجده او از جاى ايستادن مرد كمى عقب‌تر باشد .\r\nمسأله 1 - اگر زن برابر مرد يا جلوتر بايستد و با هم وارد نماز شوند ، نماز آنان‌صحيح است اگرچه مكروه مىباشد ، در صورتى كه فاصله كمتر از يك وجب نباشد و اگر كمتر باشد ، بطلان نماز بعيد نيست .\r\nشرط دهم : آنكه جاى پيشانى نمازگزار از جاى زانوها و سرانگشتان پاى او بيش از چهار انگشت بسته پايين‌تر يا بلندتر نباشد\r\nمسأله 1 - بودن مرد و زن نامحرم در جايى كه كسى در آنجا نيست و كسى هم نمىتواند وارد شود ، حرام است و نيز در آنجا نماز خواندن خالى از اشكال نيست ولى اگر يكى از آنها مشغول نماز باشد و ديگرى كه با او نامحرم است وارد شود نماز او اشكال ندارد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمسأله 2 - در جايى كه تار و مانند آن استعمال مىكنند ماندنش حرام و بنابر احتياط ، نماز در آنجا باطل است .\r\n+ / استفتائات مكان نمازگزار\r\nسئوال 1 : شخصى فرش منزلش نجس است حال شخص مهمان كه پاى او خيس است مىخواهد نماز بخواند آيا اعلام به او واجب است .\r\nجواب : به نظر ما اعلام به مهمان واجب است\r\nسئوال 2 : اگر خانه كسى غصبى بود و شوهر به زن و بچه‌ها اجازه خروج نمىدهد كه بيرون نماز بخوانند تكليف چيست ؟\r\nجواب : در صورتى كه مجبور باشند كه در خانه نماز بخوانند اشكال ندارد ولى اگر شوهر فقط منع كرده و آنها مىتوانند در خارج از خانه نماز بخوانند به منع او توجه نكنند و در خارج از منزل نماز بخوانند\r\n\r\nاحكام مسجد\r\nمسأله 1 - نجس كردن زمين و سقف و بام و طرف داخل ديوار مسجد ، حرام است و هر كس بفهمد كه نجس شده است بايد فوراً نجاست آن را بر طرف كند ، و همچنين طرف بيرون ديوار مسجد را هم بنابر احتياط ، نجس نكنند و اگر نجس شود نجاستش را بر طرف نمايند .\r\nمسأله 2 - نجس كردن حرم امامان عليهم السلام حرام است و اگر يكى از آنها نجس شود ، چنانچه نجس ماندن آن بىاحترامى باشد ، تطهير آن واجب است بلكه احتياط مستحبّ آن است كه اگر بىاحترامى هم نباشد آن را\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nتطهير كنند .\r\nمسأله 3 - اگر مسجد را براى روضه خوانى چادر بزنند و فرش كنند وسياهىبكوبند و اسباب چاى در آن ببرند در صورتى كه اين كارها به مسجد ضرر نرساند و مانع نماز خواندن نشود ، اشكال ندارد .\r\nمسأله 4 - بنابر احتياط واجب زينت كردن مسجد به طلا حرام و همچنين بنابر احتياط واجب ، نبايد صورت چيزهايى كه مثل انسان و حيوان روح دارد ، در مسجد نقش كنند و نقاشى چيزهائى كه روح ندارد مثل گل و بوته مكروه است .\r\nمسأله 5 - وقتى انسان وارد مسجد مىشود ، مستحبّ است دو ركعت نماز به قصد تحيّت و احترام مسجد بخواند و اگر نماز واجب يا مستحب ديگرى هم بخواند كافى است .\r\n+ / استفتائات مسجد\r\nسئوال 1 : در مواليد ائمه اطهار عليهم السلام شعر خواندن و كف زدن در مسجد چه صورت دارد ؟\r\nجواب : شعر خواندن اشكال ندارد اما كف زدن اشكال دارد\r\nسئوال 2 : ورود افراد غير مسلمان به مسجد چه حكمى دارد ؟\r\nجواب : در صورتى كه موجب هتك حرمت يا نجس كردن مسجد نباشد اشكال ندارد\r\nسئوال 3 : بخش اذان از بلندگوى مسجد چنانچه موجب ايذاء همسايگان باشد چه صورت دارد ؟\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nجواب : خوب است همسايگان مانع پخش اذان نشوند و از طرفى هم بلندگو را آنقدر بلند نكنند كه موجب ايذاء شود\r\nسئوال 4 : با عنايت به اينكه مسجد متعلق به همگان است ممانعت از انجام عبادات و يا كارهاى فرهنگى توسط عده‌اى چه صورت دارد ؟\r\nجواب : مسجد از اماكن عمومى است و هيچ كس حق ندارد مانع ديگران براى نماز و عبادت گردد و اما كارهاى فرهنگى بايد به گونه‌اى باشد كه با شأن مسجد منافات نداشته باشد .\r\n\r\nاحكام اذان و اقامه\r\nمسأله 1 - براى مرد و زن مستحبّ است پيش از نمازهاى واجب يوميّه اذان و اقامه بگويند ولى پيش از نمازهاى واجب غير يوميّه مثل نماز آيات ، مستحبّ است سه مرتبه بگويند الصلاة .\r\nمسأله 2 - اذان هيجده جمله است : « اللّهُ أكْبَر » چهار مرتبه ، « أشْهَدُ أن لا إلهَ إلّا اللّهُ ، أشْهَدُ أنَّ مُحَمَّداً رَسُولُ اللّه ، حَيَّ عَلي الصَّلاةِ ، حَيَّ عَلي الفَلاحِ ، حَيَّ عَلي خَيْرِ العَمَل ، اللّهُ اكْبَر ، لا إلهَ إلّا اللّه » هريك دو مرتبه .\r\nو اقامه هفده جمله است يعنى دو مرتبه اللّهُ أكبَر از اوّل اذان و يك مرتبه « لا إلهَ إلّا اللّهُ » از آخر آن كم مىشود و بعد از گفتن « حَيَّ عَلَي خَيْرِ العَمَل » ، بايد دو مرتبه « قَدْ قامَتِ الصّلاة » اضافه نمود .\r\nمسأله 3 - بين جمله‌هاى اذان و اقامه بايد خيلى فاصله نشود و اگر بين آنها بيشتر از معمول فاصله بيندازد بايد دوباره آن را از سر بگيرد .\r\nمسأله 4 - اگر در اذان و اقامه صدا را در گلو بيندازد چنانچه غنا شود ،\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nيعنىبطور آوازه‌خوانى كه در مجالس لهو و بازيگرى معمول است ، اذان و اقامه را بگويد ، حرام است و اگر غنا نشود مكروه مىباشد .\r\nمسأله 5 - كسى كه اذان ديگرى را شنيده ، چه با او گفته باشد يا نه ، در صورتىكه بين آن اذان و اقامه و نمازى كه مىخواهد بخواند ، زياد فاصله نشده باشد ، مىتواند براى نماز خود اذان و اقامه نگويد .\r\nمسأله 6 - اقامه بايد بعد از اذان گفته شود ، و اگر قبل از اذان بگويند صحيح نيست .\r\nمسأله 7 - بايد بين اذان و اقامه فاصله ندهد و اگر بين آنها به قدرى فاصله دهد كه اذانى را كه گفته اذان و اقامه حساب نشود ، مستحبّ است دوباره اذان و اقامه را بگويد و نيز اگر بين اذان و اقامه و نماز به قدرى فاصله دهد كه اذان و اقامه آن نماز حساب نشود ، مستحبّ است دوباره براى آن نماز ، اذان و اقامه بگويد .\r\n\r\nواجبات نماز\r\nواجبات نماز يازده چيز است :\r\n1 - نيت 2 - قيام 3 - تكبيرة الاحرام يعنى گفتن اللَّه اكبر در اول نماز 4 - ركوع 5 - سجود 6 - قرائت 7 - ذكر 8 - تشهد 9 - سلام 10 - ترتيب 11 - موالات يعنى اجزاى نماز را پى در پى بجا آورد\r\nمسأله 1 - برخى از واجبات نماز ركن است يعنى اگر سهواً يا عمداً آنها را ترك كند يا اضافه كند نماز باطل است و برخى ديگر ركن نيستند يعنى اگر عمداً كم يا زياد شود ، نماز را باطل مىكند و چنانچه اشتباهاً كم\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nيا زياد شود ، نماز باطل نمىشود .\r\nمسأله 2 - اركان نماز پنج چيز است 1 - نيت 2 - تكبيرة الاحرام 3 - قيام در موقع گفتن تكبيرة الاحرام و قيام متصل به ركوع يعنى ايستادن پيش از ركوع 4 - ركوع 5 - دو سجده\r\n\r\nنيت\r\nمسأله 1 - انسان بايد نماز را به نيّت قربت ، يعنى براى انجام فرمان خداوند عالم بجا آورد و لازم نيست نيّت را از قلب خود بگذراند يا مثلًا به زبان بگويد كه چهار ركعت نماز مىخوانم قربة الى اللَّه بلكه همين كه قصد داشته باشد كه براى خدا بخواند كفايت مىكند .\r\nمسأله 2 - انسان بايد فقط براى انجام امر خداوند عالم نماز بخواند ، پس كسىكه ريا كند يعنى براى نشان دادن به مردم نماز بخواند ، نمازش باطل است ، خواه فقط براى مردم باشد ، يا خدا و مردم هر دو را در نظر بگيرد .\r\n\r\nتكبيرة الاحرام\r\nمسأله 1 - گفتن اللَّه اكبر در اوّل هر نماز ، واجب و ركن است و بايد حروف اللَّه و حروف اكبر و دو كلمه اللَّه و اكبر را پشت سر هم بگويد و نيز بايد اين دو كلمه به عربى صحيح گفته شود و اگر به عربى غلط بگويد ، يا مثلًا ترجمه آن را به فارسىبگويد ، صحيح نيست .\r\nمسأله 2 - موقع گفتن تكبيرة الاحرام بايد بدن ، آرام باشد و اگر عمداً\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nدر حالىكه بدنش حركت دارد تكبيرة الاحرام را بگويد ، باطل است و اگر سهواً حركت دهد احتياط در اتمام نماز و اعاده آن است .\r\nمسأله 3 - اگر شك كند كه تكبيرة الاحرام را گفته يا نه ، چنانچه مشغول خواندن چيزى شده ، به شكّ خود اعتنا نكند و اگر چيزى نخوانده ، بايد تكبير را بگويد احتياطاً .\r\nمسأله 4 - اگر بعد از گفتن تكبيرة الاحرام شك كند كه آن را صحيح گفته يا نه ، اگر وارد خواندن قرائت نشده احتياط در اتمام نماز و اعاده آن مىباشد ولى اگر مشغول خواندن قرائت شده نماز او صحيح است .\r\n\r\nقيام ( ايستادن )\r\nمسأله 1 - قيام در موقع گفتن تكبيرة الاحرام و قيام پيش از ركوع كه آن را قيام متصل به ركوع مىگو يند ركن است ، ولى قيام در موقع خواندن حمد و سوره و قيام بعد از ركوع ركن نيست و اگر كسى آن را از روى فراموشى ترك كند ، نمازش صحيح است .\r\nمسأله 2 - اگر ركوع را فراموش كند و بعد از حمد و سوره بنشيند و يادش بيايد كه ركوع نكرده ، بايد بايستد و به ركوع رود و اگر بدون اين كه بايستد به حال خميدگى به ركوع برگردد ، چون قيام متصّل به ركوع را بجا نياورده ، نماز او باطل است .\r\nمسأله 3 - اگر موقعى كه ايستاده ، از روى فراموشى بدن را حركت دهد ، يا به طرفى خم شود ، يا به جايى تكيه كند ، اشكال ندارد ، ولى در قيام موقع گفتن تكبيرة الاحرام و قيام متصل به ركوع اگر از روى\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nفراموشى هم باشد ، بنابر احتياط واجب ، بايد نماز را تمام كند و دوباره بخواند .\r\nمسأله 4 - اگر در موقع خواندن حمد و سوره ، يا خواندن تسبيحات بىاختيار به قدرى حركت كند كه از حال آرام بودن بدن خارج شود ، احتياط واجب آن است كه بعد از آرام گرفتن بدن آنچه را در حال حركت خوانده ، دوباره بخواند .\r\n\r\nقرائت\r\nمسأله 1 - در ركعت اوّل و دوم نمازهاى واجب يوميّه ، انسان بايد ، اوّل حمد و بعد از آن يك سوره تمام بخواند .\r\nمسأله 2 - اگر وقت نماز تنگ باشد ، يا انسان ناچار شود كه سوره را نخواند مثلًا بترسد كه اگر سوره را بخواند دزد ، يا درنده يا چيز ديگرى به او صدمه بزند نبايد سوره را بخواند .\r\nمسأله 3 - اگر حمد و سوره يا يكى از آنها را فراموش كند و بعد از رسيدن به ركوع بفهمد ، نمازش صحيح است .\r\nمسأله 4 - اگر در نماز آيه سجده را بشنود ، يا گوش دهد ، نمازش صحيح است و بايد درحال نماز با اشاره سجده كند و بعد از نماز ، سجده آن را بجاآورد .\r\nمسأله 5 - در نماز مستحبّى خواندن سوره لازم نيست ، اگرچه آن نماز به واسطه نذر كردن واجب شده باشد ، ولى در بعضى از نمازهاى مستحبّى مثل نماز وحشت كه سوره مخصوصى دارد ، اگر بخواهد به\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nدستور آن نماز رفتار كرده باشد ، بايد همان سوره را بخواند .\r\nمسأله 6 - اگر بعد از حمد مشغول خواندن سوره قل هو اللَّه احد يا سوره قل يا ايّها الكافرون شود ، نمىتواند آن را رها كند و سوره ديگر بخواند ، ولى در نماز جمعه و نماز ظهر روز جمعه اگر از روى فراموشى به جاى سوره جمعه و منافقين ، يكى از اين دو سوره را بخواند ، مادامى كه تجاوز از نصف نكرده ، مىتواند آن را رها كند و سوره جمعه و منافقين را بخواند .\r\nمسأله 7 - اگر در نماز ، غير از سوره « قل هو اللَّه احد و قل يا ايّها الكافرون » ، سوره ديگر بخواند ، تا تجاوز از نصف نكرده مىتواند رها كند و سوره ديگر بخواند .\r\nمسأله 8 - اگر در جايى كه بايد نماز را بلند بخواند ، عمداً آهسته بخواند ، يا در جايى كه بايد آهسته بخواند ، عمداً بلند بخواند نمازش باطل است ولى اگر از روى فراموشى يا ندانستن مسأله باشد صحيح است و اگر در بين خواندن حمد و سوره هم بفهمد اشتباه كرده ، لازم نيست مقدارى را كه خوانده دوباره بخواند .\r\nمسأله 9 - اگر انسان كلمه‌اى را صحيح بداند و در نماز همانطور بخواند و بعد بفهمد غلط خوانده احتياط واجب آن است كه دوباره نماز را بخواند و اگر وقت گذشته قضا نمايد مگر آنكه موجب عسر و حرج شود .\r\nمسأله 10 - در ركعت سوم و چهارم نماز مىتواند فقط يك حمد بخواند ، يا بنابر احتياط مستحبّ سه مرتبه تسبيحات اربعه بگويد ، كه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nسه مرتبه بگويد : « سُبْحانَ اللّهِ وَالحَمْدُ لِلّهِ وَلا إلهَ إلّا اللّهُ وَاللّهُ أكْبَر » ، اگرچه يك مرتبه كافى است و مىتواند در يك ركعت حمد و در ركعت ديگر تسبيحات بگويد و بهتر آن است در هر دو ركعت تسبيحات بخواند .\r\nمسأله 11 - در تنگى وقت بايد تسبيحات اربعه را يك مرتبه بگويد .\r\nمسأله 12 - بر مرد و زن واجب است كه در ركعت سوم و چهارم نماز ، حمد يا تسبيحات را آهسته بخوانند .\r\nمسأله 13 - اگر در دو ركعت اوّل نماز به خيال اين كه دو ركعت آخر است تسبيحات بگويد ، چنانچه پيش از ركوع بفهمد ، بايد حمد و سوره را بخواند و اگر در ركوع يا بعد از ركوع بفهمد ، نمازش صحيح است .\r\nمسأله 14 - اگر در دو ركعت آخر نماز به خيال اين كه در دو ركعت اوّل است حمد بخواند ، يا در دو ركعت اوّل نماز با اين كه گمان مىكرده در دو ركعت آخر است حمد بخواند ، چه پيش از ركوع بفهمد چه بعد از آن ، نمازش صحيح است .\r\n+ / استفتائات قرائت\r\nسئوال 1 : اگر كسى ذكر مستحبى را در نماز سهواً غلط بگويد تكرار آن واجب است يا مستحب ؟\r\nجواب : تكرار آن مستحب است\r\nسئوال 2 : خواندن بيش از يك سوره بعد از حمد در نماز واجب و مستحب چه صورت دارد ؟\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nجواب : خواندن بيش از يك سوره در نماز واجب حرام است و اگر با دانستن مسئله آن را در نماز واجب بخواند ، نماز بايد اعاده شود ولى در نمازهاى مستحب اشكال ندارد .\r\nسئوال 3 : اگر در حال قرائت بعضى از آيات را اشتباهى بخواند آيا بايد تكرار كند يا خير ؟\r\nجواب : تكرار آن واجب است بلكه احوط آن است كه مجموع آيه را تكرار كند و تكرار اصل سوره لازم نيست .\r\nسئوال 4 : شك در تعداد تسبيحات اربعه چه حكمى دارد ؟\r\nجواب : اگر در حال ايستاده و قبل از ركوع شك كند بايد تكرار كند تا عدد لازم بدست آيد .\r\nسئوال 5 : آيا دعا كردن به فارسى در قنوت و سجده نمازهاى واجب جايز است ؟\r\nجواب : در نماز واجب جايز نيست .\r\nسئوال 6 : آيا بسم اللَّه جزو سوره است ؟\r\nجواب : بلى جزء سوره است\r\nسئوال 7 : آيا جهر و اخفات در تمام اذكار نماز لازم است يا فقط در قرائت نماز ؟\r\nجواب : رعايت جهر و اخفات فقط در قرائت حمد و سوره در ركعت اول و دوم واجب است\r\n\r\nاحكام ركوع\r\nمسأله 1 - در هر ركعت بعد از قرائت بايد به اندازه‌اى خم شود كه\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nبتواند دست را به زانو بگذارد و اين عمل را ركوع مىگويند بلكه اگر اطراف انگشتها به زانو برسد كافى است .\r\nمسأله 2 - احتياط آنست كه دست‌ها را به زانوها بگذارد .\r\nمسأله 3 - در ركوع به احتياط واجب بايد ، سه مرتبه « سُبْحانَ اللّهِ » يا يك مرتبه « سُبْحانَ رَبِّيَ العَظيمِ وَبِحَمْدِهِ » بگويد و هر ذكرى كفايت نمىكند بلكه درتنگى وقت و در حال ناچارى گفتن يك سبحان اللَّه محل اشكال است پس احتياطاً تسبيح كبير را يك بار بگويد .\r\nمسأله 4 - در ركوع بايد به مقدار ذكر واجب ، بدن آرام باشد و در ذكر مستحبّ هم اگر آن را به قصد ذكرى كه براى ركوع دستور داده‌اند ، بگويد بنابر احتياط واجب ، آرام بودن بدن لازم است .\r\nمسأله 5 - اگر پيش از آنكه به مقدار ركوع خم شود و بدن آرام گيرد عمداً ذكر ركوع را بگويد نمازش باطل است .\r\nمسأله 6 - انسان بايد بعد از سربرداشتن از ركوع كاملًا بايستد و سپس به سجده برود و مستحب است در حال ايستاده و در حال آرامى بدن ذكر سمع اللَّه لمن حمده را بگويد\r\n\r\nاحكام سجود\r\nمسأله 1 - نمازگزار بايد در هر ركعت از نمازهاى واجب ومستحبّ ، بعد ازركوع دو سجده كند و سجده آن است كه پيشانى و كف دو دست و سر دو زانو و سر دو انگشت بزرگ پاها را به زمين بگذارد .\r\nمسأله 2 - اگر پيشانى را عمداً يا سهواً به زمين نگذارد ، سجده\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nنكرده است ، اگرچه جاهاى ديگر به زمين برسد ولى اگر پيشانى را به زمين بگذارد و سهواً جاهاىديگر را به زمين نرساند ، يا سهواً ذكر نگويد ، سجده صحيح است .\r\nمسأله 3 - بايد در سجده سه مرتبه « سُبْحانَ اللّهِ » يا يك مرتبه « سُبْحانَ رَبِّيَ الأعْلى وَبِحَمْدِهِ » بگويد و احتياطاً مطلق ذكر كافى نيست .\r\nچنانچه در ركوع گذشت و بايد اين كلمات دنبال هم و به عربى صحيح گفته شود ومستحبّ است « سُبْحانَ رَبِّيَ الأعْلَى وَبِحَمْدِهِ » را سه يا پنج يا هفت مرتبه بگويد .\r\nمسأله 4 - در سجود بايد به مقدار ذكر واجب ، بدن آرام باشد و موقع گفتن ذكر مستحبّ هم اگر آن را به قصد ذكرى كه براى سجده دستور داده‌اند بگويد ، آرام بودن بدن لازم است .\r\nمسأله 5 - اگر پيش از آن كه پيشانى به زمين برسد و بدن آرام بگيرد ، عمداً ذكر سجده را بگويد يا پيش از تمام شدن ذكر ، عمداً سر از سجده بردارد ، نماز باطل است .\r\nمسأله 6 - اگر پيش از تمام شدن ذكر سجده ، سهواً پيشانى را از زمين بردارد نمىتواند دوباره به زمين بگذارد و بايد آن را يك سجده حساب كند ، ولى اگر جاهاى ديگر را سهواً از زمين بردارد ، بايد دو مرتبه به زمين بگذارد و ذكر را بگويد .\r\nمسأله 7 - بعد از تمام شدن ذكر سجده اوّل ، بنشيند تا بدن آرام گيرد و دوباره به سجده رود .\r\nمسأله 8 - بايد بين پيشانى و آنچه بر آن سجده مىكند ، چيزى نباشد\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nپس اگر مهر به قدرى چرك باشد كه پيشانى به خود مهر نرسد ، سجده باطل است ولى اگر مثلًا رنگ مهر تغيير كرده باشد ، اشكال ندارد .\r\nمسأله 9 - در سجده بايد كف دست را به زمين بگذارد ولى در حال ناچارى پشت دست هم مانعى ندارد ، و اگر پشت دست ممكن نباشد ، بايد مچ دست را بگذارد و چنانچه آن را هم نتواند ، بايد تا آرنج هر جا را كه مىتواند ، بر زمين بگذارد و اگر آن هم ممكن نيست ، گذاشتن بازو كافى است .\r\nمسأله 10 - در سجده بنابر احتياط واجب سر دو انگشت بزرگ پاها را به زمين بگذارد و اگر انگشتهاى ديگر پا ، يا روى پا را به زمين بگذارد ، يا به واسطه بلند بودن ناخن سر شست به زمين نرسد ، نماز باطل است و كسى كه به واسطه ندانستن مسأله نمازهاى خود را اينطور خوانده ، بايد دوباره بخواند .\r\nمسأله 11 - اگر پيشانى بىاختيار از جاى سجده بلند شود ، چنانچه ممكن باشد بايد نگذارد دوباره به جاى سجده برسد ، و اين يك سجده حساب مىشود ، چه ذكر سجده را گفته باشد يا نه و اگر نتواند سر را نگهدارد وبىاختيار دوباره به جاى سجده برسد ، روى هم يك سجده حساب مىشود و اگر ذكر نگفته باشد ، بايد بگويد .\r\nمسأله 12 - اگر روى تشك پر يا چيز ديگرى كه بدن روى آن آرام نمىگيرد سجده كند ، باطل است .\r\nمسأله 13 - در ركعت اوّل و ركعت سومى كه تشهّد ندارد ، مثل ركعت سوم نماز ظهر و عصر و عشا بنابر احتياط واجب ، بايد بعد از\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nسجده دوم قدرى بىحركت بنشيند و بعد برخيزد .\r\n\r\nچيزهايى كه سجده بر آنها صحيح است\r\nمسأله 1 - بايد بر زمين و چيزهاى غير خوراكى كه از زمين مىرويند مانند چوب و برگ درخت ، سجده كرد و سجده بر چيزهاى خوراكى و پوشاكى و معدنى صحيح نيست .\r\nمسأله 2 - سجده بر چيزهائى كه از زمين مىرويد و خوراك حيوان است مثل علف وكاه صحيح است .\r\nمسأله 3 - سجده بر سنگ آهك و سنگ گچ صحيح است و همچنين به گچ و آهك پخته و آجر و كوزه گلى و مانند آن سجده كردن اشكال ندارد گرچه احتياط آنست كه در حال اختيار به آنها سجده نكنند .\r\nمسأله 4 - اگر كاغذى را از چيزى كه سجده بر آن صحيح است مثلًا از كاه ساخته باشند مىشود بر آن سجده كرد ، بلكه سجده بر كاغذى كه از پنبه و مانند آن ساخته شده نيز جائز است مگر انسان يقين پيدا كند كه از چيزهايى درست شده كه سجده بر آن صحيح نيست .\r\nمسأله 5 - براى سجده بهتر از هر چيز تربت حضرت سيّد الشهداء عليه السلام مىباشد ، بعد از آن خاك ، و بعد از آن سنگ و بعد از سنگ ، گياه است .\r\nمسأله 6 - اگر در سجده اوّل ، مهر به پيشانى بچسبد واجب است آن را جدا كند و اگر بدون اين كه مهر را بردارد ، دوباره به سجده رود ، احتياط واجب آن است كه نماز را اعاده نمايد .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمسأله 7 - اگر بعد از سجده بفهمد پيشانى را روى چيزى گذاشته كه سجده بر آن باطل است ، اشكال ندارد گرچه احتياط آنست كه بعد از نماز ، نماز را اعاده نمايد .\r\nمسأله 8 - سجده كردن براى غير خداوند متعال حرام مىباشد و بعضى از مردم عوام كه مقابل امامان عليهم السلام پيشانى را به زمين مىگذارند ، اگر براى شكر خداوند متعال باشد ، اشكال ندارد و گرنه حرام است .\r\n\r\nسجده واجب قرآن\r\nمسأله 1 - در هريك از چهار سوره نجم و علق و فصّلت و سجده يك آيه سجده است ، كه اگر انسان بخواند يا بشنود ، بعد از تمام شدن آن آيه ، بايد فوراً سجده كند و اگر فراموش كرد ، هر وقت يادش آمد بايد سجده نمايد .\r\nمسأله 2 - اگر انسان موقعى كه آيه سجده را مىخواند ، از ديگرى هم بشنود بنابر احتياط واجب بايد دو سجده نمايد .\r\nمسأله 3 - در سجده واجب قرآن ، بايد جاى انسان غصبى نباشد و بنابر احتياط واجب جاى پيشانى او از جاى زانوها و سر انگشتانش بيش از چهار انگشت بسته بلندتر نباشد ، ولى لازم نيست با وضو يا غسل ورو به قبله باشد و عورت خود را بپوشاند و بدن و جاى پيشانى او پاك باشد و نيز چيزهائى كه در لباس نمازگزار شرط مىباشد ، در لباس او شرط نيست امّا اگر لباس او غصبى است ، چنانچه سجده كردن ، تصرّف در آن لباس باشد ، سجده باطل است .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمسأله 4 - هرگاه در سجده واجب قرآن پيشانى را به قصد سجده بر زمين بگذارد ، اگرچه ذكر نگويد كافى است و گفتن ذكر مستحبّ است و بهتر است بگويد : « لا إلهَ إلا اللّهُ حَقَّاً حَقّا ، لا إلهَ إلّا اللّهُ ايماناً وَتَصْدِيقاً ، لا إلهَ إلّا اللّهُ عُبودِيَّةً وَرِقّاً ، سَجَدتُ لَكَ يا رَبِّ تَعَبُّداً وَرِقّاً لا مُسْتَنْكِفَاً وَلا مُسْتَكْبِراً ، بَلْ أنَا عَبْد ذَليل ضَعيف خائِف مُسْتَجير » .\r\n+ / استفتائات ركوع و سجود\r\nسئوال 1 : اگر كسى در ركوع بجاى سبحان ربى العظيم وبحمده ، سبحان ربى الاعلى وبحمده بگويد نمازش چه حكمى دارد ؟\r\nجواب : اگر در حال ركوع متوجه اشتباه خود شد بايد ذكر را بطور صحيح بخواند و اگر بعد از ركوع متوجه شد نمازش صحيح است و مستحب است بعد از نماز دو سجده سهو بجا آورد\r\nسئوال 2 : آيا در حال سجده اگر غير از انگشت بزرگ بقيه انگشتها هم به زمين برسد اشكال ندارد ؟\r\nجواب : لازم است در سجده تكيه‌گاه او به انگشت بزرگ باشد\r\nسئوال 3 : اگر هنگام سجده دو مرتبه سر به مهر بخورد چه حكمى دارد ؟\r\nجواب : اگر سر به زمين بخورد و قهراً بلند شود چنانچه دوباره به سجده رفتن او با اراده باشد بايد بنشيند چون يك سجده محسوب شده است ولى اگر دوباره بىاختيار به سجده رفته سپس ذكر سجده را بخواند همان يك سجده حساب مىشود\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nسئوال 4 : اگر در حال سجده ، كف دست از زمين بلند شود نماز چه حكمى دارد ؟\r\nجواب : اگر زمانى كه دست را از زمين بر مىدارد ، ذكر نخواند اشكال ندارد\r\nسئوال 5 : اگر انسان در تعداد سجده شك كند كه يك سجده بجا آورده است يا دو يا سه سجده حكمش چيست ؟\r\nجواب : بنا بگذارد كه دو سجده بجا آورده است و اگر بعداً يقين كرد كه سه سجده انجام داده ، نماز او صحيح است و بايد دو سجده سهو بجا آورد و اگر يك سجده انجام داده بعد از نماز يك سجده را قضا كند و دو سجده سهو بجا آورد .\r\n\r\nتشهّد و سلام\r\nمسأله 1 - در ركعت دوم تمام نمازهاى واجب و ركعت سوم نماز مغرب و ركعت چهارم نماز ظهر و عصر و عشاء ، بايد انسان بعد از سجده دوم بنشيند و در حال آرام بودن بدن ، تشهّد بخواند يعنى بگويد :\r\n« أشْهَدُ أنْ لا إلهَ الّا اللّهُ وَحْدَهُ لا شَريكَ لَهُ وَأشْهَدُ أنّ مُحَمَّداً عَبْدُهُ ورَسُولُهُ اللّهُمَّ صَلِّ عَلى مُحَمَّدٍ وَآلِ مُحَمَّدٍ » . و احتياط واجب آن است كه به غير اين ترتيب نگويد .\r\nمسأله 2 - اگر تشهّد را فراموش كند و بايستد و پيش از ركوع يادش بيايد كه تشهّد را نخوانده ، بايد بنشيند وتشهّد را بخواند و دوباره بايستد و آنچه بايد در آن ركعت خوانده شود ، بخواند و نماز را تمام كند و بنابر احتياط واجب ، بعد از نماز براى ايستادن بى جا ، دو سجده سهو بجا\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nآورد ، و اگر در ركوع يا بعد از آن يادش بيايد ، بايد نماز را تمام كند و بعد از سلام نماز ، تشهّد را قضا كند و براى تشهّد فراموش شده دو سجده سهو بجا آورد .\r\nمسأله 3 - بعد از تشهّد ركعت آخر نماز ، مستحبّ است درحالى كه نشسته و بدن آرام است بگويد : « السّلامُ عَلَيْكَ ايُّها النَبِىّ وَرَحْمَةُ اللّهِ وَبَرَكاتُهُ » و بعد از آن بايد بگويد : « السّلامُ عَلَيْكُمْ وَ رَحْمَةُ اللَّهِ وَبَركاتُه » يا بگويد : « السّلامُ عَلَيْنا وَعَلىعِبادِ اللّهِ الصّالِحين » ولى اگر اين سلام را بگويد مستحبّ آن است كه بعد آن « السّلامُ عَلَيْكُم وَ رَحْمَةُ اللَّهِ وَبَركاتُه » را هم بگويد .\r\nمسأله 4 - اگر سلام نماز را فراموش كند و موقعى ياد ش بيايد كه صورت نماز به هم نخورده و كارى هم كه عمدى و سهوى آن نماز را باطل مىكند مثل پشت به قبله كردن انجام نداده ، بايد سلام را بگويد و نمازش صحيح است .\r\nمسأله 5 - اگر سلام نماز را فراموش كند و موقعى يادش بيايد كه صورت نماز به هم خورده است ، احتياط آنست كه دو سجده سهو انجام دهد و بعد نماز را دوباره بخواند و همچنين است اگر كارى كه‌عمدىوسهوى آن نماز را باطل مىكند ، مثل پشت به قبله كردن انجام داده باشد .\r\n+ / استفتائات تشهد و سلام\r\nسئوال 1 : آيا در تشهد نماز « اشهد انّ علياً ولى اللَّه » گفتن جايز است ؟\r\nجواب : در تشهد نماز واجب ذكر « اشهد انّ علياً ولى اللَّه » گفته نشود\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nاما در نمازهاى مستحبى ، اگر به قصد ورود در نماز نباشد ، اشكال ندارد\r\nسئوال 2 : خواندن تشهد اضافى در نماز چه حكمى دارد ؟\r\nجواب : اگر سهواً خوانده است سجده سهو بجا آورد و اگر عمداً تشهد اضافى خوانده است نماز باطل است .\r\nسئوال 3 : اگر تشهد نماز را فراموش كرد آيا بعد از قضاى آن بايد سلام نماز را هم بخواند ؟\r\nجواب : اگر تشهد اول باشد ، سلام واجب نيست و اگر تشهد دوم را قضا مىكند ، احتياطاً سلام را هم بگويد\r\n\r\nاحكام ترتيب و موالات\r\nمسأله 1 - اگر ركنى ازنماز را فراموش كند و ركن بعد از آن را بجا آورد ، مثلًا پيش از آن كه ركوع كند دو سجده نمايد ، نماز باطل است .\r\nمسأله 2 - اگر ركنى را فراموش كند و چيزى را كه بعد از آن است و ركن نيست بجا آورد ، مثلًا پيش از آن كه دو سجده كند ، تشهّد بخواند بايد ركن را بجا آورد و آنچه را اشتباهاً پيش از آن خوانده دوباره بخواند .\r\nمسأله 3 - اگر چيزى را كه ركن نيست فراموش كند و ركن بعد از آن را بجا آورد ، مثلًا حمد را فراموش كند و مشغول ركوع شود ، نمازش صحيح است .\r\nمسأله 4 - اگر در نماز سهواً بين حرفها يا كلمات فاصله بيندازد و فاصله به قدرى نباشد كه صورت نماز از بين برود ، چنانچه مشغول\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nركن بعد نشده باشد ، بايد آن حرفها يا كلمات را بطور معمول بخواند و اگر مشغول ركن بعد شده ، نمازش صحيح است .\r\n\r\nاحكام مبطلات نماز\r\nدوازده چيز نماز را باطل مىكند\r\nاوّل : آنكه در بين نماز يكى از شرطهاى آن از بين برود مثلًا در بين نماز بفهمد كه مكانش غصبى است\r\nدوّم : آنكه در بين نماز عمداً يا سهواً يا از روى ناچارى چيزى كه وضو يا غسل را باطل مىكند پيش بيايد مثلًا بول از او بيرون بيايد يا خوابش ببرد .\r\nمسأله 1 - كسى كه بىاختيار خوابش برده ، اگر نداند كه در بين نماز خوابش برده يا بعد از آن ، بايد نمازش را دوباره بخواند .\r\nسوم : آنكه مثل اهل سنت دستها را روى هم بگذارد\r\nچهارم : آنكه بعد از خواندن حمد آمين بگويد\r\nمسأله 2 - اگر اشتباهاً يا از روى تقيّه آمين بگويد نماز باطل نمىشود\r\nپنجم : عمداً يا از روى فراموشى پشت به قبله كند يا به چپ و راست برگردد\r\nششم : عمداً كلمه‌اى بگويد كه دو حرف يا بيشتر داشته باشد اگرچه معنى هم نداشته باشد\r\nمسأله 3 - سرفه كردن و آروغ زدن و آه كشيدن در صورتى كه صدق\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nتكلّم نكند در نماز اشكال ندارد ولى گفتن آخ و آه و مانند اينها كه دو حرف است ، اگر عمدى باشد ، نماز را باطل مىكند مگر آن كه گفتن آه شكايت نزد خدا باشد كه نمازش را باطل نمىكند .\r\nمسأله 4 - در حال نماز ، انسان نبايد به ديگرى سلام كند و اگر ديگرى به او سلام كند ، بايد همانطور كه او سلام كرده جواب دهد ، مثلًا اگر گفته سلام عليكم در جواب بگويد سلام عليكم و نبايد عليكم السلام بگويد و بنابر احتياط واجب بايد بين سلام و جواب مماثلت در تعريف و تنكير افراد وجمع باشد .\r\nمسأله 5 - اگر نمازگزار جواب سلام را ندهد ، معصيت كرده ولى نمازش صحيح است .\r\nمسأله 6 - جواب سلام كسى كه از روى مسخره يا شوخى سلام مىكند واجب نيست .\r\nهفتم : آنكه با صدا و عمداً خنده كند و اگر سهواً خنده كند نماز باطل نيست در صورتى كه از وضع نمازگزار خارج نشود\r\nهشتم : آنكه براى كار دنيايى عمداً با صدا گريه كند و احتياط واجب آن است كه براى كار دنيايى بىصدا هم گريه نكند .\r\nنهم : آنكه كارى كند كه صورت نماز را به هم بزند مثلًا به هوا بپرد اما اشاره كردن به دست در نماز اشكال ندارد\r\nدهم : خوردن و آشاميدن در نماز اگر طورى باشد كه نگويند نماز مىخواند موجب بطلان نماز است خواه عمدى باشد يا سهوى\r\nيازدهم : آنكه در ركعتهاى نماز دو ركعتى يا سه ركعتى يا در دو\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nركعت اول نمازهاى چهار ركعتى شك كند\r\nدوازدهم : آنكه ركن نماز را عمداً يا سهواً كم يا زياد كند يا چيزى را كه ركن نيست عمداً كم يا زياد نمايد\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nشكيّات\r\nشكيّات نماز 23 قسم است هشت قسم آن شكهايى است كه نماز را باطل مىكند و به شش قسم آن نبايد اعتنا كرد و نه قسم ديگر آن صحيح است\r\n\r\nشكهاى باطل\r\nمسأله 1 - شكهايى كه نماز را باطل مىكند از اين قرار است :\r\nاوّل : شك در شماره ركعتهاى نماز دو ركعتى مثل نماز صبح و نماز مسافر ، ولى شكّ در شماره ركعتهاى نماز مستحبّ دو ركعتى و نماز احتياط نماز را باطل نمىكند .\r\nدوم : شك در شماره ركعتهاى نماز سه ركعتى .\r\nسوم : آن كه در نماز چهار ركعتى شك كند كه يك ركعت خوانده يا بيشتر .\r\nچهارم : آن كه در نماز چهار ركعتى پيش از تمام شدن سجده دوم ، شك كند كه دو ركعت خوانده يا بيشتر .\r\nپنجم شك بين دو و پنج يا دو و بيشتر از پنج .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nششم : شك بين سه و شش يا سه و بيشتر از شش .\r\nهفتم : شك در ركعتهاى نماز كه نداند چند ركعت خوانده است .\r\nهشتم : شك بين چهار و شش يا چهار و بيشتر از شش كه اگر قبل از اكمال سجدتين باشد نماز باطل است ولى اگر بعد از اكمال سجدتين باشد ، احتياط واجب آن است كه بنا را بر چهار بگذارد و نماز را تمام كند و بعد دو سجده سهو بجا آورد و بعد نماز را دوباره بخواند .\r\n\r\nشكهايى كه نبايد به آنها اعتنا كرد\r\nمسأله 1 - شكهايى كه نبايد به آنها اعتنا كرد از اين قرار است :\r\nاوّل : شك در چيزى كه محلّ بجا آوردن آن گذشته است ، مثل آن كه در تشهّد شك كند كه سجده را بجا آورده يا نه .\r\nدوم : شكّ بعد از سلام نماز .\r\nسوم : شك بعد از گذشتن وقت نماز .\r\nچهارم : شك كثير الشك يعنى كسى كه زياد شك مىكند .\r\nپنجم : شك امام در شماره ركعتهاى نماز در صورتى كه مأموم شماره آنها را بداند و همچنين شكّ مأموم در صورتى كه امام شماره ركعتهاى نماز را بداند .\r\nششم : شك در نماز مستحبّى .\r\n\r\nاحكام شك‌هايى كه نبايد به آنها اعتنا كرد\r\nمسأله 1 - اگر در بين نماز شك كند كه يكى از كارهاى واجب آن را\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nانجام داده يا نه ، مثلًا شك كند كه حمد خوانده يا نه ، چنانچه مشغول كارى كه بايد بعد از آن انجام دهد نشده ، بايد آنچه را كه در انجام آن شك كرده بجا آورد و اگر مشغول كارىكه بايد بعد از آن انجام دهد شده ، بشكّ خود اعتنا نكند .\r\nمسأله 2 - اگر بعد از ركوع يا سجود شك كند كه كارهاى واجب آن ، مانند ذكر و آرام بودن بدن را انجام داده يا نه ، بايد به شك خود اعتنا نكند .\r\nمسأله 3 - اگر شك كند كه يكى از ركنهاى نماز را بجا آورده يا نه ، چنانچه مشغول كارى كه بعد از آن است نشده ، بايد آن را بجا آورد ، لكن مثلًا اگر پيش از خواندن تشهّد ، شك كند كه دو سجده را بجا آورده يا نه ، بايد بجا آورد و چنانچه بعد يادش بيايد كه آن ركن را بجا آورده ، چون ركن زياد شده ، نمازش باطل است .\r\nمسأله 4 - اگر بعد از سلام نماز شك كند كه نمازش صحيح بوده يا نه ، مثلًا شك كند ركوع را بجا آورده يا نه ، يا بعد از سلام نماز چهار ركعتى شك كند كه چهار ركعت خوانده يا پنج ركعت ، به شك خود اعتنا نكند ولى اگر هر دو طرف شك او باطل باشد ، مثلًا بعد از سلام نماز چهار ركعتى شك كند كه سه ركعت خوانده يا پنج ركعت ، نمازش باطل است .\r\nمسأله 5 - اگر كسى در يك نماز سه مرتبه شك كند ، يا در سه نماز پشت سر هم مثلًا در نماز صبح و ظهر و عصر شك كند ، كثير الشك است ، و چنانچه زياد شك كردن او از غضب يا ترس يا پريشانى حواس\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nنباشد ، به شك خود اعتنا نكند .\r\nمسأله 6 - كسى كه در يك چيز نماز زياد شك مىكند ، چنانچه در چيزهاى ديگر نماز شك كند ، بايد به دستور آن عمل نمايد مثلًا كسى كه زياد شك مىكند سجده كرده يا نه اگر در بجا آوردن ركوع شك كند بايد به دستور آن رفتار نمايد يعنى اگر به سجده نرفته ركوع را بجا آورد و اگر به سجده رفته اعتنا نكند .\r\nمسأله 7 - كسى كه زياد شك مىكند اگر شك كند ركنى را بجا آورده يا نه و اعتنا نكند بعد يادش بيايد كه آن را بجا نياورده ، چنانچه مشغول ركن بعد نشده ، بايد آن را بجا آورد و اگر مشغول ركن بعد شده ، نمازش باطل است مثلًا اگر شك كند ركوع را بجا آورده يا نه و اعتنا نكند ، چنانچه پيش از سجده دوم يادش بيايد كه ركوع را بجا نياورده بايد ركوع را بجا آورد اگرچه در اين صورت اعاده نماز احتياطاً واجب است و اگر در سجده دوم يادش بيايد ، نمازش باطل است .\r\nمسأله 8 - كسى كه زياد شك مىكند ، اگر شك كند چيزى را كه ركن نيست بجا آورده يا نه و اعتنا نكند و بعد يادش بيايد كه آن را بجا نياورده ، چنانچه از محلّ بجا آوردن آن نگذشته ، بايد آن را بجا آورد و اگر از محلّ آن گذشته ، نمازش صحيح است ، مثلًا اگر شك كند كه حمد خوانده يا نه و اعتنا نكند چنانچه در قنوت يادش بيايد كه حمد نخوانده بايد بخواند و اگر در ركوع يادش بيايد نماز او صحيح است .\r\n\r\nشكهاى صحيح\r\nمسأله 1 - در نه صورت اگر در شماره ركعتهاى نماز چهار ركعتى\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nشك كند ، احتياط واجب آن است كه فوراً فكر نمايد ، پس اگر يقين يا گمان به يك طرف شك‌پيدا كرد ، همان طرف رابگيرد و نماز را تمام كند و گرنه به دستورهايى كه گفته مىشود عمل نمايد ، و آن نه صورت از اين قرار است :\r\nاوّل : آن كه بعد از فارغ شدن از ذكر واجب در سجده دوم شك كند دو ركعت خوانده يا سه ركعت ، كه بايد بنا بگذارد سه ركعت خوانده و يك ركعت ديگر بخواند و نماز را تمام كند و بعد از نماز يك ركعت نماز ايستاده به احتياط واجب بخواند و احتياطاً نماز را دوباره بخواند مگر اين كه شك بعد از سر برداشتن از سجدهء دوم باشد كه در اين صورت اعاده لازم نيست .\r\nدوم : شك بين دو و چهار بعد از سربرداشتن از سجده دوم كه بايد بنا بگذارد چهار ركعت خوانده و نماز را تمام كند و بعد از نماز دو ركعت نماز احتياط ايستاده بخواند .\r\nسوم : شك بين دو و سه و چهار بعد از سربرداشتن از سجده دوم كه بايد بنا را بر چهار بگذارد و بعد از نماز دو ركعت نماز احتياط ايستاده و بعد دو ركعت نماز نشسته بجا آورد .\r\nچهارم : شك بين چهار و پنج بعد از سربرداشتن از سجده دوم كه بايد بنا را بر چهار بگذارد و نماز را تمام كند و بعد از نماز دو سجده سهو بجا آورد .\r\nپنجم : شك بين سه و چهار كه در هر جاى نماز باشد ، بايد بنا را بر چهار بگذارد و نماز را تمام كند و بعد از نماز ، يك ركعت نماز احتياط\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nايستاده يا دو ركعت نماز نشسته بجا آورد و احتياط مستحبّ آن است كه دو ركعت نشسته بياورد .\r\nششم : شك بين چهار و پنج در حال ايستاده كه بايد بنشيند وتشهّد بخواند و نماز را سلام دهد و يك ركعت نماز احتياط ايستاده يا دو ركعت نماز نشسته بجا آورد و احتياط مستحبّ آن است كه دو ركعت نشسته بخواند .\r\nهفتم : شك بين سه و پنج در حال ايستاده كه بايد بنشيند وتشهّد بخواند و نماز را سلام دهد و دو ركعت نماز احتياط ايستاده بجا آورد .\r\nهشتم : شك بين سه و چهار و پنج در حال ايستاده ، كه بايد بنشيند وتشهّد بخواند و بعد از سلام نماز ، دو ركعت نماز احتياط ايستاده و بعد دو ركعت نماز نشسته بجا آورد .\r\nنهم : شك بين پنج و شش در حال ايستاده كه بايد بنشيند و تشهّد بخواند و نماز را سلام دهد و دو سجده سهو بجا آورد .\r\nمسأله 2 - اگر يكى از شكهايى كه نماز احتياط براى آنها واجب است در نماز پيش آيد ، چنانچه انسان نماز را تمام كند و بدون خواندن نماز احتياط ، نماز را از سر بگيرد ، معصيت كرده است پس اگر پيش از انجام كارى كه نماز را باطل مىكند ، نماز را از سر گرفته ، نماز دومش هم باطل است و اگر بعد از انجام كارى كه نماز را باطل مىكند ، مشغول نماز شده ، نماز دومش صحيح است .\r\nمسأله 3 - اگر اوّل گمانش به يك طرف بيشتر باشد ، بعد دو طرف در نظر او مساوى شود ، بايد به دستور شك عمل نمايد ، و اگر اوّل دو طرف\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nدر نظر او مساوىباشد و به طرفى كه وظيفه اوست بنا بگذارد ، بعد گمانش به طرف ديگر برود ، بايد همان طرف را بگيرد و نماز را تمام كند .\r\nمسأله 4 - اگر موقعى كه ايستاده بين سه و چهار يا بين سه و چهار و پنج شك كند و يادش بيايد كه دو سجده از ركعت پيش بجا نياورد ، نمازش باطل‌است .\r\nمسأله 5 - اگر شك او از بين برود و شك ديگرى برايش پيش آيد ، مثلًا اوّل شك كند كه دو ركعت خوانده يا سه ركعت ، بعد شك كند سه ركعت خوانده يا چهار ركعت ، بايد به دستور شك دوم عمل نمايد .\r\nمسأله 6 - اگر بعد از نماز شك كند كه در نماز مثلًا بين دو و چهار شك كرده ، يا بين سه و چهار ، احتياط واجب آن است كه به دستور هر دو عمل كند و نماز را هم دوباره بخواند .\r\n\r\nنماز احتياط\r\nمسأله 1 - كسى كه نماز احتياط بر او واجب است ، بايد بعد از سلام نماز فوراً نيّت نماز احتياط كند و تكبير بگويد و حمد را بخواند و به ركوع رود و دو سجده نمايد پس اگر يك ركعت نماز احتياط بر او واجب است ، بعد از دو سجده تشهّد بخواند و سلام دهد و اگر دو ركعت نماز احتياط بر او واجب است ، بعد از دو سجده يك ركعت ديگر مثل ركعت اوّل بجا آورد و بعد از تشهّد ، سلام دهد .\r\nمسأله 2 - نماز احتياط سوره و قنوت ندارد و بايد آن را آهسته بخواند ونيّت آن را به زبان نياورد و احتياط واجب آن است كه بسم اللَّه\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nآن را هم آهسته بخواند .\r\nمسأله 3 - اگر پيش از خواندن نماز احتياط بفهمد كه ركعتهاى نمازش كم بوده ، چنانچه كارى كه نماز را باطل مىكند انجام نداده ، بايد آنچه از نماز نخوانده ، بخواند و براى سلام بى جا دو سجده سهو بنمايد ، و اگر كارى كه نماز را باطل مىكند انجام داده ، مثلًا پشت به قبله كرده بايد نماز را دوباره بجاآورد .\r\nمسأله 4 - اگر در نماز احتياط ركنى را زياد كند ، يا مثلًا به جاى يك ركعت دو ركعت بخواند ، نماز احتياط باطل مىشود و بايد دوباره نماز احتياط و اصل نماز را بخواند .\r\nمسأله 5 - موقعى كه مشغول نماز احتياط است اگر در يكى از كارهاى آن شك كند ، چنانچه محلّ آن نگذشته ، بايد بجا آورد و اگر محلّش گذشته ، بايد به شك خود اعتنا نكند ، مثلًا اگر شك كند كه حمد خوانده يا نه ، چنانچه به ركوع نرفته بايد بخواند ، و اگر به ركوع رفته ، به شكّ خود اعتنا نكند .\r\nمسأله 6 - اگر در شماره ركعتهاى نماز احتياط شك كند ، چنانچه به طرف بيشتر شك ، نماز را باطل مىكند ، بايد بنا را بر كمتر بگذارد و اگر طرف بيشتر شك ، نماز را باطل نمىكند ، بايد بنا را بر بيشتر بگذارد ، مثلًا موقعى كه مشغول خواندن دو ركعت نماز احتياط است ، اگر شك كند كه دو ركعت خوانده يا سه ركعت ، چون طرف بيشتر شك نماز را باطل مىكند ، بايد بنا بگذارد كه دو ركعت خوانده و اگر شك كند كه يك ركعت خوانده يا دو ركعت چون طرف بيشتر شك نماز را باطل\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nنمىكند ، بايد بنا بگذارد كه دو ركعت خوانده است و احتياط واجب آن است كه نماز را بعد از اعاده نماز احتياط مجدّداً اعاده كند .\r\nمسأله 7 - اگر در نماز احتياط چيزى كه ركن نيست سهواً كم يا زياد شود بنابر احتياط واجب بايد دو سجده سهو را بياورد .\r\nمسأله 8 - اگر بعد از سلام نماز احتياط شك كند كه يكى از اجزاء يا شرائط آن را بجا آورده يا نه ، به شك خود اعتنا نكند .\r\nمسأله 9 - اگر در نماز احتياط ، تشهّد يا يك سجده را فراموش كند ، بايد احتياطاً بعد از سلام نماز ، آن را قضا نمايد .\r\nمسأله 10 - اگر نماز احتياط و قضاى يك سجده يا قضاى يك تشهّد يا دو سجده سهو بر او واجب شود ، بايد اوّل نماز احتياط را بجا آورد .\r\n\r\nسجده سهو\r\nمسأله 1 - براى پنج چيز بعد از سلام نماز ، انسان بايد دو سجده سهو به دستورى كه بعداً گفته مىشود بجا آورد :\r\nاوّل آن كه در بين نماز ، سهواً حرف بزند .\r\nدوم جايى كه نبايد نماز را سلام دهد ، مثلًا در ركعت اوّل سهواً سلام بدهد .\r\nسوم آن كه يك سجده را فراموش كند .\r\nچهارم آن كه تشهّد را فراموش كند .\r\nپنجم آن كه در نماز چهار ركعتى بعد از سجده دوم شك كند كه چهار ركعت خوانده يا پنج ركعت و نيز اگر در جايى كه بايد بايستد مثلًا موقع\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nخواندن حمد و سوره اشتباهاً بنشيند يا در جايى كه بايد بنشيند مثلًا موقع خواندن تشهّد اشتباهاً بايستد ، كه بنابر احتياط واجب ، بايد دو سجده سهو بجا آورد ، بلكه براى هر چيزى از افعال كه در نماز اشتباهاً كم يا زياد كند ، احتياط واجب آن است‌كه دو سجده‌سهو بنمايد و احكام اين‌چند صورت در مسائل آينده گفته مىشود .\r\nمسأله 2 - اگر انسان اشتباهاً يا به خيال اين كه نمازش تمام شده حرف بزند ، بايد دو سجده سهو بجا آورد .\r\nمسأله 3 - براى حرفى كه از آه كشيدن و سرفه پيدا مىشود ، سجده سهو واجب نيست ، ولى اگر مثلًا سهواً آخ يا آه بگويد ، بايد سجده سهو نمايد .\r\nمسأله 4 - اگر سهواً تسبيحات اربعه را نگويد يا بيشتر از سه مرتبه بگويد ، احتياط واجب آن است كه بعد از نماز دو سجده سهو بجا آورد .\r\nمسأله 5 - اگر در جايى كه نبايد سلام دهد اشتباهاً هر سه سلام رابگويد ، دو سجده سهو كافى است ، لكن احتياط مستحبّ تكرار سجده است به تكرار سلام .\r\nمسأله 6 - اگر سجده سهو را بعد از نماز عمداً بجا نياورد ، معصيت كرده و واجب است هرچه زودتر آن را انجام دهد و چنانچه سهواً بجا نياورد ، هر وقت يادش آمد بايد فوراً انجام دهد و لازم نيست نماز را دوباره بخواند .\r\nمسأله 7 - اگر بداند يكى از دو سجده سهو را بجا نياورده ، بايد دو سجده سهو بجا آورد و اگر بداند سهواً سه سجده كرده بايد دو سجده\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nسهو را اعاده نمايد .\r\n\r\nدستور سجده سهو\r\nمسأله 1 - دستور سجده سهو اين است كه بعد از سلام نماز فوراً نيّت سجده سهو كند و بنابر احتياط واجب پيشانى را به چيزى كه سجده بر آن صحيح است بگذارد و بگويد : « بِسْمِ اللّهِ وَبِاللّهِ السَّلامُ عَلَيْكَ أيُّها النَّبِيُّ وَ رَحْمَةُ اللّهِ وَ بَرَكاتُه » ، بعد بايد بنشيند و دوباره به سجده رود و ذكرى كه گفته‌شد ، بگويد و بنشيند و بعد از خواندن تشهّد سلام دهد .\r\n\r\nقضاى سجود و تشهّد فراموش شده\r\nمسأله 1 - سجده وتشهّد را كه انسان فراموش كرده و بعد از نماز قضاى آن را بجا مىآورد ، بايد تمام شرائط نماز مانند پاك بودن بدن و لباس ورو به قبله بودن و شرطهاى ديگر را داشته باشد .\r\nمسأله 2 - اگر بين سلام نماز و قضاى سجده يا تشهّد كارى كند كه براى آن سجده سهو واجب مىشود ، مثل آن كه سهواً حرف بزند ، بنابر احتياط واجب بايد سجده يا تشهّد را قضا كند و غير از سجده سهوى كه براى قضاى سجده يا تشهّد لازم است ، بنابر احتياط واجب دو سجده سهو ديگر بنمايد .\r\nمسأله 3 - اگر نداند كه سجده را فراموش كرده يا تشهّد را ، بايد هر دو را قضا نمايد و هركدام را اوّل بجا آورد اشكال ندارد در صورتى كه\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nتقدّم را در فرض فوق نداند .\r\nمسأله 4 - كسى كه بايد سجده يا تشهّد را قضا نمايد ، اگر براى كار ديگرى هم سجده سهو بر او واجب شود ، بايد بعد از نماز ، سجده يا تشهّد را قضا نمايد ، بعد سجده سهو را بجا آورد .\r\n+ / استفتائات شكيات و نماز احتياط\r\nسئوال 1 : اخيراً مهرى براى نماز درست كرده‌اند كه عدد ركعات را مشخص مىكند آيا براى اثبات عدد ركعات شرعاً حجيّت دارد ؟\r\nجواب : اگر اطمينان حاصل كند حجيّت دارد\r\nسئوال 2 : كسى كه مشغول نماز عشاء است و در بين نماز ، شك مىكند كه نماز مغرب را خوانده يا نه تكليف او چيست ؟\r\nجواب : اگر به ركوع ركعت چهارم نرسيده و در وقت مشترك نماز است ، نيّتش را عدول دهد به نماز مغرب و اگر در وقت مختص نماز عشاء شك كند بنا بگذارد بر اينكه نماز مغرب را بجا آورده است .\r\nسئوال 3 : اگر انسان در نماز چهار ركعتى يكى از شكهاى صحيح برايش پيش آيد ولى بعد از نماز نمىداند كدام بوده است وظيفه او چيست ؟\r\nجواب : يك ركعت نماز احتياط ايستاده و همچنين دو ركعت نماز احتياط ايستاده و دو سجده سهو به قصد ما فى الذمّه انجام دهد\r\n\r\nكم و زياد كردن اجزاء و شرايط نماز\r\nمسأله 1 - اگر به واسطه ندانستن مسأله ، چيزى از واجبات نماز را\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nكم يا زياد كند ، اگر ركن باشد نمازش باطل است و اگر ركن نباشد نماز او بنابر احتياط واجب باطل است ، ولى اگر به واسطه ندانستن مسأله حمد و سوره نماز صبح و مغرب و عشاء را آهسته بخواند ، يا حمد و سوره ظهر و عصر را بلند بخواند ، يا در مسافرت نماز ظهر و عصر و عشاء را چهار ركعتى بخواند ، نمازش صحيح است .\r\nمسأله 2 - اگر در بين نماز بفهمد وضو يا غسلش باطل بوده ، يا بدون وضو يا غسل مشغول نماز شده ، بايد نماز را به هم بزند و دوباره باوضو يا غسل بخواند و اگر بعد از نماز بفهمد ، بايد دوباره نماز را با وضو يا غسل بجا آورد و اگر وقت گذشته ، قضا نمايد .\r\nمسأله 3 - اگر پيش از گفتن السلام علينا والسلام عليكم يادش بيايد كه دو سجده ركعت آخر را بجا نياورده ، بايد دو سجده را بجا آورد و دوباره تشهّد بخواند و نماز را سلام دهد و واجب است دو سجده سهو براى زيادتى تشهّد بجا آورد .\r\n\r\nنماز مسافر\r\nمسافر بايد نماز ظهر و عصر و عشاء را با هشت شرط شكسته بجا آورد يعنى دو ركعتى بخواند\r\nشرط اول : آنكه سفر او كمتر از هشت فرسخ شرعى ( 5 / 5 كيلومتر ) نباشد\r\nمسأله 1 - اگر محلّى دو راه داشته باشد ، يك راه آن كمتر از هشت فرسخ و راه ديگر آن هشت فرسخ يا بيشتر باشد ، چنانچه انسان از راهى\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nكه هشت فرسخ است به آنجا برود ، بايد نماز را شكسته بخواند و اگر از راهى كه هشت فرسخ نيست برود ، بايد تمام بخواند .\r\nشرط دوم : آنكه از اول مسافرت قصد هشت فرسخ را داشته باشد\r\nمسأله 2 - كسى كه قصد هشت فرسخ دارد ، اگرچه در هر روز مقدار كمى راه برود ، وقتى به جايى برسد كه ديوار شهر را نبيند و اذان آن را نشنود ، بايد نماز را شكسته بخواند ولى اگر در هر روز مقدار خيلى كمى راه برود كه نگويند مسافر است بايد نمازش را تمام بخواند .\r\nشرط سوم : آنكه در بين راه از قصد خود برنگردد\r\nمسأله 3 - اگر بعد از رسيدن به چهار فرسخ از مسافرت منصرف شود و تصميم داشته باشد كه همان روز يا شب آن برگردد ، بايد نماز را شكسته بخواند و همچنين اگر در همان روز يا همان شب برنگردد و بخواهد كمتر از ده روز در آنجا بماند ، نمازش را شكسته بخواند .\r\nشرط چهارم : آنكه پيش از هشت فرسخ از وطن خود يا جايى كه قصد ماندن ده روز در آنجا را كرده ، نگذرد .\r\nمسأله 4 - كسى كه نمىداند پيش از رسيدن به هشت فرسخ از وطنش مىگذرد يا نه ، يا ده روز در جايى مىماند يا نه ، بايد نماز را تمام بخواند .\r\nشرط پنجم : آنكه براى كار حرام همانند دزدى سفر نكند\r\nمسأله 5 - سفرى كه اسباب اذيّت پدر و مادر باشد حرام است و انسان بايد در آن سفر نماز را تمام بخواند و روزه هم بگيرد .\r\nمسأله 6 - كسى كه سفر او حرام نيست و براى كار حرام هم سفر\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nنمىكند ، اگرچه در سفر معصيتى انجام دهد ، مثلًا غيبت كند يا شراب بخورد بايد نماز را شكسته بخواند .\r\nمسأله 7 - اگر به قصد تفريح و گردش مسافرت كند ، حرام نيست و بايد نماز را شكسته بخواند .\r\nمسأله 8 - اگر براى لهو وخوش‌گذرانى به شكار رود ، نمازش تمام است و چنانچه براى تهيّه معاش شكار رود ، نمازش شكسته است و اگر براى كسب و زياد كردن مال برود ، احتياط واجب آن است كه نماز را هم شكسته وهم تمام بخواند ، ولى بايد روزه نگيرد گرچه در روزه هم اگر احتياط كند بسيار خوب است .\r\nمسأله 9 - كسى كه براى معصيت سفر كرده ، موقعى كه از سفر برمىگردد بايد نماز را شكسته بخواند خواه توبه كرده باشد يا توبه نكرده باشد مگر اين كه در برگشتن هم قصد معصيت كند يا برگشتن آن هم جزو سفر قبلى حساب شود .\r\nمسأله 10 - كسى كه براى معصيت سفر نكرده ، اگر در بين راه قصد كند كه بقيّه راه را براى معصيت برود ، بايد نماز را تمام بخواند ولى نمازهايى را كه شكسته خوانده صحيح است .\r\nشرط ششم : آن كه از صحرانشينان و عشاير نباشد\r\nشرط هفتم : آنكه شغل او مسافرت نباشد پس راننده و ناخدا بايد نماز را تمام بخوانند\r\nشرط هشتم : آنكه به حد ترخّص برسد يعنى از وطن يا جايى كه قصد ده روز در آنجا را كرده بقدرى دور شود كه ديوار شهر را نبيند و صداى\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nاذان آن را نشنود .\r\n\r\nوطن و احكام آن\r\nمسأله 1 - جايى را كه انسان براى اقامت و زندگى خود اختيار كرده وطن اوست چه در آنجا به دنيا آمده و وطن پدر و مادرش باشد ياخودش آنجا را براىزندگى اختيار كرده باشد .\r\nمسأله 2 - اگر قصد دارد در جايى كه وطن اصليش نيست مدّتى بماند و بعد به جاى ديگر رود آنجا وطن او حساب نمىشود ولى اگر قصد دارد كه بيش از دو سال در آنجا بماند حكم وطن را دارد .\r\nمسأله 3 - جايى را كه انسان محلّ زندگى خود قرار داده و مثل كسى كه آنجا وطن اوست در آنجا زندگى مىكند كه اگر مسافرتى براى او پيش آيد ، دوباره به همانجا برميگردد ، اگرچه قصد نداشته باشد كه هميشه در آنجا بماند ، احكام وطن بر او مترتّب مىشود .\r\nمسأله 4 - كسى كه در دو محلّ زندگى مىكند ، مثلًا شش ماه در شهرى و شش ماه در شهر ديگر مىماند ، هر دو وطن اوست و نيز اگر بيشتر از دو محلّ را براى زندگى خود اختيار كرده باشد ، همه آنها وطن او حساب مىشود .\r\nمسأله 5 - احكام وطن بر جايى كه صرف نظر از آن كرده است جارى نيست چه در آنجا ملك داشته باشد يا نه ، و چه در آنجا شش ماه مانده باشديانه .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\nاحكام قصد ده روز ماندن\r\nمسأله 1 - مسافرى كه قصد دارد ده روز پشت سر هم در جايى بماند ، يا مىداند كه بدون اختيار ده روز در جايى مىماند در آن محلّ بايد نماز را تمام بخواند .\r\nمسأله 2 - مسافرى كه مىخواهد ده روز در جايى بماند ، لازم نيست قصد ماندن شب اوّل يا شب يازدهم را داشته باشد و همين كه قصد كند از اوّل آفتاب روز اوّل تا غروب روز دهم بماند بايد نماز را تمام بخواند و نيز اگر مقصودش اين باشد كه از ظهر روز اوّل تا ظهر روز يازدهم بماند واجب آن است كه نماز را تمام بخواند\r\nمسأله 3 - مسافرى كه بخواهد ده روز در محلّى بماند ، اگر از اوّل قصد داشته باشد كه در بين ده روز به اطراف آنجا برود ، چنانچه جايى كه مىخواهد برود به قدرى دور باشد كه از آنجا صداى اذان آن محلّ را نشنود ، اگرچه بخواهد همان روزى كه مىرود برگردد ، بايد در تمام ده روز نماز را شكسته بخواند و احتياط مستحبّ آن است كه نماز را هم تمام و هم شكسته بخواند و اگر به اين مقدار دور نباشد بايد نماز را تمام بخواند .\r\nمسأله 4 - مسافرى كه تصميم ندارد ده روز در جايى بماند مثلًا قصدش اين است كه اگر رفيقش بيايد ، يا منزل خوبى پيدا كند ، ده روز بماند بايد نماز را شكسته بخواند .\r\nمسأله 5 - اگر مسافر قصد كند ده روز در جايى بماند ، چنانچه پيش از خواندن يك نماز چهار ركعتى از ماندن منصرف شود ، يا مرددّ شود\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكه آنجا بماند يا جاى ديگر برود ، بايد نماز را شكسته بخواند ، و اگر بعد از خواندن يك نماز چهار ركعتى از ماندن منصرف شود ، يا مرددّ شود ، تا وقتى در آنجا هست بايد نماز را تمام بخواند .\r\nمسأله 6 - مسافرى كه قصد كرده ده روز در جايى بماند ، اگر روزه بگيرد و بعد ازظهر از ماندن در آنجا منصرف شود ، چنانچه يك نماز چهار ركعتى خوانده باشد ، روزه‌اش صحيح است و تا وقتى در آنجا هست بايد نمازهاى خود را تمام بخواند و اگر يك نماز چهار ركعتى نخوانده باشد ، روزه آن روزش صحيح است اگرچه بنابر احتياط مستحبّ روزه را قضا بنمايد امّا نمازهاى خود را بايد شكسته بخواند و روزهاى بعد هم نمىتواند روزه بگيرد .\r\n\r\nاحكام ماندن 30 روز در يك مكان\r\nمسأله 1 - اگر مسافر بعد از رسيدن به هشت فرسخ سى روز درجايى بماند و در تمام سى روز در رفتن و ماندن مردد باشد ، بعد از گذشتن سى روز اگرچه مقدار كمى در آنجا بماند بايد نماز را تمام بخواند ولى اگر پيش از رسيدن به هشت فرسخ در رفتن بقيه راه مردد شود ، از وقتى كه مردد مىشود ، بايد نماز را تمام بخواند .\r\nمسأله 2 - مسافرى كه مىخواهد نه روز يا كمتر در جايى بماند ، اگر بعد از آن كه نه روز يا كمتر در آنجا ماند ، بخواهد دوباره نه روز ديگر يا كمتر بماند و همينطور تا سى روز ، روز سى و يكم بايد نماز را تمام بخواند .\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nمسأله 3 - مسافرى كه سى روز مردد بوده ، در صورتى بايد نماز را تمام بخواند كه سى روز را در يك جا بماند پس اگر مقدارى از آن را در جايى و مقدارى را در جاى ديگر بماند بعد از سى روز هم بايد نماز را شكسته بخواند .\r\n+ / استفتائات نماز مسافر و وطن و كثيرالسفر\r\nسئوال 1 : منظور از اعراض از وطن چيست ؟\r\nجواب : اعراض از وطن اين است كه تصميم بگيرد كه ديگر براى زندگى كردن به وطن مورد اعراض برنگردد و يا اينكه عملًا طورى رفتار كند كه عرفاً بگويند ديگر از اين وطن اعراض نموده و اعراض صدق كند\r\nسئوال 2 : دانشجويى كه براى تحصيل به شهرى رفته و قصد مىكند كه چند سال در آنجا بماند آيا آنجا صدق وطن مىكند ؟\r\nجواب : به نظر ما حكم وطن را دارد و نماز او تمام است و روزه بايد گرفته شود در صورتى كه قصد ماندن بيش از دو سال را دارد\r\nسئوال 3 : اينجانب دانشجو هستم و هر هفته بايد به شهرى ديگر رفته و دو روز آنجا براى درس بمانم حكم نماز و روزه من چيست ؟\r\nجواب : با فرض مذكور شما مسافر هستيد و بايد نماز را شكسته بخوانيد مگر آنكه در دو هفته اول هر هفته دو بار سفر كنيد تا مصداق كثيرالسفر محقق شود و بعد از آن اگر هفته‌اى يك مرتبه هم به سفر برويد نماز شما تمام است و روزه را مىتوانيد بگيريد مگر آنكه تا ده\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nروز به سفر نرويد كه در اين صورت مجدّداً كه سفر كرديد نماز شما شكسته مىشود .\r\nسئوال 4 : اگر كسى در مكانى قصد ده روز را كند و روز يازدهم به محلّى كه كمتر از مسافت است ، برود آيا قصد او بهم مىخورد و در مكان جديد نماز او چگونه است ؟\r\nجواب : قصد اقامه او به هم نمىخورد و در محل جديد هم ، نماز او تمام است چون كمتر از مسافت شرعى است .\r\nسئوال 5 : آيا به نظر شما وظيفه كسى كه شغل او سفر است با كسى كه شغل او در سفر است فرقى دارد ؟\r\nجواب : در مورد كسى كه شغل او سفر است ، اگر مسافرتى كند كه مربوط به شغل او نيست و مثلًا با ماشين عمومى به زيارت مىرود نماز او شكسته است ولى در مورد كسى كه شغل او در سفر است ملاك ، كثرت سفر است و لذا اگر مسافرتى كند كه در رابطه با شغلش نيست باز از ملاك آن كه كثرت سفر است خارج نمىشود و لذا نمازش تمام است .\r\nسئوال 6 : مسافر از چه روزى كثيرالسفر مىشود و روز چندم بايد نماز را تمام بخواند ؟\r\nجواب : ملاك در كثيرالسفر شدن ، تعدّد سفر است نه روز ، پس مسافر بايد در سفر اول نماز را شكسته بخواند و در سفر دوّم نماز را احتياطاً جمع بخواند و در سفر سوم تمام بخواند .\r\nسئوال 7 : آيا تبعيت از پدر در قصر و اتمام بر اولاد لازم است ؟\r\nتبعيت از مادر چطور ؟\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nجواب : فرزند در صورتى كه تحت تكفّل پدر باشد بايد در نماز هم از او تبعيت كند و همچنين اگر پدر ندارد و يا مادر از او جدا شده و فرزند تحت تكفّل مادر هست بايد از مادر در قصر و اتمام نماز تبعيت كند\r\n\r\nاحكام نماز قضا\r\nمسأله 1 - كسى كه نماز واجب خود را در وقت آن نخوانده بايد قضاى آن را بجا آورد اگرچه در تمام وقت نماز ، خواب مانده يا به واسطه مستى نماز نخوانده باشد و فرقى نمىكند در اين كه مستى او از روى اختيار بوده يا غير اختيار و همچنين فرقى نمىكند كه از حلال باشد يا از حرام\r\nمسأله 2 - اگر بعد از وقت نماز بفهمد نمازى را كه خوانده باطل بوده ، بايد قضاى آن را بخواند .\r\nمسأله 3 - كسى كه نماز قضا دارد ، بايد در خواندن آن كوتاهى نكند ولى واجب نيست فوراً آن را بجا آورد .\r\nمسأله 4 - كسى كه نماز قضا دارد مىتواند نماز مستحبّى بخواند .\r\nمسأله 5 - واجب است در نمازهاى قضاء يوميّه به همان ترتيبى كه از او فوت شده است بجا آورد اگر در اداء آن شرعاً ترتيب باشد مثل نماز ظهر و عصر يك روز ، و در غير مرتّب ترتيب لازم نيست .\r\nمسأله 6 - تا انسان زنده است اگرچه از خواندن نماز قضاهاى خود عاجز باشد ، ديگرى نمىتواند نمازهاى او را قضا نمايد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nمسأله 7 - نماز قضا را با جماعت مىشود خواند ، چه نماز امام جماعت ادا باشد يا قضا و لازم نيست هر دو يك نماز را بخوانند مثلًا اگر نماز قضاى صبح را با نماز ظهر و عصر امام بخواند اشكال ندارد .\r\n\r\nنماز جماعت\r\nمسأله 1 - مستحبّ است نمازهاى واجب خصوصاً نمازهاى يوميّه را به جماعت بخوانند و در نماز صبح و مغرب و عشاء خصوصاً براى همسايه مسجد و كسى كه صداى اذان مسجد را مىشنود ، بيشتر سفارش شده است .\r\nمسأله 2 - حاضر نشدن به نماز جماعت از روى بىاعتنايى جائز نيست ، و سزاوار نيست كه انسان بدون عذر نماز جماعت را ترك كند .\r\nمسأله 3 - اگر پدر يا مادر به فرزند خود امر كند كه نماز را به جماعت بخواند ، بايد امر آنها را اطاعت كند و نماز را به جماعت بخواند .\r\nمسأله 4 - نماز مستحبّ را نمىشود به جماعت خواند ، مگر نماز استسقاء كه براى آمدن باران مىخوانند و نمازى كه واجب بوده و به جهتى مستحبّ شده است ، مانند نمازعيد فطر و قربان كه در زمان حضور امام عليه السلام واجب بوده و به واسطه غائب شدن ايشان مستحبّ مىباشد .\r\nمسأله 5 - موقعى كه امام جماعت نماز يوميّه را مىخواند هركدام از نمازهاى يوميّه را مىشود به او اقتدا كرد\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nمسأله 6 - در جميع حالات جائز است كه در بين نماز جماعت نيّت فرادى بنمايد .\r\nمسأله 7 - اگر در بين نماز جماعت نيّت فرادى نمايد ، نمىتواند دوباره نيّت جماعت كند ولى اگر مردد شود كه نيّت فرادى كند يا نه و بعد تصميم بگيرد كه نماز را با جماعت تمام كند ، نمازش صحيح است .\r\nمسأله 8 - اگر موقعى كه امام در ركوع است اقتدا كند و به ركوع امام برسد ، اگرچه ذكر امام تمام شده باشد ، نمازش صحيح است و يك ركعت حساب مىشود ، امّا اگر به مقدار ركوع خم شود و به ركوع امام نرسد نمازش باطل است .\r\nمسأله 9 - اگر اوّل نماز يا بين حمد و سوره اقتدا كند و پيش از آن كه به ركوع رود ، امام سر از ركوع بردارد نماز او صحيح است .\r\nمسأله 10 - مأموم نبايد جلوتر از امام بايستد بلكه احتياط واجب آن است كه مساوى هم نايستد ولى اگر قد او بلندتر از امام است ، بنابر احتياط واجب بايد طورى بايستد كه در ركوع و سجود جلوتر از امام نباشد .\r\nمسأله 11 - اگر در نماز ، بين مأموم و امام ، يا بين مأموم و كسى كه مأموم به واسطه او به امام متصل است بيشتر از يك گام بلند فاصل پيدا شود ، چنانچه فوراً هم قصد فرادى نكند ، نماز جماعتش باطل است ولى فرادى حساب مىشود اگر به وظيفه فرادى عمل كند .\r\nمسأله 12 - اگر در ركعت دوم اقتدا كند ، لازم نيست حمد و سوره را بخواند ولى قنوت و تشهّد را با امام بخواند و احتياط آن است كه موقع\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nخواندن تشهّد انگشتان دست و سينه پا را به زمين بگذارد و زانوها را بلند كند و بايد بعد از تشهّد با امام برخيزد و حمد و سوره را بخواند و اگر براى سوره وقت ندارد ، حمد را تمام كند و در ركوع يا سجود خود را به امام برساند و اگر در سجده به امام برسد احوط آن است كه قصد فرادى كند .\r\nمسأله 13 - اگر موقعى كه امام در ركعت دوم نماز چهار ركعتى است ، اقتدا كند بايد در ركعت دوم نمازش كه ركعت سوم امام است بعد از دو سجده بنشيند و تشهّد را به مقدار واجب بخواند و برخيزد و چنانچه براى گفتن سه مرتبه تسبيحات وقت ندارد ، يك مرتبه بگويد و در ركوع خود را به امام برساند .\r\nمسأله 14 - اگر در ركعت سوم يا چهارم باشد و مأموم بداند كه اگر اقتدا كند و حمد را بخواند به ركوع امام نمىرسد ، بنابر احتياط واجب بايد صبر كند تا امام به ركوع رود ، بعد اقتدا نمايد .\r\nمسأله 15 - اگر در ركعت سوم يا چهارم امام اقتدا كند ، بايد حمد و سوره را بخواند و اگر براى سوره وقت ندارد ، بايد حمد را تمام كند و در ركوع يا سجده خود را به امام برساند ، ولى اگر در سجده به امام برسد ، احتياطاً نماز را قصد فرادى كند .\r\nمسأله 16 - كسى كه اطمينان دارد كه اگر سوره را شروع كند يا تمام نمايد به ركوع امام مىرسد ، احتياط واجب آن است كه سوره را شروع كند يا اگر شروع كرده تمام نمايد .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nاحكام نماز جماعت\r\nمسأله 1 - مأموم بايد غير از حمد و سوره همه چيز نماز را خودش بخواند ، ولى اگر ركعت اوّل يا دوم او با ركعت سوم يا چهارم امام باشد ، بايد حمد و سوره را بخواند .\r\nمسأله 2 - اگر مأموم سلام امام را بشنود ، يا بداند چه وقت سلام مىگويد ، احتياط مستحبّ آن است كه پيش از امام سلام نگويد و چنانچه عمداً يا سهواً پيش از امام سلام دهد ، نمازش صحيح است ، و لازم نيست دوباره با امام سلام دهد .\r\nمسأله 3 - اگر سهواً پيش از امام سر از ركوع بردارد ، چنانچه امام در ركوع باشد بايد به ركوع برگردد و با امام سر بردارد و در اين صورت زياد شدن ركوع كه ركن است نماز را باطل نمىكند ، ولى اگر به ركوع برگردد و پيش از آن كه به ركوع برسد ، امام سر بردارد نمازش باطل است .\r\nمسأله 4 - اگر اشتباهاً سر بردارد و ببيند امام در سجده است ، بايد به سجده برگردد و چنانچه در هر دو سجده اين اتفاق بيفتد براى زياد شدن دو سجده كه ركن است نماز باطل نمىشود .\r\nمسأله 5 - اگر سهواً پيش از امام به ركوع رود و طورى باشد كه اگر سر بردارد به مقدارى از قرائت امام مىرسد ، چنانچه سر بردارد و با امام به ركوع رود ، نمازش صحيح است و اگر عمداً برنگردد ، نمازش صحيح است گرچه به احتياط مستحبّ نماز را تمام كند و دوباره اعاده نمايد .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمسأله 6 - اگر سهواً پيش از امام به ركوع رود و طورى باشد كه اگر برگرددبه چيزى از قرائت امام نمىرسد ، در صورتى كه صبر كند تا امام به او برسد ، نمازش صحيح است .\r\nمسأله 7 - اگر سهواً پيش از امام به سجده رود بنابر احتياط واجب برگردد و متابعت امام بنمايد و در صورتى كه صبر كند تا امام به او برسد نمازش به جماعت صحيح است ، در صورتى كه امام زود برسد و گرنه فرادى مىشود .\r\n\r\nنماز جمعه\r\nنماز جمعه از عبادت‌هاى سياسى و عبادى است كه مىتواند بسيارى از مشكلات امت اسلامى در خطبه‌هاى نماز جمعه مطرح و رفع گردد و لذا حضور در نماز جمعه بسيار نيكو و شايسته است\r\nمسأله 1 - نماز جمعه همانند نماز صبح دو ركعت است و امتيازش از نماز صبح اين است كه دو خطبه در پيش دارد و واجب شدن آن به نحو مذكور چند شرط دارد\r\nاوّل : داخل شدن وقت كه عبارت است از زوال آفتاب تا گفتن اذان و خواندن دو خطبه و نماز جمعه پس اگر خواندن نماز بيش از اين مقدار به تأخير بيفتد بنابر احتياط واجب نمىتواند نماز جمعه را بخواند\r\nدوّم : شماره افراد كه با امام هفت نفر است\r\nسوّم : بودن امام عادل و جامع الشرائط براى اقامه نماز\r\nمسأله 2 - صحيح بودن نماز جمعه چند شرط دارد\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nاول : به جماعت باشد\r\nدوم : خواندن دو خطبه قبل از نماز\r\nسوم : مسافت بين دو نماز جمعه كمتر از يك فرسخ نباشد\r\nمسأله 3 - بنابر اظهر نماز جمعه كفايت از نماز ظهر نمىكند\r\nمسأله 4 - حرف زدن در هنگام خطبه جائز نيست ، امام باشد يا مأموم و چنانچه حرف بزند مرتكب حرام شده است ولى موجب بطلان خطبه و نماز نمىشود .\r\nمسأله 5 - گوش دادن به دو خطبه بنابر احتياط ، واجب است چون به منزلهء دو ركعت نماز است گرچه اگر گوش نداد موجب بطلان نماز نمىشود .\r\n\r\nنماز آيات\r\nمسأله 1 - نماز آيات كه دستور آن بعداً گفته خواهد شد ، به واسطه چهار چيز واجب مىشود :\r\nاوّل گرفتن خورشيد ،\r\nدوم گرفتن ماه اگرچه مقدار كمى از آنها گرفته شود و كسى هم از آن نترسد ،\r\nسوم زلزله اگرچه كسى هم نترسد ،\r\nچهارم رعد و برق و بادهاى سياه و سرخ و مانند اينها در صورتى كه بيشتر مردم بترسند .\r\nمسأله 2 - چيزهائى كه نماز آيات براى آنها واجب است ، در هر\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nشهرى اتّفاق بيفتد ، فقط مردم همان شهر بايد نماز آيات بخوانند و بر مردم جاهاى ديگر واجب نيست ، ولى اگر مكان آنها به قدرى نزديك باشد كه با آن شهر يكى حساب شود ، نماز آيات بر آنها هم واجب است .\r\nمسأله 3 - از وقتى كه خورشيد يا ماه شروع به گرفتن مىكند ، انسان بايد نماز آيات را بخواند و بنابر احتياط واجب بايد به قدرى تأخير نيندازد كه شروع بباز شدن كند .\r\nمسأله 4 - اگر خواندن نماز آيات را به قدرى تأخير بيندازد كه آفتاب يا ماه شروع به باز شدن كند ، در اين صورت بايد بنابر احتياط واجب نيّت ادا و قضا نكند ، ولى اگر بعد از باز شدن تمام آن ، نماز بخواند بايد نيّت قضا نمايد .\r\nمسأله 5 - اگر بعد از باز شدن آفتاب يا ماه بفهمد كه تمام آن گرفته بوده ، بايد قضاى نماز آيات را بخواند ، ولى اگر بفهمد مقدارى از آن گرفته بوده قضا بر او واجب نيست .\r\nمسأله 6 - اگر بفهمد نماز آياتى كه خوانده باطل بوده ، بايد دوباره بخواند و اگر وقت گذشته ، قضا نمايد .\r\nمسأله 7 - موقعى كه زلزله و رعد و برق و مانند اينها اتفاق مىافتد انسان بايد فوراً نماز آيات را بخواند و اگر نخواند معصيت كرده و تا آخر عمر بر او واجب است و هر وقت بخواند بايد نيت اداء كند\r\n\r\nدستور نماز آيات\r\nمسأله 1 - نماز آيات دو ركعت است و در هر ركعت پنج ركوع دارد\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nو دستور آن اين است كه انسان بعد از نيّت ، تكبير بگويد و يك حمد و يك سوره تمام بخواند و به ركوع رود و سر از ركوع بردارد ، دوباره يك حمد و يك سوره بخواند ، باز به ركوع رود تا پنج مرتبه و بعد از بلند شدن از ركوع پنجم دو سجده نمايد و برخيزد و ركعت دوم را هم مثل ركعت اوّل بجا آورد وتشهّد بخواند و سلام دهد .\r\nمسأله 2 - در نماز آيات ممكن است انسان بعد از نيّت و تكبير و خواندن حمد ، آيه‌هاى يك سوره را پنج قسمت كند و يك آيه يا بيشتر از آن را بخواند و به ركوع رود و سر بردارد و بدون اين كه حمد بخواند ، قسمت دوم از همان سوره را بخواند و به ركوع رود و همينطور تا پيش از ركوع پنجم سوره را تمام نمايد ، مثلًا به قصد سوره « قُلْ هُوَ اللّهُ أَحَد » ، « بِسْمِ اللّهِ الرَّحْمنِ الرَّحيم » بگويد و به ركوع رود ، بعد بايستد و بگويد :\r\n« قُلْ هُوَ اللّهُ أَحَد » دوباره به ركوع رود و بعد از ركوع بايستد و بگويد :\r\n« اللّهُ الصَّمَد » ، باز به ركوع رود و بايستد و بگويد : « لَمْ يَلِدْ وَلَمْ يُولَدْ » و به ركوع برود و باز هم سر بردارد و بگويد : « وَلَمْ يَكُنْ لَهُ كُفُواً أحَد » و بعد از آن به ركوع پنجم رود و بعد از سر برداشتن ، دو سجده كند ، و ركعت دوم را هم مثل ركعت اوّل بجا آورد و بعد از سجده دوم تشهّد بخواند و نماز را سلام دهد .\r\nمسأله 3 - اگر در نماز آيات شك كند كه چند ركعت خوانده و فكرش به جايىنرسد ، نماز باطل است .\r\nمسأله 4 - هريك از ركوع‌هاى نماز آيات ركن است كه اگر عمداً يا سهواً كم يا زياد شود ، نماز باطل است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n+ / استفتائات نماز آيات\r\nسئوال 1 : آيا باران شديدى كه موجب خوف اكثر مردم شود ، نماز آيات دارد ؟\r\nجواب : اگر اكثر مردم بترسند نماز آيات واجب است\r\nسئوال 2 : آيا نماز آيات را مىتوان به جماعت خواند ؟\r\nجواب : بلى اشكال ندارد\r\nسئوال 3 : آيا در نماز آيات هم جهر و اخفات شرط است ؟\r\nجواب : اگر جهراً خوانده شود بهتر است\r\n\r\nنماز عيد فطر و قربان\r\nمسأله 1 - نماز عيد فطر و قربان در زمان حضور امام عليه السلام واجب است و بايد به جماعت خوانده شود و در زمان ما كه امام عليه السلام غائب است ، مستحبّ مىباشد و مىشود آن را به جماعت يا فرادى خواند .\r\nمسأله 2 - وقت نماز عيد فطر و قربان از اوّل آفتاب روز عيد است تا ظهر .\r\nمسأله 3 - نماز عيد فطر و قربان دو ركعت است كه در ركعت اوّل بعد از خواندن حمد و سوره ، بايد پنج تكبير بگويد و بعد از هر تكبير يك قنوت بخواند و بعد از قنوت پنجم تكبير ديگرى بگويد و به ركوع رود و دو سجده بجا آورد و برخيزد و در ركعت دوم چهار تكبير بگويد و بعد از هر تكبير ، قنوت بخواند و تكبير پنجم را بگويد و به ركوع رود\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nو بعد از ركوع دو سجده كند وتشهّد بخواند و نماز را سلام دهد .\r\nمسأله 4 - در قنوت نماز عيد فطر و قربان هر دعا و ذكرى بخوانند كافى است ولى بهتر است دعايى را كه در كتب مفصّل نوشته شده را بخوانند\r\nمسأله 5 - در نماز عيد هم مثل نمازهاى ديگر ، مأموم بايد غير از حمد و سوره چيزهاى ديگر نماز را خودش بخواند .\r\nمسأله 6 - اگر مأموم موقعى برسد كه امام مقدارى از تكبيرها را گفته بعد از آن كه امام به ركوع رفت ، بايد آنچه از تكبيرها و قنوتها را كه با امام نگفته خودش بگويد و اگر در هر قنوت يك سبحان اللَّه يا يك الحمد للَّه بگويد كافى است .\r\nمسأله 7 - اگر در نماز عيد ، موقعى برسد كه امام در ركوع است مىتواند نيّت كند و تكبير اوّل نماز را بگويد و به ركوع رود ، ولى اگر به هيچ تكبير و يك سبحان اللَّه نمىرسد ، بهتر آن است كه فرادى بخواند حتّى در صورتى كه به يك تكبير برسد .\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n\r\nروزه\r\nروزه آن است كه انسان براى انجام فرمان خداوند از اذان صبح تا مغرب از چيزهايى كه روزه را باطل مىكند خوددارى كند\r\n\r\nنيّت\r\nمسأله 1 - انسان مىتواند در هر شب از ماه رمضان براى روزه فرداى آن ، نيّت كند و بهتر است كه شب اوّل ماه هم نيّت روزه همه ماه را بنمايد .\r\nمسأله 2 - وقت نيّت روزه ماه رمضان از اوّل شب است تا اذان صبح .\r\nمسأله 3 - اگر بداند ماه رمضان است وعمداً نيّت روزه غير رمضان كند ، نه روزه رمضان حساب مىشود و نه روزه‌اى كه قصد كرده است .\r\nمسأله 4 - اگر پيش از اذان صبح نيّت كند و بخوابد و بعد از مغرب بيدار شود ، روزه‌اش صحيح است .\r\nمسأله 5 - اگر نداند يا فراموش كند كه ماه رمضان است و پيش از ظهر ملتفت شود ، چنانچه كارى كه روزه را باطل مىكند انجام نداده باشد ، بايد نيّت كند و روزه او صحيح است و اگر كارى كه روزه را باطل\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nمىكند انجام داده باشد ، يا بعد از ظهر ملتفت شود كه رمضان است ، روزه او باطل مىباشد ولى بايد تا مغرب كارى كه روزه را باطل مىكند انجام ندهد و بعد از رمضان هم آن روزه را قضا نمايد .\r\n\r\nچيزهايى كه روزه را باطل مىكند\r\nمسأله 1 - نه چيز روزه را باطل مىكند : اوّل : خوردن و آشاميدن ، دوم : جماع ، سوم : استمناء ، و استمناء آن است كه انسان با خود كارى كند كه منى از او بيرون آيد ، چهارم : دروغ بستن به خدا و پيغمبر و جانشينان پيغمبر عليهم السلام ، پنجم : رساندن غبار غليظ به حلق ، ششم : فرو بردن تمام سر در آب ، هفتم : باقى ماندن بر جنابت و حيض و نفاس تا اذان صبح ، هشتم :\r\nاماله كردن با چيزهاى روان ، نهم : قى كردن ، و احكام اينها در مسائل آينده گفته مىشود .\r\n\r\nخوردن و آشاميدن\r\nمسأله 1 - اگر روزه‌دار عمداً چيزى بخورد يا بياشامد ، روزه او باطل مىشود ، چه خوردن و آشاميدن آن چيز معمول باشد مثل نان و آب ، چه معمول نباشد مثل خاك و شيره درخت و چه كم باشد يا زياد ، حتّى اگر مسواك را از دهان بيرون آورد و دوباره به دهان ببرد و رطوبت آن را فرو ببرد ، روزه او باطل مىشود مگر آن كه رطوبت مسواك در آب دهان به طورى ازبين برود كه رطوبت خارج به آن گفته نشود .\r\nمسأله 2 - اگر موقعى كه مشغول غذا خوردن است بفهمد صبح\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nشده ، بايد لقمه را از دهان بيرون آورد و چنانچه عمداً فرو برد روزه‌اش باطل است و به دستورى كه بعداً گفته خواهد شد كفّاره هم واجب مىشود .\r\nمسأله 3 - اگر روزه‌دار سهواً چيزى بخورد يا بياشامد ، روزه‌اش باطل نمىشود .\r\nمسأله 4 - اگر روزه‌دار چيزى را كه لاى دندان مانده است عمداً فرو ببرد ، روزه‌اش باطل مىشود وكفّاره هم بايد بدهد .\r\nمسأله 5 - فرو بردن اخلاط سر و سينه ، تا به فضاى دهان نرسيده ، اشكال ندارد ولىاگر داخل فضاى دهان شود ، احتياط واجب آن است كه آن را فرو نبرد .\r\nمسأله 6 - انسان نمىتواند براى ضعف ، روزه رابخورد ولى اگر ضعف او به قدرى است كه معمولًا نمىشود آن را تحمّل كرد ، خوردن روزه اشكال ندارد .\r\n\r\nاستمناء\r\nمسأله 1 - اگر روزه‌دار استمناء كند يعنى با خود كارى كند كه منى از او بيرون آيد ، روزه‌اش باطل مىشود .\r\nمسأله 2 - اگر بىاختيار منى از او بيرون آيد ، روزه‌اش باطل نيست ولى اگر كارى كند كه بداند بىاختيار منى از او بيرون خواهد آمد ، و منى بىاختيار بيرون آمد روزه‌اش باطل مىشود .\r\nمسأله 3 - كسى كه مىداند كه اگر عمداً منى ازخود بيرون آورد ،\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nروزه‌اش باطل مىشود در صورتى كه به قصد بيرون آمدن منى با كسى بازى و شوخى كند ، اگرچه منى از او بيرون نيايد ، روزه او باطل مىشود بنابر احتياط .\r\n\r\nدروغ بستن به خدا و پيغمبر\r\nمسأله 1 - اگر روزه دار به گفتن يا به نوشتن يا به اشاره و مانند اينها به خدا و پيغمبران و جانشينان پيغمبران عمداً نسبت دروغ بدهد ، اگرچه فوراً بگويد دروغ گفتم يا توبه كند ، روزه او باطل است و احتياط واجب آن است كه به حضرت زهراء عليها السلام هم نسبت دروغ ندهد .\r\nمسأله 2 - اگر چيزى را به اعتقاد اين كه راست است از قول خدا يا پيغمبر نقل كند و بعد بفهمد دروغ بوده ، روزه‌اش باطل نمىشود .\r\n\r\nرساندن غبار غليظ به حلق\r\nمسأله 1 - رساندن غبار غليظ به حلق ، روزه را باطل مىكند چه غبار چيزىباشد كه خوردن آن حلال است مثل آرد ، يا غبار چيزى باشد كه خوردن آن حرام است مثل خاك ، و بنابر احتياط واجب بايد غبارى را هم كه غليظ نيست به حلق نرساند مگر در صورتى كه اجتناب از او مشكل وسخت باشد كه در اين صورت ، روزه او صحيح است .\r\nمسأله 2 - احتياط واجب آن است كه روزه دار بخار غليظ ودود سيگار و تنباكو و مانند اينها را هم به حلق نرساند .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nفرو بردن سر در آب\r\nمسأله 1 - اگر روزه‌دار عمداً تمام سر را در آب فرو ببرد ، اگرچه باقى بدن او از آب بيرون باشد ، روزه‌اش باطل مىشود ولى اگر تمام بدن را آب بگيرد و مقدارى از سر بيرون باشد ، روزه باطل نمىشود .\r\nمسأله 2 - اگر نصف سر را يك دفعه و نصف ديگر آن را دفعه ديگر در آب فرو ببرد ، روزه‌اش باطل نمىشود .\r\nمسأله 3 - اگر تمام سر زير آب برود ولى مقدارى از موها بيرون بماند ، روزه باطل مىشود .\r\nمسأله 4 - اگر روزه دار بىاختيار در آب بيفتد و تمام سر او را آب بگيرد يا فراموش كند كه روزه است و سر را در آب فروبرد ، روزه او باطل نمىشود .\r\nمسأله 5 - اگر فراموش كند كه روزه است و به نيّت غسل سر را در آب فرو برد ، روزه و غسل او صحيح است .\r\nمسأله 6 - اگر بداند كه روزه است وعمداً براى غسل سر را در آب فرو برد ، چنانچه روزه او مثل روزه رمضان واجب معيّن باشد ، روزه و غسل هر دو باطل است و اگر روزه مستحبّ باشد ، يا روزه واجبى باشد كه مثل روزه كفّاره ، وقت معيّنىندارد ، غسل صحيح و روزه باطل مىشود .\r\n\r\nباقى ماندن بر جنابت و حيض و نفاس تا اذان صبح\r\nمسأله 1 - اگر جنب عمداً تا اذان صبح غسل نكند ، يا اگر وظيفه او\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nتيمّم است عمداً تيمّم ننمايد ، اگر روزه او روزه ماه رمضان يا قضاى رمضان باشد ، روزه‌اش باطل است و همچنين است بنابر احتياط واجب در روزه‌هاى واجب ديگر .\r\nمسأله 2 - كسى كه جنب است وميخواهد روزه واجبى بگيرد كه مثل روزه رمضان وقت آن معيّن است چنانچه عمداً غسل نكند تا وقت تنگ شود ، بايد تيمّم كند و روزه بگيرد ، اگرچه گناه كرده است .\r\nمسأله 3 - اگر جنب در ماه رمضان غسل را فراموش كند و بعد از يك روز يادش بيايد ، بايد روزه آن روز را قضا نمايد و اگر بعد از چند روز يادش بيايد ، بايد روزه هر چند روزى را كه يقين دارد جنب بوده ، قضا نمايد مثلًااگر نمىداند سه روز جنب بوده يا چهار روز ، بايد روزه سه روز را قضاكند .\r\nمسأله 4 - كسى كه در شب ماه رمضان براى هيچكدام از غسل وتيمّم وقت ندارد اگر خود را جنب كند ، روزه‌اش باطل است و قضا وكفّاره بر او واجب مىشود ، ولى اگر براى تيمّم وقت دارد ، چنانچه خود را جنب كند ، بايد تيمّم نمايد و روزه بگيرد اگرچه گناه كرده است .\r\nمسأله 5 - كسى كه در شب ماه رمضان جنب است و مىداند يا اطمينان دارد كه اگر بخوابد پيش از اذان صبح بيدار مىشود ، چنانچه تصميم داشته باشد كه بعد از بيدار شدن غسل كند و با اين تصميم بخوابد و تا اذان خواب بماند ، روزه‌اش صحيح است .\r\nمسأله 6 - خوابى را كه در آن محتلم شده ، خواب اوّل حساب نمىشود و بعد از علم به جنابت اگر دوباره به قصد اين كه بعد از بيدار\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nشدن قبل از اذان ، غسل كند ، بخوابد در حالى كه بداند و يا اطمينان داشته باشد كه بيدار مىشود و تا اذان خواب بماند روزه او صحيح است و قضا و كفاره هم ندارد و اگر دو مرتبه بخوابد با همان شرائط و تا اذان صبح خواب بماند روزه آن روز را بايد قضا كند و اگر براى بار سوم بخوابد با همان شرائط و تا اذان صبح بيدار نشود قضاى آن روز را بگيرد و به احتياط واجب كفاره هم بدهد و در دو صورتى كه بايد روزه را قضا كند حق ندارد آن روز را افطار نمايد .\r\nمسأله 7 - اگر روزه‌دار در روز محتلم شود ، واجب نيست فوراً غسل كند .\r\nمسأله 8 - هرگاه در ماه رمضان بعد از اذان صبح بيدار شود و ببيند محتلم شده ، اگرچه بداند پيش از اذان صبح محتلم شده ، روزه او صحيح است .\r\nمسأله 9 - اگر در روزه واجبى غير روزه رمضان و قضاى آن ، تا اذان صبح جنب بماند ولى از روى عمد نباشد ، چنانچه وقت آن روزه معيّن است مثلًا نذر كرده كه آن روز را روزه بگيرد ، روزه‌اش صحيح است و اگر مثل روزه كفّاره وقت آن معيّن نيست ، احتياط مستحبّ آن است كه غير از آن روز ، روز ديگرى را روزه بگيرد .\r\nمسأله 10 - اگر زن پيش از اذان صبح از حيض يا نفاس پاك شود وعمداً غسل نكند ، يا اگر وظيفه او تيمّم است عمداً تيمّم نكند ، روزه‌اش باطل‌است .\r\nمسأله 11 - اگر زن بعد از اذان صبح از خون حيض يا نفاس پاك\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nشود ، يا در بين روز خون حيض يا نفاس ببيند ، اگرچه نزديك مغرب باشد ، روزه او باطل است .\r\nمسأله 12 - كسى كه مسّ ميّت كرده يعنى جايى از بدن خود را به بدن ميّت رسانده ، مىتواند بدون غسل مسّ ميّت روزه بگيرد ، و اگر در حال روزه هم ميّت را مسّ نمايد ، روزه او باطل نمىشود .\r\n\r\nاماله كردن\r\nمسأله 1 - اماله كردن با چيز روان اگرچه از روى ناچارى و براى معالجه باشد ، روزه را باطل مىكند .\r\n\r\nقى كردن\r\nمسأله 1 - هرگاه روزه دار عمداً قى كند اگرچه به واسطه مرض و مانند آن ناچار باشد ، روزه‌اش باطل مىشود ولى اگر سهواً يا بىاختيار قى كند ، اشكال ندارد .\r\nمسأله 2 - اگر سهواً چيزى را فرو ببرد و پيش از رسيدن به گلو يادش بيايد كه روزه است ، چنان كه ممكن باشد بايد آن را بيرون آورد و روزه او صحيح است .\r\nمسأله 3 - اگر آروغ بزند و چيزى در دهانش بيايد ، بايد آن را بيرون بريزد و اگر بىاختيار فرو رود ، روزه‌اش صحيح است .\r\n+ / استفتائات مبطلات روزه\r\nسئوال 1 : اگر كسى متوجه نبود و قبل از آنكه اذان مغرب از راديو پخش شود روزه را افطار كرد روزه او چه حكمى دارد ؟\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nجواب : اگر بدون تحقيق و همراه با بىتوجهى بوده احتياطاً روزه را قضا كند و اگر با تحقيق افطار كرده است روزه او صحيح است .\r\nسئوال 2 : آيا استفاده از آمپول‌هايى كه براى دارو و درمان است يا آمپول‌هاى تقويتى و سرم براى روزه اشكال دارد ؟\r\nجواب : استفاده از آمپول‌هاى غير تقويتى براى روزه‌دار مانعى ندارد ولى احتياطاً از آمپول‌هاى تقويتى اجتناب شود\r\nسئوال 3 : آيا مسواك زدن روزه را باطل مىكند ؟\r\nجواب : اگر آب يا خمير دندان وارد حلق نشود روزه را باطل نمىكند\r\nسئوال 4 : شخصى كه جنب بوده اگر قبل از اذان تيمم كند و بعداً غسل كند روزه او صحيح است يا خير ؟\r\nجواب : اگر دسترسى به آب جهت غسل ندارد يا وقت براى غسل كافى نباشد ، تيمّم بدل از غسل كند و روزه او صحيح است .\r\nسئوال 5 : استعمال سيگار براى روزه‌دار چه حكمى دارد ؟\r\nجواب : با احتياط واجب نبايد دود سيگار به حلق برسد و الا روزه باطل است\r\nسئوال 6 : اگر فردى عمداً در ماه رمضان يكى از مفطرات روزه را انجام داد آيا بعد از بطلان روزه مىتواند مفطرات ديگر را انجام دهد ؟\r\n( مفطرات يعنى كارهايى كه روزه را باطل مىكند )\r\nجواب : بعد از بطلان روزه اين فرد بجا آوردن مفطرات ديگر در طول روز حرام است .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nسئوال 7 : غلط خواندن قرآن در ماه رمضان چه حكمى دارد ؟\r\nجواب : غلطخوانى عمدى قرآن جايز نيست و اگر بدون توجه غلط خوانده شود اشكال ندارد گرچه بايد سعى شود كه در خواندن قرآن دقت شود\r\nسئوال 8 : آيا اعتياد به سيگار ، نوعى مريضى حساب مىشود و فرد معتاد به آن ، مىتواند افطار كند ؟\r\nجواب : افطار كردن جايز نيست .\r\n\r\nكفاره روزه\r\nمسأله 1 - كسى كه كفّاره روزه رمضان بر او واجب است ، بايد يك بنده آزاد كند يا به دستورى كه در مسأله بعد گفته مىشود دو ماه روزه بگيرد يا شصت فقير را سير كند يا به هركدام يك مدّ كه تقريباً ده سير است طعام يعنى گندم يا جو و مانند اينها بدهد و چنانچه اينها برايش ممكن نباشد ، مخيّر است يا هيجده روز پى در پى روزه بگيرد و يا هر چند مد كه مىتواند به فقير اطعام بدهد و احوط مستحبّ آن است كه اختيار نمايد تصدّق بر فقراء را و اگر نتواند روزه بگيرد وطعام بدهد ، بايد استغفار كند اگرچه مثلًا يك مرتبه بگويد « أسْتَغْفِرُ اللَّه » و واجب آن است كه هر وقت بتواند ، كفّاره را بدهد .\r\nمسأله 2 - كسى كه مىخواهد دو ماه كفّاره روزه رمضان رابگيرد ، بايد سىويك روز آن را پى در پى بگيرد و اگر بقيّه آن پى در پى نباشد اشكال ندارد .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nمسأله 3 - اگر به واسطه ندانستن مسأله كارى انجام دهد كه روزه را باطل مىكند ، و عقيده هم داشته كه اين كار حلال است بنابر احتياط كفّاره بر او واجب مىشود اگر مىتوانسته مسأله را ياد بگيرد .\r\nمسأله 4 - كسى كه مىخواهد دو ماه كفّاره روزه رمضان را بگيرد ، نبايد موقعى شروع كند كه در بين سى و يك روز ، روزى باشد كه مانند عيد قربان ، روزه آن‌حرام‌است البته اين حكم در صورتى است كه بداند ، وامّا اگر نداند وغافل‌بوده ضرر ندارد .\r\nمسأله 5 - اگر به چيز حرامى روزه خود را باطل كند ، چه آن چيز اصلًا حرام باشد مثل شراب و زنا ، يا به جهتى حرام شده باشد مثل خوردن غذاى حلالى كه براى انسان ضرر دارد و نزديكى كردن با عيال خود در حال حيض ، كفّاره جمع بر او واجب مىشود يعنى بايد يك بنده آزاد كند و دو ماه روزه بگيرد و شصت فقير را سير كند يا به هركدام آنها يك مدّ كه تقريباً ده سير است گندم يا جو يا نان و مانند اينها بدهد و چنانچه هرسه برايش ممكن نباشد ، هركدام آنها كه ممكن است بايد انجام دهد .\r\nمسأله 6 - اگر روزه دار دروغى را به خدا و پيغمبر نسبت دهد ، بنابر احتياط واجب كفّاره جمع بر او واجب مىشود .\r\nمسأله 7 - اگر روزه دار آروغ بزند و چيزى در دهانش بيايد ، چنانچه عمداً آن را فرو ببرد ، روزه‌اش باطل است و بايد قضاى آن را بگيرد وكفّاره هم بر او واجب مىشود و اگر خوردن آن چيز حرام باشد مثلًا موقع آروغ زدن خون يا غذايى كه از صورت غذا بودن خارج شده ، به\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nدهان او بيايد وعمداً آن را فرو برد بايد قضاى آن روزه را بگيرد و بنابر احتياط كفّاره جمع هم بر او واجب مىشود .\r\nمسأله 8 - انسان نبايد در بجا آوردن كفّاره كوتاهى كند ولى لازم نيست فوراً آن را انجام دهد .\r\nمسأله 9 - اگر كفّاره بر انسان واجب شود و چند سال آن را بجا نياورد ، چيزى بر آن اضافه نمىشود .\r\nمسأله 10 - كسى كه قضاى روزه رمضان را گرفته ، اگر بعد از ظهر عمداً كارى كه روزه را باطل مىكند انجام دهد ، بايد به ده فقير هركدام يك مدّ كه تقريباً ده سير است طعام بدهد و اگر نمىتواند ، سه روز روزه بگيرد .\r\n\r\nجاهايى كه فقط قضاى روزه واجب است\r\nمسأله 1 - در چند صورت فقط قضاى روزه واجب است و كفاره واجب نيست\r\n1 - خروج منى به ملاعبه و امثال آن در صورتى كه قصد خروج منى را نداشته باشد و عادت او هم خروج منى نباشد\r\n2 - آنكه در شب ماه رمضان جنب شود و بعد از علم به جنابت دوباره بخوابد و تا اذان صبح بيدار نشود\r\n3 - آنكه روزه را به قصد ريا بگيرد يا نيت روزه را نكند و يا نيت كند كه روزه نباشد\r\n4 - آنكه در ماه رمضان غسل جنابت را فراموش كند و با حال جنابت\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nيك يا چند روز روزه را بگيرد\r\n5 - آنكه در ماه رمضان بدون اينكه تحقيق كند صبح شده يا نه و يا به گمان يا شك در اينكه صبح شده يا نه كارى كه روزه را باطل مىكند انجام دهد و بعد معلوم شود صبح بوده است .\r\n6 - آنكه طبق گفته فردى كه مىگويد هنوز صبح نشده كارى كه روزه را باطل مىكند انجام دهد و بعد معلوم شود صبح بوده است .\r\n7 - آنكه كسى بگويد صبح شده و مكلف به خيال اينكه آن فرد شوخى مىكند كارى كه روزه را باطل مىكند انجام دهد و بعد معلوم شود صبح بوده است .\r\n8 - آنكه كور و مانند آن طبق گفته كس ديگر افطار كند و بعد معلوم شود مغرب نبوده است .\r\n9 - آنكه در هواى صاف به واسطه تاريكى هوا يقين كند مغرب شده و افطار كند و بعد معلوم شود مغرب نبوده است .\r\n10 - آنكه براى خنك شدن و يا بىجهت مضمضه كند يعنى آب در دهان بگرداند و بىاختيار فرو رود .\r\n\r\nاحكام روزه قضا\r\nمسأله 1 - روزه‌اى كه از انسان به واسطه مستى فوت شود ، بايد قضا نمايد اگرچه چيزى را كه به واسطه آن مست شده ، براى معالجه خورده باشد .\r\nمسأله 2 - كسى كه قضاى روزهء رمضان را گرفته اگر وقت قضاى\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nروزهء او تنگ نباشد ، مىتواند پيش از ظهر روزهء خود را باطل نمايد .\r\nمسأله 3 - اگر در ماه رمضان به واسطهء عذرى روزه نگيرد و بعد از رمضان عذر او بر طرف شود و تا رمضان آينده عمداً قضاى روزه را نگيرد بايد روزه را قضا كند و براى هر روز يك مدّ گندم يا جو و مانند اينها هم به فقير بدهد .\r\nمسأله 4 - اگر قضاى روزهء رمضان را چند سال تأخير بيندازد ، بايد قضا را بگيرد و براى هر روز يك مدّ طعام به فقير بدهد .\r\nمسأله 5 - بعد از مرگ پدر ، بر پسر بزرگتر واجب است قضاى روزه رمضان و همچنين روزه‌هاى واجب ديگرى مانند روزه نذرى كه پدر نگرفته را بجا آورد و احتياط مستحب آن است كه قضاى روزه مادر را هم بگيرد\r\n\r\nاحكام روزه مسافر\r\nمسأله 1 - مسافرى كه بايد نمازهاى چهار ركعتى را در سفر دو ركعت بخواند نبايد روزه بگيرد و مسافرى كه نمازش را تمام مىخواند ، مثل كسىكه شغلش مسافرت ، يا سفر او سفر معصيت است ، بايد در سفر روزه‌بگيرد .\r\nمسأله 2 - مسافرت در ماه رمضان اشكال ندارد ، ولى اگر براى فرار از روزه باشد ، مكروه است .\r\nمسأله 3 - اگر نذر كند روزه بگيرد و روز آن را معيّن نكند ، نمىتواند آن را در سفر بجا آورد ولى چنانچه نذر كند كه روز معيّنى را در سفر\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nروزه بگيرد ، بايد آن را در سفر بجا آورد و نيز اگر نذر كند روز معيّنى را چه مسافر باشد يا نباشد ، روزه بگيرد ، بايد آن روز را اگرچه مسافر باشد ، روزه بگيرد .\r\nمسأله 4 - مسافر مىتواند براى خواستن حاجت سه روز در مدينه طيّبه روزه مستحبّى بگيرد و بنابر احتياط بايد سه روز ، چهار شنبه و پنج شنبه وجمعه باشد .\r\nمسأله 5 - كسى كه نمىداند روزه مسافر باطل است ، اگر در سفر روزه بگيرد و در بين روز مسأله را بفهمد ، روزه‌اش باطل مىشود و اگر تا مغرب نفهمد ، روزه‌اش صحيح است .\r\nمسأله 6 - اگر فراموش كند كه مسافر است ، يا فراموش كند كه روزه مسافر باطل مىباشد و در سفر روزه بگيرد ، روزه او باطل است .\r\nمسأله 7 - اگر روزه دار بعد از ظهر مسافرت نمايد ، بايد روزه خود را تمام كند و اگر پيش از ظهر مسافرت كند ، وقتى به حدّ ترخّص برسد ، بايد روزه خود را باطل كند و اگر پيش از آن روزه را باطل كند ، كفّاره بر او واجب است وامّا اگر قبل از ظهر از شهر خود حركت كند و لكن بعد از ظهر به حدّ ترخّص برسد روزه او صحيح است ولى اگر قبل از ظهر به حدّ ترخّص برسد لكن بعد از ظهر وارد شهر خود بشود در اين صورت بنابر احتياط واجب قضا هم دارد .\r\nمسأله 8 - اگر مسافر پيش از ظهر به وطنش برسد ، يا به جايى برسد كه مىخواهد ده روز در آنجا بماند ، چنانچه كارى كه روزه را باطل مىكند انجام نداده ، بايد آن روز را روزه بگيرد و اگر انجام داده ، روزه آن\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nروز بر او واجب نيست .\r\nمسأله 9 - اگر مسافر بعد از ظهر به وطنش برسد ، يا به جايى برسد كه مىخواهد ده روز در آنجا بماند ، نبايد آن روز را روزه بگيرد .\r\n+ / استفتائات كفاره و قضاى روزه\r\nسئوال 1 : شخص جنب در ماه رمضان وقتى سر و گردن خود را مىشويد اذان صبح مىشود آيا روزه او صحيح است ؟\r\nجواب : در صورتى كه عمداً غسل را تأخير نينداخته و مقصّر نبوده ، روزه او صحيح است و در صورت تقصير ، فقط بايد روزه را قضا كند .\r\nسئوال 2 : اگر كسى در ماه رمضان به صحنه تهييج كننده يا نامحرم نگاه كند و جنب شود آيا روزه او باطل است و كفاره هم دارد يا خير ؟\r\nجواب : اگر اطمينان داشته كه منى از او خارج نمىشود ولى اتفاقاً بيرون بيايد به احتياط مستحب روزه را قضا كند ولى اگر اطمينان ندارد و به نامحرم يا صحنه تهييج كننده نگاه كند و منى از او خارج شود روزه را قضا كند و كفاره هم بدهد\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\nخمس\r\nمسأله 1 - در هفت چيز خمس واجب مىشود :\r\nاوّل : منفعت كسب ؛\r\nدوم : معدن ؛\r\nسوم : گنج ؛\r\nچهارم : مال حلال مخلوط به حرام ؛\r\nپنجم : جواهرى كه به واسطه غوّاصى يعنى فرو رفتن در دريا به دست مىآيد ؛\r\nششم : غنيمت جنگ ؛\r\nهفتم : زمينى كه كافر ذمّى از مسلمان بخرد\r\n\r\nمنفعت كسب و كار\r\nمسأله 1 - هرگاه انسان از راه تجارت يا صنعت يا زراعت يا كسبهاى ديگر ، مالى را بدست آورد چنانچه از مخارج سال خود و يا عيالش بيشتر بيايد بايد 15 آن را خمس بدهد\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nمسأله 2 - اگر از غير كسب مالى به دست آورد مثلًا چيزى به او ببخشند و از مخارج سالش بيشتر بيايد واجب است خمس آن را بدهد .\r\nمسأله 3 - مالى كه به او ارث مىرسد خمس ندارد مگر در چند حالت :\r\n1 - بداند كه آن فردى كه از او مال را به ارث برده خمس مال را نداده است كه اول بايد خمس مال را بدهد و سپس در آن تصرّف كند\r\n2 - از آن مال بعنوان سرمايه استفاده كند و سودى بدست آورد كه آن سود اگر از سال او زياد بيايد خمس دارد\r\n3 - صاحب آن مال خمس آن را داده است ولى مال زمانى كه به او ارث مىرسد افزايش قيمت پيدا كند كه در اين صورت افزايش قيمت آن خمس دارد\r\n4 - مال از جايى به او ارث برسد كه انتظار آن را نمىكشيد مثلًا از پسرخاله يا پسرعمو مالى به او ارث برسد\r\nمسأله 4 - انسان مىتواند در بين سال هر وقت منفعتى به دستش آمد خمس آن را بدهد بعد از اين كه اطمينان پيدا كند كه از مصارف سالش زياد مىآيد و جائز است دادن خمس را تا آخر سال تأخير بيندازد ، و اگر براى دادن خمس ، سال شمسى قرار دهد با مصالحه با حاكم شرع يا وكيل او مانعى ندارد .\r\nمسأله 5 - آنچه از منافع كسب در بين سال به مصرف خوراك و پوشاك و اثاثيه و خريد منزل و عروسى وجهيزيّه دختر و زيارت و مانند اينها مىرسد ، در صورتى كه از شأن او زياد نباشد و زياده روى هم نكرده باشد ، خمس ندارد .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nمسأله 6 - اگر در اوّل سال براى مخارج خود قرض كند و پيش از تمام شدن سال منفعتى ببرد ، مىتواند مقدار قرض خود را از آن منفعت كسر نمايد .\r\n\r\nمال حلال مخلوط به حرام\r\nمسأله 7 - اگر مال حلال با مال حرام به طورى مخلوط شود كه انسان نتواند آنها را از يكديگر تشخيص دهد و صاحب مال حرام و مقدار آن ، هيچكدام معلوم نباشد ، بايد خمس تمام مال را بدهد ، و بقيه مال ، حلال مىشود .\r\n\r\nمصرف خمس\r\nمسأله 1 - خمس را بايد دو قسمت كنند : يك قسمت آن سهم سادات است و بايد به سيّد فقير ، يا سيّد يتيم ، يا به سيّدى كه در سفر درمانده بدهند و نصف ديگر آن سهم امام عليه السلام است كه در اين زمان بايد به مجتهد جامع الشرائط بدهند ، يا به مصرفى كه او اجازه مىدهد برسانند\r\nمسأله 2 - سيّد يتيمى كه به او خمس مىدهند ، بايد فقير باشد ولى به سيّدى كه در سفر درمانده شده ، اگر در وطنش فقير هم نباشد ، مىشود خمس داد .\r\nمسأله 3 - به سيّدى كه عادل نيست مىشود خمس داد ولى به سيّدى كه دوازده امامى نيست ، نبايد خمس بدهند .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nمسأله 4 - اگر كسى بگويد سيّدم نمىشود به او خمس داد ، مگر آن كه دو نفر عادل سيّد بودن او را تصديق كنند ، يا در بين مردم به طورى معروف باشد كه انسان يقين كند سيّد است .\r\n+ / استفتائات خمس\r\nسئوال 1 : آيا خمس از ضروريات دين است يا مذهب و منكر خمس چه حكمى دارد ؟\r\nجواب : خمس از ضروريات دين است و منكر آن مرتدّ و حكم كافر را دارد\r\nسئوال 2 : آيا پولى را كه جوانان براى ازدواج يا خريد مسكن پس‌انداز مىكنند يا براى ثبت نام حج در بانك مىگذارند خمس دارد ؟\r\nجواب : بايد خمس آن را بدهند\r\nسئوال 3 : فرزندى با پدر زندگى مىكند و حدود هفتصد هزار تومان پول دارد كه از راه هديه و كار بدست آورده است آيا خمس دارد ياخير ؟\r\nجواب : در فرض مذكور تمام پس‌انداز خمس دارد\r\nسئوال 4 : فرزندى كه تحت تكفّل والدين ( پدر و مادر ) خود است تكليف خمس او چگونه است ؟\r\nجواب : اگر درآمدى دارد بايد براى خود زمانى را به عنوان سر سال خمسى معين كند و تمام درآمد حاصله را در سر سال خمسى تخميس كند يعنى 15 آن را بابت خمس بدهد\r\nسئوال 5 : آيا هبه ، هديه و عيدى خمس دارد ؟\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nجواب : به نظر ما اگر صرف در هزينهء زندگى شود خمس ندارد و اگر كنار بگذارد و سال به آن بگذرد بايد خمس آن را بپردازد .\r\nسئوال 6 : آيا وام بانكى خمس دارد ؟\r\nجواب : اگر صرف در هزينهء زندگى نشود و كنار گذاشته شود خمس دارد\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nزكات\r\nمسأله 1 - زكات به نه چيز تعلّق مىگيرد\r\n1 - گندم\r\n2 - جو\r\n3 - خرما\r\n4 - كشمش\r\n5 - طلا\r\n6 - نقره\r\n7 - گاو\r\n8 - گوسفند\r\n9 - شتر\r\nمسأله 2 - زكات اين 9 چيز در صورتى واجب مىشود كه به حدّ نصاب برسد و نصاب هريك از آنها در رسالهء عمليّه نوشته شده است .\r\nمسأله 3 - مستحقين زكات هشت دسته هستند كه در كتاب رساله نوشته شده است\r\n\r\n","description":"","footnote":"","page_name":" 174 ","page_number":174},
  {"content":"\r\n\r\n\r\nزكات فطره\r\nمسأله 1 - كسى كه موقع غروب شب عيد فطر بالغ و عاقل وهوشيار است و فقير و بنده كس ديگر نيست ، بايد براى خودش و كسانى كه نان خور او هستند ، هر نفرى يك صاع كه تقريباً سه كيلو است گندم يا جو يا خرما يا كشمش يا برنج يا ذرّت و مانند اينها را به مستحقّ بدهد و اگر پول يكى از اينها را هم بدهد كافى است .\r\nمسأله 2 - كسى كه مخارج خود و عيالاتش را ندارد و كسى را هم ندارد كه بتواند مخارج سال خود و عيالاتش را بگذراند فقير است و دادن زكات فطره بر او واجب نيست .\r\nمسأله 3 - مستحقين زكات فطره همان 8 دسته مستحقين زكات هستند كه در رساله‌هاى عمليه بيان شده است .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nحج\r\nمسأله 1 - حج از واجباتى است كه در طول عمر يك بار بر هر انسان مستطيع ، واجب مىشود و آن به معناى زيارت خانه خدا است\r\nمسأله 2 - استطاعت يعنى توان بجا آوردن حج خانه خدا كه به چند چيز است\r\n1 - استطاعت بدنى يعنى سلامت مزاج داشته باشد\r\n2 - استطاعت مالى يعنى توشه راه و مركب سوارى يا مالى كه بتواند آنها را تهيه كند ، داشته باشد\r\n3 - استطاعت طريقى يعنى راه بسته نباشد و يا مانع ديگرى وجود نداشته باشد\r\n4 - استطاعت زمانى يعنى زمان براى انجام مناسك حج وجود داشته باشد\r\nمسأله 3 - يكى از شرايط استطاعت مالى اين است كه انسان بعد از رجوع از حج ، مخارج خود و يا فرزندان و عيال خود را داشته باشد و محتاج ديگران نباشد كه آن را رجوع به كفايت گويند\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nمسأله 4 - حج از واجباتى است كه احكام زيادى دارد و لذا علما كتاب مستقلى در باب احكام حج نوشته‌اند كه بنام مناسك حج معروف است و براى اطلاع از احكام حج بايد به آن مراجعه شود .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nخريد و فروش\r\nمسأله 1 - معاملات حرام شش چيز است\r\n1 - خريد و فروش عين نجس مثل بول و غائط\r\n2 - خريد و فروش مال غصبى\r\n3 - خريد و فروش چيزى كه مال نيست مثل حيوان درنده در صورتى كه منفعت عقلائى نداشته باشد\r\n4 - معامله چيزى كه منفعت غالب آن فقط در راه حرام است مثل اسباب قمار\r\n5 - معامله‌اى كه در آن ربا باشد\r\n6 - فروش جنسى كه با ديگرى مخلوط باشد در صورتى كه آن جنس مخلوط ، معلوم نباشد و فروشنده هم به خريدار چيزى نگويد كه اين را غشّ گويند\r\nمسأله 2 - فروختن چيز پاكى كه نجس شده و آب كشيدن آن ممكن است اشكال ندارد ، ولى اگر مشترى آن چيز را براى كارى بخواهد كه شرط آن پاك بودن است مثل لباس كه مىخواهد با آن نماز بخواند ،\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nاحتياط واجب آن است كه فروشنده نجس بودن آن را به او بگويد .\r\nمسأله 3 - خريد و فروش دواهاى متنجّس حرام است اگر منفعتشان در خوردن و آشاميدن منحصر باشد ولى اگر بشود استفاده‌هاى ديگر كرد از آنها مثل سوزانيدن يا ماليدن به بدن مانعى ندارد و همچنين اگر پول را براى ظرف آن يا براى زحمت دوا فروش بدهند اشكال ندارد .\r\nمسأله 4 - خريد و فروش مسكرات حرام و معامله آنها باطل است .\r\nمسأله 5 - خريد و فروش آلات لهو مثل تار و ساز حتّى سازهاى كوچك حرام است .\r\nمسأله 6 - اگر چيزى كه مىشود استفاده حلال از آن ببرند به قصد اين بفروشد كه آن را در حرام مصرف كنند مثلًا انگور را به اين قصد بفروشد كه از آن شراب تهيّه نمايد ، معامله آن حرام و باطل است .\r\nمسأله 7 - خريد و فروش مجسّمه مكروه است به كراهت شديد ، ولى خريد و فروش صابونى كه روى آن مجسمه دارد ، اگر مقصود معامله صابون باشد كراهتى ندارد .\r\nمسأله 8 - خريد و فروش انواع مختلف و شرائط متعددى دارد كه براى اطلاع از آنها بايد به كتاب رساله مراجعه شود\r\n+ / استفتائات خريد و فروش\r\nسئوال 1 : خريد و فروش موادّ مخدّر ، دخانيات و تهيه و توزيع آنها چه حكمى دارد ؟\r\nجواب : خريد و فروش و تهيه و توزيع مواد مخدّر از قبيل هروئين\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nو كوكائين جايز نيست ولى خريد و فروش دخانيات اشكال ندارد .\r\nسئوال 2 : خريد و فروش كتب ضالّه و غير اسلامى چه حكمى دارد ؟\r\nجواب : خريد و فروش كتب ضالّه كه داراى مطالب باطل و گمراه كننده است جايز نيست مگر اينكه فردى از لحاظ علمى و دينى داراى اطلاعات كافى است بطوريكه از مطالب كتاب ، گمراه نمىشود كه در اين صورت خريد آن براى او اشكال ندارد\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nصلح\r\nمسأله 1 - صلح آن است كه انسان با ديگرى سازش كند كه مقدارى از مال يا منفعت مال خود را ملك او كند ، يا از طلب يا حقّ خود بگذرد كه او هم در عوض ، مقدارى از مال يا منفعت مال خود را به او واگذار نمايد ، يا از طلب يا حقّى كه دارد بگذرد بلكه اگر بدون آن كه عوض بگيرد مقدارى از مال يا منفعت مال خود را به كسى واگذار كند ، يا از طلب يا حقّ خود بگذرد بازهم صلح صحيح است .\r\nمسأله 2 - اگر كسى بخواهد طلب يا حقّ خود را به ديگرى صلح كند در صورتى صحيح است كه او قبول نمايد ، ولى اگر بخواهد از طلب يا حقّ خود بگذرد قبول كردن او لازم نيست ولى عنوان صلح ندارد بلكه ابراء است .\r\nمسأله 3 - اگر از كسى طلبى دارد كه بايد بعد از مدّتى بگيرد ، اگر هرآينه مقدارى از طلب خود را گذشت كند وبقيّه را نقد بگيرد اشكال ندارد .\r\nمسأله 4 - اگر دو نفر چيزى را باهم صلح كنند ، با رضايت يكديگر\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nمىتوانند صلح را به هم بزنند و نيز اگر در ضمن معامله براى هر دو يا يكى از آنان حقّ به هم زدن معامله را قرار داده باشند ، كسى كه آن حقّ را دارد مىتواند صلح را به هم بزند .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\nقرض\r\nقرض دادن از كارهاى مستحبى است كه در آيات قرآن و اخبار راجع به آن زياد سفارش شده است از پيغمبر اكرم صلى الله عليه و آله و سلم روايت شده كه هركس به برادر مسلمان خود قرض بدهد مال او زياد مىشود و ملائكه بر او رحمت مىفرستند و اگر با بدهكار خود مدارا كند ، بدون حساب و به سرعت از صراط مىگذرد و كسى كه برادر مسلمانش از او قرض بخواهد و مانعى هم ندارد و ندهد ، بهشت بر او حرام مىشود\r\nمسأله 1 - هر وقت بدهكار بدهى خود را بدهد ، طلبكار بايد قبول نمايد مگر در وقت قرض دادن تأجيل شده باشد در اين صورت قبول لازم نيست .\r\nمسأله 2 - اگر در صيغه قرض براى پرداخت ، مدّتى قرار دهند ، واجب آن است كه طلبكار پيش از تمام شدن آن مدّت طلب خود را مطالبه نكند ولى اگر مدّت نداشته باشد ، طلبكار هر وقت بخواهد مىتواند طلب خود را مطالبه نمايد .\r\nمسأله 3 - اگر طلبكار طلب خود را مطالبه كند ، چنانچه بدهكار\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nبتواند بدهىخود را بدهد ، بايد فوراً آن را بپردازد و اگر تأخير بيندازد ، گناهكار است .\r\nمسأله 4 - اگر بدهكار غير از خانه‌اى كه در آن نشسته و اثاثيه منزل و چيزهاى ديگرى كه به آنها احتياج دارد ، چيزى نداشته باشد ، طلبكار نمىتواند طلب خود را از او مطالبه نمايد ، بلكه بايد صبر كند تا بتواند بدهى خود را بدهد .\r\nمسأله 5 - اگر طلبكار هنگام پس گرفتن مال بيشتر از مقدارى را كه داده است ، طلب كند ربا و حرام است و همچنين اگر موقع دادن مال شرط كند كه بيشتر از اين مقدار را پس مىگيرم حرام است اما اگر خود بدهكار با رضايت خود و بدون اينكه طلبكار شرط كند ، هنگام دادن بدهى خود مقدارى بيشتر به طلبكار بدهد ، اشكال ندارد بلكه مستحب است\r\nمسأله 6 - اگر در مقابل طلبى كه از كسى دارد چك يا سفته يا براتى داشته باشد و بخواهد طلب خود را پيش‌از وعده آن به كمتر از آن بفروشد ، اشكال ندارد .\r\n\r\nاحكام وديعه ( امانت )\r\nمسأله 1 - اگر انسان مال خود را به كسى بدهد و بگويد نزد تو امانت باشد و او هم قبول كند يا بدون اينكه حرفى بزند به صاحب مال بفهماند كه مال را براى نگهدارى به او داده و او هم به قصد نگهدارى بگيرد بايد در نگهدارى آن تمام تلاش خود را به كار ببرد\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nمسأله 2 - كسى كه چيزى را امانت مىگذارد ، هر وقت بخواهد مىتواند آن را پس بگيرد و كسى هم كه امانت را قبول مىكند ، هر وقت بخواهد مىتواند آن را به صاحبش برگرداند .\r\nمسأله 3 - اگر انسان از نگهدارى امانت منصرف شود و وديعه را به هم بزند بايد در صورت امكان هرچه زودتر مال را به صاحب آن يا وكيل يا ولىّ صاحبش برساند ، يا به آنان خبر دهد كه به نگهدارى حاضر نيست و اگر بدون عذر ، مال را به آنان نرساند وخبر هم ندهد ، چنانچه مال تلف شود ، بايد عوض آن را بدهد .\r\nمسأله 4 - كسى كه امانت را قبول مىكند ، اگر در نگهدارى آن كوتاهى نكند وتعدّى يعنى زياده‌روى هم ننمايد واتّفاقاً آن مال تلف شود ، ضامن نيست ولى اگر آن را در جايى بگذارد كه گمان مىرود ظالمى بفهمد يا در جايى بگذارد كه ايمن از فهميدن ظالم نيست هرچند گمان بفهميدن ظالم نرود و ظالم آن را ببرد ، چنانچه تلف شود بايد عوض آن را به صاحبش بدهد .\r\nمسأله 5 - اگر صاحب مال بميرد ، امانت دار بايد مال را به وارث او برساند و اگر نمىتواند برساند به وارث او خبر دهد و چنانچه مال را به وارث او ندهد و از خبر دادن هم كوتاهى كند و مال تلف شود ضامن است ، ولى اگر براى آن كه مىخواهد بفهمد كسى كه مىگويد من وارث ميّتم راست مىگويد يا نه ، يا ميّت وارث ديگرى دارد يا نه ، مال را ندهد و مال تلف شود ، ضامن نيست .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nاحكام عاريه\r\nمسأله 1 - عاريه آن است كه انسان مال خود را به ديگرى بدهد كه از آن استفاده كند و در عوض چيزى هم از او نگيرد .\r\nمسأله 2 - چيزى را كه منفعتش مال انسان است مثلًا آن را اجاره كرده مىتواند عاريه بدهد اگر عاريه گيرنده محلّ وثوق باشد ولى اگر در اجاره شرط كرده باشد كه خودش از آن استفاده كند ، نمىتواند آن را به ديگرى عاريه دهد .\r\nمسأله 3 - اگر در نگهدارى چيزى كه عاريه كرده كوتاهى نكند و در استفاده از آن هم زياده‌روى ننمايد واتّفاقاً آن چيز تلف شود ضامن نيست ، ولى چنانچه شرط كنند كه اگر تلف شود عاريه كننده ضامن باشد ، يا چيزى را كه عاريه كرده طلا و نقره باشد ، بايد عوض آن را بدهد .\r\nمسأله 4 - اگر عاريه دهنده بميرد ، عاريه گيرنده بايد چيزى را كه عاريه كرده به ورثه او بدهد .\r\nمسأله 5 - كسى كه چيزى را عاريه داده هر وقت بخواهد مىتواند آن را پس بگيرد و كسى هم كه عاريه كرده هر وقت بخواهد مىتواند آن را پس دهد .\r\nمسأله 6 - چيزى را كه عاريه كرده بدون اجازه صاحب آن نمىتواند به ديگرى اجاره يا عاريه دهد .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n\r\nازدواج\r\nمسأله 1 - به واسطهء عقد ازدواج زن به مرد حلال مىشود و آن بر دو قسم است\r\n1 - عقد موقت : كه مدّت زناشويى در آن معين شود مثلًا زن را به مدّت يك روز يا يك ماه يا بيشتر عقد نمايند كه آن را متعه يا صيغه مىنامند\r\n2 - عقد دائم : كه مدت زناشويى در آن معيّن نشود\r\nمسأله 2 - در زناشويى چه دائم و چه غير دائم بايد صيغه خوانده شود و تنها راضى بودن زن و مرد كافى نيست و صيغه عقد را يا خود زن و مرد مىخوانند يا ديگرى را وكيل مىكنند كه از طرف آنان بخواند .\r\nمسأله 3 - وكيل لازم نيست مرد باشد ، زن هم مىتواند براى خواندن صيغه عقد از طرف ديگرى وكيل شود .\r\nمسأله 4 - زن و مرد تا يقين نكنند كه وكيل آنها صيغه را خوانده است ، نمىتوانند به يكديگر نگاه محرمانه نمايند و گمان به اين كه وكيل صيغه را خوانده است كفايت نمىكند ولى اگر وكيل بگويد صيغه را خوانده‌ام كافىاست .\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nمسأله 5 - يك نفر مىتواند براى خواندن صيغه عقد دائم يا غير دائم از طرف دو نفر وكيل شود وامّا زوج بنابر احتياط واجب نمىتواند از طرف زن وكيل شود و او را براى خود بطور دائم يا غير دائم عقد كند ولى زن مىتواند وكيل از زوج در قبول عقد خود بشود و احتياط مستحبّ آن است كه عقد را دو نفر بخوانند .\r\n\r\nدستور خواندن عقد دائم و موقت\r\nمسأله 1 - اگر صيغه عقد دائم را خود زن و مرد بخوانند ، اوّل زن بگويد : « زَوَّجْتُكَ نَفْسى عَلَى الصِّداقِ المَعْلوم » ( يعنى خود را زن تو نمودم به مهرى كه معيّن شده ) پس از آن بدون فاصله مرد بگويد :\r\n« قَبِلْتُ التَّزْويج » ( يعنى قبول كردم ازدواج را ) كه عقد صحيح است و اگر ديگرى را وكيل كنند كه از طرف آنها صيغه عقد را بخواند ، چنانچه مثلًا اسم مرد احمد و اسم زن فاطمه باشد و وكيل زن بگويد : « زَوَّجْتُ مُوَكِّلَتى فاطِمَةَ مُوَكِّلَكَ أحْمَدَ عَلى الصِّداقِ المَعْلوُم » ، پس بدون فاصله وكيل مرد بگويد : « قَبِلْتُ لمِوُكِّلى أحْمَدَ عَلَى الصِّداق » ، صحيح مىباشد و بنابر احتياط مستحبّ بايد لفظى كه مرد مىگويد با لفظى كه زن مىگويد مطابق باشد ، مثلًا اگر زن « زَوَّجتُ » مىگويد ، مرد هم « قَبِلْتُ الْتَّزويج » بگويد .\r\nمسأله 2 - اگر خود زن و مرد بخواهند صيغه عقد غير دائم را بخوانند ، بعد از آن كه مدّت و مهر را معيّن كردند ، چنانچه زن بگويد :\r\n« زَوَّجْتُكَ نَفْسِى فِى المُدَّةِ المَعْلُومَةَ عَلى المَهْرِ المَعْلوم » ، بعد بدون فاصله\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nمرد بگويد : « قَبِلْتُ ذلِك » ، صحيح است و اگر ديگرى را وكيل كنند و اوّل وكيل زن به وكيل مرد بگويد : « مَتَّعْتُ مُوَكِّلَتى مُوَكِّلَكَ فِى المُدّةِ المَعْلُومَةِ عَلى المَهْرِ المَعْلوم » ، پس بدون فاصله وكيل مرد بگويد : « قَبِلْتُ لِمُوَكِّلى هكَذا » ، صحيح مىباشد .\r\n\r\nشرائط عقد\r\nمسأله 1 - عقد ازدواج چند شرط دارد :\r\nاوّل : آن كه بنابر احتياط واجب به عربى صحيح خوانده شود ، و اگر خود مرد و زن نتوانند صيغه را به عربى صحيح بخوانند ، چنان كه ممكن باشد احتياط آن است كسى را كه مىتواند به عربى صحيح بخواند ، وكيل كنند و اگر ممكن نباشد ، خودشان مىتوانند به غير عربى بخوانند امّا بايد لفظى بگويند كه معنى زوّجتُ و قبلت را بفهماند ؛\r\nدوم : مرد و زن ، يا وكيل آنها كه صيغه را مىخواند قصد انشاء داشته باشند يعنى اگر خود مرد و زن صيغه را مىخوانند ، زن به گفتن زوّجتك نفسى قصدش اين باشد كه خود را زن او قرار دهد و مرد به گفتن قبلت التزويج ، زن بودن او را براى خود قبول نمايد و اگر وكيل مرد و زن صيغه را مىخوانند ، به گفتن زوّجت و قبلت قصدشان اين باشد كه مرد و زنى كه آنان را وكيل كرده‌اند ، زن و شوهر شوند ؛\r\nسوم : كسى كه صيغه را مىخواند ، بايد بالغ و عاقل باشد چه براى خودش بخواند يا از طرف ديگرى وكيل شده باشد ؛\r\nچهارم : اگر وكيل زن و شوهر يا ولىّ آنها صيغه را مىخوانند ، در\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nعقد ، زن و شوهر را معيّن كنند مثلًا اسم آنها را ببرند يا به آنها اشاره نمايند پس كسى كه چند دختر دارد اگر به مردى بگويد « زوّجتك احدى بناتى » ( يعنى زن تو نمودم يكى از دخترانم را ) و او بگويد قبلت ( يعنى قبول كردم ) ، چون در موقع عقد ، دختر را معيّن نكرده‌اند عقد باطل است ؛\r\nپنجم : زن و مرد به ازدواج راضى باشند ولى اگر زن ظاهراً به سختى اذن دهد و معلوم باشد قلباً راضى است ، عقد صحيح است .\r\nمسأله 2 - اگر در عقد يك حرف غلط خوانده شود كه معنى آن را عوض كند ، عقد باطل است .\r\nمسأله 3 - دخترى كه بحدّ بلوغ رسيده و رشيده است يعنى مصلحت خود را تشخيص مىدهد اگر بخواهد شوهر كند چنانچه باكره باشد ، بنابر احتياط واجب بايد از پدر يا جدّ پدرى خود اجازه بگيرد و اجازه مادر و برادر لازم نيست .\r\nمسأله 4 - اگر پدر و جدّ پدرى غائب باشند و دختر نيز احتياج به تزويج داشته باشد يا دختر باكره نباشد ، اجازه پدر وجدّ لازم نيست .\r\n\r\nعدّه‌اى از زنها كه ازدواج با آنان حرام است\r\nمسأله 1 - ازدواج با زنهايى كه مثل مادر و خواهر و مادر زن با انسان محرم هستند ، حرام است .\r\nمسأله 2 - اگر كسى زنى را براى خود عقد نمايد اگرچه با او نزديكى نكند ، مادر و مادر مادر آن زن و مادر پدر او به آن مرد محرم مىشوند .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمسأله 3 - اگر زنى را عقد كند و با او نزديكى نمايد دختر و نوه دخترى و پسرى آن زن هرچه پايين روند چه در وقت عقد باشند يا بعداً به دنيا بيايند ، به آن مرد محرم مىشوند .\r\nمسأله 4 - عمّه و خاله پدر وعمّه و خاله پدر پدر وعمّه و خاله مادر وعمّه و خاله مادر مادر هرچه بالا روند ، به انسان محرمند .\r\nمسأله 5 - پدر وجدّ شوهر هرچه بالا روند و پسر و نوه پسرى و دخترى او هرچه پايين آيند چه در موقع عقد باشند يا بعداً به دنيا بيايند ، به زن او محرم هستند .\r\nمسأله 6 - اگر زنى را براى خود عقد كند ، دائمه باشد يا صيغه ، تا وقتى كه آن زن در عقد اوست نمىتواند با خواهر آن زن ازدواج نمايد بلكه همچنين است اگر در عدّه متعه باشد .\r\nمسأله 7 - زن مسلمان نمىتواند به عقد كافر درآيد ، مرد مسلمان هم نمىتواند با زنهاى كافره بطور دائم ازدواج كند ولى صيغه كردن زنهاى اهل كتاب مانند يهود و نصارى مانعى ندارد .\r\nمسأله 8 - اگر انسان بداند زنى شوهر دارد و با او ازدواج كند ، بايد از او جدا شود ونمىتواند بعداً هم او را براى خود عقد كند .\r\n\r\nاحكام عقد دائم\r\nمسأله 1 - زنى كه عقد دائمى شده نبايد بدون اجازه شوهر از خانه بيرون رود و بايد خود را براى هر لذّتى كه او مىخواهد تسليم نمايد و بدون عذر شرعى از نزديكى كردن او جلوگيرى نكند و اگر در اينها از\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nشوهر اطاعت كند تهيّه غذا و لباس و منزل او بر شوهر واجب است و اگر تهيّه نكند چه توانايى داشته باشد يا نداشته باشد ، مديون زن است .\r\nمسأله 2 - اگر زن در كارهائى كه در مسأله پيش گفته شد اطاعت شوهر را نكند ، گناهكار است و حقّ غذا و لباس و منزل و همخوابى ندارد ولى مهر او از بين نمىرود .\r\nمسأله 3 - مرد حقّ ندارد زن خود را به خدمت خانه مجبور كند .\r\nمسأله 4 - مرد بنابر احتياط واجب بايد در هر چهار شب يك شب نزد زن دائمى خود بماند .\r\nمسأله 5 - شوهر نمىتواند بيش از چهار ماه نزديكى با عيال دائمى خود را ترك كند .\r\n\r\nمتعه يا صيغه\r\nمسأله 1 - صيغه كردن زن اگرچه براى لذّت بردن هم نباشد ، صحيح است .\r\nمسأله 2 - احتياط واجب آن است كه شوهر بيش از چهار ماه نزديكى با متعه خود را ترك نكند مگر با رضايت او باشد .\r\nمسأله 3 - زنى كه صيغه مىشود اگر در عقد شرط كند كه شوهر با او نزديكىنكند ، عقد و شرط او صحيح است و شوهر فقط مىتواند لذّتهاى ديگر از او ببرد ولى اگر بعد به نزديكى راضى شود ، شوهر مىتواند با او نزديكى نمايد .\r\nمسأله 4 - زنى كه صيغه شده اگرچه آبستن شود ، حق خرجى ندارد .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nمسأله 5 - زنى كه صيغه شده حقّ همخوابى ندارد و از شوهر ارث نمىبرد و شوهر هم از او ارث نمىبرد .\r\nمسأله 6 - زنى كه صيغه شده اگر نداند كه حقّ خرجى وهمخوابى ندارد عقد او صحيح است و براى آن كه نمىدانسته حقّى به شوهر پيدا نمىكند .\r\nمسأله 7 - اگر مرد مدّت صيغه زن را ببخشد ، چنانچه با او نزديكى كرده بايد تمام چيزى را كه قرار گذاشته به او بدهد و اگر نزديكى نكرده بايد نصف آن را بنابر اظهر بدهد .\r\n+ / استفتائات ازدواج\r\nسئوال 1 : شخصى زنى را در حال حيض به عقد خود درآورده است آيا عقد اشكال دارد ؟ و آيا نزديكى در زمان حيض اشكال دارد\r\nجواب : عقد صحيح است اما نزديكى در زمان حيض حرام است\r\nسئوال 2 : خواندن خطبه عقد با تلفن چه حكمى دارد ؟\r\nجواب : اگر اطمينان به مخاطب دارد اشكال ندارد\r\nسئوال 3 : آيا در اجراى صيغه عقد دائم مرد بايد مقدم شود يا زن ؟\r\nجواب : هر كدام مقدّم شود اشكالى ندارد ولى به نظر ما اگر زن مقدّم شود بهتر است\r\nسئوال 4 : آيا ايجاب از طرف زن است يا مرد ؟\r\nجواب : ايجاب از جانب زن است\r\nسئوال 5 : آيا در عقد موقّت نذر زن منوط به اذن شوهر است ؟\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nجواب : در عقد موقت اين گونه امور نياز به اذن شوهر ندارد\r\nسئوال 6 : دختر و پسرى هم شأن هم هستند آيا در ازدواج دختر اجازه پدر شرط است ؟\r\nجواب : اجازه پدر لازم است\r\n+ / استفتائات محرميّت\r\nسئوال 1 : آيا زن برادر به انسان محرم است\r\nجواب : محرم نيست\r\nسئوال 2 : آيا در شرع اسلام صيغه‌اى بنام صيغهء خواهر و برادرى وجود دارد كه باعث محرميّت شود\r\nجواب : در شرع اسلام چنين صيغه‌اى وجود ندارد و دو نفر نامحرم فقط از طريق عقد دائم يا موقت باهم محرم مىشوند .\r\nسئوال 3 : آيا دختر عمو و دختر دايى به انسان محرم هستند ؟\r\nجواب : محرم نيستند\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nاحكام نگاه كردن\r\nمسأله 1 - نگاه كردن مرد به بدن زن نامحرم و دخترى كه نه سالش تمام نشده ولى خوب و بد را مىفهمد و همچنين نگاه كردن به موى آنان چه با قصد لذّت و چه بدون آن ، حرام است و نگاه كردن به صورت و دستها اگر به قصد لذّت باشد حرام است ، بلكه احتياط واجب آن است كه بدون قصد لذّت هم به آنها نگاه نكند ، و نيز نگاه كردن زن به بدن مرد نامحرم حرام مىباشد .\r\nمسأله 2 - اگر انسان بدون قصد لذّت به صورت و دستهاى زنهاى اهل كتاب مثل زنهاى يهود و نصارى نگاه كند در صورتى كه نترسد كه به حرام بيفتد ، اشكال ندارد بلكه همچنين زنهاى ديگر از كفّار ، و نيز نگاه به غير صورت و دستهاى آنان كه معمولًا آنها آن قسمتها را نمىپوشانند بدون قصد لذّت بىاشكال است .\r\nمسأله 3 - زن بايد بدن و موى خود را از مرد نامحرم بپوشاند ، بلكه احتياط واجب آن است كه بدن و موى خود را از پسرى هم كه بالغ نشده ولى خوب و بد را مىفهمد بپوشاند .\r\nمسأله 4 - مرد و زنى كه با يكديگر محرمند اگر قصد لذّت نداشته\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nباشند مىتوانند غير از عورت به تمام بدن يكديگر نگاه كنند .\r\nمسأله 5 - مرد نبايد با قصد لذّت به بدن مرد ديگر نگاه كند و نگاه كردن زن هم به بدن زن ديگر با قصد لذّت حرام است .\r\nمسأله 6 - مرد نبايد عكس زن نامحرم را بيندازد و اگر در بين عكس گرفتن قصد لذّت باشد ، حرام است و اگر زن نامحرمى را بشناسد ، نبايد به عكس او نگاه كند .\r\nمسأله 7 - زن و شوهر به همه جاى بدن يكديگر حتى به عورت هم مىتوانند نگاه كنند گرچه نگاه به عورت يكديگر كراهت دارد\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nمسائل متفرقه زناشويى\r\nمسأله 1 - كسى كه به واسطه نداشتن زن به حرام مىافتد ، واجب است زن بگيرد گرچه در هر حال واجب است از حرام دورى كند .\r\nمسأله 2 - ماندن مرد و زن نامحرم در محلّ خلوتى كه كسى در آنجا نيست و ديگرى هم نمىتواند وارد شود حرام است چه به ذكر خدا مشغول باشند يا به صحبت ديگر ، خواب باشند يا بيدار ، ولى اگر طورى باشد كه كس ديگر بتواند وارد شود يا بچه‌اى كه خوب و بد را مىفهمد در آنجا باشد ، اشكال ندارد .\r\nمسأله 3 - اگر زن در عقد با مرد شرط كند كه او را از شهرى بيرون نبرد و مرد هم قبول كند نبايد زن را از آن شهر بيرون ببرد .\r\nمسأله 4 - مسلمانى كه منكر خدا يا پيغمبر شود يا حكم ضرورى دين يعنىحكمى را كه مسلمانان جزء دين اسلام مىدانند مثل واجب بودن نماز و روزه را انكار كند در صورتى كه بداند آن حكم ضرورى دين است مرتدّ مىشود .\r\n+ / استفتائات نگاه كردن\r\nسئوال 1 : ديدن زنهاى بىحجاب در فيلم‌ها چه حكمى دارد ؟\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nجواب : اگر زنان مسلمان هستند و آنها را نمىشناسند و مفسده‌اى هم بر آن بار نمىشود نگاه كردن اشكال ندارد و اگر زنان مسلمان نيستند در صورتى كه ديدن فيلم آن‌ها مفسده‌اى نداشته باشد ديدن فيلم آنان اشكال ندارد البته اگر فيلم‌هايى را به صورت مستقيم پخش مىكنند و زنان مسلمان بدحجاب را نشان مىدهند از نگاه كردن به آنان بايد اجتناب شود\r\nسئوال 2 : نگاه كردن مرد به دست زنى كه به قصد زينت انگشتر بدست نموده چه حكمى دارد ؟\r\nجواب : حرام است\r\nسئوال 3 : ديدن عكس زن و مرد نامحرم چه حكمى دارد ؟\r\nجواب : ديدن عكس زن و مرد اگر شناخته نشده و موجب هيجان نباشد اشكال ندارد\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nغصب\r\nغصب آن است كه انسان از روى ظلم بر مال يا حق كسى مسلط شود كه از گناهان بزرگ است و غاصب در قيامت به عذاب سختى گرفتار مىشود\r\nمسأله 1 - اگر انسان چيزى را غصب كند بايد به صاحبش برگرداند و اگر آن چيز از بين برود ، بايد عوض آن را به او بدهد .\r\nمسأله 2 - هرگاه دو نفر باهم چيزى را غصب كنند اگر هريك به تنهايى مىتوانسته‌اند آن را غصب نمايند ، هركدام آنان ضامن تمام آن است در صورتى كه فعلًا عين مال در تصرّف هر دو باشد و اگر هر كدام نصف آن را تحت قدرت دارند ضامن نصف هستند .\r\nمسأله 3 - اگر چيزى را كه غصب كرده به طورى تغيير دهد كه از اوّلش بهتر شود مثلًا طلايى را كه غصب كرده گوشواره بسازد ، چنانچه صاحب مال بگويد مال را به همين صورت بده ، بايد به او بدهد ونميتواند براىزحمتى كه كشيده مزد بگيرد ، بلكه بدون اجازه مالك حقّ ندارد آن رابه‌صورت اوّلش در آورد و اگر بدون اجازه او آن چيز را مثل اوّلش كند ، بايد مزد ساختن آن را به صاحبش بدهد بلكه تفاوت\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nقيمت هم را ضامن‌است .\r\nمسأله 4 - هرگاه مالى را از فروشنده بگيرد كه آن را ببيند يا مدّتى نزد خود نگهدارد تا اگر پسنديد بخرد ، در صورتى كه آن مال تلف شود ، بايد عوض آن را به صاحبش بدهد .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n\r\nمالى كه انسان آن را پيدا مىكند\r\nمسأله 1 - مالى كه انسان پيدا مىكند اگر نشانه‌اى نداشته باشد كه به واسطه آن ، صاحبش معلوم شود ، نمىتواند به قصد اين كه ملك خودش شود آن را بردارد بلكه احتياط واجب آن است كه از طرف صاحبش صدقه بدهد .\r\nمسأله 2 - اگر مالى پيدا كند كه نشانه دارد و قيمت آن از 6 / 12 نخود نقره سكّه‌دار كمتر است ، چنانچه صاحب آن معلوم باشد و انسان نداند راضى است يا نه ، نمىتواند بدون اجازه او بردارد ، و اگر صاحب آن معلوم نباشد ، مىتواند به قصد اين كه ملك خودش شود بردارد ، گرچه احتياط واجب آن است كه هر وقت صاحبش پيدا شد ، عوض آن را به او بدهد و در صورتى كه خود مال باقى است خود مال را بدهد . و در صورتى كه مال در حرم مكه پيدا شود احتياط واجب آنست كه برندارد .\r\nمسأله 3 - اگر انسان چيزى پيدا كند كه قيمت آن از 6 / 12 نخود نقره سكه‌دار بيشتر است بايد آن را درمحل اجتماع مردم تا يكسال اعلام‌كند\r\nمسأله 4 - اگر تا يك سال اعلان كند و صاحب مال پيدا نشود ، مىتواند آن را براى خود بردارد ، به قصد اين كه هروقت صاحبش پيدا\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nشد عوض آن را به او بدهد ، يا براى او نگهدارى كند كه هروقت پيدا شد به او بدهد ، ولى احتياط مستحبّ آن است كه از طرف صاحبش صدقه بدهد يا به حاكم شرع برساند خصوصاً اگر در حرم مكه پيدا شده باشد .\r\nمسأله 5 - كسى كه مالى راپيدا كرده ، اگر عمداً به دستورى كه گفته شد اعلان نكند ، گذشته از اين كه معصيت كرده باز هم واجب است اعلان كند .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\n\r\nسربريدن و شكار حيوانات\r\nمسأله 1 - اگر حيوان حلال گوشت را سر ببرند با شرائطى كه خواهد آمد خواه وحشى باشد يا اهلى بعد از جان دادن گوشت آن حلال و بدن آن پاك است مگر آنكه حيوانى باشد كه انسان با او وطى كرده باشد و يا حيوان نجاستخوار شده باشد كه بعد از سر بريدن گوشت آن حلال نيست\r\nمسأله 2 - حيوان وحشى حلال گوشت با شكار كردن همراه با شرائط شكار ، پاك و حلال است اما حيوان حلال گوشت اهلى با شكار كردن پاك و حلال نمىشود\r\nمسأله 3 - حيوان حلال گوشت وحشى در صورتى با شكار پاك و حلال مىشود كه بتواند فرار كند يا پرواز كند پس بچه آهو و بچه كبك و امثال آن با شكار كردن پاك و حلال نمىشود\r\nمسأله 4 - حيوان حلال گوشتى كه مانند ماهى خون جهنده ندارد ، اگر به خودى خود بميرد ، پاك است ولى گوشت آن را نمىشود خورد .\r\nمسأله 5 - حيوان حرام گوشتى كه خون جهنده ندارد مانند مار با سر بريدن حلال نمىشود ولى مرده آن پاك است .\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nمسأله 6 - سگ و خوك به واسطه سر بريدن و شكار كردن پاك نمىشوند و خوردن گوشت آنها هم حرام است و حيوان حرام گوشتى را كه درنده و گوشتخوار است مانند گرگ و پلنگ اگر به دستورى كه گفته مىشود سر ببرند ، يا با تير و مانند آن شكار كنند پاك است ولى گوشت آن حلال نمىشود و اگر با سگ شكارى آن را شكار كنند ، پاك شدن بدنش هم اشكال دارد .\r\n\r\nدستور سربريدن حيوان\r\nمسأله 7 - دستور سر بريدن حيوان آن است كه حلقوم ( مجراى نفس ) و مرى ( مجراى غذا ) و دو شاهرگ را كه در دو طرف حلقوم است و به آنها اوداج اربعه ( چهار رگ ) گفته مىشود از پايين برآمدگى زير گلو بطور كامل ببرند و اگر آنها را بشكافند ، كافى نيست .\r\nمسأله 8 - اگر بعضى از چهار رگ را ببرند و صبر كنند تا حيوان بميرد بعد بقيه را ببرند فائده ندارد ، امّا اگر به اين مقدار هم صبر نكنند ولى بطور معمول چهار رگ را پشت سر هم نبرند ، اگر چه پيش از جان دادن ، بقيه رگها را ببرند ، اشكال دارد .\r\n\r\nشرايط سر بريدن حيوان\r\nمسأله 9 - سر بريدن حيوان شش شرط دارد\r\nاوّل : آن كسى كه سر حيوان را مىبرد مسلمان باشد و بچه مسلمان مميّز هم مىتواند سر حيوان را ببرد\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nدوّم : سر حيوان را با آهن ببرند و يا با چيز فلزى تيزى كه مثل استيل كه چهار رگ را جدا كند سر را ببرند\r\nسوّم : در موقع سربريدن ، محل بريدن و شكم حيوان رو به قبله باشد\r\nچهارم : موقع بريدن سر حيوان يا موقع گذاشتن كارد به گلوى حيوان به نيّت خدا بسم اللَّه بگويد\r\nپنجم : حيوان پس از سر بريدن حركت كند ولو به اينكه چشم يا دم خود را حركت دهد\r\nمسأله 10 - اگر فراموش كرد كه حيوان را رو به قبله كند يا مسئله را نمىدانست يا قبله را اشتباه گرفت و حيوان را سر بريد اشكال ندارد\r\nمسأله 11 - اگر از روى فراموشى نام خدا را نبرد ، اشكال ندارد\r\n\r\nاحكام شكار كردن با اسلحه\r\nمسأله 12 - اگر حيوان وحشى حلال گوشت را با اسلحه شكار كنند با پنج شرط پاك و حلال است\r\nاول : آنكه اسلحه شكار تيز يا برنده باشد و بدن حيوان را پاره كند\r\nدوم : آنكه شكار كننده مسلمان يا بچه مسلمان باشد\r\nسوم : اسلحه را براى شكار حيوان به كار برد و اگر مثلًا جايى را نشانه رفته و اتفاقاً به حيوانى برخورد كند و آن را بكشد پاك و حلال نيست\r\nچهارم : در وقت استفاده از اسلحه نام خدا را ببرد\r\nپنجم : وقتى انسان به حيوان برسد مرده باشد يا اگر زنده است فرصت براى سربريدن او نيست و الا بايد سر حيوان را ببرد\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nتا پاك و حلال شود\r\n\r\nصيد ماهى\r\nمسأله 13 - اگر ماهى فلس‌دار را زنده از آب بگيرند و بيرون آب جان دهد ، پاك است و خوردن آن حلال است و چنانچه در آب بميرد پاك است و خوردن آن حرام مىباشد و ماهى بىفلس را اگرچه زنده از آب بگيرند و بيرون آب جان دهد ، حرام است .\r\nمسأله 14 - اگر ماهى از آب بيرون بيفتد يا آن را بيرون بيندازند يا آب فرو رود و ماهى در خشكى بماند ، چنانچه پيش از آن كه بميرد ، با دست يا بوسيله ديگر كسى آن را بگيرد ، بعد از جان دادن حلال است .\r\nمسأله 15 - كسى كه ماهى را صيد مىكند ، لازم نيست مسلمان باشد و در موقع گرفتن ، نام خدا را ببرد ولى بايد بداند كه در بيرون آب جان داده‌است .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\n\r\nخوردنيها و آشاميدنيها\r\nمسأله 1 - خوردن گوشت مرغى كه مثل شاهين چنگال دارد ، حرام است و خوردن پرستو وهدهد مكروه است .\r\nمسأله 2 - اگر چيزى را كه روح دارد از حيوان زنده جدا نمايند ، مثلًا دنبه يا مقدارى گوشت از گوسفند زنده ببرند ، نجس و حرام مىباشد .\r\nمسأله 3 - پانزده چيز از حيوان حلال گوشت حرام است :\r\n1 - خون ، 2 - فضله ، 3 - نرى ، 4 - فرج ، 5 - بچه‌دان ، 6 - غدد كه آن را دشول مىگويند ، 7 - تخم كه آن را دنبلان مىگويند ، 8 - چيزى كه در مغز كلّه است و به شكل نخود مىباشد ، 9 - مغز حرام كه در ميان تيره پشت است ، 10 - پى كه در دو طرف تيره پشت است ، 11 - زهره دان ، 12 - سپرز ( طحال ) ، 13 - بول‌دان ( مثانه ) ، 14 - حدقه چشم 15 - چيزى كه در ميان سم است و به آن ذات‌الاشاجع مىگويند .\r\nمسأله 4 - خوردن سرگين و بول حيوان و آب دماغ و چيزهاى خبيث ديگر كه طبيعت انسان از آن متنفّر است ، حرام مىباشد ولى اگر پاك باشد و مقدارى از آن به طورى با چيزحلال مخلوط شود كه در نظر مردم نابود حساب شود ، خوردن آن اشكال ندارد .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nمسأله 5 - خوردن خاك ، حرام است ولى خوردن كمى كه از اندازه نخود تجاوز نكند از تربت حضرت سيّد الشهداء عليه السلام براى شفا ، و خوردن گل داغستان و گل ارمنى براى معالجه اشكال ندارد .\r\nمسأله 6 - فرو بردن آب بينى و خلط سينه كه در دهن آمده ، حرام نيست و نيز فرو بردن غذايى كه موقع خلال كردن ، از لاى دندان بيرون مىآيد ، اگر طبيعت انسان از آن متنفّر نباشد ، اشكال ندارد .\r\nمسأله 7 - خوردن چيزى كه براى انسان ضرر دارد ، حرام است .\r\nمسأله 8 - اگر با حيوان حلال گوشتى مانند گاو و گوسفند نزديكى كنند ، بول و سرگين آنها نجس مىشود و آشاميدن شير آنها هم حرام است و بايد فورى حيوان را بكشند و بسوزانند و كسى كه با آن وطى كرده ، پول آن را به صاحبش بدهد .\r\nمسأله 9 - آشاميدن شراب حرام است و از بزرگترين گناهان است و كسى كه آن را حلال بداند كافر است\r\nمسأله 10 - نشستن سر سفره‌اى كه در آن شراب مىخورند ، اگر انسان يكى از آنان حساب شود حرام و چيز خوردن از آن سفره نيز حرام است .\r\n+ / استفتائات خوردن و آشاميدن\r\nسئوال 1 : حكم سوسيس و كالباس‌هايى كه از كشورهاى ديگر وارد مىكنند چيست ؟\r\nجواب : محل اشكال است مگر احراز شود كه از حيوان حلال\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nگوشت و تذكيه شده است\r\nسئوال 2 : در بعضى شربتها كه مصرف پزشكى دارد الكل وجود دارد آيا مىتوان آن را مصرف كرد ؟\r\nجواب : تا يقين پيدا نكند كه الكل آن مست كننده است مصرف آن اشكال ندارد\r\nسئوال 3 : خوردن از غذاى اهل كتاب چگونه است ؟\r\nجواب : در صورتى كه علم به تنجيس ( نجس شدن ) آن غذا داشته باشد استفاده از آن جايز نيست\r\nسئوال 4 : خوردن دنبلان حيوان چه حكمى دارد ؟\r\nجواب : حرام است\r\nسئوال 5 : نوشيدن ماء الشعير چه حكمى دارد ؟\r\nجواب : اگر جزو فقّاع يا آب جو مست كننده نباشد نوشيدن آنها جايز است .\r\nسئوال 6 : خوردن چه نوع پرندگانى جايز است ؟\r\nجواب : هر پرنده‌اى كه در هنگام پرواز بال زدن او بيشتر از بازكردن بالهايش بطور ثابت باشد و همچنين پرندگانى كه سنگ‌دان و چينه‌دان و ناخن در پشت پا دارند حلال گوشت هستند\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n\r\nنذر\r\nمسأله 1 - احكام نذر آن است كه انسان بر خود واجب كند كه كار خيرى را براى خدا بجا آورد ، يا كارى را كه نكردن آن بهتر است براى خدا ترك نمايد .\r\nمسأله 2 - در نذر بايد صيغه خوانده شود و لازم نيست آن را به عربى بخوانند ، پس اگر بگويد چنانچه مريض من خوب شود ، براى خدا ده تومان به فقير مىدهم بايد وفا به نذر خود بنمايد .\r\nمسأله 3 - اگر فرزند با اجازه پدر نذر كند ، بايد به آن نذر عمل نمايد ، بلكه اگر بدون اجازه او نذر كند ، بنابر احتياط عمل كردن به آن نذر واجب است مگر آن كه او را منع كرده باشد كه نذرش در اين صورت صحيح نيست .\r\nمسأله 4 - انسان كارى را مىتواند نذر كند كه انجام آن برايش ممكن باشد ، بنابراين كسى كه نمىتواند پياده كربلا برود ، اگر نذر كند كه پياده برود ، نذر او صحيح نيست .\r\nمسأله 5 - اگر نذر كند كه كار حرام يا مكروهى را انجام دهد ، يا كار واجب يا مستحبّى را ترك كند ، نذر او صحيح نيست .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nمسأله 6 - اگر انسان با اختيار به نذر خود عمل نكند گناه كرده و بايد كفاره بدهد و كفاره نذر همانند كفاره روزه است يعنى يا دو ماه روزه بگيرد و يا شصت فقير را سير كند يا يك بنده آزاد كند\r\nمسأله 7 - اگر نذر كند كه به زيارت يكى از امامان مثلًا به زيارت حضرت اباعبداللَّه عليه السلام مشرّف شود ، چنانچه به زيارت امام ديگر برود كافى نيست و اگر به واسطه عذرى نتواند آن امام را زيارت كند چيزى بر او واجب نيست .\r\n\r\n","description":"","footnote":"","page_name":" 211 ","page_number":211},
  {"content":"\r\n\r\n\r\nقسم\r\nمسأله 1 - اگر قسم بخورد كه كارى را انجام دهد يا ترك كند مثلًا قسم بخورد كه روزه بگيرد ، يا دود استعمال نكند ، چنانچه عمداً مخالفت كند بايد كفّاره بدهد يعنى بنده آزاد كند يا ده فقير را سير كند يا ده فقير را بپوشاند و اگر اينها را نتواند ، بايد سه روز روزه بگيرد .\r\nمسأله 2 - قسم چند شرط دارد :\r\nاوّل - كسى كه قسم مىخورد بايد بالغ و عاقل باشد و از روى قصد و اختيار قسم بخورد پس قسم خوردن بچه و ديوانه و مست و كسى كه مجبورش كرده‌اند ، درست نيست و همچنين است اگر در حال عصبانىبودن بىاختيار قسم بخورد .\r\nدوّم - كارى را كه قسم مىخورد انجام دهد بايد حرام و مكروه نباشد و كارى را كه قسم مىخورد ترك كند ، بايد واجب و مستحب نباشد و اگر قسم بخورد كه كار مباحى را بجا آورد بايد ترك آن در نظر مردم بهتر از انجامش نباشد و نيز اگر قسم بخورد كه كار مباهى را ترك كند بايد انجام آن در نظر مردم بهتر از تركش نباشد .\r\nسوّم - به يكى از اسمهاى خداوند عالم قسم بخورد كه به غير ذات\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nمقدّس او گفته نمىشود مانند خداود و اللَّه يا به اسمى قسم بخورد كه غالباً در مورد خدا به كار رود بطوريكه هرگاه كسى آن را بگويد ذات مقدّس حق در نظر آيد مثل خالق و رازق بلكه اگر نيّت خدا را با اسمى بكند مثل بصير و سميع به احتياط واجب هم صحيح است .\r\nچهارم - قسم را به زبان بياورد\r\nپنجم - عمل كردن به قسم براى او ممكن باشد\r\nمسأله 3 - اگر فرزند بدون اجازه پدر قسم بخورد پدر مىتواند قسم او را به هم بزند\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nامر به معروف و نهى از منكر\r\nيكى از واجبات دينى امر به معروف و نهى از منكر است و همهء مسلمانان بايد خود را در مقابل ديگران مسئول بدانند\r\nمسأله 1 - « معروف » يعنى چيزى كه به حكم شرع يا عقل انجام آن واجب يا مستحب است ، و « منكر » يعنى چيزى كه به حكم شرع يا عقل انجام آن قبيح و حرام يامكروه است ؛ و از اين نظر فرقى ميان امور فردى واجتماعى نيست . بنابراين امر به معروف و نهى از منكر يك وظيفهء عمومى است وحكومتها وافراد مردم همه در برابر يكديگر مسئوليت دارند و بايد به اين وظيفه عمل نمايند .\r\nمسأله 2 - امر به معروف و نهى از منكر واجب كفايى مىباشد ؛ بنابراين اگر بعضى از مكلفين به آن اقدام كنند ومقصود حاصل شود ، از ديگران ساقط مىشود . و اگر اقامهء معروف و جلوگيرى از منكر بر اجتماعِ جمعى از مكلفين متوقف باشد ، واجب است اجتماع نمايند .\r\nمسأله 3 - اگر امر و نهى بعضى افراد مؤثر واقع نشود وبرخى ديگر احتمال دهند امر و نهى آنان اثربخش است ، برآنها واجب مىشود .\r\nمسأله 4 - هنگام وجوب امر به معروف و نهى از منكر با زبان ،\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nيادآورى مسائل شرعى كفايت نمىكند ؛ بلكه انسان بايد امر ونهىنمايد .\r\n\r\nشرائط امر به معروف و نهى از منكر\r\nمسأله 5 - در واجب بودن امر به معروف و نهى از منكر سه شرط لازم است :\r\n1 - احتمال دهد امر و نهى او اثربخش باشد ؛ پس اگر بداند اثر نمىكند واجب نيست .\r\n2 - بداند يا مطمئن باشد كه گنهكار ، قصد ادامه يا تكرار گناه را دارد ؛ پس اگر بداند يا گمان كند كه تكرار نمىكند واجب نيست .\r\n3 - در امر و نهى مفسدهء مهمترى وجود نداشته باشد ؛ پس اگر بداند يا گمان كند يا احتمال صحيح عقلايى دهد كه با امر و نهى او زيان جانى يا آبرويى يا مالى قابل توجهى به او يا خويشان يا نزديكان او و يا به‌عده‌اى از مؤمنين مىرسد ، امر و نهى واجب نيست ؛ بلكه در بسيارى موارد حرام مىباشد .\r\n\r\nمراتب امر به معروف و نهى از منكر\r\nمسأله 6 - امر به معروف و نهى از منكر مراتبى دارد كه بايد مراعات شود\r\nمرتبه اوّل : آنكه به گونه‌اى با گنهكار برخورد شود كه احساس كند ارتكاب گناه سبب اين برخورد با او شده مانند رو برگرداندن از او و چهره را خشمگين كردن\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nمرتبه دوم : آنكه با زبان امر به معروف و نهى از منكر كند\r\nمرتبه سوم : استفاده از زور است مشروط بر اينكه از قدر لازم تجاوز نكند\r\n+ / استفتائات امر به معروف و نهى از منكر\r\nسئوال 1 : آيا براى امر به معروف و نهى از منكر مىتوان آبروى افراد را ببريم و يا حيثيت شخصى آنها را كم كنيم ؟\r\nجواب : از بين بردن آبروى فردى در جامعه و خدشه‌دار كردن شخصيت او جايز نيست\r\nسئوال 2 : اگر بدانيم در صورت امر به معروف و نهى از منكر مورد توهين قرار مىگيريم آيا امر و نهى واجب است ؟\r\nجواب : با فرض مذكور امر به معروف و نهى از منكر لازم نيست\r\nسئوال 3 : وظيفه فرزند نسبت به والدينى كه اهتمام به تكاليف دينى ندارند چيست ؟\r\nجواب : سعى كنند از راههاى مختلف امر به معروف و نهى از منكر كنند و اگر اثر نمىكند وظيفه‌اى ندارند\r\n+ / استفتائات متفرقه در مورد مسائل روز\r\n\r\n1 - شعبده‌بازى\r\nسئوال 1 : آيا شعبده‌بازى حرام است و نگاه كردن آن از تلويزيون\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nچه حكمى دارد ؟\r\nجواب : شعبده‌بازى حرام است و نگاه كردن به آن در صورتى كه عرفاً نگويند پاى عمل حرام نشسته ، اشكال ندارد\r\n\r\n2 - شطرنج و پاسور و بيليارد\r\nسئوال 2 : بازى با شطرنج و پاسور و بيليارد چه حكمى دارد ؟\r\nجواب : به نظر ما بازى با شطرنج و پاسور حرام است\r\nسئوال 3 : آيا كسب درآمد از طريق شطرنج مثل شركت در مسابقات و گرفتن جايزه حرام است و آيا مالك مىشوند\r\nجواب : كسب درآمد از طريق شطرنج حرام است و مالك آن نمىشوند\r\n\r\n3 - تراشيدن ريش\r\nسئوال 4 : درآمد حاصله از تيغ انداختن چگونه است ؟\r\nجواب : درآمد حاصله از اصلاح صورت با تيغ ، حرام است و آرايشگر مالك آن نمىشود\r\nسئوال 5 : آيا گذاشتن ريش پرفسورى جايز است ؟\r\nجواب : ريش بايد كامل گذاشته شود و گذاشتن ريش پرفسورى جايز نيست .\r\nسئوال 6 : چه مقدار از ريش را مىتوان تيغ زد ؟ و آيا گذاشتن ريش بايك جايز است\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nجواب : تيغ زدن زير گلو و روى گونه به مقدار كم مانعى ندارد و گذاشتن ريش باريك جايز نيست\r\n\r\n4 - قمار\r\nسئوال 7 : بازى با آلات قمار ، كامپيوتر و مانند آن كه يك طرف آن انسان و طرف ديگر كامپيوتر است و همچنين آتارى و مانند آن چه حكمى دارد ؟\r\nجواب : بازى با كامپيوتر از قسم قمار به شمار نمىرود و لذا نمىتوان حكم به حركت كرد\r\n\r\n5 - ماهواره و اينترنت\r\nسئوال 8 : آيا خريد ماهواره اشكال دارد ؟\r\nجواب : اگر چنانچه براى كارهاى حرام و ديدن برنامه‌هاى نامناسب باشد جايز نيست\r\nسئوال 9 : آيا نصب ماهواره و شبكه اينترنت براى افراد اشكال دارد ؟ آيا مالك پول آن مىشود ؟\r\nجواب : اگر بداند كه آن فرد ماهواره و اينترنت را براى كارهاى حرام استفاده مىكند نصب آن حرام است چون كمك بر گناه است و پول آن را هم مالك نمىشود\r\n\r\n6 - غيبت\r\nسئوال 10 : چند نفر در مورد كسى باهم صحبت مىكنند ولى قصد\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nتوهين به او را ندارند آيا غيبت محسوب مىشود ؟\r\nجواب : اگر صحبت‌ها بگونه‌اى باشد كه در صورت شنيدن آنها توسط غيبت شونده ، او ناراحت بشود غيبت محسوب مىشود و قصد يا عدم قصد توهين دخالتى در صدق غيبت ندارد\r\nسئوال 11 : آيا دفع غيبت واجب است ؟\r\nجواب : اگر بتواند منع كند و آثار شوخى نداشته باشد بايد جلوگيرى كند چون شنيدن غيبت در حكم غيبت كردن است\r\n\r\n7 - فيلم و موسيقى\r\nسئوال 12 : آيا درآمد انسان از راه خوانندگى مطرب اشكال دارد و مالك مىشود ؟\r\nجواب : درآمد شخص از خوانندگى و مطربى حرام است و مالك آن نمىشود\r\nسئوال 13 : ديدن فيلمهاى مستهجن و خريد و فروش آن چه حكمى دارد ؟\r\nجواب : ديدن فيلم‌هايى كه موجب تهييج شهوت شود جايز نيست و خريد و فروش آن حرام است و مالك پول آن هم نمىشود\r\nسئوال 14 : آيا ديدن داماد ، فيلم عروسى خود را در صورتى كه زنان نامحرم و سرلخت و بعضاً با پوشش نامناسب در فيلم باشند چه حكمى دارد ؟\r\nجواب : اگر چنانچه آن زنان را بشناسد حرام است\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nسئوال 15 : نگاه كردن به تلويزيون كشورهاى خارجى چه حكمى دارد ؟\r\nجواب : در صورتى كه مشتمل بر فيلم‌هاى مبتذل يا آهنگ غنا يا برنامه‌هاى مخرّب اعتقاد و دين باشد ديدن و شنيدن آن حرام است\r\nسئوال 16 : آيا شنيدن موسيقى كه توسط زن اجرا مىشود اشكال دارد ؟\r\nجواب : تك خوانى زن حرام است\r\nسئوال 17 : حكم زدن و گوش دادن دف و تنبك و ارگ چيست ؟\r\nجواب : زدن آلات مذكور جايز نيست و گوش دادن به آن اگر مصداق موسيقى مطرب باشد حرام است\r\nسئوال 18 : حكم موسيقى كه از راديو و تلويزيون ايران پخش مىشود چيست ؟\r\nجواب : هر گونه موسيقى مطرب حرام است ولو آنكه از راديو و تلويزيون ايران باشد\r\n\r\n8 - رقص\r\nسئوال 19 : آيا رقصيدن جايز است و اگر كسى از اين طريق اجرتى بگيرد آيا مالك مىشود ؟\r\nجواب : رقص براى مرد و زن حرام است و مالك اجرت آن نمىشود .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n\r\n9 - استعمال ترياك\r\nسئوال 20 : آيا استعمال ترياك براى جوانان جايز است ؟\r\nجواب : جايز نيست\r\n\r\n10 - لباس و آرايش مو و شبيه شدن به بيگانه\r\nسئوال 21 : آرايش موى سر و پوشيدن لباسهاى خارجى نامناسب چه حكمى دارد ؟\r\nجواب : پوشيدن لباسهايى كه از مظاهر غربى به حساب مىآيد و همچنين آرايش موى سر به صورت غربى در شئونات جوان مسلمان نيست و جايز نمىباشد .\r\nسئوال 22 : پوشيدن لباس زنانه توسط مردان و بالعكس در مجامع عمومى چه صورتى دارد ؟\r\nجواب : در مواردى كه صدق تشبّه زن به مرد و بالعكس كند جايز نيست\r\nسئوال 23 : سگ‌بازى و آوردن آن به خانه‌ها و ماشين‌ها و خيابان‌ها كه نوعى تقليد از بيگانگان است چه صورت دارد ؟\r\nجواب : حرام است\r\nسئوال 24 : استفاده از كراوات در مجالس چه حكمى دارد ؟\r\nجواب : از مظاهر غربى است و حرام است\r\nسئوال 25 : بعضى از پسران بر صورت و ابروها بند مىاندازند مثل زنها اين كار چه حكمى دارد ؟\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nجواب : تشبيه مرد به صورت زنانه حرام است\r\n\r\n11 - عزادارى\r\nسئوال 26 : حكم سينه‌زنى به صورت عريان چيست ؟\r\nجواب : خوب است سينه زدن بطور متعارف باشد تا انسان دچار محذوراتى نگردد\r\nسئوال 27 : آيا پوشيدن لباس سياه در عزاى ائمه جايز است\r\nجواب : رجحان دارد\r\nسئوال 28 : آيا قمه زنى جايز است\r\nجواب : در مواردى كه موجب وهن اسلام و تشيّع شود جايز نيست\r\nسئوال 29 : آمدن زنان با وضع نامناسب به دنبال هيئت‌هاى عزادارى چه صورت دارد ؟\r\nجواب : اگر موجب مفسده شود حرام است و اگر قصد شركت در عزاى ائمه عليهم السلام را دارند بايد جوانب عفاف را رعايت كنند\r\n\r\n12 - اختلاط زن و مرد\r\nسئوال 30 : حد گفتگوى مجاز نامحرمان را بيان كنيد :\r\nجواب : در موارد غير ضرورى بايد اجتناب گردد زيرا در بيشتر مواقع موجب وقوع در حرام مىگردد ولى اگر ضرورتى باشد ، حرام نيست البته در مواردى كه ريبه و شبهه نباشد\r\nسئوال 31 : گفتگوى دانشجوى پسر و دختر در موارد مسائل درسى\r\n\r\n","description":"","footnote":"","page_name":" 222 ","page_number":222},
  {"content":"\r\n\r\nو رفع اشكال آن چه صورت دارد ؟\r\nجواب : فى حدّ نفسه حرام نيست ولى چون احتمال ريبه و شبهه وقوع در حرام مىباشد شايسته است كه اجتناب گردد مگر در حد ضرورت\r\nسئوال 32 : گفتگوى تلفنى با نامحرم در چه مواردى جايز است ؟\r\nجواب : اگر خوف وقوع در حرام نباشد و به مقدار ضرورت باشد ، اشكال ندارد\r\n\r\n13 - اهانت و آزار مؤمن\r\nسئوال 33 : آيا اهانت به علما و مراجع و مجتهدين جايز است و آيا موجب ارتداد مىشود ؟\r\nجواب : اهانت به مراجع و علما دينى حرام است و اگر اهانت او بگونه‌اى باشد كه موجب انكار دين يا ضروريات دين شود و اين امر ثابت شود موجب ارتداد است\r\nسئوال 34 : گفتن لطيفه‌هايى كه موجب تمسخر قوم يا قشرى خاص باشد و همچنين رد و بدل كردن پيامهاى اين گونه از طريق موبايل و امثاله چه حكمى دارد ؟\r\nجواب : در صورتى كه موجب آزار و اذيت آن قوم يا قشر شود جايز نيست و اشاعه و گسترش آن هم از هر طريق جايز نيست\r\n\r\n14 - عيد نوروز\r\nسئوال 35 : آيا عيد نوروز بدعت است ؟\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nجواب : بدعت نيست چون به دين نسبت داده نمىشود\r\nسئوال 36 : آيا هفت سين مرسوم در عيد نوروز جايز است و اگر پدر امر به نشستن در كنار سفره هفت سين كند واجب است اطاعت كنم ؟\r\nجواب : به نظر ما هفت سين مرسوم اعتبارى ندارد و بهتر است از هفت سين قرآنى كه حضرت على عليه السلام دستور داده‌اند استفاده شود و اگر پدر امر به نشستن در كنار سفره هفت سين كند نشستن در كنار سفره با رعايت ضوابط شرعى اشكال ندارد .\r\n\r\n","description":"","footnote":"","page_name":" 224 ","page_number":224},
  {"content":"\r\n . \r\n\r\n","description":"","footnote":"","page_name":" 225 ","page_number":225}
  ]