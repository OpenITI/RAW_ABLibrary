[
  {"content":"\r\n\r\nترجمه جلد هفتم\r\nبحار الانوار\r\nتأليف :\r\nمرحوم ملا محمدباقر مجلسى\r\nبخش امامت\r\nجلد اول\r\nمترجم : موسى خسروى\r\nحق چاپ محفوظ\r\nاز انتشارات :\r\nكتابفروشى اسلاميه\r\nتهران - خيابان بوذر جمهرى شرقى تلفن 521966\r\nچاپ اسلاميه\r\n1357 ش - 1399 ق\r\n\r\n","description":"","footnote":"","page_name":" 1 ","page_number":1},
  {"content":"\r\n\r\n\r\nجلد اول\r\n\r\n[ مقدمهء مؤلف 
  ]\r\nبنام خداوند بخشنده مهربان\r\nستايش خداوندى را سزاست كه شاهراه‌هاى زندگى را با آيات درخشان و چراغهاى فروزان هدايت روشن نمود آن راهنمايان محمّد مصطفى صلى اللّه عليه و آله است كه تمام ملل بشارت ظهورش دادند و خاندان پاكش كه گنجينه‌هاى كرم و سرور عرب و عجم و پايدارى آنها موجب بقاى عالم است درود بر آنها باد تا آنگاه كه شب و روز ادامه دارد .\r\nاينك جلد هفتم بحار الانوار است كه تأليف بنده خطا كار محمّد ابن محمّد تقى مشهور بباقر است و در اختيار شما است اميد است نامهء عمل من و پدرم را در روز رستاخيز بدست راستمان بدهند .\r\nاين جلد مشتمل بر احوال ائمه گرام عليهم السلام و دلائل امامت آنها و فضائل و مناقب و كارهاى شگفت‌انگيز و معجزات ايشان است .\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n بِسْمِ اللَّهِ الرَّحْمنِ الرَّحِيمِ \r\n\r\nبخش اول ضرورت احتياج بحجت و اينكه زمين نبايد خالى از حجت باشد\r\n\r\nآيات قرآن\r\n: سوره رعد :  إِنَّما أَنْتَ مُنْذِرٌ وَ لِكُلِّ قَوْمٍ هادٍ  - آيه « 8 » .\r\nسوره قصص 28 :  وَ لَقَدْ وَصَّلْنا لَهُمُ الْقَوْلَ لَعَلَّهُمْ يَتَذَكَّرُونَ  - آيه « 51 » .\r\n\r\nتفسير آيات :\r\nطبرسى در مورد آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  مينويسد در تفسير اين آيه چند قول است :\r\n1 - تو بيم دهنده و هادى تمام جهانيانى .\r\n2 - بيم دهنده حضرت محمّد صلّى اللَّه عليه و آله و سلم و هادى خدا است .\r\n3 - معنى آيه اينست : اى محمد تو بيم دهنده هستى و هر گروه و طايفه‌اى را پيامبرى است كه آنها را هدايت و راهنمائى مىكند .\r\n4 - منظور از ( هادى ) در آيه هر كسى است كه دعوت به حق كند .\r\nاز ابن عباس روايت شده : وقتى اين آيه نازل شد پيامبر اكرم صلّى اللَّه عليه و آله و سلم فرمود من منذر و بيم دهنده هستم و علي پس از من هادى است . علي جان بوسيله تو راهنمائى مىشود هدايت‌جويان .\r\nابو القاسم حسكانى در شواهد النزيل از ابو بردة السلمى نقل مىكند كه پيامبر اكرم آب خواست و وضو گرفت علي عليه السّلام در خدمت آن جناب بود در اين\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nموقع دست علي را گرفت و بر سينه خود چسبانيده فرمود : «  إِنَّما أَنْتَ مُنْذِرٌ  » بعد دست خود را بر روى سينه علي عليه السّلام گذاشت فرمود : «  لِكُلِّ قَوْمٍ هادٍ  » و اضافه نمود يا علي تو مشعل فروزان عالم و پرچم هدايت و سرور پيروان قرآنى ، من گواهى مىدهم كه اين منصب‌ها و موقعيت‌ها اختصاص به تو دارد « 1 » .\r\nبنا بر سه قول اخير هادى نهاد و مبتداء مىشود و  « لِكُلِّ قَوْمٍ »  خبر و گزاره است بنا بر قول سيبويه و اما بعقيده اخفش مرفوع است بوسيله ظرف .\r\nتوضيح : اخبار اين بخش شاهد بر معنى اخير آيه است و همين معنى از آيه بهتر فهميده مىشود بدلايلى كه بر خردمندان پوشيده نيست .\r\n\r\n[ ترجمهء روايات 
  ]\r\nاختصاص : حضرت رضا عليه السّلام از حضرت صادق عليه السّلام نقل كرد كه فرمود حجت خدا بر مردم تمام نميشود مگر بوسيله امام زنده‌اى كه شناخته شود .\r\nبصائر : از حضرت باقر عليه السّلام نقل كرد در مورد تفسير آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  فرمود پيامبر اكرم منذر است و در هر زمانى يك هادى و راهنما از ما خانواده هست كه آنها را راهنمائى مىكند بدستورات پيامبر ، هاديان بعد از پيامبر اكرم عبارتند از علي بن ابى طالب عليه السّلام سپس جانشينان و يكى پس از ديگرى .\r\nبصائر : فضيل گفت از حضرت صادق عليه السّلام در مورد آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  پرسيدم فرمود هر امامى هادى و راهنماى قرن خويش است براى مردمى كه در آن قرن زندگى ميكنند .\r\nبصائر : عبد الريم قصير از حضرت باقر عليه السّلام در باره آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  نقل كرد كه فرمود پيامبر اكرم منذر است و علي هادى است به خدا قسم اين آيه در باره ما خانواده است و تا قيامت راهنمايان از ما خانواده خواهند بود .\r\n\r\n\r\n","description":"","footnote":"\r\n( 1 ) در روايت بصائر مىنويسد پيامبر اكرم دست بر سينه على نهاد فرمود تو هادى و پايه دين و مشعل ايمان و راهنماى واقعى و پيشواى سفيد چهرگانى گواهى مىدهم بر اين امتيازات براى تو .\r\n","page_name":" 4 ","page_number":4},
  {"content":"\r\n\r\nبصائر الدرجات : ابو بصير گفت از حضرت صادق عليه السّلام پرسيدم از معنى آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  فرمود پيامبر اكرم منذر و علي هادي است بگو ببينم امروز هادى از ميان ما خانواده وجود دارد .\r\nعرضكردم : بلي يا بن رسول اللَّه پيوسته هاديان از شما خانواده بوده يكى پس از ديگرى تا منتهى بشما شده است .\r\nفرمود خدا ترا رحمت كند اگر اين آيه فقط در مورد يك شخص باشد و آن شخص بميرد در نتيجه دستورى كه در آيه داده شده و خود احكام قرآن از بين رفته است .\r\nاما چنين نيست ، بلكه پيوسته در هر زمان امامى است زنده و معنى اين آيه همانطور كه براى مردم گذشته وجود داشته براى آيندگان نيز خواهد بود .\r\nبصائر : حمران از حضرت باقر عليه السّلام نقل كرد كه در مورد آيه  وَ مِمَّنْ خَلَقْنا أُمَّةٌ يَهْدُونَ بِالْحَقِّ وَ بِهِ يَعْدِلُونَ  از ميان مردم گروهى راهنماى به حق هستند و مردم را متوجه حقيقت مىكنند فرمود آنها ائمه كرامند .\r\nاكمال الدين : ص 375 - محمّد بن مسلم از حضرت باقر عليه السّلام در مورد آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  نقل كرد كه فرمود امام همان هادى و راهنماى مردم است در زمان خودشان .\r\nاكمال الدين : بريد عجلى گفت به حضرت باقر عليه السّلام عرضكردم معنى آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  چيست فرمود منذر پيامبر اكرم و علي هادى است و در هر زمان از ما خانواده امامى وجود دارد كه مردم را راهنمائى به دستورات پيامبر اكرم صلّى اللَّه عليه و آله و سلم مينمايد .\r\nاكمال الدين و امالى صدوق : اعمش از حضرت صادق عليه السّلام نقل كرد كه آن جناب از پدر بزرگوارش از حسين بن علي عليه السّلام فرمود :\r\nما پيشواى مسلمانانيم و حجت خدا بر جهانيان و سرور مؤمنين و رهبر\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nسفيد چهرگان و مولاى مؤمنين .\r\nما موجب امان و آسايش مردميم در روى زمين همانطور كه ستارگان موجب امان اهل آسمانند خداوند بواسطه ما آسمان را نگهداشته كه بر زمين فرو نريزد مگر باذن و اجازه او و بوسيله ما زمين را نگهداشته كه اهلش را تكان ندهد باران بواسطه ما مىبارد و رحمت بواسطه ما گسترش مى يابد و زمين نعمتهاى خود را خارج مىكند .\r\nاگر نباشد راهنمائى از ما خانواده زمين اهلش را فرو ميبرد .\r\nاز زمانى كه خداوند آدم را آفريد زمانى از حجت خالى نبود يا حجتى آشكار و مشهور و يا غائب و مستور و تا روز قيامت از حجت خالى نخواهد بود اگر چنين نبود خدا پرستش نميگرديد .\r\nسليمان گفت : به حضرت صادق عليه السّلام عرضكردم چگونه مردم از حجت غائب و مستور بهره‌مند ميشوند و استفاده مىبرند فرمود همان طورى كه از خورشيد بهره مىبرند هنگامى كه در پس پرده‌هاى ابر پنهان است .\r\nاكمال الدين و امالى صدوق : يونس بن يعقوب گفت گروهى از اصحاب حضرت صادق عليه السّلام خدمت آن جناب بودند كه هشام بن حكم و حمران بن اعين و مؤمن طاق و هشام ابن سالم و طيار از آن جمله بشمار مىآمدند هشام بن حكم هنوز جوانى بود .\r\nحضرت صادق عليه السّلام به او فرمود هشام جريان مناظره خود را با عمرو بن عبيد برايم نقل نميكنى كه چگونه او را مجاب كردى ؟ ! عرضكرد : آقا من از شما خجالت ميكشم و در مقابل شما نميتوانم زبان درازى كنم عظمت مقام شما مرا مانع است از سخن گفتن .\r\nحضرت صادق فرمود هر گاه دستورى بشما ميدهيم در انجام آن تأخير روا نداريد .\r\nهشام گفت شنيدم عمرو بن عبيد در مسجد بصره مىنشيند و مردم را گرد\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nخود جمع مىكند و آنها را گمراه مىنمايد خيلى بر من دشوار آمد بالاخره بجانب بصره رهسپار شدم و روز جمعه‌اى بود كه وارد بصره شدم و به مسجد رفتم .\r\nگروه زيادى در مسجد اجتماع داشتند عمرو بن عبيد كه پارچه‌اى پشمين و سياه رنگ بر كمر بسته بود و يك پارچه نيز بر شانه داشت در ميان جمع نشسته بود مردم از او سؤال ميكردند .\r\nمن جمعيت را گشوده پيش رفتم دو زانو در يك كنار نشستم بعمرو بن عبيد گفتم آقاى دانشمند من مردى غريبم اجازه ميفرمائى يك سؤال از تو بكنم گفت بگو .\r\nگفتم تو چشم دارى .\r\nعمرو بن عبيد گفت : اين چه سؤالى است .\r\nهشام - سؤالهاى من همين طورى است .\r\nعمرو - بپرس گر چه سؤالى احمقانه باشد .\r\nهشام - جواب مرا بده .\r\nعمرو - سؤال كن .\r\nهشام - چشم دارى ؟\r\nعمرو - آرى .\r\nبا چشم چه ميكنى ؟\r\nعمرو - رنگ‌ها و اشخاص را مىبينم .\r\nهشام - بينى دارى ؟\r\nآرى ؟\r\nهشام - با آن چه ميكنى .\r\nعمرو - بوئيها را با آن استشمام ميكنم\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nهشام - زبان دارى ؟ .\r\nعمرو - آرى .\r\nهشام - با آن چه ميكنى .\r\nعمرو - طعم و مزه اشياء را ميچشم .\r\nگوش دارى ؟\r\nآرى .\r\nبا آن چه ميكنى .\r\nصداها را ميشنوم .\r\nآيا دست دارى ؟\r\nآرى .\r\nبا دستهايت چه ميكنى ؟ .\r\nاشياء را ميگيرم و خشونت و زبرى آنها را تشخيص مىدهم .\r\nتو پا هم دارى ؟\r\nآرى .\r\nبا دو پايت چه ميكنى ؟\r\nبوسيله آن‌ها از اين مكان به مكان ديگر ميروم .\r\nهشام - مغز و مخ دارى ؟\r\nآرى .\r\nهشام - با آن چه ميكنى .\r\nعمرو - هر چه بر اين اعضا و جوارح و حواس وارد مىشود بوسيله او تشخيص مىدهم .\r\nهشام - مگر اين اعضا و جوارح و حواس نميتوانند ترا از مخ و مغز بىنياز كنند .\r\nعمرو - نه .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nهشام - چرا با اينكه همه صحيح و سالم هستند .\r\nعمرو - حواس و جوارح هر گاه در مورد چيزى ترديد داشته باشند آن را ميبويند يا مىبينند و يا ميچشند و يا ميشنوند و يا لمس ميكنند آنگاه بمغز ميدهند مغز يقين را بوجود مىآورد و شك را از ميان بر ميدارد .\r\nهشام - پس خداوند قلب را براى رفع ترديد و شك جوارح قرار داده .\r\nعمرو - آرى .\r\nهشام - اگر مغز نباشد كار حواس و جوارح كامل نميشود ؟\r\nعمرو - صحيح است .\r\nهشام - پس معلوم مىشود خداوند عزيز اعضا و حواس ترا وانگذاشته براى آنها راهنمائى قرار داده كه تصحيح مطالب را نمايد و يقين را بوجود آورد و ترديد را از ميان ببرد .\r\nاما بعقيده تو اين مردم را در سرگردانى و شك و اختلاف واگذاشته و امام و پيشوائى قرار نداده كه رفع ترديد و اختلاف از آنها بنمايد .\r\nاما براى اعضا و جوارح تو راهنما قرار داده كه رفع شك و ترديد نمايد .\r\nعمرو - سكوت كرد و هيچ نگفت پس از چند دقيقه رو بجانب هشام نموده گفت تو هشام هستى ؟\r\nهشام - نه .\r\nعمرو - با او نشسته‌اى و مصاحبت داشته‌اى .\r\nهشام - نه .\r\nپس تو اهل كجائى .\r\nهشام - از اهالى كوفه هستم .\r\nتو همان هشام هستى .\r\nدر اين موقع مرا پيش برد و در جاى خود نشاند تا وقتى من آنجا نشسته بودم سخن نگفت :\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nحضرت صادق عليه السّلام از شنيدن جريان خنديده فرمود چه كسى به تو اين مطالب را آموخت ، عرضكردم بزبانم جارى شد .\r\nفرمود : هشام به خدا قسم اين مطالب در صحف ابراهيم و موسى نوشته است .\r\nاحتجاج : ص 198 : يونس بن يعقوب گفت خدمت حضرت صادق عليه السّلام بودم مردى از شاميان وارد شده گفت من مردى صاحب سخن و داراى علم فقه و فرائض دينى هستم براى مناظره با شاگردان شما آمده‌ام .\r\nحضرت صادق عليه السّلام فرمود : گفتار تو از سخنان پيامبر اكرم صلّى اللَّه عليه و آله و سلم است يا از خودت ، گفت مقدارى از پيامبر و مقدارى از خودم .\r\nفرمود : پس تو شريك پيامبرى .\r\nشامى - نه .\r\nفرمود : به تو از جانب خدا وحى شده ! ؟\r\nشامى - نه .\r\nفرمود : اطاعت تو لازم است همانطور كه اطاعت از پيامبر اكرم واجب شده ؟\r\nشامى - نه .\r\nدر اين موقع حضرت صادق عليه السّلام روى بجانب من نموده فرمود يونس ! اين مرد قبل از مناظره كردن خود را مجاب ساخت و ادعاى خويش را باطل كرد اگر تو اهل كلام و مناظره بودى با او ببحث ميپرداختى .\r\nعرض كردم افسوس كه من وارد نيستم اما فدايتان شوم از شما شنيده‌ام كه از مناظره نهى ميكردي و ميفرمودى واى بر اهل كلام ميگويند اين مطابق فهم ما است و آن بسليقه ما صحيح نيست اين جور در مىآيد و آن ديگرى ناجور است اين را عقل ما مىپذيرد و آن ديگرى را نمىپذيرد .\r\nفرمود من گفتم : واى بر اهل كلام كه سخن مرا واگذارند و باستدلال خود متكى شوند اكنون برو بيرون ببين از متكلمين كسى را مىبينى بگو بيايد .\r\nيونس گفت خارج شدم . حمران بن اعين كه مردى متكلم بود و محمّد بن\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nنعمان احول كه او نيز در كلام مهارت داشت و هشام بن سالم و قيس ماصر كه هر دو از متكلمين بشمار مىآمدند يافتم به نظر من قيس ماصر از همه آنها در كلام قدرت بيشترى داشت او علم مناظره را از علي بن الحسين زين العابدين عليه السّلام آموخته بود تمام آنها را خدمت حضرت صادق عليه السّلام آوردم . آن جناب داخل خيمه‌اى قرار داشت در دامنهء كوه كناره راه حرم و كعبه ، هنوز چند روز بايام حج باقى بود .\r\nدر اين موقع كه همه ميان خيمه نشسته بودند حضرت صادق عليه السّلام ( مثل كسى كه انتظار شخصى را داشته باشد ) دامن خيمه را كنار زده و دامنه افق را تماشا كرد . شتر سوارى از دور مىآمد يك مرتبه امام صادق عليه السّلام فرمود : ( هشام و رب الكعبه ) بخداى كعبه قسم هشام مىآيد .\r\nما خيال كرديم آن هشامى است كه از اولاد عقيل است و خيلى به حضرت صادق علاقه دارد اما بعد معلوم شد كه هشام بن حكم است هشام جوانى بود كه هنوز موى بر صورتش نروئيده و از همه كوچكتر بود .\r\nتا وارد شد حضرت صادق عليه السّلام برايش جايى گشوده فرمود يار و ناصر ما با قلب و دست و زبان آمد در اين موقع رو بحمران نموده فرمود با اين مرد مناظره كن .\r\nحمران بر او پيروز شد . امام به محمّد بن نعمان رو كرده فرمود طاقى تو با او بحث كن محمّد بن نعمان نيز پيروز شد .\r\nرو بهشام بن سالم نموده فرمود با اين مرد مناظره كن آن دو به بحث پرداختند تا هر دو حريف يك ديگر را شناختند بعد بقيس ماصر فرمود تو صحبت كن ، قيس شروع بمناظره كرد حضرت صادق از سخنان و جواب و سؤال آن دو لبخند ميزد مرد شامى چون جوجه خوار و ذليل در دست قيس قرار داشت .\r\nدر اين موقع رو بشامى نموده فرمود : با اين پسرك صحبت كن ( هشام بن حكم ) شامى قبول كرده بهشام گفت در مورد امامت اين شخص از من چيزى سؤال كن .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nهشام از سخن مرد شامى چنان خشمگين شد كه رگهاى گردنش بر آمد ( چون او با تحقير اشاره به امام عليه السّلام كرد ) .\r\nمتوجه مرد شامي شده گفت : بگو ببينم خداوند بهتر صلاح مردم را ميداند يا مردم خودشان .\r\nشامى - خدا بهتر صلاح مردم را ميداند .\r\nهشام - خداوند بصلاحديد خود براى مردم در مورد دين چه انجام داده ؟\r\nشامى - آنها را مكلف بدستوراتى نموده و براى ايشان دليل و راهنمائي قرار داده تا حجت بر آنها تمام شود و ايراد و اشكالى نداشته باشند .\r\nهشام - آن دليل و راهنما بعقيده تو كيست ؟\r\nشامى - پيامبر اكرم صلّى اللَّه عليه و آله و سلم .\r\nهشام - بعد از حضرت رسول صلّى اللَّه عليه و آله و سلم چه كسى راهنما است .\r\nشامى - كتاب خدا و سنت پيامبر صلى اللَّه عليه و آله .\r\nهشام - آيا كتاب و سنت در مورد اختلافات ما كارى مىتوانند انجام دهند و رفع اختلاف نمايند و ما را متفق گردانند .\r\nشامى - آرى .\r\nهشام - پس چرا من و تو با هم اختلاف داريم تو از شام باينجا آمده‌اى و با ما در عقيده اظهار مخالفت ميكنى و عقيده‌ات اينست كه راه شناخت دين رأى و نظر است با اينكه خود ميدانى دو نظر مختلف نميتواند يكى باشد .\r\nشامى - سكوت . . . فكر . . . .\r\nحضرت صادق عليه السّلام فرمود : چرا حرف نميزنى .\r\nشامى - اگر بگويم ما باهم اختلاف نداريم ادعاى بى جا كرده‌ام اگر مدعى شدم كه كتاب و سنت رفع اختلاف از ما ميكنند باز سخن بيهوده‌اى گفته‌ام زيرا كتاب و سنت مىتوانند چند احتمال داشته باشند اگر بگويم ما اختلاف داريم و هر يك از ما دو نفر ادعاى واقعيت ميكنيم . آشكارا ميبينم كه كتاب و سنت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nنميتواند رفع اختلاف از ما بنمايد اما من همين سؤال را از او ميكنم .\r\nحضرت صادق عليه السّلام فرمود : بپرس او را مردى وارد و پرمايه خواهى يافت .\r\nشامى - چه كسى صلاح مردم را بهتر ميداند خدا يا خود مردم ؟\r\nهشام - خدا .\r\nشامى - آيا خداوند صلاحى ديده است كه موجب رفع اختلاف شود و حق را از باطل تشخيص دهند .\r\nهشام - آرى .\r\nشامى - آن شخص كيست .\r\nهشام - در ابتداى اسلام پيامبر اكرم صلى اللَّه عليه و آله پس از پيامبر ديگرى است .\r\nشامى - آن ديگر كيست كه جانشين او است در حجت بودن .\r\nهشام - منظورت در اين زمان كيست يا قبل از اين زمان .\r\nشامى - منظورم هم اكنون زمان خودمان .\r\nهشام - اشاره به طرف حضرت صادق عليه السّلام نموده گفت اين آقا كه نشسته است كسى است بارهاى گران از هر طرف بر در خانه‌اش براى كسب فيض فرود مىآيد و از وقايع آسمان ما را بوراثت از آباء و اجداد خود مطلع مىكند .\r\nشامى - من از كجا بدانم ادعاى تو صحيح است .\r\nهشام - هر چه ميل دارى از او بپرس .\r\nشامى - بهانه مرا قطع كردى اينك مجبورم من سؤال كنم و آزمايش نمايم .\r\nدر اين موقع حضرت صادق عليه السّلام رو بمرد شامى كرده فرمود من ترا از پيدا كردن سؤال بىنياز ميكنم از سير و سفرت اطلاع مىدهم فلان روز حركت كردى و از فلان راه آمدى و بفلان جا گذشتى و فلانى با تو بر خورد كرد . شامى گوش ميداد تمام گفتار امام عليه السّلام را ميگفت به خدا همين طور است .\r\nناگهان مرد شامى گفت : اكنون اسلام آوردم . حضرت صادق فرمود : نه حالا تو ايمان آوردى « زيرا قبلا مسلمان بودى » اسلام جلوتر از ايمان است\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nبوسيله اسلام ازدواج با يك ديگر ميكنند و از هم ارث مىبرند اما با ايمان بدرجات عالى بهشت و ثواب نائل ميشوند .\r\nشامى گفت : صحيح ميفرمائيد اكنون من گواهى بيگانگى خدا و رسالت حضرت محمّد صلّى اللَّه عليه و آله مىدهم و گواهم بر اينكه شما وصى اوصياء و امام خلقى .\r\nحضرت صادق عليه السّلام رو بجانب حمران نموده فرمود : تو سخن بر طريق صحيح و راهى كه بايد مخالف را رد كرد ، ميكنى بهدف هم ميرسى .\r\nهشام بن سالم فرمود : تو در جستجوى راه و طريق هستى اما آن را تشخيص نميدهى بجانب احول متوجه شده فرمود :\r\nقياس پرداز حيله‌گرى هستى با مطلب باطلى ادعاى باطلى را درهم مىشكنى جز اينكه باطل تو قوىتر است .\r\nپيغمبر ما فرمود تو مناظره كن اما هر وقت استشهاد از سخنان پيغمبر ميكنى ناصحيح و نادرست نقل ميكنى حق و باطل را بهم مىآميزى اما مختصرى از حق ما را بىنياز مىكند از كمك بباطل زياد ، تو و محمّد بن احول از آن استادان حيله‌بازيد .\r\nيونس گفت : من با خود خيال كردم حالا بهشام نيز سخن شبيه آنچه به آن دو فرمود ميفرمايد امام صادق عليه السّلام رو بهشام بن حكم كرده فرمود :\r\nهشام گاهى نزديك مىشود به زمين بخورى اما پاها را بهم ميچسبانى و يك فشار ميدهى پرواز مينمائى بايد مانند تو با مردم به بحث و مناظره پرداز و از لغزش بپرهيز « 1 » شفاعت از پى آن نصيب تو خواهد شد .\r\nعلل الشرائع : ص 75 - صفوان بن يحيى از ابن حازم نقل كرد كه به حضرت صادق عليه السّلام عرضكردم من با چند نفر مناظره كرده به آنها گفتم : مگر شما نميگوئيد پيامبر اكرم حجت خدا در ميان مردم است وقتى پيامبر اكرم از دنيا رفت چه كسى حجت خدا است بعد از او ؟\r\n\r\n\r\n","description":"","footnote":"\r\n( 1 ) اشاره به ترك تقيه است كه در زمان حضرت موسى بن جعفر از او صادر شد كه در تاريخ زندگى او ذكر شده است .\r\n","page_name":" 14 ","page_number":14},
  {"content":"\r\n\r\nگفتند : قرآن . من دقت كردم ديدم در مورد آيات قرآن مرجئه « 1 » و خوارج و طبيعي مذهبان اختلاف ميكنند و به بحث و انتقاد ميپردازند يكى بر ديگرى پيروز مىشود فهميدم كه قرآن نميتواند حجت باشد مگر بوسيلهء امام و رهبرى ديگر هر چه در قرآن فرموده است حق است ( اما تشخيص معنى آن احتياج بمفسر معصوم دارد ) به آنها گفتم چه كسى راهبر و راهنماى قرآن است .\r\nجواب دادند عبد اللَّه بن مسعود و عمر و حذيفه از قرآن اطلاع داشتند . گفتم :\r\nبه تمام قرآن وارد بودند گفتند : نه .\r\nكسى را نيافتم كه بگويند همه قرآن را ميداند جز علي بن ابى طالب عليه السّلام وقتى قرآن ميان آنها باشد اين يكى ميگويد نميدانم آن ديگرى نيز اظهار بىاطلاعى كند سومى هم بگويد نميدانم چهارمى نيز وارد نباشد پس در اين صورت من يقين ميكنم و گواهى مىدهم كه رهبر خلق و راهنماى آنها علي بن ابى طالب است كه نگهبان قرآن است و اطاعت از او واجب و حجت خدا است پس از پيامبر اكرم صلّى اللَّه عليه و آله و سلم و هر چه او در باره قرآن بفرمايد صحيح است .\r\nفرمود خدا تو را رحمت كند . من پيشانى امام را بوسيده گفتم علي بن ابى طالب از دنيا نرفت مگر اينكه حجتى بعد از خود بجاى گذاشت مثل پيامبر اكرم كه جانشين تعيين كرد و امام حسن عليه السّلام جانشين علي عليه السّلام است گواهى مىدهم امام حسن حجت خدا و اطاعت او لازم است فرمود خدا رحمتت كند . سر مبارك امام را بوسيده گفتم من گواهى مىدهم كه امام حسن از دنيا نرفت مگر اينكه جانشينى براى خود تعيين نمود مانند پيامبر و پدر بزرگوارش و حجت بعد از ايشان حضرت امام حسين عليه السّلام است و اطاعت او لازم .\r\nفرمود خدا رحمتت كند سرش را بوسيده گواهى مىدهم كه امام حسين از دنيا نرفت مگر اينكه حجتى قرار داد و جانشين او حضرت زين العابدين عليه السّلام\r\n\r\n\r\n","description":"","footnote":"\r\n( 1 ) گروهى كه معتقدند آدم مؤمن هر گناهى بكند برايش ايرادى نيست و كافر هر كار خوبى انجام بدهد بهره نميبرد گاهى باهل سنت نيز مرجئه مىگويند .\r\n","page_name":" 15 ","page_number":15},
  {"content":"\r\n\r\nاست . فرمود خدا ترا رحمت كند .\r\nسرش را بوسيده گفتم حضرت علي بن الحسين از دنيا نرفت مگر اينكه حجتى قرار داد و جانشين او حضرت باقر عليه السّلام است كه اطاعتش واجب است فرمود خدا ترا رحمت كند .\r\nگفتم خدا خير و صلاح را پيشاپيش شما قرار دهد سر مباركتان جلو بياوريد ببوسم . سر آن جناب را بوسيده گفتم پدر شما از دنيا نرفت مگر اينكه شما را بجانشينى خود معين كرد و شما حجت خدا هستيد و اطاعت شما لازم است .\r\nفرمود سكوت كن ( از نظر تقيه ) گفتم آقا سر خود را جلو بياوريد ببوسم امام عليه السّلام خنده‌اش گرفت فرمود هر چه مايلى بپرس ديگر بعد از اين چيزى از تو پوشيده نميدارم و ترا از شيعيان خود ميشمارم . « 1 » علل الشرائع : ص 52 - جابر از حضرت باقر عليه السّلام نقل كرد كه پرسيدم بچه جهت مردم احتياج بپيامبر و امام دارند . فرمود به جهت برقرارى نقشه و صلاح جهان . زيرا خداوند عذاب را از اهل زمين بر طرف مىكند وقتى در ميان آنها پيامبر يا امام باشد خداوند در قرآن كريم ميفرمايد :\r\n ما كانَ اللَّهُ لِيُعَذِّبَهُمْ وَ أَنْتَ فِيهِمْ  خداوند هرگز آنها را عذاب نميكند تا وقتى تو ( پيغمبر ) ميان آنها باشى .\r\n\r\n\r\n","description":"","footnote":"\r\n( 1 ) در روايت كشى ابتداى خبر را چنين نقل مىكند كه به حضرت صادق عليه السّلام عرض كردم خداوند اجل از اينست كه بوسيله مردم شناخته شود بلكه مردم بوسيله خدا شناخته مىشوند .\r\nفرمود صحيح است گفتم هر كس بفهمد كه خدائى دارد بايد بداند كه آن خدا خشم و خشنودى خواهد داشت رضا و سخط خدا را نميتوان تشخيص داد مگر بواسطه پيامبر هر كسى به او وحى نشود بايد در جستجوى پيامبر باشد وقتى آنها را يافت ميفهمد كه ايشان حجت خدايند و اطاعت آنها واجب است .\r\n","page_name":" 16 ","page_number":16},
  {"content":"\r\n\r\nپيغمبر اكرم نيز فرمود :\r\n« النجوم امان لاهل السماء و اهل بيتى امان لاهل الأرض فاذا ذهبت النجوم اتى اهل السماء ما يكرهون و اذا ذهب اهل بيتى اتى أهل الارض ما يكرهون »\r\nستارگان سبب آرامش و آسايش اهل آسمان هستند و اهل بيت من سبب آسايش اهل زمين وقتى ستارگان از ميان بروند اهل آسمان دچار ناراحتى ميشوند وقتى اهل بيت من نيز از ميان بروند اهل زمين دچار ناراحتى خواهند شد .\r\nمنظور پيامبر از اهل بيت ائمه عليهم السّلام هستند كه اطاعت از آنها را قرين و همراه اطاعت خود قرار داده در اين آيه فرموده :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  اى مؤمنين ! خدا و پيامبر و صاحبان امر را اطاعت كنيد .\r\nآنها پيشوايان معصومى هستند كه گناه و معصيت از ايشان سر نميزند و مؤيد و موفق و مورد پشتيبانى خدا هستند . ببركت آنها خدا به بندگان روزى ميدهد و جهان را آباد مىكند و باران از آسمان مىبارد و زمين بركتهاى خود را خارج مىكند ، بواسطه آنها معصيت‌كاران را مهلت داده و تعجيل در كيفر و عذاب آنها نميكند ، پيوسته مؤيد بروح القدس هستند از قرآن جدا نميشوند قرآن از آنها جداشدنى نيست درود خدا بر تمام آنها باد .\r\nعلل الشرائع : نعمان رازى گفت من و بشير دهّان خدمت حضرت صادق عليه السّلام بوديم فرمود وقتى مدت نبوت آدم پايان يافت و عمرش بپايان رسيد خداوند به او وحى كرد كه اى آدم عمرت پايان يافته دقت كن هر چه در نزد تو از دانش و ايمان و ميراث نبوت و آثار علمى و اسم اعظم است در اختيار فرزند خود هبة اللَّه قرار ده من زمين را خالى دانائى كه راهنماى بندگى و دين من باشد نميگذارم او سبب نجات پيروان خود خواهد بود .\r\nتفسير قمى : ص 336 - ابو نصير از حضرت صادق نقل كرد كه فرمود :\r\nمنذر پيامبر اكرم است و هادى امير المؤمنين عليه السّلام و امامان بعد از او ، اين معنى آيه  وَ لِكُلِّ قَوْمٍ هادٍ  است در هر زمانى بايد امامى وجود داشته باشد كه راهنما\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو مفسر باشد اين آيه رد مىكند كسانى را كه انكار ميكنند لزوم وجود امام را در هر عصر و اينكه زمين خالى از حجت نيست چنانچه امير المؤمنين عليه السّلام مى - فرمايد زمين خالى از قائم بحجت خدا نيست يا ظاهر و آشكار و يا ترسان و پنهان تا موجب باطل شدن دلائل و حجتهاى خدا نگردد .\r\nعلل الشرائع : ابو اسحاق همدانى گفت يكى از دوستان مورد اعتمادم نقل كرد كه از حضرت امير المؤمنين عليه السّلام شنيدم ميفرمود بار خدايا زمين را خالى از راهنما و حجت بر مردم نكن يا ظاهر و آشكار باشد و يا ترسان و پنهان تا دلائل و براهين تو باطل نگردد .\r\nعلل الشرائع : ص 76 - يعقوب سراج گفت : به حضرت صادق عليه السّلام عرضكردم زمين پايدار ميماند بدون عالمى زنده و آشكار كه مردم به او پناه برند در حلال و حرام خود فرمود اگر چنين باشد خدا پرستش نخواهد شد .\r\nعلل الشرائع : ابو بصير از حضرت صادق عليه السّلام نقل كرد كه فرمود خداوند زمين را خالى از عالمى كه عارف بزيادى و نقصان باشد نميگذارد اگر مؤمنين چيزى بدين بيفزايند آنها را متوجه نمايد و اگر چيزى كم كنند بر ايشان تكميل نميايد فرمود دين را كامل بگيريد اگر اين طور نبود امر بر مؤمنين مشتبه مى - گرديد و فرقى بين حق و باطل نميگذاشتند .\r\nعلل الشرائع : ابو حمزه گفت به حضرت صادق عرضكردم آيا زمين بدون امام پايدار ميماند ؟ فرمود اگر يك ساعت بدون امام باشد زمين اهلش را فرو ميبرد .\r\nعلل الشرائع : كرام نقل كرد كه حضرت صادق عليه السّلام فرمود اگر تمام مردم منحصر به دو نفر شوند يكى از آن دو نفر امام خواهد بود و فرمود آخر كسى كه از دنيا ميرود امام است .\r\nتا كسى نتواند بر خدا اعتراض كند كه او را بدون حجت و راهنما قرار داده .\r\nعلل الشرائع : عبد الكريم از حضرت صادق عليه السّلام نقل كرد كه فرمود : جبرئيل بر حضرت محمّد صلّى اللَّه عليه و آله و سلم نازل گرديد و از خداوند پيغام آورد كه خدا ميفرمايد :\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاى محمّد زمين را خالى از دانشمندى كه عارف بفرمان و دستور و راهنمائى باشد نگذاردم او وسيله نجات مردم است در فاصله مرگ پيامبرى تا ظهور پيامبر ديگر من نخواهم گذاشت كه شيطان مردم را گمراه كند در صورتى كه روى زمين حجتى نباشد كه مردم را به راه من بخواند و راهنماى ايشان بوده عارف بامر من باشد من براى هر گروهى يك راهنما قرار داده‌ام كه بوسيله او رستگاران را هدايت مىكنم و هم او حجت است براى اشقياء .\r\nعلل الشرائع : ابو حمزه از حضرت باقر نقل مىكند كه فرمود به خدا قسم از زمان مرگ آدم تاكنون خداوند زمين را خالى از امامى كه موجب هدايت مردم شود نگذارده كه حجت خدا است بر بندگان و در آينده نيز خالى از حجت نخواهد بود . « 1 » علل الشرائع : ابو جعفر عليه السّلام فرمود : خداوند زمين را خالى از امام قرار نميدهد چه ظاهر باشد و چه پنهان .\r\nعلل الشرائع : ابو حمزه ثمالى نقل كرد كه خداوند از وقتى آسمانها و زمين را آفريد آن را خالى از امامى عادل تا روز قيامت قرار نخواهد داد كه او حجت خدا است بر مردم .\r\nعلل الشرائع : احمد بن عمر حلال از حضرت ابو الحسن عليه السّلام نقل كرد كه عرضكردم آيا زمين بدون امام خواهد بود ، چون ما روايت داريم از حضرت صادق عليه السّلام كه فرموده است هرگز زمين خالى از حجت نخواهد بود مگر خداوند خشم بر مردم بگيرد فرمود : نه خالى نخواهد بود اگر چنين باشد زمين از هم مىپاشد .\r\nعلل الشرائع : ابو بصير از حضرت صادق عليه السّلام نقل كرد كه فرمود : خداوند زمين را خالى نخواهد گذاشت از عالمى كه عارف بزيادى و نقصان باشد هر گاه مؤمنين چيزى در دين بيافزايند آنها را متوجه آن زيادى مىكند و ايشان را بر ميگرداند\r\n\r\n\r\n","description":"","footnote":"\r\n( 1 ) در روايت ديگرى صفحه بعد مىفرمايد هر كه پيروى آن امام را بكند نجات مىيابد و كسى كه او را واگذارد هلاك مىشود .\r\n","page_name":" 19 ","page_number":19},
  {"content":"\r\n\r\nو اگر چيزى را كم كنند آن را درست و كامل مىكند ميفرمايد : دين را كامل و تمام به كار بنديد اگر چنين نباشد آنها در مسائل دينى باشتباه مىافتند و فرقى بين حق و باطل نخواهند گذاشت . « 1 » علل الشرائع : محمّد بن فضيل از حضرت رضا عليه السّلام نقل كرد كه به آن جناب عرض كردم : موقعى بوده كه در روى زمين امامى نباشد . فرمود اگر چنين مىبود زمين اهلش را فرو برد . « 2 » علل الشرائع و عيون اخبار الرضا : سلمان بن جعفر جعفرى گفت از حضرت رضا عليه السّلام پرسيدم آيا زمين خالى از حجت مىشود فرمود اگر دنيا يك چشم بهمزدن خالى از حجت باشد زمين اهلش را فرو ميبرد .\r\nتفسير قمى : در تفسير آيه  وَ إِنْ مِنْ أُمَّةٍ إِلَّا خَلا فِيها نَذِيرٌ  مىنويسد :\r\nهر زمانى امامى خواهد داشت .\r\nهمان تفسير در مورد آيه  أَ فَنَضْرِبُ عَنْكُمُ الذِّكْرَ صَفْحاً  يعنى شما خيال ميكنيد شما را به خود واميگذاريم نه هرگز ! حجت را بوسيله پيامبر و امام و حجت‌هاى ديگر بر شما تمام خواهيم كرد .\r\nقرب الاسناد : ص 37 - ابن صدقه از حضرت صادق عليه السّلام نقل كرد كه آن جناب از آباء گرام خويش از پيامبر اكرم نقل كرد كه فرمود در هر گروه از امت من كه پس از من مىآيند يك نفر از خاندان من در ميان ايشان خواهد بود كه تغييرات منحرفين و ياوه‌سرائيهاى گمراهان و تأويل و توجيه‌هاى نادانان را از ميان ميبرد ائمه و پيشوايان راهبر و راهنماى شما هستند كه با آنها به پيشگاه پروردگار خواهيد رفت دقت كنيد چه كسى را براى رهبرى و راهنمائى خود\r\n\r\n\r\n","description":"","footnote":"\r\n( 1 ) بيش از هشت روايت ديگر در همين مورد نقل مىشود كه فقط در يكى مىفرمايد امامى از ما خانواده خواهد بود .\r\n( 2 ) از حضرت صادق عليه السّلام همين روايت نقل شده و چند روايت ديگر نيز در همين صفحه نقل مىشود .\r\n","page_name":" 20 ","page_number":20},
  {"content":"\r\n\r\nمىپذيريد در دين و نماز خود .\r\nقرب الاسناد : ص 153 - بزنطى از حضرت رضا عليه السّلام نقل كرد كه فرمود :\r\nحجت خدا بر مردم تمام نمىشود مگر بوسيله امام زنده‌اى كه او را بشناسند .\r\nتفسير قمى : يونس بن يعقوب از حضرت صادق در باره آيه  وَ لَقَدْ وَصَّلْنا لَهُمُ الْقَوْلَ لَعَلَّهُمْ يَتَذَكَّرُونَ  فرمود منظور امامان است كه يكى پس از ديگرى برهبرى خلق قيام دارند .\r\nتوضيح : شايد منظور از آيه اينست كه حق را بيان كرديم و مردم را متوجه نموديم و شرايع را تبليغ كرديم بوسيله امامى پس از امام ديگر يا اعتقاد بولايت امامى پس از امام ديگر منظور از اين آيه توجه بآيه‌ايست كه ميفرمايد :\r\n إِنِّي جاعِلٌ فِي الْأَرْضِ خَلِيفَةً  يعنى اين وعده و برنامه به يكديگر تا روز قيامت پيوسته و متصل است .\r\nبيضاوى در تفسير آيه ميگويد : يعنى آيات را يكى پس از ديگرى انزال كرديم تا تذكر و توجه بهم پيوسته باشد يا در نظم بهم پيوسته باشد تا دعوت و حجت ثابت گردد و پند و اندرزها بوعد و وعيد و نصايح بعبرتها متصل گردد .\r\nصاحب مجمع البيان مرحوم طبرسى ميگويد : يعنى يك آيه پس از آيه ديگر آورديم و بيان بعد از بيان و آنها را متوجه زندگى انبيا و امتهاى ايشان كه به هلاكت رسيدند كرديم .\r\nعيون اخبار الرضا : ص 249 - فضل بن شاذان از حضرت رضا عليه السّلام ميپرسد چرا خداوند اولى الامر را قرار داد و دستور داد كه از آنها اطاعت كنند .\r\nحضرت رضا عليه السّلام در جواب او فرمود بواسطه علتهاى زيادى از آن جمله اينكه چون مردم بايد طبق يك برنامه معين زندگى كنند و از حدودى كه تعيين شده تجاوز نكنند چون موجب ناراحتى و زيان ايشان مىشود . اين مطلب ثابت نمىشد و دوام نمىيافت مگر باينكه امينى در ميان آنها راجع بمسائل دينى قرار دهد تا شاهد انجام كارهاى لازم ايشان باشد و جلوگيرى كند آنها را از كارهائى\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكه منع گرديده اگر چنين نبود هيچ كس منفعت و لذت خود را براى زيان و ناراحتى ديگرى رها نميكرد به همين جهت در ميان آنها نگهبانى قرار داد تا جلوگيرى از فساد نمايد و حدود و احكام را بپاى دارد .\r\nعلت ديگر اينكه هيچ يك از ملتها و اقوام نيستند مگر اينكه داراى سر پرست و رئيسى هستند چون در امور دينى و دنيوى چاره‌اى جز اين ندارند .\r\nپس خداوند حكيم نيز نبايد مردم را واگذارد و چيزى كه ناچار احتياج به آن دارند براى آنها تعيين نكند و زندگى ايشان به آن بستگى دارد زيرا بوسيله آن امام و پيشوا با دشمنان خود نبرد مىكند و غنائم و درآمدها را تقسيم مىنمايند و نماز جمعه و جماعت را بپاى ميدارد و دفاع از مظلوم مىكند .\r\nدليل ديگر اينكه اگر امام و پيشوا و امين و نگهبان و امانت دارى را قرار ندهد ملت و دين از بين ميرود و سنت و روش پيامبر و احكام بدست تغيير سپرده مىشود .\r\nگروهى بدعت‌گذار در آن مىافزايند و كافران از دين ميكاهند و مسلمانان را باشتباه مىاندازند زيرا ما مشاهده ميكنيم كه مردم كامل نيستند و با هم اختلاف دارند و هر يك داراى خواست و آرزوى مخصوصى بود حالات مختلفى دارند اگر خداوند ايمن و نگهبانى قرار ندهد آداب و شرايعى كه پيامبر آورده از ميان ميرود و احكام و ايمان نابود مىشود كه اين خود به ضرر تمام جهانيان است .\r\nقصص الأنبياء : ص 29 - عبد الحميد بن ابى ديلم از حضرت صادق عليه السّلام نقل كرد كه فرمود نوح پس از خارج شدن از كشتى مدت پانصد سال زندگى كرد بعد جبرئيل بر او نازل شد و گفت مدت نبوت تو پايان يافته و عمرت تمام شده خداوند ميفرمايد ودايع علمى و آثار نبوت را كه در اختيار تو است بفرزندت سام بسپار زيرا من زمين را خالى از عالمى كه راه و روش مرا بمردم بياموزد نميگذارم كه او وسيله نجات مردم است در فاصله مردم پيامبرى تا مبعوث شدن\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nپيامبر ديگر و آنها را بدون راهنما و حجت و رهبر و آشنا بدستورات خود نميگذارم .\r\nمن چنين مقرر كرده‌ام كه هر قوم و ملتى رهبرى داشته باشند كه هدايت‌جويان را به راه من آشنا نمايد و هم او صحبت بر شقاوتمندان باشد و نوح تمام آن آثار را به فرزند خود سام سپرد ولى حام و يافث بهره‌اى از علم نداشتند نوح آنها را بظهور خود بشارت داده گفت از هود پيروى كنيد و دستور داد در هر سال يك مرتبه وصيتنامه او را بگشايند و آن را بدقت ملاحظه نمايند و آن روز براى آنها عيد باشد چنانچه آدم همين دستور را داده بود .\r\nاكمال الدين : ص 96 - يعقوب بن شعيب گفت حضرت صادق عليه السّلام فرمود :\r\nفاصله بين عيسى و حضرت محمّد صلّى اللَّه عليه و آله و سلم پانصد سال بود كه دويست و پنجاه سال آن پيامبر و عالمى آشكارا وجود نداشت .\r\nعرض كردم پس مردم چه مىكردند فرمود پيرو دين عيسى بودند . گفتم در چه حال بودند فرمود مؤمن سپس اضافه نمود : كه زمين هيچ گاه خالى از عالم و راهنما نيست .\r\nاكمال الدين : زكرياى مؤمن و ابن فضال از ابي هراسه نقل كردند كه حضرت ابو جعفر عليه السّلام فرمود اگر امام يك ساعت در روى زمين نباشند زمين ساكنان خود را فرو ميبرد همانطور كه دريا انسان را از امواج خروشان غرق مينمايد .\r\nاكمال الدين : زراره از حضرت صادق عليه السّلام نقل كرد كه آن جناب در ضمن گفتارى در آخر آن فرمودند اگر نباشد روى زمين حجت خدا آنچه بر روى زمين است به طپش و لرزش مىافتند و همه را پرت مىكند ، زمين ساعتى خالى از حجت نيست .\r\nاكمال الدين : ص 187 ابراهيم بن محمود گفت حضرت رضا عليه السّلام فرمود ما حجت خدا هستيم در روى زمين و خليفه او در ميان بندگان و امين اسرار خدا و كلمه\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتقوى « 1 » و دستاويز محكم و گواهان خدا و نشانه‌هاى او در ميان مردم . بواسطه ما خداوند آسمانها و زمين را از ريزش نگه ميدارد بواسطه ما باران مىبارد و رحمت خدا پراكنده مىگردد زمين خالى از رهبرى از ما خانواده نخواهد بود چه ظاهر و آشكار باشد يا پنهان و ترسان اگر يك روز خالى از حجت باشد اهلش را فرو مىبرد مانند دريا .\r\nاكمال الدين : حسن بن زياد گفت از حضرت صادق عليه السّلام شنيدم ميفرمود زمين هرگز خالى از حجت دانائى نيست دوام و بقاى زمين به همان حجت است و مردم را جز اين صلاح و چاره‌اى نيست .\r\nاكمال الدين : حمزة بن الطيار از حضرت صادق عليه السّلام نقل كرد كه فرمود اگر در روى زمين بيش از دو نفر باقى نماند يكى از آن دو حجت خواهد بود يا فرمود : آنكه باقيمانده حجت است ترديد از راوى حديث است .\r\nاكمال الدين : حضرت صادق عليه السّلام فرمود خداوند تبارك و تعالى زمين را خالى از عالم نمىگذارد .\r\nاگر چنين بود فرقى بين حق و باطل گذاشته نمىشد .\r\nاكمال الدين : زراره گفت به حضرت صادق عليه السّلام عرضكردم آيا ممكن است امام از دنيا برود با اينكه فرزندى نداشته باشد فرمود نه چنين چيزى امكان ندارد عرضكردم ممكن است روى زمين امام وجود نداشته باشد فرمود نه مگر خداوند بخواهد بر مردم خشم بگيرد و طومار زندگى آنها را در هم نوردد .\r\nاكمال الدين : عمرو بن ثابت از پدر خود نقل كرد كه حضرت ابو جعفر عليه السّلام فرمود اگر زمين يك روز خالى از امامى از خانواده ما باشد اهلش را فرو مىبرد و خدا مردم را ببدترين عذاب شكنجه مىكند خداوند ما را حجت در روى زمين قرار داده و امان براى اهل زمين هستيم تا وقتى ما در ميان آنها\r\n\r\n\r\n","description":"","footnote":"\r\n( 1 ) منظور از كلمه تقوى اشاره به اين آيه است :  وَ أَلْزَمَهُمْ كَلِمَةَ التَّقْوى  كه تفسير بشهادتين شده و اطلاق كلمه تقوى بر ائمه ( ع ) بواسطه اينست كه آنها كلمات خدا هستند و مراد و امر و نهى خدا را بازگو ميكنند يا به اين جهت كه اعتقاد بامامت آنها سبب نجات مىشود از آتش جهنم .\r\n","page_name":" 24 ","page_number":24},
  {"content":"\r\n\r\nباشيم از فرو بردن در امان هستند .\r\nاگر خدا تصميم بگيرد كه مردم را هلاك كند و مهلت بايشان ندهد ما را از ميان آنها بر ميدارد و بلند مىكند آنگاه آنچه بخواهد و دوست داشته باشد انجام مىدهد .\r\nاكمال الدين : ص 128 - عمار گفت حضرت صادق عليه السّلام فرمود زمين از ابتدا خالى از حجت عالم و دانائى نبوده كه احياى دستوراتى كه مردم بدست فراموشى سپرده‌اند و از بين رفته بنمايد بعد آن جناب اين آيه را تلاوت نمود :\r\n يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ وَ لَوْ كَرِهَ الْكافِرُونَ  .\r\nاكمال الدين : ص 128 - خلف بن حماد از ابان بن تغلب نقل كرد كه حضرت صادق عليه السّلام فرمود حجت قبل از مردم و با مردم و بعد از مردم خواهد بود .\r\nمحمّد بن مسلم نيز همين روايت را نقل نموده و در بصائر الدرجات ص 143 نيز از از خلف بن حماد نقل شده است .\r\nاكمال الدين : ص 128 - احمد بن اسحاق گفت خدمت امام علي النقى عليه السّلام رسيدم فرمود : احمد ! اين حيرت و سرگردانى و شكى كه در مردم است راجع به تشخيص امام و حجت خدا شما در اين مورد چگونه هستيد .\r\nعرضكردم : آقا ! همين كه نامه بما رسيد تمام زن و مرد ما حتى بچه‌هائى كه داراى تميز و تشخيص بودند معتقد به حق شده بامامت شما اعتراف نمودند .\r\nفرمود احمد مگر نميدانى زمين نبايد خالى از حجت باشد من همان حجت خدا هستم يا فرمود من حجتم .\r\nاكمال الدين : احمد بن اسحاق گفت در ضمن فرمايشى كه حضرت امام حسن عسكرى با يكى از اصحاب داشت فرمود هيچ يك از آباء و اجدادم مانند من گرفتار شك مردم در امامتشان نشده‌اند اگر شما معتقد بامامتى شده‌ايد كه محدود و موقتى است و تا يك وقت معين اين امامت خواهد بود ميتواند شك در امامت من داشته باشيد و اما اگر امامت دوام دارد تا آخر دنيا خواهد بود ( بايد زمين هيچ گاه خالى از امام و حجت نباشد ) پس اين شك موردى ندارد ( زيرا من از هر نظر شايسته امامت و منصوب به اين مقام هستم ) .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاكمال الدين : ص 129 - حسين بن ابى حمزه ثمالى از پدر خود نقل كرد كه گفت از حضرت باقر عليه السّلام شنيدم مىفرمود : زمين خالى از وجود امامى از ما خانواده نيست كه معرف حق و واقعيت باشد هر گاه مردم چيزى در دين بيفزايند او اعلام مىكند و اگر بكاهند باز مردم را متوجه خواهد نمود اما در صورتى كه مطابق واقع انجام دهند آنها را تصديق مىكند اگر چنين ننمود حق از باطل تشخيص داده نمىشد .\r\nعبد الحميد بن عواض طائى گفت : قسم بپروردگارى كه جز او آفريننده‌اى نيست عين اين حديث را من خودم از حضرت باقر شنيدم به خداوند يكتاى بيهمتا همين حديث را از آن جناب شنيدم .\r\nاكمال الدين : ابان بن عثمان از محمّد بن مسلم نقل كرد كه حضرت باقر عليه السّلام فرمود علي عليه السّلام عالم اين امت است و علم به ارث واگذار مىشود هيچ يك از خانواده ما نيست مگر اينكه جانشينى دارد كه به اندازه او يا آنقدر كه خدا بخواهد داراى علم است .\r\nاكمال الدين : فضيل بن يسار گفت : از حضرت صادق و حضرت باقر عليه السّلام شنيدم فرمودند علمى كه با آدم به زمين آمد از بين نرفته و به ارث واگذار مىشود هر علم و آثارى از پيامبران و انبياء منحصر به اين خانواده است و ديگرى اگر مدعى شود باطل خواهد بود .\r\nعلي بن ابى طالب عليه السّلام عالم اين امت است و هيچ يك از ما خانواده نخواهد مرد مگر اينكه جانشينى از خود باقى مىگذارد كه به اندازه او يا آنچه خداوند بخواهد عالم است .\r\nاكمال الدين : ص 129 - حارث بن مغيره گفت از حضرت صادق عليه السّلام شنيدم ميفرمود زمين را از عالمى كه اطلاع از حلال و حرام و نيازهاى مردم داشته باشد خالى نميگذارند .\r\nعرضكردم : فدايت شوم چگونه علمى است . فرمود : علمى كه به ارث از پيامبر اكرم و علي مرتضى عليه السّلام به او رسيده .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاكمال الدين : حسن بن زياد گفت : به حضرت صادق عليه السّلام عرضكردم : آقا ممكن است زمين بدون امام باشد فرمود : هرگز ، پيوسته در روى زمين امامى هست كه عارف بحلال و حرام و احتياجات مردم است .\r\nاكمال الدين : جعفر بن ابراهيم و حسين بن زيد هر دو از حضرت صادق عليه السّلام نقل كردند كه فرمود امير المؤمنين عليه السّلام فرموده است پيوسته در ميان فرزندان من خواهد بود آن شخصيتى كه مورد اطمينان و ملجا و پناه مردم است ( يعنى امام ) .\r\nاكمال الدين : ص 133 - ابو عبيده گفت به حضرت صادق عليه السّلام عرضكردم فدايت شوم سالم بن ابى حفصه هر وقت مرا مىبيند ميپرسد مگر شما روايت نمى - كنيد كه هر كس بميرد و امام زمانى نداشته باشد بمانند مردم جاهليت از دنيا رفته است . ميگويم چرا .\r\nسؤال مىكند پس بگو : بعد از مرگ ابو جعفر ( حضرت باقر عليه السّلام ) امام شما كيست ؟\r\nمن در جواب او نميخواهم بگويم حضرت صادق جعفر بن محمّد عليه السّلام اما مى - گويم امام و پيشوايان ما از آل محمّد هستند .\r\nميگويد اعتقاد صحيحى ندارى و كارى از پيش نبرده‌اى حضرت صادق عليه السّلام فرمود واى بر سلام بن ابى حفصه خدايش لعنت كند آيا او ميداند امام داراى چه منزلت و موقعيتى است . مقام امام بسيار بالاتر است از آنچه سالم بن ابى حفصه و مردم معتقدند هرگز از ما خانواده كسى نخواهد مرد مگر اينكه كسى را بجانشينى خود دارد كه داراى علم او است و مانند او رفتار مىكند و به همان راهى كه او مردم را دعوت ميكرد دعوت مىنمايد كسى جلو خدا را نگرفته كه آنچه بداود داد بسليمان كه پسر او بود بهتر از آن عنايت كند .\r\nاكمال الدين : ص 133 - عبد اللَّه بن سليمان عامرى از حضرت صادق عليه السّلام نقل كرد كه فرمود : پيوسته زمين داراى حجت و امامى است از جانب خداى بزرگ كه عارف بحلال و حرام است و مردم را به راه خدا دعوت مىكند و هيچ وقت زمين\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nبدون حجت نخواهد بود مگر چهل روز قبل از برپا شدن قيامت وقتى حجت از روى زمين برداشته شد ديگر در توبه بسته مىشود و اگر كسى قبلا ايمان نياورده باشد بعد از آن ديگر ايمان آوردن برايش سودى نخواهد داشت . چنين مردمى بد ترين خلق خدا هستند و قيامت بر همين مردم به پا مىشود .\r\nدر بصائر الدرجات همين روايت از ربيع بن محمّد سلمى نقل شده است ص 141 .\r\nاكمال الدين : بزنطى از عقبة بن جعفر نقل مىكند كه به حضرت رضا عليه السّلام عرضكردم آقا شما به اين سن رسيده‌ايد با اينكه داراى فرزندى نيستيد .\r\nفرمود عقبه صاحب مقام امامت از دنيا نميرود مگر اينكه فرزند خود امام بعد از خويش را مىبيند .\r\nاكمال الدين : ابو بصير از حضرت صادق عليه السّلام نقل كرد كه فرمود خداوند بزرگتر و كريمتر است از اينكه زمين را خالى از پيشواى عادل و امام بگذارد .\r\nاكمال الدين : ابن ابى يعفور گفت حضرت صادق عليه السّلام فرمود : يك روز زمين خالى از امامى كه از ما خانواده است نخواهد بود كه امت در گرفتاريهاى خود به او پناه برند .\r\nاكمال الدين : عبد الرحمن بن سليمان از پدر خود نقل كرد كه حضرت ابو جعفر از حارث بن نوفل نقل كرد كه علي عليه السّلام بپيامبر اكرم عرضكرد آيا راهنمايان از ما خانواده هستند يا از خانواده ديگرى .\r\nپيامبر اكرم فرمود : نه از ما خانواده هستند تا روز قيامت ، خداوند بواسطه ما خانواده آنها را از بت‌پرستى نجات بخشيده و بواسطه ما نيز از گمراهى فتنه نجات خواهد بخشيد ، بوسيله ما پس از گمراهى برادر يك ديگر ميشوند .\r\nاكمال الدين : معلى بن خنيس گفت : از حضرت صادق عليه السّلام سؤال كردم كه از زنان نوح آيا پيوسته ميان مردم امامي وجود داشته كه مأمور باطاعت از او بوده‌اند ، فرمود : آرى اما بيشتر مردم ايمان نداشته‌اند .\r\nاكمال الدين : حمزة بن حمران از حضرت صادق عليه السّلام نقل كرد كه فرمود\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nاگر در روى زمين فقط دو نفر باشند يكى از آن دو حجت و امام است اگر يكى از دنيا برود امام باقى ميماند .\r\nاكمال الدين : هشام بن سالم از يزيد كناسى نقل كرد كه حضرت باقر عليه السّلام فرمود ابا خالد هرگز زمين يك روز خالى از حجت خدا بر مردم نيست و از روزى كه آدم را خدا در زمين جاى داده خالى نبوده است .\r\nاكمال الدين : عبد اللَّه بن خراش از حضرت صادق عليه السّلام نقل كرد كه مردى از آن جناب پرسيد آيا ممكن است زمين ساعتى خالى از حجت باشد ، فرمود : زمين خالى از حق و ( راهنما نيست ) .\r\nاكمال الدين : ابن بشار گفت : من در خدمت حضرت رضا عليه السّلام بودم كه حسين ابن خالد گفت آيا ممكن است زمين خالى از امام باشد ، فرمود : نه .\r\nاكمال الدين : معروف بن خرّبوذ گفت از حضرت ابو جعفر شنيدم كه ميفرمود پيامبر اكرم فرموده است مثل اهل بيت من مانند ستارگان آسمانست هر گاه ستاره‌اى پنهان شود ستاره‌اى ديگر ميدرخشد .\r\nاكمال الدين : حديث زير را به پنج طريق از كميل بن زياد نقل مىكند .\r\nعاصم بن حميد از ثمالى و او از عبد الرحمن از كميل بن زياد نقل مىكند ( الفاظ حديث از فضيل بن خديج است ) كميل بن زياد گفت امير المؤمنين عليه السّلام دست مرا گرفت و از كوفه خارج كرد همين كه داخل بيابان شد آهى كشيده فرمود كميل ! اين دلها گنجينه دانشند بهترين آنها دلى است كه جاگيريش بيشتر باشد آنچه به تو مىآموزم بخاطر بسپار : مردم سه دسته هستند : 1 - عالم ربانى 2 - دانشجوئى كه در راه رستگارى است 3 - گروهى كه احمق و نادانند همچون پشه‌هاى ريز كه بر سر و گوش چارپايان اجتماع دارند بهر صدائى گوش فرا داده پيروى ميكنند و با هر باديكه بوزد تغيير جهت ميدهند از نور دانش بهره‌اى نبرده‌اند كه موجب هدايت آنها شود و به پايگاهى استوار پناه نياورده‌اند تا نجات يابند .\r\nكميل ! علم و دانش بهتر از مال است زيرا دانش ترا نگهبان و حافظ است\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nو اما تو بايد مال را نگهبانى كنى مال با بخشش كم مىشود اما دانش با آموزش افزون ميگردد . كميل ! علاقه بعلم و دانش از لوازم دين و آئين خدا است كه بوسيله آن انسان كسب طاعت مىكند و بهترين ارمغانها را براى آخرت ذخيره مىنمايد .\r\nارزش مال با از دست دادن آن از بين ميرود . كميل ! گنجوران در حال زندگى مرده‌اند ولى دانشمندان تا دامنه قيامت زنده و پايدارند گرچه پيكر آنها از ميان رفته است اما قيافه آنان در دلها هميشه هست .\r\nدقت كن در اينجا ( اشاره به سينه خود نمود ) انبوهى گران از دانش است كه اگر كسى را بيابم شايسته تعليم باشد به او مىآموزم . آرى پيدا ميشوند اما كسانى هستند كه به آنها اطمينان نيست دين را در راه هوسهاى دنيا به كار مىبرند و با نعمت خداداد خود را بر ديگران برترى ميدهند و دلائل و حجت‌هاى خدا را در راه نابودى دوستان خدا به كار مىبرند ممكن است تا حدودى پيرو حق باشند اما بينش و بصيرتى در به كار بردن آن ندارند يا شيفته و فريفته غرائز و لذتها است كه اسير شهوت است و يا گرفتار جمع مال و بر هم انباشتن زر و سيم است كه لياقت رهبرى دين را ندارد بسيار شباهت دارند بچارپايان چه اگر به اين دليل علم از ميان ميرود بواسطه نبودن كسانى كه شايستكى حمل آن را داشته باشند .\r\nاما نه خدايا ! هرگز زمين خالى از حجت نيست كه قيام با دلائل براى خدا نمايد يا ظاهر و آشكار باشد و يا پنهان و بيمناك تا حجت و دلائل خدا باطل نشود اما چقدر هستند آنها و كجايند . به خدا قسم تعداد آنها از همه كمتر است و مقامشان از همه بالاتر ، بوسيله ايشان خدا دلائل و براهين خود را حفظ مىكند تا به شخصيت‌هائى نظير خود بسپارند و در دل مردمى پاك سرشت بذر آن را بكارند .\r\nدانش آنها را بواقع بينى و بينش حقيقى رهنمون شده است چنانچه داراى روح يقين شده‌اند آنچه را تبهكاران دشوار مىبينند به نظر آنها بسيار ساده است\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nو از هر چه نادانان گريزانند ايشان به آن انس و علاقه دارند همآهنگ مردم دنيايند اما با روح‌هائى كه دلبسته بعالم بالا است .\r\nكميل ! اين گروه خلفاى خدايند در زمين و دعوت‌كنندگان مردمند بدين خدا آه ! آه ! چقدر علاقمندم بديدار آنها از خداى آمرزش مىخواهم براى خود و شما .\r\nبدنبال اين فرمايش در روايت عبد الرحمن بن جندب است كه فرمود : اينك هر جا مايلى برو .\r\nاين روايت بطريق مختلف با مختصر اختلافى در الفاظ نقل شده كه چند طريق آن در همين كتاب با اختلاف كمى در عبارت نقل گرديد .\r\nاكمال الدين : حضرت صادق از آباء گرام خود نقل كرد از امير المؤمنين عليه السّلام كه روزى در خطبه خود در منبر كوفه فرمود : بار خدا بناچار بايد در روى زمين امام و رهبرى از جانب تو براى مردم باشد كه راهنماى دين تو است و دانش به آنها مىآموزد تا موجب باطل شدن حجت تو نگردد و دوستان خود را كه هدايت كرده‌اى بوسيلهء او گمراه نشوند يا آشكارا خواهد بود نه مورد اطاعت يا پنهان و يا انتظارش را دارند اگر شخص او از نظر مردم پنهان باشد در آن هنگام كه مقرر است چنين خواهد شد .\r\nعلم و آداب و روش مذهبى در دلهاى مؤمنين ثابت است و به آن عمل مينمايند .\r\nبصائر الدرجات : ص 143 - ذريح محاربى گفت حضرت صادق عليه السّلام فرمود در روى زمين پيوسته عالمى وجود دارد مردم را چاره‌اى جز اين نيست .\r\nبصائر الدرجات : ص 143 - حارث بن مغيره گفت : از حضرت صادق عليه السّلام شنيدم مىفرمود زمين را خالى از عالمى كه احتياجات مردم را بر طرف كند نميگذارند او بمردم نيازى ندارد داراى علم حلال و حرام است .\r\nبصائر الدرجات : حسين بن ابى العلا گفت به حضرت صادق عليه السّلام عرض كردم : آيا زمين بدون امام مىشود فرمود نه گفتيم ممكن است در روى زمين\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nدو امام باشد .\r\nفرمود : نه مگر امامى كه خاموش باشد و مأموريت سخن گفتن ندارد آن امام كه مأمور است و مقدم بر اوست سخن ميگويد .\r\nبصائر : محمّد بن عماره از حضرت رضا عليه السّلام نقل مىكند كه حجت براى خدا تمام نميشود مگر بوسيله امامى كه شناخته شود .\r\nبصائر الدرجات : يعقوب بن سراج گفت به حضرت صادق عليه السّلام عرضكردم ممكن است زمين خالى از عالمى زنده از شما خانواده باشد كه مردم در حلال و حرام به او پناه برند فرمود : نه . يا ابا يوسف اين مطلب در كتاب خدا كاملا آشكار است :\r\nفرموده  يا أَيُّهَا الَّذِينَ آمَنُوا اصْبِرُوا وَ صابِرُوا  كه امر به شكيبائى و صبر مينمايد با دشمنانشان از مخالفين شما  وَ رابِطُوا  دستور ارتباط با امام خود ميدهد  وَ اتَّقُوا اللَّهَ  از خدا بپرهيزيد در مورد واجبات و دستوراتى كه داده است « 1 » .\r\nغيبت نعمانى : يعقوب بن شعيب گفت : از حضرت صادق عليه السّلام شنيدم ميفرمود به خدا قسم هرگز خدا وانخواهد گذاشت مسأله امامت را مگر اينكه كسى را عهده دار آن مقام خواهد نمود تا روز قيامت .\r\nغيبت نعمانى : موسى بن بكر از مفضل نقل كرد كه حضرت صادق عليه السّلام در مورد آيه  إِنَّما أَنْتَ مُنْذِرٌ وَ لِكُلِّ قَوْمٍ هادٍ  فرمود : هر امامى هادى و راهنماى قرنى است كه در آن قرن زندگى مىكند .\r\nغيبت نعمانى : ابو اسحاق سبيعى گفت از يكى از اصحاب مورد اعتماد امير المؤمنين عليه السّلام شنيدم كه حضرت علي عليه السّلام در ضمن خطبه طولانى كه در كوفه نمود ، فرمود : بار خدايا ناچار بايد حجتى در روى زمين داشته باشى كه مردم را بدين راهنمائى كند و به آنها علم ترا بياموزد تا مبادا پيروان و اوليائت متفرق\r\n\r\n\r\n","description":"","footnote":"\r\n( 1 ) چند روايت مكرر در اين صفحه است كه مضمون آنها قبلا گذشته است .\r\n","page_name":" 32 ","page_number":32},
  {"content":"\r\n\r\nشوند يا آشكار است بىآنكه اطاعت شود و يا پنهان و ترسان است كه انتظارش را دارند .\r\nاگر شخص او از ايشان غائب باشد در حال مغلوب بودن در دولت باطل هرگز از ايشان پنهان نخواهد بود و دانش او پراكنده است و آداب و روش او در دل مؤمنين ثابت است و به آن آداب و روش عمل ميكنند علاقه و انس دارند آنچه موجب نفرت دروغ پردازان و بىاعتنائى مسرفين است سخنى است كه بدون پرداخت پولى بشما مىگويم هر كس بشنود با عقل خود درك مىكند و از آن پيروى مىنمايد و آن راه را از پيش مىگيرد و به همين وسيله نجات مىيابد .\r\nبعد فرمود به همين جهت علم از ميان رفته است چون كسى را نمىيابند آن طورى كه از امام شنيده حفظ نمايد و همانطور تحويل دهد .\r\nبعد در بين سخنان خود در همين خطبه طولانى فرمود : بار خدايا من از پنهان اطلاع دارم كه تمام دانش از ميان نرفته و بطور كلى نابود نشده زيرا تو زمين را خالى از حجتى بر مردم نميگذارى يا آشكار و مورد اطاعت باشد « 1 » و يا ترسان و پنهان كه از او اطاعت نكنند وجود امام موجب مىشود كه حجت تو تكميل گردد و دوستانت پس از هدايت گمراه نشوند .\r\nغيبت نعمانى : عبد اللَّه بن سليمان از حضرت صادق عليه السّلام نقل كرد كه فرمود پيوسته در روى زمين حجتى هست كه اطلاع از حلال و حرام خدا دارد و مردم را بسوى او دعوت مىكند .\r\n\r\n\r\n","description":"","footnote":"\r\n( 1 ) اين عبارت در بعضى از نسخه‌ها همين طور نقل شده كه امام ظاهر مورد اطاعت است .\r\nو در بعضى غير مطاع كه از او پيروى نمىكنند در صورت دوم شايد منظور زمان تمام ائمه عليهم السلام است كه فرمان روائى ستمگر بر مردم چيره بوده و از او اطاعت مىكرده‌اند .\r\n","page_name":" 33 ","page_number":33},
  {"content":"\r\n\r\n\r\nبخش دوم اتصال خلفا و اوصيا از زمان آدم تا آخر دنيا\r\n\r\n[ ترجمهء روايات 
  ]\r\nامالى صدوق : ص 242 - مقاتل بن سليمان از حضرت صادق عليه السّلام نقل كرد كه حضرت رسول صلى اللَّه عليه و آله و سلم فرمود : من سرور انبياء هستم و جانشين من سرور اوصياء است و جانشينان من بهترين جانشينانند .\r\nحضرت آدم از خداوند درخواست كرد برايش وصى و جانشين خوبى قرار دهد .\r\nبه او وحى كرد كه من انبياء را بوسيله نبوت گرامى داشته‌ام بعد از ميان مردم بهترين آنها را انتخاب كردم و ايشان را وصى و جانشين پيامبران قرار داده‌ام .\r\nسپس خداوند به او وحى كرد كه شيث را جانشين خود قرار ده آدم شيث را بجانشينى تعيين كرد او همان هبة اللَّه بن آدم است شيث پسرش شبان را وصى و جانشين خود قرار داد .\r\nاو پسر همان حوريه ايست كه خداوند او را از بهشت براى آدم فرستاد و آدم آن حوريه را به ازدواج فرزندش شيث در آورد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nشبان محلث را وصى كرد و محلث محوق را و محوق عميشا و عميشا با خنوخ تحويل داد كه همان ادريس پيامبر است .\r\nادريس ناحور را تعيين كرد و ناحور به نوح تحويل داد و نوح سام را جانشين خود كرد و سام به عثامر و عثامر به رعيثاشا و رعيثاشا به يافث و يافث به بره و بره بجفيسه و جفيسه به عمران و عمران بابراهيم خليل و ابراهيم وصى خود فرزندش اسماعيل را قرار داد .\r\nاسماعيل اسحاق و اسحاق به يعقوب و يعقوب به يوسف يوسف به ثيريا و ثيريا به شعيب و شعيب به موسى بن عمران حضرت موسى به يوشع بن نون و يوشع بداود سپرد و داود سليمان را وصى خود قرار داد و سليمان آصف بن برخيا را و آصف به زكريا و زكريا به عيسى بن مريم و عيسى شمعون بن حمون صفا را وصى خود قرار داد و شمعون يحيى بن زكريا را و يحيى منذر را جانشين خود تعيين كرد و منذر بسليمه سپرد و سليمه به برده .\r\nپيامبر اكرم فرمود برده به من واگذار كرد و من به تو يا علي ميسپارم و تو نيز بجانشين خود ميسپارى و او بجانشينان تو از فرزندانت يكى پس از ديگرى تا بالاخره واميگذارد به بهترين فرد روى زمين پس از تو ، امت در باره تو راه خلاف را مىپويند و اختلافى شديد خواهند نمود كسى كه دست از تو برندارد چون كسانى است كه با من بوده‌اند آنها كه از تو بر گردند و منحرف شوند در آتش خواهند بود آتش جايگاه كافرين است .\r\nتوضيح - از اين خبر چنين استفاده مىشود كه يحيى پسر زكريا بعد از زكريا زنده مانده است .\r\nبا اينكه بر خلاف مشهور است و منافات دارد با خبرهائى كه فوت يحيى را قبل از عيسى تعيين كرده‌اند . بعضى گفته‌اند دو يحيى بوده اين نيز بسيار بعيد است .\r\nدر تفسير عياشى است از حبيب سجستانى كه حضرت ابو جعفر عليه السّلام فرمود\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nوقتى دو پسر آدم قربانى كردند و از يكى قبول شد و از ديگرى مقبول نيفتاد .\r\nاز هابيل قبول شد و قربانى قابيل را قبول نكردند .\r\nاين مطلب موجب رشگ و حسد قابيل شد و كينه برادر در دل گرفت پيوسته در كمين او بود تا بالاخره در جاى خلوتى دور از چشم آدم او را پيدا كرد و با يك حمله برادر خود را كشت داستان آنها را خداوند در قرآن كريم نقل كرده كه قبل از كشتن با هم چه گفتگو كردند .\r\nآدم وقتى از كشته شدن هابيل اطلاع يافت بسيار اندوهناك شد و خيلى گريه و زارى كرد و شكايت به خدا نمود .\r\nخداوند به او وحى كرد كه من بجاى هابيل به تو فرزندى خواهم داد كه جانشين تو باشد پسرى پاك و پاكيزه از حوا متولد شد كه روز هفتم آدم او را شيث نام گذاشت .\r\nخداوند به او وحى كرد كه اين پسر هبه و بخشش من است نام او را هبة اللَّه بگذار به همين جهت آدم او را هبة اللَّه ناميد .\r\nهنگام مرگ آدم كه رسيد خداوند به او خبر داد كه به زودى در فلان روز تو از دنيا خواهى رفت و روح ترا بجانب خود مىبرم بهترين فرزند خود را جانشين قرار ده همان هبة اللَّه را . او را وصى خود گردان و آنچه به تو تعليم كرده‌ايم از اسماء و اسم اعظم به او بسپار آنها را درون صندوقى بگذار من چنين مايلم كه روى زمين خالى از عالمى كه اطلاع از علم من دارد نباشد كه به حكم من قضاوت نمايد و او را حجت بر خلق خود قرار دهم .\r\nآدم تمام فرزندان خود از زن و مرد را جمع نمود به آنها گفت خداوند به من وحى نموده كه روح مرا بجانب خود خواهد برد و دستور داده كه بهترين فرزند خود را جانشين قرار دهم ، و او هبة اللَّه است كه خدا او را برگزيده است بجانشينى من براى شما ، از دستورش سرپيچى نكنيد او وصى و جانشين من ميان شما خواهد بود .\r\nتمام گفتند مطيع او خواهيم بود و هرگز مخالفت نخواهيم كرد . دستور داد\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nصندوق را ساختند .\r\nآثار علوم خود را با اسماء و وصيت در آن نهاد و در اختيار هبة اللَّه گذاشت .\r\nآنگاه روى بجانب او كرده گفت پسرم متوجه باش وقتى من از دنيا رفتم مرا غسل ده و كفن كن و بر پيكرم نماز بخوان و مرا دفن نما چهل روز كه از فوت من گذشت تمام استخوانهايم را جمع كن و در صندوق بگذار و نزد خود نگه‌دار به هيچ كس در اين كار اطمينان مكن .\r\nوقتى هنگام وفات خودت رسيد و احساس مرگ كردى بهترين فرزند خويش را وصى قرار ده كسى كه بيشتر در مصاحبت تو بوده و از همه شايسته‌تر است همين وصيت‌ها كه من به تو كردم به او بكن نبايد زمين خالى از عالمى از خانواده ما باشد .\r\nپسرم ! خدا مرا در زمين فرود آورد و خليفه خويش و حجت بر مردم قرار داد من سفارش و دستور خدا را به تو ابلاغ كردم و ترا حجت بر مردم قرار دادم مبادا از دنيا بر وى مگر اينكه حجتى تعيين كنى و وصي براى خود قرار دهى و همان صندوق را به او بسپارى با محتوياتش همان طورى كه من به تو سپردم .\r\nبه او بگو از فرزندان من مردى بنام نوح خواهد آمد كه در زمان پيامبرى او طوفان مىشود و مردم غرق ميگردند .\r\nهر كه سوار كشتى او شود نجات مىيابد و هر كس تخلف جويد هلاك مىشود .\r\nبجانشين خود سفارش كن صندوق را حفظ كند او نيز هنگام وفات بهترين فرزند و شايسته‌ترين آنها را جانشين قرار دهد و صندوق را با آنچه در آن است بوصى خود بسپارد بايد هر وصى وصيت خود را در همان صندوق بگذارد و اين سفارش را به يكديگر بنمايند .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nهر كه نبوت نوح را درك كرد با او سوار كشتى شود و صندوق را با محتوياتش در كشتى گذارد مبادا از نوح تخلف ورزند .\r\nپسرم تو و تمام فرزندانم از قابيل ملعون و فرزندانش بر حذر باشيد ديديد با برادر شما چه معامله كرد با آنها آميزش و ازدواج نداشته باشيد تو و برادران و خواهرانت در بالاى كوه مسكن بگيريد و قابيل و فرزندانش را پائين كوه جاى دهيد .\r\nروزى كه خدا خبر داده بود كه آدم خواهد مرد خود را آماده مرگ كرد و يقين نمود بالاخره ملك الموت بر او وارد شد و آدم از او درخواست كرد كه اجازه بده من شهادت به يگانگى خدا دهم و او را بستايم بواسطه لطف و عنايتى كه به من فرموده .\r\nگفت : اشهد ان لا إله الا اللَّه - گواهى مىدهم كه من بنده خدا و خليفه او در زمين هستم مرا مشمول لطف خويش قرار داد و بدست خود آفريد جز من كسى را بدست خود نيافريد و از روح خود در من دميد و مرا زيبا آفريد و به صورت من كسى را قبل از من نيافريده بود ملائكه را به سجده من دستور داد و تمام اسماء را به من آموخت .\r\nبا اينكه ملائكه را از اسماء اطلاع نداد مرا در بهشت خود جاى داد آنجا را قرارگاه و وطن من قرار نداده بود مرا آفريد تا در زمين كه مقدر نموده بود ساكن نمايد اينها تمام برنامه‌هائى بود كه قبل از آفريدن من تعيين كرده بود من در راه تقدير و دستور او بزندگى خود ادامه دادم بعد به من دستور داد كه از آن درخت نخورم من مخالفت نموده از آن درخت ميل كردم موجب لغزش من شد ، از خطاى من گذشت او را مىستايم بر تمام نعمت‌هائى كه به من عنايت فرموده آن چنان ستايشى كه رضايت او را موجب گردد .\r\nملك الموت مأموريت خود را انجام داد و روح آدم صلوات اللَّه عليه را قبض نمود .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nحضرت ابو جعفر عليه السّلام فرمود جبرئيل براى آدم كفن آورد با حنوط و بيل نيز با خود آورده بود ، با جبرئيل هفتاد هزار ملك بودند تا شركت در تشييع جنازه آدم كنند .\r\nهبة اللَّه و جبرئيل او را غسل داده و آدم را كفن و حنوط نمودند بعد جبرئيل بهبة اللَّه گفت بر پدر خود نماز بخوان .\r\nهبة اللَّه بيست و پنج تكبير گفت ، تابوت آدم را نهادند هبة اللَّه پيش ايستاد جبرئيل طرف راست و ملائكه پشت سر او نماز خواند و بيست و پنج تكبير گفت .\r\nجبرئيل با ملائكه براى آدم بوسيله بيل قبر كندند .\r\nو او را دفن كردند ، جبرئيل بهبة اللَّه گفت نسبت بمردگان خود بعد از چنين معامله كنيد سلام و درود خدا بر شما خاندان باد .\r\nحضرت ابو جعفر عليه السّلام فرمود هبة اللَّه با فرزندان آدم شروع بانجام دستورات آدم نمودند اما فرزندان قابيل ملعون كناره‌گيرى كردند .\r\nهنگام وفات هبة اللَّه كه رسيد فرزند خود قينان را وصى قرار داد صندوق و استخوانهاى آدم را به او سپرده ، گفت اگر نبوت نوح را درك كردى از او پيروى نما و صندوق را با او در كشتى بگذار مبادا از او كناره‌گيرى كنى چون در نبوت او طوفان و غرق خواهد بود هر كه در كشتى نشيند نجات مىيابد و هر كه تخلف ورزد غرق مىشود .\r\nقينان وصيت هبة اللَّه را در مورد برادران و فرزندان پدر خود به كار بست هنگام وفات او كه رسيد مهلائيل را وصى خود قرار داد و صندوق و محتويات آن را با وصيت به او سپرد مهلائيل نيز بدستور و روش او عمل كرد هنگام وفات مهلائيل كه رسيد پسرش بر در اوصى قرار داد صندوق محتويات و وصيت نامه را به او سپرد برد به فرزند خود اخنوخ كه همان ادريس است وصيت كرد و صندوق و تمام محتوياتش را با وصيت نامه به او داد اخنوخ وصيت برد را انجام داد هنگام مرگ ، خدا به او وحى كرد كه من تو را به آسمان مىبرم و در آسمان روحت را مىگيرم .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nفرزندت حرقاسيل را وصى خود قرار ده .\r\nحرقاسيل وصيت اخنوخ را انجام داد هنگام وفات به فرزند خود نوح وصيت كرد - صندوق و محتوياتش را با وصيت‌نامه به او سپرد و در نزد نوح بود تا با خود در كشتى نهاد .\r\nنوح به فرزند خود سام وصيت كرد و صندوق را به او سپرد با آنچه در آن بود باضافه وصيت نامه .\r\nحبيب سجستانى گفت : سخن حضرت ابو جعفر در اين جا قطع شد .\r\nتفسير عياشى : ج 1 ص 309 - ابو حمزه ثمالى از حضرت باقر عليه السّلام نقل كرد كه فرمود وقتى آدم از درخت ممنوع خورد به زمين فرود آمد . هابيل و خواهرش دو قلو براى او متولد شد بعد از آن دو قابيل و خواهرش دو قلو متولد شدند .\r\nآدم بهابيل و قابيل دستور داد قربانى كنند . هابيل گوسفند دار بود و قابيل زراعت كار هابيل يكى از بهترين گوسفندهاى خود را براى قربانى آورد .\r\nاما قابيل از زراعت خود مقدارى ناپاك آورد .\r\nقربانى هابيل قبول شد ولى از قابيل نپذيرفتند اين آيه قرآن اشاره به همين جريان است .\r\n وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ  .\r\nقربانى وقتى قبول مىشد كه آتش مىگرفت . از آن پس قابيل آتش خانه‌اى بنا كرد و او اول كسى بود كه آتشكده ساخت . گفت آنقدر اين آتش را ميپرستم تا قربانى مرا قبول كند .\r\nبعد شيطان كه مانند خود در رك انسان مىتواند نفوذ كند پيش قابيل آمده گفت چون قربانى هابيل قبول شد و از تو رد گرديد اگر چاره‌اى براى اين كار نكنى داراى فرزند خواهد شد و فرزندان او بر فرزندان تو فخر مىكنند مىگويند ما اولا كسى هستيم كه قربانيش قبول شد و شما فرزند كسى كه\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nقربانى او را نپذيرفتند صلاح اينست كه او را بكشى تا داراى فرزندى نشود و بر فرزند تو فخر نمايند قابيل او را كشت وقتى پيش آمدم آمد از او جوياى هابيل شد گفت برويد بگرديد همان جائى را كه قربانى كرديم .\r\nوقتى آدم جستجو كرد هابيل را كشته يافت آدم گفت نفرين بر تو زمين كه خون هابيل را قبول كردى چهل شبانه روز بر او گريه كرد بعد از خدا خواست فرزندى به او عنايت كند .\r\nپسرى برايش متولد شد كه او را هبة اللَّه نام نهاد .\r\nزيرا خداوند او و خواهرش را بآدم بخشيد .\r\nاز اينجا دنباله روايت مانند روايت قبل مربوط به وصيت آدم است تا اينكه ميگويد آدم بشارت ظهور نوح را بهبة اللَّه داده گفت خداوند پيامبرى را بنام نوح مبعوث مىنمايد و بين آدم و نوح ده پشت فاصله بود كه تمام آنها پيامبر بودند بهبة اللَّه گفت هر كدام از شما او را درك كرديد ايمان بياوريد و پيروى كنيد و تصديق نمائيد چون او موجب نجات از غرق مىشود .\r\nآدم مريض شد همان بيمارى كه بمرگ او منتهى گرديد .\r\nبهبة اللَّه گفت اگر جبرئيل يا ساير ملائكه را ديدى سلام مرا به او برسان و بگو پدرم از شما تقاضاى ميوه بهشت نموده .\r\nهبة اللَّه پيغام آدم را رساند جبرئيل به او گفت پدرت از دنيا رفت و ما براى نماز او آمده‌ايم بر گرد پيش او برو .\r\nوقتى هبة اللَّه آمد ديد آدم از دنيا رفته جبرئيل به او ياد داد چگونه آدم را غسل دهد ، غسل داد موقع نماز بجبرئيل گفت بر آدم نماز بخوان . جبرئيل در جواب او گفت خداوند ما را مأمور كرد پدرت آدم را سجده كنيم موقعى كه در بهشت نبود شايسته نيست براى ما كه امامت بر فرزندان او نمائيم ، هبة اللَّه پيش رفته بر پدر نماز خواند و جبرئيل پشت سر او ايستاد با ساير ملائكه سى تكبير گفت جبرئيل دستور داد بيست و پنج تكبير را بلند بگويد كه امروز در بين ما پنج\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nتكبير معمول است ، بر اهل بدر نه تكبير و بيست تكبير گفته شده .\r\nپس از اينكه هبة اللَّه پدر خود آدم را دفن كرد قابيل پيش او آمده گفت پدرم آدم به تو مزيتى از نظر علم داده كه به من نداده آن مزيت همان بود كه برادرت هابيل خواند و قربانيش قبول شد من او را كشتم تا فرزندى نداشته باشد بر فرزندان من افتخار كنند كه ما فرزند كسى هستيم كه قربانيش قبول شد و شما فرزندان كسى هستيد كه قربانى او رد شد .\r\nاگر تو هم از علمى كه پدرت در اختيارت گذاشته اظهار كنى كشته خواهى شد مثل هابيل .\r\nاز آن روز هبة اللَّه و فرزندانش پس از او علم و ايمان و اسم بزرگ و ميراث نبوت و آثار علم پيامبرى را پيوسته مخفى داشتند تا نوح مبعوث شد وصيت هبة اللَّه آشكار شد وقتى نگاه كردند به وصيت آدم ديدند بشارت ظهور نوح را به پيامبرى داده به او ايمان آورده تصديق نمودند و پيروى كردند .\r\nآدم بهبة اللَّه دستور داده بود كه اين وصيت نامه را در هر سال يك بار ملاحظه كنند و آن روز را عيد قرار دهند پيوسته سخن بعثت نوح و زمان ظهورش بود همچنين در وصيت هر پيامبرى اجرا مىشد تا خداوند حضرت محمّد صلى اللَّه عليه و آله و سلم را مبعوث كرد .\r\nهشام بن حكم گفت : حضرت صادق عليه السّلام فرمود وقتى خدا بآدم دستور داد وصيت بهبة اللَّه كند امر كرد اين جريان را مخفى بدارد از آن ببعد قرار بر كتمان و پنهان داشتن شد .\r\nبه او وصيت كرد و كتمان نمود\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nبخش سوم امامت با تعيين و نص امكان دارد ، لازم است هر امامى امام بعد از خود را تعيين كند\r\n\r\nآيات\r\nقصص : « آيه 28 »  وَ رَبُّكَ يَخْلُقُ ما يَشاءُ وَ يَخْتارُ ما كانَ لَهُمُ الْخِيَرَةُ سُبْحانَ اللَّهِ وَ تَعالى عَمَّا يُشْرِكُونَ  .\r\nزخرف : « آيه 43 »   وَ قالُوا لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَ رَحْمَتُ رَبِّكَ خَيْرٌ مِمَّا يَجْمَعُونَ   .\r\nتفسير آيه : در اين آيه كه مىفرمايد : « و يختار » يعنى خداوند هر كه را بخواهد براى نبوت و امامت انتخاب مىكند .\r\nمفسرين روايت كرده‌اند كه معنى آيه اينست كه خداوند هر كس بخير و صلاح مردم باشد بر مىگيرند بنا بر وجه اول خيره در آيه بمعنى تخيير است مانند طيره كه بمعنى تطير است .\r\nدر هر دو صورت آيه شاهد است بر اينكه انتخاب امامى كه رياست دين و دنيا را دارد با رأى مردم نمىشود چنانچه بر منصف پوشيده نيست .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nدو قريه‌اى كه در آيه ذكر شده است منظور يكى از دو قريه است كه مكه و طائف است منظور از عظيم يعنى از نظر مقام و ثروت عظيم باشد مانند وليد ابن مغيره و عروة بن مسعود ثقفى .\r\n أَ هُمْ يَقْسِمُونَ رَحْمَتَ رَبِّكَ  بيضاوى ميگويد : از اين نسبت بجهل ميدهد و تعجب مىكند از تحكم مردم منظور از رحمت نبوت است  نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا  يعنى مردم كه عاجز از تدبير معيشت خويش هستند در مسائل زندگى چنين مردمى چگونه مىتوانند در مسأله نبوت كه عالىترين مناصب انسانيت است تدبير نمايند  وَ رَفَعْنا بَعْضَهُمْ  يعنى ما تفاوت در ميان آنها در رزق و ساير چيزها قرار داديم  لِيَتَّخِذَ بَعْضُهُمْ بَعْضاً سُخْرِيًّا  يعنى در احتياجات زندگى بعضى بعض ديگر را بگمارد تا بين آنها ارتباط و همگرائى بوجود آيد و نظام زندگى بهم نخورد نه از جهت اينكه ثروتمند موقعيتى در نزد خدا داشته و يا فقير و مستمند مورد توجه خدا نباشد .\r\nآنها را اعتراضى در اين تغيير و تفاوت از نظر ثروت بر ما نيست چگونه اعتراض و اظهار نظر مىتوانند بكنند در چيزى كه مهمتر از مال و امور زندگى است  وَ رَحْمَتُ رَبِّكَ  يعنى نبوت و مقام‌هاى تابع آن  خَيْرٌ مِمَّا يَجْمَعُونَ  بهتر است از زر و زيور دنيا و موقعيت و عظمت براى كسى است كه داراى آن مقام باشد نه ثروت بر هم انباشته كند .\r\nتوضيح : هر دو آيه صريح دلالت دارند كه رزق و مقام‌هاى دنيوى بسته بتقدير خداست در اين صورت مقام‌هاى معنوى و اخروى مانند نبوت و امامت كه از امتيازات مادى بسيار بالاتر است چگونه در اختيار مردم خواهد بود البته خداوند تعيين خواهد كرد و بمردم واگذار نمىنمايد و نيز وقتى انديشه مردم در تقسيم امتيازات مادى قاصر باشد قطعا از تعيين مقامى كه شانس رياست دين و دنيا باشد عاجزتر است اين مطلب از هر دو آيه كاملا آشكار است كه جاى شك و ترديدى نيست .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\n[ ترجمهء روايات 
  ]\r\nقرب الاسناد : ص 166 - بزنطي گفت در قادسيه خدمت حضرت رضا عليه السّلام رسيدم . گفتم فدايت شوم مىخواهم سؤالى از شما بكنم و جلالت شما مرا مانع از اين پرسش است با اينكه سؤال با اهميتى است منظورم اينست كه خود را از آتش جهنم نجات بخشم امام عليه السّلام متوجه شد كه اشگهايم جارى است فرمود :\r\nهر چه مايلى بپرس .\r\nعرضكردم فدايت شوم در همين موضع از پدرت سؤال كردم كه خليفه بعد از شما كيست مرا راهنمائى كرد بمقام و امامت شما چند سال است با اينكه فرزندى نداشتيد همين سؤال را از شما كرده‌ام ميفرموديد امامت متعلق به پسر من است خداوند اينك كه بشما دو فرزند عنايت كرده بفرمائيد امامت متعلق به كدام يك از آنهاست فرمود اين سؤالى كه مىكنى وقت آن حالا نيست .\r\nعرضكردم فدايت شوم مشاهده كردى چه گرفتارى در باره پدرت براى ما پيش آمد من اطمينانى از پيش آمدها ندارم فرمود نه چنين نيست اگر آنچه مىترسى احتمال وقوع داشته باشد من بايد دليلى داشته باشم كه بر تو يا ديگران استدلال نمايم و حجت را تمام كنم مگر نمىدانى كه بر امام لازم و واجب است اگر مرگ خود را فهميد در مورد جانشين خويش بمردم اطلاع دهد و حجت را بر آنها تمام كند خداوند در قرآن كريم مىفرمايد :  وَ ما كانَ اللَّهُ لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ  پس آسوده خاطر باش هم تو و هم دوستانت كه انشا اللَّه آشكار خواهد شد و آنچه باعث بيم و ترس شما شده وقوع نخواهد يافت .\r\nقرب الاسناد : به حضرت رضا عليه السّلام عرضكردم امام وقتى كسى را بجانشينى خود تعيين مىكند و امر امامت را به او مىسپارد هر كس را بخواهد مىتواند تعيين كند يا داراى خصوصياتى است فرمود نه كسى را تعيين مىكند كه خدا دستور داده . عرضكردم از جد شما چنين نقل شده كه فرموده است خيال ميكنيد تعيين امام به اختيار ما است بهر كس بخواهيم وامىگذاريم نه به خدا و اين عهد و قرارداديست از پيامبر اكرم نفر به نفر با نام فرمود . فرمود آنچه من نيز به تو گفتم از همين\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nجهت بود .\r\nاحتجاج : ص 259 - سعد بن عبد اللَّه قمى گفت از حضرت صاحب الزمان كه آن وقت در دامن پدر نشسته بود پرسيدم بچه دليل مردم نمىتوانند براى خود امام انتخاب كنند .\r\nفرمود : امام خوب يا بد گفتم امام خوب و شايسته .\r\nفرمود امكان دارد انتخابى كه مىكنند بجاى خوب بد از كار در آيد با اينكه هيچ كس اطلاع از دل ديگرى ندارد كه چه چيز بخاطرش مىگذرد فكر خوب يا فكر بد گفتم آرى ممكن است فرمود همين موجب نداشتن چنين اختياريست كه با دليلى براى تو توجيه كردم كه عقلت بپذيرد تصديق كردم .\r\nفرمود بگو ببينم پيامبرانى كه خداوند آنها را برگزيده و كتاب آسمانى بر آنها نازل كرده و ايشان را به وحى ممتاز نموده و عصمت بخشيده چون برجسته - ترين افراد مردمند و از همه بهتر مىتوانند انتخاب نمايند اگر بايشان اختيار بدهند از جمله اين پيمبران موسى و عيسى نيز هستند . با كمال عقل و دانشى كه اين دو داشتند آيا ممكن است انتخاب آنها در مورد كسى كه خيال مىكردند مؤمن است منافق از كار در آيد .\r\nگفتم : نه . فرمود همين موسى با كمال عقل و دانشى كه داشت و به او وحى ميشد از ميان قوم خود براى ميقات خدا هفتاد نفر را انتخاب كرد با اينكه يقين داشت مؤمن و مخلص هستند اين انتخاب بر خلاف تصور او بر منافقين قرار گرفت .\r\nخداوند در اين آيه به همين مطلب اشاره مىكند :  وَ اخْتارَ مُوسى قَوْمَهُ سَبْعِينَ رَجُلًا لِمِيقاتِنا  . « 1 » وقتى انتخاب پيامبرى كه خدا او را برگزيده بر شخص فاسدى قرار گيرد با اينكه او خيال مىكرد صالح است مىفهميم اجازه انتخاب به كسى كه از راز دلها و افكار پنهان و آينده اشخاص خبر ندارد داده نشده بعد از اينكه پيامبران\r\n\r\n\r\n","description":"","footnote":"\r\n( 1 ) اعراف آيه 155\r\n","page_name":" 46 ","page_number":46},
  {"content":"\r\n\r\nانتخابشان صحيح از كار در نيايد .\r\nخصال : ص 149 - صباح مزنى از حضرت صادق عليه السّلام نقل كرد كه فرمود :\r\nپيامبر را صد و بيست مرتبه بمعراج بردند در هر مرتبه خداوند سفارش مىكرد به پيامبر در مورد ولايت علي بن ابى طالب عليه السّلام و امامان بعد از او بيشتر از آنچه در باره واجبات سفارش مىكرد .\r\nقرب الاسناد : على از برادر خود موسى عليه السّلام نقل كرد كه آن جناب يك سال قبل از اينكه گرفتار شود هر وقت بستگان و خويشاوندان اطرافش جمع ميشدند مىفرمود : خداوند سفارش نكرد و تأكيد ننموده در باره چيزى به اندازه تأكيدى كه در باره اقرار بامامت نموده و مردم چيزى را به اندازه امامت انكار ننموده‌اند .\r\nخصال : مفضل گفت : به حضرت صادق عليه السّلام عرضكردم چه شد كه امامت در فرزندان امام حسين عليه السّلام قرار گرفت و فرزندان امام حسن امام نشدند با اينكه هر دو پسر پيامبر و نواده او و سرور جوانان اهل بهشتند .\r\nفرمود موسى و هارون هر دو پيامبر و رسول و برادر بودند خداوند نبوت را در نژاد هارون قرار داد نه موسى هيچ كس نمىتواند بگويد چرا چنين كرد امامت همان خلافت خدا است كسى نمىتواند بگويد چرا خداوند در فرزندان امام حسين قرار داد و بفرزندان امام حسن نداد زيرا در كار خود حكيم است از او نميتوان پرسيد چرا چنين كردى مردم مورد بازخواست قرار مىگيرند در كارهاى خود .\r\nاكمال الدين : عمرو بن اشعث گفت از حضرت صادق عليه السّلام شنيدم مىفرمود :\r\nخيال مىكنيد اختيار تعيين امام بدست ما است هر كس را بخواهيم انتخاب مى - كنيم اين قراريست از پيامبر اكرم نفر به نفر تا منتهى شود به صاحب خود . « 1 » بصائر الدرجات : عمر بن ابان گفت حضرت صادق عليه السّلام نام ائمه را برد من از اسماعيل نام بردم فرمود نه به خدا اين اختيار بما داده نشده فقط خداوند تعيين مىكند\r\n\r\n\r\n","description":"","footnote":"\r\n( 1 ) چند روايت پشت سرم در همين معنى با همين مضمون از بصائر نقل شده كه از ترجمه خوددارى شد .\r\n","page_name":" 47 ","page_number":47},
  {"content":"\r\n\r\nيكى يكى آنها را معين مىنمايد .\r\nبصائر الدرجات : ابو بصير از حضرت صادق نقل كرد كه فرمود از خداوند تقاضا كردم و در خواست نمودم و التماس نمودم كه امامت را باسماعيل بدهد خداوند امتناع كرد فقط فرمود بايد ابو الحسن موسى بن جعفر امام باشد .\r\nبصائر الدرجات : ص 140 - عبد الرحمن خزاز از حضرت صادق عليه السّلام نقل كرد كه فرمود اسماعيل پسر ابراهيم فرزند صغيرى داشت كه او را خيلى دوست مىداشت و مايل بود آن فرزند بمقام خلافت برسد . اما خداوند از اين كار امتناع داشت به او وحى كرد كه جانشين تو فلان كس است هنگام مرگ اسماعيل كه رسيد وصى او آمد اسماعيل گفت پسرم وقتى مرگ تو هم فرا رسيد همين كار كه من كردم بكن . به همين جهت هيچ امامى نخواهد مرد مگر اينكه خدا به او خبر ميدهد بكه وصيت نمايد .\r\nبصائر : حمران گفت حضرت صادق عليه السّلام فرمود : از ما خانواده امام و پيشوائى نخواهد مرد مگر اينكه به او اطلاع مىدهند بكه وصيت كند .\r\nبصائر : حسن صيقل گفت حضرت صادق عليه السّلام فرمود از ما خانواده كسى نميميرد مگر اينكه ميشناسد ولى و امام بعد از خود را .\r\nبصائر : معلى بن خنيس گفت حضرت صادق عليه السّلام فرمود امام مىشناسد امام بعد از خود را و به او وصيت مىكند . « 1 » مناقب : محمّد بن سنان از حضرت صادق عليه السّلام نقل كرد كه فرمود در باره آيه  يَخْلُقُ ما يَشاءُ وَ يَخْتارُ  خداوند محمّد صلّى اللَّه عليه و آله و سلم و اهل بيت او را برگزيد .\r\nعلي بن جعد از شعبه او از حماد بن مسلمه از انس نقل كرد كه پيامبر اكرم فرمود خداوند آدم را از گل بهر طور خواست آفريد .\r\nسپس فرمود : « و يختار » خداوند من و اهل بيتم را بر جميع مردم انتخاب كرد .\r\n\r\n\r\n","description":"","footnote":"\r\n( 1 ) چند روايت ديگر به همين مضمون نقل مىشود كه از جهت تكرار ترجمه نكرديم .\r\n","page_name":" 48 ","page_number":48},
  {"content":"\r\n\r\nما را برگزيد به من مرتبت نبوت داد و علي بن ابى طالب را وصى نمود آنگاه فرمود :  ما كانَ لَهُمُ الْخِيَرَةُ  يعنى اختيار انتخاب را بمردم نداده‌اند . ولى من بر مىگزينم كسى را كه ميخواهم پس من و اهل بيتم برگزيده و امتيازدار از ميان مردميم بعد فرمود : منزه است خدا از آنچه مشركين مكه بر او شريك مىگيرند .\r\nبعد فرمود : اى محمّد ! پروردگارت مىداند چه در دلهاى خود پنهان كرده‌اند از كينه براى تو و خانواده‌ات و چه در زبان آشكار مىكنند از علاقه بشما .\r\nمناقب : ابن جرير طبرى گفت : پيامبر اكرم نبوت خويش را بر قبائل عرب عرضه مىداشت تا به بنى كلاب رسيد آنها گفتند ما با تو بنبوت بيعت مىكنيم مشروط بر اينكه جانشينى تو متعلق بما باشد . فرمود اختيار دست خدا است اگر او بخواهد در شما خواهد بود و گر نه در ديگرى آنها از بيعت صرف نظر كرده رفتند . مى گفتند ما نمىآئيم با شمشيرهاى خود در جنگ‌هائى كه تو مىخواهى پيكار كنيم بعد ديگرى را بر ما امير و فرمانروا كنى .\r\nماوردى : در اعلام النبوة مىنويسد : عامر بن طفيل كه قصد داشت پيامبر اكرم را بفريبد گفت اگر من اسلام اختيار كنم چه امتيازى خواهم داشت .\r\nفرمود : هر امتيازى كه اسلام دارد بنفع تو است اگر اسلام آوردن موجب زيانى باشد آن زيان متوجه تو خواهد بود .\r\nگفت : مرا فرمانروا بعد از خود نمىگردانى . فرمود اين مقام به تو و فاميلت نميرسد اما مىتوانى فرمانده سپاهى شوى و در راه خدا بجنگ بپردازى . . .\r\nمناقب : ابو ذر از پيامبر اكرم نقل كرد كه فرمود هر كس فردى را بر گروهى فرمانروا كند با اينكه در ميان آن گروه كسى هست كه خدا از او بيشتر خشنود است چنين كسى خيانت به خدا كرده .\r\nابو الحسن رفاء به ابن رامين فقيه گفت وقتى پيامبر اكرم از مدينه خارج شد آيا كسى را بجانشينى خود تعيين نكرد . جوابداد چرا علي را بجانشينى خويش\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nمعين كرد .\r\nگفت پس چرا باهل مدينه نگفت خودتان انتخاب كنيد چون شما هرگز راه اشتباه نخواهيد رفت در جواب گفت ترسيد اختلاف و فتنه‌اى برپا شود .\r\nابو الحسن گفت اگر اختلافى بوجود مىآمد بعد از برگشتن از جنگ خودش اصلاح مىكرد . در جواب او گفت اين كار كه علي را تعيين كرد موجب اطمينان خاطر بيشترى بود .\r\nدر اين موقع ابو الحسن گفت پس در هنگام وفات آيا كسى را بجانشينى خود تعيين كرد ؟ جواب داد : نه .\r\nابو الحسن گفت مرگ از يك مسافرت مهمتر است چگونه آنچه در يك مسافرت موجب تشويش خاطرش مىشد در سفر مرگ اطمينان داشت كه پس از مرگش اختلاف و فتنه‌اى برپا نمىشود . ابن رامين در جواب فرو ماند .\r\nغيبت نعمانى : ص 23 - عمرو بن اشعث گفت ما در حدود بيست نفر ميان اطاق خدمت حضرت صادق عليه السّلام بوديم رو بجمعيت نموده فرمود شما خيال ميكنيد در مسأله امامت ، امام مىتواند هر كس را كه بخواهد بجانشينى خود تعيين كند .\r\nبه خدا قسم اين قراردادى است از جانب خدا كه به پيامبر ابلاغ كرده و مردان معينى را با نام و نشان يكى پس از ديگرى مشخص نموده تا منتهى به صاحب آن شود .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nبخش چهارم لزوم شناختن امام و اينكه عذرى پذيرفته نخواهد بود در ترك ولايت و امام‌شناسى\r\n\r\n[ ترجمهء روايات 
  ]\r\nمحاسن برقى : ص 153 - بشير دهان از حضرت صادق عليه السّلام نقل كرد كه پيامبر اكرم فرمود : ( من مات و هو لا يعرف امامه مات ميتة جاهلية ) هر كس بميرد در حالى كه امام خويش را نمىشناسد بمانند مردم جاهليت كافر و بىاعتقاد بمبانى دينى از دنيا رفته .\r\nسعى كنيد فرمانبردار باشيد شما ملاحظه كرديد ياران علي را كه چگونه بودند شما پيرو كسى هستيد كه عذر احدى را در نشناختن او نمىپذيرند ، آيات نفيس قرآن در باره ما است خداوند اطاعت و فرمانبردارى از ما را بر مردم واجب نموده غنائم در اختيار ما است و نعمت پاك دنيا بما تعلق دارد .\r\nمحاسن : ابو اليسع عيسى بن سري گفت : حضرت صادق عليه السّلام فرمود زمين جز با امام برقرار نخواهد بود هر كس بميرد در حالى كه امامش را نمىشناسد همانند مردم جاهليت مرده مهمترين موقعى كه احتياج بمعرفت امام داريد وقتى است كه جان شما باينجا برسد در اين موقع اشاره به سينه خود كرد . آن وقت خواهد گفت به به چقدر اعتقاد خوبى داشتم .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nمحاسن برقى : حسين بن ابى العلا گفت از حضرت صادق عليه السّلام راجع به اين فرمايش پيامبر اكرم پرسيدم\r\n« من مات ليس له امام مات ميتة جاهلية »\r\nفرمود صحيح است .\r\nاگر مردم پيرو علي بن الحسين ميشدند و عبد الملك بن مروان را رها ميكردند هدايت مىيافتند گفتم آيا كسى كه با نشناختن امام بميرد مرگ در حال كفر است فرمود : نه مرگ در حال ضلال و گمراهى است .\r\nتوضيح : امام عليه السّلام كفر را نفى كرد زيرا سئوال‌كننده خيال ميكرد احكام كفر در دنيا بر چنين شخصى جارى است به همين جهت فرمود : نه او گمراه است در دنيا و به بهشت نخواهد رفت در آخرت و هرگز راهى به بهشت ندارد اين خبر منافى با اخبار ديگرى كه اثبات كفر مىكند نخواهد بود زيرا آن اخبار ناظر به اين است كه چنين افرادى در آخرت در حكم كفارند .\r\nمحاسن : عثمان بن مغيره گفت : حضرت صادق از علي بن ابي طالب عليه السّلام نقل كرد كه پيامبر اكرم فرمود :\r\n« من مات به غير امام جماعة مات ميتة جاهلية »\r\nحارث بن مغيره گفت بعد كه خدمت حضرت صادق عليه السلام رسيدم اين جريان را پرسيدم فرمود آرى ما پرسيديم آيا مرگ او مرگ مردم جاهليت است فرمود آرى مرگ كفر و ضلال و نفاق .\r\nمحاسن : فضيل گفت از حضرت ابو جعفر عليه السّلام شنيدم ميفرمود هر كس بدون امام بميرد مرگ او چون مردن مردم جاهليت است هرگز عذر مردم را در شناختن امام نمىپذيرند ، كسى كه با شناختن امام بميرد ، او را زيانى نخواهد رسيد چه جلوتر از ظهور امام بميرد يا بعد از آن و كسى كه با عرفان امام از دنيا برود مانند كسى است كه با قائم عجل اللَّه فرجه در خيمه او بوده .\r\nاكمال الدين : ص 375 - محمّد بن اسماعيل از حضرت رضا عليه السّلام نقل كرد كه فرمود هر كس بميرد با آنكه امامى نداشته باشد بمرگ جاهليت مرده عرض\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nكردم هر كس چنين بميرد مرگ جاهليت داشته ؟ فرمود : آرى كسى كه توقف دارد كافر است و ناصب مشرك است .\r\nغيبت نعمانى : يحيى بن عبد اللَّه از حضرت صادق عليه السّلام نقل كرد فرمود يحيى هر كس شب را بسر برد با نشناختن امام زمان خود به مرگ جاهليت مرده .\r\nغيبت نعمانى : از حضرت ابو الحسن نقل مىكند در باره آيه  وَ مَنْ أَضَلُّ مِمَّنِ اتَّبَعَ هَواهُ بِغَيْرِ هُدىً مِنَ اللَّهِ  . فرمود : يعنى كسى كه دين خود را از ائمه هدى عليهم السّلام نگيرد .\r\nغيبت نعمانى : محمّد بن سنان از راوى خود نقل مىكند كه حضرت صادق فرمود كسى كه شريك قرار دهد شخصى را كه از جانب خدا بامامت منصوب نشده با امامى كه از جانب خدا تعيين شده است مشرك خواهد بود .\r\nغيبت نعمانى : ابن ابى يعفور گفت به حضرت صادق عليه السّلام عرضكردم مردى شما را دوست مىدارد و از دشمنتان بيزار است حلال شما را حلال و حرامتان را حرام ميداند و قبول دارد كه امامت متعلق بشما است و ديگرى حق امامت ندارد جز اينكه مىگويد اين خاندان در ميان راجع به شخص امام اختلاف دارند با اينكه آنها پيشوا و رهبر هستند .\r\nاگر همه خانواده پيامبر اتفاق نمايند و بگويند فلانى از ما خانواده امام است ، ما هم ميگوئيم هم او امام است .\r\nامام عليه السّلام فرمود اگر بر اين اعتقاد بميرد بمانند مردم جاهليت مرده .\r\nدر خبر ديگر آخر آن ميافزايد قرآن داراى تأويلهائى است كه در حال جريان است مانند شب و روز و حركت خورشيد و ماه وقتى زمان يكى از آنها برسد اتفاق خواهد افتاد و بعضى بعدها بوقوع مىپيوندد .\r\nتوضيح : منظور از تأويل قرآن شايد اين باشد كه بطون و تأويلهاى قرآن تدريجى و منوط بوقت و زمان مخصوصى است از آن جمله اجتماع مردم\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nبر يك امام در زمان حضرت قائم عجل اللَّه فرجه خواهد بود كه حالا موقع آن نيست يا منظور اينست كه قرآن دلالت دارد كه بايد در هر زمان امام مىباشد بعضى از ائمه زمان آنها گذشته و بعضى خواهند آمد .\r\nتفسير قمى : ص 579 - ابو حمزه گفت حضرت باقر عليه السّلام فرمود : خداوند روز قيامت عذر احدى را نمىپذيرد كه بگويد خدايا من نمىدانستم كه فرزندان فاطمه زهرا عليها السّلام رهبر و امام بر تمام مردمند ، در باره شيعيان اولاد فاطمه عليها السلام فقط اين آيه نازل شده :\r\n يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ  « 1 » .\r\nقرب الاسناد : بزنطى از حضرت رضا عليه السّلام نقل كرد كه حضرت باقر عليه السّلام فرمود : هر كه مسرور مىشود از اينكه بين او و خدا حجابى نباشد تا خدا را بيند و خداوند او را مشاهده كند بايد آل محمّد عليهم السلام را دوست بدارد و از دشمنانشان بيزار باشد و پيرو امام از اين خانواده گردد .\r\nاگر چنين بود خدا را مىبيند و خدا نيز او را مىبيند .\r\nتوضيح : اين ديدن منظور ديدن كرامت و لطف خدا است يا ديدن اولياء خدايا به نهايت رسيدن درجه معرفت است به اندازه قدرت و نيروى بشرى .\r\nعيون اخبار الرضا : تميمى از حضرت رضا نقل كرد كه پيامبر اكرم صلّى اللَّه عليه و آله و سلم فرمود : هر كس بميرد با اينكه امامى از فرزندان من نداشته باشد به مثل جاهليت مرده و از او مؤاخذه و بازخواست مىشود نسبت بكر دارى كه در جاهليت انجام داده و آنچه در اسلام عمل كرده امالى شيخ : ص 162 - ابو سعيد همدانى از حضرت باقر عليه السّلام نقل كرد كه در باره آيه  إِلَّا مَنْ تابَ وَ آمَنَ وَ عَمِلَ صالِحاً  فرمود به خدا قسم اگر توبه كند و\r\n\r\n\r\n","description":"","footnote":"\r\n( 1 ) منظور اينست فقط بامام‌شناسان ميگويند از رحمت خدا مأيوس نشويد و جرم و گناه آنها را مىبخشند .\r\n","page_name":" 54 ","page_number":54},
  {"content":"\r\n\r\nايمان آورد و عمل صالح انجام دهد ولى راه بولايت و محبت ما نداشته باشد و فضل و مقام ما را نشناسد توبه و ايمان و عمل صالح او برايش سودى نخواهد داشت .\r\nتوضيح : اين آيه در چهار جاى قرآن نقل شده :\r\n1 - در سوره مريم  إِلَّا مَنْ تابَ وَ آمَنَ وَ عَمِلَ صالِحاً فَأُولئِكَ يَدْخُلُونَ الْجَنَّةَ  .\r\n2 - در سوره طه  وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى  .\r\n3 - در سوره فرقان  إِلَّا مَنْ تابَ وَ آمَنَ وَ عَمِلَ عَمَلًا صالِحاً فَأُوْلئِكَ يُبَدِّلُ اللَّهُ سَيِّئاتِهِمْ حَسَناتٍ  .\r\n4 - در سوره قصص  فَأَمَّا مَنْ تابَ وَ آمَنَ وَ عَمِلَ صالِحاً فَعَسى أَنْ يَكُونَ مِنَ الْمُفْلِحِينَ  .\r\nبا خبرى كه ذكر شد فقط آيه اول و دوم مناسبت دارد . اشكال مىشود كه آيه اول داراى لفظ  « ثُمَّ اهْتَدى »  نيست آيه دوم نيز اولش با خبر مطابقت ندارد زيرا در خبر نقل شده :\r\n إِلَّا مَنْ تابَ  ولى در قرآن هست  لِمَنْ تابَ وَ آمَنَ  شايد خبر نيز در اصل  لِمَنْ تابَ  بوده كه راويان يا نسخه برداران باشتباه تغيير داده‌اند .\r\nعلل الشرائع : حنان بن سدير گفت به حضرت صادق عليه السّلام عرضكردم بچه دليل بايد حتما امامهاى بعد از پيغمبر را بشناسم ولى امام‌هاى قبل از پيامبر را الزامى نيست ، فرمود بواسطه اختلاف شرايع .\r\nمعانى الاخبار : ص 112 - سليم بن قيس هلالى گفت به حضرت امير المؤمنين عليه السّلام عرضكردم كمترين چيزى كه موجب گمراه شدن شخص مىشود چيست ؟\r\nفرمود اينكه نشناسد خداوند دستور داده اطاعت از چه كسى بكند و ولايت او لازم شده و حجت در روى زمين و گواه بر خلق است .\r\nعرضكردم آنها كيانند يا امير المؤمنين فرمود ! كسانى كه اطاعت آنها را خداوند در قرآن قرين اطاعت خويش قرار داده در اين آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nگفت پيشانى آن جناب را بوسيده عرضكردم برايم واضح كردى و عقده دلم را گشودى و هر شك و ترديدى در دلم بود از بين بردى .\r\nعلل الشرائع : سلمة بن عطا از حضرت صادق عليه السّلام نقل كرد كه فرمود :\r\nحضرت حسين عليه السّلام در ميان اصحاب خود فرمود : اصحاب من ! خداوند مردم را آفريد تا او را بشناسند وقتى شناختند او را مىپرستند وقتى او را پرستيدند از پرستش ديگران دست ميكشند .\r\nمردى عرضكرد يا ابن رسول اللَّه پدر و مادرم فدايت معنى معرفت خدا چيست ؟\r\nفرمود همان معرفت و شناخت اهل هر زمانى است امام زمان خود را .\r\nصدوق در توضيح اينخبر مىنويسد : اهل هر زمان بايد بشناسند و بدانند كه خدا ايشان را وانگذاشته و زمين را خالى از امام معصوم ننموده كسى كه بپرستد خدائى را كه حجت براى مردم قرار نداده او خداى واقعى را نپرستيده ديگرى را پرستش نموده .\r\nتوضيح : شايد امام عليه السّلام كه معرفت خدا را معرفت امام دانسته منظورش اينست كه معرفت خدا حاصل نمىشود مگر از طرف امام يا به جهت اينكه شرط انتفاع از معرفت خدا معرفت امام است كه اگر خدا را بشناسد ولى امام‌شناسى نداشته باشد خداشناسى او برايش سودى ندارد و توضيحى كه صدوق نيز داده است بىمناسبت نيست .\r\nتفسير قمى : ابان بن تغلب گفت حضرت صادق عليه السّلام فرمود : ابان ! خداوند از مشركين زكات مالشان را نخواسته در حالى كه مشرك باشند چنانچه در اين آيه مىفرمايد   وَ وَيْلٌ لِلْمُشْرِكِينَ الَّذِينَ لا يُؤْتُونَ الزَّكاةَ وَ هُمْ بِالْآخِرَةِ هُمْ كافِرُونَ   عرضكردم آقا ! فدايت شوم اين مطلب را برايم توضيح بدهيد .\r\nفرمود واى بر مشركين كه شرك آوردند در مورد امام اول آنها در مورد ائمه ديگر هم كافرند . ابان ! خداوند مردم را دعوت بايمان به خود كرده وقتى ايمان به خدا و پيامبر آوردند واجبات بر آنها لازم مىشود .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nتوضيح : امام عليه السّلام مشرك را در آيه تفسير نموده به كسى كه شريك قرار دهد با امام واقعى ديگرى را و لفظ آخرت را بائمه ديگر تفسير نموده اين يكى از بطون آيه است ، اين خبر دلالت دارد كه مشركين ملزم بانجام فرائض نيستند ولى مخالفين مكلف به آنها هستند با اينكه مفاد آن بر خلاف مشهور بين دانشمندان شيعه است .\r\nممكن است بگوئيم منظور اينست كه وادار كردن كسانى كه ايمان به خدا و رسول ندارند بايمان مقدم است بر تكليف نمودن ايشان را بدستورات نه اينكه مكلف بدستورات اصلا نباشند .\r\nعيون اخبار الرضا : يك جمله از نوشته حضرت رضا عليه السّلام براى مأمون در شرايع دين اين بود : «\r\nمن مات لا يعرف ائمته مات ميتة جاهلية\r\n. ثواب الاعمال : ص 7 : ابو سعيد خدرى گفت : روزى پيامبر اكرم صلّى اللَّه عليه و آله و سلم نشسته بود چند نفر از اصحاب نيز خدمت آن جناب بودند از آن جمله علي بن ابى طالب عليه السّلام حضرت رسول صلّى اللَّه عليه و آله و سلم فرمود هر كس بگويد :  لا إِلهَ إِلَّا اللَّهُ  داخل بهشت مىشود .\r\nدو نفر از اصحاب عرضكردند ما ميگوئيم  لا إِلهَ إِلَّا اللَّهُ  فرمود شهادت  لا إِلهَ إِلَّا اللَّهُ  از اين و شيعيانش پذيرفته مىشود آن كسانى كه خداوند پيمان آنها را گرفته آن دو گفتند ما ميگوئيم  لا إِلهَ إِلَّا اللَّهُ  در اين موقع پيامبر اكرم صلّى اللَّه عليه و آله و سلم دست روى سر علي عليه السّلام نهاده فرمود علامت اينكه شيعه او باشيد اينست كه پيمانش را نشكنيد و جاى او را تصاحب نكنيد و گفتارش را تكذيب ننمائيد .\r\nثواب الاعمال : عيسى بن سرى گفت به حضرت صادق عليه السّلام عرضكردم پيامبر اكرم صلّى اللَّه عليه و آله و سلم فرموده است :\r\n« من مات لا يعرف امامه مات ميتة جاهلية »\r\nحضرت صادق عليه السّلام فرمود مهمترين موقعى كه شخص احتياج بشناختن امام خود دارد آن موقعى است كه جانش باينجا برسد اشاره به سينه خود نمود . تو بر راه و طريقى شايسته هستى .\r\nثواب الاعمال : ابو ذريح از ابو حمزه نقل كرد كه امام صادق عليه السّلام فرمود :\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nاز ما خانواده است امامى كه فرمانبردارى از او واجب است هر كس منكر او شود يهودى يا نصرانى ميميرد . به خدا سوگند خداوند از روزى كه آدم را قبض روح كرده زمين را خالى از امامى كه راهنماى مردم بسوى خدا باشد نگذاشته ، هم او حجت بر مردم است هر كه ترك او كند هلاك مىشود و هر كه پيرو او باشد نجات مىيابد و خداوند چنين ملتزم شده است .\r\nبصائر : ابو عبيده حذاء گفت : ما در زمان حضرت باقر كه از دنيا رفت مثل گوسفند بدون چوپان سرگردان بوديم - روزى سالم بن ابى حفصه مرا ديد پرسيد امام تو كيست گفتم امام من آل محمّد هستند گفت پس در اين صورت خود را نابود كرده‌اى و ديگران را نيز بنابودى كشيده‌اى . مگر من و تو با هم خدمت حضرت باقر نبوديم كه فرمود\r\n« من مات و ليس عليه امام مات ميتة جاهلية »\r\nگفتم چرا خدا مرا بمعرفت امام راهنمائى كند . همين سخنان را براى حضرت صادق عليه السّلام نقل كردم كه سالم بن ابى حفصه به من چه گفت .\r\nفرمود يا ابا عبيده هر يك از ما ائمه بميرد جانشينى براى خود قرار ميدهد كه مثل او عمل كند و روش او را از پيش گيرد و مردم را به همان راه دعوت كند .\r\nابا عبيده - اشكالى ندارد كه خداوند آنچه بداود داده بسلمان نيز بدهد پيغمبر فرمود يا ابا عبيده زمانى كه قائم آل محمّد صلّى اللَّه عليه و آله و سلم قيام كند حكم مىكند مانند داود و سليمان و از مردم شاهد نميخواهد .\r\nمحاسن برقى : محمّد بن مسلم گفت از حضرت باقر عليه السّلام شنيدم ميفرمود هر كس خدا را بپرستد و خويشتن را به زحمت اندازد با عبادت اما بدون اعتقاد به امام عادل كه از جانب خدا تعيين شده تمام رنج و كوشش او نامقبول است و گمراه و سرگردان خواهد بود ؟ او چون گوسفندى است كه از جلو چوپان گم شده است و روز خود را تنها ميان بيابان بسرگردانى تمام كند همين كه تاريكى شب برسيد از دور چشمش بگله‌اى بيافتاد بهمراه چوپانى . خود را به آن گله برساند آن شب را در خوابگاه اين گله بخوابد . سحرگاه كه چوپان گله را به حركت در آورد متوجه شود كه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاين نه آن گله و نه آن چوپان است در سرگردانى و تحير پا بفرار گذارد بدنبال گله و چوپان خود متحير و سرگردان .\r\nاز دور گله‌اى ديگر را مىبيند خود را به آن گله مىرساند و نزديك مىشود اما چوپان فرياد مىزند برو گله خود را پيدا كن تو سر گردان و متحيرى و از چوپان خود گم‌شده‌اى باز با ترس پا بفرار ميگذارد كسى نيست كه او را راهنمائى بچراگاه خود كند او را بگله برگرداند در همين هنگام گرگ از فرصت استفاده مىكند و او را از هم ميدرد و مىخورد همين طور هر كس از اين امت داراى امام عادلى كه منصوب از جانب خداوند است نباشد سرگردان و متحير است اگر بر چنين حالتى بميرد مرگ كفر و نفاق نموده . بدان اى محمّد بن مسلم كه ائمه حق و پيروانشان بر دين و آئين خدايند . . .\r\nدر غيبت نعمانى همين حديث نقل شده تا آنجا كه مىفرمايد ائمه حق و پيروان آنها بر دين خدايند و پيشوايان ستمگر از دين خدا و حق منحرفند خود گمراهند و ديگران را نيز گمراه كرده‌اند اعمالى كه انجام ميدهند مانند خاكسترى است كه در مسير تند بادى سخت در يك روز طوفانى قرار گيرد نتيجه‌اى از كار خود نميبرند اين يك گمراهى بسيار سختى است .\r\nتوضيح : وجه تمثيل آشكار است زيرا كسى كه پيرو يكى از ائمه هدى عليهم السّلام بوده و گمراه شده است و بهر يك از پيشوايان ستمگر كه بپيوندد هر خلافى كه از آن پيشوا ببيند موجب نفرت و انزجارش مىشود و پيشوا نيز وقتى مشاهده كند او بر خلاف نظرش رفتار مىكند طردش مىنمايد و او را ميراند ، مبادا پيروانش را از گرد او پراكنده كند بالاخره همين طور سرگردان است تا شيطان بر او غلبه نمايد يا به كلى از دين خارجش كند و يا تابع يكى از پيشوايان زور و ستم شود .\r\nاكمال الدين : سليم بن قيس هلالى گفت از سلمان و ابى ذر و مقداد شنيدم كه پيامبر اكرم صلّى اللَّه عليه و آله و سلم فرموده است :\r\n« من مات و ليس له امام مات ميتة جاهلية »\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nاين حديث را بر جابر و ابن عباس عرضه داشتم گفتند : صحيح است ، راست گفته‌اند ما نيز خود شاهد بوديم و شنيديم از پيامبر اكرم . سلمان گفت : يا رسول اللَّه شما فرموديد هر كس بميرد و امامى نداشته باشد بمرگ جاهليت مرده آن امام كيست ؟ فرمود او از اوصياء من است هر كس بميرد از امت من و امامى از اوصياء مرا نشناسد بمرگ جاهليت مرده اگر او را نشناسد و دشمن بدارد مشرك است اما اگر نشناسد ولى دشمنى با او نداشته باشد نادان است ولى مشرك نيست .\r\nاكمال الدين : ص 230 - مروان بن مسلم از حضرت صادق عليه السّلام نقل كرد كه فرمود امام واسطه بين خدا و خلق است هر كه او را بشناسد مؤمن است و هر كه منكرش باشد كافر است .\r\nاكمال الدين : از فضيل نقل كرد كه حضرت باقر عليه السّلام فرمود :\r\n« من مات و ليس له امام مات ميتة جاهلية »\r\nو مردم معذور نيستند از شناختن امام خود .\r\nغيبت نعمانى : ص 63 - محمّد بن مسلم گفت به حضرت باقر عليه السّلام گفتم : اگر كسى منكر امامى از شما خانواده باشد حالش چگونه خواهد بود .\r\nفرمود هر كس منكر امامى كه از جانب خدا تعيين شده بشود و بيزار از او و دينش باشد كافر و مرتد است چون امام از جانب خدا است و دين او دين خدا است كسى كه از دين خدا بيزار باشد خونش در آن حال مباح است مگر اينكه توبه كند و از عقيده خود بر گردد .\r\nرجال كشى : ابو اليسع گفت : به حضرت صادق عليه السّلام عرضكردم برايم توضيح بفرمائيد استوانه‌هاى اصلى اسلام كه بر آن پايه‌گذارى شده است و هيچ كس را ياراى آن نيست كه كوتاهى در شناخت آنها داشته باشد چيست ؟ و اگر كوتاهى كند دينش و تباه شده و عملش قبول نمىشود و هر كس آنها را بشناسد و عمل كند دينش درست است و عملش مقبول و جهل و ندانستن بعضى از امور زيانى برايش نخواهد داشت .\r\nفرمود : شهادت بيكتائى خدا و ايمان بپيامبر اكرم صلّى اللَّه عليه و آله و سلم و اقرار به آنچه از جانب\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nخدا آورده ، سپس فرمود : زكات در اموال و ولايت نسبت بائمه حق كه داراى نشانه و علامت هستند براى كسى كه بخواهد آنها را بشناسد .\r\nپيامبر اكرم فرمود :\r\n« من مات لا يعرف امام زمانه مات ميتة جاهلية »\r\nو خداوند در اين آيه مىفرمايد :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  . « 1 » اولى الامر على بن ابى طالب عليه السّلام بود ، گروهى مدعي شدند نه ، معاويه است . بعد از علي عليه السّلام امام حسن و امام حسين بودند باز گروهى گفتند يزيد بن معاويه است نه ديگرى .\r\nفرمود : مايليد توضيح بيشترى بدهم . چند نفر عرضكردند بفرمائيد فرمود بعد از آنها علي بن الحسين عليه السّلام بود ، پس از آن جناب حضرت باقر . شيعيان قبل از ايشان حلال و حرام خود را نميدانستند ، مگر اينكه در اين مورد از مردم اطلاع بگيرند تا زمان حضرت باقر عليه السّلام كه درهاى علوم را گشود و براى آنها توضيح و تشريح كرد از آن ببعد مردم براى كسب علم بشيعيان مراجعه ميكردند با اينكه قبلا به ديگران نيازمند بودند .\r\nجريان به همين وضع خواهد بود زمين پايدار نيست مگر بوسيله امام هر كس بميرد و امام خود را نشناسد بمرگ جاهليت مرده و مهمترين موقعى كه احتياج بشناسائى امام دارى وقتى است كه جانب باينجا برسد ، اشاره به حلق خود نمود و از دنيا دست بكشى آن وقت خواهى گفت به به چه عقيده خوبى داشتم .\r\nابو اليسع عيسى بن سرى گفت : ابو حمزه كه در آن مجلس حضور داشت در دنباله خبر ميگفت حضرت صادق عليه السّلام اضافه نمود كه حضرت باقر واقعا امامي به حق و شايسته بود .\r\nاختصاص : ص 268 - عمر بن يزيد گفت از ابو الحسن اول عليه السّلام شنيدم ميفرمود هر كس بميرد بدون امام بمرگ جاهليت مرده امام زنده‌اى كه او را بشناسد\r\n\r\n\r\n","description":"","footnote":"\r\n( 1 ) سوره نساء آيه 95 - مردم اطاعت كنيد از خدا و پيامبر و صاحبان امر امامان عليهم السلام .\r\n","page_name":" 61 ","page_number":61},
  {"content":"\r\n\r\nعرضكردم : آقا ! من از پدرتان نشنيدم جمله امام زنده را بفرمايد . فرمود به خدا قسم اين حرف را پيامبر اكرم فرموده است .\r\nآن جناب فرمود هر كه بميرد بدون امامى كه از او بشنود و مطيعش باشد بمرگ جاهليت مرده .\r\nاختصاص : حلبى گفت : حضرت صادق فرمود هر كه بميرد بدون داشتن امام زنده و آشكار بمرگ جاهليت مرده .\r\nاختصاص : ابو الجارود گفت : از حضرت صادق عليه السّلام شنيدم فرمود هر كس بميرد بدون امام زنده آشكار بمرگ جاهليت مرده عرضكردم : آقا ! امام زنده ؟\r\nفرمود امام زنده آرى امام زنده .\r\nكنز الفوائد كراجكى : حضرت رضا عليه السّلام از آباء گرام خود از پيامبر اكرم نقل كرد كه فرمود هر كه بميرد بدون امامى از فرزندان من بمرگ جاهليت مرده و بازخواست مىشود از او آنچه در جاهليت و اسلام انجام داده .\r\nدر حديث از طريق اهل سنت از عبد اللَّه بن عمر بن خطاب آمده است كه پيامبر اكرم فرمود :\r\n« من مات و ليس في عنقه بيعة امام او ليس في عنقه عهد الامام مات ميتة جاهلية »\r\nهر كس بميرد در حالى كه بيعت امامى ( يا پيمان ) بر گردنش نباشد بمرگ جاهليت مرده . بسيارى از اهل سنت روايت كرده‌اند كه فرمود هر كس بميرد در حالى كه امام زمان خود را نشناسد به مرگ جاهليت مرده .\r\nاين دو خبر مطابقت دارند با معنى آيه شريفه :  يَوْمَ نَدْعُوا كُلَّ أُناسٍ بِإِمامِهِمْ فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا  .\r\nاگر مخالفين مدعى شوند كه امام در اين آيه همان كتاب است به آنها جواب ميدهيم اين سخن مخالف ظاهر آيه است و بايد از معنى ظاهرى آن بدون دليل و برهانى انصراف نمائيم .\r\nزيرا ظاهر آيه چنين ميفهماند كه امام كسى است كه پيشوا است در كارها\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nو دستور او را در امر و نهى پذيرفته است كتاب و نامه را نمىتوان بچنين امتيازى اختصاص داد جز اينكه از بابت مجاز گفته شود با اينكه حمل كلام را به ظاهر آن بهتر است جز در مواردى كه مجبور باشيم از ظاهر دست بكشيم .\r\nديگر اينكه يكى از دو خبر متضمن بيعت و پيمان امام است ما ميدانيم كه كتاب و نامه بيعتى بر گردن مردم ندارد و صحيح نيست بگوئيم كتاب بر گردن مردم پيمانى دارد از توضيح گذشته معلوم مىشود كه تفسير امام را بكتاب سخن صحيح نيست .\r\nاگر بگويند شما منكر نيستيد كه امام در اين آيه خود پيامبر باشد جواب داده مىشود .\r\nپيامبر اكرم با مرگ از امت جدا شده در يكى از دو خبر مىگويد امام زمان . مضمون خبر شاهد است بر اينكه امام بايد زنده و سخن گو و موجود در زمان باشد كسى كه از دنيا رفته باشد نمىگويند امام است مگر به همان تقريبى كه در مورد كتاب گفتيم از روى مجاز اگر مىشد شخص فوت شده را پيشوا دانست بايد ابراهيم خليل را امام زمان خود بدانيم ، زيرا ما بدين و شريعت او ملتزم و عامل هستيم ، اين سخن صحيح نيست مگر از روى استعاره و مجاز .\r\nظاهر سخن پيامبر اكرم صلّى اللَّه عليه و آله و سلم\r\n« من مات و هو لا يعرف امام زمانه »\r\nدليل بر اينست كه هر زمانى امامى دارد كه بايد به او مراجعه نمود و از او پيروى كرد اين مطلب واضحى است و از آن جمله اين سخن پيامبر است كه تمام مسلمانان بر آن اجماع دارند فرمود :\r\n« انى مخلف فيكم ما ان تمسكتم به لن تضلوا : كتاب اللَّه و عترتى اهل بيتى و انهما لن يفترقا حتى يردا على الحوض »\r\nمن ميان شما چيزى را ميگذارم كه اگر چنگ به آن بزنيد گمراه نمىشويد كتاب خدا و عترتم ، اين دو از يك ديگر جدا نخواهد شد تا در حوض كوثر بر من وارد شوند .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nپيامبر اكرم اطلاع ميدهد كه در ميان مردم از عترت و خاندان خود كسانى را گذارده كه از كتاب جدا نمىشوند و پيوسته با هم خواهند بود در اين فرمايش نيز دليلى است كه زمان خالى از امام نيست .\r\nاز آن جمله اين فرمايش پيامبر است كه مشهور بين روات احاديث شده فرموده است : در هر زمانى پيشوائى واقعى از ميان خاندان من هست كه تحريف و تغيير ستمگران و سخن ياوه‌سرايان كه در دين بوجود آورده‌اند از بين مىبرد امامان رهبر و راهنماى شما بسوى خدايند دقت كنيد با چه پيشوائى به پيشگاه خدا وارد مىشويد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nبخش پنجم كسى كه يكى از ائمه عليهم السّلام را انكار كند منكر همه‌ى آنها شده\r\n\r\n[ ترجمهء روايات 
  ]\r\nاكمال الدين : ابن مسكان از حضرت صادق عليه السّلام نقل كرد كه فرمود هر كس يكى از امامان زنده را منكر شود منكر امامان فوت شده گرديده .\r\nاكمال الدين : ابان بن تغلب گفت به حضرت صادق عليه السّلام عرضكردم كسى كه امامها را بشناسد ولى امام زمان خود را نشناسد آيا مؤمن است ؟ فرمود : نه گفتم مسلمان است فرمود . آرى .\r\nشيخ صدوق رحمة اللَّه عليه : گفته است اسلام اقرار بشهادتين است كه موجب احترام جان و مال مسلمان مىشود و امام ثواب و پاداش بوسيله ايمان است .\r\nپيامبر اكرم صلّى اللَّه عليه و آله و سلم فرموده است هر كس گوياى شهادت  لا إِلهَ إِلَّا اللَّهُ  و محمّد رسول اللَّه باشد مال و جانش محفوظ است مگر كارى كند كه موجب از بين رفتن احترام مال يا جانش گردد و حساب او بر خداوند است .\r\nاكمال الدين : عبد الرحمن بن ابى ليلى گفت در يك حديث طولانى حضرت صادق عليه السّلام در آخرش فرمود :\r\nچگونه هدايت مىيابد كسى كه بينا نيست و چگونه بينا مىشود كسى كه\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nاو را برحذر نداشته‌اند پيرو فرمايش پيامبر اكرم باشيد و اقرار به آنچه خداوند نازل كرده بنمائيد پيرو نشانه‌هاى هدايت باشيد كه اين پيروى علامت امانت و پرهيزگارى است .\r\nمتوجه باشيد هر كس عيسى بن مريم را برسالت نپذيرد اما تمام پيامبران ديگر را قبول داشته باشد ايمان نياورده ، بوسيله مشعلهاى فروزان هدايت راه را پيدا كنيد و از پناه پرده‌هاى ضخيم جستجوى پيشوايان و ائمه خود را بنمائيد تا دينتان كامل شود و ايمان به خدا پيدا نمائيد .\r\nاكمال الدين : محمّد بن فضيل از حضرت رضا عليه السّلام نقل كرد كه آن جناب از آباء گرام خود كه پيامبر اكرم فرمود يا على تو و ائمه از فرزندانت حجت‌هاى خدا در ميان مردم و شخصيت‌هاى برجسته بين آنها هستيد هر كس يكى از شما را منكر شود انكار مرا كرده و هر كه با يك نفر از شما مخالفت كند با من مخالفت نموده هر كه بيكى از شما ستم كند به من ستم كرده و كسى كه بشما احترام گذارد به من احترام گذارده و هر كه از شما اطاعت كند از من اطاعت كرده ، كسى كه شما را دوست بدارد مرا دوست داشته و دشمن شما دشمن من است .\r\nزيرا شما از من هستيد و از سرشت من آفريده شده‌ايد و من از شما هستم .\r\nغيبت نعمانى : محمّد بن تمام گفت به حضرت صادق عليه السّلام گفتم فلان كس كه از ارادتمندان شما است سلام رسانده و تقاضا دارد كه ضمانت شفاعت او را بنمائيد فرمود از مواليان ما است ؟ عرضكردم آرى .\r\nفرمود مقامش بالاتر از اين حرفها است عرضكردم آقا او ولايت علي عليه السّلام را قبول دارد ولى بقيه امامها را بعد از ايشان نمىشناسد فرمود او گمراه است .\r\nعرضكردم اگر همه امامها را قبول داشته باشد ولى امام آخرى را نشناسد فرمود مثل كسى است كه اعتراف به نبوت عيسى دارد ولى حضرت محمّد صلّى اللَّه عليه و آله و سلم را پيامبر نمىداند يا اقرار به محمّد صلّى اللَّه عليه و آله و سلم دارد و عيسى را پيامبر نمىداند پناه به خدا مىبرم از جرم كسى كه يكى از حجج خدا را قبول نداشته باشد .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nصاحب غيبت نعمانى در ذيل اين حديث مىنويسد : هر كس اين حديث را خواند و اين كتاب را ديد بايد جدا بپرهيزد از اينكه انكار يكى از امامان را نمايد كه با اين اعتقاد خود را هلاك نموده و مانند كسى شده است كه منكر نبوت حضرت محمّد صلّى اللَّه عليه و آله و سلم و يا عيسى شده يا نبوت هر دو .\r\nغيبت نعمانى : محمّد بن مسلم گفت : به حضرت صادق عليه السّلام عرضكردم مردى به من گفت من امام آخر را قبول دارم اما ديگر زيانى متوجه من نخواهد شد اگر امام اول را قبول نداشته باشم .\r\nفرمود خداوند او را لعنت كند من از او بيزارم و او را نمىشناسم مگر ميتوان امام آخر را شناخت جز با شناختن امام اول .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n\r\nبخش ششم مردم جز بوسيله امام هدايت نمىيابند و ائمه وسيله بين آنها و خدايند هر كس امام‌شناس باشد داخل بهشت مىشود\r\n\r\n[ ترجمهء روايات 
  ]\r\nامالى صدوق : مفضل گفت : حضرت صادق عليه السّلام فرمود گرفتارى مردم زياد است اگر آنها را دعوت كنيم نمىپذيرند و اگر رها كنيم جز بوسيله ما هدايت نمىيابند .\r\nامالى صدوق : نصر عطار باسناد خود گفت پيامبر اكرم به على بن ابى طالب عليه السّلام فرمود سه چيز را قسم ميخورم كه واقعيت است تو و جانشينانت عارف هستيد خدا را نميتوانند بشناسند مگر از راه معرفت شما و داخل بهشت نمىشود مگر كسى كه شما را بشناسد و شما او را بشناسيد و داخل آتش نميگردد مگر كسى كه منكر شما است و شما منكر او هستيد .\r\nعلل الشرائع : ص 93 - اسحاق بن اسماعيل نيشابورى گفت حسن بن علي عليه السّلام براى او نوشت : خداوند كه بفضل و رحمت خويش واجبات را براى شما\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nتعيين نمود نه از جهت احتياج بانجام آن بود . اين بواسطه رحمت بود تا پاك از ناپاك شناخته شود و دلهايتان صفا يابد و قلبهاى شما روشن گردد و برحمت خدا بر يك ديگر سبقت گيريد و مقام‌هاى شما در بهشت افزون گردد .\r\nحج و عمره و نماز و زكات و روزه و ولايت را بر شما واجب نمود و براى شما درى قرار داد كه بوسيله آن درهاى فرائض را بگشائيد و كليدى براى راه خود نهاد اگر محمّد و جانشينان او از فرزندانش نبودند شما مانند چهارپايان سرگردان بوديد هيچ يك از فرائض را نميدانستيد مگر ميتوان داخل قريه‌اى شد از غير در آن .\r\nوقتى خداوند منت نهاد بر شما به تعيين ائمه عليهم السّلام فرمود امروز دين شما را كامل كردم و نعمت خود را بر شما تمام نموده و اسلام را بعنوان دين براى شما خواستم .\r\nبراى امامان حقوقى بر شما لازم نموده و دستور داده است كه آن حقوق را ادا كنيد تا زناشوئى و اموال و خوردن و آشاميدن شما حلال باشد و وعده بركت و افزايش و ثروت بشما داده تا ببيند چه كسى در پنهانى مطيع اوست در قرآن فرموده است :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nتوجه داشته باشيد هر كه بخل ورزد بر ضرر خود اقدام كرده خدا بىنياز است شما نيازمند به او هستيد اينك هر چه مايليد انجام دهيد عمل شما در پيشگاه خدا و پيامبران و مؤمنين است بعد بجانب خداى دانا خواهيد رفت و شما را از نتيجهء اعمال و رفتارتان مطلع مىكند . ستايش خداى جهانيان را سزا است .\r\nمعانى الاخبار : ص 14 - سعد بن طريف از حضرت ابو جعفر عليه السّلام نقل كرد كه پيامبر اكرم فرمود يا علي روز قيامت من و تو و جبرئيل بر صراط مينشينيم هيچ كس از آن عبور نخواهد كرد مگر نوشته‌اى داشته باشد كه در او برات ولايت تو باشد .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nامالى شيخ : محمّد بن مثنى ازدى گفت از حضرت صادق شنيدم كه ميفرمود :\r\nما سبب و واسطه بين شما و خدا هستيم .\r\nامالى شيخ : كثير بن طارق گفت از زيد بن علي بن الحسين عليه السّلام تفسير آيهء :\r\n لا تَدْعُوا الْيَوْمَ ثُبُوراً واحِداً وَ ادْعُوا ثُبُوراً كَثِيراً  را پرسيدم . فرمود تو مردى صالحى و متهم نيستى ميترسم موجب هلاكت تو شود . وقتى پيروان هر پيشوا و امام ستمگرى را به طرف جهنم ببرند آنها امام خود را بنام صدا ميزنند ميگويند فلان كس كه موجب هلاكت ما شدى بيا حالا ما را نجات بخش از اين بدبختى ، آن وقت شروع بناله و فرياد وا ويلا و مرگ بر ما ياد ميكنند . در اين موقع به آنها ميگويند يك مرگ نخواهيد مرگهاى زيادى بخواهيد .\r\nآنگاه زيد بن على فرمود پدرم على بن الحسين از پدر خود حسين بن علي نقل كرد كه پيامبر اكرم فرمود : يا علي تو و پيروانت در بهشت هستيد .\r\nاحتجاج طبرسى : ص 110 - عبد اللَّه بن سليمان گفت خدمت حضرت باقر عليه السّلام بودم مردى از اهل بصره بنام عثمان اعمى به او گفت حسن بصرى ميگويد كسانى كه علم را كتمان ميكنند از بوى گند شكم آنها اهل جهنم ناراحتند .\r\nحضرت باقر فرمود اگر اين حرف درست باشد مؤمن آل فرعون هلاك شده با اينكه خداوند در قرآن او را ميستايد هميشه علم مكتوم بود از زمان بعثت نوح حسن بصرى بهر طرف از چپ و راست ميخواهد برود علم را نخواهد يافت مگر در اينجا . آن جناب ميفرمود رنج مردم براى ما زياد است اگر دعوتشان كنيم نمى - پذيرند اگر رها نمائيم آنها را هدايت نمىيابند جز بوسيلهء ما .\r\nبصائر الدرجات : حضرت باقر عليه السّلام ميفرمود بوسيلهء ما خدا پرستش شده و بوسيله ما شناخته گرديده و بوسيله ما مردم بيكتائيش اعتراف نموده‌اند محمّد صلّى اللَّه عليه و آله و سلم واسطهء بين مردم و خدا است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nتفسير عياشى : مسعدة بن صدقه از حضرت صادق عليه السّلام نقل كرد كه امير - المؤمنين عليه السّلام در خطبه‌اى فرمود خداوند در قرآن ميفرمايد :  اتَّبِعُوا ما أُنْزِلَ إِلَيْكُمْ مِنْ رَبِّكُمْ وَ لا تَتَّبِعُوا مِنْ دُونِهِ أَوْلِياءَ قَلِيلًا ما تَذَكَّرُونَ  در پيروى دستورات خداوند رستگارى عظيم است و در ترك پيروى خطاى آشكار است .\r\nبشارة المصطفى : ص 119 - 117 - محمّد بن اسماعيل از ثمالي نقل مىكند از حضرت باقر عليه السّلام كه علي بن الحسين فرمود هر كه خدا را بوسيلهء ما بخواند رستگار است و هر كه به غير از ما بخواند هلاك مىشود و به هلاكت ميكشاند .\r\nبشارة المصطفى : ص 156 - محمّد حلبى گفت حضرت صادق عليه السّلام به من فرمود هر كس دين خود را از كتاب خداوند بگيرد از كوههاى استوار پابرجاتر است و هر كه با نادانى در كارى وارد شود بنادانى خارج مىشود .\r\nگفتم : اين مطلب در كدام آيهء قرآن است فرمود اين آيه  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  و آيهء  مَنْ يُطِعِ الرَّسُولَ فَقَدْ أَطاعَ اللَّهَ  و اين آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  و اين آيه  إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  و اين آيه  فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً  و اين آيه  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ  .\r\nاز آن جمله اين فرمايش پيامبر اكرم صلّى اللَّه عليه و آله و سلم در مورد علي عليه السّلام است :\r\n« من كنت مولاه فعلى مولاه اللهم وال من والاه و عاد من عاداه و انصر من نصره و اخذل من خذله و احب من احبه و ابغض من ابغضه »\r\n. هر كه من امير و فرمانرواى اويم علي فرمانرواى اوست خدايا دوست بدار دوست علي را و دشمن بدار دشمن علي را كمك كن به كسى كه علي را كمك كند و خوار كن كسى را كه علي را خوار كند دوست بدار هر كه او را دوست بدارد خشم بگير بر كسى كه با علي خشم دارد .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nبخش هفتم فضائل اهل بيت عليهم السلام و تصريح بامامت آنها بطور عمومى\r\n\r\n[ ترجمهء روايات 
  ]\r\nبشارة المصطفى : ص 46 - ابو هريره گفت : بهترين شما كسى است كه خير خواه ترين آنها باشد نسبت بخانواده‌ام پس از من .\r\nبشارة المصطفى : جابر بن عبد اللَّه گفت پيامبر اكرم فرمود هر خانواده‌اى از جانب پدر فرزندانشان به آنها نسبت داده مىشود مگر فرزندان فاطمه عليها السّلام كه من ولى آنها و مركز نژادى ايشان هستم و آنها فرزندان من هستند كه از سرشت من خلق شده‌اند واى بر آن كسانى كه فضل و مقام آنها را تكذيب كنند . هر كس آنها را دوست بدارد خدا او را دوست خواهد داشت و هر كه با ايشان دشمنى بورزد خدا با او دشمنى ميورزد .\r\nبشارة المصطفى : رافع غلام ابى ذر گفت : ابا ذر را ديدم در حالى كه حلقه در خانه خدا را گرفته بود ميگفت هر كه مرا ميشناسد ميداند كه من جندب غفارى هستم و كسى كه مرا نميشناسد بداند من ابو ذر غفاريم از پيامبر اكرم شنيدم\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nكه فرمود هر كه با ما بجنگ برخاست در ابتداى اسلام و با اهل بيت من بجنگ پردازد در مرحله دوم خدا او را محشور مىكند در آينده با دجال .\r\nمثل اهل بيت من در ميان شما چون كشتى نوح است هر كه سوار آن شد نجات يافت و هر كه تخلف نمود غرق شد و چون درب حطه است هر كه داخل گرديد نجات يافت و كسى كه داخل نشد هلاك گرديد . « 1 » بشارة المصطفى : ص 130 - حسين بن زيد از جعفر او از پدرش از علي يا حسن ابن علي عليه السّلام كه فرمود خداوند پنج چيز را واجب نموده و هر چه واجب نمايد نيكو و ارزنده است نماز ، زكات ، حج ، روزه ، ولايت ما اهل بيت مردم به آن چهار چيز عمل كرده‌اند ولي نسبت به پنجمى كوتاهى مينمايند به خدا قسم انجام آن چهار چيز كامل نيست مگر بوسيلهء پنجمى .\r\nبشارة المصطفى : حبة عرنى گفت از امير المؤمنين عليه السّلام شنيدم ميفرمود ما نجبائيم و فرزندان ما فرزندان انبيائند حزب ما حزب خدا و گروه ستم پيشه حزب شيطانند هر كه بين ما و آنها برابرى قائل باشد از ما نيست .\r\nكنز الفوائد جامع : ص 49 - مينويسد كه ابو جعفر طوسى در كتاب مصباح الانوار باسناد خود از حضرت صادق از پدر خود و آن جناب از جدش نقل كرد كه پيامبر اكرم فرمود من ترازوى علمم ، علي دو كفهء آن و امام حسن و امام حسين بندهاى ترازو و فاطمه عليها السّلام قسمت اتصال دهنده دو كفه است امامان بعد از آنها وزن ميكنند محبين و مبغضين و دشمنان ما را كه لعنت خدا و لعنت‌كنندگان بر آنها باد .\r\nطرايف : ابو سعيد خدرى گفت پيامبر اكرم صلّى اللَّه عليه و آله و سلم فرمود من در ميان شما دو چيز گران گذاشتم تا وقتى كه به آن دو چنگ بزنيد بعد از من گمراه نميشويد هر كدام از ديگرى بزرگتر است و كتاب خدا كه ريسمان متصل از آسمان به زمين\r\n\r\n\r\n","description":"","footnote":"\r\n( 1 ) در ص 120 چند روايت از ابو ذر در همين مورد نقل شده كه بواسطه تكرار ترجمه نشد .\r\n","page_name":" 73 ","page_number":73},
  {"content":"\r\n\r\nاست و عترتم كه اهل بيت من هستند متوجه باشيد از يك ديگر جدا نميشوند تا پيش من آيند در حوض كوثر روايت شده كه ابا بكر گفت : علي عترت پيامبر است .\r\nمغيرة بن ربيعه گفت : زيد بن ارقم را ديدم كه پيش مختار ميرفت يا از پيش او خارج ميشد به او گفتم از پيامبر اكرم نشنيده‌اى كه فرمود :\r\n« اني تارك فيكم الثقلين »\r\nگفت چرا از آن جمله احمد بن حنبل در مسند خود باسناد خود بزيد بن ثابت مى - رساند كه گفت پيامبر اكرم فرمود من ميان شما دو چيز گرانبها ميگذارم ، كتاب خدا كه ريسمان آويخته است از آسمان به زمين و عترتم كه اهل بيت منند آنها از يك ديگر جدا نميشوند تا در حوض بر من وارد شوند .\r\nاز آن جمله حديثى است كه مسلم در صحيح خود نقل مىكند كه از چند طريق .\r\nيزيد بن حيان گفت من و حصين بن سيره و عمر بن مسلم رفتيم پيش زيد بن ارقم همين كه نشستيم حصين به او گفت چقدر استفاده عالى برده‌اى پيامبر اكرم را ديده‌اى و حديث از آن بزرگوار شنيده و با او جنگ كرده‌اى و پشت سرش نماز خوانده‌اى واقعا چه بهره بزرگى برده‌اى اكنون براى ما حديث كن از آنچه از پيامبر اكرم شنيده‌اى گفت پسر برادر ! مسن شده‌ام و اجلم نزديك شده فراموش كرده‌ام بعضى از چيزهائى كه از پيامبر اكرم شنيده‌ام هر چه از آن جناب نقل ميكنم بپذيريد و هر چه در باره‌اش سخن نميگويم مرا وادار نكنيد . آنگاه گفت روزى پيامبر اكرم در آبگيرى بنام خما بين مكه و مدينه خطبه‌اى ايراد كرد .\r\nپس از حمد و ثناى پروردگارم پند و اندرز داد آن گاه فرمود مردم من بشرى هستم كه هر آن ممكن است پيك پروردگارم بيايد و او را اجابت كنم . ميان شما دو چيز گران ميگذارم اولى آنها كتاب خدا است كه در او نور است چنگ بزنيد بكتاب خدا و از آن بهره گيريد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nتشويق و ترغيب نمود نسبت به قرآن آنگاه فرمود اهل بيتم : شما را بسيار سفارش ميكنم راجع باهل بيت خود خدا را به ياد آريد در مورد اهل بيتم شما را تذكر مىدهم در باره اهل بيت خود « 1 » .\r\nاز صحيح ابى داود كتاب سنن و از صحيح ترمذى باسناد خود از پيامبر اكرم كه فرمود من ميان شما دو چيز گران ميگذارم تا چنك به آنها بزنيد بعد از من ، گمراه نخواهيد شد يكى از ديگرى بزرگتر است كتاب خدا است كه ريسمان آويخته از آسمان به زمين است و عترت من اهل بيتم از يك ديگر جدا نمىشوند تا در حوض كوثر بر من وارد شوند دقت كنيد چگونه با اهل بيت من رفتار ميكنيد .\r\nعبد المحمود گفت اين حديث را از طرق زيادى نقل كرده‌ام و بيست روايت آن را با همين مضمون واگذاردم تا كتاب طولانى نشود تمام آنها مستند هستند از رجال چهار مذهب ، شخصيت‌هائى كه مشهور بعلم و زهد و ديانت هستند .\r\nعبد المحمود گفت چگونه منظور پيامبر اكرم از لفظ اهل بيت بر كسانى كه حضور داشته‌اند مخفى مانده با اينكه آنها را جمع نمود در زير كساء موقعى كه آيه تطهير نازل شد و آنها علي و فاطمه و حسن و حسين بودند و فرمود بار خدايا اينها اهل بيت من هستند از ايشان پليدى را دور كن .\r\nاهل بيت خود را كه يادگار خويش قرار داد با كتاب خدا چنين توصيف مىنمايد .\r\nآنها از كتاب خدا جدا نمىشوند در پنهانى و آشكار و خشم و خشنودى\r\n\r\n\r\n","description":"","footnote":"\r\n( 1 ) در ص 114 از صحيح مسلم همين حديث را نقل مىكند و در آخرش ميافزايد حصين پرسيد اهل بيت پيامبر كيانند مگر زنانش از اهل بيت او نيستند گفت زنان اهل بيت او هستند اما اهل بيت در اين حديث كسانى هستند كه صدقه بر آنها حرام است ، در حديث ديگر ميگويد زنان جزء اهل بيت شخص نيستند زيرا مرد پس از مدتى زنش را طلاق مىدهد اهل بيت افراد نژادى او هستند .\r\n","page_name":" 75 ","page_number":75},
  {"content":"\r\n\r\nو ثروت و فقر و خوف و امن ، اينها كسانى هستند كه خداوند بايشان اشاره نموده در آيه تطهير .\r\nباسناد خود از ابن ابى الدنيا نقل مىكند از كتاب فضائل القرآن كه پيامبر اكرم فرمود من ميان شما دو چيز گران ميگذارم كتاب خدا و عترتم اهل بيت من و خويشاوندانم گفت آل عقيل و آل جعفر و آل عباس .\r\nاز آن جمله نيز باسناد خود نقل مىكند كه پيامبر اكرم فرمود من جلوتر از شما بحوض كوثر ميروم وقتى شما را ديدم از دو يادگار گران خود ميپرسم چگونه با آن دو معامله كرديد .\r\nاين مطلب بر ما گران شد كه نمىدانستيم منظور از دو يادگار گران چيست بالاخره مردى از مهاجرين از جاى حركت كرده گفت : يا رسول اللَّه پدر و مادرم فدايت دو يادگار گران چيست ؟ فرمود آن يكى كه بزرگتر است كتاب خدا است كه يك طرف بدست خدا و طرف ديگر در دست شما است محكم به آن بچسبيد مبادا بلغزيد كه گمراه ميشويد و كوچكتر از آن دو عترت من هستند هر كه قبله مرا پذيرفته و دعوتم را اجابت نموده با آنها جنگ نخواهد كرد من از خداوند لطيف درخواستى كردم به من عنايت نموده آن دو بر من وارد خواهند شد مثل اين دو انگشت اشاره بانگشت شهادت و ميانى نمود ، يارىكننده آن دو يارىكننده من و خواركننده آن دو خواركننده من است دشمن آن دو دشمن من هيچ امتى قبل از شما نابود نشده است مگر اينكه هواپرستى را اختيار كرده و پيامبر خود را مقهور نموده و كسانى كه راهنماى به نيكى بوده‌اند از ميان برده‌اند .\r\nعبد المحمود ميگويد : اينكه ملاحظه نموديد احاديث زيادى است كه تمام آنها را كسانى نقل نموده‌اند كه صحت گفتار آنها گواهى شده است كه همه آن احاديث لفظ كتاب و عترت را دارا است .\r\nانصاف دهيد و دقت كنيد آيا آن طور كه پيغمبر دستور داده به اين دو تمسك\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nجسته‌اند و آيا دقت كرده‌اند مسلمانان اهل بيت پيغمبر كه از كتاب خدا جداشدنى نيستند چه اشخاصى هستند ؟ ! .\r\nآيا در فكر اين احاديث كه شاهدند كتاب خدا و عترت جانشين پيامبر و يادگار او هستند شده‌اند هيچ خانواده پيامبرى را به اندازه خاندان محمّد صلى اللَّه عليه و آله و سلم ستم نكرده‌اند بعد از اين احاديثى كه اتفاق نموده‌اند بر صحت آنها آيا پيامبر يا خليفه‌اى و يا پادشاهى از پادشاهان روى زمين اين قدر مبالغه در حفظ و احترام جانشينان خود نموده است بعد از فوت خويش . پيامبر ما نيز همدرد است و تأسى ميجويد بساير پيامبران قبل كه مردم با آنها مخالفت نمودند و نيز تأسى مىجويد به خدائى كه در خدائى او اختلاف كردند بعد از اين احاديث متفق عليه از نظر صحت .\r\nاز آن جمله روايت است كه جار اللَّه فخر خوارزم ابو القاسم محمود بن عمر زمخشرى باسناد خود نقل مىكند از محمّد بن احمد بن علي بن شاذان كه پيامبر اكرم فرمود فاطمه مايه آرامش دل من است و دو فرزندش ميوه دلم و شوهرش نور چشمم و پيشوايان از فرزندان او امناى پروردگار و ريسمان متصل بين خدا و خلقند هر كه چنگ به آنها زند نجات مىيابد و هر كه تخلف ورزند بيچاره است .\r\nاز آن جمله حديثى است كه شيخ مسعود سجستانى در كتاب خود از ابن زياد مطرف نقل مىكند كه گفت از پيامبر اكرم شنيدم مىفرمود هر كه مايل است بزندگى من زنده باشد و بمرگ من بميرد و داخل بهشتى كه خدايم وعده داده بشود كه جنت خلد است علي بن ابى طالب و فرزندانش را بعد از او دوست بدارد هرگز آنان موجب خارج شدن از هدايت و داخل شدن در گمراهى نمىشوند .\r\nدر روايت ديگرى سجستانى از زيد بن ارقم نقل مىكند كه پيامبر اكرم\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nفرمود هر كه مايل است دست بياندازد بشاخه ياقوت احمرى كه خداوند آن را در بهشت كاشته در جنت عدن چنگ بزند بحب علي بن ابي طالب و ذريه طاهرين او عليهم السّلام .\r\nاز آن جمله مسعود بن ناصر سجستانى از ربيعه سعدى نقل مىكند كه گفت پيش حذيفة بن يمان در مسجد پيامبر اكرم رفتم گفت تو كه هستى ؟ گفتم ربيعه سعدى گفت : به به برادرى كه نامش را شنيده بودم ولى او را تاكنون نديده بودم چه كار دارى ؟\r\nگفتم براى غرض دنيوى نيامده‌ام من از عراق مىآيم از پيش گروهى كه به پنج دسته شده‌اند .\r\nحذيفه گفت سبحان اللَّه چه موجب شده كه اختلاف نمايند امر واضح و آشكار است چه ميگويند .\r\nگفتم گروهى معتقدند كه ابا بكر شايسته خلافت است و او از ديگران مقدم است چون پيامبر اكرم صلّى اللَّه عليه و آله و سلم او را صديق ناميده و در غار همراه آن جناب بوده است .\r\nبعضى ميگويند عمر شايسته است چون پيامبر فرموده است خدايا دين را عزت بخش بابى جهل يا بعمر بن خطاب . حذيفه گفت خداوند دين را بوسيلهء محمّد صلّى اللَّه عليه و آله و سلم عزت بخشيده نه بوسيله ديگرى .\r\nگفتم بعضى نيز ميگويند ابا ذر غفارى زيرا پيامبر اكرم فرموده است آسمان سبز سايه نافكنده و زمين برنداشته سخن‌گوئى را كه از ابا ذر راستگوتر باشد .\r\nحذيفه گفت رسول اكرم راستگوتر و بهتر از ابى ذر بوده آسمان بر او سايه افكنده و زمين او را برداشته .\r\nگفتم گروهى نيز سلمان فارسى را شايسته ميدانند چون پيغمبر در باره او فرموده است سلمان علم اول و علم آخر را درك كرده دريائى خشك نشدنى است\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nو او از ما خانواده است . ديگر سكوت نمودم .\r\nحذيفه گفت چرا دسته پنجم را نگفتى . گفتم چون من خود از دسته پنجم هستم من آمده‌ام كه تو در اين مورد حكومت كنى با خدا پيمان بسته‌اند كه از گفته تو سر نپيچند و هر چه تو گفتى بپذيرند .\r\nحذيفه گفت اينك از من بشنو و حفظ كن و نگهدار و بمردم برسان از جانب من ، من خودم پيامبر اكرم را ديدم كه حسين بن على عليه السّلام را به روى شانه خود داشت و از پشت او را نگه داشته بود ميفرمود : مردم اين حسين از كسانيست كه حجت من است بر اشقياء بعد از من كسانى كه ولايت على بن ابى طالب را رها كردند متوجه باشيد ترك‌كنندگان ولايت علي بن ابى طالب از دين من خارجند . مردم ! حسين بن علي از همه مردم برجسته‌تر است از نظر جد و جده . زيرا جدش محمّد مصطفى است كه بهترين فرزند آدم است و جده‌اش خديجه كبرى است كه از همه زنان جلوتر ايمان به خدا و رسول آورده حسين از همهء مردم بهتر است از لحاظ پدر و مادر پدرش علي بن ابى طالب وصى پيامبر و وزير او و پسر عمويش و مادرش فاطمه دختر محمّد است .\r\nعمه و عموى حسينم از عمه و عموى همهء مردم بهتر است عمويش جعفر بن ابى طالب است كه خداوند او را با دو بال مفتخر نموده بهر جاى بهشت كه بخواهد ميرود و عمه‌اش ام هانى دختر ابى طالب است . حسين من بهترين خاله و دائى را دارد دائى او قاسم پسر پيامبر و خاله‌اش زينب دختر پيغمبر است آنگاه او را از شانه خود به زمين گذاشت جلو پيامبر شروع به راه رفتن كرد .\r\nفرمود : مردم جد و جده اين حسين و پدر و مادرش و عمو و عمه و خاله و دائيش و خودش در بهشت هستند برادرش نيز در بهشت است فرمود مردم به هيچ يك از فرزندان پيامبران قبل ، مزاياى حسين عليه السّلام را نداده‌اند و نه يوسف بن يعقوب بن اسحاق پسر ابراهيم خليل .\r\nمردم جد حسين بهتر از جد يوسف است مبادا شك و شبهه‌اى داشته باشيد در\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاينكه فضل و شرف و مقام و ولايت فقط متعلق بپيامبر و فرزندان اوست مبادا بدنبال ياوه‌سرائيها برويد .\r\nشيخ مسعود بن ناصر حافظ سجستانى گفت اين حديث حسن است .\r\nعبد المحمود گفت بكتابى برخورد كردم بنام عمده در علم اصول نويسنده كتاب محمّد بن محمّد بن نعمان ملقب بمفيد بود در آن كتاب استدلال كرده بود بر صحت امامت بحديث پيامبر اكرم صلّى اللَّه عليه و آله و سلم\r\n« انى تارك فيكم الثقلين »\r\nاين عين استدلال او است چيزى از اين واضح‌تر نميشود كه شخصى بگويد فلان كس را ميان شما گذاشته‌ام چنانچه امير وقتى بخواهد از شهر خارج شود و كسى را بجانشينى خود ميان مردم تعيين كرده باشد ميگويد فلان كس را بين شما قرار داده‌ام او متوجه شما است و جانشين من است ميان شما . يا كسى كه تصميم دارد از ميان خانواده خود خارج شود و ميخواهد يكنفر را براى كارهاى ايشان بگمارد ميگويد فلان كس را ميان شما قرار داده‌ام از او گوش كنيد و مطيعش باشيد وقتى جريان چنين باشد همين يك تصريح آشكار است كه احتمال خلاف ندارد وقتى اهل بيت خود را در ميان مردم بگذارد و دستور دهد از آنها اطاعت و پيروى كنند . و امتيازاتى كه آنها دارند از قبيل عصمت و اينكه از كتاب خدا جدا نميشوند و از راه راست منحرف نميگردند اين بود استدلال شيخ مفيد با نقل بمعنى .\r\nبجان خود سوگند ياد ميكنم كه من عقل خويش را گواه ميگيرم كسى كه خبر مرگ خود را ببستگان خويش بدهد چنانچه پيغمبر فرمود : « من بشرى هستم ممكن است مرا از ميان شما ببرند بايد اجابت كنم » بعد ميفرمايد : « دو چيز گران ميان شما ميگذارم كتاب خدا و اهل بيت و عترتم » همان طورى كه روايت كرده‌اند در اين مطلب عاقلى شك نخواهد كرد كه منظورش اينست كه كتاب خدا و عترتش كه از كتاب جداشدنى نيستند جانشين او بعد از وفاتش هستند و تمسك به آنها از گمراهى جلوگيرى مىكند به خدا قسم من اين سخن را ميگويم با اينكه غرض فاسدى ندارم . اخبار زيادى را در اين معنى نقل كرده‌اند . آنچه از طرايف نقل نموده بوديم\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nپايان يافت .\r\nاز مناقب ابن مغازلى نقل مىكند از علي بن ابى طالب عليه السّلام كه پيامبر اكرم فرمود : فضل اهل بيت من بر ساير مردم مانند برترى روغن بنفشه است بر ساير روغنها . آنچه از عمده نقل كرديم پايان يافت .\r\nابن اثير در جامع الاصول از صحيح مسلم حديث يزيد بن حيان را نقل مى - كند تا آنجا كه ميگويد اهل بيت پيغمبر كسانى هستند كه صدقه بر آنها حرام است بعد از او سپس اضافه نمود كه آنها كيانند گفت : آل علي و آل عقيل و آل جعفر و آل عباس . گفت تمام صدقه بر آنها حرام شده است ؟ جواب داد : آرى .\r\nروايت شده از صحيح ترمذى از علي عليه السّلام كه پيامبر اكرم دست حسن و حسين را گرفته بود فرمود هر كه مرا دوست بدارد و اين دو و پدر و مادرشان را با من خواهد بود در درجه من روز قيامت .\r\nاز زيد بن ارقم نقل مىكند كه پيامبر اكرم بعلى عليه السّلام و فاطمه و حسن و حسين فرمود من با كسى كه شما جنگ با او بكنيد جنگ ميكنم و با كسى كه سازگار باشيد سازگارم .\r\nدر اينجا آنچه از جامع الاصول نقل كرديم پايان يافت .\r\nابن بطريق نيز در مستدرك از كتاب فردوس از امير المؤمنين عليه السّلام نقل مىكند كه پيامبر اكرم فرمود ما خانواده‌اى هستيم كه خداوند پليديهاى پنهان و آشكار را از ما بر طرف نموده .\r\nابن مسعود گفت پيامبر اكرم فرمود ما اهل بيتى هستيم كه خداوند آخرت را در مقابل دنيا براى ما برگزيده .\r\nبه خط شهيد از پيامبر اكرم نقل شده كه فرمود هر كس مايل است خدا اجل او را بدست فراموشى سپارد و از نعمتهائى كه به او ارزانى داشته بهره‌مند كند رفتار خوبى با اهل بيت من داشته باشد ، هر كس شرط احترام آنها را نگه ندارد خدا عمرش را كوتاه مىكند در روز قيامت با چهره‌اى سياه وارد بر من مىشود\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nنهج البلاغه : امير المؤمنين عليه السّلام در خطبهء خود وقتى رسيد بآل پيغمبر فرمود آنها گنجينهء اسرار اويند و ملجأ امور و خزينه علوم و پايگاه حكمت و معدن كتب و كوههاى استوار دين . بوسيله ايشان راست نمود خميدگى پشت و لرزه پيكرش را گروهى ديگر از مردم تخم تبهكارى را كاشتند و با فريبكارى آبيارى نمودند و هلاكت و نابودى را بهره بردارى كردند هيچ كس را نميتوان با آل محمّد صلّى اللَّه عليه و آله و سلم قياس نمود از اين امت نميتوان كسى را كه نعمت وجود اين خاندان سبب بهره‌مندى او شده است با ديگرى برابر نمود ، آل محمّد اساس دين و پايگاه يقينند تندروان و كندروان هر دو بسوى آنها بر ميگردند امتيازات ولايت بايشان اختصاص دارد و وراثت و وصايت مخصوص آنها است .\r\nطرايف : ثعلبى در تفسير آيه  اعْتَصِمُوا بِحَبْلِ اللَّهِ جَمِيعاً  مىنويسد پيامبر اكرم فرمود مردم من ميان شما دو چيز گران نهادم كه جانشين منند اگر به آن دو چنگ زنيد گمراه نمىشويد بعد از من يكى از ديگرى بزرگتر است كتاب خدا كه ريسمان آويخته از آسمان به زمين يا فرمود تا زمين و عترت و اهل بيتم اين دو از هم جدا نمىشوند تا در حوض بر من وارد شوند .\r\nابن اثير در جامع الاصول ميگويد : جابر بن عبد اللَّه گفت در حجة الوداع روز عرفه پيامبر اكرم را ديدم سوار بر شتر عضباى خود بود و سخن رانى ميكرد ميفرمود من چيزى در ميان شما گذاشته‌ام كه اگر چنگ به آن بزنيد گمراه نمى - شويد كتاب خدا و عترتم اهل بيت من .\r\nابن اثير در نهايه ميگويد : در حديث\r\n« انى تارك فيكم الثقلين »\r\nكتاب و عترت خود را ثقل ناميده زيرا اخذ به آن دو و عمل به آنها سنگين و ثقيل است هر چيز با ارزش و اهميت را ثقيل ميگويند آن دو را ثقلين فرمود از جهت اهميت و ارزش آنها .\r\nتوضيح اخبار ثقلين و ساير اخبار اين موضوع در باب غدير و ابواب نصوص\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nاز كتاب تاريخ امير المؤمنين عليه السّلام خواهد آمد و بسيارى از آنها در بخش حجة الوداع و بخشهاى ديگر گذشت .\r\nاحتجاج طبرسى : ص 83 - مسلم بن قيس گفت : من و حبيش بن معتمر در مكه بوديم روزى در ايام حج ابا ذر غفارى حلقهء در خانه خدا را گرفت و با صداى بلند فرياد زد : مردم هر كه مرا ميشناسد كه ميشناسد و هر كه نمىشناسد من جندب بن جناده ابوذرم من از پيامبر اكرم صلّى اللَّه عليه و آله و سلم شنيدم ميفرمود مثل اهل بيت من مانند كشتى نوح است هر كه سوار آن شد نجات يافت و هر كه تخلف جست غرق شد و مانند درب حطه در ميان بنى اسرائيل . مردم ! من از پيامبر شما شنيدم ميگفت : من ميان شما دو چيز گذارده‌ام تا وقتى به آن دو چنگ زنيد گمراه نخواهيد شد . كتاب خدا و اهل بيتم . . . . تا آخر .\r\nوقتى وارد مدينه شد عثمان از پى او فرستاد بابا ذر گفت چه موجب شد كه در ايام حج آن كار را كردى گفت پيمانى بود كه پيامبر اكرم با من بسته بود و به من دستور داده بود گفت چه كسى شهادت ميدهد كه پيامبر به تو دستور داده .\r\nعلي عليه السّلام و مقداد گواهى دادند بعد سه نفرى از پيش عثمان رفتند . عثمان گفت :\r\nاين شخص و دو رفيقش خيال ميكنند داراى موقعيتى هستند .\r\nامالى صدوق : ص 46 - ابن عباس گفت پيامبر اكرم صلّى اللَّه عليه و آله و سلم فرمود هر كه متدين بدين من و در راه شريعت من قدم نهاده و پيرو سنت من است بايد معتقد باشد كه ائمه و پيشوايان از اهل بيتم بر تمام امت فضيلت دارند ، مثل آنها در ميان امت مانند درب حطه بنى اسرائيل است .\r\nتفسير عياشى : ص 45 - سليمان جعفرى گفت از حضرت رضا عليه السّلام در مورد آيه  وَ قُولُوا حِطَّةٌ نَغْفِرْ لَكُمْ خَطاياكُمْ  پرسيد ابو جعفر گفت ما باب حطه شما هستيم .\r\nتفسير عسكرى : ص 227 - امير المؤمنين عليه السّلام فرمود براى بنى اسرائيل باب حطه را قرار دادند شما نيز اى امت محمّد برايتان باب حطه اهل بيت محمّد صلّى اللَّه عليه و آله و سلم\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nقرار داده شد و دستور داده‌اند از راه هدايت ايشان پيروى كنيد و راه آنها را طى كنيد تا بدين وسيله گناهانتان بخشيده شود تا مقام نيكوكاران افزايش يابد و باب حطه شما بهتر از باب حطه بنى اسرائيل است .\r\nزيرا درب آنها مجموعه‌اى از چند چوب بود ولى درب حطه شما سخن - گويان صادق و مؤمن و راهنما و فاضلند چنانچه پيامبر اكرم فرموده است ستارگان در آسمان امان از غرق هستند و اهل بيت من براى امت امان از گمراهيند در دين هلاك نخواهند شد تا وقتى از هدايت و روش يكى از اهل بيت من پيروى كنند .\r\nپيامبر اكرم فرموده است هر كه مايل است بزندگى من زنده و بمرگ من بميرد و داخل بهشت عدنى كه خدايم وعده داده بشود و شاخه‌اى كه خدا درخت آن را بدست خويش غرس نموده بگيرد .\r\nخداوند فرمود باش بوجود آمده بايد علي بن ابي طالب را دوست بدارد با دوست او دوست و با دشمنش دشمن باشد و بازماندگانش كه شخصيت‌هاى برجسته و پيرو خدايند بعد از او دوست بدارد آنها از طينت من آفريده شده‌اند و فهم و علم نصيب ايشان شده است .\r\nو اى بر كسانى كه منكر مقام آنها است و ارتباط با ايشان را قطع نموده خداوند آنها را از شفاعت من محروم كند .\r\nكتاب سليم بن قيس : ص 58 - ابان بن ابى عياش گفت خدمت حضرت زين العابدين عليه السّلام رسيدم ابو الطفيل عامر بن واثلة يكى از صحابه پيغمبر كه از بهترين اصحاب علي نيز بشمار ميرفت حضور داشت .\r\nعمر بن ابى سلمه پسر ام سلمه همسر پيامبر نيز بود ، كتاب سليم بن قيس را به آن جناب نشان دادم .\r\nفرمود راست گفته سليم خدا رحمتش كند .\r\nعرضكردم آقا فدايت شوم من ناراحت و نگران هستم از مطالب كتاب او\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nزيرا مطالبى كه او نوشته حكم مىكند بنابودى و هلاك امت محمّد از مهاجر و انصار و تابعين همه جز شما خانواده و شيعيانتان .\r\nفرمود مگر نشنيده‌اى كه پيامبر اكرم صلى اللَّه عليه و آله و سلم فرموده است مثل اهل بيت من مانند كشتى نوح است در ميان قومش هر كه سوار آن شد نجات يافت و هر كه تخلف جست هلاك شد و مانند باب حطه بنى اسرائيل . گفتم چرا .\r\nفرمود چه كسى براى تو اين حديث را نقل كرد گفتم بيش از صد نفر از فقهاء گفتم از حبيش بن معتمر شنيدم ميگفت از ابا ذر شنيده موقعى كه حلقه در خانه كعبه را گرفته بود و از پيامبر نقل ميكرد فرمود ديگر از كه ، گفتم از حسن بن ابى الحسن بصرى ميگفت از ابى ذر شنيده و از مقداد بن اسود و از علي بن ابى طالب باز فرمود از چه كس شنيده‌اى گفتم از سعيد بن مسيب و علقمة بن قيس و ابو ظبيان حسينى و عبد الرحمن بن ابى ليلى همه آنها ميگفتند از ابو ذر شنيده‌ايم .\r\nابو الطفيل و عمر بن ابى سلمه گفتند ما نيز به خدا از ابا ذر شنيديم و از علي عليه السّلام و مقداد و سلمان ، عمر بن ابى سلمه گفت به خدا من از كسى شنيده‌ام كه از همه اينها بهتر است .\r\nمن از پيامبر اكرم صلى اللَّه عليه و آله و سلم شنيدم با گوش خود صداى آن جناب را شنيدم و آن را حفظ كردم .\r\nزين العابدين عليه السّلام فرمود همين يك حديث كافى نيست كه تمام ناراحتى و نگرانى ترا بر طرف كند از كتاب سليم بن قيس ، از خدا بترس اگر امرى براى تو آشكار شد بپذير و گر نه ساكت باش تا سالم بمانى و علم آن را به خدا بسپار ، تو در فضائى وسيع‌تر از فاصله بين آسمان و زمين قرار دارى .\r\nاكمال الدين و امالى : ابن عباس گفت پيامبر اكرم به علي بن ابى طالب عليه السّلام فرمود يا علي من شهر حكمت هستم و تو درب آنى ، وارد شهر نميتوان شد مگر\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nاز در آن . دروغ گفته كسى كه گمان مىكند مرا دوست دارد اما با تو دشمن است .\r\nزيرا من از تو و تو از منى گوشت تو گوشت من و خونت خون من و روحت روح من پنهانت پنهان من و آشكارت آشكار من تو پيشواى امت منى و خليفه من بر آنهائى پس از من سعادتمند است مطيع تو و بدبخت است مخالف تو سود مىبرد كسى كه ترا دوست ميدارد و زيان مىكند كسى كه با تو دشمن است رستگار است ملازم تو و هلاك شده هر كه از تو جدا باشد مثل تو و امامان از نژاد من مانند كشتى نوح است هر كه سوار شد نجات يافت و هر كه تخلف جست غرق شد و مانند ستارگانند كه هر كدام غايب شد ديگرى طلوع مىكند تا روز قيامت .\r\nامالى : حسين بن خالد از حضرت رضا عليه السّلام نقل كرد از علي بن ابى طالب كه پيامبر اكرم فرمود به من جبرئيل از جانب خدا پيغام آورد كه علي بن ابى طالب حجت من در ميان مردم و بپاى دارنده دين من از نژاد او خارج ميكنم پيشوايانى را كه امر مرا به پا ميدارند و به راه من مردم را دعوت ميكنند بوسيله آنها عذاب را از مرد و زن بر طرف ميكنم و به وسيله ايشان رحمت خود را نازل مىنمايم .\r\nامالى : ام سلمه گفت از پيامبر اكرم صلى اللَّه عليه و آله و سلم شنيدم مىفرمود علي بن ابى طالب و پيشوايان از نژاد او بهترين شخصيت‌هاى روى زمين و رهبر سفيد چهرگان در روز قيامت هستند .\r\nامالى : ابو حمزه گفت حضرت باقر عليه السّلام ميفرمود خداوند به حضرت محمّد صلى اللَّه عليه و آله و سلم وحى كرد يا محمّد ترا آفريدم با اينكه چيزى نبودى از روح خويش در تو دميدم بواسطه گرامى داشتن تو ، به اين مقام ترا مفتخر نمودم ، هنگامى كه بر تمام مردم واجب كردم از تو اطاعت كنند .\r\nهر كه از تو اطاعت كند مرا اطاعت نموده و هر كه مخالفت با تو نمايد\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nمخالفت با من نموده اين مقام را به علي و فرزندان او كه براى خود برگزيده‌ام نيز دادم .\r\nامالى : عبد اللَّه بن عباس گفت پيامبر اكرم فرمود وقتى مرا به آسمان هفتم بردند و از آنجا بسدرة المنتهى و از سدرة تا حجب نور ، خداوند به من خطاب كرد يا محمّد تو بنده من و من پروردگار توأم نسبت به من خضوع داشته باش و مرا بپرست و بر من توكل كن و به من اعتماد نما من ترا به بندگى و دوستى و رسالت و نبوت برگزيدم ، و برادرت علي را خليفه و درب بسوى من ، او حجت من بر مردم و امام خلق است ، بوسيله او دشمنان خود را از دوستان جدا ميكنم و بواسطه او پيروان شيطان از خدا پرستان جدا ميشوند و به او دين پايدار و حدود محفوظ و احكام اجراء مىشود .\r\nو بوسيله تو و او و ائمه از فرزندانش به بندگان و كنيزان خود رحم ميكنم و بواسطه قائم از شما خانواده زمين را آباد با تسبيح و تقديس و تهليل و تمجيد ميكنم به او پاك ميكنم زمين را از دشمنانم و در اختيار دوستان خود مىگذارم و بواسطه او سخن كافران را در پائين و سخن خود را در بالا قرار مىدهم و بواسطه او بندگان و بلاد را زنده ميكنم براى او گنجها و ذخاير را آشكار ميكنم باراده خود او را بر اسرار و راز دلها آگاه ميكنم باراده خود و با ملائكه مددش ميكنم در راه اجرا و گسترش دستور خود بواقع ولى من و مهدى بندگان من است .\r\nامالى : سليمان بن مهران از حضرت صادق عليه السّلام نقل كرد كه علي بن ابى طالب عليه السّلام فرمود پيامبر اكرم چنين بيان كرد :\r\nيا علي تو برادر و وارث و وصى و خليفه منى در ميان خانواده و امت من در زمان حيات و بعد از مرگم دوست دار تو دوست دار من و دشمن تو دشمن من است يا على من و تو دو پدر اين امتيم يا على من و تو و ائمه از فرزندانت در دنيا سرور و در آخرت فرمانروائيم هر كه ما را بشناسد خدا را شناخته و هر كه منكر ما باشد خدا را انكار نموده .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nامالى : حكم بن صلت از حضرت باقر از آباء گرام خود نقل كرد كه پيامبر اكرم صلى اللَّه عليه و آله و سلم فرمود دامن اين انزع را رها نكنيد منظورش على عليه السّلام بود او صديق اكبر و فاروق است كه بين حق و باطل تميز مىدهد هر كه او را دوست بدارد خدا هدايتش كرده و هر كه با او دشمنى بورزد خدا با او دشمن است و هر كه از او تخلف ورزد خداوند او را بىبهره نموده . از على است دو سبط اين امت امام حسن و امام حسين آن دو فرزندان منند و از نژاد حسين خواهد بود ائمه هدى كه خداوند ، علم و فهم مرا به آنها عنايت كرده ايشان را دوست بداريد به ديگرى جز آنها پناه نبريد كه مشمول خشم خدا مىشويد و هر كه خشم خدا او را فرا گيرد از بين رفته است زندگى دنيا جز متاعى فريبنده نيست .\r\nتفسير قمى : ص 4 - پيامبر اكرم در حجة الوداع در مسجد خيف فرمود من جلوتر از شما ميروم و شما پس از آن در حوض كوثر پيش من خواهيد آمد ، حوضى كه به اندازه فاصله ديد چشم من و ضعفاء است در آنجا قدح‌هائى از نقره بتعداد ستارگان است .\r\nمن از شما بازخواست خواهم نمود راجع به دو امانت گران پرسيدند دو امانت گران چيست فرمود امانت بزرگتر كتاب خداست كه از يك جانب بدست خدا و از جانب ديگر بدست شما است چنگ بزنيد به آن هرگز گمراه نخواهيد شد و منحرف نمىشويد امانت دوم اهل بيت و عترت منند خداوند به من خبر داده كه آن دو از هم جدا نخواهند شد تا در حوض بر من وارد شوند چون اين دو انگشت من . هر دو انگشت سبابه را بهم نزديك نمود .\r\nنميگويم مانند اين دو انگشت اشاره بانگشت سبابه و وسطى كرد كه يكى از ديگرى برتر باشد .\r\nتوضيح - منظور اينست كه اين دو با هم برابرند مثل دو انگشت سبابه از دو دست نه اينكه مانند دو انگشت يك دست سبابه و وسطى باشند كه يكى از ديگرى بلندتر است .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nتفسير قمى : امير المؤمنين عليه السّلام در خطبه خود فرمود : ميدانند كسانى كه پيامبر اكرم دستور داده بود به آنها احاديث را حفظ كنند كه آن جناب فرمود : اهل بيت من پا كند بر آنها سبقت نگيريد گمراه مىشويد و تخلف نورزيد كه منحرف مىشويد و مخالفت نكنيد كه نادانى شما را احاطه مىكند به آنها چيزى نياموزيد زيرا ايشان از شما داناترند آنها داناترين مردم در بزرگى و حليم‌ترين آنها در كوچكى هستند پيرو حق باشيد هر جا كه هست .\r\nتفسير قمى : حضرت صادق عليه السّلام فرمود روز قيامت كه مىشود پيامبر اكرم را ميخواهند حله‌اى گلرنگ بر پيكر او مىپوشانند و در طرف راست عرش ميايستد سپس ابراهيم خليل را مىخواهند او را حله‌اى سفيد ميپوشانند و در طرف چپ عرش مىايستد بعد علي بن ابى طالب را ميخواهند حله‌اى گلرنگ نيز بر پيكر او و در طرف راست پيامبر مىايستد .\r\nآنگاه حضرت اسماعيل را ميخواهند حله‌اى سفيد بر تن او و در طرف چپ ابراهيم مىايستد بعد حضرت امام حسن و حله‌اى گل رنگ به او ميدهند و در طرف راست امير المؤمنين بعد حضرت امام حسين را مىخواهند و حله‌اى گلرنگ بر او ميپوشانند طرف راست حضرت امام حسن مىايستد بعد يك يك از امامان عليهم السّلام را ميخوانند و هر كدام حله اى گلرنگ مىپوشند و در اطراف راست ديگرى مىايستد .\r\nبعد شيعيان را ميخوانند در جلو امامان مىايستند آنگاه فاطمه زهرا عليها السّلام و زنان از نژاد آن سرور و ارادتمندانش را ميخوانند اينان داخل بهشت مىشوند بدون حساب .\r\nآنگاه يك منادى از طرف پروردگار فرياد مىزند از دل عرش و افق اعلى خوب پدرى داشتى اى محمّد كه ابراهيم است و خوب برادرى دارى كه علي است و خوب فرزندانى دارى كه حسن و حسين هستند و خوب بچه‌اى در نهاد مادر داشتى كه محسن است و خوب پيشوايان راهنما و رهبرند از نژاد تو كه فلان و\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nفلان نام دارند و خوبند شيعيانت .\r\nمردم متوجه باشيد كه محمّد و وصى و دو فرزندش رستگارند ، سپس دستور صادر مىشود كه بجانب بهشت رهسپار شوند اين آيه اشاره به همان است  فَمَنْ زُحْزِحَ عَنِ النَّارِ وَ أُدْخِلَ الْجَنَّةَ فَقَدْ فازَ  .\r\nاكمال الدين : عطيه عوفى از ابو سعيد خدرى نقل كرد كه گفت پيامبر اكرم فرمود من ميان شما دو چيز ميگذارم كه يكى از ديگرى طولانىتر است كتاب خدا كه ريسمان پيوسته‌اى است از آسمان به زمين و عترتم اين دو از هم جدا نميشوند تا در حوض بر من وارد شوند من به ابو سعيد گفتم عترت آن جناب كيانند . گفت :\r\nاهل بيت آن جناب . « 1 » بصائر الدرجات : ص 123 - سعد اسكاف گفت از حضرت باقر عليه السّلام در باره اين فرمايش پيامبر اكرم پرسيدم\r\n( انى تارك فيكم الثقلين فتمسكوا بهما فإنهما لن يفترقا حتى يردا على الحوض »\r\n. آن جناب فرمود : پيوسته كتاب خدا و رهبرى از ما خانواده احكام و دستورات قرآن را راهنمائى ميكنند تا در حوض بر آن جناب وارد شوند .\r\nبصائر الدرجات : ص 123 - شريك از جابر نقل كرد كه حضرت باقر عليه السّلام فرمود : پيامبر اكرم اصحاب خود را در منى پيش خوانده فرمود : مردم من ميان شما دو چيز گران ميگذارم كه تا وقتى به آن دو تمسك جوئيد گمراه نمى - شويد كتاب خدا و عترت و اهل بيتم آن دو از يك ديگر جدا نمىشوند تا در حوض بر من وارد شوند .\r\nسپس فرمود مردم من ميان شما چيزهاى محترم در نزد خدا ميگذارم كتاب خدا و عترت و كعبه كه بيت الحرام است .\r\nحضرت باقر فرمود : كتاب خدا را تغيير دادند و كعبه را منهدم نمودند و\r\n\r\n\r\n","description":"","footnote":"\r\n( 1 ) بيش از بيست حديث ديگر به همين مضمون از شماره 65 تا حديث 90 در همين مضمون با مختصر اختلافى بود كه از جهت مكرر نشدن از ترجمه صرف نظر شد .\r\n","page_name":" 90 ","page_number":90},
  {"content":"\r\n\r\nعترت را كشتند و تمام ودايع خدا را درهم شكسته و از بين برده‌اند .\r\nتفسير عياشى : ص 4 و 5 - مفضل بن صالح از يكى از اصحاب خود نقل كرد كه پيامبر اكرم روز جمعه بود از نماز ظهر خطبه اى براى مردم ايراد نمود فرمود مردم خداوند مرا خبر داده كه هر پيامبرى نصف عمر پيامبر قبل از خود را مى - نمايد من گمان ميكنم به زودى دعوت حق را لبيك گويم از من بازخواست خواهند كرد و شما نيز مسئول هستيد آيا من رسالت خود را بشما رسانده‌ام اكنون چه ميگوئيد .\r\nگفتند : ما گواهى ميدهيم كه شما تبليغ رسالت نمودى و نصيحت كردى و پيكار نمودى خداوند جزاى خير بشما عنايت كند . فرمود : خدايا تو گواه باش .\r\nآنگاه رو بمردم نموده فرمود : مگر شما گواهى نميدهيد خدائى جز آفريدگار جهان نيست و محمد پيامبر و رسول اوست بهشت حق و جهنم واقعيت دارد و زنده كردن بعد از مرگ هست گفتند چرا فرمود : خدايا گواه باش .\r\nبعد فرمود مردم خدا مولاى من و من نسبت بمؤمنين از جانشان گرامى ترم بدانيد هر كس من آقا و رهبر اويم على آقا و رهبر اوست خدايا دوست بدار دوست علي را و دشمن بدار دشمن علي را .\r\nبعد فرمود من بر شما سبقت مىگيرم و شما در حوض بر من وارد مىشويد حوضى كه عرض آن بفاصله اينجا تا صنعاء است ، در آن حوض بعدد ستارگان قدح نقره است . من از شما وقتى در حوض وارد شويد راجع به دو امانت گران خواهم پرسيد دقت كنيد با آن دو چگونه رفتار خواهيد كرد .\r\nپرسيدند آن دو امانت چيست فرمود امانت گران‌تر كتاب خداست كه يك طرف آن بدست خدا و يكطرف بدست شما است دست از آن بازنداريد تا گمراه نشويد و خوار نگرديد عترت من اهل بيت منند خداوند به من اطلاع داده كه آنها از يك ديگر جدا نمىشوند تا مرا ببينند من نيز از خدا همين درخواست را نموده‌ام\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nاجابت فرموده پس بر آنها سبقت نگيريد تا هلاك نشويد و به آنها چيزى نياموزيد كه از شما داناترند .\r\nمجالس مفيد : ص 63 - عبد اللَّه علوى از پدر خود از حضرت رضا عليه السّلام و آن جناب از آباء گرام خويش از امير المؤمنين عليه السّلام از پيغمبر اكرم نقل كرد كه فرمود يا على بوسيله شما اين امر افتتاح مىشود و بشما ختم مىگردد صبر و شكيبائى را پيشه گيريد عاقبت پسنديده اختصاص بپرهيزگاران دارد شما حزب خدائيد و دشمنانتان حزب شيطان خوشا به حال كسى كه مطيع شما است و واى بر كسى كه مخالفت با شما كند شما حجت خدا بر خلقيد و دست آويز محكم هر كه چنگ بدامن شما زند هدايت مىيابد و كسى كه شما را ترك كند گمراه مىشود .\r\nاز خدا تقاضاى بهشت براى شما دارم مبادا كسى در فرمانبردارى از خدا بر شما پيشى گيريد شما شايسته‌تر به اين مقام هستيد .\r\nمجالس : ابى ذرعه از عمر بن على بن ابي طالب از پدر خود نقل كرد كه پيامبر اكرم صلى اللَّه عليه و آله و سلم فرمود يا علي بوسيله ما خدا دين را ختم نمود چنانچه بوسيلهء ما افتتاح كرد و بوسيله ما بين دلها محبت انداخت بعد از دشمنى و كينه‌اى كه با يك ديگر داشتند .\r\nكتاب فضائل : ص 197 - جابر انصارى گفت پيامبر اكرم فرمود : فاطمه مايه سرور دل من است و دو فرزندش ميوه دلم و شوهرش نور چشم من و ائمه از نژاد او امناى من و ريسمان پيوسته هستند هر كه به آنها چنگ زند نجات مىيابد و هر كه تخلف ورزد گمراه شده است .\r\nفضايل و روضه : ص 146 - ابن عباس گفت وقتى از حجة الوداع برگشتيم در مسجد پيامبر خدمت آن جناب نشسته بوديم فرمود : مىدانيد مىخواهم چه بگويم بشما .\r\nگفتيم : خدا و پيامبرش مىدانند فرمود بدانيد كه خداوند منت بر اهل دين گذاشت زيرا ايشان را بوسيله من هدايت نمود و من منت ميگذارم بر اهل\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nدين چون آنها را بوسيله على بن ابى طالب عليه السّلام هدايت كردم پسر عمو و پدر فرزندانم هر كه بوسيله ايشان هدايت يافت رستگار است و كسى كه از آنها تخلف جست گمراه و سرگردان .\r\nمردم ! خدا خدا را در نظر داشته باشيد در مورد عترت و اهل بيتم فاطمه پاره تن من و دو فرزندش بازوان منند و من و شوهرش چون نور درخشنده هستيم خدايا رحم كن بر كسى كه به آنها رحم نمايد و كسى كه بر آنها ستم ورزد او را ميامرز ، در اين موقع چشمان پيامبر پر از اشك شده فرمود گويا هم اكنون ميبينم چه خواهند كرد .\r\nاز حضرت صادق عليه السّلام نقل شده كه پيامبر اكرم فرمود : كه خداوند ذريه تمام پيامبران را از نژاد خودش قرار داده ولى ذريه مرا از نژاد على بن ابى طالب و فاطمه دخترم قرار داده است خداوند آنها را برگزيده مانند آدم و نوح و آل ابراهيم و آل عمران بر جهانيان پيرو ايشان باشيد شما را به راه راست هدايت ميكنند آنها را مقدم داريد ولى بر ايشان مقدم نشويد زيرا آنها از همهء شما باحلم‌ترند در كوچكى و از تمام شما باعلمترند در بزرگى پيرو آنها باشيد كه گمراهتان نخواهند كرد و از هدايت خارجتان نميكنند .\r\nانس بن مالك و زبير بن عوام گفتند پيامبر اكرم فرمود من ترازوى علمم و على دو كفهء آن و حسن و حسين بندهاى ترازو و فاطمه قسمت اتصال دو كفه است و ائمه از نژاد آنها عمود آن ، روز قيامت براى ايشان قرار ميدهند و در آن اعمال مردم از دوستان و دشمنان ما را محاسبه ميكنند .\r\nعيون اخبار الرضا : ص 161 - حسين بن خالد از حضرت رضا عليه السّلام نقل كرد كه فرمود پيامبر اكرم فرموده هر كه دوست دارد سوار كشتى نجات شود و دستاويز استوار را چنگ زند و بريسمان محكم خدا بچسبد بايد على را بعد از من دوست بدارد و دشمنش را دشمن و پيرو ائمه هدى از فرزندانش باشد آنها جانشينان و اوصياء منند و حجت خدا بر خلق پس از من و سرور امت و رهبر پرهيزگاران\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nبجانب بهشت حزب ايشان حزب من و حزب من حزب خدا است و حزب دشمنان آنها حزب شيطان است .\r\nعيون اخبار الرضا : تميمى از آن جناب نقل مىكند كه پيامبر اكرم فرمود يا علي تو و فرزندانت برگزيده‌هاى خدا از خلقيد .\r\nعيون : با همان اسناد نقل كرد كه پيامبر اكرم فرمود هر كه من مولاى اويم علي مولاى اوست خدايا دوست بدار كسى كه علي را دوست بدارد و دشمن بدار دشمن او را كمك كن به كسى كه او را كمك كند و يارى كن يارش را و خوار كن دشمنش را و پشتيبان او و فرزندانش باش و خير را در راه ايشان بدار و آنچه بايشان عنايت كرده‌اى افزون فرما و آنها را بروح القدس تأييد نما هر جا كه هستند ايشان را حفظ نما امامت را در ايشان قرار ده و پاداش كسى مطيع آنها باشد عنايت فرما و مخالف ايشان را هلاك فرما تو نزديك و جواب دهنده هستى .\r\nعيون : با اين اسناد از پيامبر اكرم نقل كرد كه فرمود جايز نيست براى احدى در اين مسجد جنب باشد مگر براى من و علي و فاطمه و حسن و حسين و هر كس از خانواده من است زيرا آنها از من حساب مىشوند .\r\nعيون اخبار : با همين اسناد از پيامبر اكرم نقل كرد كه فرمود وسط بهشت متعلق به من و خانواده من است .\r\nامالى طوسى : ابو سعيد خدرى گفت از پيامبر اكرم شنيدم مىفرمود من ميان شما دو چيز گران گذاشتم يكى از آنها از ديگرى بزرگتر است كتاب خدا ريسمان پيوسته از آسمان به زمين و عترت و اهل بيتم آن دو از يك ديگر جدا نمىشوند تا در حوض بر من وارد شوند فرمود متوجه باشيد اهل بيت من مخزن اسرار و علوم من هستند كه اسرار خود را به آنها مىسپارم انصار وسيله دفاع منند از خطا كار آنها بگذريد و نيكوكار را كمك كنيد .\r\nحضرت رضا عليه السّلام از پيامبر اكرم نقل كرد كه فرمود خداوند بلطف و كرمش كفيل خانواده من است ذره‌اى براى او شريك نخواهند گرفت .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nاكمال الدين و عيون و معانى الاخبار : حضرت صادق از آباء گرام خويش از حضرت حسين نقل كرد كه فرمود از امير المؤمنين عليه السّلام سؤال كردند معنى فرمايش پيغمبر :\r\n« اني مخلف فيكم الثقلين : كتاب اللَّه و عترتى »\r\nعترت آن جناب كيانند ؟ .\r\nفرمود من و حسن و حسين و ائمه نه‌گانه از فرزندان حسين كه نهمى آنها مهدى و قائم آنها است از كتاب خدا جدا نمىشوند و كتاب خدا از آنها جدا نخواهد شد تا وقتى وارد بر پيامبر اكرم شوند در حوض او « 1 » .\r\nصدوق رحمة اللَّه عليه مىنويسد : محمّد بن بحر شيبانى از محمد بن عبد الواحد دوست ابو العباس تغلب نقل كرد در كتابى كه نام آن را كتاب ياقوت نهاده ، كه ابو العباس تغلب برايم نقل كرد كه ابن اعرابى چند معنى براى عترت نموده از قبيل پاره‌اى مشك و آب دهان كه گوارا است و درختى كه بر در لانه كفتار است و معنى ديگر براى عترت نموده مىگويد عترت ذريه و اولاد شخص است از نژاد او به همين جهت فرزندان حضرت محمّد از علي و فاطمه عترت آن جناب ناميده شده‌اند .\r\nتغلب گفت بابن اعرابى گفتم پس معنى قول ابا بكر در سقيفه چيست كه گفت ما عترت پيغمبر صلى اللَّه عليه و آله و سلم هستيم گفت منظورش شهر و ديارش بوده ، عترت پيامبر بدون شك فرزندان فاطمه عليها السّلام هستند دليل بر اين مطلب بر گردانيدن ابا بكر است .\r\nدر موقع مأموريت تبليغ سوره برائت و فرستادن علي عليه السّلام را به اين مأموريت و فرمايش پيامبر اكرم كه فرمود به من دستور داده شد كه بايد خودت و يا مردى از خودت اين كار را بكند .\r\nاز ابا بكر گرفت و داد به كسى كه از خودش محسوب مىشد اگر ابا بكر از نظر نژاد عترت پيامبر محسوب مىشد نه بمعنى ابن اعرابى كه منظور شهر باشد\r\n\r\n\r\n","description":"","footnote":"\r\n( 1 ) روايت ديگرى به همين مضمون نقل مىشود كه جابر مىپرسد عترت شما كيست .\r\n","page_name":" 95 ","page_number":95},
  {"content":"\r\n\r\nنبايد از ابا بكر سوره را ميگرفت و به علي مىداد .\r\nگفته‌اند عترت بمعنى سنگ بزرگى است كه سوسمار آنجا خانه ميگيرد و اين به جهت آنست كه خانه‌ى خود را گم نكند .\r\nبعضى نيز ميگويند : عترت ريشه درختى است كه قطع شده و از آن ريشه‌ها و شاخها روئيده .\r\nعترت در غير اين معنى فرمايش پيامبر اكرم است كه فرمود :\r\n« لا فرعة و لا عتيرة »\r\nاصمعى گفته در جاهليت نذر ميكردند كه اگر گوسفندشان به صد عدد رسيد يك رجيبه و عتايره بكشند گاهى اگر كسى از روى بخل امساك از كشتن گوسفند خود داشت به اين جهت از آهوها صيد ميكرد و آن را عوض گوسفند خود تقديم بخدايان ميكرد تا نذرش انجام شده باشد حارث بن حلزه اين شعر را در همين مورد گفته :\r\n عننا باطلا و ظلما كما * تعتر عن حجرة الربيض الظبا \r\nيعنى بگناه ديگرى او را مىگيرند چنانچه آنها آهو را ميكشتند بجاى گوسفند خود . اصمعى گفته است عترت بمعنى باد و درخت پر شيره‌اى كه كوچك است به اندازه قامت انسان .\r\nعتر بمعنى آلت است ( عتر يعتر عترا ) يعنى آلت نعوذ كرد .\r\nرياشى گفت : از اصمعى معنى عترت را پرسيدم گفت گياهى است مانند مرزنجوش كه متفرق ميرويد .\r\nسپس صدوق مىنويسد : عترت عبارت از علي بن ابى طالب و فرزندان او است از فاطمه عليها السّلام و اولاد پيامبرند اينها همان كسانى هستند كه پيامبر اكرم تصريح بامامت ايشان نمود بدستور خدا اولى ايشان علي عليه السّلام و آخرين آنها قائم است .\r\nبنا بر معنى كه تمام عرب براى لفظ عترت نموده‌اند .\r\nتوضيح اينكه ائمه عليهم السّلام از بين جميع بنى هاشم و بين تمام فرزندان ابو طالب مانند تكه مشكى بزرگ هستند كه در مشكدان دانش آنها شربت گوارا و\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nخوش طعم است نزد خردمندان آنها درختى هستند كه ريشه آن پيامبر و تنهء آن امير المؤمنين و شاخه‌هايش ائمه و برگهايش شيعيان ايشان و دانش ايشان ميوه آن درخت است .\r\nائمه عليهم السّلام پايه‌هاى اسلام هستند بنا بر معنى شهر و مركز و آنها راه - نمايان بشمار ميروند در صورتى كه معنى آن سنگ بزرگ باشد كه سوسمار پهلوى آن خانه ميگيرد تا خانه‌اش را گم نكند . آنها نيز ريشه درختى هستند كه قطع شده است .\r\nچون به آنها ستم شده و پيمان آنها را قطع نموده‌اند و مراعات حق ايشان را نكردند ، زيرا آنها از جانب خدا بامامت تعيين شده بودند از ريشه و تنه دو مرتبه ميرويند و اين قطع شدن بايشان ضررى نميرساند و نه فاصله گرفتن مردم از آنها و از معنى عترت استفاده مىشود كه آنها مظلوم هستند و كارى كه نكرده‌اند از آنها بازخواست ميكنند و منافعشان زياد است و ايشان سرچشمه‌هاى دانش هستند بنا بر معنى درختى كه داراى شير زياد است .\r\nآنها رجال و مردند نه زن بنا بر معنى اينكه عترت ذكر باشد ايشان سپاه خدايند و حزب او بنا بر قول اصمعى كه عترت بمعنى باد باشد .\r\nپيامبر اكرم فرمود :\r\n« الريح جند اللَّه الاكبر »\r\nباد سپاه بزرگ خدا است باد عذاب براى گروهى و رحمت براى گروه ديگر است ائمه نيز همين طورند مانند همتاى آنها قرآن بنا بفرموده پيامبر كه فرمود\r\n« انى تاريك فيكم الثقلين كتاب اللَّه و عترتي اهل بيتي »\r\n. خداوند در اين آيه ميفرمايد :  وَ نُنَزِّلُ مِنَ الْقُرْآنِ ما هُوَ شِفاءٌ وَ رَحْمَةٌ لِلْمُؤْمِنِينَ وَ لا يَزِيدُ الظَّالِمِينَ إِلَّا خَساراً  .\r\nو نيز ميفرمايد   وَ إِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْهُ هذِهِ إِيماناً فَأَمَّا الَّذِينَ آمَنُوا فَزادَتْهُمْ إِيماناً وَ هُمْ يَسْتَبْشِرُونَ .  \r\n\r\n","description":"","footnote":"","page_name":" 97 ","page_number":97},
  {"content":"\r\n\r\n  وَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَ ماتُوا وَ هُمْ كافِرُونَ   . « 1 » آنها داراى مشاهد متفرقه هستند بنا بمعنى عترت كه مرزنجوش باشد كه متفرق ميرويد و بركات پراكنده آنها در شرق و غرب .\r\nتوضيح : جوهرى مينويسد عترت شخص نسل او و خانواده نزديكش بشمار ميروند و عتر نيز عتيره است و آن گوسفندى است كه براى خدايان خود در ماه رجب ميكشتند .\r\nو در نهايه مينويسد : « فيه خلفت الثقلين : كتاب اللَّه و عترتى » . عترت مرد نزديك‌ترين خويشاوند اويند عترت پيامبر فرزندان عبد المطلب هستند بعضى گفته‌اند اهل بيت نزديك اويند كه آنها اولاد پيامبر و علي و اولادش هستند بعضي عترت را شامل خانواده او از خويشاوندان دور و نزديك هر دو گفته‌اند ولى مشهور و معروف اينست كه عترت پيامبر اهل بيت او هستند كسانى كه زكات بر آنها حرام است .\r\nدر همان كتاب است كه « اهدى اليه عتر » عتر گياهى است كه متفرق ميرويد وقتى بلند شد و ريشه‌اش قطع گرديد از او چيزى شبيه شير خارج مىشود بعضى گفته‌اند مرزنجوش است .\r\nبصائر الدرجات : علا از محمّد و او از حضرت باقر نقل مىكند كه پيامبر اكرم فرمود متوجه باشيد به خدا سوگند ميان اهل بيت من از عترتم رهنمايان مهتدى هستند پس از من كه خداوند علم و فهم و حلم و خلق مرا به آنها داده از سرشت پاك من آفريده شده‌اند .\r\nواى بر كسانى كه منكر حق ايشان شده و تكذيب نمايند آنها را و حق خويشاوندى مرا در باره آنها رعايت نكنند و بر آنها مستولى گردند حقشان را\r\n\r\n\r\n","description":"","footnote":"\r\n( 1 ) سوره توبه آيه 124 .\r\n","page_name":" 98 ","page_number":98},
  {"content":"\r\n\r\nبگيرند خداوند آنها را از شفاعت من محروم نمايد « 1 » .\r\nتوضيح : برسى در مشارق الانوار از ابن عباس نقل كرده كه حضرت رسول صلى اللَّه عليه و آله و سلم در ضمن يك سخنرانى فرمودند :\r\nمردم خداوند به من خبر داده كه فوت خواهم شد پسر عمويم كه برادر من است وصى و ولى اللَّه است و جانشين من كه از طرف من تبليغ مىكند امام متقين و پيشواى سفيد چهرگان و يعسوب دين است اگر او را راهنماى خود قرار دهيد به مقصود ميرسيد و اگر پيرو او گرديد نجات مىيابيد اطاعت او اطاعت خداست و مخالفت او مخالفت خدا ، بيعت با او بيعت با خداست و پيمان شكستن با او پيمان‌شكنى با خدا است .\r\nخداوند قرآن را بر من نازل كرده علي سفير قرآن است هر كه مخالف قرآن باشد گمراه است و هر كه غير على را پيروى كند خوار است .\r\nمردم ! اهل بيت من مورد توجه من و خويشاوندان و اولاد و ذريه و پاره‌ى تن و خون و امانت من هستند شما فردا جمع خواهيد شد و از دو امانت گران بازخواست ميشويد .\r\nمتوجه باشيد چگونه رفتار خواهيد كرد با آن دو هر كه آنها را بيازارد مرا آزرده و ظالم آنها ظالم من است ناصر ايشان ناصر من هر كه آنها را احترام كند مرا احترام نموده كسى كه از غير آنها هدايت بجويد مرا تكذيب نموده از خدا بترسيد و متوجه باشيد كه فردا چه خواهيد گفت من دشمن كسى هستم كه دشمن آنها باشد و هر كه من دشمن او باشم واى بر او است .\r\nصدوق : در كتاب فضائل الشيعه باسناد خود از محمّد قبطى از حضرت صادق عليه السّلام نقل كرد كه فرمود مردم خود را بغفلت زدند از فرمايش پيامبر اكرم صلى اللَّه عليه و آله و سلم در باره علي روز غدير خم چنانچه غافل شدند از فرمايش آن جناب\r\n\r\n\r\n","description":"","footnote":"\r\n( 1 ) چند روايت در اين صفحات در مورد ثقلين و تعيين اوصياء نقل شده كه بواسطه جلوگيرى از تكرار ترجمه نشد .\r\n","page_name":" 99 ","page_number":99},
  {"content":"\r\n\r\nدر روز مشربه‌ام ابراهيم .\r\nمردم بعيادت آن جناب آمدند على عليه السّلام آمد تا نزديك پيغمبر شود جا نيافت وقتى حضرت رسول صلى اللَّه عليه و آله و سلم مشاهده كرد كه جا براى على باز نميكنند فرمود : مردم ! اينها اهل بيت من هستند احترام آنها را نمىداريد در صورتى كه هنوز زنده هستم .\r\nبدانيد اگر من از ميان شما بروم خدا هست روح و راحت و خشنودى و بشارت و دوستى و محبت اختصاص به پيرو و دوست دار و مطيع على و اوصياء بعد از او دارد بر من لازم است كه آنها را مشمول شفاعت خود كنم چون پيرو منند و هر كه پيرو من شد از خودم محسوب مىشود مانند پيروان ابراهيم چون من از ابراهيم هستم و ابراهيم از من ، دين من دين او و سنتم سنت او و فضل او فضل من است ولى من از او افضل هستم و فضل من فضل اوست اينك سخن مرا تصديق مىكند آيه قرآن كه ميفرمايد :\r\n ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  .\r\nتوضيح : سيد مرتضى ( قدس اللَّه روحه ) در كتاب شافى نقل مىكند مزخرفات و خرافات يك دشمن على را و بعد جواب گفتار او را ميدهد .\r\nگوينده ميگويد دليل ديگرى شيعه دارد كه گاهى استدلال مىكند به روايت\r\n« انى تارك فيكم ما ان تمسكتم به لن تضلوا : كتاب اللَّه و عترتى اهل بيتى لن يفترقا حتى يردا على الحوض »\r\n. ميگويند اين روايت دلالت بر امامت و عصمت آنها دارد گاهى براى تأييد مطلب روايت اين فرموده ديگر پيامبر را مىآورند .\r\n« ان مثل اهل بيتى فيكم كمثل سفينة نوح من ركبها نجا و من تخلف عنها غرق » .\r\nاين روايت دلالت بر عصمت و وجوب اطاعت آنها و تهديد بر مخالفت ايشان مىكند گفته‌اند و اين خود موجب نص و تصريح بر امير المؤمنين عليه السّلام است . بعد\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nميگويد اين مطلب دلالت دارد بر اينكه اجماع عترت پيامبر حاكى از يك حقيقت خواهد بود .\r\nزيرا يا منظور تمام آنها است يا يكى يكى از ايشان ، و اين مطلب معلوم است كه منظور همه آنها هستند و نميتوان يك يك ايشان را منظور نمود چون جمله موجب جمع است و بدليل اينكه خلاف گاهى بين آنها اتفاق مىافتد چنانچه تاريخ شاهد است و نمىتواند سخن هر يك آنها حق باشد چون حق نمىتواند يك چيز و ضد آن باشد .\r\nو اختلاف آنها ثابت شده در چيزى كه حالش چنين است و نمىتوان گفت آنها با اختلافى كه دارند از كتاب جدا نميشوند و اين مطلب بيان مىكند كه مراد اينست كه هر چه بر آن اجماع كردند حق است تا فرمايش پيغمبر صحيح باشد كه فرموده است :\r\n« لن يفترقا حتى يردا على الحوض » .\r\nبا توضيحى كه داديم نميتواند روايت دليل بر امامت باشد زيرا امامت در تمام آنها نبوده و هر زمان بيكى اختصاص داشته ما ثابت كرديم كه منظور از خبر مطلبى است كه مربوط به همه آنها است اين مطلب ما را تأييد مىكند كه هيچ كدام از مخالفين ما ( شيعه ) نگفته‌اند امامت در همه آنها است در اين صورت بايد از ظاهر كلام صرف نظر نمايند و طورى تفسير كنند كه عده‌اى كمى از آنها را شامل شود اين كار بدون دليل نمىشود .\r\nآنها نمىتوانند بگويند وقتى دلالت بر عصمت آنها كرد عصمت نيست مگر در علي امير المؤمنين سپس يكى پس از ديگر از امامان عليهم السّلام در اين صورت لازم مىشود كه منظور همان باشد چون ميتوان گفت منظور اينست كه آنها در چيزهائى كه اتفاق دارند معصوم خواهند بود و اين بيشتر به ظاهر روايت ارتباط دارد از آن گذشته لازم است كلام را طورى معنى كنيم كه صحيح باشد عترت با كتاب موافق گردد با اينكه ميدانيم در قرآن كريم دلالتى است بر امور ، واجب است سخن پيامبر را\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nدر باره عترت حمل كنيم بر چيزى كه مقتضى دلالت باشد و اين صحيح نيست مگر اينكه گفته شود اجماع آنها حق و دليل است .\r\nاما راه اماميه و شيعه بر خلاف اين فرض و مقصد است استاد ما ابو علي گفته است اگر اين روايت دلالت بر امامت دارد بايد فرمايش پيغمبر\r\n« اقتدوا بالذين من بعدى ابى بكر و عمر »\r\nپيرو ابا بكر و عمر باشيد بعد از من اين روايت هم دلالت بر امامت دارد و فرمايش ديگر پيغمبر\r\n« ان الحق ينطق على لسان عمر و قلبه »\r\nشاهد است بر امامت عمر و اين فرموده ديگر\r\n« اصحابى كالنجوم بأيهم اقتديتم اهتديتم »\r\nاصحاب من چون ستارگانند از هر كدام پيروى كنيد هدايت مىيابيد دلالت بر همان مطلب دارد .\r\nبعد در جواب اين كلمات مىگويد اين سخنان در باره آنها گفته مىشود اما سخن پيامبر\r\n« انى تارك فيكم الثقلين »\r\nبنا بر اقرار خود او دلالت مىكند كه اجماع اهل بيت حجت است .\r\nو نيز دلالت دارد بعد از ثبوت اين مقام بر امامت امير المؤمنين عليه السّلام بعد از پيامبر بدون فاصله و بر چيزهاى ديگرى كه اهل بيت بر آن‌ها اجماع دارند .\r\nو نيز ميتوان از همين روايت استدلال كرد بر اينكه در هر عصر و زمانى بايد از اين خانواده حجت معصومى وجود داشته باشد كه قطع به صحت گفتارش داشته باشيم .\r\nاين سخن پيامبر : مثل اهل بيت من ميان شما چون كشتى نوح است .\r\nشبيه خبر اول است در توجه دادن باهل بيت و راهنمائى به آنها گر چه خبر اول قوىتر و عموميت فايدهء آن زيادتر است .\r\nما توضيح ميدهيم جمله‌اى كه آن را ذكر كرديم :\r\nاگر گفته شود صحت خبر را ثابت كنيد قبل از اينكه در باره معنى خبر\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nبحث نمائيد ميگوئيم دليل صحت خبر اينست كه تمام امت محمّد اين خبر را قبول دارند هيچ كدام با اينكه اختلاف در تأويل دارند در صحت اختلاف نكرده‌اند اين خود گواهى است بر اينكه حجت تمام است بوسيله اصل خبر و شك و ترديدى در آن نيست .\r\nوقتى خبرى پيش دانشمندان مىآورند كه صحت آن مشكوك است اول سخن در باره اصل كلام ميگويند كه حجت به چنين خبرى ثابت نميشود بعد شروع به تأويل كلام مينمايند وقتى مىبينيم در مورد اين خبر بحثى راجع به اين مطلب نكرده‌اند و هر كدام مطابق مذهب و طريقه خود خبر را حمل نموده‌اند اين خود دليلى بر مطلب ما است .\r\nاگر بگويند منظور از عترت كيست كه تمام سخنان در اطراف اسمى است كه بايد معنى آن توضيح داده شد .\r\nدر جواب ميگوئيم ، عترت مرد در لغت نسل اوست مانند فرزند و فرزند فرزند ، بعضى از لغويها اين معنى را توسعه داده‌اند گفته‌اند عترت شخص قوم و خويش‌هاى نزديك نژادى او هستند بنا بر قول اول ظاهر خبر و باطن آن حسن و حسين و اولاد آنها را شامل مىشود و بنا بر معنى دوم آنهائى را كه ذكر كرديم و كسانى كه شبيه ايشان در خويشاوندى نزديك نژادى باشند نيز شامل مىشود .\r\nبا اينكه پيغمبر اكرم سخن خود را چنان توضيح داده كه شبهه‌اى باقى نماند فرموده عترت من اهل بيتم هستند .\r\nاين حكم را اختصاص داده به كسى كه هر دو اسم عترت و اهل بيت او را شامل شود ما ميدانيم كسانى كه عترت پيامبر و اهل بيت او هستند همان‌هائى ميباشند كه ذكر كرديم از اولاد و اولاد اولاد و كسى كه شبيه آنها است در نسب و نژاد نزديك ، باضافه اينكه پيغمبر اكرم صلى اللَّه عليه و آله و سلم توضيح داده چه كسى اهل بيت او حساب مىشود و خبر را تقويت مىكند اين مطلب كه آن جناب روزى امير المؤمنين و فاطمه و حسن و حسين را در خانه خود جمع كرد .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nو آنها را در زير كساى خويش قرار داد بعد گفت : خدايا اينها اهل بيت منند پليدى را از آنها دور كن و ايشان را پاك بدار در اين مورد آيه نازل شد .\r\nام سلمه گفت يا رسول اللَّه من از اهل بيت شما نيستم فرمود نه ولى تو عاقبت بخيرى .\r\nپس اين امتياز اختصاص به آنها گرفت نه ديگرى بايد حكم نيز متوجه آنها شود و كسانى كه با دليل بايشان ملحق شوند .\r\nو اجماع كرده‌اند كسانى لازم مىشمارند تمسك و اقتداء باهل بيت را بر اينكه اولاد اهل بيت نيز مانند خود آنها هستند با همين دليل ثابت مىشود كه حكم مربوط است به همه آنها .\r\nاگر بگويند بعضى از گفتار شما شاهد است بر اينكه امير المؤمنين از عترت نميباشد ، اگر عترت منحصر به اولاد و اولاد اولاد باشد چه ميگوئيد .\r\nما ميگوئيم كسانى كه از شيعه معتقد اين مقام هستند ميگويند اگر چه واقعا اين اسم شامل او نيست در حقيقت چنانچه اسم فرزند نيز بر او اطلاق نميشود اما او پدر عترت و سرور آنها و بهترين ايشان است همان حكمى كه اختصاص به عترت دارد براى او نيز ثابت است به دليل ديگرى غير از شمول لفظ عترت .\r\nاگر ادعا شود كه چه جوابى ميدهيد براى گفته ابو بكر كه در مقابل گروهى از امت گفت « ما عترت پيامبريم و مركزى هستيم كه از آن تراوش نموده » اين گفته ابو بكر خلاف استدلال شما را ثابت مىكند .\r\nدر جواب ميگوئيم اعتراض بوسيله يك خبر نامسلم بر خبرى كه روايت آن اجماعى و ثابت و مسلم است مورد قبول بيشتر دانشمندان نيست و چنين اعتراضى را نمىپذيرند .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nبا اينكه اگر گفتار ابا بكر را صحيح بدانيم چاره‌اى نداريم مگر اينكه حمل بر مجاز كنيم و معنى وسيعى بلفظ عترت بدهيم زيرا انتساب ابا بكر به پيامبر اكرم از نظر نژادى به مقدارى نيست كه واقعا لفظ عترت بر او اطلاق شود زيرا بنى تيم بن مره گر چه نزديك‌ترند به بنى هاشم از كسانى كه بيك يا دو پدر فاصله دارند همچنين كسانى كه فاصله دارند از آنها بيك پدر يا دو پدر از اينها نزديكترند به بنى هاشم از كسانى بيشتر از آنها فاصله دارند .\r\nاين استدلال تنها موجب نميشود كه بگوئيم قريش يك عترت هستند بلكه بايد بگوئيم تمام فرزندان معد بن عدنان از يك عترت هستند زيرا برخى به ديگرى نزديك‌تر هستند از قبيله يمن به آنها بنا بر اين بايد تمام بنى آدم را يك عترت حساب كرد .\r\nابا بكر با همين انتساب افتخار مينمايد كه از نظر نژادى به پيغمبر متصل است بناچار بايد بگوئيم معنى عترت را خيلى توسعه داده‌اند گاهى انسان به كسى كه واقعا فرزند او نيست ميگويد تو فرزند من و پسر منى در صورتى كه منظورش امتياز باشد و از روى شفقت بگويد گاهى نيز به كسى كه پدرش نيست ميگويد تو پدر منى .\r\nبنا بر اين بايد گفتار ابا بكر را گرچه ظاهرش غير از اين معنى است حمل نمائيم بر اينكه اگر صحيح باشد مشمول اين فرمايش پيامبر نيست\r\n« انى مخلف فيكم » .\r\nزيرا پيامبر اكرم سخن خود را مقيد بصفتى نموده كه در ابا بكر وجود ندارد و آن قيد « اهل بيت » زيرا شكى نيست در اينكه ابا بكر جزء اهل پيامبر نيست كه آيه تطهير در باره آنها نازل شده است و اختصاص بايشان دارد و نه شامل كسانى مىشود كه در عرف مردم او را اهل بيت شخص ميشمارند .\r\nزيرا كسانى كه بعد از ده پدر با هم جمع مىشوند به آنها نمىگويند اهل\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nبيت اين شخص هستند وقتى اين مطلب ثابت شد لازم است اجماع عترت حجت باشد .\r\nزيرا اگر حجت نباشد به هيچ وجه نمىتواند تمسك بعترت مانع از گمراهى باشد .\r\nوقتى تمسك بعترت جلو گمراهى را بگيرد بايد اجماع آنها حجت باشد اگر بگويند شما خودتان منكر نيستيد كه تمسك وقتى جلو گمراهى را ميگيرد كه بكتاب و عترت هر دو تمسك جويند از كجا ثابت مىكنيد كه متمسك بعترت تنها نيز از گمراهى محفوظ است .\r\nجواب مىدهم اگر منظور اين باشد كه متمسك بهر يك از كتاب و عترت محفوظ از گمراهى است اضافه نمودن عترت بكتاب فايده‌اى ندارد زيرا اگر كتاب به تنهائى حجت باشد معنى ندارد چيزى كه حجت نيست به آن اضافه نمايند و واقع مطلب اينست كه متمسك بهر دو هدايت يافته و به حق رسيده زيرا در غير اين صورت كار بيهوده‌اى بوده كه عترت را بكتاب اضافه نموده‌اند .\r\nدليل ديگر اينكه اضافه نمودن عترت بكتاب در صورتى كه قول آنها حجت نباشد شبيه اضافه نمودن چيزهاى ديگرى بكتاب خواهد بود ديگر وجه ندارد كه اختصاص بعترت داده شوند و توجه داده شود كه اين دو از هم جدا نميشوند تا در قيامت وارد بر پيامبر شوند و اين مطلب بدون شك قابل قبول نيست .\r\nوقتى اجماع آنها حجت بود ثابت مىشود كه هر چيزى بر آن اتفاق كردند صحيح است از مطالبى كه بر آن اتفاق نموده‌اند امامت امير المؤمنين عليه السّلام بعد از پيغمبر بدون فاصله با اختلافى كه آنها دارند در اين مطلب كه اثبات امامت ايشان بنص صريح بوده يا پنهانى و خفى يا با مطالبى كه احتمال تأويل داشته و يا نداشته .\r\nاگر گفته شود چگونه شما مدعى هستيد كه اهل بيت اتفاق بر اين مطلب دارند با اينكه مىبينيم گروهى از آنها در امامت به راه معتزلىها رفته‌اند .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nجواب ميدهيم ما كه كسى از اهل بيت را مشاهده نكرده‌ايم كه بر خلاف آنچه گفتيم عقيده داشته باشد .\r\nاگر احيانا كسى هم بر خلاف آنچه گفتيم معتقد باشد در صورت صحت نميتوان بر اجماع اعتراض نمود .\r\nزيرا چنين كسانى بسيار كمند كه بيش از يك يا دو نفر نمىشوند و با اين تعداد بر اجماع نمىتوان خرده گرفت .\r\nبا اينكه اشخاصى كه در باره آنها چنين ادعائى شده از علماى اهل بيت و حتى فضلاى آنها شمرده نميشوند اگر خوب جستجو كنى مىبينى كه اعتقاد او فقط از يك جنبه مادى و حرص دنيوى سرچشمه گرفته بوده .\r\nبا اينكه اگر ما بواسطه مخالفت يك يا دو نفر قائل شويم كه اجماع از بين ميرود هيچ اجماعى در عالم بوجود نخواهد آمد .\r\nزيرا ما ميدانيم بعضى از غاليان و اسماعيليها مخالف اصول شرايع و تعداد نماز و ساير چيزها هستند برخى آنها گفته‌اند پس از پيامبر چند پيامبر ديگر آمده و رسالت به حضرت رسول ختم نشده ما به اين مخالفين توجه و اعتنائى نميكنيم و معتقد باجماع در باره ختم رسالت و يا اصول شرايع هستيم با اينكه اينها تعدادشان چند برابر منسوبين پيغمبرند كه بر خلاف مذهب امامت معتقد شده‌اند .\r\nما خود مشاهده كرده و مناظره نموده‌ايم با بعضى از اشخاص كه جزء دانشمندان بشمار ميرفته‌اند و اهل فتوى بوده‌اند كه ميگفتند خدا از يهود و نصارى ميگذرد گرچه ايمان نياورده‌اند و آنها را عقاب نمىكند و مطالب ديگرى از چيزهائى كه شكى نيست كه اجماع در مورد آنها شده است .\r\nاگر اين ادعا موجب از بين رفتن دليل ما بر اجماع اهل بيت شود و قبول كنيم سخن آنها كه مخالف روش امامت هستند باز اشكالى بر مطلب ما وارد نيست .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nزيرا كاملا معلوم است زمانهاى زيادى است كه كسى شناخته نشده قائل بخلاف مذهب اهل بيت باشد مثل همين زمان خودمان و زمانهاى ديگر و در زمان ما كسى را مشاهده نكرده‌ايم معتقد بمذهبى باشد كه ما آن را باطل مىدانيم .\r\nاما در اجماع آنچه شرط است مخالف داشتن در هر زمانى است كه اجماع شده به همين استدلال ثابت مىشود آنچه ما مدعى شديم .\r\nاما آنچه امكان استدلال دارد در اين خبر ثابت شدن يك حجت است در ميان اهل بيت پيغمبر در هر زمان زيرا ما ميدانيم پيامبر اكرم اين سخن را بما فرموده تا رفع نگرانى و ناراحتى از ما بكند و در دين بر ما حجت را تمام نمايد و ما را متوجه مطلبى بنمايد كه موجب نجات ما شود از شك و ترديد .\r\nنكته‌اى كه اين مطلب را آشكار مىكند اينست كه در روايت زيد بن ثابت است\r\n« و هما الخليفتان من بعدى »\r\nمنظورش اينست : در مطالبى كه در آنها بايد به من مراجعه مىكرديد .\r\nپس از من به اين دو مراجعه كنيد . خالى از دو حال نيست يا منظورش اين بوده كه اجماع آنها فقط حجت است نه اينكه دليل بر اين باشد كه در ميان اهل بيت در هر زمان كسى هست كه به او بايد مراجعه نمود و او معصوم است يا منظورش همان مطلبى است كه گفتيم در هر زمان امامى در ميان اهل بيت است ، اگر منظور فقط حجت بودن اجماع باشد رفع نگرانى از ما نمىكند و نه كسى را قرار داده كه جانشين پيغمبر باشد در ميان ما زيرا اولا جايز است كه عترت بر يك قول اجماع داشته باشند و ممكن است اجماع بر يك قول نكنند و اختلاف داشته باشند .\r\nپس آنچه حجت است از اجماع آنها واجب نيست . از آن گذشته ، مقدارى كه در آن اجماع دارند از احكام شريعت يك هزارم هم به حساب نمىآيد چگونه ميتواند خداوند از ما بازخواست كند كه حجت بر شما تمام كرده‌ام با\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاينكه اين حجت در يك هزارم از مسائل دينى بوده اين مطلب ثابت مىكند كه بايد در هر عصر ميان اهل بيت حجتى وجود داشته باشد ، مورد اعتماد كه سخنش شك و ترديدى بجا نمىگذارد و بودن امام را في الجمله ثابت مىكند آنگاه به وسيله دلائل شيعه ثابت مىشود شخص حجت كدام يك از آنهايند .\r\nبا اينكه صاحب كتاب نيز همين قضاوت را نموده در آنجا كه مىگويد :\r\nبايد كلام را حمل نمود بر يك معنى كه صحيح باشد عترت پيامبر و كتاب خدا بر آن توافق نمايند .\r\nوقتى كتاب دلالت بر چيزى داشت واجب است در عترت همين اعتقاد نيز باشد .\r\nاينك چنين نظريه‌اى صحيح است تا سخن پيامبر اكرم درست در آيد راجع بارشاد كه تمسك به آن دو از گمراهى امان ميدهد و حكم باينكه آن دو از يك ديگر جدا نمىشوند تا قيامت وقتى كتاب راهنما و حجت باشد بايد عترت نيز چنين باشد .\r\nچون دلالت كتاب دائمى و غير قابل قطع است در هر زمان و امكان رسيدن به آن در هر زمان هست بايد در عترت نيز كه همتا و قرين قرآن است همين مطلب باشد اين هم امكان ندارد مگر ميان آنها در هر زمان حجتى وجود داشته باشد كه قولش حجت باشد .\r\nزيرا اجماع آنها بر تمام كارها حتمى نيست چنانچه توضيح داديم و رجوع بكتاب و عترت با اختلافى كه بين عترت است و نبودن معصومى ميان آنها صحيح نيست بناچار آنچه گفتيم ثابت مىشود .\r\nاما سه خبرى كه بعنوان اعتراض براى خبر ما آورد اول دليل ما اينست كه آن اخبار از نظر صحت به خبر ما نميرسد زيرا خبر ما را كسانى كه اختلاف دارند نقل كرده‌اند و نزاع‌كنندگان نيز صحيح مىدانند و امت پذيرفته‌اند فقط\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nميتوان گفت كه اختلاف در تأويل آن دارند .\r\nاما خبرهائى كه بعنوان معارض ذكر شده به اين موقعيت و مقام نميرسند زيرا آنها را فقط مخالفين نقل كرده‌اند هر كدام را كه جستجو كنى مىيابى يا راوى آن منحرف بوده و يا تعصب داشته قبلا گفتيم كه با چنين خبرهائى نمىتوان معارضه نمود .\r\nاما روايتى كه نقل كرده‌اند از فرمايش پيغمبر\r\n« اقتدوا بالذين من بعدى »\r\n. گفتار ما گذشت در اين مورد آنجا كه خبر مذكور را معارض با استدلال ما به خبر غدير خم گرفتند در آنجا خوب توضيح داديم وجهى براى اعاده آن نيست .\r\nاما روايتى كه گفته‌اند :\r\n« ان الحق لينطق على لسان عمر »\r\nاگر صحيح باشد موجب عصمت عمر مىشود و قطع بايد كرد كه اقوال او همه‌اش حجت است اين سخن را هيچ كس در باره عمر معتقد شده با اينكه او در احكام از اين قول بقول ديگر بر مىگردد و خودش گواهى ميدهد كه اشتباه مىكند در بعضى چيزها مخالفت مىكند بازبرمىگردد بقول مخالفت خود و با او موافق مىشود و ميگويد :\r\n« لو لا على لهلك عمر و لو لا معاذ لهلك عمر » موقعى كه طلحه به ابو بكر اعتراض كرد كه جواب خدا را چه مىدهى ، شخصى درشتخو و سخت گير را بر ما حكومت دادى نگفت در جوابش كسى را بر شما فرمانروا گردانيدم كه پيغمبر در باره او فرموده :\r\n( الحق ينطق على لسانه )\r\n. كسى نمىتواند مدعى شود كه ابا بكر مانعى داشت كه اين استدلال را نكرد چنانچه ما ادعاى همين مطلب را در مورد امير المؤمنين داريم كه استدلال به نص پيغمبر نكرد .\r\nزيرا قبلا گفتيم امير المؤمنين كه استدلال نكرد علت آشكارى داشت ، و آن حكومت ايشان و قدرت آنها و تقيه و ترساندن از نيروى خود بود اما براى عمر و ابى بكر كه تقيه‌اى وجود نداشت زيرا سلطنت در دست آنها بود تقيه از آنها ميكردند .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nبا اينكه اگر اين خبر صحيح باشد از نظر سند و معنى بايد شخصى كه ميگويد اين خبر مقتضى امامت مىشود توضيح دهد چگونه اقتضاى امامت مىكند فقط ادعا ننمايد و نمىتواند بگويد وقتى فلان خبر و فلان خبر دليل بر امامت باشد اين خبر هم موجب امامت مىشود .\r\nزيرا ما وقتى ادعا كرديم در مورد آن خبرها تنها ادعا نبود توضيح داديم كه بچه دليل امامت را ثابت مىكند وقتى ما با او بمبارزه پرداختيم بايد او هم همين كار را بكند .\r\nاما روايتى كه استدلال كرد كه پيغمبر فرموده\r\n« اصحابى كالنجوم بأيهم اقتديتم اهتديتم »\r\nقبلا توضيح داديم كه اين خبر و ساير خبرها معارض با فرمايش پيغمبر\r\n« اني مخلف فيكم الثقلين »\r\nنيست در صورتى كه چشم پوشى كنيم از آن ميتوانيم بگوئيم : اگر اين خبر صحيح باشد بايد تمام صحابه معصوم باشند تا صحيح باشد امر كردن باقتدا و پيروى از صحابه با اينكه ميان آنها فاسق و معاند و مخالف امت و مخالف پيامبر وجود داشت يكى از صحابه معاويه بود ديگرى عمرو بن عاص و ياران اين دو .\r\nنظر صاحب كتاب در باره اين دو نفر معروف و آشكار است از جمله صحابه طلحه و زبير بودند كه با امير المؤمنين در جنگ جمل پيكار كردند شكى در فسق آنها نيست .\r\nبا اينكه ادعا كرده‌اند كه آنها بعد از اين جريان توبه كرده‌اند بعضى سر از بيعت با امير المؤمنين باز زدند و با مسلمانان موافقت نكردند در امامت حضرت علي عليه السّلام .\r\nبعضى عثمان را محاصره نموده از آب جلوگيرى كردند و معتقد بمرتد شدن او گشته خونش را ريختند چگونه جايز است پيغمبر اكرم دستور دهد به آنها اقتداء كنيد .\r\nچاره‌اى نيست اين خبر را در صورت صحت بايد حمل كرد نسبت بتعداد\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nمخصوصى از صحابه چون بايد به كسى اقتدا نمود كه معصوم باشد و از خطا در گفتار و كردار مأمون و مورد اطمينان باشد .\r\nما همين خبر را قبول داريم ، اگر صحيح است كه منظور امير المؤمنين و حسن و حسين هستند زيرا ايشان داراى عصمت بوده و طهارت آن‌ها ثابت شده است .\r\nبا اينكه خبر فوق معارض است با خبر ديگرى كه از آن صحيح‌تر و ثابت‌تر است مانند آن روايتى كه از پيامبر اكرم نقل شده كه فرمود شما روز قيامت پا برهنه و عريان محشور ميشويد روز قيامت گروهى از مردان امت مرا مىآورند و به طرف چپ ميكشانند من فرياد ميزنم خدايا اصحابم ، جواب مىآيد كه نميدانى اينها بعد از تو چه كردند از وقتى تو رحلت كردى ايشان بر گشتند به بىدينى خود .\r\nروايت ديگر كه فرمود بعضى از اصحاب ، مرا بعد از فوت نخواهند ديد و اين فرمايش ديگرش : مردم ! در همان موقع كه من كنار حوض هستم گروهى از شما را مىبرند و متفرق ميشويد من فرياد ميكنم بيائيد پيش من راه اينجا است يك منادى از طرف خدا فرياد مىكند اينها بعد از تو تغيير دادند من ميگويم مرگ بر آنها مرگ .\r\nو روايت ديگر كه فرمود چه شده كه گروهى مدعى هستند خويشاوندى با پيغمبر در قيامت سودمند نيست .\r\nبه خدا قسم خويشاوندى من ثابت است در دنيا و آخرت من جلوتر از شما بحوض وارد ميشوم وقتى شما مىآئيد يكى مىگويد يا رسول اللَّه من فلان بن فلانم و ديگرى من فلان بن فلان .\r\nشما را از نظر نژادى شناختم اما بعد از من كارهائى بر خلاف كرديد و مرتد شديد و روايت ديگر كه باصحاب فرمود : شما نيز آنچه بر امت‌هاى پيشين گذشته وجب بوجب خواهيد ديد حتى اگر يكى داخل لانه سوسمارى شده شما\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nهم داخل خواهيد شد ، گفتند يا رسول اللَّه منظورتان يهود و نصارى است فرمود پس منظورم چه كسى است .\r\nدر حجة الوداع باصحاب فرمود آگاه باشيد كه خون و مال و آبروى شما بر يك ديگر حرام است مانند حرمت امروز و اين ماه و اين شهر متوجه باشيد كسانى كه حاضرند بغائبين برسانند .\r\nمن اكنون گفتم شما پس از من مرتد ميشويد گردن يك ديگر را ميزنيد من اكنون مشاهده ميكنم با اينكه شما نمىبينيد .\r\nچگونه صحيح است پيروى كردن كسى را كه فقط اسم صحابى بر او اطلاق شود با اينكه صرف نظر از تمام اين اشكالها بكنيم اين خبر مقتضى امامت نمىشود چنانچه صاحب كتاب ادعا نموده زيرا در خبر بيان نشده در چه چيز به آنها اقتدا كنند و نمىتوان گفت فقط مقتضى امامت است نه چيز ديگر در اين صورت اين خبر مجمل مىشود كه نميتوان به ظاهر چنين خبرى تمسك جست تمام آنچه گفتيم واضح و آشكار است .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\n\r\nبخش هشتم آياتى كه در باره ائمه عليهم السّلام نازل شده\r\nآل ياسين همان آل محمدند صلى اللَّه عليه و آله و سلم\r\n\r\n[ ترجمهء روايات 
  ]\r\nعيون اخبار الرضا : ص 130 - از جمله استدلالهائى كه حضرت رضا عليه السّلام با علماى اهل سنت در باره فضل و مقام عترت پيامبر صلى اللَّه عليه و آله و سلم نمود دانشمندان اهل سنت پرسيدند راجع به آيه «      يس وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ . عَلى صِراطٍ مُسْتَقِيمٍ      منظور خداوند چه اشخاصى هستند ، على گفتند منظور از   « يس »   كه حضرت محمّد صلى اللَّه عليه و آله و سلم است احدى شك در آن ندارد .\r\nحضرت رضا عليه السّلام فرمود خداوند به محمّد و آل محمّد فضلى عنايت نموده كه هيچ كس نمىتواند آن را توصيف نمايد مگر كسى كه درك كند به اين دليل كه خداوند بر احدى غير از انبيا سلام نفرستاده در اين آيه مىفرمايد  سَلامٌ عَلى نُوحٍ فِي الْعالَمِينَ  و آيه ديگر  سَلامٌ عَلى إِبْراهِيمَ  و آيه  سَلامٌ عَلى مُوسى وَ هارُونَ  و در هيچ كدام نفرموده سلام بر آل نوح يا سلام بر آل ابراهيم و نه سلام بر آل موسى و هارون ولى فرموده  سَلامٌ عَلى إِل‌ْياسِينَ  منظور آل محمّد است .\r\nتوضيح شيخ : شرف الدين نجفى در كتاب تأويل الايات نقل مىكند از\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nسليم بن قيس از علي عليه السّلام نقل مىكند كه فرمود : پيامبر اكرم صلى اللَّه عليه و آله و سلم اسمش ياسين است و ما كسانى هستيم كه خداوند فرموده : سلام على آل ياسين .\r\nتفسير قمى :    يس وَ الْقُرْآنِ الْحَكِيمِ    حضرت صادق عليه السّلام فرمود ياسين اسم پيغمبر اكرم است دليل بر اين مطلب آيه  إِنَّكَ لَمِنَ الْمُرْسَلِينَ  است « 1 » .\r\nمعانى الاخبار : ص 41 - ابن عباس در باره آيه  سَلامٌ عَلى إِل‌ْياسِينَ  گفت سلام از جانب پروردگار جهانيان بر محمّد و آلش صلى اللَّه عليه و آله و سلم و سلامت براى كسانى كه ايشان را دوست دارند در قيامت .\r\nتوضيح : علامه قدس اللَّه روحه در كشف الحق در باره آيه  سَلامٌ عَلى إِل‌ْياسِينَ  از ابن عباس نقل كرده آنها آل محمّد صلى اللَّه عليه و آله و سلم است .\r\nناصب و دشمن اولاد علي در رد اين مطلب در شرح آن مىنويسد ، اين مطلب صحيح است و آل يس آل محمّد و علي عليه السّلام از آنها است ولى اين چه ربطى بدليل مدعى دارد .\r\nسيد نور اللَّه شوشترى مىگويد : خداوند در چند آيه از اين سوره عده‌اى از انبياء را بسلام امتياز بخشيده فرموده  سَلامٌ عَلى نُوحٍ فِي الْعالَمِينَ   ، سَلامٌ عَلى إِبْراهِيمَ   ، سَلامٌ عَلى مُوسى وَ هارُونَ  بعد ميفرمايد  سَلامٌ عَلى إِل‌ْياسِينَ  بعد سوره را ختم ميفرمايد به آيه   سَلامٌ عَلَى الْمُرْسَلِينَ ، وَ الْحَمْدُ لِلَّهِ رَبِّ الْعالَمِينَ   .\r\nاين مطلب كاملا آشكار است كه خداوند وقتى فقط بر آل محمّد سلام ميفرستد در ضمن سلام بر انبياء و مرسلين دليل است بر اينكه آل محمّد هم در درجه با انبياء و مرسلين هستند و كسى كه در درجه آن‌ها باشد بايد حتما امام و معصوم باشد پس اين آيه نص و تصريح در امامت است حد اقل نص در افضليت است .\r\nاين مطلب را تأييد مىكند آنچه ابن حجر در صواعق از فخر الدين رازى\r\n\r\n\r\n","description":"","footnote":"\r\n( 1 ) چند روايت در مورد آل ياسين بود كه بواسطه تكرار از ترجمه آن خوددارى شد .\r\n","page_name":" 115 ","page_number":115},
  {"content":"\r\n\r\nنقل كرده كه گفته است اهل بيت پيامبر با شخص پيغمبر در پنج چيز برابرند در سلام فرمود : « السلام عليك ايها النبى » و فرموده  « سَلامٌ عَلى إِل‌ْياسِينَ »  و در صلوات فرستادن بر حضرت رسول و اهل بيتش در تشهد در اين آيه فرموده ( طه ) يعنى اى طاهر و فرموده  وَ يُطَهِّرَكُمْ تَطْهِيراً  و در تحريم صدقه و در محبت خداوند مىفرمايد :\r\n فَاتَّبِعُونِي يُحْبِبْكُمُ اللَّهُ  و فرموده  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  پايان كلام شوشترى .\r\nامام آنها فخر رازى در تفسير اين آيه مىنويسد نافع و ابن عامر و يعقوب « آل ياسين » كه آل به ياسين اضافه شده باشد قرائت كرده‌اند ولى ديگران بكسر الف و جزم لام وصل بياسين خوانده‌اند قرائت اولى داراى چند احتمال است اول كه از همه نزديكتر است ما ذكر كرديم كه آن الياس بن ياسين بوده ، الياس آل يس بوده .\r\nوجه دوم آل يس يعنى آل محمّد ، وجه سوم ياسين اسم قرآن است .\r\nشيخ طبرسى گفته است : ابن عامر و نافع و رويس از يعقوب نقل كرده‌اند « آل يس » ابن عباس گفته است « آل يس » آل محمّدند .\r\nبيضاوى مىگويد : نافع و ابن عامر و يعقوب باضافه آل ياسين خوانده‌اند زيرا اين دو كلمه در قرآن از هم جدا هستند پس ياسين پدر الياس بوده و گفته شده يس حضرت محمّد است يا قرآن يا غير قرآن ساير كتب آسمانى است و تمام اينها با نظم سائر قصص نامناسب است .\r\nتوضيح : از نقل روايات اهل سنت معلوم مىشود كه تمام آنها در قرائت و روايت متفق هستند ولى بعضى از آنها را به عقب واداشته كه احتمال مطابقت با روايات را احتمالى ضعيف انگارند .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\n\r\nبخش نهم ائمه عليهم السّلام ذكر و اهل ذكر هستند و آنهايند مسئول و بر شيعيان واجب است كه از آنها بپرسند ولى جواب دادن بر ايشان واجب نيست\r\n\r\nآيات\r\nسوره نحل آيه 43 -   فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ بِالْبَيِّناتِ وَ الزُّبُرِ   .\r\nسوره انبياء  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  .\r\nسوره ص آيه 39  هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  .\r\nتفسير : بعضى گفته‌اند منظور از اهل ذكر اهل علم است بعضى اهل كتاب گفته‌اند ولى به زودى ثابت مىشود از اخبار بسيار زيادى كه اهل ذكر ائمه عليهم السّلام هستند به دو دليل .\r\n1 - ائمه عليهم السّلام اهل علم قرآن هستند چون خداوند بعد از آن آيه در سوره نحل ميفرمايد :  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ  .\r\n2 - ائمه عليهم السّلام اهل رسولند كه خداوند آنها را ذكر ناميده در اين آيه ذكرا رسولا .\r\nاين مطلب را اهل سنت نيز نقل كرده‌اند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\n\r\n[ ترجمهء روايات 
  ]\r\nشهرستانى در تفسير خود بنام مفاتيح الاسرار مينويسد كه مردى از حضرت صادق عليه السّلام سؤال كرده گفت كسانى در شهر ما هستند ميگويند اين آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  منظور از ذكر تورات است و اهل ذكر علماى يهودند .\r\nحضرت صادق فرمود پس در اين صورت خداوند ما را دعوت بدين يهود مىنمايد .\r\nبه خدا سوگند ما اهل ذكر هستيم كه دستور داده از ما بپرسند گفته است همين طور از حضرت على عليه السّلام نقل شده كه فرموده است ما اهل ذكر هستيم .\r\nمناقب : جابر جعفى در مورد آيه  فَسْئَلُوا أَهْلَ الذِّكْرِ  گفت كه حضرت باقر فرمود ما اهل ذكر هستيم .\r\nابو زرعه گفت سوگند بجان خود ميخورم كه ابو جعفر حضرت باقر بزرگترين دانشمندان است .\r\nابو جعفر طوسى ميگويد : خداوند پيغمبر را ذكر ناميده در اين آيه   قَدْ أَنْزَلَ اللَّهُ إِلَيْكُمْ ذِكْراً رَسُولًا   .\r\nپس ذكر رسول اللَّه است و ائمه اهل او هستند همين معنى از حضرت باقر و صادق و حضرت رضا عليهم السّلام نقل شده .\r\nسليمان صهرشتى ميگويد : ذكر قرآن است  إِنَّا نَحْنُ نَزَّلْنَا الذِّكْرَ  آنها حافظ قرآن و عارف بمعنى آن هستند .\r\nتفسير قطان : حارث گفت از امير المؤمنين عليه السّلام راجع به اين آيه پرسيدم فرمود به خدا سوگند ما اهل ذكر هستيم و ما اهل علم هستيم ما معدن تأويل و تنزيل قرآنيم .\r\nاز حضرت امام حسن نقل شده در ضمن گفتارى ، كه عزت بخشيده بوسيله قرآن عرب را عموما و شرافت داد باشخاصى معين ، فرموده است :  وَ إِنَّهُ لَذِكْرٌ \r\n\r\n","description":"","footnote":"","page_name":" 118 ","page_number":118},
  {"content":"\r\n\r\n لَكَ وَ لِقَوْمِكَ  » .\r\nعيون اخبار الرضا : در ضمن سخنانى كه حضرت رضا عليه السّلام پيش مأمون راجع بفضيلت عترت طاهره بيان مىكرد فرمود : نهم اينست كه ما اهل ذكر هستيم كه خداوند ميفرمايد :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  ما اهل ذكريم از ما بپرسيد اگر نميدانيد . علما گفتند منظور يهود و نصارى است حضرت رضا فرمود سبحان اللَّه چنين چيزى جايز است .\r\nاگر درست باشد پس خداوند ما را دعوت بدين آنها نموده آنها خواهند گفت كه دين يهود بهتر از دين اسلام است .\r\nمأمون گفت آيا شما توضيح ديگرى داريد بر خلاف آنچه گفته ، فرمود آرى ذكر رسول اللَّه است .\r\nو ما اهل او هستيم اين مطلب در آيه قرآن تصريح شده در سوره طلاق ميفرمايد ضمن آيه   فَاتَّقُوا اللَّهَ يا أُولِي الْأَلْبابِ الَّذِينَ آمَنُوا قَدْ أَنْزَلَ اللَّهُ إِلَيْكُمْ ذِكْراً رَسُولًا يَتْلُوا عَلَيْكُمْ آياتِ اللَّهِ مُبَيِّناتٍ   .\r\nپس ذكر پيامبر اكرم است و ما اهل او هستيم .\r\nتفسير قمى : زرارة از حضرت باقر عليه السّلام نقل كرد در مورد آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  منظور از اهل ذكر كه ما بايد از آنها بپرسم كيانند امام عليه السّلام فرمود ما هستيم گفتم از شما بايد سؤال شود فرمود آرى عرض كردم سئوال‌كننده ما هستيم ، فرمود بلى .\r\nگفتم پس ما بايد از شما سؤال كنيم جواب داد آرى گفتم بر شما واجب است جواب ما را بدهيد فرمود نه اين امر براى ما اختيارى است اگر خواستيم جواب ميدهيم در صورتى كه نخواهيم جواب نميدهيم بعد اين آيه را خواند :\r\n هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  .\r\nتوضيح : شايد استشهاد به آيه از جهت مثال باشد يعنى همانطور كه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبسلمان نعمت دنيا را دادند و او را مخير كردند در بخشش و نگهدارى ، همين طور نشر علم را در اختيار ما گذاشته‌اند .\r\nممكن است در مورد سليمان همچنين باشد او را نيز در نشر علم اختيار داده باشد يا در هر دو .\r\nقرب الاسناد : بزنطى گفت در جواب نامه‌اى كه حضرت رضا عليه السّلام براى او نوشت استشهاد به آيه نمود  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  و فرموده  وَ ما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ  فرمود بر شما واجب شده پرسيدن و بر ما جواب دادن واجب نيست .\r\nدر روايت ديگر ص 177 - اما عليه السّلام استدلال به اين آيه مىكند  فَإِنْ لَمْ يَسْتَجِيبُوا لَكَ فَاعْلَمْ أَنَّما يَتَّبِعُونَ أَهْواءَهُمْ  تا آخر آيه .\r\nبصائر الدرجات : فضيل از حضرت صادق عليه السّلام نقل كرد كه در مورد آيه  وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ  فرمود ذكر قرآن است و ما آن قوم هستيم ( كه در آيه ياد شده ) و از ما بايد پرسيده شود « 1 » .\r\nتوضيح : مفسرين ذكر را به شرف تفسير نموده‌اند و سؤال را گفته‌اند يعنى از مردم در روز قيامت مىپرسند در مورد اداى شكر قرآن و پاس حق آن را داشتن بنا بر اين خبرها معنى آيه اينست كه از شما سؤال مىشود راجع بعلوم قرآن و احكام آن در دنيا .\r\nبصائر : از حضرت رضا نقل شد كه فرمود :  فَسْئَلُوا أَهْلَ الذِّكْرِ  اهل ذكر ائمه عليهم السّلام هستند اگر نميدانند مردم بايد از آنها بپرسند ولى بر ائمه واجب نيست جوابشان را بدهند در صورتى كه بخواهند جواب مىدهند و گر نه نميدهند .\r\n\r\n\r\n","description":"","footnote":"\r\n( 1 ) چند روايت مشابه همين روايت در مورد ذكر نقل شده كه ترجمه نكرديم .\r\n","page_name":" 120 ","page_number":120},
  {"content":"\r\n\r\nبصائر : با همين اسناد گفت به حضرت رضا عليه السّلام عرضكردم آيا ممكن است در مورد حلال و حرام و ساير احتياجهاى مردم از امام سؤالى بكنند ولى جوابى در نزدش نباشد كه بدهد .\r\nفرمود : نه چنين چيزى ممكن نيست ولى ممكن است جواب را بداند اما جواب ندهد .\r\nبصائر الدرجات : ابو بكر حضرمى گفت خدمت حضرت باقر بودم كه ورد برادر كميت وارد شد ، گفت فدايت شوم هفتاد مسأله تهيه ديده بودم از شما بپرسم اما اكنون يكى از آن مسائل يادم نيست فرمود يكى هم يادت نمانده عرضكرد چرا يكى از آنها در خاطرم هست فرمود چيست ؟\r\nگفت اين آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  فرمود خداوند به شما امر كرده از ما سؤال كنيد ما اگر خواستيم جواب مىدهيم و گر نه جواب نمىدهيم .\r\nبصائر : وشاء از حضرت رضا عليه السّلام نقل كرد فرمود حضرت زين العابدين عليه السّلام فرموده است بر ائمه چيزهائى واجب است كه بر شيعيان واجب نيست و بر شيعيان چيزهائى واجب است كه براى ائمه واجب نيست .\r\nخدا به آنها دستور داده از ما سؤال كنند در اين آيه مىفرمايد :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  دستور داده از ما بپرسند ولى بر ما جواب دادن لازم نيست در صورتى كه بخواهيم جواب مىدهيم و گر نه نمىدهيم .\r\nبصائر الدرجات : زراره گفت از حضرت باقر عليه السّلام در مورد آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  پرسيدم كه اهل ذكر كيانند فرمود ما گفتم پس بچه كس دستور داده‌اند از شما بپرسند فرمود بشما .\r\nگفتم پس من از شما سؤال ميكنم همانطور كه دستور داده‌اند خيال ميكردم از اين راه كه وارد شوم جواب خواهد داد فرمود بشما دستور داده‌اند بپرسيد و بر ما الزام نشده كه جواب بشما بدهيم اين كار را در اختيار ما گذاشته‌اند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nبصائر الدرجات : ابن كثير از حضرت صادق عليه السّلام نقل مىكند در مورد آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  فرمود : ذكر محمّد صلى اللَّه عليه و آله و سلم است و ما اهل آن هستيم و از ما بايد سؤال شود .\r\nبصائر الدرجات : معلى بن خنيس از حضرت صادق در مورد آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  نقل كرد كه فرمود اهل ذكر آل محمّدند ما گفتار كلبى را بعرض امام عليه السّلام رسانديم كه او مىگويد اهل ذكر اهل كتاب يهود و نصارى هستند امام عليه السّلام او را لعنت نموده تكذيبش نمود .\r\nبصائر الدرجات : عبد الحميد از حضرت صادق عليه السّلام در باره آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  فرمود كتاب خدا ذكر است و اهل آن آل محمّدند كه خدا دستور داده از آنها سؤال كنند به آنها دستور نداده از جهال سؤال نمايند خداوند قرآن را ذكر ناميده فرمود :  وَ أَنْزَلْنا إِلَيْكَ الذِّكْرَ لِتُبَيِّنَ لِلنَّاسِ ما نُزِّلَ إِلَيْهِمْ وَ لَعَلَّهُمْ يَتَفَكَّرُونَ  « 1 » .\r\nبصائر الدرجات : حسن بن صالح گفت مردى از واقفيها خدمت امام عليه السّلام رسيده لجام مركب ايشان را گرفت و گفت من ميخواهم سؤالى از شما بكنم فرمود من جواب ترا نميدهم گفت چرا جواب نميدهى فرمود چون اين اختيار را به من داده‌اند اگر بخواهم جواب مىدهم و گر نه جواب نميدهم .\r\nبصائر الدرجات : جابر گفت از حضرت ابو جعفر سؤالى كردم يا گفت سؤال شد از ايشان فرمود وقتى موسى را ديدى از او اين مسأله را بپرس . من گفتم شما نميدانيد جواب آن را فرمود چرا گفتم پس برايم توضيح دهيد فرمود به من اجازه اين كار را نداده‌اند .\r\nتوضيح : اينكه حضرت باقر جابر را بموسى بن جعفر ارجاع ميدهد بعيد است زيرا ولادت حضرت كاظم بعد از چند سال از وفات حضرت باقر بوده و وفات\r\n\r\n\r\n","description":"","footnote":"\r\n( 1 ) بيش از بيست روايت در مورد تفسير اهل ذكر و قسمتهاى ديگر نقل شده بود كه بواسطه عدم تكرار از ترجمه خوددارى شد .\r\n","page_name":" 122 ","page_number":122},
  {"content":"\r\n\r\nجابر هم در سال ولادت حضرت موسى بن جعفر عليه السّلام اتفاق افتاده مگر منظور اين باشد كه اگر او را درك كردى سؤال كن يا منظور از موسى يكى از روات باشد و جوابدادن در آن روز يا ساعت صلاح نبوده .\r\nتفسير عياشى : محمّد طيار گفت به حضرت صادق عليه السّلام عرضه داشتم بعضى از سخنرانيهاى پدرش را تا رسيدم بيك قسمت از آنها فرمود بايست و ساكت باش بعد فرمود بنويس چنين فرمود من نوشتم : شما را چاره‌اى نيست در مورد چيزهائى كه نميدانيد جز توقف و پايدارى و برگرداندن آن را بائمه هدى تا شما را به راه واقعى وادارند و رفع ابهام از شما بنمايند خداوند ميفرمايد :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  .\r\nتفسير عياشى : احمد بن محمّد گفت حضرت رضا عليه السّلام برايم نوشت خداوند بما و تو بهترين عافيت عنايت كند . شيعيان ما كسانى هستند كه تابع ما باشند و مخالفت با ما نكنند هر گاه ما خائف باشيم آنها نيز در خوف باشند هنگام امن ما در امان باشند .\r\nخداوند ميفرمايد :  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  و در آيه ديگر ميفرمايد :  فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ  براى شما واجب شده سؤال كردن و برگرداندن سؤالهاى خود را بما و بر ما واجب نشده جوابدادن مگر خداوند نهى نكرده از زياد سؤال كردن باز دست برنداشتيد . از اين كار خوددارى كنيد همانا كسانى كه قبل از شما بودند هلاك شدند بواسطه زياد سؤال كردن از پيامبران خود ، خداوند در اين آيه ميفرمايد :\r\n يا أَيُّهَا الَّذِينَ آمَنُوا لا تَسْئَلُوا عَنْ أَشْياءَ إِنْ تُبْدَ لَكُمْ تَسُؤْكُمْ  .\r\nتوضيح : روايت شده در مستدرك از حافظ ابى نعيم باستناد خود از انس كه پيامبر اكرم فرمود :  الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ  فرمود ميدانى آنها كيانند پسر ام سلمه ! گفتم : كيانند يا رسول اللَّه فرمود ما خانواده و شيعيانمان .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nابانة ابو العباس فلكى : مينويسد حضرت علي عليه السّلام فرمود متوجه باشيد ذكر پيامبر اكرم است و ما اهل آن جناب هستيم ما راسخين در علميم و مشعلهاى هدايت و پرچمهاى تقوى براى ما مثال زده شده .\r\nحضرت باقر فرمود بپيامبر اكرم علم تمام انبياء و علم تمام اوصياء را داده‌اند و علم آنچه اتفاق مىافتد تا روز قيامت بعد اين آيه را تلاوت نمود  هذا ذِكْرُ مَنْ مَعِيَ وَ ذِكْرُ مَنْ قَبْلِي  منظور پيامبر اكرم است .\r\nاختصاص : موسى بن اشيم گفت : خدمت حضرت صادق عليه السّلام رسيدم و مسأله‌اى سؤال كردم جوابش را فرمود همان جا نشسته بودم مردى آمد همان سؤال را كرد امام عليه السّلام بر خلاف جواب من به او پاسخداد در اين موقع مرد ديگرى وارد شد از همان مسأله بخصوص سؤال كرد امام عليه السّلام بر خلاف جواب من و جوابى كه به آن ديگرى داده بود به اين مرد سوم پاسخداد من سخت ناراحت شدم و بسيار در نظرم گران آمد وقتى مردم رفتند نگاهى من نموده فرمود پسر اشيم مثل اينكه ناراحت شدى .\r\nعرضكردم : فدايت شوم من ناراحت شدم كه در يك مسأله بخصوص سه جواب داديد .\r\nفرمود پسر اشيم خداوند امور مملكتش را بداود سپرد در اين آيه مىفرمايد :\r\n هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  به محمّد نيز امور دين را تفويض نموده فرموده است  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  و خداوند به پيشوايان از ما خانواده و بما واگذاشته آنچه به محمّد صلى اللَّه عليه و آله و سلم واگذاشته است ناراحت نباش .\r\nتفسير قمى :  الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ  گفته است  الَّذِينَ آمَنُوا  شيعه هستند و ذكر اللَّه امير المؤمنين و ائمه هستند سپس اين آيه را خواند :\r\n أَلا بِذِكْرِ اللَّهِ تَطْمَئِنُّ الْقُلُوبُ  .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nتوضيح : علامه در كتاب كشف الحق گفته است كه حافظ محمّد بن موسى شيرازى كه از علماى اهل سنت است روايت كرده و استخراج نموده از تفاسير دوازده‌گانه از ابن عباس در باره آيه  فَسْئَلُوا أَهْلَ الذِّكْرِ  كه اهل ذكر محمّد و علي و فاطمه و حسن و حسين هستند كه اينها اهل ذكر و علم و عقل و بيانند و اهل بيت نبوت و پايگاه رسالت و محل آمد و رفت ملائكه‌اند به خدا قسم مؤمن را مؤمن نام نداده‌اند مگر بواسطه احترام امير المؤمنين عليه السّلام و همين مطلب را روايت كرده سفيان ثورى از سدى از حارث - پايان .\r\nكنز الفوائد : ص 162 - ابن طريف از ابن نباته نقل كرد كه امير المؤمنين عليه السّلام در باره آيه  فَسْئَلُوا أَهْلَ الذِّكْرِ إِنْ كُنْتُمْ لا تَعْلَمُونَ  فرمود ما اهل ذكريم .\r\nكنز الفوائد : عيسى بن داود از ابو الحسن موسى بن جعفر عليه السّلام در مورد آيه  لَقَدْ أَنْزَلْنا إِلَيْكُمْ كِتاباً فِيهِ ذِكْرُكُمْ أَ فَلا تَعْقِلُونَ  فرمود منظور فرمانبردارى از امام است پس از پيغمبر صلى اللَّه عليه و آله و سلم .\r\nتوضيح : شايد منظور اينست ذكرى كه قرآن بر آن مشتمل است وجوب اطاعت امام است كه موجب عزت دنيا و آخرت مىشود .\r\nكنز الفوائد : محمّد حلى گفت : آيه شريفه  إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ  گفت حضرت رسول و اهل بيت آن جناب اهل ذكر هستند و از آنها بايد سؤال شود خداوند دستور داده از آنها بپرسند فرمانروايان مردم و مقدمند بر آنها از جانشان ، حلال نيست براى احدى كه حق واجب آنها را بگيرد .\r\nكنز الفوائد : عبد اللَّه از حضرت صادق عليه السّلام نقل كرد كه در مورد آيه  وَ إِنَّهُ لَذِكْرٌ لَكَ وَ لِقَوْمِكَ وَ سَوْفَ تُسْئَلُونَ  فرمود  وَ لِقَوْمِكَ  يعنى على عليه السّلام دنبال آيه معنيش اينست كه به زودى از ولايت امير المؤمنين بازخواست مىشويد .\r\nتفسير عياشى : ص 211 - خالد بن نجيح گفت در مورد آيه  أَلا بِذِكْرِ اللَّهِ تَطْمَئِنُّ الْقُلُوبُ  حضرت صادق عليه السّلام فرمود به محمّد دلها آرامش مىيابد او ذكر\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nاللَّه و حجاب خداست .\r\nمناقب : ابن عباس در باره آيه  إِنَّا أَخْلَصْناهُمْ بِخالِصَةٍ ذِكْرَى الدَّارِ  گفت اين آيات در باره اهل بيت پيغمبر است . « 1 » توضيح : شايد تفسير  ذِكْرَى الدَّارِ  را بذكر دنيا نموده و چون باقيمانده ذكر ابراهيم و ساير انبياء بوسيله اهل بيت عليهم السّلام است گفته آيه در باره اهل بيت نازل شده .\r\n\r\n\r\n","description":"","footnote":"\r\n( 1 ) سوره ص آيه 46 .\r\n","page_name":" 126 ","page_number":126},
  {"content":"\r\n\r\n\r\nبخش دهم ائمه عليهم السّلام اهل علم قرآنند كه كتاب آسمانى به آنها داده شد و با قرآن مردم را باطاعت خدا واميدارند و راسخين در علمند\r\n\r\n[ ترجمهء روايات 
  ]\r\nكنز الفوائد : ص 222 - ابو الجارود از حضرت باقر نقل كرد در مورد آيه  فَالَّذِينَ آتَيْناهُمُ الْكِتابَ يُؤْمِنُونَ بِهِ  فرمود آل محمّدند  وَ مِنْ هؤُلاءِ مَنْ يُؤْمِنُ بِهِ  منظور مؤمنين از اهل قبله است .\r\nكنز الفوائد : ابو بصير از حضرت باقر عليه السّلام در مورد آيه  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  نقل كرد كه عرضكردم شما هستيد كسانى كه اين آيه توصيف مىكند فرمود چه كسى ممكن است باشد و ما راسخين در علم هستيم .\r\nكنز الفوائد : علي بن اسباط گفت مردى از حضرت صادق عليه السّلام راجع به آيه  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  پرسيد فرمودند ما همان كسانيم عرضكردم فدايت شوم تا قائم قيام كند فرمود ما همه قائم بامر خدا هستيم يكى پس از ديگرى ، صاحب شمشير بيايد وقتى او آمد امرى غير از اين آمده است .\r\nتفسير عياشى : ابو ولاد گفت از حضرت صادق عليه السّلام سؤال كردم راجع به آيه  الَّذِينَ آتَيْناهُمُ الْكِتابَ يَتْلُونَهُ حَقَّ تِلاوَتِهِ أُولئِكَ يُؤْمِنُونَ بِهِ  فرمود آنها ائمه عليهم السّلام هستند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nتوضيح : مفسرين در مورد كتاب اختلاف دارند بعضى ميگويند منظور از كتاب در آيه تورات است مراد آن دسته از اهل كتابند كه مؤمنينند بعضى نيز گفته‌اند قرآن است در اين صورت مراد مؤمنين اين امت است اين تأويل بنا به تفسير دوم كتاب است كه با آيه مناسب‌تر است زيرا تلاوت واقعى قرآن بستگى دارد بفهم مشكلات آن و عمل به تمام دستوراتش و اين فهم و عمل اختصاص بائمه عليهم السّلام دارد چنانچه ايمان كامل به قرآن انجام نميشود مگر از آنها .\r\nتفسير قمى : ص 83 -  وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  امام عليه السّلام فرمود  مَنْ بَلَغَ  همان امام است فرمود حضرت محمّد صلى اللَّه عليه و آله و سلم مردم را متوجه مىكند و ميترساند ما نيز ميترسانيم مانند حضرت محمّد صلى اللَّه عليه و آله و سلم طبرسى : در تفسير خود مينويسد : معنى آيه اينست قرآن به زمين نازل شده تا بترسانم كسانى را كه قرآن به آنها برسد تا روز قيامت و در تفسير عياشى مينويسد : حضرت باقر و حضرت صادق فرمودند معنى آيه اينست : كسى كه بمقام امامت رسيد از آل محمّد بوسيله قرآن مردم را ميترساند همانطور كه پيامبر اكرم با قرآن انذار ميفرمود .\r\nاز حضرت باقر عليه السّلام در باره آيه  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  فرمود ما را قصد كرده ائمه از آل محمّد صلى اللَّه عليه و آله و سلم .\r\nبريد بن معاويه از حضرت صادق عليه السّلام در باره آيه  وَ مَنْ عِنْدَهُ عِلْمُ الْكِتابِ  فرمود ما را قصد كرده علي عليه السّلام اول و افضل و بهترين ما بعد از پيامبر اكرم است .\r\nتفسير قمى : ابو بصير از حضرت صادق عليه السّلام نقل مىكند كه ميفرمود قرآن بازدارنده و امركننده است راه بهشت را امر ميكنند و از جهنم باز ميدارد قرآن داراى محكم و متشابه است بمحكم بايد ايمان آورد و عمل كرد و معتقد بود ولى متشابه را بايد ايمان آورد اما عمل نكرد به همين مطلب اشاره مىكند آيه شريفه  فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ \r\n\r\n","description":"","footnote":"","page_name":" 128 ","page_number":128},
  {"content":"\r\n\r\n وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ يَقُولُونَ آمَنَّا بِهِ كُلٌّ مِنْ عِنْدِ رَبِّنا  فرمود راسخين در علم آل محمّد هستند .\r\nدر تفسير قمى مينويسد :  قالَ الَّذِينَ أُوتُوا الْعِلْمَ إِنَّ الْخِزْيَ الْيَوْمَ وَ السُّوءَ عَلَى الْكافِرِينَ  فرمود در اين آيه كه ميفرمايد آنها كه بايشان علم داده شده يعنى ائمه عليهم السّلام .\r\nتفسير قمى :  وَ يَرَى الَّذِينَ أُوتُوا الْعِلْمَ الَّذِي أُنْزِلَ إِلَيْكَ مِنْ رَبِّكَ هُوَ الْحَقَّ  فرمود منظور امير المؤمنين عليه السّلام است كه تصديق كرد آنچه بر پيامبر اكرم نازل شد .\r\nتفسير قمى : از حضرت باقر عليه السّلام نقل مىكند كه فرمود حضرت رسول بهترين فرد راسخين در علم است ، ميدانست تمام آنچه بر او نازل شد تنزيل و تأويل هرگز خداوند چيزى را بر او نازل نميكند كه تأويلش را نداند جانشينان پيامبر صلى اللَّه عليه و آله و سلم نيز پس از او تمام آنها را ميدانند عرضكردم فدايت شوم ابو الخطاب در باره شما اعتقاد بزرگى دارد فرمود چه ميگويد گفتم او معتقد است كه شما علم حلال و حرام و قرآن را ميدانيد .\r\nفرمود علم حلال و حرام چيزى نيست در مقابل علم آنچه در شب و روز بوجود مىآيد .\r\nتفسير قمى :  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  فرمود آنها ائمه هستند و معنى  وَ ما يَجْحَدُ بِآياتِنا  يعنى انكار مقام امير المؤمنين و ائمه را نميكنند مگر كافران .\r\nتفسير فرات :  تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ  محمّد بن موسى گفت از زيد بن علي شنيدم ميگفت ما هستيم كه معنى آن را ميفهميم بعد اين آيه را قرائت نمود  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ وَ ما يَجْحَدُ بِآياتِنا إِلَّا الظَّالِمُونَ  .\r\nگفتم خيثمه به من گفت شما به او چنين فرموده‌اى كه اين آيه فقط در باره شما خانواده است و بشما علم داده شد گفت به خدا سوگند خثيمه راست گفته همين طور به او گفتم .\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nتفسير عياشى : مالك جهنى گفت حضرت باقر فرمود «  إِنَّا أَنْزَلْنَا التَّوْراةَ فِيها هُدىً وَ نُورٌ  » تا اين قسمت آيه  اسْتُحْفِظُوا مِنْ كِتابِ اللَّهِ  اين آيه در باره ما نازل شده .\r\nتوضيح : شايد منظور از هدايت و نورى كه در تورات است ولايت باشد و ممكن است منظور اين باشد ربانيان و احبارى كه حفظ كردند كتاب خدا را ائمه عليهم السلام هستند در تفسير قرآن . در اخبار زياد و دعاها وارد شده مستحفظين از آل محمّد صلى اللَّه عليه و آله و سلم .\r\nبصائر الدرجات : كنانى گفت حضرت صادق عليه السّلام فرمود اى ابو الصباح ما گروهى هستيم كه خداوند اطاعت ما را واجب نموده و خمس متعلق بما است و مال پاكيزه از ما است ما راسخ در علم هستيم بما حسادت ميورزند كه خداوند در اين آيه ميفرمايد :  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  .\r\nبصائر الدرجات : عمر بن مصعب از حضرت صادق نقل كرد كه فرمود از جمله علومى كه بما داده شده تفسير قرآن و دگرگونيهاى روزگار و اتفاقات شبانه روز است هر گاه خداوند در باره بنده اى تصميم نيكى داشته باشد به او گوش شنوا ميدهد اما اگر همين گوش شنوا را بدهند به كسى كه گوش فرا نميدهد چنان فرار مىكند مثل اينكه نشنيده .\r\nامام عليه السّلام در اين موقع ساعتى سكوت كرد آنگاه فرمود اگر دلى آگاه و مخزنى درست پيدا كنيم يا كسى كه اطمينان به او داشته باشيم ( كه اسرار را فاش نميكند ) اين علوم را به آنها مىآموزيم خداوند كمك كار است .\r\nبصائر : محمّد بن مسلم گفت پس از كشته شدن ابو الخطاب خدمت امام عليه السّلام رسيدم برايش نقل كردم احاديث شگفت انگيزى را كه او نقل ميكرد پيش از ادعائى كه نمود « 1 » فرمود كافى است ترا كه در باره ما بگوئى عالم بحلال و حرام و علم قرآن و رفع اختلافات بين مردم هستند .\r\n\r\n\r\n","description":"","footnote":"\r\n( 1 ) ابو الخطاب مدعى شد كه حضرت صادق خدا است .\r\n","page_name":" 130 ","page_number":130},
  {"content":"\r\n\r\nموقعى كه خواستم از جا حركت كنم دامن مرا گرفت فرمود : محمّد ! حلال و حرام چيست در مقابل علم . حلال و حرام در قسمت كمى از قرآن قرار دارد .\r\nبصائر الدرجات : انس بن مالك خادم پيامبر اكرم صلى اللَّه عليه و آله و سلم گفت پيامبر اكرم فرمود يا علي تو مىآموزى بمردم تأويل قرآن را به چيزهائى كه نمىدانند .\r\nامير المؤمنين عليه السّلام گفت بچه نوع تبليغ رسالت ترا بعد از شما بكنيم ؟ ! فرمود مسائل مشكلى كه مردم در تأويل قرآن دارند به آن‌ها اطلاع ميدهى .\r\nبصائر الدرجات : ابو خالد واسطى از زيد بن علي نقل كرد كه امير المؤمنين عليه السّلام فرمود هرگز خوابم نبرد و نه چشم برهم گذاشتم در زمان پيامبر مگر اينكه از آن جناب فرا گرفتم كه آن روز جبرئيل چه چيز از حلال و حرام و سنت و امر و نهى از طرف خداوند آورده در چه مورد و در باره چه كس نازل شده .\r\nما از خدمت زيد بن على خارج شديم همين مطلب را براى معتزليان نقل كرديم گفتند اين ادعاى بزرگى است چگونه امكان دارد با اينكه اتفاق مىافتاد يكى از ديگرى دور مىافتاد .\r\nپس از كجا اطلاع پيدا مىكرد . ما برگشتيم پيش زيد و جريان رد كردن آنها را نقل كرديم .\r\nگفت تعداد روزهائى كه از خدمت پيغمبر دور بود در خاطر مىسپرد وقتى ايشان را ملاقات ميكرد پيامبر اكرم ميفرمود يا على فلان روز فلان چيز نازل شد و در فلان روز فلان تا آخرين روزى كه دور بوده ما برگشتيم و جواب را به معتزليان گفتيم .\r\nبصائر الدرجات : يعقوب بن جعفر گفت در خدمت حضرت ابو الحسن در مكه بودم مردى بايشان گفت شما از قرآن تفسيرهائى مىكنيد كه شنيده نشده .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nامام عليه السّلام فرمود قرآن بر ما نازل شده قبل از مردم و پيش از مردم براى ما تفسير شده است ما بحلال و حرام و ناسخ و منسوخ و آياتى كه در سفر و آياتى كه در حضر نازل شده و در كدام شب چقدر آيه نازل شده و در باره چه كس و چه چيز نازل گرديده عارف هستيم ما حكماى خدا در زمين و گواهان او در ميان مردم هستيم اين آيه اشاره به همين مطلب است  سَتُكْتَبُ شَهادَتُهُمْ وَ يُسْئَلُونَ  گواهى از ما است و پرسش از مردم ، اين علمى بود كه به تو اطلاع دادم اگر قبول نمودى بر اين نعمت سپاسگزارى كن و اگر رد كردى خداوند بر هر چيز گواه است .\r\nبصائر الدرجات : فضيل گفت از حضرت باقر راجع به اين روايت پرسيدم كه ميفرمايد هر آيه‌اى داراى ظاهر و باطنى است و هيچ حرفى در آن نيست مگر اينكه داراى انتها و ابتدائى است گفتم منظور از ظاهر و باطن آيه چيست ؟\r\nفرمود ظاهر و باطن آيه تأويل آن است كه بعضى مربوط بگذشته و برخى به آينده است كه با گذشت زمان و آمدن شب و روز پديد مىآيد هر وقت تأويل يك آيه از قرآن بوقوع مىپيوندد و ابتدا بامامهائى كه از دنيا رفته‌اند اطلاع داده مىشود سپس براى امام عصر گفته مىشود خداوند در اين آيه ميفرمايد :  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  فرمود ما تأويل آن را مىدانيم .\r\nكنز الفوائد : حضرت موسى بن جعفر عليه السّلام در باره آيه  هذا ذِكْرُ مَنْ مَعِيَ وَ ذِكْرُ مَنْ قَبْلِي  فرمود  ذِكْرُ مَنْ مَعِيَ  اشاره به على است  وَ ذِكْرُ مَنْ قَبْلِي  انبياء و اوصياء هستند .\r\nكنز الفوائد : ابو بصير گفت به حضرت صادق عليه السّلام عرضكردم آيه  هذا كِتابُنا يَنْطِقُ عَلَيْكُمْ بِالْحَقِّ  .\r\nچه معنى دارد فرمود كتاب كه سخن نمىگويد محمّد و علي و اهل بيتش\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nناطق بكتاب هستند .\r\nبصائر : ابو بصير گفت حضرت صادق فرمود ما راسخين در علم هستيم و ما تأويل آن را مىدانيم .\r\nبصائر : بريد عجلى از حضرت باقر يا صادق عليه السّلام نقل مىكند كه در باره آيه شريفه  وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  فرمود پيامبر اكرم افضل راسخين در علم است .\r\nخداوند به او تمام آنچه نازل فرموده از تأويل و تنزيلش آگاه كرده هرگز چيزى بر پيغمبرش نازل نمىكند كه تأويلش را به او تعليم نكند جانشينان پيامبر نيز بعد از او عالم به تمام آنها هستند .\r\nكسانى كه از تأويل قرآن اطلاع ندارند زمانى آگاهان تأويل به آنها اطلاع دهند كه تأويل آيه چنين است .\r\nخداوند از طرف آنها بوسيله اين آيه چنين جواب داده :  يَقُولُونَ آمَنَّا بِهِ كُلٌّ مِنْ عِنْدِ رَبِّنا  مىگويند ايمان داريم به آن همه‌اش از جانب پروردگار ما است .\r\nقرآن داراى خاص و عام و محكم و متشابه و ناسخ و منسوخ است . راسخين در علم اين مطالب را اطلاع دارند .\r\nبصائر الدرجات : ص 54 - ابو حمزه از ابو بصير نقل مىكند كه امام باقر عليه السّلام اين آيه را قرائت نمود  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا - الْعِلْمَ  اين آيات آشكارى است در دل‌هاى كسانى كه به آن‌ها علم داده شده .\r\nامام عليه السّلام فرمود خداوند نفرموده اين آيات در داخل جلد قرآن است بلكه فرموده در سينه حاملين علم است من گفتم : آقا ! فدايت شوم آنها كيانند ؟\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nفرمود غير از ما چه كس ممكن است باشد « 1 » .\r\nمحمّد بن فضيل از حضرت رضا عليه السّلام سؤال مىكنند آنهائى كه در اين آيه مورد نظر هستند ؟ كيانند مىفرمايد : فقط ائمه عليهم السّلام .\r\nبصائر : عبد اللَّه بن عجلان از حضرت باقر عليه السّلام نقل كرد در باره آيه  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  فرمود فقط ما امامان هستيم و در تفسير  وَ ما يَعْقِلُها إِلَّا الْعالِمُونَ  .\r\nفرمود هر كس امام و آيات را بشناسد از كسانى است اين مطلب را درك مىكند كه در آيه فرمود « درك نمىكنند آن را مگر دانشمندان » .\r\nبصائر : ابو بصير از حضرت باقر نقل كرد كه فرمود رجس و پليدى شك است و ما هرگز در دين خود شك نكرده‌ايم بعد اين آيه را خواند :  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  عرضكردم آنها شما هستيد فرمود چه كس ممكن است باشد .\r\nبصائر : عبد الرحمن از حضرت باقر عليه السّلام نقل كرد كه فرمود اين علم منتهى به آياتى چند از قرآن شده است در اين موقع انگشتان خود را جمع نمود ( يعنى آياتى انگشت شمار ) بعد اين آيه را قرائت فرمود  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  .\r\nبصائر : سدير از حضرت صادق عليه السّلام نقل كرد كه در باره آيه  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  .\r\nو آيه   هُوَ نَبَأٌ عَظِيمٌ أَنْتُمْ عَنْهُ مُعْرِضُونَ   فرمود كسانى كه به آنها علم داده شده ائمه هستند .\r\nو ( نبأ ) در آيه‌اى كه ميفرمايد اين خبر بزرگى است كه شما نسبت به آن\r\n\r\n\r\n","description":"","footnote":"\r\n( 1 ) چندين روايت در همين دو صفحه 200 و 201 در مورد همين مطلب نقل مىشود .\r\n","page_name":" 134 ","page_number":134},
  {"content":"\r\n\r\nبىاعتنا هستيد فرمود امامت است تفسير عياشى : ج 1 ص 165 - جابر گفت از حضرت باقر عليه السّلام در مورد اين آيه سؤال كرد :  شَهِدَ اللَّهُ أَنَّهُ لا إِلهَ إِلَّا هُوَ وَ الْمَلائِكَةُ وَ أُولُوا الْعِلْمِ قائِماً بِالْقِسْطِ لا إِلهَ إِلَّا هُوَ الْعَزِيزُ الْحَكِيمُ  .\r\nفرمود خداوند گواهى مىدهد كه خدائى جز ذات يكتايش نيست و همين طور هم هست ملائكه نيز همين گواهى را ميدهند خداوند به آنها احترام گزارده كه تسليم بپروردگارند و گواهى دارند اما اين قسمت آيه  أُولُوا الْعِلْمِ قائِماً بِالْقِسْطِ  صاحبان علم انبياء و اوصيايند و آنها به پا دارندهء عدل و دادگرى هستند در ظاهر و يك معنى عدل در باطن امير المؤمنين عليه السّلام است .\r\nمناقب : ابو القاسم كوفى گفت روايت شده در باره آيه  ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  فرمود راسخين در علم كسانى هستند كه پيامبر اكرم آنها را قرين و همراه كتاب خدا قرار داده اطلاع داده است كه آنها از يك ديگر جدا نمىشوند تا وارد بر من شوند در حوض كوثر .\r\nدر لغت - راسخ بمعنى لازم است كسى كه از جايش تكان نمىخورد و چنين نخواهند بود مگر كسانى كه سرشت آنها از ابتدا همراه علم بوده مانند عيسى هنگام ولادت كه گفت : (  إِنِّي عَبْدُ اللَّهِ آتانِيَ الْكِتابَ  ) .\r\nاما كسى كه سالهاى زياد زندگى مىكند بدون علم سپس در جستجوى علم بر مىآيد و بقدرى كه ميتواند از ديگرى بدست مىآورد او از راسخين نخواهد بود گفته مىشود ريشه‌هاى درخت در زمين رسوخ كرد رسوخ نميكند مگر در حال كوچكى .\r\nامير المؤمنين عليه السّلام فرموده كجايند كسانى كه خيال ميكنند راسخين در علم غير از ما هستند از دروغ و ستمگرى و حسادتى كه بما دارند چون خداوند ما را سربلند كرده و ايشان را پائين آورده و بما لطف نموده و آنها را محروم كرده\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nو ما را داخل نموده و ايشان را خارج كرده بوسيله ما هدايت پرتو افكنده و نابينائى رخت بربسته نه توسط آنها .\r\nتفسير قمى : ص 228 - در روايتى ابو الجارود از حضرت باقر عليه السّلام در باره آيه  وَ الَّذِينَ يُمَسِّكُونَ بِالْكِتابِ  تا آخر آيه در باره آل محمّد و پيروان آنها نازل شد و اين آيه  وَ إِذْ تَأَذَّنَ رَبُّكَ لَيَبْعَثَنَّ  تا آخر آيه آنها امت محمّد صلى اللَّه عليه و آله و سلم اهل كتاب ( يهود و نصارى ) را گرفتار شكنجه سختى ميكنند از آنها جزيه و ماليات مىگيرند .\r\nتوضيح : طبرسى در تفسير خود ميگويد  وَ الَّذِينَ يُمَسِّكُونَ بِالْكِتابِ  يعنى نگه ميدارند كتاب را و منظور از كتاب تورات است يعنى آن را تغيير نميدهند و كتمان نمىنمايند . بعضى از مفسرين گفته‌اند كتاب در اين آيه قرآن است و چنگ زننده به آن امت محمّد صلى اللَّه عليه و آله و سلم و در باره آيه  مَنْ يَسُومُهُمْ سُوءَ الْعَذابِ  يعنى شدت عذاب و شكنجه را از قبيل قتل و گرفتن جزيه بايشان ميچشاند و تمام مفسرين ميگويند منظور امت محمّد صلى اللَّه عليه و آله و سلم است و همين از حضرت باقر عليه السّلام روايت شده .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\nبخش يازدهم ائمه عليهم السّلام آيات و دلائل و كتاب خدايند\r\n\r\n[ ترجمهء روايات 
  ]\r\nتفسير قمى : ابو حمزه گفت از حضرت باقر عليه السّلام راجع به اين آيه پرسيدم  وَ الَّذِينَ كَذَّبُوا بِآياتِنا صُمٌّ وَ بُكْمٌ فِي الظُّلُماتِ مَنْ يَشَأِ اللَّهُ يُضْلِلْهُ وَ مَنْ يَشَأْ يَجْعَلْهُ عَلى صِراطٍ مُسْتَقِيمٍ  فرمود در باره كسانى كه اوصياء خود را تكذيب نموده‌اند كر و لال هستند همانطور كه خداوند فرموده در تاريكيها بسر مىبرند كسى كه از فرزندان شيطان باشد هرگز تصديق امامان و اوصياء را نخواهد كرد و ايمان نمىآورد آنها را خدا گمراه نموده ولى كسانى كه از فرزندان آدم باشند ايمان باوصياء مىآورند و در راه راست قرار دارند .\r\nشنيدم ميفرمود :  كَذَّبُوا بِآياتِنا  تمام آيات در بطن قرآن است يعنى اگر تمام اوصياء را تكذيب كنند .\r\nتفسير قمى :  وَ الَّذِينَ هُمْ عَنْ آياتِنا غافِلُونَ  كسانى كه از آيات ما غافل هستند در تفسير معنى آيات مينويسد يعنى امير المؤمنين و ائمه عليهم السّلام هستند دليل بر اين مطلب فرمايش امير المؤمنين عليه السّلام است كه فرمود خدا را آيه‌اى\r\n\r\n","description":"","footnote":"","page_name":" 137 ","page_number":137},
  {"content":"\r\n\r\nبزرگتر از من نيست .\r\nتفسير قمى : داود بن كثير رقى گفت از حضرت صادق عليه السّلام راجع به اين آيه پرسيدم  وَ ما تُغْنِي الْآياتُ وَ النُّذُرُ عَنْ قَوْمٍ لا يُؤْمِنُونَ  فرمود آيات ائمه هستند و نذر انبياء .\r\nتفسير قمى :   فَالَّذِينَ آمَنُوا وَ عَمِلُوا الصَّالِحاتِ فِي جَنَّاتِ النَّعِيمِ وَ الَّذِينَ كَفَرُوا وَ كَذَّبُوا بِآياتِنا   و ايمان بولايت امير المؤمنين عليه السّلام و ائمه ندارند براى آنها عذابى دشوار است .\r\nتفسير قمى : آيه  سَيُرِيكُمْ آياتِهِ فَتَعْرِفُونَها  نوشته است آيات در اين آيه قرآن امير المؤمنين و ائمه عليهم السّلام هستند وقتى بر گردند دشمنانشان آنها را ميشناسند بعد از ديدن .\r\nتفسير قمى :  إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ  اگر بخواهيم آيه‌اى از آسمان فرو ميفرستيم كه سر به زير ميشوند .\r\nهشام از حضرت صادق عليه السّلام نقل كرد كه فرمود سر افكنده ميشوند يعنى بنى اميه و آن آيه صيحه‌اى است از آسمان بنام صاحب الامر عليه السّلام .\r\nتفسير قمى :  بَلْ هُوَ آياتٌ بَيِّناتٌ فِي صُدُورِ الَّذِينَ أُوتُوا الْعِلْمَ  فرمود آنها ائمه هستند و آيه  وَ ما يَجْحَدُ بِآياتِنا  يعنى منكر مقام امامت امير المؤمنين و ائمه نميشوند مگر كافران .\r\nتوضيح : اينكه بر امامان عليهم السّلام اسم آيات اطلاق شده زيرا آنها بزرگترين علامت و نشانه واضح براى عظمت خدا و قدرت و علم و لطف و رحمت او هستند .\r\nتفسير قمى :  كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ  آنها امير المؤمنين و ائمه هستند  وَ لِيَتَذَكَّرَ أُولُوا الْأَلْبابِ  ايشان همان خردمندانند .\r\nتفسير قمى :  فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ  اينان\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكسانى هستند كه زيانكارند بواسطه ستمى كه بآيات ما روا داشتند .\r\nفرمود يعنى انكار ائمه عليهم السّلام را نمودند .\r\nتفسير عياشى : عمر بن يزيد گفت از حضرت صادق عليه السّلام راجع به آيه  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  پرسيدم فرمود دروغ گفته‌اند آيه اين طور نيست زيرا اگر آيه را نسخ كند و مانند آن را بياورد پس نسخ نكرده گفتم مگر خداوند اين طور نفرموده .\r\nفرمود نه پرسيدم پس چگونه فرموده است . فرمود آيه الف و واو ( او ) ندارد چنين فرموده  ما نَنْسَخْ مِنْ آيَةٍ أَوْ نُنْسِها نَأْتِ بِخَيْرٍ مِنْها أَوْ مِثْلِها  ميفرمايد هيچ امامى را نمىميرانيم يا او را از خاطر نبريم مگر اينكه بهتر از او را از صلبش مىآوريم مانند خودش .\r\nتوضيح : شايد منظور از بهتر بودن يعنى از نظر مصلحت است نه از جهت فضائل .\r\nبصائر : محمّد بن فضل از ثمالى نقل كرد كه حضرت باقر عليه السّلام فرمود حضرت على آيه‌اى براى محمّد صلى اللَّه عليه و آله و سلم است و حضرت محمّد صلى اللَّه عليه و آله و سلم دعوت ميكرد مردم را بولايت على عليه السّلام .\r\nكافى : 1 - ص 414 - عبد الرحمن بن كثير از حضرت صادق عليه السّلام در باره آيه شريفه نقل كرد .\r\nو  هُوَ الَّذِي أَنْزَلَ عَلَيْكَ الْكِتابَ مِنْهُ آياتٌ مُحْكَماتٌ هُنَّ أُمُّ الْكِتابِ  منظور از آيات محكمات امير المؤمنين و ائمه عليهم السّلام هستند  وَ أُخَرُ مُتَشابِهاتٌ  مقصود از متشابهات فلانى و فلانى و فلانى است  فَأَمَّا الَّذِينَ فِي قُلُوبِهِمْ زَيْغٌ فَيَتَّبِعُونَ ما تَشابَهَ مِنْهُ ابْتِغاءَ الْفِتْنَةِ وَ ابْتِغاءَ تَأْوِيلِهِ وَ ما يَعْلَمُ تَأْوِيلَهُ إِلَّا اللَّهُ وَ الرَّاسِخُونَ فِي الْعِلْمِ  فرمود راسخين در علم امير المؤمنين و ائمه عليهم السّلام هستند .\r\nتوضيح : شايد منظور اين باشد كه آنچه در باره امير المؤمنين و ائمه عليهم السلام از آيات نازل شده محكمات است كسانى كه دلهاى آنها آلوده است و تمايل بباطل دارند پيرو متشابهات از آيات ميشوند و آنها را در بارهء پيشوايان خود تأويل\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nميكنند با اينكه تأويل متشابهات را جز خدا و راسخين در علم نميدانند . ممكن است كه منظور تشبيه ائمه عليهم السّلام است بآيات محكمات و شيعيان آنها را به كسانى كه پيرو آيات محكمات هستند . و دشمنان آل محمّد صلى اللَّه عليه و آله و سلم را متشابهات ، بواسطه اشتباه مردم در باره آنها و پيروان آنها را تشبيه نموده به كسانى كه پيرو متشابهند وجه اول ظاهرتر است خدا ميداند .\r\nتفسير قمى : عبد الاعلى بن اعين گفت پيامبر اكرم فرمود هر كس به خدا و روز قيامت ايمان دارد نمينشيند در مجلسى كه در آن مجلس امامى را ناسزا ميگويند يا غيبت مسلمانى را مىكنند .\r\nخداوند در قرآن كريم ميفرمايد :  وَ إِذا رَأَيْتَ الَّذِينَ يَخُوضُونَ فِي آياتِنا  تا اين قسمت آيه  مَعَ الْقَوْمِ الظَّالِمِينَ  .\r\nشايد پيامبر اكرم آيات را تأويل بائمه عليهم السّلام نموده يا بآياتى كه نازل شده در باره آنها .\r\nتفسير قمى : علي بن سويد گفت : از حضرت موسى بن جعفر ( عبد صالح ) سؤال كردم در مورد آيه  ذلِكَ بِأَنَّهُ كانَتْ تَأْتِيهِمْ رُسُلُهُمْ بِالْبَيِّناتِ  .\r\nفرمود بينات در اين آيه ائمه عليهم السّلام هستند .\r\nكافى : محمّد بن سنان از مفضل نقل كرد كه از حضرت صادق عليه السّلام راجع به اين آيه پرسيدم  ائْتِ بِقُرْآنٍ غَيْرِ هذا أَوْ بَدِّلْهُ  فرمود گفتند علي را عوض كن .\r\nتوضيح : ابتداى اين آيه  وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ  قبلا گفتيم كه منظور از آيات ائمه است يا منظور آياتى كه در باره ولايت آنها نازل شده بنا بر هر دو صورت وقتى اين آيات براى آنها خوانده شود منافقين ميگويند قرآنى غير از اين بياور كه در آن راجع بولايت علي چيزى نباشد يا تغيير بده على را به اين طور كه بجاى آيه‌اى كه متضمن\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nولايت او است آيه ديگرى قرار بده .\r\nخداوند به پيامبرش ميفرمايد :  قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي  بگو به من اجازه داده شده كه از طرف خود تغييرى بدهم من فقط پيرو وحى هستم ميترسم اگر تغييرى بدهم از جانب خود مبتلا بعذابى بزرگ شوم .\r\nكنز الفوائد : شخصى از حضرت صادق عليه السّلام سؤال كرد راجع به آيه  وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ  فرمود امير المؤمنين است .\r\nروايت شده كه سؤال شد در كجاى ام الكتاب ذكر على عليه السّلام شده فرمود در اين آيه  اهْدِنَا الصِّراطَ الْمُسْتَقِيمَ  كه منظور علي عليه السّلام است .\r\nكنز الفوائد : ابن طريف از ابن نباته نقل مىكند كه گفت با حضرت امير المؤمنين عليه السّلام بيرون رفتيم تا به خانه صعصعة بن صوحان رسيديم او در رختخواب خوابيده بود همين كه چشمش به علي عليه السّلام افتاد احترام كرد .\r\nامير المؤمنين عليه السّلام به او فرمود مبادا اين ديدار ما را از خود مايه فخرى قرار دهى بر قوم و خويشانت عرضكرد نه مولاى من ولى ذخيره‌اى براى آخرت و اجر و پاداشى محسوب ميكنم .\r\nعلي عليه السّلام فرمود ، صعصعه من خدا را شاهد ميگيرم كه ترا مردى كم خرج و بسيار كمك‌كننده يافته‌ام .\r\nصعصعه در جواب عرضكرد تو نيز يا امير المؤمنين به خدا قسم عليم و دانا در باره خدا هستى و خداوند در نظرت بزرگ است و در قرآن كريم بنام على عظيم يادشده‌اى و نسبت بمؤمنين رؤوف و مهربانى .\r\nكنز الفوائد : ابن سنان از حضرت صادق عليه السّلام نقل كرد وقتى زيد بن صوحان در جنگ جمل روى زمين افتاد امير المؤمنين عليه السّلام آمد و بالاى سرش نشست فرمود خدا ترا رحمت كند زيد مردى كم خرج ولى بسيار كمك‌كننده بودى . زيد\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nسر برداشت و نگاهى به مولى عليه السّلام نموده گفت خدا بشما نيز جزاى خير دهد يا امير المؤمنين به خدا قسم شما را دانا و عليم نسبت به خدا ميدانم و در قرآن بنام ( على حكيم ) يادشده‌اى و خداوند در دل تو بسيار بزرگ است .\r\nتوضيح : به زودى در دعاى غدير خواهد آمد اين جملات :\r\n« اشهد انه الامام الهادى الرشيد امير المؤمنين الذى ذكرته في كتابك فانك قلت : و  إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ  » .\r\nگواهى مىدهم كه او امام هادى و رشيد است آن امير المؤمنين است كه در قرآن او را ياد كرده و فرموده‌اى : او در نزد ما علي حكيم است .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n\r\nبخش دوازدهم كسانى را كه خداوند برگزيده و كتاب خويش را به او سپرده ائمه هستند و آل ابراهيم و اهل دعوت حقند\r\n\r\nآيات\r\nآل عمران :   إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ، ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   .\r\nفاطر :  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  .\r\nتفسير : مرحوم طبرسى ميگويد (  إِنَّ اللَّهَ اصْطَفى  ) خدا انتخاب كرد و برگزيد ( منظور از آل ابراهيم اولاد اوست اما منظور از آل عمران بعضى گفته‌اند همان آل ابراهيم هستند كه موسى و هارون دو فرزند عمرانند بعضى نيز ميگويند آل عمران منظور مريم و عيسى است ، زيرا مريم دختر عمران است .\r\nدر قرائت اهل بيت عليهم السّلام آمده ( و آل محمّد على العالمين ) و گفته‌اند نيز كه منظور از آل ابراهيم همان آل محمّد است كسانى كه از خانواده او محسوب مىشوند .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nبايد كسانى را كه خدا برمىگزيند طاهر و پاك و معصوم و منزه از كار زشت باشند .\r\nزيرا خداوند جز چنين اشخاصى را بر نميگزيند كه ظاهرش مانند باطنش از نظر عصمت و طهارت باشد .\r\nبنا بر اين اصطفا و گزينش اختصاص مىيابد به كسانى كه معصوم باشند از آل ابراهيم و آل عمران چه پيامبر باشد و چه امام .\r\nگفته شده كه انتخاب دو نوع است :\r\nيك نوع براى خود كسى را برگزيند كه اختصاص به خود او داشته باشد .\r\nدوم اينكه از ميان ديگران انتخاب كند و آن منتخب را برترى بخشد بر ديگران به همين وجه دوم معنى آيه توجه دارد ( ذرية ) يعنى اولاد و اعقاب «  بَعْضُها مِنْ بَعْضٍ  » بعضى گفته منظور در كمك كردن در راه دين است بعضى نيز ميگويد در توليد و تناسل است .\r\nزيرا ائمه عليهم السّلام ذريه آدم سپس نوح و پس از آن ابراهيمند همين نظر از حضرت صادق عليه السّلام نقل شده زيرا فرمود كسانى را كه خدا برگزيده بعضى از نسل و نژاد بعضى ديگرند ، جبائى هم اين نظر را پذيرفته .\r\nمرحوم طبرسى در اين قسمت آيهء  ثُمَّ أَوْرَثْنَا الْكِتابَ  يعنى قرآن يا تورات يا تمام كتب آسمانى داده‌ايم به كسانى كه برگزيده‌ايم .\r\nگفته‌اند انبيايند حضرت باقر و صادق فرموده‌اند اين آيه اختصاص بما دارد و ما را منظور نموده اين نزديك‌ترين نظريه است بواقع .\r\n فَمِنْهُمْ ظالِمٌ لِنَفْسِهِ  در بازگشت ضمير ( منهم ) اختلاف نموده‌اند بعضى ميگويد يعنى بندگان كه اين نظر را سيد مرتضى پذيرفته بعضى ديگر ميگويند منظور همان برگزيده‌ها است از آن گذشته اختلاف دارند در مورد حال اين سه فرقه كه در آيه تشريح شده بعضى مىگويند همه اين سه فرقه نجات مىيابند اين نظر را روايت ابو الدرداء تأييد مىكند كه ميگويد از پيامبر اكرم شنيدم\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nميفرمود آنها كه در آيه سابق بالخيرات ياد شده به بهشت مىروند بدون حساب مقتصد مورد حساب مختصرى قرار ميگيرد اما كسى كه ظالم به خود است ابتدا حبس مىشود بعد وارد بهشت خواهد شد اينها همان اشخاصى هستند كه از قول ايشان خداوند در اين آيه مىگويد :  الْحَمْدُ لِلَّهِ الَّذِي أَذْهَبَ عَنَّا الْحَزَنَ  .\r\n\r\n[ ترجمهء روايات 
  ]\r\nاصحاب ما از ميسر بن عبد العزيز نقل كرده‌اند كه حضرت صادق فرمود ظالم از ما خانواده كسى است عارف به حق امام نباشد و مقتصد كسى از ما خانواده است كه عارف به امام باشد و سابق بخيرات خود امام است و تمام اين سه دسته آمرزيده خواهند شد .\r\nزياد بن منذر از حضرت باقر عليه السّلام نقل كرد كه فرمود  ( ظالِمٌ لِنَفْسِهِ )  كسى از ما خانواده است كه هم گناه مىكند و هم صواب اما مقتصد كسى است عبادت پيشه و كوشا باشد سابق بخيرات عبارتند از علي و حسن و حسين عليهم السّلام و كسى كه از آل محمّد شهيد شود .\r\nقول ديگر اينست كه فرقه ظالم نجات نمىيابد قتاده مىگويد . ظالم از اصحاب مشأمه است و مقتصد از اصحاب ميمنه و سابق همان سابقون مقربند  « بِإِذْنِ اللَّهِ »  يعنى بامر و توفيق و لطف خدا .\r\nتفسير قمى : پس از ذكر آل محمّد صلى اللَّه عليه و آله و سلم گفته است  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  آنها عبارت از ائمه هستند  ظالِمٌ لِنَفْسِهِ  از آل محمّد آنها غير از ائمه هستند كه منكر امام باشند  وَ مِنْهُمْ مُقْتَصِدٌ  كسى است كه اقرار به امام دارد  وَ مِنْهُمْ سابِقٌ بِالْخَيْراتِ بِإِذْنِ اللَّهِ  كه همان امام است .\r\nمعانى الاخبار : عبد اللَّه علوى باسناد متصل نقل كرد كه شخصى از حضرت صادق عليه السّلام تفسير آيه :  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا ، فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ  فرمود ظالم كسى است كه فكرش در اطراف نفس دور مىزند و مقتصد كسى است كه با دل سر و كار دارد و سابق كسى است كه با خداى خود پيوسته .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nتوضيح : اولى كسى است پيرو شهوات نفس است و دومى كسى است كه عقايد قلبى خود را تصحيح نموده و سومى كسى است كه جر رضا و خشنودى خدا چيزى را نميخواهد يا دوم كسى هست كه در راه اصلاح خويش است يا آن كسى كه از عبادت منظورش سود و پاداش خودش هست ولى سومى از عبادت نظر نفع شخصى ندارد كه اين درجه مقربين است .\r\nمعانى الاخبار : حضرت باقر در باره آيه  ثُمَّ أَوْرَثْنَا الْكِتابَ الَّذِينَ اصْطَفَيْنا  . . . فرمود ظالم از ما خانواده كسى است كه حق امام را نشناسد و مقتصد عارف به حق امام است و سابق در خيرات باذن خدا خود امام است  جَنَّاتُ عَدْنٍ يَدْخُلُونَها  بهشت برين كه داخل آن ميشوند سابق و مقتصداند .\r\nمعانى الاخبار : ثمالى گفت در مسجد الحرام خدمت حضرت باقر عليه السّلام نشسته بودم دو نفر از اهالي بصره پيش آمدند ، عرضكردند ما سؤالى داريم اجازه ميفرمائيد بپرسيم . فرمود هر چه مايليد بپرسيد گفتند تفسير اين آيه را ميخواهيم  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  . . .\r\nفرمود اين آيات در باره ما خانواده پيغمبر نازل شده . ابو حمزه گفت عرض كردم فدايت شوم پس ظالم از شما خانواده كيست ؟ فرمود كسى كه حسنات و گناهانش برابر باشد او به خود ظلم نموده . مقتصد كسى است كه خدا را در هر دو حالت ( سختى و سستى ) ميپرسند تا مرگ گريبانش را بگيرد عرض كردم پس سابق بخيرات كيست ؟ فرمود به خدا قسم كسى كه دعوت به راه حق كند و امر بمعروف و نهى از منكر نمايد و پشتيبان گمراهان نباشد و دشمن تبهكاران باشد و هرگز تن به حكم تبهكاران ندهد مگر از جان خويش يا دين خويش باك داشته باشد و ياورى پيدا نكند .\r\nاحتجاج : ص 204 - ابو بصير گفت از حضرت صادق عليه السّلام راجع به اين آيه پرسيدم  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  فرمود تو چه ميگوئى .\r\nعرضكردم من ميگويم اختصاص بفرزندان فاطمه عليها السّلام دارد فرمود كسى كه شمشير\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nبكشد و مردم را بامامت خويش دعوت كند و گمراه نمايد چه از فرزندان فاطمه و يا ديگرى باشد در اين آيه داخل نخواهد بود .\r\nعرضكردم پس آيه شامل چه كسانى است ؟ فرمود ظالم به خود كسى است كه مردم را دعوت بخير و شر نكند مقتصد كسى است كه عارف به حق امام باشد و سابق بخيرات خود امام است .\r\nبصائر الدرجات : ص 14 سورة بن كليب از حضرت ابو جعفر عليه السّلام نقل كرد كه در باره اين آيه  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  فرمود سابق بخيرات امام است به همين جهت اين آيه در باره فرزندان فاطمه زهرا عليهما السّلام است « 1 » .\r\nبصائر : عبد المؤمن انصارى از سالم اشل نقل كرد . سالم هر وقت بمدينه ميرفت تا حضرت باقر عليه السّلام را زيارت نميكرد خارج نميشد از مدينه بكوفه آمد به او گفتيم سالم چه تحفه آورده‌اى ؟ گفت بهترين تحفه دنيا و آخرت را آورده‌ام از حضرت صادق عليه السّلام سؤال كردم راجع به آيه  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  . . . فرمود سابق بخيرات ائمه عليهم السّلام هستند .\r\nكشف الغمه : ص 306 - داود بن قاسم جعفرى گفت از حضرت امام حسن عسكرى راجع به اين آيه پرسيدم  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ  فرمود همه آنها از آل محمّدند . ظالم كسى كه اقرار به امام ندارد گفت اشگهايم جارى شد و شروع بفكر نمودم در مقام عظيم و لطف زيادى كه خداوند بآل محمّد صلى اللَّه عليه و آله و سلم نموده در اين موقع امام عليه السّلام به من توجه نموده فرمود امر بزرگتر از آن مقداريست كه در دل خيال كردى در موردشان و بمقام آل محمّد صلى اللَّه عليه و آله و سلم . خدا را سپاسگزار باش كه ترا متمسك\r\n\r\n\r\n","description":"","footnote":"\r\n( 1 ) بيش از دوازده روايت در اين دو صفحه از بصائر الدرجات نقل مىشود كه تمام آنها سابق بخيرات را امام عليه السّلام تعيين مىكند .\r\n","page_name":" 147 ","page_number":147},
  {"content":"\r\n\r\nبحبل ولايت اين خاندان قرار داده . روز قيامت كه هر گروهى را با پيشواى خود پيش ميخوانند تو با ائمه اهل بيت عليهم السّلام خواهى بود ترا مژده مىدهم اى ابا هاشم عاقبت بخيرى .\r\nتوضيح : سيد بن طاوس در كتاب سعد السعود از تفسير محمّد بن عباس بن مروان نقل مىكند كه ابراهيم بن محمّد از سبيعى نقل كرد كه گفت بعنوان حج خارج شدم حضرت محمّد بن على عليه السّلام را ملاقات كردم از اين آيه پرسيدم  ثُمَّ أَوْرَثْنَا الْكِتابَ  . . . .\r\nفرمود اهل كوفه در تفسير آيه چه ميگويند . گفتم ميگويند آيه در باره آنها است .\r\nفرمود پس از چه ميترسند وقتى اهل بهشت باشند .\r\nعرضكردم نظر شما چيست ؟ فرمود آيه اختصاص بما دارد ، سابق بخيرات علي بن ابى طالب و حسن و حسين و شهيد از ما خانواده است اما مقتصد روزها روزه‌دار و شبها شب زنده‌دار است .\r\nاما ظالم بنفس خود جزء تائبين خواهد بود او را مىآمرزند ابا اسحاق ! بوسيله ما خدا عيب و ننگ را از شما بر طرف نمود و بواسطه ما رشته خوارى و ذلت را از گردن شما برداشته و بوسيله ما خدا گناهانتان را ميبخشد بما ميگشايد و بما ختم مىكند نه بوسيله شما ما پناهگاه شما هستيم هم چون غار اصحاب و كهف و كشتى نجات شمائيم مانند كشتى نوح و درب حطه شما هستيم مانند باب حطه بنى اسرائيل .\r\nسيد بن طاوس : گفت تأويل اين آيه از بيست طريق نقل شده كه در روايات مختصرى زياد و كم مشاهده ميگردد .\r\nكنز الفوائد : نقل مىكند از محمّد بن عباس همين روايت نقل شده جز اين كه در آن بجاى شهيد از ما امام از ما است و در آن روايت مينويسد ظالم بنفس در باره او همان قضاوتى مىشود كه در باره مردم مىشود و او آمرزيده است .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nكنز الفوائد : سورة بن كليب گفت از حضرت ابى جعفر پرسيدم معنى اين آيه چيست ؟\r\n ثُمَّ أَوْرَثْنَا الْكِتابَ  . . . فرمود ظالم بنفس كسى است كه امام را نشناسد پرسيدم مقتصد كيست ؟ فرمود : كسى كه امام را ميشناسد ، گفتم پس سابق به خيرات كيست ؟\r\nفرمود امام است ، عرضكردم پس براى شيعيان شما چه خواهد بود فرمود از گناهان آنها چشم پوشى مىشود و ديون آنها پرداخت ميگردد و ما درب حطه آنهائيم و بوسيله ما بخشيده ميشوند .\r\nسيد بن طاوس : در سعد السعود مينويسد اخبار زيادى در اين مورد ديده‌ام كه بعضى از آنها را در كتاب بهجه نقل كرده‌ام اين اخبار شاهدند بر اينكه آيه  ثُمَّ أَوْرَثْنَا الْكِتابَ الَّذِينَ اصْطَفَيْنا  شامل تمام اولاد پيغمبر است ظالم به خود كسى است كه جاهل به امام زمان خود باشد و مقتصد عارف به امام و سابق بخيرات همان امام وقت است .\r\nاز كسانى كه اين روايت را نقل نموده‌ايم عبارتند از شيخ ابو جعفر محمّد بن بابويه از كتاب فرق باسناد خود از حضرت صادق و از كتاب واحدة ابن جمهور كه حضرت از امام حسن عسكرى نقل مىكند و از كتاب دلائل عبد اللَّه بن جعفر حميرى از حضرت عسكرى و از كتاب محمّد بن علي بن رباح باسناد خود از حضرت صادق و روايت كرده از كتاب محمّد بن مسعود بن عياش در تفسير قرآن و از جامع صغير يونس بن عبد الرحمن و از كتاب عبد اللَّه بن حماد انصارى و از كتاب ابراهيم خراز و سايرين كه اكنون اسم آنها در خاطرم نيست .\r\nكنز الفوائد : ابو الجارود از ابو جعفر عليه السّلام در باره آيه  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا  فرمود آنها آل محمّد صلى اللَّه عليه و آله و سلم هستند كه برگزيده خدايند  فَمِنْهُمْ ظالِمٌ لِنَفْسِهِ  او هلاك شده است  وَ مِنْهُمْ مُقْتَصِدٌ  آنها صالحين هستند  وَ مِنْهُمْ سابِقٌ بِالْخَيْراتِ \r\n\r\n","description":"","footnote":"","page_name":" 149 ","page_number":149},
  {"content":"\r\n\r\n بِإِذْنِ اللَّهِ  على بن ابى طالب است خداوند ميفرمايد :  ذلِكَ هُوَ الْفَضْلُ الْكَبِيرُ  ابن فضل بزرگى است يعنى قرآن  جَنَّاتُ عَدْنٍ يَدْخُلُونَها  يعنى آل محمّد وارد قصرهاى بهشت ميشوند كه هر قصر از يك مرواريد است كه در آن مرواريد نه شكاف و نه بند و اتصالى وجود دارد كه اگر تمام اهل اسلام در آن قصر جمع شوند .\r\nگنجايش دارد ، داراى قبله‌هائى از زبرجد است هر قبه‌اى داراى دو مصراع است ( يك لنگه درب مصراع ناميده مىشود ) هر مصراعى دوازده ميل طول دارد خداوند ميفرمايد    يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ    .\r\nحزن كه در اين آيه ذكر شد منظور وحشت و ناراحتى است كه در دنيا مبتلا به آن شدند .\r\nتوضيح : از اين اخبار چنين استفاده مىشود كه آيه مربوط بائمه عليهم السّلام و ساير اولاد پيغمبر است ظالم فاسق از اين خانواده و مقتصد صالح از آنها است و سابق بخيرات امام است در اين آيه داخل نميشود كسى كه عقيده او در امامت صحيح نيست يا خودش مدعى امامت شده بدون استحقاق يا مراد از ظالم كسى است عقيده صحيح ندارد و مقتصد كسى كه عقيده‌اش صحيح است و كارى نكرده كه موجب خارج‌شدنش از درجه ايمان گردد .\r\nبنا بر اين توجيه اين قسمت آيه  جَنَّاتُ عَدْنٍ يَدْخُلُونَها  بهشت برين كه داخل ميشوند .\r\nيعنى مقتصد و سابق نه ظالم بنا بر هر دو وجه منظور از گزينش و انتخاب اينست كه خداوند اين نژاد را برگزيده كه در ميان آنها اوصياء و ائمه را قرار داده نه اينكه همه آنها را برگزيده و منظور از واگذارى كتاب يعنى واگذار به بعضى نموده اين يك شرافت است براى همه اولاد پيغمبر اگر موجب تضييع آن نشوند .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nكنز الفوائد : يونس بن خباب از حضرت باقر عليه السّلام نقل مىكند كه حضرت رسول صلى اللَّه عليه و آله و سلم فرمود چه مىشود گروهى را وقتى ياد از آل ابراهيم و آل عمران ميكنند شادند ، اما وقتى ياد از آل محمّد ميكنند متنفر ميشوند .\r\nقسم به آن كسى كه جان محمّد صلى اللَّه عليه و آله و سلم در دست او است اگر يكى از او آنها در روز قيامت به مقدار عمل هفتاد پيغمبر كار نيك كرده باشد خدا از او نمىپذيرد مگر اينكه ولايت من و علي بن ابى طالب را به آنها ضميمه كند .\r\nكنز الفوائد : ابن عباس گفت خدمت امير المؤمنين عليه السّلام رسيدم . گفتم آقا مرا مطلع فرما از وصايايى كه پيغمبر اكرم صلى اللَّه عليه و آله و سلم به تو نموده فرمود بسيار خوب مىگويم .\r\nخداوند براى شما دين را خواست و امتياز بر آن بخشيد و نعمت خود را بر شما تمام كرد شما شايسته‌تر به آن بوديد .\r\nخداوند وحى كرد به پيامبرش كه به من وصيت كند .\r\nحضرت رسول صلى اللَّه عليه و آله و سلم فرمود يا علي وصيت مرا حفظ كن تعهدات مرا بپرداز و بعهدها و پيمان‌هاى من وفا كن و وعده‌هاى مرا عملى ساز و قرضم را پرداخت كن روش و سنت مرا زنده بدار و مردم را بملت من دعوت كن .\r\nزيرا خداوند مرا انتخاب نموده و برگزيد يادم آمد از دعاى برادرم موسى گفتم خدايا برايم وزيرى از خانواده‌ام قرار ده چنانچه هارون را وزير موسى گردانيدى .\r\nخداوند به من وحى كرد كه علي وزير و ناصر و جانشين بعد از تو است يا علي تو از پيشوايان هدايت و اولاد من از تو خواهند بود و شما رهنماى هدايت و پرهيزگارى هستيد و درختى بشما ميرويد كه ريشه آن منم و شما شاخه‌هاى آن هر كه به آن شاخه چنگ زند نجات مىيابد و هر كه تخلف ورزد هلاك و نابود مىشود خداوند ولايت و محبت شما را واجب نموده و شما كسانى هستيد كه خداوند در كتاب خود از شما ياد نموده و براى بندگان توصيف كرده و فرموده است   إِنَّ اللَّهَ  \r\n\r\n","description":"","footnote":"","page_name":" 151 ","page_number":151},
  {"content":"\r\n\r\n  اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   شما برگزيده از آدم و نوح و آل ابراهيم و آل عمران هستيد شما خانواده اسماعيل و عترت هاديه از محمّد صلى اللَّه عليه و آله و سلم هستيد .\r\nتفسير قمى : امام عليه السّلام فرمود اين چنين نازل شد  وَ آلَ إِبْراهِيمَ وَ آلَ عِمْرانَ  و آل محمّد على العالمين آل محمّد را از قرآن حذف كرده‌اند « 1 » .\r\nتفسير قمى : در مورد آيه  الْحَمْدُ لِلَّهِ وَ سَلامٌ عَلى عِبادِهِ الَّذِينَ اصْطَفى  فرمود آنها آل محمّدند .\r\nابان بن صلت گفت مأمون از دانشمندان معنى آيه  ثُمَّ أَوْرَثْنَا الْكِتابَ  را پرسيد گفتند منظور تمام امت است رو به حضرت رضا عليه السّلام نموده گفت شما چه ميفرمائيد فرمود من مىگويم منظور عترت طاهره پيغمبر است نه ديگران .\r\nحضرت باقر فرمود اين اختصاص بآل محمّد و شيعيان آنها دارد .\r\nحضرت باقر عليه السّلام در باره آيه‌اى كه از قول ابراهيم نقل مىشود  رَبَّنا إِنِّي أَسْكَنْتُ مِنْ ذُرِّيَّتِي بِوادٍ  فرمود ما باقيمانده نژاد ابراهيم هستيم دعاى ابراهيم اختصاص بما دارد .\r\nكنز الفوائد : داود نجار از موسى بن جعفر عليه السّلام نقل كرد كه عرضكردم تفسير اين آيه چيست  أُولئِكَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ مِنْ ذُرِّيَّةِ آدَمَ وَ مِمَّنْ حَمَلْنا مَعَ نُوحٍ وَ مِنْ ذُرِّيَّةِ إِبْراهِيمَ وَ إِسْرائِيلَ وَ مِمَّنْ هَدَيْنا وَ اجْتَبَيْنا إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَ بُكِيًّا  فرمود ما ذريه ابراهيم هستيم مائيم كه با نوح حمل شديم و ما برگزيده خدائيم اما اين قسمت آيه  وَ مِمَّنْ هَدَيْنا وَ اجْتَبَيْنا  از كسانى كه هدايت كرديم و برگزيديم .\r\nبه خدا قسم آنها شيعيان ما هستند كه خدا ايشان را بمحبت ما هدايت نمود و براى دين ما برگزيد بر اين روش زنده‌اند و بر همان مىميرند خداوند ايشان را\r\n\r\n\r\n","description":"","footnote":"\r\n( 1 ) همين روايت از جعفر بن محمّد امام صادق عليه السّلام نيز نقل مىشود .\r\n","page_name":" 152 ","page_number":152},
  {"content":"\r\n\r\nبعبادت و خشوع و رقت قلب ستوده ميفرمايد  إِذا تُتْلى عَلَيْهِمْ آياتُ الرَّحْمنِ خَرُّوا سُجَّداً وَ بُكِيًّا  بعد ميفرمايد :  فَخَلَفَ مِنْ بَعْدِهِمْ خَلْفٌ أَضاعُوا الصَّلاةَ وَ اتَّبَعُوا الشَّهَواتِ فَسَوْفَ يَلْقَوْنَ غَيًّا  .\r\nبعد گروهى جانشين آنها شدند كه نماز را از بين بردند و پيرو شهوات گشتند به زودى روبرو باغى ميشوند و آن كوهى از مس گداخته كه در وسط جهنم ميچرخد .\r\nتفسير فرات : ابن عباس در مورد آيه  فَاجْعَلْ أَفْئِدَةً مِنَ النَّاسِ  گفت پيامبر اكرم فرمود منظور دلهاى شيعيان ما است شيفته محبت ما ميگردد .\r\nتفسير فرات : احمد بن قاسم باسناد خود از حضرت باقر عليه السّلام در باره آيه‌اى كه خداوند از قول ابراهيم نقل مىكند  رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ  . . . .\r\nفرمود خداوند نفرموده دلهاى مردم را متوجه به آن كن ( يعنى خانه خدا ) فرموده است دلهاى مردم را شيفته آنها بگردان شما خيال ميكنيد خداوند بزرگداشت و آمدن كنار اين سنگ‌ها و خويشتن ماليدن به آن‌ها را واجب كرده اما آمدن در خانه ما و پرسيدن از ما و محبت ما را واجب نكرده ؟ به خدا سوگند جز اين را واجب ننموده .\r\nكافى : عبد اللَّه بن عجلان از حضرت باقر عليه السّلام در باره آيه شريفه  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا  شايسته‌ترين مردم نسبت به ابراهيم كسانى هستند كه پيرو او باشند و اين پيامبر و كسانى كه ايمان آورده‌اند .\r\nفرمود آنها ائمه و پيروان ايشانند .\r\nتوضيح : مرحوم طبرسى در مجمع البيان از عمر بن يزيد نقل مىكند كه حضرت صادق عليه السّلام به من فرمود شما به خدا قسم از آل محمّديد گفتم آقا از خود آنها هستيم .\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nفرمود آرى به خدا قسم از خود آنها محسوب ميشويد سه مرتبه تكرار نمود سپس نگاهى به من نمود و من به آن جناب نگاه كردم فرمود عمر ! خداوند در اين آيه ميفرمايد :  إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوهُ وَ هذَا النَّبِيُّ وَ الَّذِينَ آمَنُوا وَ اللَّهُ وَلِيُّ الْمُؤْمِنِينَ  .\r\nتفسير عياشى : حنان بن سدير از پدر خود نقل نمود كه حضرت باقر فرمود   إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ   .\r\nما از آنها هستيم و ما يادگار آن نژاد هستيم .\r\nتفسير عياشى : ابو حمزه از حضرت باقر عليه السّلام نقل كرد كه فرمود هنگامى كه مدت نبوت حضرت رسول باتمام رسيد و برنامه‌اش تكميل شد خداوند به او وحى كرد يا محمّد وظيفه نبوت خود را انجام دادى و مدت تو بپايان رسيد دانشى كه در اختيار تو است مربوط بايمان و اسم بزرگ و علمهاى وراثتى و آثار علم نبوت را در اختيار جانشين خود از نژاد خويش قرار ده زيرا من علم و ايمان و اسم اكبر و ميراث علم و آثار نبوت را از نژاد تو قطع نمى نمايم چنانچه از خانواده‌هاى انبيا قطع نكردم تمام پيامبرانى كه در فاصله تو و پدرت آدم قرار گرفته‌اند اين آيه اشاره به همين مطلب است :\r\n  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   .\r\nخداوند عزيز دانش و علم را پوشيده نداشته و كار خود را به هيچ يك از مردم وانگذارده نه بملك مقرب و نه نبى مرسل ولى سفيرانى از ملائكه فرستاد . به او دستور داد كه چنين و چنان بگويد واجبات و محرمات را به او گفت مسائل مردم را به آن سفير گوشزد كرد آن سفير هم بانبياء و برگزيدگان ايشان و ياوران آنها و نژادى كه گروهى بگروه ديگر پيوسته هستند .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nاين آيه اشاره به همين مطلب است :\r\n فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  بخاندان ابراهيم كتاب و حكمت و قدرت عظيمى داديم .\r\nكتاب همان نبوت است و حكمت همان پيغمبران برگزيده هستند و اما قدرت عظيم عبارت از ائمه هدى هستند و تمام آنها از همان نژاد پيوسته بيكديگرى است كه در ميان آنها بقيه و عاقبت و حفظ ميثاق تا انقراض دنيا اما دانشمندان و فرمانروايان مىتوانند علم و هدايت را استنباط نمايند .\r\nتفسير عياشى : ابى كلدة از حضرت باقر عليه السّلام نقل كرد كه پيامبر اكرم صلى اللَّه عليه و آله و سلم فرمود روح و راحت رحمت و نصرت فراخى و توانائى خشنودى و رضوان و رهائى و رستگارى و قرب و محبت از جانب خدا و پيامبر اختصاص دارد به كسى كه علي عليه السّلام را دوست داشته باشد و پيرو جانشينان بعد از او باشد بر من لازم است كه آنها را داخل در شفاعت خود نمايم و بر خدا لازم است كه خواسته مرا در باره آنها بپذيرد .\r\nزيرا آنها پيروان منند و هر كس پيرو من باشد از من محسوب مىشود .\r\nشبيه ابراهيم در من نيز جارى است چون او از من و من از اويم دينش دين من و دين من دين او ، سنت او سنت من و از من سنت اوست ، فضل من فضل او است ولي من از او برترم و برترى من براى او يك نوع برترى و فضل است و اين تفسير قول خداست :\r\n ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ  .\r\nتفسير عياشى : ابى عمرو زبيرى از حضرت صادق عليه السّلام نقل كرد كه به آن جناب گفتم چه دليل از قرآن داريد كه آل محمّد اهل بيت او هستند .\r\nفرمود اين آيه  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ  و آل محمّد چنين نازل شده   عَلَى الْعالَمِينَ ، ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   و ذريه آنها جز نسل ايشان از صلب آنها نيست .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nو فرموده  اعْمَلُوا آلَ داوُدَ شُكْراً وَ قَلِيلٌ مِنْ عِبادِيَ الشَّكُورُ  و آل عمران و آل محمّد .\r\nكنز الفوائد : از فضيل نقل مىكند كه حضرت باقر در باره آيه  وَ لَقَدِ اخْتَرْناهُمْ عَلى عِلْمٍ عَلَى الْعالَمِينَ  فرمود منظور اينست كه ائمه و پيشوايان از مؤمنين را بر ديگران برترى داده‌ايم .\r\nتوضيح : ابن بطريق در كتاب عمده ص 47 - از تفسير ثعلبى باسناد خود از اعمش روايت مىكند و او از ابى وائل كه گفت من در قرآن عبد اللَّه بن مسعود خواندم :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ  و آل محمّد على العالمين .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nبخش سيزدهم در باره محبت خاندان نبوت كه پاداش رسالت است و ساير آياتى كه راجع به محبت ائمه نازل شده\r\n\r\n[ آيات 
  ]\r\nرعد :  وَ لَقَدْ أَرْسَلْنا رُسُلًا مِنْ قَبْلِكَ وَ جَعَلْنا لَهُمْ أَزْواجاً وَ ذُرِّيَّةً  .\r\nحم عسق :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ  .\r\nتفسير : مرحوم طبرسى در باره آيه  لَقَدْ أَرْسَلْنا  از ابن عباس نقل مىكند كه مردم پيامبر را سرزنش ميكردند براى زياد زن گرفتن ميگفتند اگر او پيامبر باشد مقام نبوت او را مانع از ازدواج با زنان مىشود اين آيه براى همان نازل شد كه ميفرمايد ما پيامبران قبل از ترا نيز داراى زن و فرزند قرار داديم .\r\nو روايت كرده كه حضرت صادق پس از خواندن همين آيه اشاره به سينه خود نموده فرمود به خدا قسم ما فرزندان و ذرية پيغمبريم صلى اللَّه عليه و آله و سلم .\r\nطبرسى در باره آيه  قُلْ لا أَسْئَلُكُمْ عَلَيْهِ أَجْراً  مينويسد كه در معنى اين\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nآيه اختلاف نموده‌اند يكى اينكه سؤال نميكنم در تبليغ رسالت اجر و مزدى را بجز محبت و دوستى متقابل در مسائلى كه موجب قرب و نزديكى به خدا مىشود .\r\nدوم - اينكه معنى آيه اينست : پاداشى جز محبت در خويشاوندى من با شما و حفظ شما مرا براى همين قرابت نميخواهم در اين صورت خطاب بقريش تنها خواهد بود .\r\nسوم - اينكه دوست بداريد خويشاوندان و فرزندان مرا و حفظ مقام و موقعيت مرا نسبت بفرزندانم بكنيد كه از زين العابدين و سعيد بن جبير و عمرو بن شعيب و جماعتى نقل شده همين معنى از حضرت باقر و صادق عليهما السلام نيز نقل گرديده .\r\n\r\n[ ترجمهء روايات 
  ]\r\nابن عباس گفت وقتى آيه  قُلْ لا أَسْئَلُكُمْ عَلَيْهِ أَجْراً  نازل شد گفتند يا رسول اللَّه اين خويشاوندان كيانند كه ما مأمور بمحبت آنها هستيم ، فرمود : علي و فاطمه و فرزندانش .\r\nسيد ابو الحمد از ابو القاسم باسناد مذكور در كتاب شواهد التنزيل سند را مىرساند به ابى امامه باهلى گفت پيامبر اكرم فرمود خداوند انبيا را از درخت‌هاى مختلف آفريد ، من و علي را از يك درخت آفريد من ريشه آن درخت و علي شاخه آن است و حسن و حسين ميوه آن و پيروان ما برگهاى درختند هر كه چنگ بيك شاخه از آن درخت بزند نجات مىيابد و هر كه توجه ننمايد گمراه است اگر بنده‌اى خدا را بين صفا و مروه سه هزار سال پرستش كند بطور كلى همچون مشكى خالى شود اما درك محبت ما را ننمايد خداوند او را به صورت در آتش مياندازد بعد اين آيه را تلاوت كرد :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nزاذان از علي عليه السّلام نقل كرد كه فرمود در باره ما آيه‌اى در سوره آل حم\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nاست كه شرايط محبت ما را بجا نمىآورد مگر مؤمن ، بعد همين آيه را خواند .\r\nكميت شرايط نيز به همين معنى اشاره كرده در شعر نمود :\r\n وجدنا لكم في آل حم آية * تأولها منا تقى و معرب « 1 » \r\nبالاخره در هر صورت راجع بمودت دو نظر است : يكى اينكه استثناى منقطع باشد .\r\nزيرا علاقه و ارادت بائمه عليهم السلام بوسيله دين و اسلام واجب مىشود ديگر پاداش رسالت نخواهد بود .\r\nنظر دوم اينكه استثناى متصل است و معنى اينست كه اجرى از شما درخواست ندارم جز اين كه با همين از شما خشنودم بجاى پاداش رسالت چنانچه از كسى درخواستى ميكنى او بجاى بر آوردن حاجت تو يك نيكى در باره‌ات انجام مىدهد .\r\nبه او ميگوئى من همين نيكى ترا بجاى درخواست خود قبول ميكنم بنا بر اين ميتواند معنى آيه چنين باشد كه پاداشى در مقابل رسالت نمىخواهم جز اين كه نفع آن برگشت به خود شما دارد پس مثل اينست كه من پاداشى نخواسته‌ام .\r\nابو حمزه ثمالى در تفسير خود از ابن عباس نقل مىكند كه وقتى پيامبر اكرم بمدينه آمد و اسلام نيرو گرفت انصار با يك ديگر گفتند وقتى پيامبر اكرم وارد شد بايشان عرض ميكنم اينك تمام اموال ما در اختيار تو است اگر پيش آمدى كرد هر چه ميخواهى بدون مانع و مزاحمتى استفاده كن اين مطلب\r\n\r\n\r\n","description":"","footnote":"\r\n( 1 ) در سوره آل حم آيه است در باره شما كه هر مؤمن پرهيزگار كه از ترس مذهب خود را مخفى ميدارد و كسى كه موقعيت به او اجازه آشكار نمودن داده اين آيه را تفسير كرده و معنى واقعى آن را ميداند .\r\n","page_name":" 159 ","page_number":159},
  {"content":"\r\n\r\nرا عرض كردند آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  نازل شد آيه را براى آنها خواند و فرمود خويشاوندان مرا پس از من دوست خواهيد داشت انصار با تسليم نسبت بفرمان پيامبر خارج شدند .\r\nمنافقين گفتند اين مطلب را از خود ساخت تا ما را نسبت بخويشاوندان خود خوار و كوچك كند اين آيه نازل شد  أَمْ يَقُولُونَ افْتَرى عَلَى اللَّهِ كَذِباً  از پى آنها فرستاد و برايشان خواند شروع بگريه نموده خيلى ناراحت شدند بعد اين آيه نازل شد  هُوَ الَّذِي يَقْبَلُ التَّوْبَةَ عَنْ عِبادِهِ  از پى ايشان فرستاد و بشارت قبولى توبه را به آنها داد .\r\nفرمود : «  وَ يَسْتَجِيبُ الَّذِينَ آمَنُوا  » پذيرفتند مؤمنين همان كسانى كه تسليم فرمان پيامبر شدند .\r\nسپس خداوند فرمود :  وَ مَنْ يَقْتَرِفْ حَسَنَةً نَزِدْ لَهُ فِيها حُسْناً  يعنى هر كس فرمانبردارى مينمايد برايش در اين فرمانبردارى اضافه پاداش ميدهيم و او را مشمول ثواب ميكنيم . ابو حمزه ثمالى از سدى نقل مىكند كه معنى اقتراف حسنه مودت و محبت با اولاد پيغمبر است .\r\nو اين روايت ثابت شده كه حسن بن على عليه السّلام در ضمن سخنرانى خود فرمود من از آن خانواده‌اى هستم كه خداوند محبت با آنها را بر هر مسلمان واجب نموده فرموده است :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً  اقتراف حسنه مودت ما خانواده است .\r\nاسماعيل بن عبد الخالق از حضرت صادق عليه السّلام نقل مىكند كه فرمود اين آيه در باره ما اهل بيت و اصحاب كساء نازل شده ، گفتار طبرى صاحب مجمع البيان پايان يافت .\r\nعلامه در كتاب كشف الحق مينويسد : روايت نموده‌اند جمهور در دو صحيح و احمد بن حنبل نيز در مسند خود نقل كرده و ثعلبى در تفسيرش از ابن عباس كه\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nوقتى آيه  قُلْ لا أَسْئَلُكُمْ  نازل شد ، گفتند : يا رسول اللَّه خويشاوندان شما كه محبت آنها بر ما واجب شد كيانند ؟ فرمود علي و فاطمه و دو فرزندشان .\r\nوجوب محبت مستلزم اطاعت و پيروى نيز هست .\r\nبيضاوى : بيضاوى در تفسير  قُلْ لا أَسْئَلُكُمْ عَلَيْهِ أَجْراً  مينويسد از شما در مقابل تبليغ و بشارتى كه داده‌ام پاداشى نميخواهم بجز محبت با خويشانم كه شخصيت مرا در مقابل فرزندان حفظ كنيد و خويشاوندان مرا دوست بداريد بعضى گفته‌اند استثناء منقطع است .\r\nمعنى اينست كه از شما پاداشى هرگز نميخواهم ولى درخواست مودت را دارم در باره خويشاوندان .\r\nروايت شده كه اين آيه نازل شد گفتند يا رسول اللَّه خويشاوندان شما كيانند ؟\r\nفرمود علي و فاطمه و فرزندان آن دو .\r\nرازى در تفسير كبير خود از ابن عباس نقل مىكند ، وقتى پيامبر اكرم وارد مدينه شد برايش گرفتاريها پيش مىآمد و بايد پولهائى را پرداخت ميكرد با اينكه قدرت مالى نداشت انصار با خود گفتند بدست اين مرد هدايت يافته‌ايد او خويشاوند شما و همسايه همه است .\r\nمقدارى از ثروت خود را بايشان اختصاص دهيد وقتى آوردند ، پيامبر اكرم نگرفت اين آيه نازل شد :  قُلْ لا أَسْئَلُكُمْ عَلَيْهِ أَجْراً  يعنى بر ايمان آوردن پاداشى نميخواهم جز اينكه خويشاوندان مرا دوست بداريد مردم را تشويق بدوستى خانواده خود نمود .\r\nسپس گفت : صاحب كشاف از پيامبر اكرم نقل مىكند كه فرمود هر كس بر محبت آل محمّد از دنيا برود شهيد مرده . متوجه باشيد هر كس بر محبت آل محمّد بميرد آمرزيده است توجه كنيد هر كس بر محبت آل محمّد بميرد با توبه از دنيا رفته هر كس بر محبت آل محمّد بميرد با ايمان كامل از دنيا رفته و هر كس بر محبت آل محمّد بميرد ملك الموت به او بشارت بهشت ميدهد بعد از او نكير و منكر هر كس بر محبت آل محمّد بميرد چنان با جلال او را به بهشت مىبرند مانند عروسى\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nكه به خانه شوهر ميرود هر كس بر محبت آل محمّد بميرد دربى از قبرش به بهشت گشوده مىشود .\r\nتوجه كنيد هر كس بر محبت آل محمّد بميرد خداوند قبر او را جايگاه زيارت ملائكه رحمت قرار ميدهد هر كس بر محبت آل محمّد بميرد بر راه و روش پيامبر و جماعت مؤمنين مرده هر كس با كينه آل محمّد بميرد روز قيامت كه مىآيد بر پيشانى او نوشته است : مأيوس از رحمت خداست . هر كس بر بغض آل محمّد بميرد كافر از دنيا رفته و هر كس بر بغض آل محمّد بميرد بوى بهشت را استشمام نخواهد كرد .\r\nاينها مطالبى بود كه صاحب كشاف از دانشمندان اهل سنت نقل كرد من نيز ميگويم آل محمّد كسانى هستند كه انتساب به پيامبر اكرم داشته باشند هر كس نسبت او با پيغمبر بيشتر و كامل‌تر باشد .\r\nاو جزء آل است ، شكى نيست در اينكه فاطمه و علي و حسن و حسين انتسابشان به پيغمبر بسيار زياد بود اين مطلبى است آشكار و غير قابل انكار پس آنها آل پيامبرند .\r\nبعضى در معنى آل اختلاف كرده‌اند ، گروهى ميگويند آل فقط بستگان پيامبرند و بعضى قائلند آل محمّد امت او هستند اگر آل را بخويشاوندان اختصاص دهيم باز فاطمه زهرا و علي مرتضى آل پيامبرند اگر بگوئيم آل عبارت است از كسى كه دعوت پيامبر را بپذيرد باز آنها آل هستند . در اين صورت در هر فرض آنها آل محمّدند اما ديگران آيا مشمول لفظ آل ميشوند يا نه اين مسأله اختلافى است .\r\nاين مطلب ثابت شد كه در هر صورت آنها آل محمّدند .\r\nصاحب كشاف : روايت كرده كه چون اين آيه نازل شد . عرض كردند يا رسول اللَّه اين خويشاوندان شما كه بايد پاس آنها را بمحبت بداريم كيان هستند فرمود : علي و فاطمه و دو فرزندش .\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nپس ثابت شد كه اين چهار نفر از خويشاوندان نزديك پيامبرند وقتى اين مطلب مسلم شود لازم مىآيد كه اين‌ها امتياز احترام بيشترى داشته باشند به چند دليل : دليل اول - آيه شريفه  إِلَّا الْمَوَدَّةَ فِي الْقُرْبى  كيفيت استدلال به اين آيه گذشت .\r\nدوم - وقتى ثابت شد كه پيامبر اكرم صلى اللَّه عليه و آله و سلم فاطمه زهرا را دوست ميداشت و فرمود :\r\n« فاطمة بضعة مني يؤذينى ما يؤذيها »\r\nفاطمه پاره تن من است مرا ناراحت مىكند آنچه موجب ناراحتى او شود و با نقل متواتر ثابت شده كه رسول اكرم حضرت علي و امام حسن و امام حسين را دوست ميداشت به همين دليل بر امت نيز محبت آنها واجب مىشود .\r\nبضميمه آيه شريفه  فَاتَّبِعُوهُ   لَعَلَّكُمْ تُفْلِحُونَ  از پيامبر پيروى كنيد شايد رستگار شويد و آيه  فَلْيَحْذَرِ الَّذِينَ يُخالِفُونَ عَنْ أَمْرِهِ  و آيه  إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ  اگر خدا را دوست داريد ، پيروى از من كنيد تا خدا شما را دوست داشته باشد و آيه شريفه  لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ لِمَنْ كانَ يَرْجُوا اللَّهَ  هر كه اميدوار بخداست بايد از رفتار پيامبر پيروى كند .\r\nسوم - دعا براى آل پيامبر يك مقام بسيار ارجمندى را ثابت مىكند ، به همين جهت اين دعا را در آخر تشهد نمازها واجب نموده كه ميگويد : « اللهم صل على محمّد و آل محمّد و ارحم محمّدا و آل محمّد » اين مقام براى غير آل پيغمبر نيست تمام اينها دليل است كه محبت با خاندان پيامبر واجب است .\r\nشافعى گفته است :\r\n يا راكبا قف بالمحصب من منى * و اهتف بساكن خيفها و الناهض\r\nسحرا اذا فاض الحجيج الى منى * فيضا كملتطم الفرات الفائض \r\n\r\n","description":"","footnote":"","page_name":" 163 ","page_number":163},
  {"content":"\r\n\r\n ان كان رفضا حب آل محمّد * فليشهد الثقلان انى رافضى « 1 » \r\nصاحب كشاف علاوه بر آنچه رازى از او نقل مىكند مينويسد : علي عليه السّلام گفت به حضرت رسول شكايت كردم كه مردم نسبت به من حسادت مىكند فرمود راضى نيستى از اينكه چهارمى اين چهار نفر باشى ، اول كسى كه وارد بهشت مىشود من و تو و حسن و حسين هستيم همسران ما از طرف راست و چپ ما هستند و فرزندان از نژاد ما پشت سر همسران قرار دارند .\r\nاز پيامبر اكرم نقل شده كه فرمود بهشت حرام است بر هر كسى كه بر اهل بيت من ستم روا دارد و مرا در مورد بستگان نژاديم بيازارد هر كس يك نيكى به اولاد ابو طالب بنمايد و پاداش آن را نبيند من در روز قيامت پاداش او را خواهم داد وقتى كه مرا بيند .\r\nروايت شده كه انصار افتخار ميكردند ما چنين و چنان كرديم عباس يا ابن عباس گفت ما بر شما برترى داريم .\r\nاين خبر به پيامبر اكرم صلى اللَّه عليه و آله و سلم رسيد بمجلس انصار وارد شد به آنها فرمود انصار ! مگر شما خوار نبوديد كه خداوند بوسيله من به شما عزت بخشيد ، گفتند صحيح است . فرمود مگر گمراه نبوديد كه بوسيله من هدايت يافتيد گفتند چرا يا رسول اللَّه فرمود شما چرا نميگوئيد عرضكردند چه بگوئيم ، فرمود چرا نميگوئيد قومت ترا از خانه و وطن بيرون كردند ما پناه داديم آنها ترا تكذيب كردند ما تصديق نموديم .\r\nآنها ترا خوار نمودند ما يارى كرديم پيوسته از همين سخنان ميفرمود\r\n\r\n\r\n","description":"","footnote":"\r\n( 1 ) اى سواره وقتى در منى حاجيان خواستند حركت كنند فرياد بزن و به همه آنها اعلام كن كه من ميگويم اگر واقعا دوستى آل محمّد انسان را رافضى مينمايد جن و انس گواه باشند كه من رافضى هستم .\r\n","page_name":" 164 ","page_number":164},
  {"content":"\r\n\r\nتا اينكه انصار از جاى جستند و بر زانو نشسته گفتند يا رسول اللَّه اموال و هر چه داريم فداى راه خدا و پيامبر باشد . بعد از آن ، اين آيه نازل شد .\r\nدر تفسير آيه  وَ مَنْ يَقْتَرِفْ حَسَنَةً  از سدى نقل مىكند آن حسنه كه در آيه فرمود محبت با خويشاوندان پيامبر است اين آيه در باره ابا بكر صديق نازل گرديد كه بسيار علاقه بآل پيغمبر داشت آيه شامل عموم حسنه مىشود اما چون پس از مودت و محبت با اولاد پيامبر ذكر شده دلالت مىكند كه در درجه اول اين حسنه محبت با اولاد پيامبر است ، ساير كارهاى نيك تابع آن هستند .\r\nسخنان اين مرد تمام شد خدا انتقامش را زياد كند در باره او .\r\nچنانچه ملاحظه كرديد از پيشواى خود خوب دفاع كرد و او را يارى نمود زيرا پس از اخبار زيادى كه بر كفر و شقاوت دو امام و پيشواى او رسيده سخنى را نقل كرد كه دليل بر پاكى دامن آنها از اين انتساب باشد اما اين سخن را فقط تنها او نقل كرده و كس ديگرى مدعى نشده .\r\nدر ضمن هر كه انصاف داشته باشد محبت و علاقه امام و پيشواى او را نسبت باهل بيت پيامبر كشف مىكند چه در زمان حيات پيغمبر و چه بعد از وفات آن جناب مخصوصا در مسأله فدك و كشتن فاطمه زهرا و فرزندش و مسلط كردن بنى اميه را بر آنها و آن ستمها كه بر ايشان وارد شد تا ظهور صاحب الزمان عليهم السلام « و لن يصلح العطار ما افسد الدهر » بامامت مالى نميتوان چنين مرتبه‌اى براى آنها بوجود آورد .\r\nتفسير قمى : ابو الجارود از حضرت باقر عليه السّلام نقل كرد در مورد آيه  قُلْ ما سَأَلْتُكُمْ مِنْ أَجْرٍ فَهُوَ لَكُمْ  كه پيامبر اكرم از امت خواسته بود كه خويشاوندانش را دوست بدارند و به آنها ستم روا ندارند اما معنى  فَهُوَ لَكُمْ  يعنى ثواب آن بشما تعلق دارد .\r\nتوضيح : بيضاوى در تفسير  قُلْ ما سَأَلْتُكُمْ مِنْ أَجْرٍ  مينويسد :\r\nيعنى اگر چيزى در مقابل رسالت خود از شما خواستم مال خودتان باشد\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nيعنى هيچى از شما تقاضا نكردم .\r\nزيرا او پيامبر را مستلزم يكى از دو چيز دانسته : يا جنون و يا توقع نفع دنيوى را بر رسالت چون چنين كارى يا از غرض و هدفى سر چشمه ميگيرد يا بدون هدف هر كدام باشد مستلزم يكى از اين دو است بعد هر دو را نفى مىكند .\r\nبعضى گفته‌اند منظور اينست كه آنچه در باره مزد رسالت از شما خواستم در اين دو آيه  ما أَسْئَلُكُمْ عَلَيْهِ مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّهِ سَبِيلًا  و آيه  لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  بنفع شما است زيرا از راه پيامبر وقتى سودش براى شما است خويشاوندان پيامبر نيز با شما خويشاوندند .\r\nقرب الاسناد : اسماعيل بن عبد الخالق گفت حضرت صادق عليه السلام فرمود :\r\nبا حول آيا وارد بصره شده‌اى جواب داد آرى فرمود چگونه يافتى سرعت و هجوم مردم را در مورد امامت .\r\nگفت به خدا قسم ايشان گروهى اندكند اين كار را كرده‌اند اما جمعيت اندكى هستند فرمود توجه زياد بجوانان آنها داشته باش كه ايشان در كارهاى نيك شتاب بيشترى دارند فرمود عقيده اهل بصره در مورد اين آيه چيست  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  جواب داد آنها ميگويند مخصوص خويشاوندان و اهل بيت پيامبر است فرمود در باره ما نازل شده اهل بيت پيامبر حسن و حسين و على و فاطمه همان اصحاب كساء عليهم السلام هستند .\r\nقرب الاسناد : ابن صدقه گفت حضرت صادق از آباء گرام خود نقل ميكرد وقتى اين آيه نازل شد :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  پيامبر اكرم بپاى خاست و فرمود مردم با خداوند بنفع من چيزى بر شما واجب نموده آيا در انجام آن كوشش ميكنيد كسى جواب نداد پيامبر اكرم رفت .\r\nفردا دو مرتبه ميان ايشان ايستاد و حرف روز قبل را تكرار نمود روز سوم نيز همين كار را تكرار كرد هيچ كس جواب نداد آنگاه فرمود مردم آنچه بنفع\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nمن واجب شد از جنس طلا و نقره نيست و نه خوراكى و آشاميدنى است گفتند پس بفرمائيد چيست .\r\nفرمود خداوند اين آيه را بر من نازل نموده :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  گفتند اين را قبول داريم . حضرت صادق عليه السّلام فرمود به خدا قسم راجع به اين تعهد هيچ كدام وفا نكردند مگر هفت نفر سلمان ، ابو ذر ، عمار و مقداد بن اسود كندى و جابر بن عبد اللَّه انصارى و غلام پيغمبر كه ثبيت نام داشت و زيد بن ارقم .\r\nتفسير قمى : محمّد بن مسلم گفت شنيدم از حضرت باقر ميفرمود در باره آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  يعنى در باره اهل بيت پيغمبر صلى اللَّه عليه و آله . فرمود انصار خدمت پيامبر اكرم صلى اللَّه عليه و آله و سلم رسيده گفتند ما كه خانه خود را پناه شما قرار داديم و شما را يارى نموديم اينك مقدارى از اموال ما را در راه احتياج و هدف خود صرف كن . خداوند اين آيه را نازل نمود :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  يعنى درخواستى در مورد نبوت ندارم جز دوستى با خويشاوندانم ، منظور اهل بيت آن سرور است .\r\nفرمود مگر متوجه نيستى كه شخصى دوستى دارد و در دل تصميمى راجع بخانواده خود گرفته و اما خجالت ميكشد كه اظهار كند . خداوند خواست در دل پيامبر چيزى نسبت بامتش باقى نماند مودت و دوستى را با خويشاوندان پيامبر واجب كرد اگر انجام دهند واجبى را انجام داده‌اند و اگر ترك كنند واجبى را ترك كرده‌اند .\r\nفرمود از خدمت پيامبر اكرم مرخص شدند بعضى ميگفتند ما اموال خود را بايشان تقديم كرديم اما پيغمبر فرمودند بدفاع و پشتيبانى خويشاوندانم پس از من بجنگ پردازيد گروه ديگرى گفتند اين حرف را پيامبر اكرم نفرمود و انكار نمودند ، همان حرفى را كه خداوند از ايشان حكايت كرده گفتند  أَمْ يَقُولُونَ افْتَرى عَلَى اللَّهِ \r\n\r\n","description":"","footnote":"","page_name":" 167 ","page_number":167},
  {"content":"\r\n\r\n كَذِباً  خداوند فرموده است  فَإِنْ يَشَإِ اللَّهُ يَخْتِمْ عَلى قَلْبِكَ  گفت اگر دروغ بگويم خدا وحى را از من قطع مىكند .\r\n وَ يَمْحُ اللَّهُ الْباطِلَ  يعنى باطل مىكند آن را  وَ يُحِقُّ الْحَقَّ بِكَلِماتِهِ  يعنى به وسيله ائمه عليهم السّلام و قائم آل محمّد  إِنَّهُ عَلِيمٌ بِذاتِ الصُّدُورِ  .\r\nسپس فرمود  وَ هُوَ الَّذِي يَقْبَلُ التَّوْبَةَ عَنْ عِبادِهِ  تا  وَ يَزِيدُهُمْ مِنْ فَضْلِهِ  يعنى كسانى كه گفتند فرمايش پيامبر صحيح است .\r\nسپس ميفرمايد :  وَ الْكافِرُونَ لَهُمْ عَذابٌ شَدِيدٌ  « 1 » .\r\nدر آيه ديگر ميفرمايد  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  فرمود پاداش و اجر رسالت اينست كه بستگان پيامبر را نيازارند و با ايشان قطع رابطه ننمايند و خشم نگيرند و بايشان دل ببندند و پيمان خويش را در باره آنها محترم شمارند .\r\nبنا بر تصريح اين آيه  وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ  فرمود انصار خدمت پيامبر اكرم آمده گفتند ما در يارى شما فروگذارى نكرديم و وظيفه خويش را انجام داديم هر چه مايلى از اموال ما برگير خداوند اين آيه را نازل نمود :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  يعنى محبت نسبت به اهل بيتش آنگاه پيامبر اكرم صلى اللَّه عليه و آله و سلم فرمود هر كه اجرت اجيرى را نپردازد مورد لعنت خدا و پيامبر و ملائكه و تمام مردم قرار ميگيرد و هيچ عملى را از او در روز قيامت نخواهد پذيرفت اين همان محبت آل محمّد است .\r\nسپس فرموده  وَ مَنْ يَقْتَرِفْ حَسَنَةً  منظور از اين حسنه اقرار بامامت و نيكى بايشان و محبت و دلبستگى به آنها است  نَزِدْ لَهُ فِيها حُسْناً  يعنى جز او پاداش او را باحسان عنايت خواهم كرد .\r\n\r\n\r\n","description":"","footnote":"\r\n( 1 ) سوره شورى آيه 24 - 26 .\r\n","page_name":" 168 ","page_number":168},
  {"content":"\r\n\r\nمحاسن برقى : ص 114 - محمّد بن مسلم گفت از حضرت صادق عليه السّلام شنيدم ميفرمود گاهى شخص كسى را دوست دارد اما اولاد او را دوست نميدارد خداوند محبت اولاد پيامبر را واجب نمود تا هر كه به اين وظيفه اقدام كند واجبى را انجام داده و در تركش واجبى را ترك نموده باشد و اين آيه را نازل نموده :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nمحاسن : ص 144 - سلام بن مستنير گفت از حضرت باقر راجع به اين آيه پرسيدم  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  فرمود به خدا قسم واجب بر بندگان از جانب خدا اين مودت و محبت نسبت به اهل بيت پيامبر است .\r\nمحاسن : حجاج خشاب گفت از حضرت صادق عليه السّلام شنيدم مىفرمود به ابو جعفر احول كه در باره آيه شريفه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  اهل محل شما چه ميگويند .\r\nجوابداد حسن بصرى مدعى بود كه معنى آيه اينست كه مودت و محبت با خويشاوندان من از نژاد عرب .\r\nحضرت صادق عليه السّلام فرمود ولى من بقريش مىگويم اين آيه اختصاص بما دارد آنها ميگويند هم مال ما است و هم شما من در جواب ايشان ميگويم وقتى براى پيامبر اكرم پيش آمدى مىكرد چه كسى را انتخاب مىنمود مگر ما را انتخاب نمىنمود مگر در جريان نفرين بر يهود نجران ما را نبرد دست على و فاطمه و حسن و حسين عليهم السّلام را گرفت و برد و در جنگ بدر علي و حمزة و عبيدة بن حارث را پيش فرستاد ولى آنها اين را نمىپذيرند آيا صحيح است كه خوشى مال آنها باشد ولى تلخى و گرفتارى براى ما باشد .\r\nمحاسن برقى : عبد اللَّه بن عجلان گفت از حضرت باقر عليه السّلام در باره آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  فرمود آنها همان ائمه هستند كه\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nاز زكات استفاده نميكنند و براى آنها حرام است .\r\nتفسير فرات بن ابراهيم : جابر گفت ما در خدمت پيامبر اكرم صلى اللَّه عليه و آله و سلم در يكى از باغهاى بنى حارثه بوديم شترى آمد گر و لاغر مقابل پيامبر اكرم سر به سجده نهاد ما بجابر گفتيم تو ديدى اين جريان را گفت آرى ديدم كه پيشانى بر زمين نهاده بود در مقابل پيامبر .\r\nپيامبر اكرم صلى اللَّه عليه و آله و سلم رو بعمر نموده فرمود عمر ! اين شتر براى من سجده نمود و به من پناهنده شد برو او را خريدارى كن و آزادش نما و كسى را با او كارى نباشد عمر شتر را خريد و رهايش كرد .\r\nسپس خدمت پيامبر اكرم رسيده عرضكرد اين يك حيوان است براى شما سجده كرد ما به سجده نمودن سزاوارتريم در مقابل هدايت و راهنمائى كه ما را كرده‌ايد هر چه مايليد بخواهيد يك پاداش عملى از ما بخواه .\r\nپيامبر اكرم فرمود اگر بنا بود دستور سجده براى احدى بدهم دستور ميدادم زن براى شوهر خود سجده كند .\r\nجابر گفت به خدا قسم خارج نشديم از آن باغ مگر اينكه اين آيه نازل شد :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nتفسير فرات ابراهيم : ابن عباس گفت وقتى اين آيه نازل شد  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  گفتم خويشاوندان شما كيانند كه بر ما واجب است آنها را دوست بداريم فرمود علي و فاطمه و دو فرزندش اين سخن را سه مرتبه تكرار نمود .\r\nفرات بن ابراهيم : عباد بن عبد اللَّه گفت خدمت جعفر بن محمّد عليه السّلام بودم مردى از اين آيه سؤال كرد  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  فرمود ما عقيده داريم كه همان خويشاوندى بين ما و آنها است و قريش مدعى هستند كه خويشاوندى آنها ما با پيمبر است مگر حرف قريش ميتواند صحيح باشد با اينكه\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nخداوند وعده داده به او كه ترا از شر قريش نگه ميدارم .\r\n« پس معلوم مىشود محبت و مودت با آنها را لازم و واجب ننموده بلكه اختصاص بما خانواده دارد » .\r\nتفسير فرات بن ابراهيم : عطا بن ابى رباح گفت به حضرت فاطمه دختر امام حسين عليه السّلام گفتم مرا حديثى بفرمائيد كه موجب تقويت قدرت استدلال من بر مردم شود .\r\nفرمود پدرم نقل كرد كه پيامبر اكرم در مدينه زندگى ميكرد هر يك از مهاجرين كه بمدينه مهاجرت ميكردند بر پيغمبر وارد ميشدند .\r\nانصار تصميم گرفتند براى پيامبر اكرم صلى اللَّه عليه و آله و سلم از اموال خود مقدارى اختصاص دهند تا براى احتياجات مالى خود صرف نمايد براى پرداخت مخارج واردين خدمت پيامبر اكرم صلى الله عليه و آله و سلم رسيده گفتند ما آمده‌ايم كه از اموال خود مقدارى را براى مخارج شما اختصاص دهيم .\r\nپيامبر اكرم سر به زير انداخت سپس سر برداشته فرمود من دستور ندارم در مقابل نبوت از شما چيزى بگيرم حركت كنيد برويد .\r\nاگر چنان دستورى رسيد بشما اطلاع خواهم داد .\r\nجبرئيل نازل شده ، گفت : يا محمّد خداوند سخن قوم ترا شنيد كه چه پيشنهادى كردند .\r\nبراى آنها چيزى واجب نموده  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nاز خدمت پيامبر اكرم خارج شده گفتند .\r\nپيامبر اكرم صلى اللَّه عليه و آله و سلم منظورش اينست كه مردم در مقابل فرزندان عبد المطلب خوار و ذليل باشند و كوچكى نسبت به آنها نمايند تا دامنه قيامت .\r\nپيامبر اكرم از پى علي بن ابى طالب عليه السّلام فرستاد وقتى آمد فرمود برو منبر و مردم را جمع كن و به آنها بگو مردم ! هر كس اجرت اجير و مزدور خود را كم بدهد در آتش خواهد سوخت و هر كه خود را نسبت به غير موالى خويش دهد\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nاهل آتش است و هر كه خويش را از پدر و مادر خود نفى نمايد و جدا گرداند در آتش خواهد سوخت امير المؤمنين مأموريت را انجام داد .\r\nمردى از جاى حركت كرده گفت يا ابا الحسن تأويل و تفسير اين جملات چيست ؟\r\nفرمود خدا و پيامبرش داناترند آنگاه خدمت پيغمبر رسيد و جريان را عرض كرد .\r\nپيغمبر اكرم سه مرتبه فرمود واى بر قريش از تأويل جملات فرمود يا علي برو به آنها بگو من همان اجير و مزدورم كه خداوند مودت او را از آسمان واجب نموده سپس فرمود من و تو مولاى مؤمنين هستيم من و تو پدر مؤمنانيم .\r\nآنگاه پيامبر اكرم خارج شده فرمود گروه مهاجر و انصار ! جمع شويد وقتى اجتماع كردند فرمود مردم علي اولين كسى بود كه ايمان به خدا آورد و نسبت بدستورات خدا پايدار ترين شما است و وفادارترين شما در مورد پيمان خدا است و داناترين شما در مورد حكومت و از همه بهتر مساوات را در تقسيم برقرار كرد و مهربانترين شما بمردم و از همه مزيتش در نزد خدا بيشتر است آنگاه فرمود خداوند تمثال امت مرا در سرشت گل نشانم داد و اسماء آنها را به من تعليم نمود همانطور كه بآدم تعليم نمود .\r\nبعد آنها را بر من عرضه نمود صاحبان پرچم‌ها از جلو من گذشتند براى علي و شيعيانش استغفار نمودم و از خدا درخواست كردم پس از من امتم را در راه پيشوائى على استوار بدارد .\r\nخدا قبول نكرد جز اينكه هر كه را خواست گمراه كند و هر كه را خواست هدايت فرمايد آنگاه خداوند قبل از اينكه سخنى بگويم هفت امتياز براى علي عليه السّلام اعلام كرد :\r\n1 - او اولين كسى است كه با من از درون زمين بر انگيخته مىشود فخر نمىكنم .\r\n\r\n","description":"","footnote":"","page_name":" 172 ","page_number":172},
  {"content":"\r\n\r\n2 - دشمنان خود را از حوض كوثر دور مىكند چنانچه شتربان شتر ناآشنا را دور مينمايد .\r\n3 - شيعيان فقير و تنگدست علي در روز قيامت گروهى را كه تعداد ايشان به اندازه قبيله ربيعه و مضر است شفاعت نمايند .\r\n4 - اولين كسى است كه درب بهشت را با من ميكوبد فخر نميكنم .\r\n5 - اولين كسى است كه همسرى با حوريه را آغاز مىكند با من و فخر نميكنم .\r\n6 - اولين كسى است از رحيق مختوم مينوشد كه پايان آن مشك است و در اين راه بايد كوشش كنند مشتاقان .\r\n7 - اولين كسى است كه با من ساكن عليين مىشود فخر نميكنم . « 1 » تفسير فرات بن ابراهيم : ابن نباته گفت در مسجد كوفه خدمت امير - المؤمنين عليه السّلام نشسته بودم مردى از بجيله بنام ابو خديجه وارد شد عرضكرد يا امير المؤمنين آيا سرّى از اسرار پيامبر صلى اللَّه عليه و آله و سلم در خدمت شما است كه ما را بشنيدن آن مفتخر فرمائى . فرمود : آرى .\r\nرو بقنبر نموده فرمود آن نوشته را بياور . نوشته را گشود در پائين آن پوست نازك نوشته بود :\r\n«  بِسْمِ اللَّهِ الرَّحْمنِ الرَّحِيمِ  » لعنت خدا و ملائكه و تمام مردم بر كسى كه خود را به غير مواليان خويش نسبت دهد و بر كسى كه در اسلام از خود چيزى بيافزايد و يا افزاينده و بدعت‌گذار را پناه دهد و هر كسى كه بر مزدور ستم روا دارد و لعنت خدا بر كسى كه يك وجب زمين را بدزدد و از حدود زمين خود تجاوز كند در قيامت وادارش ميكنند كه آن را از هفت آسمان و هفت زمين بياورد به خدا قسم اگر اين تكليف را بر چهار پايان زمين بكنند طاقت آن را\r\n\r\n\r\n","description":"","footnote":"\r\n( 1 ) در متن كتاب قسمت هفتم ذكر نشده ولى در نسخه ديگرى بجاى ششم همين قسمت هفتم است كه ذكر كرديم و قسمت ششم هفتم است .\r\n","page_name":" 173 ","page_number":173},
  {"content":"\r\n\r\nنخواهند داشت .\r\nآنگاه فرمود ابا خديجه ! ما اهل بيت پيامبر موالى هر مسلمانيم هر كه غير ما را دوست بدارد بر او لعنت خدا باد ، منظور از مزدور كسى نيست كه بيك يا دو دينار يا درهم اجير باشد بلكه منظور كسى است كه ظلم كند به پيامبر در مورد اجر رسالتش راجع بخويشاوندانش خداوند فرموده است :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  هر كس ستم به پيامبر روا دارد در اجر رسالت ، بر او باد لعنت خدا و ملائكه و تمام مردم .\r\nتفسير فرات : زياد بن منذر گفت از حضرت باقر عليه السّلام شنيدم ميفرمود ما درختى هستيم كه ريشه آن پيامبر اكرم و تنه‌اش على بن ابى طالب و شاخه‌هايش فاطمه دختر پيامبر و ميوه‌اش حسن و حسين عليهما السّلام ما شجره نبوت و خانه رحمت و كليد حكمت و معدن علم و محل رسالت و آمد و رفت ملائكه و خزينه اسرار و امانت خدا و امانتى كه بر آسمانها و زمين و كوهها عرضه شد و حرم اكبر خدا و بيت اللَّه عتيق و پيمان خدا هستيم در نزد ما علم مرگ و مير و بلاها و پيش آمدها و وصايا و فصل خطاب است و زادگاه اسلام و نژاد عرب است ائمه عليهم السّلام نورى درخشان اطراف عرش خدا بودند دستور داد تسبيح نمايند اهل آسمانها از تسبيح ايشان به تسبيح مشغول شدند ايشانند صافين و تسبيح‌كنندگان هر كه وفا به پيمان آنها نمايد به پيمان خدا وفا نموده و كسى كه عارف حق ايشان باشد عارف حق خدا است آنها عترت پيامبرند كه منكر حق ايشان باشد منكر حق خدا است آنها فرمانروايان امر خدا و گنجينه‌هاى وحى پروردگارند و وارث كتاب او و ايشان برگزيده بامر خدا و امين وحى اويند آنها خاندان نبوت و مركز رسالت و مأنوس به پر و بال ملائكه‌اند كسانى هستند كه جبرئيل بامر پروردگار آنها را تغذيه نموده بوسيله اخبار قرآن و دليل عالى اينها اهل بيت پيامبرند كه خداوند بشرافت خويش ايشان را امتياز بخشيده و بلطف مفتخر نموده و با هدايت عزيز كرده و بوحى استوار و آنها را پيشوايان هدايت قرار\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nداده و نورى درخشان در تاريكيها و اختصاص بدين خود داده و بعلم خويش مزيت بخشيده و آنچه با حدى از جهانيان نداده بايشان بخشيده .\r\nآنها را پايه دين و مركز اسرار و امناى وحى و گواهان مردم قرار داده و ايشان را برگزيده و انتخاب كرده و امتياز بخشيده فضيلت كرامت كرده و آنها را نور جهان قرار داده و پايه استوار مردم و حجت بزرگ و نجات يافتگان كه داراى قرب و منزلتند آنها برگزيدگان باشخصيت ميباشند .\r\nداوران فرمانروا و ستارگان درخشان و صراط مستقيم و شاهراه هدايتند هر كه از آنها رو بر گرداند گمراه و آنكه كوتاهى در باره ايشان نمايد ببدبختى گرفتار آيد و هر كه پيرو آنها شد بهدف ميرسد .\r\nنور درخشان پروردگارند در دلهاى مؤمنين و درياى متلاطم خوشگوار براى لب تشنگان هر كه به آنها پناه برد ايمن است و پشتيبان كسى هستند كه به آنها چنگ زند راهنماى بسوى خدا و فرمانبر اويند و مجرى دستور پروردگار و به فرمان او حكم ميكنند .\r\nخداوند پيامبرش را در ميان ايشان برانگيخت و فرشتگان خدا بر آنها وارد ميشوند و آرامش و سكينه پروردگار بر آنها نازل ميگردد و روح الامين بر آنها نزول مىكند به جهت لطف و عنايتى كه خدا بر آنها دارد اين امتياز را به ايشان بخشيده و بتقوى ايشان را آراسته و بحكمت تقويت نموده شاخه‌هاى پاك و ريشه‌هاى مباركند .\r\nگنجينه علم و وارث حلم و صاحب تقوى و فرمان و نور و روشنائيند وارث انبياء و آخرين اوصياء از آن خانواده است پاك نهاد خوش نام محمّد مصطفى پيامبر درس نخوانده و ممتاز از جمله آنها است فرمان رواى از هر و شير ژيان حمزة بن عبد المطلب و از آنها است ناران خواه در روز قحط عباس بن عبد المطلب عموى پيامبر و همدوش پدرش و جعفر بن ابى طالب ذو الجناحين كسى كه به دو قبله نماز خواند و دو هجرت كرد و دو بيعت نمود پاك نژاد روشن روان و از اين خانواده\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاست برادر و دوست حضرت محمّد و جانشين بعد از او صاحب برهان و تأويل و تفسير امير المؤمنين و ولى مؤمنين و وصى پيامبر اكرم علي بن ابى طالب درود پاك و تهنيت خدا بر او باد .\r\nاينهايند كسانى كه خداوند مودت و ولايت آنها را بر هر مرد و زن مسلمان لازم نموده و در قرآن كريم فرموده است :\r\n قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ  حضرت باقر فرمود اقتراف حسنه محبت ما خانواده است .\r\nتفسير فرات بن ابراهيم : حبيب بن ابى ثابت به مسجد قبا وارد شد ديد گروهى از انصار نشسته‌اند .\r\nحضرت علي بن الحسين عليه السّلام براى نماز آمده بود سلام كردند سپس گفتند پدران ما گفته‌اند ما خدمت پيامبر رفتيم در آن بيمارى كه از دنيا رفت عرض كرديم خداوند ما را گرامى داشت و هدايت نمود بواسطه شما و ايمان آورديم و شخصيت يافتيم .\r\nاينك هر چه مايلى در اموال ما تصرف فرما پيامبر اكرم فرمود  « قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  » ما را دستور داد به محبت شما خانواده .\r\nفرات بن ابراهيم : علي بن حسين بن سمط گفت از پدرم شنيدم مى گفت از حضرت علي بن ابى طالب كه فرمود از پيامبر اكرم شنيدم وقتى آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  نازل شد جبرئيل گفت يا محمّد هر دينى ريشه و پايه و تنه و بنيانى دارد ريشه و پايه دين گفتن  لا إِلهَ إِلَّا اللَّهُ  و پيكره و بنيان دين محبت شما خانواده است و موالات شما در راه حق و راهنمائى به سوى آن .\r\nتفسير فرات : محمّد بن حنفيه پيش ياران خود آمد كه انتظار خارج‌شدنش\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nرا از منزل داشتند گفت اين بشارت را از خدا دريافت كنيد به خدا قسم هيچ كس جز شما چنين بشارتى دريافت نكرده آنگاه اين آيه را خواند :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nفرمود ما اهل بيت و خويشاوند پيامبريم خدا ما را از آنها قرار داده و شما را نيز از ما محسوب نموده .\r\nسپس اين آيه را خواند :  قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ  آيا انتظارى براى ما جز يكى از دو نيكى داريد ؟ مرگ و داخل شدن به بهشت و ظاهر شدن امر ما كه خداوند چشم شما را روشن كند آنگاه فرمود راضى نيستيد كه نماز شما قبول شود و نماز آنها قبول نشود ، حج شما قبول شود و از آنها قبول نشود گفتند : بچه جهت ، در جواب آنها فرمود جريان همين طوريست كه گفتم .\r\nتفسير فرات : عبد الرحمن بن كثير از حضرت باقر عليه السّلام نقل كرد كه فرمود اين آيه بر پيامبر نازل شد  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  جبرئيل بر آن جناب نازل گرديده گفت يا محمّد مأموريت خود را بپايان رساندى و مدت پيامبريت پايان يافته اينك اسم اكبر و ميراث علم و آثار دانش پيامبرى را به علي بسپار من زمين را خالى از عالمى كه راهنماى بفرمان من باشد و آنها را آشنا بدين نمايد و حجت بين مردم در فاصله فوت پيامبر تا بعثت پيامبرى ديگر باشد نمىگذارم .\r\nپيامبر علي را وصى قرار داد و ميراث علم و آثار دانش پيامبرى را به او سپرد و هزار در از علم بر او گشود كه از هر در هزار در ديگر گشوده مىگشت و هر جمله هزار جمله بود و در روز دوشنبه از دنيا رفت فرمود يا علي سه روز نبايد از خانه خارج شوى تا قرآن را جمع آورى كنى مبادا شيطان بر او بيفزايد يا كم كند تو بايد بر خلاف روش وصى سليمان رفتار كنى .\r\n( نقل شده كه شيطان كتاب سحر را زير تابوت سليمان گذاشت و اين امر مردم را باشتباه انداخت ) .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nعلى عليه السّلام رداء نپوشيد براى خارج شدن از خانه تا قرآن را جمع نمود در نتيجه شيطان در آن كم و زياد نكرد .\r\nطرايف : بخارى در صحيح خود جزء ششم از ابن عباس نقل مىكند كه سعيد بن جبير گفت قربى در آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  آل محمّدند . مسلم نيز در صحيح خود در جزء پنجم همين را نقل نموده .\r\nدر جمع بين صحاح سته در جزء دوم از چهار جزء از اجزاء سوره حم در تفسير همين آيه در تعيين آل محمّد از چند طريق نقل مىكند از آن جمله ام سلمه نقل كرد كه پيامبر اكرم بفاطمه زهرا عليها السّلام فرمود شوهر و دو پسرت را بياور وقتى آنها آمدند حضرت رسول كسا را بر روى آنها انداخت سپس دست به آسمان برداشته گفت خدايا اينها آل محمّدند صلوات و بركات خود را بر آنها نازل گردان تو حميد و مجيدى . ام سلمه گفت من گوشه عبا را كنار زدم تا داخل آن جمع شوم پيامبر اكرم از دستم كشيده فرمود عاقبت تو بخير است .\r\nمناقب : كتاب ابن عقده نقل مىكند كه حضرت صادق بحصين بن عبد الرحمن فرمود محبت ما خانواده را كوچك مشمار كه آن از باقيات الصالحات است . عرض كرد يا ابن رسول اللَّه من كوچك نميشمارم ، خداى را بر اين نعمت سپاسگزارم .\r\nكنز الفوائد : حسن بن زيد از پدر خود از جدش نقل كرد كه پس از شهادت حضرت علي عليه السّلام امام حسن عليه السّلام در ضمن سخنرانى خود فرمود ما از همان خانواده‌اى هستيم كه محبت و مودت آنها بر هر مسلمانى بصريح اين آيه واجب شده  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً  فرمود اقتراف حسنة مودت ما خانواده است .\r\nكنز الفوائد : حسين بن علي عليه السّلام در مورد آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  فرمود آن خويشاوندانى كه خدا دستور پيوند و تعظيم آن داده و خير و بركت را در آن خانواده نهاده خويشاوندى ما خانواده است كه حق\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nما را بر هر مسلمان واجب نموده .\r\nثعلبى باسناد خود از ابى الديلم نقل كرد كه وقتى زين العابدين عليه السّلام را وارد شام كردند و بر درب مسجد شام نگه داشتند مردى از شاميان گفت خدا را حمد كه شما را كشت و بيچاره كرد و فتنه را خوابانيد .\r\nعلي بن الحسين عليه السّلام به او فرمود قرآن خوانده‌اى گفت آرى پرسيد الحم را قرائت كرده‌اى گفت قرآن خوانده‌ام اما الحم را نخوانده‌ام پرسيد اين آيه را خوانده‌اى  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  گفت : مگر شما آن خانواده هستيد . فرمود : آرى .\r\nبعد زين العابدين فرمود در سوره بنى اسرائيل اين آيه را خوانده‌اى  وَ آتِ ذَا الْقُرْبى حَقَّهُ  حق خويشاوند را بده .\r\nآن مرد گفت مگر شما آن خانواده‌اى هستيد كه خداوند امر كرده حق آنها را بدهيد ؟ فرمود : آرى .\r\nكافى : جابر از حضرت باقر عليه السّلام نقل كرد در مورد آيه  وَ مَنْ يَقْتَرِفْ حَسَنَةً نَزِدْ لَهُ فِيها حُسْناً  .\r\nفرمود هر كس اوصياء آل محمّد را دوست بدارد و آثار آن‌ها را پيروى كند اين دوستى موجب افزايش ولايت ساير پيامبران و اوصياء گذشته مىشود تا به آدم ، همين است معنى آيه  مَنْ جاءَ بِالْحَسَنَةِ فَلَهُ خَيْرٌ مِنْها  كه موجب دخول بهشت مىشود .\r\nخداوند در اين آيه مىفرمايد :  قُلْ ما سَأَلْتُكُمْ مِنْ أَجْرٍ فَهُوَ لَكُمْ  يعنى آن پاداشى كه از شما خواستم راجع به محبت با خويشانم به نفع شما است كه موجب هدايت و نجات شما از عذاب خدا در روز قيامت مىشود .\r\nاما در باره دشمنان خدا و پيروان شيطان كه منكر نبوت بودند و تكذيب ميكردند اين آيه را فرمود :  قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ  من از شما پاداشى نمىخواهم و شما را بناراحتى وادار نمىكنم فرمود اين يك\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nناراحتى است براى آنها كه چيزى از ايشان درخواست كند كه شايسته آن نيستند .\r\nدر اين موقع منافقين به يكديگر گفتند محمّد را كافى نبود كه بيست سال ما را تحت فرمان خود در آورد حالا مى خواهد خانواده‌اش را بر دوش ما تحميل كند .\r\nاين آيه را خدا نازل نكرده اين را از خودش ساخته مى خواهد خانواده‌اش را بر ما آقائى بخشد اگر محمّد كشته شود يا بميرد اين مقام را از خانواده او مىگيريم و هرگز به آنها رد نخواهيم كرد .\r\nخداوند پيامبرش را از تصميم آنها آگاه نمود و از سخنان سرى ايشان مطلع كرد .\r\nدر اين آيه  أَمْ يَقُولُونَ افْتَرى عَلَى اللَّهِ كَذِباً فَإِنْ يَشَإِ اللَّهُ يَخْتِمْ عَلى قَلْبِكَ  مىگويند بر خدا دروغ بسته اگر خداوند بخواهد وحى را از تو قطع مىكند كه در باره فضيلت خانواده خود و مودت آنها سخن نگوئى و فرموده است در اين آيه  يَمْحُ اللَّهُ الْباطِلَ وَ يُحِقُّ الْحَقَّ بِكَلِماتِهِ  حقى كه اختصاص بخانواده‌ات دارد ولايت است 3  إِنَّهُ عَلِيمٌ بِذاتِ الصُّدُورِ  خدا از راز دلها آگاه است كه چه تصميمى در مورد خاندان تو گرفته‌اند كه بعد از تو به آنها ستم روا دارند اين آيه اشاره به آن است  وَ أَسَرُّوا النَّجْوَى الَّذِينَ ظَلَمُوا هَلْ هذا إِلَّا بَشَرٌ مِثْلُكُمْ أَ فَتَأْتُونَ السِّحْرَ وَ أَنْتُمْ تُبْصِرُونَ  « 1 » .\r\n\r\n\r\n","description":"","footnote":"\r\n( 1 ) سوره انبيا آيه 3 .\r\n","page_name":" 180 ","page_number":180},
  {"content":"\r\n\r\n\r\nبخش چهاردهم در تأويل آيه إِذَا الْمَوْؤُدَةُ سُئِلَتْ\r\n\r\n[ ترجمهء روايات 
  ]\r\nتفسير قمى : ص 713 - جابر از حضرت باقر عليه السّلام نقل مىكند در باره آيه   وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ   فرمود بازخواست مىشود از كسى كه در راه محبت ما كشته شده .\r\nكنز الفوائد : منصور بن حازم از زيد بن على نقل كرد كه به او گفتم فدايت شوم تفسير آيه   وَ إِذَا الْمَوْؤُدَةُ سُئِلَتْ ، بِأَيِّ ذَنْبٍ قُتِلَتْ   فرمود به خدا قسم اين آيه در باره محبت ما است به خدا سوگند اختصاص بما دارد .\r\nكنز الفوائد : جابر جعفى گفت از حضرت صادق عليه السّلام پرسيدم راجع به آيه   وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ   .\r\nفرمود : كسى كه در راه محبت ما كشته شود از قاتل او بازخواست مىكنند راجع بقتل او .\r\nچهار روايت ديگر در باره همين آيه از كنز الفوائد نقل مىشود كه از جهت تكرار صرف نظر شد .\r\nكنز الفوائد : جابر از حضرت صادق عليه السّلام پرسيد تفسير آيه   وَ إِذَا الْمَوْؤُدَةُ  \r\n\r\n","description":"","footnote":"","page_name":" 181 ","page_number":181},
  {"content":"\r\n\r\n  سُئِلَتْ بِأَيِّ ذَنْبٍ قُتِلَتْ   فرمود منظور حسين عليه السّلام است .\r\nتوضيح : مرحوم طبرسى در تفسير اين آيه مىگويد : موءودة دخترى است كه او را زنده بگور مىكردند .\r\nزنان موقع زايمان گودالى مىكندند و بر سر گودال مينشستند اگر دختر ميزائيد او را در ميان گودال مىانداخت اگر پسر مىزائيد او را نگه مىداشت .\r\nيعنى از آن بچه سؤال مىشود بچه گناه كشته‌شده‌اى قاتلش را توبيخ مىنمايند بعضى گفته‌اند از آن زن سؤال مىكنند به چه گناهى او را كشتى .\r\nاز حضرت باقر و صادق عليه السّلام نقل شده كه « موده » بفتح ميم و واو - ابن عباس نيز اين روايت را نموده در اين صورت منظور خويشاوند و وابسته است از خويشاوندى كه قطع رحم كرده ميپرسند بچه جهت قطع نموده .\r\nاز حضرت باقر عليه السّلام نقل شده يعنى خويشاوند پيامبر و كسى كه در جهاد كشته شود در روايت ديگرى فرمود كسى است كه در محبت و ولايت ما كشته شود .\r\nتوضيح : ظاهر بيشتر اين اخبار شاهد قرائت دوم ( مودة ) است يا به اين طور كه منظور اهل مودت است بحذف مضاف يا اينكه از روى مجاز به مودت نسبت داده شده ، منظور تضييع مودت اهل بيت عليهم السّلام و كوتاهى در انجام وظيفه‌اى كه نسبت به آن دارند .\r\nو بنا بر قرائت مشهور ( موءوده ) كه باشد منظور شخصى كه در خاك دفن شده به طور كلى چه زنده و چه مرده همين اشاره است به كسانى كه در راه خدا كشته شده‌اند زنده‌اند نه مرده مثل اينكه زنده دفن شده‌اند در اين\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nتعبير نوعى لطافت است كه مخفى نيست « 1 » .\r\nتفسير فرات بن ابراهيم : از حضرت باقر عليه السّلام نقل شده در مورد آيه   وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ   .\r\nميفرمايد : سؤال مىكنم از اهل بيت پيغمبر كه فضل آن‌ها را برايتان توضيح دادم بچه گناه آنها را كشتيد .\r\nتفسير فرات : حضرت صادق عليه السّلام در مورد آيه  وَ إِذَا الْمَوْؤُدَةُ سُئِلَتْ  يعنى مودت ما به چه گناهى كشته شده گفت اين حق واجب ما است بر مردم و محبت واجب ما بر مردم است كه محبت ما را از ميان برده‌اند .\r\n\r\n\r\n","description":"","footnote":"\r\n( 1 ) دو روايت ديگر در اين كه ( موءوده ) مودت اهل بيت است نقل شده .\r\n","page_name":" 183 ","page_number":183},
  {"content":"\r\n\r\n\r\nبخش پانزدهم تأويل والدين و ولد و ارحام و ذوى القربى باهل بيت پيامبر اكرم صلى اللَّه عليه و آله و سلم\r\n\r\n[ ترجمهء روايات 
  ]\r\nمناقب آل ابى طالب : ص 244 - سليم بن قيس از امير المؤمنين در خبرى طويل راجع به آيه مباركه  وَ والِدٍ وَ ما وَلَدَ  فرمود : والد رسول خدا است  وَ ما وَلَدَ  يعنى اوصياء پيامبر اكرم صلى اللَّه عليه و آله و سلم .\r\nتوضيح : بعضى گفته‌اند والد آدم است و ما ولد ذريه او يا انبياء و اوصياى از فرزندانش . گفته شده ابراهيم و فرزندش بعضى گفته‌اند هر پدر و فرزندش .\r\nمناقب : ابو حمزه از حضرت باقر عليه السّلام در باره آيه   يا أَيُّهَا النَّاسُ اتَّقُوا رَبَّكُمُ الَّذِي خَلَقَكُمْ مِنْ نَفْسٍ واحِدَةٍ   فرمود منظور خويشاوندى پيامبر است كه سرور آنها امير المؤمنين عليه السّلام است دستور بمودت ايشان داده شده است ولى بر خلاف آن عمل كردند .\r\nتوضيح : شايد اين خبر نظر به قسمت   وَ الْأَرْحامَ   يعنى متوجه باشيد نسبت به خويشاوندان پيامبر اكرم كه ارتباط و مودت با آنها را قطع نكنيد .\r\nكنز الفوائد : عبد الرحيم قصير گفت از حضرت صادق عليه السّلام سؤال شد راجع\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nبه آيه  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ  فرمود نازل شده در باره فرزندان حسين عليه السّلام عرضكردم : فدايت شوم اين در مورد فرائض است ؟ فرمود نه گفتم در باره ارث است ؟ فرمود نه آنگاه فرمود در مورد فرمانروايان نازل شده .\r\nتوضيح : شايد سؤال از ارث بعد از فرائض به جهت تأكيد بوده يا خيال كرده امام عليه السّلام فرائض را حمل بر غير مواريث نموده .\r\nكنز الفوائد : محمّد بن زيد غلام حضرت باقر گفت از مولايم سؤال كردم راجع به آيه  وَ أُولُوا الْأَرْحامِ بَعْضُهُمْ أَوْلى بِبَعْضٍ  فرمود منظور علي عليه السّلام است .\r\nكنز الفوائد : زيد بن علي در باره آيه  وَ أُولُوا الْأَرْحامِ بَعْضُهُمْ أَوْلى بِبَعْضٍ فِي كِتابِ اللَّهِ مِنَ الْمُؤْمِنِينَ وَ الْمُهاجِرِينَ  فرمود خويشاوندان پيغمبر صلى اللَّه عليه و آله و سلم بفرمانروائى و ملك و مملكت دارى و ايمان شايسته‌ترند از ديگران .\r\nكنز الفوائد : ابن حازم از زيد بن علي نقل كرد كه گفتم فدايت شوم اين آيه چه معنى دارد  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى  فرمود : به خدا قسم منظور خويشاوندى ما است .\r\nكنز الفوائد : ابو المقدام از پدر خود نقل كرد كه از حضرت باقر عليه السّلام راجع بتفسير اين آيه پرسيدم  ما أَفاءَ اللَّهُ عَلى رَسُولِهِ مِنْ أَهْلِ الْقُرى فَلِلَّهِ وَ لِلرَّسُولِ وَ لِذِي الْقُرْبى وَ الْيَتامى وَ الْمَساكِينِ وَ ابْنِ السَّبِيلِ  امام عليه السّلام فرمود اين آيه در باره ما فقط نازل شده هر چه متعلق به خدا و پيامبر باشد بما تعلق دارد ما ذو القربى و ما محتاج هستيم هرگز احتياج و نياز ما به پيغمبر صلى اللَّه عليه و آله و سلم قطع نخواهد شد ما ابن السبيل هستيم هيچ راهى هويدا نمىشود مگر به وسيله ما امور به طور كلى مربوط بما است .\r\nتوضيح : شايد تأويل و تفسير تمامى از نسخه برداران حذف شده .\r\nدر تفسير امام عليه السّلام راجع به آيه  وَ بِالْوالِدَيْنِ إِحْساناً  نقل مىكند كه پيامبر اكرم فرمود بهترين و سزاوارترين پدر و مادر شما به سپاسگزارى محمّد و على عليهما السّلام هستند .\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nعلي بن ابى طالب عليه السّلام فرمود از پيامبر اكرم شنيدم ميفرمود من و على دو پدر اين امت هستيم حق ما بر مردم بيشتر از حق پدر و مادر نژادى است زيرا ما آنها را در صورت اطاعت از جهنم نجات ميدهيم و به بهشت برين رهنمون ميگرديم و از بندگى رهائى مىبخشيم و آزادگى را بايشان ارزانى ميداريم .\r\nحضرت فاطمه عليها السّلام فرمود دو پدر اين امت محمّد و علي هستند آنها را از انحراف باز ميدارند اگر مطيع آنها باشند از عذاب دائم رهائى مىيابند و به نعمت جاويد ميرسند .\r\nحضرت امام حسن عليه السّلام فرمود دو پدر اين امت محمّد و علي هستند خوشا به حال كسى كه عارف به حق آنها باشد و در تمام احوال از ايشان اطاعت كند خدا او را از بهترين ساكنين بهشت قرار مىدهد و سعادت و لطف و عنايت خدا را در مييابد .\r\nحضرت امام حسين عليه السّلام فرمود هر كس حق دو پدر شايسته‌تر خود محمّد و على را بشناسد و بواقع از ايشان اطاعت كند به او مىگويند هر كجاى بهشت كه مايلى ساكن شو .\r\nحضرت على بن الحسين عليه السّلام فرمود اگر حق پدر و مادر زياد است بواسطه‌ى نيكى و احسان آنها به فرزند احسان و نيكى محمّد و علي بامت بيشتر از آنها است آن دو شايسته‌ترند كه دو پدر امت باشند .\r\nحضرت باقر فرمود هر كس ميخواهد بداند چقدر در نزد خدا مقام دارد نگاه كند چه اندازه احترام ميگذارد به دو پدر شايسته خود محمّد و علي عليهما السلام .\r\nحضرت صادق عليه السّلام فرمود هر كس مراعات حق دو پدر گرامىتر خود محمّد و علي را بنمايد زيانى او را نخواهد بخشيد در صورتى كه حقى از پدر و مادر خود و ساير بندگان خدا ضايع كرده باشد زيرا محمّد و علي عليهما السلام آنها را با كوشش خود راضى مىكنند .\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nحضرت موسى بن جعفر عليه السّلام فرمود ثواب نماز هر چه بيشتر مىشود كه نمازگزار چقدر نسبت به دو پدر گرامىتر خود محمّد و علي احترام گذارد .\r\nحضرت رضا عليه السّلام فرمود مگر ناراحت نمىشود اگر كسى را از پدر و مادر نژاديش نفى نمايند ، عرض كردند : چرا فرمود پس سعى كنيد كه شما را از دو پدرى كه افضل از پدر و مادر نژادى هستند نفى ننمايند .\r\nحضرت جواد عليه السّلام به مردى كه در خدمتش بود فرمود من محمّد و علي را چنان دوست دارم كه اگر مرا قطعه قطعه نمايند يا با قيچى ريزه ريزه كنند دست از آنها نمىكشم .\r\nحضرت جواد فرمود بدون شك محمّد و علي عليهما السّلام به تو آن مقدار پاداش ضمانت مىكنند كه تو در راه آنها از خود گذشت داشته باشى آن‌ها در روز قيامت آن قدر براى تو درخواست ميكنند كه هر چه تو بكنى يك صد هزارم آن نميشود .\r\nحضرت امام علي النقى عليه السّلام فرمود هر كس پدر و مادر دينى او گرامىتر از پدر و مادر نژاديش نباشند از دين خدا بهره‌اى نبرده نه حلال و حرام و نه كم و زياد .\r\nحضرت امام حسن عسكرى عليه السّلام فرمود هر كس اطاعت از پدر و مادر نژادى خود را مقدم بر اطاعت از پدر دينى خود بدارد خدا به او ميگويد منهم ترا اعتنا نميكنم چنانچه تو بىاعتنائى كردى و به تو شرافت و شخصيت نميدهم پيش پدر مادر دينى است چنانچه براى آنها ارزش قائل نشدى در مقابل پدر و مادر نژاديت .\r\nاما اين آيه  ذَوِي الْقُرْبى  آنها خويشاوندان پدر مادريت هستند به تو گفته شد : حق آنها را توجه داشته باش چنانچه اين پيمان از بنى اسرائيل گرفته شد و از شما امت محمّد نيز تعهد گرفته شده است نسبت بمعرفت خويشاوندان محمّد كه آنها ائمه و پيشوايان بعد از او هستند و كسانى كه جانشين ايشان مىشوند از\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nبرجستگان دينى .\r\nامام عليه السّلام فرمود پيامبر اكرم صلى اللَّه عليه و آله و سلم فرمود هر كس رعايت حق خويشاوندان پدر و مادرى خود را بنمايد در بهشت به او هزار درجه عنايت ميكنند كه فاصله بين هر درجه تا درجه ديگر به اندازه هزار سال دويدن يك اسب تند رو عالى است يك درجه از نقره ديگرى طلا سومى مرواريد چهارمى زمرد و پنجمى زبرجد و ششمى مشك و هفتمى عنبر و هشتمى كافور اين درجات از چنين جنس‌ها است .\r\nو اما كسى كه رعايت خويشاوندان محمّد و علي را بنمايد به او آن قدر درجه و ثواب اضافه از اينها مىدهند كه معادل برترى محمّد و علي بر پدر و مادر نژاديش باشد .\r\nحضرت فاطمه عليها السّلام به برخى از زنان فرمود پدر و مادر دينى خود محمّد و علي را خشنود كن گر چه با خشم پدر و مادر نژاديت باشد مبادا پدر و مادر نژادى را خشنود كنى با خشم پدر و مادر دينى ، زيرا اگر پدر و مادر نژاديت خشمگين شوند محمّد و علي عليهما السلام آنها را راضى مىكنند به ثواب يك مليونيم از يك ساعت اطاعت كردن تو محمّد و علي عليهما السلام را و اما اگر پدر و مادر دينى است خشمگين شوند پدر و مادر نژاديت نميتوانند آنها را خشنود كنند زيرا تمام ثواب اطاعت كردن اهل دنيا برابر با خشم محمّد و على عليهما السلام نمىشود .\r\nحسن بن على عليه السّلام فرمود لازم است بر تو نيكى بخويشاوندان دو پدر دينىات محمّد و على گر چه حق خويشاوندان پدر و مادرت را ضايع كرده باشى مبادا رعايت حق خويشاوندان پيامبر را واگذارى بتلافى خويشاوندان نژادى خود زيرا سپاس خويشاوندان پدران دينى محمّد و على پيش آنها برايت سود بيشترى دارد از سپاس خويشاوندان پدر و مادر نژادى پيش آنها چون خويشاوندان پدران دينى وقتى ترا سپاس گزارند در نزد پيامبر و على عليهما السلام به كمتر سپاسى يك توجه آنها موجب از بين رفتن گناهانت مىشود گر چه به اندازه\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nفاصله زمين تا عرش باشد .\r\nاما اگر خويشاوندان پدر و مادر نژادى از تو سپاسگزارى كنند پيش آنها در صورتى كه حق خويشاوندان پيامبر را ضايع كرده باشى نميتوانند ذره‌اى از تو رفع نياز كنند .\r\nعلى بن الحسين عليه السّلام فرمود حق خويشاوندان دو پدر دينى ما محمّد و علي و دوستان آن دو بيشتر از حق پدر و مادر نژادى است ، زيرا پدران دينى مىتوانند پدر و مادر نژادى ما را راضى كنند اما پدر و مادر نژادى نميتوانند پدران دينى محمّد و علي صلوات اللَّه عليهما را از ما خشنود نمايند .\r\nحضرت محمّد بن علي عليه السّلام فرمود كسى كه پدران دينى خود محمّد و علي و خويشاوندانش را مقدم بدارد بر پدر و مادر نژادى و خويشاوندان آنها .\r\nخداوند به او ميفرمايد آن كس كه مقدم و برتر بود برترى دادى ترا نيز برترى مىدهم آن كس كه شايسته برترى بود مقدم داشتى ترا ساكن بهشت جاويد و همنشين با دوستان خود ميكنم .\r\nحضرت صادق عليه السّلام فرمود كسى كه برايش مشكل باشد رعايت حق خويشاوندان پدران دينى و هم خويشاوندان پدر و مادر نژادى و در تقديم يكى از آن دو مردد باشد و عاقبت خويشاوندان پدران دينى خود را بر خويشاوندان پدر و مادر نژادى مقدم دارد روز قيامت خداوند به او ميفرمايد او كه خويشاوندان پدران دينى خود را مقدم داشت مقدمش بدار بسوى بهشت آنچه برايش درجه قرار داده‌اند يك ميليون برابر اضافه مىشود .\r\nموسى بن جعفر عليه السّلام در جواب كسى كه توضيح داد شخصى هزار درهم داشت دو متاع براى خريد به او عرضه شد هر دو را مايل بود بخرد اما سرمايه‌اش براى هر دو كافى نبود پرسيد كدام يك برايم سودمندتر است گفتند آن يكى سودش هزار برابر اينست .\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nفرمود مگر عقل به او حكومت نمىكند كه بهتر را برگزيند جواب دادند چرا .\r\nفرمود همين طور مقدم داشتى خويشاوندان پدران دينى محمّد و علي است ثوابش بيش از اين است زيرا برترى آن معادل برترى محمّد و علي است بر پدر و مادر نژاديش .\r\nبه حضرت رضا عليه السّلام عرض كردند آقا فلان كس زيان بسيار فاحشى كرده فرمود چطور . گفتند ده هزار دينار طلا را تبديل به ده هزار درهم نقره نموده فرمود اگر اين ده هزار دينار طلا را بهزار درهم نقره تبديل كند پشيمانى و زيانش بيشتر نيست گفتند آرى .\r\nفرمود اينك شما را مطلع كنم از كسى كه پشيمانى و زيانش از او بيشتر است گفتند بفرمائيد . فرمود اگر شخصى هزار كوه طلا داشته باشد آن را بفروشد بهزار دانه بىارزش آيا از آن كسى كه قبلا ذكر شد حسرت و زيانش بيشتر نيست گفتند چرا .\r\nفرمود حالا كسى را مثال بزنم كه از اين شخص هم زيانكارتر و پشيمان‌تر است گفتند بفرمائيد فرمود كسى كه در نيكى و كمك خويشاوندان پدر و مادر نژادى خود را مقدم بدارد بر خويشاوندان پدران ديني خود محمّد و على زيرا برترى خويشاوندان پدران دينى او بر خويشاوندان پدر و مادر نژاديش بيشتر از ارزش هزار كوه طلا بر هزار دانه بىارزش است .\r\nحضرت جواد عليه السّلام فرمود هر كس خويشاوندان دو پدر دينى خود محمّد و على را بر خويشاوندان پدر و مادر نژادى مقدم بدارد خداوند او را در روز قيامت در مقابل مردم مقدم ميدارد و به تحفه‌هاى كرامت خويش ممتاز مىنمايد و بر مردم شرافت مىبخشد مگر در نيكى برابرى روا دارد يا خويشاوندان نژاديش را مقدم بدارد .\r\nحضرت امام علي النقى فرمود از بزرگداشت مقام خدا اينست كه\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nخويشاوندان پدران دينى خود محمّد و علي را مقدم بدارى بر خويشاوندان پدر و مادر نژاديت و از سبك شمردن مقام خدا است مقدم داشتى خويشاوندان پدر و مادر نژادى بر خويشاوندان پدران ديني خود محمّد و علي عليهما السّلام .\r\nحضرت امام حسن عليه السّلام فرمود مردى خانواده‌اش دچار گرسنگى شدند براى تهيه خوراك يك درهم بدست آورد نان و خورش خريد گذارش بمرد و زنى از خويشاوندان محمّد و علي عليهما السّلام افتاد آن دو نيز گرسنه بودند .\r\nگفت اينها از خانواده خودم شايسته‌ترند نان و خورش را به آنها داد متحير ماند كه پيش خانواده خود چگونه عذر بخواهد در راه فكر ميكرد چه بگويد كه يك درهم را چه كرده در همين بين كه متحير بود پيكى از او جستجو ميكرد پيك را راهنمائى كردند نامه اى از مصر براى او آورد با پانصد دينار گفت اين باقيمانده مال پسر عمويت هست كه در مصر از دنيا رفته و صد هزار دينار نيز دارد كه تجار مكه و مدينه بايد بپردازند و باغ‌ها و اموال زيادى در مصر دارد چندين برابر اينست .\r\nپانصد دينار را گرفت و صرف در خرج خانواده خود نمود آن شب پيامبر اكرم را در خواب ديد به او فرمود چگونه مشاهده كردى بينياز كردن ما ترا چون خويشاوندان مرا بر خويشاوندان خود مقدم داشتى .\r\nهر كدام از كسانى كه در مدينه و مكه مقروض به پسر عموى او بودند در شب بخواب ديدند كه به آنها گفته شد اگر فردا قرض فلانى را كه به ارث از پسر عمويش مىبرد دادى و گر نه هلاك خواهيد شد و نعمت و شخصيت شما از بين ميرود تمام بدهكاران بدهى خود را پرداختند تا تمام صد هزار دينار و هر كس در مصر مالى در اختيارش از پسر عموى او بود در خواب ديد كه تهديدش كردند كه هر چه زودتر مال فلانى را رد كن .\r\nآن شخص پيامبر اكرم صلى اللَّه عليه و آله و سلم را در خواب ديد به او فرمود ديدى خدا چه\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nكرد براى تو كسانى كه در مصر بودند دستور داديم هر چه زودتر اموال ترا تحويل دهند اگر مايلى به حاكم مصر بگوئيم باغ‌ها و املاك ترا بفروشند تا با پول آن در مدينه براى خود ملك بخرى گفت مايلم .\r\nحاكم مصر حضرت محمّد و علي عليهما السّلام را در خواب ديد و به او دستور دادند باغ‌هاى او را بفروشند و پولش را براى او حواله كنند مبلغ سيصد هزار دينار برايش فرستاد از تمام ثروتمندان مدينه بالاتر شد .\r\nبعد پيغمبر اكرم بخواب او آمده فرمود اين پاداش دنياى تو بود كه خويشاوندان مرا بر خويشان خود مقدم داشتى ، در بهشت به تو در مقابل هر دانه از مالى كه دادى هزار قصر خواهى داشت كه كوچكترين قصرهاى آن از دنيا بزرگتر است كه هر سر سوزن آن بهتر از دنيا و تمام چيزهاى موجود در دنيا است .\r\nتفسير قمى : در تفسير آيه  الَّذِينَ يُوفُونَ بِعَهْدِ اللَّهِ وَ لا يَنْقُضُونَ الْمِيثاقَ  ، او  الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ  محمّد بن فضيل از حضرت ابو الحسن نقل كرد كه فرمود رحم آل محمّد آويخته بعرش است و ميگويد خدايا پيوند نما با كسى كه با من پيوند نموده و قطع كن با كسى مرا قطع نموده اين در هر خويشاوندى جارى است اما اين آيه در باره آل محمّد است .\r\nمعانى الاخبار : عمرو بن جميع گفت خدمت حضرت صادق عليه السّلام بودم با چند نفر از اصحاب ميفرمود رحم ائمه از آل محمّد روز قيامت بعرش چسبيده و ارحام مؤمنين نيز به آنها چسبيده است ميگويد خدايا به پيوند با كسى كه مرا وصل نموده و قطع كن از كسى كه مرا قطع كرده خداوند ميفرمايد من رحمان هستم و تو رحم نام ترا از نام خود جدا كرده‌ام هر كه با تو به پيوندد با او مىپيوندم و هر كه ترا قطع كند با او قطع مينمايم به همين جهت پيامبر اكرم فرموده است رحم شعبه‌اى از خدا است .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nتفسير امام عليه السّلام در مورد تفسير ( رحمان ) مىفرمايد رحمان مشتق از رحم است .\r\nامير المؤمنين فرمود از پيامبر اكرم شنيدم ميفرمود خداوند فرموده است من رحمانم و آن رحم است اسمى از نام خود به او اختصاص دادم هر كه با آن به پيوندد با او مىپيوندم و هر كه قطع كند با او قطع ميكنم .\r\nسپس علي عليه السّلام فرمود ميدانى اين رحمى كه هر كس با آن به پيوندد با رحمان پيوسته است و هر كه قطع كند از او قطع كرده كدام است .\r\nشخصى گفت با اين دستور تحريص نموده كه هر فاملى خويشاوندان خود را محترم شمارند .\r\nعلي عليه السّلام فرمود خداوند وادار مىكند كه خويشاوندان كافر خود را گرامى دارند و آن كس كه خدا او را تحقير نموده تعظيم نمايند ، گفتند نه ترغيب بر صله رحم مؤمن نموده .\r\nفرمود حقوق خويشاوندى را واجب نموده بواسطه پيوستگى آنها در پدران و مادران گفتم آرى . فرمود : در اين صورت آنها حقوق پدر و مادر را اداء مينمايند چون پدرها و مادرها موجب رشد و نمو و غذاى آنها شده‌اند و از برخورد با ناراحتىها جلوگيرى كرده‌اند كه نعمتى زوال پذير و دفاعى زودگذر است اما پيامبر آنها را بنعمتى جاويد كشانده و از ناراحتى ابدى بازداشته كداميك از اين دو نعمت بزرگتر است گفتم نعمت پيامبر بزرگتر و باارزشتر است فرمود پس چگونه تحريص مىكند بر اداى حقى كسى كه خدا حق آن را كوچك شمرده ولى تحريص نميكند بر حق كسى كه حق او را بزرگ شمرده گفتم چنين چيزى امكان ندارد .\r\nفرمود پس حق رسول خدا از حق پدر و مادر بيشتر است حق خويشاوندان او نيز از خويشاوندان ايشان بزرگتر .\r\nپيوند با خويشاوندان پيامبر با ارزشتر و قطع آن دشوارتر است . واى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nواقعا واى بر كسى كه آن را قطع كند واى واى واى بر كسى كه حق آن را رعايت نكند مگر نميدانى احترام خويشاوند پيغمبر احترام پيامبر است و احترام پيامبر احترام خدا است و حق خدا از هر منعمى غير از او بالاتر است .\r\nزيرا هر منعمى غير از خدا لطفى كه نموده بواسطه نعمتى بوده كه خدا در اختيارش گذاشته و او را توفيق داده نشنيده‌اى خداوند بموسى بن عمران چه فرمود ؟\r\nعرض كردم پدر و مادرم فدايتان چه فرمود .\r\nفرمود خداوند به او خطاب كرد موسى ميدانى رحمت من تا چه اندازه شامل حال تو شده .\r\nعرضكرد خدايا تو به من از مادرم مهربانترى .\r\nفرمود موسى مهربانى مادرت نسبت به تو بفضل و رحمت من است من او را مهربان به تو كردم و دلگرمش كردم كه زندگى خوش خود را صرف در راه تربيت تو كند اگر اين كار را نكرده بودم او با ديگر زنان نسبت به تو فرقى نداشت .\r\nفرمود موسى ميدانى ممكن است يكى از بندگانم گناهان و خطاهاى زيادى داشته باشد انباشته آن گناهان به بلنديهاى آسمان برسد تمام گناهان او را ميبخشم و هيچ باكى ندارم .\r\nعرضكرد خدايا چگونه باكى ندارى .\r\nفرمود بواسطه يك صفت كه در آن بنده است و من آن صفت را دوست ميدارم برادران مؤمن خود را دوست ميدارد و توجه به آنها دارد و خويش را با ايشان برابر ميداند و تكبر بر آنها نمىنمايد اگر چنين بود گناهانش را مىآمرزم .\r\nموسى فخر رداى من و كبرياء پيراهن من است هر كس در اين دو چيز با من\r\n\r\n","description":"","footnote":"","page_name":" 194 ","page_number":194},
  {"content":"\r\n\r\nبنزاع برخيزد او را با آتش عذاب خود شكنجه ميكنم .\r\nيا موسى بزرگداشت مقام من اينست كه بنده‌ى مؤمنى كه او را از نعمت دنيا بهره‌مند نموده‌ام گرامى بدارد بنده‌اى را كه دستش را از مال دنيا كوتاه كرده‌ام اگر بر او تكبر ورزد مقام مرا كوچك شمرده .\r\nبعد امير المؤمنين عليه السّلام فرمود رحمى كه خداوند نام او را از رحمان جدا كرده رحم محمّد است و بزرگداشت محمّد بزرگداشت خدا است و احترام بخويشاوندان پيامبر احترام به پيغمبر است .\r\nهر مرد و زن مؤمن از شيعيان ما جزء خويشاوندان محمّد محسوب مىشود و احترام آن‌ها احترام با پيغمبر است ، واى بر كسى كه در احترام حضرت محمّد كوتاهى كند .\r\nو خوشا به حال كسى كه مراعات اين احترام را نموده خويشاوندان پيامبر را محترم شمارد و با آنها بپيوندد .\r\nتفسير عياشى : عمر بن مريم گفت از حضرت صادق راجع به تفسير اين آيه پرسيدم  وَ الَّذِينَ يَصِلُونَ ما أَمَرَ اللَّهُ بِهِ أَنْ يُوصَلَ  فرمود يك معنى آن صله رحم است و نهايت تأويل آيه همين پيوند شما است با ما .\r\nتفسير عياشى : سعد از حضرت باقر نقل كرد كه در باره آيه  إِنَّ اللَّهَ يَأْمُرُ بِالْعَدْلِ وَ الْإِحْسانِ  فرمود خدا دستور بعدل مىدهد يعنى محمّد و احسان يعنى علي  وَ إِيتاءِ ذِي الْقُرْبى  كه همان خويشاوندى ما است .\r\nخدا مردم را مأمور بمودت و محبت و رسيدگى بما نموده و از كارهاى زشت و فحشاء بازداشته و كسى كه بر ما خانواده ستم روا دارد و مردم را دعوت به غير ما كند .\r\nكنز الفوائد : جابر گفت از حضرت باقر تفسير آيه  وَ والِدٍ وَ ما وَلَدَ  را پرسيدم فرمود يعنى علي و فرزندان او كه عبارت از ائمه عليهم السّلام هستند .\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nكنز الفوائد : منصور از مردى نقل كرد كه از حضرت صادق راجع به آيه  وَ أَنْتَ حِلٌّ بِهذَا الْبَلَدِ  پرسيدم فرمود يعنى محمّد گفتم  وَ والِدٍ وَ ما وَلَدَ  فرمود علي و فرزندانش .\r\nتفسير فرات : محمّد بن سعيد باسناد خود از حضرت صادق عليه السّلام نقل مىكند در باره آيه  وَ اعْبُدُوا اللَّهَ وَ لا تُشْرِكُوا بِهِ شَيْئاً وَ بِالْوالِدَيْنِ إِحْساناً  فرمود حضرت محمّد و علي دو پدرند ( والدان ) و منظور از ذوى القربى حسن و حسين عليهما السلام هستند .\r\nفرات : ابن عباس در مورد آيه   وَ اتَّقُوا اللَّهَ الَّذِي تَسائَلُونَ بِهِ وَ الْأَرْحامَ   گفت در باره پيامبر و خويشاوندانش نازل شده به علت آن كه هر خويشاوندى و ارتباط در روز قيامت قطع شده است مگر خويشاوندى و ارتباط با محمّد صلى اللَّه عليه و آله و سلم   إِنَّ اللَّهَ كانَ عَلَيْكُمْ رَقِيباً   يعنى خدا متوجه شما است .\r\nكافى : احمد بن محمّد بن عبد اللَّه در باره آيه     لا أُقْسِمُ بِهذَا الْبَلَدِ وَ أَنْتَ حِلٌّ بِهذَا الْبَلَدِ وَ والِدٍ وَ ما وَلَدَ     .\r\nاز امام نقل كرد كه فرمود امير المؤمنين و فرزندان از نسل او كه امامند .\r\nتوضيح : منظور از  أَنْتَ حِلٌّ بِهذَا الْبَلَدِ  يعنى آبرو ريزى ترا در مكه حلال ميشمردند .\r\nحضرت صادق عليه السّلام فرمود قريش احترام به مكه ميگذاشتند ولى آبروريزى محمّد صلى اللَّه عليه و آله و سلم را حلال ميدانستند خداوند در اين آيه فرمود :    لا أُقْسِمُ بِهذَا الْبَلَدِ وَ أَنْتَ حِلٌّ بِهذَا الْبَلَدِ    يعنى آنها دشنام دادن و تكذيب ترا حلال ميشمردند .\r\nكافى : اصبغ بن نباته از امير المؤمنين عليه السّلام سؤال كرد از تفسير آيه  أَنِ اشْكُرْ لِي وَ لِوالِدَيْكَ إِلَيَّ الْمَصِيرُ  فرمود پدر و مادرى كه خداوند لازم شمرده سپس آنها را آن پدر و مادرى هستند كه موجب علم و حكمت شدند و دستور اطاعت از آنها را\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nداده ، سپس فرموده است  إِلَيَّ الْمَصِيرُ  بازگشت مردم بسوى خدا است و دليل بر اين لفظ والدان است در آيه بعد دنباله سخنان خود را راجع بعمر بن خطاب و دوست او ادامه داد و مبارزه با پيامبر اكرم در مورد جانشينش و مردمى كه به واسطه ايشان راه خلاف را از پيش گرفتند فرمود :  وَ إِنْ جاهَداكَ عَلى أَنْ تُشْرِكَ بِي  اگر كوشش كردند آن دو كه براى من شريك بگيرى اطاعت از ايشان مكن اطاعت كن از كسانى كه اطاعت آنها را واجب كرده‌ام مبادا راه انحراف از پيش‌گيرى و به حرف آن دو بكنى .\r\nباز بسخن خود برگشت راجع به پدر و مادر و فرمود :  وَ صاحِبْهُما فِي الدُّنْيا مَعْرُوفاً  با آنها خوش رفتارى كن .\r\nميفرمايد فضل و شخصيت آن دو را ( محمّد و علي ) عليهما السّلام به مردم برسان و مردم را دعوت به راه آنها نما اين آيه اشاره به همان مطلب است  وَ اتَّبِعْ سَبِيلَ مَنْ أَنابَ إِلَيَّ ثُمَّ إِلَيَّ مَرْجِعُكُمْ  بازگشت بسوى خدا ميكنند و بسوى ما از خدا بپرهيزيد و مخالفت با والدين دينى نكنيد كه رضاى آنها رضاى خدا و خشم ايشان خشم خدا است .\r\nتوضيح : آنچه مسلم است تأويل آيه به اين صورت بسيار بعيد به نظر ميرسد اگر واقعا از خود ائمه رسيده باشد از بطون بسيار عميق تفسير است و علم آن در نزد خودشان هست .\r\nكنز الفوائد : حسين بن زيد از آباء گرام خود عليهم السّلام نقل كرد كه جبرئيل بر پيامبر اكرم صلى اللَّه عليه و آله و سلم نازل شده گفت يا محمّد فرزندى برايت متولد خواهد شد كه امتت او را خواهند كشت .\r\nپس از تو فرمود من نياز بچنين فرزندى ندارم گفت ائمه و پيشوايان دين از نژاد او خواهند بود .\r\nپيغمبر اكرم پيش فاطمه عليهما السّلام آمده فرمود ترا فرزندى خواهد بود كه پس از من امت او را ميكشتند .\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nعرض كرد نياز بچنين فرزندى ندارم سه مرتبه اين سخن را برايش تكرار كرد .\r\nسپس فرمود : از نژاد او ائمه و جانشينان من خواهند بود .\r\nفاطمه زهرا عليها السّلام قبول كرد و بعد به حضرت حسين حامله شد خداوند فرزند او را از شيطان حفظ نمود و در شش ماهگى متولد شد و فرزندى شش ماهه متولد نشده جز حضرت حسين و يحيى بن زكريا .\r\nپس از زايمان پيامبر اكرم زبان خود را در دهانش گذاشت حضرت حسين مكيد آن جناب از زنى شير ننوشيد تا وقتى كه گوشت و خونش از لعاب دهان پيامبر اكرم روئيد و اين تفسير آيه شريفه است  وَ وَصَّيْنَا الْإِنْسانَ بِوالِدَيْهِ إِحْساناً حَمَلَتْهُ أُمُّهُ كُرْهاً وَ وَضَعَتْهُ كُرْهاً وَ حَمْلُهُ وَ فِصالُهُ ثَلاثُونَ شَهْراً  .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\n\r\nبخش شانزدهم لفظ امانت كه در قرآن است يعنى « امامت »\r\n\r\nآيات\r\nدر سوره نساء آيه 58 :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُمْ بِهِ إِنَّ اللَّهَ كانَ سَمِيعاً بَصِيراً  .\r\nاحزاب 33 آيه 72 :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  .\r\nتفسير : مرحوم طبرسى در مجمع البيان راجع به آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  مينويسد در اين مورد چند نظر است :\r\n1 - منظور تمام امانتهائى است كه به اشخاص سپرده مىشود امانت‌هاى خدا اوامر و نواهى او است و امانات مردم آن چيزهائى است كه برسم امانت به يكديگر ميسپارند از قبيل اموال و چيزهاى ديگر از ابن عباس و ديگران نقل شده و همين نظر از حضرت باقر و صادق عليهما السّلام نقل شده .\r\n2 - منظور از امانات فرمانروايان هستند به آنها دستور داده است خدا كه در رعايت حال رعيت قيام كنند و آنها را به راه دين و شريعت ببرند .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nاصحاب از حضرت باقر و صادق عليهما السّلام نقل كرده‌اند كه فرمود خداوند امر كرده بهر يك از امامان اينكه امامت را به امام بعد از خود بسپارند .\r\nاين نظر را تأييد مىكند كه خداوند بعد از اين آيه دستور ميدهد مردم از امامان اطاعت كنند . از ائمه عليهم السّلام نقل شده كه فرموده‌اند دو آيه در قرآن است يكى مربوط بما و ديگرى مربوط بشما است .\r\nخداوند ميفرمايد :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  و فرموده  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  .\r\nاين نظر داخل در همان قول اول است زيرا امامت هم يكى از امانت‌هاى خدا است كه بائمه عليهم السّلام سپرده شده به همين جهت حضرت باقر عليه السّلام فرموده است انجام نماز و زكات و روزه و حج از امانت است و از جمله آن‌ها است امر به امام كه غنائم و انفاق‌ها را تقسيم كنيد و ساير چيزها كه ارتباط به حقوق مردم دارد .\r\n3 - اين آيه خطاب به پيامبر اكرم است كه كليد خانه كعبه را بعثمان بن طلحه بر گرداند كه در فتح مكه از او گرفته بود و مىخواست در اختيار عباس گذارد .\r\nدليل بر مطالب گذشته اين قسمت آيه است  وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  خداوند دستور مىدهد بفرمانروايان كه با عدل و انصاف رفتار كنند  إِنَّ اللَّهَ نِعِمَّا يَعِظُكُمْ بِهِ  يعنى خوب پندى است كه خدا مىدهد بشما در مورد امانت و حكومت بعدل و انصاف .\r\nبيضاوى در تفسير آيه  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ  مينويسد :\r\nاين آيه مطلب سابق را كه فرمانبردارى بود تأييد مىكند منظور آيه  وَ مَنْ يُطِعِ اللَّهَ وَ رَسُولَهُ فَقَدْ فازَ فَوْزاً عَظِيماً  اين را امانت ناميد به جهت اينكه انجامش واجب است و معنى آيه اينست كه بواسطه عظمت شأن و بزرگى مطلب اگر آن را بر اين كرات بزرگ در صورتى كه داراى فهم باشند عرضه نمايد امتناع از\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nحمل آن خواهند نمود و از چنين كارى بيمناك مىشوند .\r\nاما انسان با ضعف بنيه و قوايش آن را حمل نمود كسى كه مراعات اين شرايط را نمايد در دو سرا رستگار خواهد شد  إِنَّهُ كانَ ظَلُوماً جَهُولًا  ستمكار است چون حق آن را رعايت نكرده‌اند  جَهُولًا  جاهل بحقيقت عاقبت آن است اين صفت را بجنس انسان نسبت داده‌اند ظلوم و جهول باعتبار اكثريت كه چنين هستند .\r\nبعضى گفته‌اند منظور از امانت فرمانبرداريست كه شامل طبيعت و اختيار گردد و عرضه داشتن يعنى تقاضاى انجام آن كه شامل درخواست انجام از شخصى مختار و اراده صدور آن از غير مختار است .\r\nمعنى حمل امانت يعنى خيانت به آن و امتناع از اداى آن ، از همين قبيل است سخن اعراب كه ميگويند حامل امانت و بردارنده آن اين نسبت را به كسى ميدهند كه اداى امانت نكرده باشد تا از مسئوليت رهائى يابد و ابا و امتناع كه در آيه است يعنى امتناع از چيزى كه براى آنها مقدور بود و ظلم و جهالت در آيه خيانت و كوتاهى است .\r\nبعضى گفته‌اند خداوند وقتى اين كرات را آفريد به آنها فهم داده فرمود من چيزى را واجب نموده‌ام بهشت را براى كسى كه اطاعت كند و جهنم را براى نافرمان آفريده‌ام گفتند خدايا مطيع جهتى هستيم كه براى آن آفريده‌شده‌ايم در جستجوى ثواب و عقاب نيستيم وقتى آدم را آفريد همين مطلب را به او عرضه داشت او به خود ستم روا داشت ( ظلوم ) كه چيز مشكلى را پذيرفت ( جهولا ) عاقبت آن را نميدانست .\r\nشايد منظور از امانت عقل يا تكليف باشد و منظور از عرضه داشتن اعتبار عقل است به نسبت استعداد آنها و امتناع آنها همان عدم لياقت و استعداد كرات است از نظر طبيعت و حمل نمودن انسان يعنى قابليت و استعداد داشت و ظلوم و جهول بودنش همان غلبه شهوت و قوه غضب است بر او بنا بر اين درست مىشود علت بودن آن براى حمل زيرا يكى از فوائد عقل اينست كه فرمانروا بر دو\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nقوه است و نگهبان آنها است كه از حد خود خارج نشوند و غرض از تكليف نيز جلوگيرى از زياده‌روى و شدت پيشرفت اين قوا است .\r\n\r\n[ ترجمهء روايات 
  ]\r\nكنز الفوائد : اسحاق بن عمار از حضرت صادق در باره آيه  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ  نقل كرد كه فرمود يعنى ولايت امير المؤمنين عليه السّلام .\r\nبصائر : زرارة از حضرت باقر نقل كرد در مورد آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  .\r\nفرمود امام ميسپارد به امام بعد و نمىتواند بشخصى كه تعيين شده براى امامت ندهد و به ديگرى بسپارد .\r\nدو روايت ديگر در همين مورد نقل شده در روايت ديگر مىفرمايد اين آيه در باره ما نازل شده .\r\nبصائر : حضرت باقر در مورد آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ إِنَّ اللَّهَ نِعِمَّا يَعِظُكُمْ بِهِ  فرمود منظور ما خانواده هستيم كه امام اول به امام بعد از خود كتب و سلاح را بدهد وقتى حكومت ظاهرى پيدا كردند بعدالتى كه در اختيارشان هست عمل كنند .\r\nچهار روايت ديگر در باره همين مطلب نقل مىشود كه از ترجمه آنها به علت عدم تكرار صرف نظر شد .\r\nبصائر الدرجات : يكى از اصحاب گفت از امام در مورد آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  .\r\nسؤال كردم فرمود ميسپارد به امام بعد از خود بعد فرمود يحيى به خدا اين بخواست او نيست از جانب خدا تعيين مىشود .\r\nبصائر : مالك جهنى گفت حضرت باقر عليه السّلام در مورد آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  پرسيد در باره چه كسى نازل شده ؟ گفتم : ميگويند در باره مردم است .\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nفرمود همه مردم حكم مىكنند بين مردم . دقت كن اين آيه در باره ما نازل شده .\r\nبصائر : محمّد حلبى از حضرت صادق عليه السّلام نقل كرد كه فرمود امام با سه امتياز شناخته مىشود :\r\n1 - او شايسته‌ترين مردم است نسبت به مقام امام قبل .\r\n2 - در نزد او سلاح پيامبر است .\r\n3 - نزد اوست وصيت او همان كسى است كه خداوند فرموده :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  فرمود سلاح در ميان ما مانند تابوت در بنى اسرائيل است مقام امامت در اختيار كسى است كه سلاح پيامبر دست او باشد ، چنانچه در مورد صندوق بنى اسرائيل چنين بود .\r\nمعانى الاخبار : يونس گفت از حضرت موسى بن جعفر عليه السّلام راجع به آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  فرمود اين آيه خطاب بما فقط مىنمايد خداوند هر امامى از ما را امر مىكند كه امر امامت را به امام بعد از خود بسپارد و به او وصيت كند همين دستور در مورد ساير امانات نيز جارى است پدرم از پدر خود نقل كرد كه علي بن الحسين عليه السّلام باصحاب خود فرمود : عليكم باداء الامانة ، فلو ان قاتل ابي الحسين بن علي عليه السّلام اتمننى على السيف الذي قتله به لاديته اليه .\r\nاگر قاتل پدرم حسين شمشيرى كه با آن پدرم را كشت به من امانت به سپارد به او بر ميگردانم .\r\nتفسير عياشى : ابن ابى يعفور از حضرت صادق عليه السّلام نقل كرد :  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  فرمود خداوند به امام دستور مىدهد آنچه در نزد اوست به امام بعد از خود بسپارد و بائمه دستور مىدهد به عدالت حكومت كنند و مردم را امر كرده از آنها\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nاطاعت نمايند .\r\nچهار روايت ديگر در همين مورد بود كه از جهت اختصار ترجمه نكرديم .\r\nمعانى الاخبار و عيون اخبار الرضا : حسين بن خالد گفت از حضرت رضا عليه السّلام راجع به اين آيه سؤال كردم :  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ مِنْها وَ حَمَلَهَا الْإِنْسانُ إِنَّهُ كانَ ظَلُوماً جَهُولًا  فرمود امانت ولايت است هر كه ادعاى ولايت و امامت بدون حق بكند كافر است .\r\nو در روايت بعد از حضرت صادق نقل مىكند كه فرمود امانت ولايت است و انسان منبع شر و نفاق است .\r\nتوضيح : بنا بر تأويلى كه ائمه عليهم السلام راجع به آيه ميفرمايند ( ال ) در الانسان عهد ذهنى و اشاره بابا بكر است يا الف لام جنسى است و منظور مصداق اول آن در اين مورد است كه ابا بكر باشد و مراد از حمل خيانت است چنانچه قبلا گذشت يا مراد خلافت است و ادعاى آن به غير حق است آن را بر اهل آسمانها و زمين يا هر دو عرضه داشتند باينكه عقوبت و عذاب چنين كارى را براى آنها بيان كردند بعد گفتند آيا خيانت ميكنيد در اين امر همه امتناع ورزيدند جز اين منافق و امثال او چون خيانت كردند با اينكه عقاب خائن امامت را به آنها گوشزد كردند .\r\nبه زودى در اين مورد خبر مفضل خواهد آمد در بخش دعاى انبياء مستجاب است در توسل به آنها .\r\nتفسير قمى : علي بن ابراهيم در باره آيه  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها  نوشته است امانت يعنى امامت و امر و نهى دليل بر اينكه امانت امامت است اين آيه است كه خداوند بائمه مىفرمايد  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  كه منظور از امانات امامت است و امانت امامت است كه بر سموات و زمين و كوهها عرضه شد امتناع ورزيدند اهل\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nآسمانها و زمين از غصب نمودن امامت و ادعاى آن مقام و مىترسيدند و غصب كرد آن را انسان منظور اولى است  إِنَّهُ كانَ ظَلُوماً جَهُولًا  او ستمگر و نادان است .\r\n لِيُعَذِّبَ اللَّهُ الْمُنافِقِينَ وَ الْمُنافِقاتِ وَ الْمُشْرِكِينَ وَ الْمُشْرِكاتِ وَ يَتُوبَ اللَّهُ عَلَى الْمُؤْمِنِينَ وَ الْمُؤْمِناتِ وَ كانَ اللَّهُ غَفُوراً رَحِيماً  .\r\nدر روايت بعد از حضرت صادق نقل مىكند امانت ولايت علي بن ابى طالب است اشاره مىكند كه كنز الفوائد و كافى همين روايت را نقل كرده‌اند .\r\nتوضيح : ممكن است منظور از امانت مطلق تكاليف باشد و اينكه از ميان تكاليف ولايت اختصاص بذكر پيدا كرده به جهت آنست كه عمده‌ترين تكليف است .\r\nاگر ولايت را بكسر و او بخوانيم معنى آن فرمانروائى و خلافت مىشود در اين صورت حمل آن ادعاى بدون حق خواهد بود چنانچه گذشت .\r\nبصائر : جابر از حضرت باقر عليه السّلام در مورد آيه  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ وَ الْجِبالِ فَأَبَيْنَ أَنْ يَحْمِلْنَها وَ أَشْفَقْنَ  منظور ولايت است كه امتناع ورزيدند از روى كفر آن را حمل كنند و آن را انسان حمل كرد آن انسانى كه حمل كرد ابو فلان بود .\r\nبصائر : ابو بصير گفت از حضرت صادق شنيدم مىفرمود ولايت ما را بر آسمانها و زمين و كوهها و شهرها عرضه داشتند هيچ كدام مانند مردم كوفه قبول نكردند .\r\nمناقب : ابو بكر شيرازى در نزول القرآن در مقام على عليه السّلام مىنويسد به اسناد خود از محمّد بن حنفيه كه امير المؤمنين در باره آيه  إِنَّا عَرَضْنَا الْأَمانَةَ  فرمود خداوند امانت مرا بر آسمان‌هاى هفتگانه از نظر ثواب و عقاب عرضه داشت گفتند خدايا ما آن را از نظر ثواب و عقاب حمل نميكنيم ولى بدون ثواب و عقاب حمل ميكنيم .\r\nخداوند امانت و ولايت مرا بر پرندگان عرضه داشت اول پرنده‌اى كه ايمان\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nآورد بازهاى سفيد و چكاوك بود و اول پرنده‌اى كه انكار نمود بوم و عنقا بودند از بين پرندگان آنها لعنت شدند بوم و جغد كه نميتواند روز آشكار شود چون پرندگان با او دشمنند اما عنقا در درياها است كه ديده نمىشود و خداوند عرضه داشت امانت مرا بر زمينها هر جا كه ولايت مرا قبول كرد آن را پاك و پاكيزه قرار داده و ميوه‌ها و روئيدنيهاى آن را شيرين و گوارا نمود و آبش را زلال و هر جا كه انكار نمود آنجا را شوره‌زار كرد و روئيدنيهايش را تلخ و ميوه‌اش را خاردار و حنظل قرار دار و آبش را تند و شور .\r\nبعد فرمود  وَ حَمَلَهَا الْإِنْسانُ  يعنى امت تو اى محمّد ولايت امير المؤمنين و امامتش را بناحق ادعا كردند با آن عقاب و كيفر و پاداشى كه داشت  إِنَّهُ كانَ ظَلُوماً  او ستمگر بنفس خود بود و  جَهُولًا  و جاهل بامر پروردگار هر كس حق آن را ادا نكند ستمگر و بيدادگر است .\r\nتفسير فرات : عبيد بن كثير از شعبى نقل مىكند كه در باره آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  .\r\nگفت آشكارا ميگويم و جز خدا از كسى نمىهراسم اين امانت به خدا سوگند ولايت علي بن ابى طالب است .\r\nتفسير فرات بن ابراهيم : علي بن عتاب از فاطمه زهرا عليها السّلام نقل مىكند كه پيامبر اكرم فرمود وقتى مرا بآسمانها بالا بردند رسيدم بسدرة المنتهى كه بفاصله يك زه كمان يا كمتر قرار داشتم با دل ديدم نه با چشم يك اذان شنيدم دو تا دو تا و اقامه يكى يكى شنيدم منادى ندا كرد : ملائكه من و ساكنان آسمانها و زمين و حاملين عرشم گواهى دهيد كه خدائى جز من نيست يكتايم و شريكى ندارم گفتند گواهيم و اقرار داريم .\r\nملائكه من و ساكنان آسمانها و زمين و حاملين عرشم گواهى دهيد كه محمّد بنده و پيامبر من است گفتند گواهيم و اقرار داريم فرمود ملائكه ساكنان آسمانها و زمين و حاملين عرشم .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nگواهى دهيد كه علي ولى من و ولي رسول من و ولى مؤمنين است بعد از پيامبر گفتند گواهى مىدهيم و اقرار داريم .\r\nعباد بن صهيب از حضرت صادق نقل كرد حضرت باقر فرمود ابن عباس هر وقت ياد از اين حديث ميكرد ميگفت ما اين مطلب را در قرآن مىيابيم  إِنَّا عَرَضْنَا الْأَمانَةَ عَلَى السَّماواتِ وَ الْأَرْضِ  .\r\nابن عباس مىگفت به خدا قسم طلا و نقره و گنج‌هاى زمين را بامانت نزد آنها نسپرد ولى قبل از خلقت آدم بآسمانها و زمين و كوهها وحى كرد كه من ذريه محمّد را در ميان شما ميگذارم چگونه با آنها رفتار ميكنيد ؟ وقتى شما را خواندند جواب دهيد و از شما پناه خواستند پناه دهيد و از آنها اطاعت كنيد در مورد دشمنانشان آسمانها و زمين و كوهها از اين مأموريت ترسيدند كه مبادا كوتاهى كنند بنى آدم آن را حمل كردند ، حضرت باقر عليه السّلام فرمود به خدا قسم وفا نكردند بمأموريت خود در مورد امانت از نظر اطاعت و فرمانبردارى .\r\nتوضيح : سيد بن طاوس در كتاب سعد السعود مىنويسد در تفسيرى كه نسبت به حضرت باقر دارد ديدم كه در باره آيه  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  فرموده اين آيه در امر ولايت است كه بايد تسليم بآل محمّد شود .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nبخش هفدهم وجوب اطاعت ائمه و اينكه منظور از ملك عظيم آنهايند و اولو الامرند و مورد رشك مردم\r\n\r\nآيات :\r\nنساء   أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً ، فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً   .\r\nخداوند در اين آيه مىفرمايد :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ إِنْ كُنْتُمْ تُؤْمِنُونَ بِاللَّهِ وَ الْيَوْمِ الْآخِرِ ذلِكَ خَيْرٌ وَ أَحْسَنُ تَأْوِيلًا  .\r\nتفسير آيه  أَمْ يَحْسُدُونَ النَّاسَ  مرحوم طبرسى مينويسد معنى آن بلكه حسد ميورزند مردم . در معنى ناس اختلاف كرده‌اند ، بعضى گفته‌اند مردم بر نعمت پيامبرى حضرت رسول و اينكه نه زن برايش حلال شده و به آنها علاقه دارد رشك مىبردند مىگفتند اگر پيامبر بود بايد نبوت او را از اين كار بازمىداشت خداوند بيان كرد كه نبوت در آل ابراهيم بىسابقه نبوده .\r\nدوم - منظور از ناس در آيه پيامبر و آل اوست و فضل يعنى نبوت در پيامبر و امامت در آلش .\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nتوضيح : پس از آن روايت مىكند از تفسير عياشى چند خبرى را در اين مورد كه خواهد آمد در اين قسمت آيه  وَ أُولِي الْأَمْرِ مِنْكُمْ  مفسرين دو نوع تفسير نموده‌اند :\r\n1 - منظور از اولو الامر فرمانروايان است .\r\n2 - علماء و دانشمندان اما دانشمندان شيعه در اين مورد از حضرت باقر و صادق عليه السّلام نقل كرده‌اند كه مراد از اولى الامر ائمه از آل محمّد است كه به طور كلى اطاعت آنها را خدا واجب نموده همانطور كه اطاعت از خدا و پيامبرش واجب شده و فرمانبردارى از كسى را بطور كلى خدا واجب نمىنمايد مگر معصوم بودن او ثابت شده باشد و بداند كه باطنش مانند ظاهر اوست و بداند اشتباه نميكند و كار بدرا دستور نخواهد داد و اين مقام در هيچ يك از فرمانروايان و دانشمندان وجود نخواهد داشت ، مگر ائمه اطهار .\r\nمنزه است خداوند از اينكه امر كند اطاعت نمايند از كسى كه معصيت او را مىكند يا مطيع كسى باشند كه ظاهر و باطنش فرق داشته باشد .\r\nزيرا محال است اطاعت چنين اشخاص لازم باشد همانطور كه محال است اجتماع آنچه در او اختلاف دارند .\r\nاز چيزهائى كه اين مطلب را ثابت مىكند اينست كه خداوند اطاعت اولى الامر را نظير اطاعت پيامبرش قرار داده چنانچه اطاعت پيامبر را نظير اطاعت خود قرار داده اين مطلب شاهد است بر اينكه اولو الامر از تمام مردم برترند چنانچه پيامبر بالاتر از اولو الامر و تمام مردم است اين صفت و امتياز مخصوص ائمه هدى از آل محمّد است كه عصمت و امامت آنها ثابت شده و تمام امت اتفاق دارند بر مقام ارجمند و عدالت ايشان .\r\n فَإِنْ تَنازَعْتُمْ فِي شَيْءٍ فَرُدُّوهُ إِلَى اللَّهِ وَ الرَّسُولِ  يعنى اگر اختلاف در يكى از امور دينى خود نموديد مورد نزاع را برگردانيد بكتاب خدا و سنت پيامبر و ما معتقديم كه بر گردانيد بائمه كه قائم مقام پيامبرند بعد از وفاتش چنانچه\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nدر زندگى بايشان مراجعه ميكردند چون ائمه حافظ شريعت و جانشينان او در امتش هستند پس جايگزين او خواهند بود .\r\n وَ أَحْسَنُ تَأْوِيلًا  يعنى بهترين عاقبت يا منظور اين بهتر است از تأويل شما زيرا بر گرداندن به خدا و رسول و ائمه معصومين بهتر است از تأويل به غير حجت  وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ  حضرت باقر فرمود آنها ائمه معصومين هستند  لَعَلِمَهُ الَّذِينَ يَسْتَنْبِطُونَهُ مِنْهُمْ  ضمير بر ميگردد به اولى الامر .\r\nبعضى گفته‌اند ضمير بر مىگردد به گروهى كه ذكر شده از منافقين يا ضعيفان .\r\n\r\n[ ترجمهء روايات 
  ]\r\nتفسير قمى : حنان از حضرت صادق نقل كرد كه گفتم آيه  فَقَدْ آتَيْنا آلَ إِبْراهِيمَ الْكِتابَ  فرمود نبوت است گفتم منظور از  وَ الْحِكْمَةَ  چيست فرمود فهم و قضاوت  وَ آتَيْناهُمْ مُلْكاً عَظِيماً  گفت منظور از ملك عظيم همان واجب بودن اطاعت ايشان است .\r\nتفسير قمى : سپس بر مردم واجب نموده اطاعت ائمه را در اين آيه ميفرمايد :  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  يعنى اطاعت از امير المؤمنين عليه السّلام حضرت صادق عليه السّلام فرمود اين آيه نازل شده  فَإِنْ تَنازَعْتُمْ فِي شَيْءٍ  فارجعوه الى اللَّه و الى الرسول و الى اولي الامر منهم .\r\nتوضيح : چنان معلوم مىشود كه در قرآن ائمه عليهم السّلام ( فارجعوه ) بجاى ( فردوه ) است ممكن است تفسير ( ردوه ) باشد .\r\nو نيز معلوم مىشود كه در آن قرآن  وَ إِلى أُولِي الْأَمْرِ مِنْهُمْ  از اين تعبير معلوم مىشود كه اولو الامر جزء مخاطبين نيستند كه فرمود اگر اختلاف كرديد چنانچه مفسرين اهل سنت گفته‌اند .\r\nعيون اخبار الرضا : حضرت باقر عليه السّلام فرمود پيامبر اكرم وصيت كرد به علي و حسن و حسين سپس در باره اين آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  فرمود ائمه از نژاد على و فاطمه زهرا عليها السّلام است تا\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nروز قيامت .\r\nبصائر : حضرت باقر عليه السّلام در باره آيه  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  فرمود بر ما رشگ مىبرند .\r\nسه روايت ديگر در همين مورد از بصائر نقل مىشود كه از نظر اختصار ترجمه نكرديم .\r\nبصائر : هشام بن حكم گفت به حضرت صادق عليه السّلام گفتم  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  منظور از ملك عظيم در آيه چيست فرمود وجوب اطاعت از ائمه و از همين ملك عظيم است اطاعت كردن جهنم از ائمه در روز قيامت .\r\nبصائر : بريد عجلى از حضرت باقر عليه السّلام در باره آيه  فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  نقل كرد كه در اين آيه ملك عظيم معنى از اين خانواده پيامبران و انبياء و ائمه را قرار داديم چگونه در آل ابراهيم قبول دارند ولى در مورد آل محمّد منكرند عرضكردم معنى  وَ آتَيْناهُمْ مُلْكاً عَظِيماً  چيست فرمود همين كه ائمه را در ميان آنها قرار داده هر كه مطيع آنها باشد مطيع خدا است و هر كه معصيت كند مخالفت با خدا كرده همين ملك عظيم است چهار روايت ديگر در مورد تفسير ملك عظيم و ساير قسمتهاى آيه است كه از جهت عدم تكرار ترجمه نشد .\r\nتفسير عياشى : داود بن فرقد گفت به حضرت صادق عليه السّلام عرضكردم تفسير آيه  قُلِ اللَّهُمَّ مالِكَ الْمُلْكِ تُؤْتِي الْمُلْكَ مَنْ تَشاءُ وَ تَنْزِعُ الْمُلْكَ مِمَّنْ تَشاءُ  خداوند به بنى اميه نيز ملك را عنايت كرده فرمود آن طور كه مردم خيال مىكند نيست خداوند ملك را بما داد بنى اميه گرفتند مثل اينكه كسى لباسى دارد ديگرى از او ميگيرد مال كسى كه گرفته ، نيست .\r\nاعلام الورى و مناقب : جابر انصارى گفت به پيامبر اكرم راجع به آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ  گفتم خدا و رسول در آيه معلوم\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاست ، اما اولى الامر كيانند ؟\r\nفرمود آنها جانشينان منند جابر و پيشوايان بعد از منند اول آنها علي بن ابى طالب بعد امام حسن سپس امام حسين بعد علي بن الحسين سپس محمّد بن علي كه در تورات معروف بباقر است و تو او را خواهى ديد وقتى او را ملاقات كردى سلام مرا به او برسان .\r\nسپس صادق جعفر بن محمّد بعد موسى بن جعفر سپس على بن موسى بعد محمّد بن علي سپس علي بن محمّد آنگاه حسن بن علي سپس هم نام و هم كنيه من حجة اللَّه در زمين و بقية اللَّه در بين مردم پس از حسن بن علي آن كسى كه خداوند بدست او فتح مىكند شرق و غرب را او از شيعيان خود پنهان است بطورى كه معتقد بامامت او باقى نمىماند مگر كسى كه قلبش را خداوند به ايمان آزمايش نموده .\r\nتفسير عياشى : بريد بن معاويه گفت خدمت حضرت باقر عليه السّلام بودم از اين آيه سؤال كردم :\r\n أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  در جواب فرمود :  أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ  توجه نميكنى به كسانى كه مختصرى از علم كتاب داده شده‌اند ايمان بجبت و طاغوت دارند فرمود منظور فلان و فلان است  وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا  فرمود پيشوايان گمراه و دعوت‌كنندگان بجهنم .\r\nاينها راه را بهتر از آل محمّد و دوستانشان تشخيص داده‌اند   أُولئِكَ الَّذِينَ لَعَنَهُمُ اللَّهُ وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً ، أَمْ لَهُمْ نَصِيبٌ مِنَ الْمُلْكِ   .\r\nاينها را خدا لعنت نموده و هر كس مورد لعن خدا قرار گيرد ياورى ندارد آيا براى آنها بهره‌اى از ملك هست منظور از اين ملك امامت و خلافت است  فَإِذاً لا يُؤْتُونَ النَّاسَ نَقِيراً  بمردم به اندازه نقطه‌اى كه در وسط دانه خرما است نميدهند فرمود ما آن مردمى هستيم كه در اين آيه منظور شده  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  فرمود بما رشگ مىبرند براى نعمتى كه بما\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nعنايت نموده كه عبارت از امامت است .\r\n فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  .\r\nميفرمايد از آن خانواده پيامبران و انبياء و ائمه را قرار داديم چگونه در مورد آل ابراهيم قبول دارند ولى در باره آل محمّد منكرند .\r\n فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ وَ كَفى بِجَهَنَّمَ سَعِيراً  تا اين قسمت آيه  وَ نُدْخِلُهُمْ ظِلًّا ظَلِيلًا  گفتم منظور از ملك عظيم در آيه آل ابراهيم چيست .\r\nفرمود از ايشان ائمه را قرار داد هر كه اطاعت از ايشان كند اطاعت خدا را كرده و هر كه مخالفت ورزد با خدا مخالفت كرده ملك عظيم همين است .\r\nبعد فرمود  إِنَّ اللَّهَ يَأْمُرُكُمْ أَنْ تُؤَدُّوا الْأَماناتِ إِلى أَهْلِها  تا  سَمِيعاً بَصِيراً  فرمود منظور ما هستيم كه بايد امام اول از ما امامت و كتاب و علم و سلاح را به امام بعد از خود بسپارد  وَ إِذا حَكَمْتُمْ بَيْنَ النَّاسِ أَنْ تَحْكُمُوا بِالْعَدْلِ  حكومت به عدالتى نمايند كه در اختيار شما است .\r\nبعد به مردم ميفرمايد :  يا أَيُّهَا الَّذِينَ آمَنُوا  منظور تمام مؤمنين است تا قيامت  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  منظور از اولى الامر فقط ما هستيم  فَإِنْ تَنازَعْتُمْ فِي  الامر ، فارجعوا الى  اللَّهُ وَ إِلَى الرَّسُولِ   وَ أُولِي الْأَمْرِ مِنْكُمْ  چنين نازل شده چگونه دستور باطاعت اولى الامر ميدهد بعد اجازه مىدهد كه با آنها بنزاع پردازند بلكه مسأله نزاع ارتباط دارد به كسانى كه خداوند به آنها ميفرمايد اطاعت از خدا و پيامبر و اولو الامر كنيد ( يعنى مردم ) .\r\nمناقب و تفسير عياشى : حضرت صادق عليه السّلام فرمود يا ابو الصباح ما گروهى هستيم كه اطاعت ما را واجب نموده خمس مال ما است و اموال پاكيزه و ما راسخين در علم هستيم و مأمور رشك مردميم در قرآن ميفرمايد :  أَمْ يَحْسُدُونَ النَّاسَ عَلى ما آتاهُمُ اللَّهُ  .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\nچند روايت ديگر در معنى ملك عظيم ذكر شده كه از ترجمه خوددارى شد .\r\nتفسير عياشى : داود بن فرقد گفت از حضرت صادق عليه السّلام شنيدم در حالى كه اسماعيل پسرش نيز حضور داشت ميفرمود :  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  فرمود ملك عظيم وجوب اطاعت است دنباله آيه را قرائت نمود  فَمِنْهُمْ مَنْ آمَنَ بِهِ وَ مِنْهُمْ مَنْ صَدَّ عَنْهُ  . من گفتم استغفر اللَّه اسماعيل گفت چرا استغفار كردى .\r\nگفتم چون پيش از اين مىخواندم  وَ مِنْهُمْ مَنْ يُؤْمِنُ بِهِ وَ مِنْهُمْ مَنْ  صد عنه .\r\nحضرت صادق عليه السّلام فرمود همان طوريست كه من خواندم از فرزندان ابراهيم برخى ايمان آورده‌اند و بعضى از آنها جلوگيرى ميكردند .\r\nتوضيح : مسلم است كه تمام فرزندان ابراهيم اين امتياز را ندارند اين موقعيت اختصاص به بعضى از آنها دارد .\r\nتفسير عياشى : ابان گفت خدمت حضرت رضا عليه السّلام رسيده از اين آيه  يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  پرسيدم فرمود اولى الامر علي بن ابى طالب عليه السّلام است بعد سكوت نمود چون سكوت امام به طول انجاميد عرض كردم :\r\nپس از علي بن ابى طالب عليه السّلام چه كس بوده فرمود حسن عليه السّلام باز سكوت كرد گفتم بعد كه بود فرمود حسين گفتم پس از حسين عليه السّلام فرمود على بن الحسين و سكوت نمود پيوسته هر امام را نام ميبرد سكوت ميكرد تا من سؤال را تكرار مىكردم تا تمام آنها را نام برد .\r\nتفسير عياشى : عمران حلبى گفت از حضرت صادق عليه السّلام شنيدم ميفرمود شما اين عقيده را از منبع اصلى آن گرفته‌ايد از اين آيه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  و از اين فرمايش پيامبر اكرم صلى اللَّه عليه و آله و سلم\r\n« ما ان تمسكتم به لن تضلوا »\r\nنه از قول\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nفلان كس و نه از قول فلانى .\r\nتفسير عياشى : حضرت باقر عليه السّلام در باره آيه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  فرمود اين در باره علي و ائمه عليهم السّلام است كه خداوند آنها را جايگزين انبياء قرار داده جز اينكه چيزى را از پيش خود حلال يا حرام نميكنند ( آنچه پيامبر اكرم فرموده همان را مىگويند ) .\r\nتفسير عياشى : حكيم گفت به حضرت صادق عليه السّلام گفتم فدايت شوم اولو الامرى كه خداوند امر باطاعت آنها نموده ، كيانند ؟\r\nفرمود آنها علي بن ابى طالب و حسن و حسين و على بن الحسين و محمّد بن علي و جعفر كه من هستم خدا را سپاسگزار باشيد كه پيشوايانتان را بشما شناسانده در صورتى كه گروهى از مردم منكر آنها هستند « 1 » .\r\nتفسير عياشى : زراره از حضرت باقر نقل مىكند كه فرمود مهمترين پايگاه دين و قله‌ى بلند آن و كليد و راه بسوى پيامبران و رضاى خدا همانا اطاعت امام است .\r\nپس از شناختن او سپس فرمود : خداوند مىفرمايد  مَنْ يُطِعِ الرَّسُولَ فَقَدْ أَطاعَ اللَّهَ  تا اين قسمت آيه ( حفيظا ) توجه داشته باشيد .\r\nاگر شخصى تمام شبهايش بعبادت و روزها به روزه بگذرد و تمام ثروتش را در راه خدا انفاق نمايد و هر سال تا آخر عمر به حج برود ولى آشنا بولايت ولى خدا نباشد كه او را دوست بدارد و تمام اعمالش براهنمائى آن امام باشد پاداشى نزد خداوند ندارد ، در مقابل اعمالش و نه از اهل ايمان شمرده مىشود آنهائى كه مستضعفند و نيكو كار خداوند بفضل و رحمت خود ايشان را داخل بهشت مىكند « 2 » .\r\n\r\n\r\n","description":"","footnote":"\r\n( 1 ) چند روايت ديگر در تفسير اولو الامر بود كه از ترجمه خوددارى شد .\r\n( 2 ) مستضعف كسانى هستند كه در راه شناسائى امام و امور دينى بجهاتى كه ضعف آنها موجب شده راه نبرده‌اند ممكن است منظور امام شيعيان باشد .\r\n","page_name":" 215 ","page_number":215},
  {"content":"\r\n\r\nتفسير عياشى : ابو اسحاق نحوى گفت از حضرت صادق عليه السّلام شنيدم مىفرمود خداوند پيامبرش را بمحبت خود تربيت نمود فرمود : «  إِنَّكَ لَعَلى خُلُقٍ عَظِيمٍ  » آنگاه دين را در اختيار او گذاشت فرمود  ما آتاكُمُ الرَّسُولُ فَخُذُوهُ وَ ما نَهاكُمْ عَنْهُ فَانْتَهُوا  و فرمود :  مَنْ يُطِعِ الرَّسُولَ فَقَدْ أَطاعَ اللَّهَ  حضرت رسول صلى اللَّه عليه و آله و سلم نيز در اختيار علي و جانشينانش گذاشت شما قبول كرديد ولى مردم منكر شدند به خدا قسم ما بشما محبت مىورزيم كه پيرو ما باشيد در گفتار و خاموشى ما واسطه هستيم بين شما و خدا سوگند به خدا بهره‌اى براى احدى نيست در صورتى كه خلاف امر ما را نمايد .\r\nتفسير عياشى : عبد اللَّه بن جندب گفت نامه‌اى حضرت رضا عليه السّلام به من نوشت كه ياد از آن گروه كرده بودى كه ديروز جزء برادران دينى شما بودند و اينك مخالف و دشمن با شمايند و از شما بيزارند و آن دروغى كه از خود در آوردند راجع بزنده بودن پدرم صلوات اللَّه عليه در آخر نامه نوشته بود اينها بنظرشان چيزى رسيد و شيطان آنها را بشبهه افكند و در راه دين باشتباه افتادند اين بواسطه افترائى بود كه زدند و گردهم آمده امام خود را نديده گرفته گفتند به چه دليل حضرت موسى بن جعفر از دنيا رفته ، امام بعد از او كيست و بچه دليل ميگويد حضرت رضا امام است .\r\nاين احتياطى كه كردند موجب هلاكت آنها شد و بدست خود گرفتار شدند خدا به احدى ستم روا نمىدارد اين به آنها ربطى نداشت بلكه براى آنها لازم بود ، در هنگام تحير و آنچه نمىدانند مراجعه نمايند به كسى كه عالم و داراى قدرت استنباط است .\r\nزيرا خداوند در قرآن مىفرمايد :  وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ  منظور آل محمّد است آنهايند كه علم قرآن را دارند و حلال و حرام را تشخيص مىدهند و ايشان حجت خدايند بر مردم .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nدر مناقب مينويسد : امت در مورد اين آيه دو نظريه دارند :\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  يكى اين كه اولو الامر همان امامان ما هستند دوم اينكه فرماندهان سپاه هستند وقتى يكى از اين دو نظر باطل بود قطعا نظر دوم ثابت مىشود و گر نه حق از ميان امت خارج مىشود .\r\nدليل بر اينكه اولو الامر ائمه ما هستند اينست كه ظاهر آيه مىرساند كه بايد در تمام كارها مطيع اولو الامر باشند .\r\nزيرا خداوند طاعت اولو الامر را بعد از طاعت از خود و پيامبرش آورده و هم اينكه بطور مطلق و بدون قيد ذكر نموده و جهت مخصوصى را معين نكرده اگر اطاعت از يك جهت مىخواست بايد توضيح ميداد وقتى توضيح نداد معلوم مىشود اطاعت به طور كلى است وقتى اين مطلب ثابت شد امامت آنها نيز ثابت مىشود .\r\nزيرا اطاعت از كسى پس از پيمبر واجب نيست به اين صورت مكر امام وقتى لازم باشد اطاعت اولو الامر بطور عموم بايد حتما معصوم باشند و گر نه منجر به اين مىشود كه خداوند دستور به كار زشت داده باشد وقتى ثابت شد كه آيه دلالت بر عصمت و عموم اطاعت مىكند باطل است كه بگوئيم اولو الامر فرماندهان سپاه و سرلشكران هستند چون آنها معصوم نيستند و اطاعت از آنها در مورد مخصوصى است .\r\nبعضى گفته‌اند منظور از اولو الامر علماى عامه هستند ، ايشان نيز در امور دينى اختلاف دارند اطاعت از يكى موجب مخالفت با ديگرى مىشود وقتى مؤمن يكى را اطاعت نمود با ديگرى مخالفت كرده خدا چنين دستورى نميدهد از آن گذشته خداوند اولو الامر را بصفتى مشخص كرده كه دلالت بر علم و فرماندهى هر دو مينمايد .\r\nچنانچه در اين آيه ميفرمايد :  وَ إِذا جاءَهُمْ أَمْرٌ مِنَ الْأَمْنِ أَوِ الْخَوْفِ أَذاعُوا بِهِ وَ لَوْ رَدُّوهُ إِلَى الرَّسُولِ وَ إِلى أُولِي الْأَمْرِ مِنْهُمْ لَعَلِمَهُ الَّذِينَ يَسْتَنْبِطُونَهُ مِنْهُمْ  مسلم\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nاست كه بوجود آوردن امن يا خوف مربوط بامراء و سپهداران است و استنباط بعلماء اختصاص دارد و اين دو صفت جمع نميشود مگر براى فرمانرواى عالم و دانا .\r\nشعبى مىگويد : ابن عباس گفت اولو الامر فرماندهان سپاه هستند كه علي اولين آنها است .\r\nحسن بن صالح بن حى از حضرت صادق راجع به همين مطلب سؤال كرد فرمود آنها ائمه اهل بيت پيامبرند .\r\nتفسير مجاهد : مينويسد اين آيه در باره امير المؤمنين عليه السّلام نازل شد موقعى كه پيامبر اكرم او را جانشين خود قرار داد در مدينه عرض كرد يا رسول اللَّه مرا جانشين خود بين زنان و بچه‌ها قرار داده‌اى فرمود يا علي راضى نيستى كه نسبت به من مانند هارون نسبت بموسى باشى آن موقع كه به او گفت :\r\n اخْلُفْنِي فِي قَوْمِي وَ أَصْلِحْ  ؟\r\nعرض كرد چرا به خدا راضيم .\r\n وَ أُولِي الْأَمْرِ مِنْكُمْ  . پس پيامبر اكرم علي بن ابى طالب را اختيار دار امت قرار داد ، آن موقعى كه پيامبر اكرم او را جانشين خود در مدينه گذاشت دستور داد مردم از او اطاعت كنند و مخالفت با او ننمايند .\r\nمجالس مفيد : ابن عباس گفت پيامبر اكرم فرمود گوش كنيد و اطاعت نمائيد از كسى كه خدا او را به مقام ولى امرى قرار داده اين كار موجب نظام دين است .\r\nتفسير فرات : عبيد بن كثير گفت از حضرت صادق عليه السّلام سؤال شد راجع به اين آيه  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  فرمود صاحبان فقه و علم گفتيم عمومى است يا مخصوص يك عده است ، فرمود : اختصاص بما خانواده دارد .\r\nتفسير فرات : ابو مريم گفت از حضرت صادق عليه السّلام راجع به اين آيه پرسيدم  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  فرمود اطاعت از علي واجب است .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nگفتم تنها اطاعت از پيامبر اكرم واجب بود بنا به آيه  مَنْ يُطِعِ الرَّسُولَ فَقَدْ أَطاعَ اللَّهَ  فرمود اطاعت علي بن ابى طالب پس از پيامبر اكرم واجب شد ( چون امامتش بعد از پيامبر بود .\r\nتفسير فرات : ابراهيم گفت به حضرت صادق عليه السّلام عرض كردم فدايت شوم در مورد اين آيه چه ميفرمائى  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  فرمود ما منظور از ناس در آيه هستيم كه بما رشك مىبرند ما صاحب ملك و وارث پيامبرانيم در نزد ما عصاى موسى است و ما گنجينه‌هاى خدا در زمين هستيم نه گنج طلا و نقره از ما خانواده است پيامبر اكرم و امير المؤمنين و امام حسن و امام حسين عليهم السّلام .\r\nتفسير فرات : عيسى بن سرى گفت از حضرت صادق عليه السّلام درخواست كردم مرا آشنا به پايه‌هاى استوار دين نمايد كه هيچ كس را عذرى پذيرفته نيست در عدم شناسائى آنها و كسى كه كوتاهى در شناخت آنها نمايد دينش تباه شده و عملش مقبول نيست و عذرش در بىاطلاعى او نسبت بچيزهائى كه بر خورد مىكند پذيرفته نيست .\r\nفرمود گواهى دادن به  لا إِلهَ إِلَّا اللَّهُ  و ايمان به پيامبر خدا و اقرار نسبت به آنچه از جانب خدا آورده و زكات و ولايتى كه خداوند به آن امر كرده يعنى ولايت آل محمّد صلى اللَّه عليه و آله و سلم .\r\nعرض كردم آقا بر ولايت دليلى هست كه تشخيص داده شود و راهى وجود دارد كه شناخته شود فرمود : آرى اين آيه شاهد بر آن است :\r\n يا أَيُّهَا الَّذِينَ آمَنُوا أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  كه امير المؤمنين على بن ابى طالب عليه السّلام است .\r\nاختصاص : ابو العلا گفت به حضرت صادق عليه السّلام عرض كردم آيا اوصياء پيامبر اطاعت آنها واجب است فرمود آنهايند كه خدا فرموده است  أَطِيعُوا اللَّهَ وَ أَطِيعُوا الرَّسُولَ وَ أُولِي الْأَمْرِ مِنْكُمْ  و آنهايند كه خداوند ميفرمايد :  إِنَّما وَلِيُّكُمُ اللَّهُ وَ \r\n\r\n","description":"","footnote":"","page_name":" 219 ","page_number":219},
  {"content":"\r\n\r\n رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ  .\r\nمعمر بن خلاء گفت مردى فارسى از حضرت رضا عليه السّلام پرسيد آقا اطاعت از شما واجب است ؟ فرمود آرى ، عرض كرد مانند اطاعت علي بن ابى طالب فرمود : آرى .\r\nاخبارى كه دلالت بر وجوب اطاعت ائمه عليهم السّلام مينمايد بسيار زياد است كه در ابواب متفرق است .\r\nمناقب : روايت از ائمه عليهم السّلام در باره آيه  وَ نَجْعَلَهُمُ الْوارِثِينَ  و آيه  وَ اللَّهُ يُؤْتِي مُلْكَهُ مَنْ يَشاءُ  اين دو آيه در باره ائمه نازل شده .\r\nكنز الفوائد : از ابو بصير نقل مىكند از حضرت صادق عليه السّلام كه در تفسير آيه  مَنْ يُطِعِ اللَّهَ وَ رَسُولَهُ  كسى كه اطاعت خدا و پيامبر را نمايد در مورد ولايت علي بن ابى طالب عليه السّلام و ائمه بعد از او  فَقَدْ فازَ فَوْزاً عَظِيماً  به رستگارى بزرگى رسيده است .\r\nفرات بن ابراهيم : باسناد خود از حضرت صادق عليه السّلام در مورد آل ابراهيم  وَ آتَيْناهُمْ مُلْكاً عَظِيماً  فرمود ملك عظيم اينست كه از اين خانواده ائمه را قرار داده هر كه اطاعت از آنها بنمايد اطاعت خدا را كرده و هر كه با آنها مخالفت كند مخالفت خدا را كرده همين ملك عظيم است .\r\nفرات بن ابراهيم : فزارى گفت از حضرت باقر آيه  فَلْيَحْذَرِ الَّذِينَ يُخالِفُونَ عَنْ أَمْرِهِ أَنْ تُصِيبَهُمْ فِتْنَةٌ أَوْ يُصِيبَهُمْ عَذابٌ أَلِيمٌ  پرسيدم فرمود منظور از فتنه كفر است .\r\nپرسيدند اين آيه در باره كه نازل شده فرمود در باره پيامبر اكرم ، همين معنى جارى است در مورد اوصياء و جانشينانش در اطاعت كردن از ايشان .\r\nكافى : ابو بصير از حضرت صادق عليه السّلام نقل مىكند در باره آيه  وَ لَوْ أَنَّا كَتَبْنا عَلَيْهِمْ أَنِ اقْتُلُوا أَنْفُسَكُمْ  .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nاگر ما بر آنها لازم كنيم كه خود را بكشند و تسليم امام باشند  أَوِ اخْرُجُوا مِنْ دِيارِكُمْ  يا از ديار خود خارج شويد بواسطه رضاى امام  ما فَعَلُوهُ إِلَّا قَلِيلٌ مِنْهُمْ وَ لَوْ  اين كار را انجام نميدهند مگر گروه كمى از آنها  فَعَلُوا ما يُوعَظُونَ بِهِ لَكانَ خَيْراً لَهُمْ وَ أَشَدَّ تَثْبِيتاً  .\r\nاگر اهل خلاف انجام دهند آنچه بايشان پند داده مىشود براى آنها بهتر است در همين آيه است  ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ  ديگر ناراحتى در مورد ولايت در خود احساس نميكنند  وَ يُسَلِّمُوا تَسْلِيماً  و تسليم فرمان خدا مىشوند .\r\nدر صفحه 303 نيز همين روايت از تفسير عياشى نقل شده .\r\nكافى : محمّد بن مروان روايت به امام مىرساند كه فرمودند در باره آيه  يا أَيُّهَا الَّذِينَ آمَنُوا   تُؤْذُوا رَسُولَ اللَّهِ  مؤمنين پيامبر را نيازاريد در باره علي و ائمه كما  آذَوْا مُوسى فَبَرَّأَهُ اللَّهُ مِمَّا قالُوا  .\r\nتوضيح : ضمير اليهم بر ميگردد بائمه عليهم السّلام مثل اينكه نقل بمعنى كرده‌اند زيرا خداوند در سوره احزاب مىفرمايد  ما كانَ لَكُمْ أَنْ تُؤْذُوا رَسُولَ اللَّهِ وَ لا أَنْ تَنْكِحُوا أَزْواجَهُ مِنْ بَعْدِهِ أَبَداً  .\r\nولى بعد از چند آيه ميفرمايد :  يا أَيُّهَا الَّذِينَ آمَنُوا لا تَكُونُوا كَالَّذِينَ آذَوْا مُوسى فَبَرَّأَهُ اللَّهُ مِمَّا قالُوا  .\r\nبين دو آيه جمع كرده و مضمون هر دو را فرموده گرچه ممكن است در مصحف ائمه چنين باشد و ممكن است ايذاء موسى در مورد وصى او هارون نيز باشد .\r\nكنز الفوائد : عيسى بن داود نجار از ابو الحسن موسى از پدرش نقل مىكند در باره آيه  قُلْ أَطِيعُوا اللَّهَ وَ أَطِيعُوا الرَّسُولَ فَإِنْ تَوَلَّوْا فَإِنَّما عَلَيْهِ ما حُمِّلَ  بگو اطاعت از خدا و رسول او نمائيد .\r\nاگر اعراض نمودند اين تكليف متوجه او است شنيدن و اطاعت و امانت و\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nصبر به عهده شما است پيمانى كه خدا گرفته است از شما در مورد علي و آنچه در قرآن بيان نموده از وجوب اطاعتش آيه‌اى كه ميفرمايد  وَ إِنْ تُطِيعُوهُ تَهْتَدُوا  .\r\nيعنى اگر از علي اطاعت كنيد هدايت مىيابيد  وَ ما عَلَى الرَّسُولِ إِلَّا الْبَلاغُ  چنين نازل شده ( از نظر تفسير ) در كتاب عمده از مناقب ابن مغازلى از جابر از حضرت باقر در مورد آيه  أَمْ يَحْسُدُونَ النَّاسَ عَلى ما آتاهُمُ اللَّهُ مِنْ فَضْلِهِ  .\r\nفرمود : به خدا قسم ما آن ناس هستيم كه در آيه ذكر شد ( يعنى بما رشك مىبرند ) در مقابل نعمت ولايت كه خدا ارزانى داشته .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n\r\nبخش هجدهم ائمه انوار خدا هستند و آيات نور در باره آنها تأويل شده\r\n\r\n[ ترجمهء روايات 
  ]\r\nتفسير قمى : صالح بن سهل همدانى گفت از حضرت صادق عليه السّلام شنيدم مىفرمود در باره آيه  اللَّهُ نُورُ السَّماواتِ وَ الْأَرْضِ مَثَلُ نُورِهِ كَمِشْكاةٍ  .\r\nمشكات فاطمه عليها السّلام است  « فِيها مِصْباحٌ »  امام حسن  « الْمِصْباحُ »  « 1 » حسين است  فِي زُجاجَةٍ الزُّجاجَةُ كَأَنَّها كَوْكَبٌ دُرِّيٌّ  .\r\nفاطمه زهرا بين زنان دنيا و زنان بهشت چون ستاره‌اى درخشان است  يُوقَدُ مِنْ شَجَرَةٍ مُبارَكَةٍ  كه ميدرخشد از نژادى مبارك يعنى نژاد ابراهيم  لا شَرْقِيَّةٍ وَ لا غَرْبِيَّةٍ  نه يهودى است و نه نصرانى  يَكادُ زَيْتُها يُضِيءُ  علم از او ميتراود  وَ لَوْ لَمْ تَمْسَسْهُ نارٌ نُورٌ عَلى نُورٍ  .\r\nامامى از اين خانواده پس از امام ديگر  يَهْدِي اللَّهُ لِنُورِهِ مَنْ يَشاءُ  خداوند\r\n\r\n\r\n","description":"","footnote":"\r\n( 1 ) منظور از مصباح اول غير از مصباح دوم است غربى را بيهودى تفسير نموده چون آنها بجانب مغرب نماز مىخواندند و شرقى را به نصارى چون به سمت مشرق نماز ميگزاردند منظور از فلان و فلان ابو بكر و عمر است .\r\n","page_name":" 223 ","page_number":223},
  {"content":"\r\n\r\nهر كه را بخواهد هدايت مىكند بائمه عليهم السّلام  وَ يَضْرِبُ اللَّهُ الْأَمْثالَ لِلنَّاسِ وَ اللَّهُ بِكُلِّ شَيْءٍ عَلِيمٌ  .\r\nخداوند براى مردم مثل ميزنند او بهر چيزى دانا است .\r\n أَوْ كَظُلُماتٍ  يا مانند تاريكىها يعنى فلان و فلان  فِي بَحْرٍ لُجِّيٍّ يَغْشاهُ مَوْجٌ  منظور عثمان است .\r\n مِنْ فَوْقِهِ مَوْجٌ  طلحه و زبير است  ظُلُماتٌ بَعْضُها فَوْقَ بَعْضٍ  معاويه و فتنه‌هاى بنى اميه است  إِذا أَخْرَجَ  وقتى مؤمن دست خود را در آورد در ظلمت فتنه آنها نميتواند ببيند .\r\n لَمْ يَكَدْ يَراها وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  او را امامى نخواهد بود كه روز قيامت بنور او راه برود .\r\nو در باره آيه  نُورُهُمْ يَسْعى بَيْنَ أَيْدِيهِمْ وَ بِأَيْمانِهِمْ  فرمود آنها امامهاى مؤمنين هستند كه نور آنها از جلو و اطرافشان ميدرخشد تا وارد منزل‌هاى خود در بهشت مىشوند .\r\nكتاب توحيد و معانى الاخبار : فضيل بن يسار گفت به حضرت صادق عرض كردم  اللَّهُ نُورُ السَّماواتِ وَ الْأَرْضِ  فرمود خداوند چنين است گفتم  مَثَلُ نُورِهِ  فرمود محمّد مثل نور خدا است گفتم  « كَمِشْكاةٍ »  فرمود سينه محمّد صلى اللَّه عليه و آله و سلم گفتم  « فِيها مِصْباحٌ »  فرمود در آن نور علم است . يعنى نبوت .\r\nگفتم : «  الْمِصْباحُ فِي زُجاجَةٍ  » .\r\nفرمود علم پيامبر اكرم وارد بقلب علي عليه السّلام شد .\r\nگفتم : ( كأنها ) .\r\nفرمود چرا ( كأنها ) ميگوئى ، پرسيدم پس چگونه بگويم فرمود « كأنه  كَوْكَبٌ دُرِّيٌّ  » .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nگفتم : «  يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ  » .\r\nفرمود آن امير المؤمنين علي بن ابى طالب عليه السّلام است كه نه يهودى است و نه نصراني .\r\nگفتم :  « يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ  .\r\nفرمود نزديك است علم از دهان عالم آل محمّد فرو ريزد قبل از سخن گفتن .\r\nگفتم : «  نُورٌ عَلى نُورٍ  » .\r\nفرمود امامى پس از امام ديگر .\r\nتفسير قمى : عبد اللَّه بن جندب از حضرت رضا عليه السّلام نقل كرد كه در نامه‌اى به او نوشت مثل ما در كتاب خدا مانند مشكات است و مشكات در قنديلى است ما مشكات هستيم كه در آن مصباح است مصباح و چراغ محمّد است .\r\nچراغ در شيشه ايست كه چون ستاره ميدرخشد از نژادى پاك و ابراهيمى كه نه شرقى است و نه غربى نژادى معروف كه متهم بآلودگى نشده نور آن چراغ ميدرخشد اگر آتش در او افروخته نشده باشد نور در پى نور امام پس از امام ديگر . خداوند هر كه را بخواهد بنور ولايت ما راهنمائى مىكند و براى مردم مثل مىزند خدا داناى هر چيز است نور علي است كه خدا هر كه را بخواهد بولايت او رهبرى مىكند .\r\nشايسته است كه خداوند دوست ما را با چهره‌اى درخشان محشور كند با دليلى روشن و حجتى قاطع در نزد پروردگار شايسته است كه خدا دوست ما را با پيغمبران و صديقين و شهدا و صالحين محشور كند كه اينها خوب رفيقهائى هستند .\r\nتفسير قمى : ابو خالد كابلى گفت از حضرت باقر عليه السّلام پرسيدم راجع به آيه  فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا  فرمود ابا خالد به خدا قسم نور ائمه از آل محمّدند تا روز قيامت آنها به خدا قسم نور خدايند كه فرستاده و نور خدايند در آسمانها و زمين به خدا قسم ابا خالد ! نور امام در دل مؤمنين درخشان‌تر از نور\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nخورشيد است در روز . سوگند به خدا دلهاى مؤمنين را منور مىكنند و نور ايشان را از هر كه بخواهد خدا پنهان مىكند و دلى را پاك نميكند مگر اينكه تسليم ما باشد و با ما از در آشتى در آيد .\r\nاگر از در آشتى با ما درآمد خدا او را از شدت گرفتارىهاى حساب در امان قرار ميدهد و از وحشت قيامت ايمن ميگرداند .\r\nتفسير قمى : ابو ايوب انصارى گفت پيامبر اكرم فرمود خداوند بهشت را از نور عرش خود آفريد .\r\nسپس از آن مقدارى را پراكنده نمود كه به من يك سوم آن رسيد و به فاطمه عليها السّلام يك سوم ، يك سوم ديگر به علي عليه السّلام و اهل بيت او رسيد هر كس از اين نور بهره‌اى گرفته باشد راه بولايت آل محمّد پيدا مىكند و هر كس او را نصيبى نشده باشد منحرف از ولايت ايشان خواهد بود .\r\nتفسير قمى :  أَ وَ مَنْ كانَ مَيْتاً فَأَحْيَيْناهُ  فرمود يعنى جاهل به حق و ولايت باشد او را هدايت ميكنيم .\r\n وَ جَعَلْنا لَهُ نُوراً يَمْشِي بِهِ فِي النَّاسِ  برايش نورى درخشان قرار مىدهيم كه با آن ميان مردم راه برود فرمود آن نور ولايت است .\r\n كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  مانند كسى است كه در تاريكىها است و نميتواند از آن خارج شود فرمود يعنى ولايت غير آل محمّد را دارد  كَذلِكَ زُيِّنَ لِلْكافِرِينَ ما كانُوا يَعْمَلُونَ  چنين آراسته شده براى كافران كردارشان .\r\nتفسير قمى :  فَالَّذِينَ آمَنُوا بِهِ  كسانى كه ايمان به پيامبر آورند  وَ عَزَّرُوهُ وَ نَصَرُوهُ وَ اتَّبَعُوا النُّورَ الَّذِي أُنْزِلَ مَعَهُ  .\r\nيعنى پيرو امير المؤمنين باشند  أُولئِكَ هُمُ الْمُفْلِحُونَ  آنها رستگارند . خداوند از پيامبران پيمان گرفت كه بامت‌هاى خود خبر دهند از ظهور پيامبر اسلام و او را يارى كنند .\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nايشان نيز بگفتار يارى نمودند و بامت خود اين دستور را دادند در آينده پيامبر اكرم صلى اللَّه عليه و آله و سلم بر مىگردد آنها نيز برخواهند گشت و او را در دنيا يارى ميكنند .\r\nكافى : حضرت صادق عليه السّلام در مورد آيه  وَ اتَّبَعُوا النُّورَ الَّذِي أُنْزِلَ مَعَهُ  فرمود نور در اين آيه امير المؤمنين و ائمه هستند .\r\nتفسير عياشى : مسعدة بن صدقه گفت حضرت صادق عليه السّلام داستان دو فرقه را ( شيعه و مخالفين ) در ميثاق نقل كرد تا آنجا كه فرمود خداوند در هر دو فرقه استثناء قائل شد .\r\nفرمود خير و شر دو مخلوق خدايند كه خدا را در آن دو مشيت و خواست است در تغيير هر كدام براى كسى مقدر شده حتى آخرين قسمتى كه براى آنها قرار داده شده است از خير و شر اين آيه قرآن اشاره به همين مطلب است .\r\n اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  نور آل محمّدند و ظلمات دشمنان ايشانند .\r\nتفسير عياشى : نقل از حضرت باقر عليه السّلام فرمود :  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  فرمود ميت كسى است كه عارف به امام نيست ميدانى منظور از مرده چيست گفتم بفرمائيد فرمود مرده كسى است كه چيزى نمىداند او را با شناخت امام زنده ميكنيم .\r\n وَ جَعَلْنا لَهُ نُوراً يَمْشِي بِهِ فِي النَّاسِ  فرمود برايش امامى قرار ميدهيم كه از او پيروى كند  كَمَنْ مَثَلُهُ فِي الظُّلُماتِ لَيْسَ بِخارِجٍ مِنْها  يعنى او مانند كسى كه امام را نمىشناسد .\r\nكنز الفوائد : عبد اللَّه بن سليمان گفت به حضرت صادق عليه السّلام گفتم منظور از اين آيه چيست  قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً  شما را\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nبرهانى از طرف پروردگارتان فرستاديم و نورى آشكارا فرمود برهان پيامبر اكرم است و نور مبين علي بن ابى طالب عليه السّلام .\r\nتفسير فرات بن ابراهيم : از حضرت باقر در باره آيه  مَثَلُ نُورِهِ كَمِشْكاةٍ فِيها مِصْباحٌ  .\r\nفرمود علم در سينه  مُحَمَّدٌ رَسُولُ اللَّهِ  است و زجاجه سينه علي بن ابى طالب است  كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ  فرمود نور علم  لا شَرْقِيَّةٍ وَ لا غَرْبِيَّةٍ  از ابراهيم خليل الرحمن بسوى  مُحَمَّدٌ رَسُولُ اللَّهِ  بسوى علي بن ابى طالب  لا شَرْقِيَّةٍ وَ لا غَرْبِيَّةٍ :  نه يهودى است و نه نصرانى  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ  فرمود نزديك است عالم آل محمّد بعلم سخن گويد قبل از اينكه از او درخواست شود .\r\nاز تفسير فرات دو روايت ديگر در همين مورد نقل مىكند كه در روايت دومى مىنويسد در مورد آيه  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ  فرمود آن خانه‌هاى پيامبران است و خانه على بن ابى طالب عليه السّلام از آن خانه‌ها است .\r\nتفسير فرات : حسين بن عبد اللَّه بن جندب گفت نامه‌اى خارج كرد و گفت پدرم براى حضرت رضا عليه السّلام نوشت فدايت شوم من پير شده‌ام ديگر توانائى ندارم انجام دهم بسيارى از كارهائى كه قبلا انجام ميدادم مايلم مرا چيزى بياموزى كه موجب نزديكى بپروردگار شود و فهم و علم مرا افزايد . در جواب نوشت برايت نامه‌اى نوشتم بخوان آن را درك مىكنى در آن نامه شفا است براى كسى كه خدا بخواهد او را شفا بخشد و هدايت است براى كسى كه خدا هدايت او را خواسته باشد زياد اين ذكر را بگو\r\n« بسم اللَّه الرحمن الرحيم لا حول و لا قوة الا باللَّه العلى العظيم »\r\nاين نامه را براى صفوان و آدم بخوان آدم يكى از دوستان صفوان بود .\r\nعلى بن الحسين عليه السّلام فرمود محمّد صلى اللَّه عليه و آله و سلم امين خدا در زمين بود .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nپس از درگذشت او ما امناى خدائيم در زمين در نزد ما علم بلاها و مرگها است و انساب عرب و زادگاه اسلام ما هر كس را ببينيم مىفهميم كه واقعا او مؤمن است يا منافق شيعيان ما نام خود و خانواده‌شان نوشته شده است و كاملا آنها را مىشناسيم خداوند از آنها پيمان گرفته كه پيرو ما باشند و قدم در جايى كه ما ميرويم بگذارند بر ملت ابراهيم خليل الرحمن كسى جز ما و آنها نيست ما در روز قيامت چنگ بدامن پيامبرمان مىزنيم و پيامبر اكرم چنگ بنور خدا مىزند و حجزه همان نور است و شيعيان ما چنگ بنور ما مىزنند هر كه از ما جدا شود هلاك شده و هر كه پيرو ما باشد نجات يافته .\r\nمنكر ولايت ما كافر است و پيرو ما و پيرو دوستان ما مؤمن . كافر بما محبت نمى - ورزد و مؤمن ما را دشمن نمىدارد كسى كه با محبت ما بميرد بر خدا لازم است او را با ما محشور كند ما نوريم براى پيروان خود و كسى كه بما اقتدا نمايد .\r\nهر كه از ما كناره‌گيرى كند از ما نخواهد بود و هر كه با ما نباشد از اسلام بهره‌اى نبرده بوسيله ما دين شروع و بما ختم مىشود بوسيله ما خدا از روئيدنيهاى زمين شما را بهره‌مند كرده و بواسطه ما باران از آسمان مىبارد و بواسطه ما خدا شما را از غرق در دريا و فرو رفتن در زمين نگه مىدارد خداوند بواسطه ما شما را در قبرها و محشر و هنگام صراط و ميزان و موقع داخل شدن بهشت سود مىبخشد مثل ما در كتاب خدا مانند مشكات است . مشكات در قنديل است . ما مشكات هستيم كه در آن چراغ است و چراغ محمّد صلى اللَّه عليه و آله و سلم  الْمِصْباحُ فِي زُجاجَةٍ  ما زجاجه هستيم  كَأَنَّها كَوْكَبٌ دُرِّيٌّ يُوقَدُ مِنْ شَجَرَةٍ مُبارَكَةٍ زَيْتُونَةٍ لا شَرْقِيَّةٍ وَ لا غَرْبِيَّةٍ  نژادى معروف و غير قابل ايراد كه نورش ميدرخشد  يُضِيءُ وَ لَوْ لَمْ تَمْسَسْهُ نارٌ نُورٌ  قرآن  عَلى نُورٍ يَهْدِي اللَّهُ لِنُورِهِ مَنْ يَشاءُ  هدايت مىكند بنور آن هر كس را كه بخواهد بولايت ما . خدا بهر چيز دانا است گرچه كسى را هدايت بولايت ما نمايد .\r\nلازم است بر خدا كه دوست ما را با چهره‌اى درخشان و برهانى فروزان با سر\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nبلندى نزد خدا محشور نمايد و دشمن ما روز قيامت با چهره‌اى سياه و سرافكنده در نزد خدا محشور مىشود لازم است خداوند دوست ما را رفيق پيامبران و صديقين و شهداء و صالحين قرار دهد كه خوب رفيقانى هستند و دشمن ما را رفيق شياطين و كافران گرداند كه بد رفيقانى هستند .\r\nشهيد ما بده امتياز از ساير شهدا برتر است و شهيد شيعه ما با هفت امتياز بر ديگران برترى دارد ما نجبا و بازمانده انبيا و فرزندان اوصيا هستيم ما از همهء مردم به خدا نزديكترين و ما شخصيت‌هاى ممتاز در كتاب آسمانى هستيم و ما از همه به دين خدا سزاوارتريم خداوند شريعت را براى ما تشريع نموده در قرآن ميفرمايد :\r\n شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ  يا محمّد  وَ ما وَصَّيْنا بِهِ إِبْراهِيمَ وَ مُوسى وَ عِيسى  ما را تعليم دادند و ما نيز ابلاغ كرديم آنچه بايد بگوئيم و وارث علم انبياء شديم ما ذريه صاحبان علم هستيم  أَنْ أَقِيمُوا الدِّينَ  يا آل محمّد  وَ لا تَتَفَرَّقُوا فِيهِ  متحد باشيد  كَبُرَ عَلَى الْمُشْرِكِينَ  گران است بر كسانى كه ولايت علي بن ابى طالب را قبول ندارند دعوتهاى شما  ما تَدْعُوهُمْ إِلَيْهِ  بولايت على  اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ  خدا بر مىگزيند و هدايت مىكند كسى را كه دعوت ترا اى پيامبر راجع بولايت علي بن ابى طالب بپذيرد .\r\nمناقب : ابو خالد كابلى از حضرت باقر در مورد آيه  فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا  نقل كرد كه فرمود نور به خدا قسم ائمه از آل محمّدند اين آيه كه مىفرمايد :  أَتْمِمْ لَنا نُورَنا  يعنى شيعيان ما را بما ملحق نما .\r\nحضرت صادق عليه السّلام در باره آيه  انْظُرُونا نَقْتَبِسْ مِنْ نُورِكُمْ  فرمود :\r\nخداوند روز قيامت نور را به مقدار اعمال مردم تقسيم مىكند بمنافق نيز ميدهد و در انگشت ابهام پاى چپ او قرار دارد نور او خاموش مىشود .\r\nبعد اين آيه را قرائت نمود : فينادون فرياد مىزنند از پشت ديوارها  أَ لَمْ نَكُنْ مَعَكُمْ قالُوا بَلى  مگر ما با شما نبوديم مىگويند : چرا .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nطرايف : ابن مغازلى شافعى باسناد خود از حسن بصرى نقل مىكند پرسيدم از آيه :  كَمِشْكاةٍ فِيها مِصْباحٌ  گفت مشكات فاطمه و مصباح حسن و حسين و  الزُّجاجَةُ كَأَنَّها كَوْكَبٌ دُرِّيٌّ  فاطمه عليها السّلام است چون ستاره‌اى درخشان بود در ميان زنان عالم  يُوقَدُ مِنْ شَجَرَةٍ مُبارَكَةٍ زَيْتُونَةٍ  از نژاد مبارك ابراهيم نه يهودى و نه نصرانى  يَكادُ زَيْتُها يُضِيءُ  نزديك بود علم از او آشكار شود هنگام سخن  لَوْ لَمْ تَمْسَسْهُ نارٌ نُورٌ عَلى نُورٍ  گفت منظور فرزندان فاطمه است امامى پس از امام ديگر  يَهْدِي اللَّهُ لِنُورِهِ مَنْ يَشاءُ  هدايت مىكند بولايت آنها هر كه را خدا بخواهد .\r\nتفسير فرات : جابر گفت : از حضرت باقر عليه السّلام پرسيدم راجع به آيه  يَوْمَ تَرَى الْمُؤْمِنِينَ وَ الْمُؤْمِناتِ يَسْعى نُورُهُمْ بَيْنَ أَيْدِيهِمْ وَ بِأَيْمانِهِمْ  روزى كه مىبينى مردان و زنان مؤمن را نور آنها مىدرخشد در مقابل و طرف راستشان پيامبر اكرم فرمود :\r\nآن نور امام است كه روشن مىكند جلو و طرف راست آنها را در روز قيامت موقعى كه به او اجازه دهند وارد منزل خود در جنات عدن شود مؤمنين نيز از پى او مىروند تا داخل شوند اما اين قسمت آيه  بِأَيْمانِهِمْ  شما چنگ ميزنيد بنور آل محمّد و آل محمّد چنگ بنور حسن و حسين دارند و آن دو بنور امير المؤمنين علي بن ابى طالب عليه السّلام و علي عليه السّلام چنگ بنور پيامبر اكرم مىزند تا داخل مىشوند با او در جنات عدن اينست معنى آيه شريفه  بُشْراكُمُ الْيَوْمَ جَنَّاتٌ تَجْرِي مِنْ تَحْتِهَا الْأَنْهارُ خالِدِينَ فِيها ذلِكَ هُوَ الْفَوْزُ الْعَظِيمُ  .\r\nتفسير فرات : از ابن عباس نقل مىكند در مورد آيهء  يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ  اى كسانى كه ايمان آورده‌ايد بپرهيزيد از خدا و به پيامبرش ايمان آوريد بشما دو نصيب از رحمت خود ميبخشد فرمود آن دو نصيب حسن و حسين هستند  وَ يَجْعَلْ لَكُمْ نُوراً تَمْشُونَ بِهِ  برايتان امامى قرار مىدهد ( امير المؤمنين علي بن ابى طالب ) كه در مسير زندگى بهمراه او برويد .\r\n\r\n","description":"","footnote":"","page_name":" 231 ","page_number":231},
  {"content":"\r\n\r\nتفسير فرات : در مورد آيه  يا أَيُّهَا الَّذِينَ آمَنُوا اتَّقُوا اللَّهَ وَ آمِنُوا بِرَسُولِهِ يُؤْتِكُمْ كِفْلَيْنِ مِنْ رَحْمَتِهِ  .\r\nحضرت باقر فرمود : منظور حسن و حسين عليهما السّلام است و فرمود :\r\n« ما ضرّ من اكرمه اللَّه ان يكون من شيعتنا ما اصابه في الدنيا و لو لم يقدر على شيء يأكله الى الحشيش » .\r\nزيان نكرده كسى كه خداوند او را گرامى داشته بتشيع هرطور كه دنياى او بگذرد گر چه خوراكى جز خار و خاشاك پيدا نكنند .\r\nكافى : محمّد بن فضيل از حضرت ابو الحسن موسى بن جعفر نقل كرد كه سؤال كردم از آن جناب راجع به اين آيه :  يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ  فرمود : ميخواهند ولايت على بن ابى طالب را با تبليغات خود از بين ببرند گفتم :  وَ اللَّهُ مُتِمُّ نُورِهِ  فرمود خدا امامت را تكميل مىكند بدليل اين آيه  فَآمِنُوا بِاللَّهِ وَ رَسُولِهِ وَ النُّورِ الَّذِي أَنْزَلْنا  كه نور همان امام است گفتم :\r\n هُوَ الَّذِي أَرْسَلَ رَسُولَهُ بِالْهُدى وَ دِينِ الْحَقِّ  او خدائى است كه دستور داده بپيامبرش وصيت كند در مورد ولايت علي بن ابى طالب ولايت همان دين حق است گفتم :\r\n لِيُظْهِرَهُ عَلَى الدِّينِ كُلِّهِ  فرمود تا چيره نمايد دين حق را بر تمام اديان هنگام ظهور حضرت قائم بدليل اين آيه  وَ اللَّهُ مُتِمُّ نُورِهِ  كه خدا امامت را تكميل مىكند بولايت قائم  وَ لَوْ كَرِهَ الْكافِرُونَ  اگر چه خوش آيند كافران بولايت على نباشد گفتم اين تنزيل قرآن است فرمود آن حروفى كه در قرآن آمده است .\r\nتنزيل است ولى بقيه تفسير آن است .\r\nتفسير قمى : سماعه از حضرت صادق در مورد آيه  يُؤْتِكُمْ كِفْلَيْنِ مِنْ رَحْمَتِهِ  نقل كرد كه فرمود حسن و حسين هستند  وَ يَجْعَلْ لَكُمْ نُوراً تَمْشُونَ بِهِ  فرمود :\r\nامامى كه به او اقتداء كنيد  لِئَلَّا يَعْلَمَ أَهْلُ الْكِتابِ أَلَّا يَقْدِرُونَ عَلى شَيْءٍ مِنْ فَضْلِ اللَّهِ وَ أَنَّ الْفَضْلَ بِيَدِ اللَّهِ يُؤْتِيهِ مَنْ يَشاءُ وَ اللَّهُ ذُو الْفَضْلِ الْعَظِيمِ  « 1 » .\r\n\r\n\r\n","description":"","footnote":"\r\n( 1 ) سه روايت ديگر از كنز الفوائد در تفسير همين آيه به همين نحو بيان شده .\r\n","page_name":" 232 ","page_number":232},
  {"content":"\r\n\r\nكنز الفوائد : كعب بن عياض گفت من خورده‌گيرى كردم بر علي در مقابل پيامبر اكرم مشت بر سينه من نهاده فرمود كعب على داراى دو نور است يكى در آسمان و ديگرى در زمين هر كه بنور او چنگ زند خدا او را داخل بهشت مىكند و هر كه از او سرباز زند داخل جهنم مىشود اين سخنان را از طرف من بمردم بشارت ده .\r\nكنز الفوائد : روايت شده از انس كه گفت : پيامبر اكرم فرمود خداوند از نور صورت علي بن ابى طالب هفتاد هزار ملك آفريد كه استغفار ميكنند براى او و محبينش تا روز قيامت .\r\nكنز الفوائد : ابو الجارود از حضرت باقر نقل كرد كه آن جناب فرمود :\r\n يُرِيدُونَ لِيُطْفِؤُا نُورَ اللَّهِ بِأَفْواهِهِمْ وَ اللَّهُ مُتِمُّ نُورِهِ  به خدا سوگند اگر شما رها كنيد تشيع را خدا رها نخواهد كرد .\r\nكنز الفوائد : حارث بن عبد اللَّه از علي بن ابى طالب عليه السّلام نقل كرد كه روزى پيامبر اكرم بر منبر رفت و فرمود : خداوند توجهى بمردم زمين كرد و مرا از ميان آنها برگزيد براى مرتبه دوم نگاهى نمود علي را برگزيد برادر و وزير و وارث و وصى و جانشين من در ميان امت و ولى هر مؤمنى پس از من قرار داد هر كه او را دوست بدارد خدا را دوست داشته و دشمن او دشمن خدا است و هر كه با او محبت ورزد خدا با او محبت خواهد ورزيد و هر كه با او كينه ورزد خدا با او كينه مىورزد به خدا سوگند جز مؤمن او را دوست نمىدارد و جز كافر با او دشمنى نميورزد او نور زمين و ركن و پايه آن است پس از من او كلمه تقوى و عروة الوثقى است بعد پيامبر اكرم صلى اللَّه عليه و آله و سلم اين آيه را قرائت كرد :  يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  .\r\nمردم اين سخن مرا حاضرين بغائبين برسانند خدايا ترا گواه ميگيرم بر آنها . مردم خدا براى مرتبه سوم توجه نموده پس از من و برادرم على يازده امام را يكى پس از ديگرى انتخاب كرد هر كدام از دنيا بروند ديگرى جانشين او خواهد بود مثل آنها مانند ستاره‌گان آسمان است هر وقت ستاره‌اى غروب كند\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nستاره ديگرى مىدرخشد رهنمايان راه بينند كه نيرنگ نيرنگبازان و بىاعتنايان آنها را زيانى نمىرساند .\r\nآنها حجت خدايند در زمين و گواهان او بر خلق هر كه پيرو آنها باشد پيرو خداست و هر كه مخالف ايشان باشد مخالف خدا است آنها با قرآنند و قرآن با آنها است از هم جدا نمىشوند تا در حوض بر من وارد شوند .\r\nكافى : جابر از حضرت باقر عليه السّلام نقل كرد كه در يك حديث طويل در باره آيه   وَ النَّجْمِ إِذا هَوى   فرمود قسم بقبر محمّد صلى اللَّه عليه و آله و سلم زمانى كه از دنيا رود (  ما ضَلَّ صاحِبُكُمْ وَ ما غَوى  » اشتباه نكرده و گمراه نشده كه خويشاوندان خود را برترى ميبخشد  وَ ما يَنْطِقُ عَنِ الْهَوى  آنچه در فضيلت خاندان خود مىگويد از روى هواى نفس نيست اين معنى قول پروردگار است  إِنْ هُوَ إِلَّا وَحْيٌ يُوحى  و فرموده خداى بزرگ به محمّد صلى اللَّه عليه و آله و سلم  قُلْ لَوْ أَنَّ عِنْدِي ما تَسْتَعْجِلُونَ بِهِ لَقُضِيَ الْأَمْرُ بَيْنِي وَ بَيْنَكُمْ  فرمود اگر مرا اجازه مىدادند كه بشما بگويم آنچه در دل پنهان كرده‌ايد از عجله نسبت بمرگ من هر آينه ستم روا مىداشتيد بخاندانم پس از من مثل شما مانند اين فرموده خدا است  كَمَثَلِ الَّذِي اسْتَوْقَدَ ناراً فَلَمَّا أَضاءَتْ ما حَوْلَهُ  مىفرمايد خداوند زمين را بنور محمّد روشن كرد همانطور كه خورشيد روشنى مىبخشد خداوند مثل محمّد را بخورشيد زده و مثل وصى و جانشينش را به ماه كه اين آيه اشاره به همان است و  جَعَلَ الشَّمْسَ ضِياءً وَ الْقَمَرَ نُوراً  و اين آيه  وَ آيَةٌ لَهُمُ اللَّيْلُ نَسْلَخُ مِنْهُ النَّهارَ فَإِذا هُمْ مُظْلِمُونَ  و اين آيه  ذَهَبَ اللَّهُ بِنُورِهِمْ وَ تَرَكَهُمْ فِي ظُلُماتٍ لا يُبْصِرُونَ  يعنى محمّد از دنيا رفت ظلمت هويدا شد نديدند فضل و مقام اهل بيتش را اين آيه اشاره به همان است  وَ إِنْ تَدْعُوهُمْ إِلَى الْهُدى لا يَسْمَعُوا وَ تَراهُمْ يَنْظُرُونَ إِلَيْكَ وَ هُمْ لا يُبْصِرُونَ  .\r\nسپس پيامبر اكرم دانش و علمى كه داشت بوصى خود سپرد اين آيه همان مطلب است  اللَّهُ نُورُ السَّماواتِ وَ الْأَرْضِ  مىفرمايد « خدا هادى آسمانها و زمين است » مثل علمى كه به من داده شد و آن نور من است كه بوسيله آن راهنمائى مى -\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nشوند مانند مشكات است كه در آن چراغ است مشكات قلب محمّد است و چراغ نورى است كه در آن علم است اين قسمت آيه  الْمِصْباحُ فِي زُجاجَةٍ  مىفرمايد من تصميم دارم ترا قبض روح كنم علمى كه در نزد تو است بسپار بوصى خود همانطور كه چراغ را در شيشه مىگذارند .\r\n كَأَنَّها كَوْكَبٌ دُرِّيٌّ  به آنها اعلام كن مقام على را  يُوقَدُ مِنْ شَجَرَةٍ مُبارَكَةٍ  اصل اين نژاد مبارك ابراهيم است و آن همين آيه است كه مىفرمايد :\r\n رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ إِنَّهُ حَمِيدٌ مَجِيدٌ  و اين آيه شريفه :   إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ ، ذُرِّيَّةً بَعْضُها مِنْ بَعْضٍ وَ اللَّهُ سَمِيعٌ عَلِيمٌ   .\r\n لا شَرْقِيَّةٍ وَ لا غَرْبِيَّةٍ  مىفرمايد شما يهودى نيستيد كه بجانب مغرب نماز بخوانيد و نه نصرانى كه بجانب مشرق شما بر ملت ابراهيم عليه السّلام هستيد خداوند در اين آيه مىفرمايد :  ما كانَ إِبْراهِيمُ يَهُودِيًّا وَ لا نَصْرانِيًّا وَ لكِنْ كانَ حَنِيفاً مُسْلِماً وَ ما كانَ مِنَ الْمُشْرِكِينَ  .\r\nاين قسمت آيه كه مىفرمايد :  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ  مىفرمايد مثل فرزندانى كه از شما بوجود مى - آيند مانند روغن زيتون است كه فشرده‌اى از زيتون مىباشد  يَكادُ زَيْتُها يُضِيءُ وَ لَوْ لَمْ تَمْسَسْهُ نارٌ نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ  مىفرمايد نزديك است كه سخن بنبوت كنند گر چه بر آنها ملكى نازل نشده .\r\nغيبت نعمانى : ابن ابى يعفور مىگويد : به حضرت صادق عليه السّلام عرضكردم :\r\nمن با مردم رفت و آمد دارم خيلى تعجب ميكنم از گروهى كه شما را دوست نمى - دارند و پايبند بمحبت فلان و فلانند اما امانت‌دار ، راستگو و با وفايند و گروهى كه شما را دوست مىدارند اين امانت دارى و وفا و راستگوئى را ندارند .\r\nامام عليه السّلام راست نشست و روى به من آورده مانند شخص خشمگين فرمود :\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nكسى كه پيرو امام ستمگر باشد دين ندارد و با خدا راهى ندارد و ملامت و سرزنشى نيست بر كسى كه پيرو امام عادلى باشد كه از جانب خدا معين شده .\r\nاز روى تعجب گفتم : آقا آنها دين ندارند و اينها را جاى سرزنش نيست .\r\nفرمود آرى مگر نشنيده‌اى اين آيه را  اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  يعنى خدا ولى كسانى است كه ايمان آورده‌اند آنها را از تاريكىهاى گناه بنور توبه و مغفرت مىكشاند بواسطه ولايت امام عادلى كه از جانب خدا است و فرموده  وَ الَّذِينَ كَفَرُوا أَوْلِياؤُهُمُ الطَّاغُوتُ يُخْرِجُونَهُمْ مِنَ النُّورِ إِلَى الظُّلُماتِ  كسانى كه كافرند دوست آنها طاغوت است كه خارج مىكند آنها را از نور بجانب تاريكىها » .\r\nكافر كه نور ندارد از آن خارجش كنند . منظور اينست كه آنهائى كه داراى نور اسلامند اما چون طرفدار امام و پيشواى ستمگرى شدند كه از جانب خدا معين نشده با اين دوستداشتن آنها از نور اسلام خارج شدند و بظلمات كفر رسيدند به همين جهت براى آنها آتش جهنم قرار داده شد با كفار  أُولئِكَ أَصْحابُ النَّارِ هُمْ فِيها خالِدُونَ  .\r\nكنز الفوائد : جابر گفت : از حضرت باقر عليه السّلام تفسير اين آيه را پرسيدم  وَ الَّذِينَ كَفَرُوا  فرمود بنى اميه هستند  أَعْمالُهُمْ كَسَرابٍ بِقِيعَةٍ يَحْسَبُهُ الظَّمْآنُ ماءً  كارهاى آنها مانند سرابى است كه تشنه آن را آب مىبيند ظمآن عثمان است آنها را بجانب سراب مىبرد و بايشان مىگويد بيائيد تا ببرم شما را پهلوى آب  حَتَّى إِذا جاءَهُ لَمْ يَجِدْهُ شَيْئاً وَ وَجَدَ اللَّهَ عِنْدَهُ فَوَفَّاهُ حِسابَهُ وَ اللَّهُ سَرِيعُ الْحِسابِ  ، همين كه مىرسد به آنجا چيزى نمىبيند خدا را مىيابد كه به حسابش مىرسد خداوند حسابگرى سريع است .\r\nكنز الفوائد : حكم بن حمران گفت : از حضرت صادق عليه السّلام راجع به اين آيه پرسيدم  أَوْ كَظُلُماتٍ فِي بَحْرٍ لُجِّيٍّ يَغْشاهُ مَوْجٌ مِنْ فَوْقِهِ مَوْجٌ  فرمود : آنها\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nاصحاب جنگ جمل و صفين و نهروانند  مِنْ فَوْقِهِ سَحابٌ ظُلُماتٌ بَعْضُها فَوْقَ بَعْضٍ  فرمود : بنى اميه هستند  إِذا أَخْرَجَ يَدَهُ  يعنى وقتى امير المؤمنين دست خود را در آورد  لَمْ يَكَدْ يَراها  نمىبيند آن را منظور اينست كه وقتى سخن بحكمت گويد از او نمىپذيرند مگر كسانى كه اعتراف بولايت و امامتش دارند  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  يعنى كسى كه خدا برايش امامى در دنيا قرار نداده در آخرت نورى ندارد يعنى امامى كه راهنماى از به بهشت باشد و از پى او ببهشت برود ندارد .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\n\r\nبخش نوزدهم بلند خانه‌هاى مقدس آنها در زمان حيات و بعد از مرگ و آنهايند مساجد مشرفه\r\n\r\n[ ترجمهء روايات 
  ]\r\nكنز الفوائد : ص 185 - انس بن مالك و بريده گفتند پيامبر اكرم صلى اللَّه عليه و آله و سلم اين آيه را خواند :\r\n فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ  مردى از جاى خود حركت كرده پرسيد اين كدام خانه‌ها است يا رسول اللَّه فرمود خانه‌هاى انبياء .\r\nابو بكر از جاى خود حركت كرده گفت يا رسول اللَّه اين خانه از آنها است اشاره كرد به خانه علي و فاطمه عليهما السلام فرمود : آرى از بهترين آن خانه‌ها است .\r\nكنز : محمّد بن فضيل گفت از حضرت ابو الحسن راجع به آيه  فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ  .\r\nپرسيدم فرمود خانه‌هاى محمّد صلى اللَّه عليه و آله و سلم است خانه‌هاى علي نيز از آنها است .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nكنز الفوائد : عيسى بن داود گفت موسى بن جعفر عليه السّلام از پدر خود در باره آيه   فِي بُيُوتٍ أَذِنَ اللَّهُ أَنْ تُرْفَعَ وَ يُذْكَرَ فِيهَا اسْمُهُ يُسَبِّحُ لَهُ فِيها بِالْغُدُوِّ وَ الْآصالِ رِجالٌ   نقل فرمود كه خانه‌هاى آل محمّد على و فاطمه و حسن و حسين و حمزه و جعفر است .\r\nگفتم  بِالْغُدُوِّ وَ الْآصالِ  فرمود يعنى نماز در وقت‌هاى آن آنگاه خداوند آنها را مشخص نموده با اين صفت  رِجالٌ لا تُلْهِيهِمْ تِجارَةٌ وَ لا بَيْعٌ عَنْ ذِكْرِ اللَّهِ وَ إِقامِ الصَّلاةِ وَ إِيتاءِ الزَّكاةِ يَخافُونَ يَوْماً تَتَقَلَّبُ فِيهِ الْقُلُوبُ وَ الْأَبْصارُ  فرمود آنها مردانى هستند كه با آنها ديگرى محفوظ نمىشود .\r\nسپس فرمود :  لِيَجْزِيَهُمُ اللَّهُ أَحْسَنَ ما عَمِلُوا وَ يَزِيدَهُمْ مِنْ فَضْلِهِ  فرمود منظور امتيازى است كه به آنها داده از قبيل مودت و وجوب اطاعت و جايگاه آنها را بهشت قرار داده  وَ اللَّهُ يَرْزُقُ مَنْ يَشاءُ بِغَيْرِ حِسابٍ  .\r\nتوضيح : ممكن است منظور از بيوت در آيه بيوت معنوى باشد .\r\nزيرا بين عرب و عجم شايع است كه از نژاد و فاميلهاى با شخصيت تعبير به بيوت مىكنند يا همان خانه‌هاى ظاهرى باشد چون منزل‌هاى شخصى ايشان يا روضه منوره آنها پس از وفات و مراد از رجال يا ائمه عليهم السّلام است و يا خواص شيعه آنها و يا هر دو .\r\nطبرسى در تفسير خود مىنويسد : «  فِي بُيُوتٍ أَذِنَ اللَّهُ أَنْ تُرْفَعَ  معنايش اينست كه اين چراغ در خانه‌هائى است كه چنين مزايائى دارند و آنها مسجدها است بنا بقول ابن عباس و ديگران و مؤيد اين قول فرمايش پيامبر است كه فرمود مساجد بيوت خدا است در زمين و براى اهل آسمان اين مساجد چنان مىدرخشد مانند ستاره‌ها كه براى ساكنان زمين مىدرخشد .\r\nبعضى گفته‌اند : خانه‌هاى انبياء است بعد بروايت انس كه قبلا ذكر شد آن را تأييد نموده .\r\nسپس مىگويد اين قول را آيه  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ \r\n\r\n","description":"","footnote":"","page_name":" 239 ","page_number":239},
  {"content":"\r\n\r\n الْبَيْتِ وَ يُطَهِّرَكُمْ تَطْهِيراً  و آيه  رَحْمَتُ اللَّهِ وَ بَرَكاتُهُ عَلَيْكُمْ أَهْلَ الْبَيْتِ  تأييد مىكند .\r\nاجازه در رفع بيوت انبيا قيدى ندارد و مراد از رفع تعظيم و پاك نمودن از پليديها و آلودگى به معصيت و كثافات است .\r\nبعضى گفته‌اند : منظور از رفع عرض نياز و حاجات است در اين خانه‌ها به خدا  يُذْكَرَ فِيهَا اسْمُهُ  يعنى خوانده مىشود در آنجا كتاب خدايا اسماء حسنى .\r\n يُسَبِّحُ لَهُ فِيها بِالْغُدُوِّ وَ الْآصالِ  يعنى نماز خوانده مىشود در آنجا سحرگاه و شامگاهان .\r\nبعضى گفته‌اند : مراد از تسبيح تنزيه خداست از چيزهائى كه جايز نيست به او نسبت دهند و ستايش او با صفاتى كه شايسته ذات و افعال اوست .\r\nسپس خداوند تسبيح‌كننده را توضيح داده چه كسى است  رِجالٌ لا تُلْهِيهِمْ  يعنى باز نمىدارد و مشغول نمىكند تجارت و خريد و فروش آنها را اذ ذكر خدا و نماز .\r\nاز حضرت باقر و حضرت صادق روايت شده است : آنها گروهى هستند كه موقع نماز تجارت را رها نموده بجانب نماز مىروند پاداش آنها بيشتر است از كسانى كه مشغول تجارت هستند .\r\nكافى : سالم حناط گفت از حضرت باقر سؤال كردم معنى اين آيه را   فَأَخْرَجْنا مَنْ كانَ فِيها مِنَ الْمُؤْمِنِينَ فَما وَجَدْنا فِيها غَيْرَ بَيْتٍ مِنَ الْمُسْلِمِينَ   فرمود آل محمّد صلى اللَّه عليه و آله و سلم هستند كه با آنها ديگرى باقى نمىماند .\r\nتوضيح : بنا بر اين تأويل اشاره است بخروج امير المؤمنين عليه السّلام از مدينه بكوفه يا معنى اينست كه مدينه و خروج علي عليه السّلام از آنجا شبيه قريه لوط و خروج لوط است از آن ، زيرا موقعى كه خدا تصميم هلاكت آنها را گرفت لوط را خارج نمود همين طور موقعى كه خداوند اراده خشم بر مردم مدينه گرفت\r\n\r\n","description":"","footnote":"","page_name":" 240 ","page_number":240},
  {"content":"\r\n\r\nبواسطه كفر و گمراهى امير المؤمنين و خاندانش را خارج نمود مبتلا بانواع بلاهاى ظاهرى و باطنى شدند .\r\nخصال : ص 107 - موسى بن بكر از حضرت موسى بن جعفر عليه السّلام نقل كرد كه پيامبر اكرم صلى اللَّه عليه و آله و سلم فرمود خداوند از ميان مردم چهار فاميل را انتخاب كرد در اين آيه مىفرمايد :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ  .\r\nاحتجاج طبرسى : ص 121 - ابن نباته گفت خدمت حضرت امير المؤمنين عليه السّلام نشسته بودم ابن كوّاء وارد شده گفت يا امير المؤمنين معنى اين آيه چيست  لَيْسَ الْبِرُّ بِأَنْ تَأْتُوا الْبُيُوتَ مِنْ ظُهُورِها وَ لكِنَّ الْبِرَّ مَنِ اتَّقى وَ أْتُوا الْبُيُوتَ مِنْ أَبْوابِها  امير المؤمنين عليه السّلام فرمود ما آن خانه‌هائى هستيم كه خداوند دستور داده از در آنها وارد شوند ما باب اللَّه و بيوت او هستيم كه بايد از در اين‌ها بجانب خدا رفت هر كه با ما بيعت كند و اقرار بولايت ما نمايد .\r\nوارد خانه شده از درب آن و هر كه با ما مخالفت ورزد و ديگرى را بر ما مقدم دارد از پشت وارد خانه شده .\r\nكافى : ثمالى از حضرت باقر عليه السّلام نقل كرد كه قتادة بن دعامه بصرى خدمت آن جناب رسيد امام به او فرمود تو فقيه اهل بصره‌اى ؟ جواب داد : آرى .\r\nفرمود واى بر تو خداوند گروهى از آفريده‌هاى خود را حجت بر مردم قرار داده آنها او تا دو استوانه‌هاى زمين هستند و به پا دارنده امر او و برجستگان دانش قبل از آفرينش آنها را برگزيد به صورت سايه‌اى در طرف راست عرش .\r\nقتاده مدتى سكوت كرد ، آنگاه گفت خدا خيرخواه تو باشد سوگند به پروردگار كه من در خدمت فقها و دانشمندان و ابن عباس نشسته‌ام آنچنان كه در خدمت شما مرا لرزه بر تن افتاده پيش هيچ كس چنين اتفاق نيافتاده حضرت باقر به او فرمود مىدانى كجا هستى ؟\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nدر مقابل آن بيوتى قرار گرفته‌اى كه خدا خواسته بلند مقام باشند و در آنجا ياد خدا باشد و صبح و شام نماز به پا دارند مردانى كه كسب و تجارت آنها را از ياد خدا و نماز و زكات بازنمىدارد ، تو در چنين جايى هستى و ما نيز آن مردانيم .\r\nقتاده گفت : فدايت شوم صحيح مىفرمائيد اين خانه‌ها خانه‌هاى ساخته شده از سنگ و گل نيست .\r\nتفسير قمى : محمّد حلبى از حضرت صادق عليه السّلام در تفسير آيه  رَبِّ اغْفِرْ لِي وَ لِوالِدَيَّ وَ لِمَنْ دَخَلَ بَيْتِيَ مُؤْمِناً  .\r\nفرمود ، يعنى قبول ولايت كند هر كه داخل ولايت آل محمّد شود داخل در بيوت انبياء شده .\r\nمرحوم طبرسى در باره آيه  لِمَنْ دَخَلَ بَيْتِيَ  مىگويد : كسى كه وارد خانه من شود يا مسجدم .\r\nبعضى گفته‌اند : كشتى من ( چون آيه مربوط بنوح است ) بعضى نيز ميگويند منظور بيت محمّد صلى اللَّه عليه و آله و سلم است  وَ لِلْمُؤْمِنِينَ وَ الْمُؤْمِناتِ  يعنى عموم پيروان انبياء بعضى گفته مراد از امت محمّد صلى اللَّه عليه و آله و سلم است .\r\nدر روايت بعد پس از ذكر آيه ميفرمايد : هر كه داخل در ولايت شد داخل در بيوت انبياء شده اين آيه نيز شاهد است  إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً  .\r\nمنظور از اهل بيت ائمه و ولايت آنها است هر كه داخل در آن شود داخل در بيت پيامبر اكرم صلى اللَّه عليه و آله و سلم شده است .\r\nتوضيح : شايد منظور از تأويل آيه دوم بيت معنوى است كه مراد بيت خلافت باشد نه هر كه داخل در ولايت شد جزء اهل بيت پيامبر است زيرا فرق است بين كسى كه وارد خانه‌اى مىشود و بين كسى كه از اهل آن خانه است .\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nممكن است اين تفسير يكى از بطون آيه باشد كه مؤمنين و داخل‌شدگان در اين بيت ، از پليدى كفر و شرك محفوظند گرچه گروهى از آنها معصوم و بىگناه هم باشند . خدا مىداند .\r\nكنز الفوائد : محمّد بن فضيل از حضرت ابو الحسن نقل كرد در مورد آيه  وَ أَنَّ الْمَساجِدَ لِلَّهِ  فرمود اينها اوصياء هستند .\r\nكنز الفوائد : عيسى بن داود نجار از موسى بن جعفر عليه السّلام در باره آيه  وَ أَنَّ الْمَساجِدَ لِلَّهِ فَلا تَدْعُوا مَعَ اللَّهِ أَحَداً  نقل كرد كه فرمود از پدرم جعفر بن محمّد شنيدم ميفرمود آنها اوصيا و ائمه از ما خانواده‌اند يكى پس از ديگرى : كس ديگرى را با آنها شريك نكنيد كه در اين صورت مثل كسى است كه براى خدا شريك قائل شود چنين از آيه اراده شده .\r\nدو روايت ديگر در همين مورد و تفسير مساجد نقل شده .\r\nتوضيح : در معنى مساجد كه در آيه شريفه است اختلاف شده بعضى مىگويند منظور محل‌هائى است كه براى عبادت ساخته شده كه بعضى از اخبار ما شاهد آن است .\r\nو برخى مىگويند : مراد مساجد هفت‌گانه است كه از روايت حضرت جواد عليه السّلام و روايت ديگر نيز اين معنى استفاده مىشود بعضى مىگويند منظور نمازها است .\r\nاما تأويلى كه در باره آيه شده دو صورت دارد :\r\n1 - ممكن است منظور خانه‌هاى ائمه و روضه‌هاى منور ايشان باشد زيرا خداوند آنجا را محل سجده قرار داده يعنى خضوع و زارى و اطاعت بنا بر اين تأويل احتمال تعميم نيز دارد بطورى كه شامل ساير بقاع متبركه شود و ذكر اين فرد بواسطه اينكه اشرف بقاع است .\r\n2 - ممكن است مراد از مساجد ائمه باشد كه در اين صورت بيوت معنوى مىشود يا به اين جهت كه آنها واقعا اهل مساجدند .\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nتفسير عياشى : از حضرت صادق نقل شده در مورد آيه  وَ أَقِيمُوا وُجُوهَكُمْ عِنْدَ كُلِّ مَسْجِدٍ  صورت خود را بجانب هر مسجد بداريد يعنى ائمه عليهم السّلام .\r\nتوضيح : ممكن است مراد از مسجد بيوت ائمه عليهم السّلام باشد كه دستور ميدهد بخانه‌هاى آنها بروند و اطاعت از ايشان نمايند يا مراد از مسجد خود ائمه باشد زيرا آنها واقعا اهل مسجدند ، يا باعتبار اينكه خداوند امر بخضوع و اطاعت آنها نموده .\r\nتفسير عياشى : حسين بن مهران از حضرت صادق عليه السّلام نقل مىكند در تفسير آيه  خُذُوا زِينَتَكُمْ عِنْدَ كُلِّ مَسْجِدٍ  فرمود منظور ائمه عليهم السّلام است .\r\nتوضيح : يعنى ولايت ائمه زينتى معنوى است براى روح كه بايد داراى چنين زينتى در نماز بود اين تفسير منافات ندارد با تفسيرى كه در باره آيه شده كه منظور لباس فاخر و استعمال عطر و شانه زدن در هنگام نماز است زيرا منظور زينت‌هاى ظاهرى و معنوى هر دو است در هر مورد آنچه مناسب با مقام بوده ذكر نموده‌اند .\r\nاين خبر دو وجه ديگر نيز احتمال دارد :\r\n1 - منظور از مسجد خانه و مشاهد مشرفه آنها باشد چنانچه بعضى از اخبار شاهد است .\r\n2 - يا خطاب به خود آنها باشد چنانچه خبر رسيده كه اين آيه اختصاص بجمعه و عيد قربان و فطر دارد و وجوب اين نماز اختصاص بائمه عليهم السّلام دارد و به حضور امام بنا بر قول بيشتر از فقها ، يا اينكه ائمه شايسته‌تر براى انجام نماز جمعه و عيدين هستند موقع حضور بنا بر قول تمام فقها .\r\nدو روايت ديگر در مورد بيوت ذكر شده كه قبلا ترجمه شد .\r\n\r\n","description":"","footnote":"","page_name":" 244 ","page_number":244},
  {"content":"\r\n\r\n\r\nبخش بيستم عرض اعمال بر ائمه و اينكه آنها گواه بر خلقند\r\n\r\nآيات\r\n- بقره سوره دوم  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  .\r\nنساء آيه 94 :  وَ سَيَرَى اللَّهُ عَمَلَكُمْ وَ رَسُولُهُ ثُمَّ تُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  .\r\nو اين آية : 105  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ وَ سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  .\r\nنحل : آيه 84  وَ يَوْمَ نَبْعَثُ مِنْ كُلِّ أُمَّةٍ شَهِيداً ثُمَّ لا يُؤْذَنُ لِلَّذِينَ كَفَرُوا وَ لا هُمْ يُسْتَعْتَبُونَ  .\r\nو آيه 89 :  وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ وَ جِئْنا بِكَ شَهِيداً عَلى هؤُلاءِ  .\r\nقصص سوره 28 : آيه 75  وَ نَزَعْنا مِنْ كُلِّ أُمَّةٍ شَهِيداً فَقُلْنا هاتُوا بُرْهانَكُمْ فَعَلِمُوا أَنَّ الْحَقَّ لِلَّهِ وَ ضَلَّ عَنْهُمْ ما كانُوا يَفْتَرُونَ  .\r\n\r\n","description":"","footnote":"","page_name":" 245 ","page_number":245},
  {"content":"\r\n\r\nتفسير : مرحوم طبرسى در مجمع البيان راجع به آيه  وَ كَذلِكَ جَعَلْناكُمْ أُمَّةً وَسَطاً  مينويسد وسط يعنى ميانه بعضى گفته‌اند ممتاز . صاحب العين گفته ( وسط ) هر چيز عالىترين و بهترين آن چيز است اگر اشكال شود باينكه در ميان امت كسانى هستند كه داراى اين صفت امتياز و بهترى نيستند پس چگونه تمام امت به اين صفت ستوده شده‌اند .\r\nجواب اينست كه منظور از آيه ، كسانى هستند كه داراى اين صفت باشند مسلم است كه در هر زمانى گروهى در امت هستند كه داراى اين صفت باشند .\r\n\r\n[ ترجمهء روايات 
  ]\r\nبريد از حضرت باقر عليه السّلام نقل مىكند كه فرمود ما امت وسط هستيم و ما گواه بر خلقيم و حجت خدا بر روى زمين .\r\nدر روايت ديگرى از حضرت باقر نقل شده كه فرمود زياده‌رو و مقصر هر دو بازگشتشان بسوى ما است .\r\nحاكم ابو القاسم حسكانى در شواهد التنزيل باسناد خود از سليم بن قيس از علي بن ابى طالب عليه السّلام نقل مىكند كه فرمود منظور خداوند ما هستيم در اين آيه  لِتَكُونُوا شُهَداءَ عَلَى النَّاسِ  پيامبر اكرم صلى اللَّه عليه و آله و سلم گواه بر ما است و ما گواه بر مردميم و حجت خدا در زمين ، ما كسانى هستيم كه خداوند در باره آنها فرموده  وَ كَذلِكَ جَعَلْناكُمْ أُمَّةً وَسَطاً  .\r\nاين قسمت آيه  لِتَكُونُوا شُهَداءَ عَلَى النَّاسِ  سه قول در تفسير اين آيه است :\r\n1 - گواه باشيد در اعمال خلاف مردم در دنيا و آخرت چنانچه در اين آيه مىفرمايد :  وَ جِيءَ بِالنَّبِيِّينَ وَ الشُّهَداءِ  پيامبران و گواهان آورده مىشوند .\r\n2 - تا شما حجت باشيد بر مردم و حقيقت و دين را براى آنها بيان كنيد و پيامبر گواه بر شما است و اين را بشما تحويل داده .\r\n3 - ائمه عليهم السلام گواهى مىدهند براى انبيا كه تبليغ رسالت براى امت خود نموده‌اند موقعى كه امت ايشان آنها را تكذيب مىنمايند .\r\n وَ يَكُونَ الرَّسُولُ عَلَيْكُمْ شَهِيداً  يعنى پيامبر اكرم گواه بر اعمال شما است\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nبعضى گفته حجت بر شما است و برخى ميگويند گواهى ميدهد كه شما راست گفته‌ايد ، راجع بشهادت براى انبياء مرحوم طبرسى در مورد اين آيه  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ  مىنويسد خداوند روز قيامت از هر پيامبرى گواهى مىخواهد نسبت بامتش در خوب و بد اعمالشان و پيامبر ما صلى اللَّه عليه و آله و سلم نيز گواه بر امت خويش است .\r\nتوضيح : قبلا در قسمت معاد گذشت و بعد از اين نيز خواهد آمد كه حجت هر زمانى گواه بر اهل آن زمان است و پيامبر ما صلى اللَّه عليه و آله و سلم گواه بر گواهان ميباشند .\r\nدر تفسير  وَ قُلِ اعْمَلُوا  مىنويسد به كار بنديد آنچه را خدا دستور داده طورى كه يقين داشته باشيد نتيجه آن را خواهيد ديد ، خداوند تمام اعمال شما را مىبيند و همچنين پيامبر او و او گواهى ميدهد نزد خدا بر كارهاى شما و مؤمنين بعضى گفته منظور از مؤمنين شهدا هستند و بعضى عقيده دارند كه مؤمنين در آيه همان ملكهائى هستند كه مراقب اعمال انسانند .\r\nدانشمندان شيعه روايت كرده‌اند كه اعمال امت بر پيامبر اكرم در هر دوشنبه و پنجشنبه عرضه مىشود و آن جناب ملاحظه مىكند همچنين بر ائمه عليهم السّلام عرضه مىگردد ملاحظه مىنمايند منظور از مؤمنون در آيه  وَ قُلِ اعْمَلُوا  همان ائمه مىباشند .\r\nدر تفسير آيه  وَ نَزَعْنا مِنْ كُلِّ أُمَّةٍ شَهِيداً  يعنى خارج ميكنم از هر امتى پيامبرش را كه گواهى دهد بر تبليغ رسالت و اعمال مردم . گفته‌اند آنها شخصيت‌هاى عادل آخرت هستند كه هيچ زمانى خالى از چنين اشخاصى نيست كه گواه بر اعمال مردم باشند .\r\nكافى : سماعه گفت حضرت صادق عليه السّلام در باره آيه  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  فرمود فقط در باره امت محمّد صلى اللَّه عليه و آله و سلم نازل شده در هر قرنى از ما خانواده امامى وجود دارد كه گواه بر آنها است و حضرت محمّد صلى اللَّه عليه و آله و سلم گواه بر ما است .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nكافى : ج 1 - ص 190 - نريد گفت : از حضرت صادق عليه السّلام تفسير اين آيه را پرسيدم  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ  فرمود :\r\nما است وسط و گواهان خدا بر خلق و حجت او در روى زمين هستيم گفتم منظور اين فرمايش خدا كيست  مِلَّةَ أَبِيكُمْ إِبْراهِيمَ  فرمود فقط ما هستيم  هُوَ سَمَّاكُمُ الْمُسْلِمِينَ مِنْ قَبْلُ  او شما را مسلمان ناميده در كتب گذشته و در قرآن  وَ فِي هذا لِيَكُونَ الرَّسُولُ شَهِيداً عَلَيْكُمْ  پيامبر اكرم گواه بر ما است نسبت به تبليغى كه كرده‌ايم و ما گواه بر مردميم هر كس تصديق ما را كرده باشد ما نيز او را تصديق ميكنيم در روز قيامت و هر كه تكذيب كند ما تكذيبش مىنمائيم .\r\nمناقب : از حضرت موسى بن جعفر در معنى آيه  فَاكْتُبْنا مَعَ الشَّاهِدِينَ  نقل شده كه فرمود ما آن گواهانيم . گواهى براى پيامبران ميدهيم بر امت آنها .\r\nمناقب : ام سلمه گفت پيامبر اكرم در تفسير آيه  فَأُولئِكَ مَعَ الَّذِينَ أَنْعَمَ اللَّهُ عَلَيْهِمْ مِنَ النَّبِيِّينَ  آنها با كسانى هستند كه خدا بايشان نعمت ارزانى داشته از پيامبران . فرمود من هستم و ( صديقين ) علي است و صالحين حمزه  وَ حَسُنَ أُولئِكَ رَفِيقاً  ائمه دوازده‌گانه بعد از منند .\r\nاز حضرت باقر نقل شده كه نبيين حضرت مصطفى است و صديقين علي مرتضى و شهداء حسن و حسين عليهما السّلام و صالحين نه نفر از اولاد حسين  وَ حَسُنَ أُولئِكَ رَفِيقاً  حضرت مهدى است .\r\nتوضيح : شايد منظور اينست كه اينها بهترين افراد آن گروه‌ها هستند و اينكه فرمود صالحين حمزه است يعنى حمزه داخل در اين گروه است  وَ حَسُنَ أُولئِكَ رَفِيقاً  خوب رفيق‌هائى هستند آنها . ممكن است منظور اين باشد كه اولين مرتبه رفاقت و برخورد آنها با حضرت مهدى در رجعت باشد .\r\nتفسير فرات : از حضرت جواد نقل مىكند در تفسير آيه  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  فرمود هر يك\r\n\r\n","description":"","footnote":"","page_name":" 248 ","page_number":248},
  {"content":"\r\n\r\nاز ما گواه زمان خود هستيم علي بن ابى طالب عليه السّلام در زمان خود و حسن بن علي عليه السّلام در زمان خود و حسين نيز در زمان خويش گواه است هر يك از ما كه مأموريت دعوت بسوى خدا داريم .\r\nتفسير فرات : بريد گفت خدمت حضرت باقر بودم از آن جناب سؤال كردم اين آيه را  يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ  تا آخر سوره ، فرمود منظور ما هستيم ما برگزيده‌ايم كه بر ما در اين تنگنا و گرفتارى قرار داده نشده حرج از ضيق تنگنائى شديدتر است .\r\n مِلَّةَ أَبِيكُمْ إِبْراهِيمَ  فقط منظورش مائيم  هُوَ سَمَّاكُمُ الْمُسْلِمِينَ  ما را مسلمان ناميده « من قبل » در كتب گذشته « و في هذا » و در قرآن  يَكُونَ الرَّسُولُ عَلَيْكُمْ شَهِيداً  پيامبر گواه بر تبليغ ما است و ما گواه بر مردميم هر كه تصديق ما را نموده تصديقش ميكنيم و هر كه تكذيب كرده تكذيبش مينمائيم روز قيامت .\r\nتفسير فرات : امالى شيخ ص 260 - سدير از حضرت باقر عليه السّلام نقل كرد كه پيامبر اكرم صلى اللَّه عليه و آله و سلم در حالى كه ميان جمعى از اصحاب بود فرمود بودن من بين شما برايتان خوب است و رفتن من از ميان شما نيز برايتان سودمند است . جابر بن عبد اللَّه انصارى از جاى حركت كرده گفت يا رسول اللَّه بودن شما ميان ما كه مسلم بر ايمان خوب است اما چگونه رفتن شما از ميان ما بر ايمان خوب است ! فرمود اما بودن به اين دليل كه خداوند در اين آيه ميفرمايد :  ما كانَ اللَّهُ لِيُعَذِّبَهُمْ وَ أَنْتَ فِيهِمْ وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ  خدا هرگز آنها را عذاب نميكند تا تو در ميانشان باشى و عذابگر ايشان نيست تا وقتى استغفار كنند ( منظور اينست كه تا وقتى تو هستى آنها با يك ديگر خلاف نميكنند كه شمشير در يك ديگر اندازند .\r\nاما مفارقت من براى شما خوب است زيرا اعمال شما در هر دوشنبه و پنجشنبه بر من عرضه مىشود هر كار خوب كه مىبينم خدا را سپاس ميكنم و كار بد را برايتان استغفار مينمايم .\r\nامالى شيخ : ص 264 - داود بن كثير رقى گفت خدمت حضرت صادق عليه السّلام نشسته بودم قبل از اينكه من سخنى بگويم ايشان بىسابقه فرمودند : داود روز\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nپنجشنبه اعمال شما را بر من عرضه داشتند در بين آنچه از اعمال تو عرضه شد مشاهده كردم صله رحمى كه در مورد پسر عمويت فلانى كرده بودى مرا خوشحال نمود من ميدانم اين صله رحم تو زودتر موجب هلاك او مىشود .\r\nداود گفت پسر عموئى داشتم دشمن اهل بيت خيلى خبيث ، شنيدم وضع مالى او خوب نيست قبل از رفتن به مكه مقدارى پول برايش حواله دادم وقتى بمدينه رسيدم حضرت صادق عليه السّلام جريان را به من فرمود .\r\nتفسير قمى : حضرت صادق در مورد آيه  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  فرمود مؤمنين در اين آيه ائمه طاهرين عليهم السّلام هستند .\r\nحسن صفار از حضرت صادق عليه السّلام نقل كرد كه فرمود اعمال بندگان نيكمردان و فجاز هر صبح بر پيامبر اكرم عرضه مىشود . بپرهيزيد و بايد خجالت بكشيد از اينكه بر پيامبر اكرم عمل زشت شما عرضه شود .\r\nاز آن امام عليه السّلام نيز نقل شده هر مؤمن يا كافرى كه بميرد و او را در قبر بگذارند عملش را به پيغمبر اكرم و امير المؤمنين صلوات اللَّه عليهما عرضه ميدارند همين طور تا يكايك از امامان كه اطاعت آنها از جانب خدا واجب شده اين است تفسير آيه شريفه  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  .\r\nمعانى الاخبار : ابو بصير گفت به حضرت صادق عليه السّلام عرض كردم ابو الخطاب مىگويد اعمال امت پيغمبر هر هفته روز پنجشنبه خدمت پيغمبر صلى اللَّه عليه و آله عرضه مىشود .\r\nحضرت صادق عليه السّلام فرمود چنين نيست بلكه بر آن جناب اعمال امتش هر روز صبح چه مردمان خوب و چه بد عرضه مىشود ، مواظب باشيد همين است تفسير آيه  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  امام عليه السّلام سكوت كرد از تفسير « مؤمنين » ابو بصير گفت منظور از مؤمنين ائمه عليهم السّلام هستند .\r\nقرب الاسناد : ص 41 - جعفر از پدر خود نقل مىكند از پيامبر اكرم صلى اللَّه عليه و آله و سلم كه فرمود : از چيزهائى كه خداوند بامت من بخشيده و بر ساير امت‌ها برترى\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nيافته‌اند سه خصلت است كه جز به پيامبران نداده : 1 - خداوند هر پيامبرى را مبعوث مىنمود به او مىفرمود در دين خود كوشا باش باكى نداشته باش خداوند بامت من نيز همين را لطف نموده چنانچه در اين آيه مىفرمايد :  وَ ما جَعَلَ عَلَيْكُمْ فِي الدِّينِ مِنْ حَرَجٍ  يعنى در دين براى شما تنگنائى قرار نداده .\r\n2 - هر گاه پيامبرى را مبعوث مىنمود مىفرمود هر وقت از چيزى ناراحت شدى مرا بخوان دعايت را مستجاب مىكنم ، همين مزيت را بامت من نيز بخشيده چنانچه در اين آيه مىفرمايد :  ادْعُونِي أَسْتَجِبْ لَكُمْ  .\r\n3 - هر وقت پيامبرى را برمىانگيخت او را گواه بر امتش قرار مىداد خداوند اين مزيت را بامت من داده آنها را گواه بر خلق نموده چنانچه در اين آيه مى - فرمايد  لِيَكُونَ الرَّسُولُ شَهِيداً عَلَيْكُمْ وَ تَكُونُوا شُهَداءَ عَلَى النَّاسِ  .\r\nتفسير قمى :  وَ يَوْمَ نَبْعَثُ فِي كُلِّ أُمَّةٍ شَهِيداً عَلَيْهِمْ مِنْ أَنْفُسِهِمْ  روزى كه بر مىانگيزيم در ميان هر امتى از ميان خودشان گواهى منظور ائمه عليهم السّلام است آنگاه بپيامبر مىفرمايد  وَ جِئْنا بِكَ  ترا مىآوريم اى محمّد  شَهِيداً عَلى هؤُلاءِ  تا گواه بر ائمه عليهم السّلام باشى پس پيامبر اكرم گواه بر ائمه است و آنها گواه بر مردم .\r\nتفسير قمى :  وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ  منظور از شهداء در آيه ، ائمه عليهم السّلام است .\r\nتفسير قمى :  وَ نَزَعْنا مِنْ كُلِّ أُمَّةٍ شَهِيداً  خارج ميكنيم از هر گروهى از اين امت امامش را بعنوان گواه .\r\nتفسير قمى :   يا أَيُّهَا الَّذِينَ آمَنُوا ارْكَعُوا وَ اسْجُدُوا وَ اعْبُدُوا رَبَّكُمْ وَ افْعَلُوا الْخَيْرَ لَعَلَّكُمْ تُفْلِحُونَ ، وَ جاهِدُوا فِي اللَّهِ حَقَّ جِهادِهِ هُوَ اجْتَباكُمْ وَ ما جَعَلَ عَلَيْكُمْ فِي الدِّينِ مِنْ حَرَجٍ مِلَّةَ أَبِيكُمْ إِبْراهِيمَ هُوَ سَمَّاكُمُ الْمُسْلِمِينَ مِنْ قَبْلُ   اين امتياز مخصوص آل محمّد است اين آيه نيز  لِيَكُونَ الرَّسُولُ شَهِيداً عَلَيْكُمْ  تا پيامبر گواه بر آل محمّد صلى اللَّه عليه و آله و سلم  وَ تَكُونُوا شُهَداءَ عَلَى النَّاسِ  يعنى آل محمّد گواه بر مردمند\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبعد از پيامبر اكرم مخصوص آل محمّد صلى اللَّه عليه و آله و سلم است .\r\nعيسى بن مريم گفت :  وَ كُنْتُ عَلَيْهِمْ شَهِيداً ما دُمْتُ فِيهِمْ فَلَمَّا تَوَفَّيْتَنِي كُنْتَ أَنْتَ الرَّقِيبَ عَلَيْهِمْ  تو خود گواه بودى بر آنها تا من در ميانشان بودم پس از فوت من تو خود شاهد ايشان بودى  وَ أَنْتَ عَلى كُلِّ شَيْءٍ شَهِيدٌ  تو بر هر چيز گواهى .\r\nخداوند بر اين امت پس از پيامبر اكرم گواهى از اهل بيت و عترت او قرار داده تا موقعى كه يكى از آنها در دنيا باشد وقتى آنها از بين رفتند اهل زمين هلاك مىشوند .\r\nپيامبر اكرم فرمود خداوند ستارگان را امان اهل آسمانها قرار داد و اهل بيت مرا امان اهل زمين .\r\nتفسير قمى :  وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ  يعنى امامان عليهم السّلام مىگويند اينها بودند كه بر پروردگار دروغ بستند  أَلا لَعْنَةُ اللَّهِ عَلَى الظَّالِمِينَ  لعنت خدا بر ستمگران حق آل محمّد صلى اللَّه عليه و آله و سلم .\r\nچند روايت ديگر از بصائر در تفسير آيه  جَعَلْناكُمْ أُمَّةً وَسَطاً  همان طورى كه قبلا ذكر شد نقل مىشود .\r\nبصائر : سليم بن قيس از امير المؤمنين عليه السّلام نقل كرد كه فرمود خداوند ما را پاكيزه قرار داده و معصوم و گواه بر خلق و حجت در روى زمين و ما را با قرآن و قرآن را با ما قرار داده نه ما از او و نه او از ما جدا مىشود .\r\nبصائر : ابو بصير از حضرت صادق در تفسير آيه  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ  فرمود ما گواه بر مردم هستيم به آنچه از حلال و حرام نزد ايشان است و آنچه از بين برده‌اند .\r\nبصائر الدرجات : محمّد حلبى از حضرت صادق عليه السّلام نقل مىكند كه فرمود اعمال بر من عرضه مىشود در هر پنجشنبه اول ماه تكميل مىشود در نيمه شعبان بر پيامبر اكرم و على مرتضى عرضه مىگردد سپس در ذكر حكيم نسخه‌بردارى مىشود .\r\nبصائر : محمّد بن مسلم گفت از حضرت باقر سؤال كردم آيا اعمال بر پيامبر اكرم صلى اللَّه عليه و آله و سلم عرضه مىشود ؟ فرمود شكى ندارد گفتم اين آيه قرآن را توجه\r\n\r\n","description":"","footnote":"","page_name":" 252 ","page_number":252},
  {"content":"\r\n\r\nداريد  اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  فرمود آنها گواهان‌خدايند در زمين .\r\nبصائر : سليمان بن خالد از حضرت صادق نقل مىكند كه مىفرمود اعمال بندگان هر پنجشنبه بپيامبر اكرم عرضه مىشود در روز عرفه خدا در آن اعمال نظر مىاندازد اين آيه اشاره به همان است  وَ قَدِمْنا إِلى ما عَمِلُوا مِنْ عَمَلٍ فَجَعَلْناهُ هَباءً مَنْثُوراً  توجه مىكنيم باعمالى كه انجام داده‌اند آن را نيست و نابود مىكنيم عرضكردم فدايت شوم در مورد اعمال چه اشخاصى چنين مىكنند فرمود اعمال كينه‌توزان ما و كينه‌توزان شيعيانمان . « 1 » بصائر : يونس از حضرت رضا نقل كرد كه شنيدم وقتى سخن از ايام شد و بروز پنجشنبه رسيد فرمود روزى است كه در آن اعمال بر خدا و پيامبر و ائمه عليهم السّلام عرضه مىشود .\r\nبصائر : ابو بصير گفت به حضرت صادق عليه السّلام عرضكردم  اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  مؤمنين در دين كيانند ؟ فرمود جز من كه خواهد بود .\r\nبصائر : ابان زيات كه مشهور بعبد الرضا بود گفت به حضرت رضا عليه السّلام عرض كردم خواهش ميكنم براى من و خانواده‌ام دعا بفرمائيد فرمود مگر نمىكنم ؟ ! به خدا قسم اعمال شما در هر شبانه روز بر من عرضه مىشود « در روايت ديگرى در صفحه بعد با مختصر تغييرى مىفرمايد در هر روز پنجشنبه عرضه مىشود » اين مطلب بنظرم بزرگ آمد فرمود مگر در قرآن نخوانده‌اى  قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  .\r\nبصائر : زراره گفت از حضرت باقر تفسير اين آيه را پرسيدم  قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  فرمود ميخواهى از زبان من روايت كنى معنى آيه همان است كه در دل تست .\r\n\r\n\r\n","description":"","footnote":"\r\n( 1 ) چندين روايت در مورد عرض اعمال نقل مىشود كه مانند روايت سابق است .\r\n","page_name":" 253 ","page_number":253},
  {"content":"\r\n\r\nتوضيح : جوابش را امام ارجاع بدل خودش ميدهد و صريح نمىگويد منظور از مؤمنين ائمه هستند تا اين روايت را از زبان امام عليه السّلام نقل نكند در اين خبر اشاره‌اى بذم و سرزنش زراره است گر چه مىتوان آن را توجيه كرد .\r\nبصائر : سماعه از حضرت صادق عليه السّلام نقل مىكند كه مىفرمود چه شده كه پيامبر اكرم را ناراحت مىكند ، مردى عرضكرد فدايت شوم چگونه ما ايشان را ناراحت ميكنيم .\r\nفرمود مگر نمىدانيد اعمال شما بر آن جناب عرضه مىشود وقتى معصيتى را مشاهده مىكند آزرده مىشود آن جناب را ناراحت نكنيد موجب سرور پيامبر اكرم شويد .\r\nابو بصير گفت از حضرت باقر عليه السّلام شنيدم مىفرمود ما نمط حجازيم گفتم نمط حجاز چيست ؟ فرمود بهترين گروه ، خداوند در اين آيه مىفرمايد :  وَ كَذلِكَ جَعَلْناكُمْ أُمَّةً وَسَطاً  .\r\nبازگشت زياده رو بسوى ما است و كند رو بما ميرسد .\r\nتفسير عياشى : ابو عمر زبيرى از حضرت صادق عليه السّلام نقل كرد كه در باره آيه  وَ كَذلِكَ جَعَلْناكُمْ أُمَّةً وَسَطاً لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  فرمود اگر خيال كنى خداوند در اين آيه تمام اهل قبيله از موحدين را بشهادت مىخواهد آيا چنين تفسيرى صحيح است در صورتى كه بعضى از آنها شهادتشان در دنيا براى يكمن خرما پذيرفته نمىشود آن وقت خداوند در روز قيامت در مقابل تمام امت‌هاى گذشته شهادت او را بپذيرد . هرگز چنين چيزى را از امت نخواسته آن امتى كه دعاى ابراهيم را براى ايشان مقرر داشته  كُنْتُمْ خَيْرَ أُمَّةٍ أُخْرِجَتْ لِلنَّاسِ  كه آنها معتدلترين امتند و بهترين امت از ميان مردم .\r\nدر خبرى نقل مىشود راجع به آيه  هُوَ سَمَّاكُمُ الْمُسْلِمِينَ مِنْ قَبْلُ  دعاى ابراهيم و اسماعيل اختصاص به آل محمّد دارد زيرا مربوط به كسانى است از قريش كه\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nساكن مكه باشند تا زمانى كه پيامبر اكرم مبعوث گردد آنگاه از او پيروى كنند و ايمان آوردند .\r\nاما اين آيه  يَكُونَ الرَّسُولُ عَلَيْكُمْ شَهِيداً  پيامبر صلى اللَّه عليه و آله و سلم گواه بر آل محمّد است و آنها گواه بر مردمند بعد از او چنين است اين آيه نيز  وَ كُنْتُ عَلَيْهِمْ شَهِيداً ما دُمْتُ فِيهِمْ  پس از فوت پيامبر اكرم آنها گواه بر مردمند چون از پيامبر محسوب مىشوند .\r\nدر روايت حمران از امام عليه السّلام نقل مىكند در مورد آيه  وَ كَذلِكَ جَعَلْناكُمْ أُمَّةً وَسَطاً  يعنى معتدل  لِتَكُونُوا شُهَداءَ عَلَى النَّاسِ وَ يَكُونَ الرَّسُولُ عَلَيْكُمْ شَهِيداً  فرمود گواه بر مردم غير از ائمه و پيامبران نيستند اما امت جايز نيست خداوند آنها را گواه بگيرد با اينكه در ميان آنها كسانى هستند كه شهادت آنها در مورد كمر كش يك قاطر پذيرفته نمىشود .\r\nكافى : مياح از شخصى نقل كرد كه مردى خدمت حضرت صادق اين آيه را قرائت كرد :  قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  فرمود آيه اين طور نيست بلكه چنين مأمونون كسانى كه مورد اعتمادند كه ما آن كسانيم .\r\nتوضيح : ساير اخبارى كه قبلا گذشت آيه به صورت مؤمنون بود شايد منظور اين باشد كه منظور مؤمن در مقابل كافر نيست تا شامل همهء مؤمنين شود بلكه مؤمن مأمون از خطا و معصوم از گناه كه ائمه عليهم السّلام هستند شايد هم در مصحف ائمه مأمونون باشد و در ساير اخبار مطابق قرائت خود تفسير نمودند .\r\nكافى : عبد الرحمن بن كثير از حضرت صادق در باره آيه  وَ شاهِدٍ وَ مَشْهُودٍ  فرمود پيامبر و امير المؤمنين عليهما السّلام هستند .\r\nكنز الفوائد : جابر از حضرت صادق عليه السّلام در باره آيه  وَ جاءَتْ كُلُّ نَفْسٍ مَعَها سائِقٌ وَ شَهِيدٌ  فرمود سائق امير المؤمنين و شهيد پيامبر اكرم است .\r\nمحمد بن عباس باسناد خود از طريق جمهور سند را به ابو سعيد خدرى مىرساند كه عمار بپيامبر اكرم عرضكرد يا رسول اللَّه علاقمندم ميان ما به اندازه عمر نوح\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nزندگى كنى . پيامبر اكرم فرمود عمار زندگى من براى شما سودمند است و فوت منهم براى شما بد نيست اما در زندگى من اگر خطائى از شما سرزند من برايتان استغفار ميكنم .\r\nو اما پس از در گذشتم از خدا بپرهيزيد و درود نيكو بر من و اهل بيتم بفرستيد و اعمال شما با نام و نام پدرتان بر من عرضه مىشود اگر عمل خوب باشد خدا را حمد ميكنم و گر نه براى گناهانتان استغفار ميكنم .\r\nمنافقين و اشخاص شكاك و بيماردلان گفتند ميگويد اعمال مردم پس از فوتش با اسم آنها و پدرشان و نژاد و قبيله آنها بر او عرضه مىشود اين يك دروغ بزرگ است . خداوند اين آيه را فرستاد :  وَ قُلِ اعْمَلُوا فَسَيَرَى اللَّهُ عَمَلَكُمْ وَ رَسُولُهُ وَ الْمُؤْمِنُونَ  شخصى پرسيد مؤمنون كيانند فرمود مؤمنون بطور كلى يا مؤمنين در اين آيه اما مؤمنين اين آيه آل محمّد ، ائمه هستند . سپس فرمود  سَتُرَدُّونَ إِلى عالِمِ الْغَيْبِ وَ الشَّهادَةِ فَيُنَبِّئُكُمْ بِما كُنْتُمْ تَعْمَلُونَ  به زودى بنزد پروردگار داناى پنهان و آشكار ميرويد بشما از كارهاى بد و خوبتان خبر خواهد داد .\r\nمحمّد بن عباس روايت‌هاى گروهى را در اين مورد نقل كرده .\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nبخش بيست و يكم تأويل مؤمنين و ايمان و مسلمين و اسلام بائمه و ولايت ايشان و تأويل كفار و مشركين و كفر و شرك و جبت و طاغوت ولات و عزى و اصنام بدشمنان و مخالفين ايشان\r\n\r\n[ ترجمهء روايات 
  ]\r\nمناقب : ص 224 - يزيد بن عبد الملك از حضرت زين العابدين عليه السّلام نقل مىكند كه در مورد آيه  بِئْسَمَا اشْتَرَوْا بِهِ أَنْفُسَهُمْ أَنْ يَكْفُرُوا بِما أَنْزَلَ اللَّهُ بَغْياً  بد معامله‌اى در باره خود نموده‌اند كه كفر مىورزند به آنچه خدا نازل كرده از روى ستم . فرمود يعنى منكر ولايت امير المؤمنين و اوصياء از فرزندانش شدند .\r\nتفسير قمى :  فَالَّذِينَ آتَيْناهُمُ الْكِتابَ يُؤْمِنُونَ بِهِ  كسانى كه به آنها كتاب داده‌ايم ايمان مىآورند به او ، منظور آل محمّدند .\r\n وَ مِنْ هؤُلاءِ مَنْ يُؤْمِنُ بِهِ  يعنى از مسلمانان كسانى هستند كه به او ايمان مىآورند .\r\nتوضيح : منظور از  فَالَّذِينَ آتَيْناهُمُ الْكِتابَ  مؤمنين اهل كتاب هستند بعضى\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nگفته‌اند مراد مسلمانان هستند كه قرآن به آنها داده شده تأويلى كه امام عليه السّلام ميفرمايد مطابق قول دوم است .\r\nتفسير قمى :  لَقَدْ مَنَّ اللَّهُ عَلَى الْمُؤْمِنِينَ إِذْ بَعَثَ فِيهِمْ رَسُولًا مِنْ أَنْفُسِهِمْ  اين آيه اختصاص بآل محمّد صلى اللَّه عليه و آله و سلم دارد .\r\nتوضيح : شايد تفسير مؤمنين را بائمه عليهم السّلام نموده بدليل اين قسمت آيه  مِنْ أَنْفُسِهِمْ  به جهت كمال پيوستگى كه پيامبر با آنها دارد و اين تفسير به واقع نزديك‌تر است تا تفسيرى كه مفسرين با زحمت در مورد آيه نموده‌اند .\r\nبيضاوى گفته :  مِنْ أَنْفُسِهِمْ  يعنى از نژاد يا جنس آنها مانند آنها عرب بود تا سخنش را به آسانى بفهمند و بر وضع داخلى او وارد باشند راست و دروغش را تشخيص دهند و افتخار بوجودش نمايند .\r\nبه اين صورت نيز خوانده شد عن انفسهم يعنى از اشراف و بزرگان آنها زيرا پيامبر اكرم از شريف‌ترين قبايل عرب و نژاد آنها بود .\r\nتوضيح : اين قرائت مؤيد همان تأويل است كه منظور ائمه‌اند اما آنچه در اول ذكر كرده صحيح نيست : زيرا مؤمنين منحصر به نژاد عرب نيستند .\r\nتفسير قمى : عبد الرحمن بن كثير از حضرت صادق عليه السّلام در باره آيه  وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ  « 1 » .\r\nنقل كرد كه فرمود كسانى كه ايمان به پيامبر و امير المؤمنين و ذريه او ( ائمه و اوصياء ) بياورند ذريه آنها را بايشان ملحق مىكنيم و ذريه آنها از حجتى كه حضرت محمّد در باره علي عليه السّلام آورده كم و كسرى نمىكنند حجت آنها يكى و طاعت ايشان نيز يكسان است .\r\n\r\n\r\n","description":"","footnote":"\r\n( 1 ) در قرآن آيه چنين است  وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ  .\r\nاين اختلاف شايد در روايت آيه نقل بمعنى شده باشد .\r\n","page_name":" 258 ","page_number":258},
  {"content":"\r\n\r\nعلي بن ابراهيم در باره اين آيه  وَ ما أَلَتْناهُمْ مِنْ عَمَلِهِمْ مِنْ شَيْءٍ  يعنى كم نمىكنيم از عملشان .\r\nتوضيح : مشهور بين مفسرين اينست كه آيه مربوط به اطفال مؤمنين است كه خداوند آنها را بپدرانشان در بهشت ملحق مىكند همين مطلب از حضرت صادق عليه السّلام روايت شده ، آنچه در اين خبر ذكر شد يكى از بطون آيه است .\r\nتفسير عياشى : در باره آيه  قُولُوا آمَنَّا بِاللَّهِ وَ ما أُنْزِلَ إِلَيْنا وَ ما أُنْزِلَ إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ  بگوئيد ايمان آورديم به خدا و آنچه نازل كرده بر ما و آنچه بر ابراهيم و اسماعيل و اسحاق و يعقوب و اسباط نازل كرده اين را بگوئيد يعنى آل محمّد بدليل اين آيه  فَإِنْ آمَنُوا بِمِثْلِ ما آمَنْتُمْ بِهِ فَقَدِ اهْتَدَوْا  « 1 » .\r\nاگر ايمان آورند مانند شما هدايت يافته‌اند .\r\nتفسير عياشى : سلام از حضرت باقر عليه السّلام نقل كرد كه در آيه :  آمَنَّا بِاللَّهِ وَ ما أُنْزِلَ إِلَيْنا  ايمان آورديم به خدا و آنچه بر ما نازل شده منظور على و فاطمه و حسن و حسين است و در مورد ساير ائمه عليهم السّلام نيز جارى است .\r\nآنگاه سخن را از خدا بمردم سوق مىدهد  فَإِنْ آمَنُوا  يعنى اگر مردم ايمان آوردند ،  بِمِثْلِ ما آمَنْتُمْ بِهِ  مانند ايمان شما يعنى علي و فاطمه و حسن و حسين و ائمه پس از آنها  فَقَدِ اهْتَدَوْا وَ إِنْ تَوَلَّوْا فَإِنَّما هُمْ فِي شِقاقٍ  هدايت يافته‌اند اگر پشت نمودند آنها در بدبختى هستند .\r\nتوضيح : مفسرين در مورد خطاب ( قولوا ) مىگويند مؤمنين هستند به دليل اين قسمت آيه  فَإِنْ آمَنُوا بِمِثْلِ ما آمَنْتُمْ بِهِ  و منظور از اگر ايمان آورند يعنى يهود و نصارى « 2 » .\r\nتأويلى كه در مورد آيه نقل شد بازگشت به همين مطلب دارد جز اينكه\r\n\r\n\r\n","description":"","footnote":"\r\n( 1 ) هر دو آيه در سوره بقره شماره 136 و 137 است .\r\n( 2 ) هر دو آيه در سوره بقره شماره 136 و 137 است .\r\n","page_name":" 259 ","page_number":259},
  {"content":"\r\n\r\nخطاب اختصاص به برجسته‌ترين افراد مؤمنين موجود در آن زمان است ، آنگاه ارتباط بسائر مؤمنين كه در زمانهاى بعد مىآيند پيدا مىكند .\r\nچنانچه ساير دستورات نيز چنين است كه خطاب بافراد موجود در زمان پيامبر يا امام عليه السّلام است و آيندگان را هم شامل مىشود اين تأويل بهتر است از آنكه بگوئيم منظور تمام مؤمنين است بدليل  وَ ما أُنْزِلَ إِلَيْنا  آنچه بر ما نازل شده چون انزال دستورات واقعا و در ابتدا به پيامبر صلى اللَّه عليه و آله و سلم بوده و كسانى كه در خانه وحى بوده‌اند كه امر بتبليغ آنها شد و نيز بدليل اينكه همراه شده با اين قسمت و آنچه نازل كرديم بر ابراهيم و اسماعيل و ساير پيامبران .\r\nهمانطور كه در اين قسمت آيه آنهائى كه بر ايشان نازل شده انبيا هستند بايد در قسمت اول هم كسانى كه بر ايشان نازل مىشود نظير آنها باشند از قبيل ائمه و صديقين و ضمير « آمنوا » بمردم بر مىگردد از قريش و اهل كتاب و سايرين .\r\nبنا بر تفسيرى كه امام عليه السّلام مىفرمايد آيه دلالت بر امامت و جلالت مقام آنها دارد و معيار در هدايت يافتن متابعت ائمه است و عقايد و اعمال و گفتار و هر كه مخالفت با آنها ورزد در يك قسمت از آنچه ذكر شد از شقاوتمندان و منافقين خواهد بود .\r\nتفسير قمى : محمّد بن حمدان از حضرت صادق عليه السّلام در مورد آيه  إِذا دُعِيَ اللَّهُ وَحْدَهُ كَفَرْتُمْ وَ إِنْ يُشْرَكْ بِهِ تُؤْمِنُوا فَالْحُكْمُ لِلَّهِ الْعَلِيِّ الْكَبِيرِ  نقل كرد كه فرمود وقتى خداى يكتا را ياد مىكند با ولايت كسى كه امر بولايت او كرده كافر مىشويد اگر شريك او قرار دهد كسى را كه شايستگى ولايت ندارد و ايمان مىآوريد كه او داراى ولايت است .\r\nتوضيح : چون اعتقاد بامامت كسى كه از جانب خدا تعيين نشده مخالفت و كفر به خدا است به همين جهت در بيشتر اخبار آيات شرك به خدا در تفسير بطنى بشرك ولايت تفسير شده شبيه اين آيه در قرآن زياد است مانند :  أَنْ لا تَعْبُدُوا \r\n\r\n","description":"","footnote":"","page_name":" 260 ","page_number":260},
  {"content":"\r\n\r\n الشَّيْطانَ  و آيه  اتَّخَذُوا أَحْبارَهُمْ وَ رُهْبانَهُمْ أَرْباباً مِنْ دُونِ اللَّهِ  و امثال اين دو آيه .\r\nتفسير عياشى : ثمالى از حضرت باقر در مورد آيه  وَ نُوحاً هَدَيْنا مِنْ قَبْلُ وَ مِنْ ذُرِّيَّتِهِ داوُدَ  تا  أُولئِكَ الَّذِينَ آتَيْناهُمُ الْكِتابَ وَ الْحُكْمَ وَ النُّبُوَّةَ  تا  بِها بِكافِرِينَ  فرمود كسانى هستند از اهل بيت پيغمبر و برادران و ذريه‌اش كه داراى امتياز و فضيلت شده‌اند اين آيه ميفرمايد اگر امت تو راه خلاف را پيمودند و كافر شدند اهل بيت ترا شايسته اين ايمان قرار داده‌ام كه هرگز به آن كافر نمىشوند و مسأله رسالت تو از بين نمىرود و از خاندان تو گروهى را دانا بعلم و فرمانروا بعد از تو و اهل استنباط علم خود قرار داده‌ام كه در آنها دروغ و گناه و تبهكارى و خود نمائى و ريا وجود ندارد .\r\nتفسير عياشى : ابو بصير گفت از حضرت صادق شنيدم مىفرمود : و  لا تَتَّخِذُوا إِلهَيْنِ اثْنَيْنِ إِنَّما هُوَ إِلهٌ واحِدٌ  منظور اينست كه دو امام براى خود نگيريد همانا امام يكى است .\r\nمناقب : ابو بصير از حضرت صادق در باره آيه  إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ   فَهَلْ أَنْتُمْ مُسْلِمُونَ  آيا شما تسليم مىشويد نسبت بوصيتى كه در باره على عليه السّلام بعد از خود نمودم مسلمون با تشديد قرائت شده .\r\nحضرت باقر فرمود در قرائت علي عليه السّلام كه آن قرآنى است كه بوسيله جبرئيل بر حضرت محمّد صلى اللَّه عليه و آله و سلم نازل شده  فَلا تَمُوتُنَّ إِلَّا وَ أَنْتُمْ مُسْلِمُونَ  يعنى تسليم پيامبر خدا باشند در مورد وصيت امام بعد از او .\r\nاز حضرت صادق عليه السّلام در باره آيه  وَ مَنْ يَبْتَغِ غَيْرَ الْإِسْلامِ دِيناً فَلَنْ يُقْبَلَ مِنْهُ وَ هُوَ فِي الْآخِرَةِ مِنَ الْخاسِرِينَ  هر كس تسليم بولايت ما نباشد .\r\nاز امام صادق عليه السّلام نيز نقل شد در باره آيه  حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  يعنى امير المؤمنين عليه السّلام  وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ  بغض و دشمنى ما خانواده را نسبت به كسانى كه مخالفت با پيامبر و مخالفت با ما نموده .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\nابن عباس در مورد آيه :  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ  گفت منظور فرزندان عبد المطلب است .\r\nاز حضرت باقر عليه السّلام نقل شده در باره آيه و  الَّذِينَ هُمْ مِنْ خَشْيَةِ رَبِّهِمْ مُشْفِقُونَ  تا  راجِعُونَ  فرمود در باره حضرت علي نازل شده ، سپس در مورد مؤمنين و شيعيان او كه در واقع آنها مؤمنند ، جارى است .\r\nغيبت نعمانى : عمرو بن ثابت از جابر نقل كرد كه حضرت باقر عليه السّلام در باره آيه  وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ  فرمود : آنها دوستداران فلان و فلان هستند كه ايشان را امام خود قرار داده در مقابل امام و پيشوائى كه خدا براى آنها قرار داده .\r\nهمچنين در باره آيهء    وَ لَوْ يَرَى الَّذِينَ ظَلَمُوا إِذْ يَرَوْنَ الْعَذابَ أَنَّ الْقُوَّةَ لِلَّهِ جَمِيعاً وَ أَنَّ اللَّهَ شَدِيدُ الْعَذابِ . إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا الْعَذابَ وَ تَقَطَّعَتْ بِهِمُ الْأَسْبابُ وَ قالَ الَّذِينَ اتَّبَعُوا لَوْ أَنَّ لَنا كَرَّةً فَنَتَبَرَّأَ مِنْهُمْ كَما تَبَرَّؤُا مِنَّا    فرمود به خدا قسم جابر اين آيه مربوط بائمه و فرمانروايان ستمگر و پيروان ايشان است .\r\nتوضيح : مشهور بين مفسرين اينست كه انداد بتها است ، سدى گفته است فرمانروايان و رؤساى آنهايند كه از ايشان پيروى ميكنند مانند اطاعت اربابان دليل بر اين تأويل ضمير  يُحِبُّونَهُمْ  است كه ضمير جمع مذكر آمده شاهد است كه منظور اشخاص است .\r\nطبرسى مىنويسد :  يُحِبُّونَهُمْ  بنا بر اين قول شاهد بهترين است زيرا بعيد است كه بتها را مانند خدا دوست بدارند با اينكه مىدانند آنها ضرر و نفعى ندارد اين قسمت آيه نيز دليل ديگرى است  إِذْ تَبَرَّأَ الَّذِينَ اتُّبِعُوا  كه اربابها و رؤساى فرمانروا اظهار بيزارى ميكنند از پيروان خود بتها كه شعور بيزارى ندارند .\r\nامام عليه السّلام استشهاد به اين وجه جسته براى اينكه گاهى ضمير اشخاص باصنام و بتها نيز نسبت داده مىشود گر چه خلاف اصل است .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nمرحوم طبرسى مىنويسد : دوست داشتن آنها يعنى علاقه بعبادت يا قرب بايشان است يا مطيع بودن نسبت به آنها يا همه اين وجوه ،  كَحُبِّ اللَّهِ  يعنى مانند دوست داشتن مؤمنين خدا را يا منظور حب مشركين نسبت به او يا حب و علاقه واجب است نسبت به خدا داشته باشند .\r\nبعد از اين آيات در قرآن اين آيه است :  وَ الَّذِينَ آمَنُوا أَشَدُّ حُبًّا لِلَّهِ  يعنى حب و علاقه مؤمنين بيشتر از آنها است چون آنها در عبادت خود اخلاص مىورزند و شايد چون خدا نعمت دهنده و پروردگار است و چون خدا را داراى صفات عالى و اسماء حسنى مىدانند كه حكيم و خبير است نظير و مانندى ندارد .\r\nتوضيح : بنا بر اين تفسير شايد منظور مانند حب اولياء خدا و خلفاى پيامبر باشد .\r\nهمچنين اين قسمت آيه  أَشَدُّ حُبًّا  زيرا در اخبار وارد شده كه خداوند آنها را قرين خويش قرار داده و اطاعت آنها اطاعت خدا است و معصيت ايشان معصيت خدا و آنچه به خود نسبت داده بايشان نيز منتسب كرده .\r\n وَ لَوْ يَرَى الَّذِينَ ظَلَمُوا  يعنى اگر بينند ستمگران بتها و فرمانروايانشان براى آنها نفع و سودى ندارند آن وقت خواهند فهميد كه نيرو و قدرت اختصاص به خدا دارد هنگامى كه عذاب را مشاهده مىكنند و توجه به شدت عذاب خدا مىنمايند .\r\nزمانى كه بيزارى مىجويند اربابان از پيروان خود و عذاب را مشاهده مىكنند ارتباط بين آنها ( از پيروى و بخشش‌ها و ساير اغراض ) قطع مىشود پيروان مىگويند : كاش ما به دنيا بر گرديم همان طورى كه اينها از ما بيزارى جستند ما نيز از ايشان تبرى جوئيم ، ( اين خبر دليل كفر مخالفين و خلود آنها در جهنم است ) .\r\nكنز الفوائد : عيسى بن داود از موسى بن جعفر و آن جناب از پدر خود\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nدر باره اين آيه  وَ مَنْ يَعْمَلْ مِنَ الصَّالِحاتِ وَ هُوَ مُؤْمِنٌ فَلا يَخافُ ظُلْماً وَ لا هَضْماً  . « 1 » فرمود هر كس مؤمن به محبت آل محمّد صلى اللَّه عليه و آله و سلم و دشمن دشمن ايشان باشد .\r\nكنز الفوائد : ابو الجارود از حضرت صادق عليه السّلام در باره آيه  أَ إِلهٌ مَعَ اللَّهِ بَلْ أَكْثَرُهُمْ لا يَعْلَمُونَ  فرمود يعنى آيا ممكن است امام هادى و رهبرى واقعى با امام و پيشوائى گمراه‌كننده در يك زمان از جانب خدا باشند .\r\nكنز الفوائد : علي بن جعفر از برادر خود موسى بن جعفر عليه السّلام از آباء گرام از امير المؤمنين نقل كرد كه پيامبر اكرم فرمود يا علي كسى كه با تو محبت مىورزد آنگاه چشمهايش روشن مىشود كه با مرگ روبرو گردد ، بعد اين آيه را قرائت نمود :  رَبَّنا أَخْرِجْنا نَعْمَلْ صالِحاً غَيْرَ الَّذِي كُنَّا نَعْمَلُ  يعنى دشمنان اهل بيت وقتى داخل جهنم مىشوند مىگويند خدايا ما را خارج كن تا كارهاى خوبى كه همراه با ولايت علي عليه السّلام است انجام دهيم غير از آن تبهكاريهائى كه با دشمنى على مىكرديم .\r\nدر جواب ايشان گفته مىشود :  أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ وَ جاءَكُمُ النَّذِيرُ  مگر بشما فرصت نداديم و وسائل هشيارى و توجه شما را فراهم نكرديم و پيامبر ما راهنمائى لازم را نكرد  فَذُوقُوا فَما لِلظَّالِمِينَ مِنْ نَصِيرٍ  عذاب را بچشيد ستمگران آل محمّد را ياورى نيست كه موجب نجات و خلاصى آنها شود .\r\nكنز الفوائد : حضرت صادق عليه السّلام از پدر خود نقل كرد كه فرمود شمائيد كه از پرستش طاغوت اجتناب ورزيديد هر كس ستمگرى را اطاعت كند او را پرستيده .\r\nكنز الفوائد : حنان بن سدير از پدرش نقل كرد كه گفت شنيدم صامت\r\n\r\n\r\n","description":"","footnote":"\r\n( 1 ) هر كس اعمال نيكو انجام دهد با ايمان بولايت علي و بيزارى از دشمنانشان با كى از ناراحتى و كمبود نخواهد داشت .\r\n","page_name":" 264 ","page_number":264},
  {"content":"\r\n\r\nفروشنده هر وى را كه از حضرت باقر عليه السلام راجع بمرجئه پرسيد فرمود با آنها نماز بخوان و در جنازه آنها حاضر شو و از مريضانشان عيادت كن اما اگر مردند براى آنها طلب مغفرت نكن .\r\nزيرا وقتى اسم ما پيش آنها برده مىشود در دل متنفرند ولى موقعى كه ديگران را ياد مىكنند شادمانند .\r\nكنز الفوائد : ابو المشرقانى گفت من در خدمت امام بودم گروهى از كوفىها حضور داشتند از اين آيه سؤال كردند  لَئِنْ أَشْرَكْتَ لَيَحْبَطَنَّ عَمَلُكَ  فرمود آن طور كه شما خيال مىكنيد درست نيست وقتى خداوند به پيامبرش وحى كرد على عليه السلام را بعنوان جانشين خود تعيين كند معاذ بن جبل بايشان پيشنهاد كرد با على عليه السّلام اولى و دومى را شريك بگردان در خلاف تا مردم بگفتار شما دلگرم شوند و تصديق نمايند وقتى خداوند اين آيه را نازل كرد :  يا أَيُّهَا الرَّسُولُ بَلِّغْ ما أُنْزِلَ إِلَيْكَ مِنْ رَبِّكَ  پيامبر ما آنچه به تو دستور داده‌ايم بمردم ابلاغ كن ( در مورد ولايت على ) .\r\nحضرت فرسول شكايت بجبرئيل نمود كه مردم تكذيب مىكنند و از من نمىپذيرند خداوند اين آيه را نازل كرد :  لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ  اگر شريك بگردانى آنها را عملت از بين مىرود و زيان خواهى كرد .\r\nآيه در اين مورد نازل شده امكان ندارد كه خدا پيامبرى را براى جهانيان بفرستد با مقام شفاعت نسبت بگنه‌كاران آن وقت بترسد از اينكه مشرك به خدا شود .\r\nپيامبر اكرم در نزد خدا مطمئن‌تر از اين بود كه مشرك به او شود با اينكه مأموريت او از بين بردن بت‌پرستى و شرك است منظور از آيه اينست كه ديگرى از مردم را در ولايت شريك على گردانى .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nكنز الفوائد : جابر بن يزيد گفت حضرت باقر عليه السّلام در باره  وَ كَذلِكَ حَقَّتْ كَلِمَةُ رَبِّكَ عَلَى الَّذِينَ كَفَرُوا أَنَّهُمْ أَصْحابُ النَّارِ  چنين تصميم گرفته خدا كه كافران اهل آتشند منظور بنى اميه هستند كه كافر شدند و اهل آتشند ، بعد مىفرمايد  الَّذِينَ يَحْمِلُونَ الْعَرْشَ  كسانى كه حامل عرش پروردگارند .\r\nمنظور پيامبر اكرم و اوصياى بعد از اويند كه حامل علم خدايند سپس ميفرمايد :  وَ مَنْ حَوْلَهُ  يعنى ملائكه  يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا  تسبيح خدا مىكنند و استغفار مىكنند براى كسانى كه ايمان آورده‌اند كه آنها شيعه آل محمّدند  رَبَّنا وَسِعْتَ كُلَّ شَيْءٍ رَحْمَةً وَ عِلْماً فَاغْفِرْ لِلَّذِينَ تابُوا  مىگويند پروردگارا تو كه داناى همه چيز هستى و رحمتت همه جا را فرا گرفته بيامرز كسانى را كه برگشتند از ولايت بنى اميه  وَ اتَّبَعُوا سَبِيلَكَ  و پيرو راه امير المؤمنين عليه السّلام شده‌اند .\r\n   وَ قِهِمْ عَذابَ الْجَحِيمِ ، رَبَّنا وَ أَدْخِلْهُمْ جَنَّاتِ عَدْنٍ الَّتِي وَعَدْتَهُمْ وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ إِنَّكَ أَنْتَ الْعَزِيزُ الْحَكِيمُ ، وَ قِهِمُ السَّيِّئاتِ    منظور از سيئات بنى اميه هستند و ساير پيروان ايشان بعد مىفرمايد :  إِنَّ الَّذِينَ كَفَرُوا  كسانى كه كافر شدند منظور بنى اميه است .\r\n يُنادَوْنَ لَمَقْتُ اللَّهِ أَكْبَرُ مِنْ مَقْتِكُمْ أَنْفُسَكُمْ إِذْ تُدْعَوْنَ إِلَى الْإِيمانِ فَتَكْفُرُونَ  خشم خدا شديد است از خشم شما بخويش زيرا دعوت بايمان ميشويد ولى كفر مىورزيد .\r\nبعد ميفرمايد :  ذلِكُمْ بِأَنَّهُ إِذا دُعِيَ اللَّهُ  زيرا وقتى دعوت بولايت علي مىشود كافر ميشويد اگر با او شريكى قرار دهند ايمان مىآوريد يعنى اگر امام ديگرى را بگويند ايمان مىآوريد  فَالْحُكْمُ لِلَّهِ الْعَلِيِّ الْكَبِيرِ  فرمان در اختيار خداى برتر و بزرگ است .\r\nسه روايت ديگر در مورد همين آيه نقل مىشود كه در يك روايت در مورد  فَاغْفِرْ لِلَّذِينَ تابُوا  يعنى توبه كنند از ولايت فرمانفرماهاى سه‌گانه و بنى اميه و\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nدر آيه  وَ قِهِمُ السَّيِّئاتِ  تفسير به آن سه نفر مىشود .\r\nكنز الفوائد : ابو حمزة از ابو بصير نقل مىكند كه از حضرت باقر عليه السّلام پرسيدم راجع به آيه  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها  فرمود آن فطرت ولايت ائمه عليهم السّلام است .\r\nكنز الفوائد : از حضرت صادق عليه السّلام نقل مىكند كه در باره آيه  فَلَنُذِيقَنَّ الَّذِينَ كَفَرُوا  مىچشانيم به كسانى كه كافر شدند با ترك ولايت على عليه السّلام  عَذاباً شَدِيداً  عذابى شديد .\r\nدر دنيا  وَ لَنَجْزِيَنَّهُمْ أَسْوَأَ الَّذِي كانُوا يَعْمَلُونَ  ببدترين كيفر كردار آنها را گرفتار خواهيم كرد در آخرت  ذلِكَ جَزاءُ أَعْداءِ اللَّهِ النَّارُ لَهُمْ فِيها دارُ الْخُلْدِ جَزاءً بِما كانُوا بِآياتِنا يَجْحَدُونَ  آيات در اين قسمت ائمه عليهم السّلام هستند .\r\nكنز الفوائد : ابو عبد اللَّه از پدر خود از حضرت زين العابدين عليه السّلام نقل مى - كند كه در باره آيه  شَرَعَ لَكُمْ مِنَ الدِّينِ ما وَصَّى بِهِ نُوحاً  فرمود ما كسانى هستيم كه خداوند دينش را براى ما در كتاب خود تشريح نموده همين معنى منظور شده از آيه  شَرَعَ لَكُمْ  يا آل محمّد  مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ  دين را بپاى داريد اى آل محمّد و متفرق نشويد گران است بر مشركين دعوتى كه شما در باره ولايت علي عليه السّلام مىنمائيد  وَ لا تَتَفَرَّقُوا فِيهِ كَبُرَ عَلَى الْمُشْرِكِينَ ما تَدْعُوهُمْ إِلَيْهِ اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ  يعنى خداوند برمىگزيند و هدايت مىكند كسى را كه ولايت علي را بپذيرد .\r\nهمين روايت با مختصر اختلافى در متن بطريق ديگرى از حضرت رضا عليه السّلام نقل مىشود كه در ضمن نامه‌اى نقل از زين العابدين عليه السّلام كرد .\r\nكنز الفوائد : محمّد بن بشير گفت محمّد بن حنفيه چنين بيان كرد : محبت با ما اهل بيت چيزى است كه در قسمت راست قلب مؤمن نوشته مىشود و قلب هر\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nكسى را كه خداوند با محبت و ولاى ما نقش بست هيچ كس را ياراى آن نيست كه محوش كند در اين آيه مباركه توجه نكرده‌اى كه مىفرمايد :  أُولئِكَ كَتَبَ فِي قُلُوبِهِمُ الْإِيمانَ  محبت با ما اهل بيت ايمان است .\r\nتفسير فرات : محمّد بن علي از حضرت صادق عليه السّلام نقل كرد كه در باره آيه  صِبْغَةَ اللَّهِ وَ مَنْ أَحْسَنُ مِنَ اللَّهِ صِبْغَةً  سرشتى است كه خداوند بر آن سرشته است فرمود سرشتى كه خداوند مؤمنين را بر آن سرشته است در ميثاق ولايت است در اين آيه مىفرمايد :  مَثَلُ الَّذِينَ يُنْفِقُونَ أَمْوالَهُمُ ابْتِغاءَ مَرْضاتِ اللَّهِ  كسانى كه اموال خود را در راه علي بن ابي طالب عليه السّلام صرف ميكنند .\r\nكنز الفوائد : عبد اللَّه رمادى از حضرت رضا عليه السّلام از آباء گرام خود در باره آيه و   رَأَيْتَ الَّذِي يُكَذِّبُ بِالدِّينِ   مشاهده كردى كسى كه دين را تكذيب كرد فرمود يعنى ولايت امير المؤمنين عليه السّلام .\r\nتفسير فرات : ابان بن تغلب گفت به حضرت باقر عليه السّلام آيه  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ  فرمود ابان شما ميگوئيد شرك به خدا است ما مىگوئيم اين آيه در باره امير المؤمنين علي بن ابى طالب و اهل بيتش نازل شده زيرا آنها يك چشم بهمزدن به خدا مشرك نشدند و هرگز لات و عزى را نپرستيدند و او اول كسى بود كه با پيامبر نماز خواند و او اول كسى بود كه پيامبر را تصديق نمود . اين آيه در باره آن جناب نازل شده .\r\nتفسير فرات : قاسم بن عبيد از حضرت صادق عليه السّلام نقل مىكند كه در باره آيه  الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ  فرمود پيامبر اكرم از علي بن ابى طالب عليه السّلام پرسيد ميدانى اين آيه در باره چه كسى نازل شده ؟\r\nعرضكرد خدا و پيغمبرش داناترند فرمود در باره كسى كه مرا تصديق كند و ايمان آورد به من و ترا و عترت را بعد از تو دوست بدارد و تسليم تو و ائمه بعد از تو باشد .\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nتفسير فرات : ابو الجارود از حضرت باقر عليه السّلام نقل كرد كه فرمود حب ما ايمان و بغض و كينه ما كفر است ، آنگاه اين آيه را خواند :  وَ لكِنَّ اللَّهَ حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  .\r\nمناقب : ابو حمزه از حضرت باقر عليه السّلام در باره آيه :  إِنَّكُمْ لَفِي قَوْلٍ مُخْتَلِفٍ  شما داراى عقيده مختلفى هستيد فرمود در مسأله ولايت است  يُؤْفَكُ عَنْهُ مَنْ أُفِكَ  هر كه از ولايت كناره گيرد از بهشت محروم خواهد شد .\r\nكافى : زراره گفت : وقتى ابو الخطاب هنوز مرتد نشده بود برايم نقل كرد كه به حضرت صادق گفتم اين آيه چه معنى دارد :  وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ  فرمود يعنى وقتى خدا را ياد كنند باطاعت كردن از كسى كه امر باطاعت او نموده متنفر مىشوند مردمانى كه ايمان بآخرت ندارند وقتى ياد آورند كسانى را كه خداوند باطاعت آنها امر نكرده خوشحال ميشوند .\r\nتفسير قمى : ابو بصير از حضرت صادق عليه السّلام در باره آيه  فَما لَهُ مِنْ قُوَّةٍ وَ لا ناصِرٍ  فرمود او را نيروئى نيست كه با آن با خدا همآوردى كند و نه ياورى دارد كه او را يارى كند اگر خدا برايش تصميم بدى بگيرد گفتم  إِنَّهُمْ يَكِيدُونَ كَيْداً  فرمود نيرنگ با پيامبر اكرم و علي بن ابى طالب و فاطمه زهرا عليهم السّلام زدند خداوند مىفرمايد يا محمّد    إِنَّهُمْ يَكِيدُونَ كَيْداً . وَ أَكِيدُ كَيْداً فَمَهِّلِ الْكافِرِينَ أَمْهِلْهُمْ رُوَيْداً    من نيز به آنها مقابله به مثل مىكنم ايشان را مهلت بده تا وقتى ظهور حضرت قائم خداوند بوسيله او از ستمگران و جباران قريش و بنى اميه و ساير مردم انتقام مىگيرد .\r\nتفسير قمى :   لَمْ يَكُنِ الَّذِينَ كَفَرُوا مِنْ أَهْلِ الْكِتابِ   منظور قريش است   وَ الْمُشْرِكِينَ مُنْفَكِّينَ حَتَّى تَأْتِيَهُمُ الْبَيِّنَةُ   فرمود آنها در كفر خود هستند تا بينه بر ايشان وارد شود .\r\nدر روايت ابو الجارود از حضرت باقر عليه السّلام نقل مىكند بينه حضرت محمّد صلى اللَّه عليه و آله و سلم است  إِنَّ الَّذِينَ كَفَرُوا مِنْ أَهْلِ الْكِتابِ وَ الْمُشْرِكِينَ فِي نارِ جَهَنَّمَ  فرمود قرآن بر آنها نازل شد مرتد شدند و كفر ورزيدند و مخالفت با امير -\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nالمؤمنين عليه السّلام كردند  أُولئِكَ هُمْ شَرُّ الْبَرِيَّةِ  و اين قسمت آيه  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  فرمود در باره آل محمّد نازل شده .\r\nكنز الفوائد : جابر از حضرت باقر در باره آيه   لَمْ يَكُنِ الَّذِينَ كَفَرُوا مِنْ أَهْلِ الْكِتابِ   نقل كرد كه فرمود آنها كسانى هستند كه شيعه را تكذيب مى - كنند زيرا كتاب همان آيات است و اهل كتاب يعنى شيعه   وَ الْمُشْرِكِينَ مُنْفَكِّينَ   منظور مرجئه هستند   حَتَّى تَأْتِيَهُمُ الْبَيِّنَةُ   فرمود تا براى آنها حق واضح شود  رَسُولٌ مِنَ اللَّهِ  يعنى حضرت محمّد  يَتْلُوا صُحُفاً مُطَهَّرَةً  يعنى آنها را راهنمائى كند نسبت بامامان بعد از خود آنها صحف مطهره هستند  فِيها كُتُبٌ قَيِّمَةٌ  يعنى نزد ايشان است حق و واقعيت . اين قسمت آيه  وَ ما تَفَرَّقَ الَّذِينَ أُوتُوا الْكِتابَ  يعنى تكذيب‌كنندگان شيعه  إِلَّا مِنْ بَعْدِ ما جاءَتْهُمُ الْبَيِّنَةُ  يعنى بعد از آنكه حق براى ايشان آمد  وَ ما أُمِرُوا  اين گروه دستور نداده‌اند  إِلَّا لِيَعْبُدُوا اللَّهَ مُخْلِصِينَ لَهُ الدِّينَ  مگر خداى را باخلاص پرستش كنند فرمود اخلاص ايمان به خدا و پيامبر و ائمه عليهم السّلام است .\r\n وَ يُقِيمُوا الصَّلاةَ وَ يُؤْتُوا الزَّكاةَ  نماز و زكات امير المؤمنين علي بن ابى طالب است  وَ ذلِكَ دِينُ الْقَيِّمَةِ  اشاره بفاطمه عليها السّلام است اين قسمت آيه  إِنَّ الَّذِينَ آمَنُوا وَ عَمِلُوا الصَّالِحاتِ  فرمود كسانى كه ايمان به خدا و پيامبر و اولي الامر آورده‌اند و اطاعت از دستور ايشان ميكنند اينست ايمان و عمل صالح  رَضِيَ اللَّهُ عَنْهُمْ وَ رَضُوا عَنْهُ  .\r\nحضرت صادق عليه السّلام فرمود خداوند از مؤمن راضى است در دنيا و آخرت مؤمن گر چه از خدا راضى است ولى در دلش خلجانى است بواسطه بلاها و گرفتارىهاى دنيا اما موقعى كه روز قيامت ثواب و پاداش را مىبيند واقعا از خدا راضى مىشود اينست تفسير اين قسمت آيه  وَ رَضُوا عَنْهُ ، ذلِكَ لِمَنْ خَشِيَ رَبَّهُ  يعنى اطاعت خدا را بكند .\r\nتوضيح : شايد منظور اينست كه نظر اهل كتاب و مشركين در امر نبوت\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nاين گروه هستند كه در امامت انكار دارند و شايد منظور از اتيان بينه ظهور دين پيامبر صلى اللَّه عليه و آله و سلم است در زمان حضرت قائم است . تفسير « قيمه » نيز با همين معنى بدون تكلف در اضافه درست مىشود .\r\nتفسير قمى :  أَ لَمْ تَرَ إِلَى الَّذِينَ أُوتُوا نَصِيباً مِنَ الْكِتابِ يُؤْمِنُونَ بِالْجِبْتِ وَ الطَّاغُوتِ وَ يَقُولُونَ لِلَّذِينَ كَفَرُوا هؤُلاءِ أَهْدى مِنَ الَّذِينَ آمَنُوا سَبِيلًا  فرمود :\r\nاين آيه در باره يهود نازل شده كه سؤال كردند از مشركين عرب آيا دين ما بهتر است يا دين محمّد ؟ مشركين عرب در جواب گفتند دين شما بهتر است .\r\nراجع به همين آيه فرموده‌اند كه در باره كسانى نقل شده كه حق آل محمّد را غصب كرده‌اند و بر مقام ايشان حسد برده‌اند خداوند مىفرمايد :   أُولئِكَ الَّذِينَ لَعَنَهُمُ اللَّهُ وَ مَنْ يَلْعَنِ اللَّهُ فَلَنْ تَجِدَ لَهُ نَصِيراً . أَمْ لَهُمْ نَصِيبٌ مِنَ الْمُلْكِ فَإِذاً لا يُؤْتُونَ النَّاسَ نَقِيراً   خداوند آنها را لعنت نموده و هر كه خدا او را لعنت كند يار و ياورى نخواهد داشت آيا آنها را از ملك بهره ايست ؟ ! كه در اين صورت بمردم به اندازه نقطه‌اى كه در پشت دانه خرما است نميدادند .\r\n أَمْ يَحْسُدُونَ النَّاسَ  يا رشگ بر مردم مىبرند منظور از مردم امير المؤمنين و ائمه هستند  عَلى ما آتاهُمُ اللَّهُ مِنْ فَضْلِهِ فَقَدْ آتَيْنا آلَ إِبْراهِيمَ الْكِتابَ وَ الْحِكْمَةَ وَ آتَيْناهُمْ مُلْكاً عَظِيماً  منظور خلافت بعد از نبوت است و آنها ائمه عليهم السّلام هستند .\r\nتفسير قمى :  وَ اذْكُرُوا نِعْمَةَ اللَّهِ عَلَيْكُمْ وَ مِيثاقَهُ الَّذِي واثَقَكُمْ بِهِ  فرمود وقتى كه پيامبر اكرم پيمان گرفت از آنها بولايت امير المؤمنين گفتند شنيديم و اطاعت ميكنيم اما بعد پيمان‌شكنى كردند .\r\nتوضيح : مرحوم طبرسى مىنويسد در باره ميثاق چهار قول است :\r\n1 - پيامبر اكرم در موقع ايمان و بيعت از آنها پيمان گرفت كه مطيع باشند نسبت بهر چه خدا واجب كند .\r\n2 - آنچه در حجة الوداع بايشان عرضه نمود از تحريم محرمات و كيفيت\r\n\r\n","description":"","footnote":"","page_name":" 271 ","page_number":271},
  {"content":"\r\n\r\nطهارت و وجوب ولايت و چيزهاى ديگر كه از حضرت باقر نقل شده توسط ابو الجارود . سوم منظور بيعت عقبه و بيعت رضوان است . قول چهارم ميثاق و پيمان ارواح است .\r\nتفسير قمى :  وَ مِنْهُمْ مَنْ يُؤْمِنُ بِهِ وَ مِنْهُمْ مَنْ لا يُؤْمِنُ بِهِ وَ رَبُّكَ أَعْلَمُ بِالْمُفْسِدِينَ  آنها دشمنان محمّد و آل محمّدند پس از آن حضرت .\r\nتوضيح : منظور از مفسدين دشمنان آل محمّد است كه حق آنها را غصب كردند زيرا بوسيله آنها فساد در بر و بحر آشكار شد .\r\nكنز الفوائد : مؤلف نهج الامامه مىنويسد : كه صاحب شرح الاخبار باسناد خود از حضرت باقر عليه السّلام در باره آيه  وَ وَصَّى بِها إِبْراهِيمُ بَنِيهِ وَ يَعْقُوبُ يا بَنِيَّ إِنَّ اللَّهَ اصْطَفى لَكُمُ الدِّينَ فَلا تَمُوتُنَّ إِلَّا وَ أَنْتُمْ مُسْلِمُونَ  يعنى بولايت علي عليه السّلام .\r\nكافى : عبد الرحمن بن كثير از حضرت صادق عليه السّلام در باره آيه  الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ  فرمود ايمان به آنچه پيامبر آورده از ولايت و مخلوط نكرده‌اند ايمان خود را بولايت فلان و فلان ، اينست ايمان آغشته بظلم .\r\nكافى : نعيم صحاف گفت : از حضرت صادق پرسيدم راجع به آيه  فَمِنْكُمْ كافِرٌ وَ مِنْكُمْ مُؤْمِنٌ  فرمود خداوند آنها را بولايت ما شناخت و كفر نسبت بولايت هنگام اخذ ميثاق در نهاد آدم كه آنها به صورت ذره بودند .\r\nتوضيح : در قرآن آيه چنين است :  هُوَ الَّذِي خَلَقَكُمْ فَمِنْكُمْ كافِرٌ وَ مِنْكُمْ مُؤْمِنٌ  شايد اين تغيير از نسخه برداران بوده يا در قرآن ائمه چنين است يا نقل بمعنى شده از طرف راوى اما توجيه اول ظاهرتر است ، زيرا كلينى بسند ديگرى از صحاف نقل كرده مطابق با قرآن .\r\nبعضى گفته‌اند : خداوند در آيه كافر را جلوتر ذكر كرده چون آنها بيشترند معنى آيه اينست كه كسى كه كافر مىشود يا در علم خدا او كافر است ظاهرا تأويل ائمه عليهم السّلام برگشت بمعنى دوم دارد يعنى در تكليفى كه اول به آنها كرد در وقتى\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nكه به صورت ذر بودند مىشناخت چه كسى ايمان مىآورد و چه كسى ايمان نمى - آورد چگونه نخواهد دانست وقتى كه اجساد را خلق كرد مراد از خلق همان خلق اجساد است معنى آيه اينست موقعى كه خداوند شما را آفريد بعضى كافر بوديد بواسطه كفرى كه در عالم ذر داشتيد و بعضى مؤمن بواسطه ايمانتان در عالم ذرو ذر جمع ذره است كه مورچه‌هاى كوچك را ميگويند كه صد عدد آنها به اندازه وزن يك جو است و ذره به آنچه در شعاع خورشيد است ديده مىشود نيز گفته مىشود .\r\nبعدها خواهد آمد كه خداوند ذريه آدم از نهادش به صورت ذر خارج نمود و ارواح را به آنها پيوست و از آنها پيمان گرفت .\r\nكافى : جابر از حضرت باقر نقل كرد كه جبرئيل اين آيه را بر حضرت محمّد نازل نمود :  بِئْسَمَا اشْتَرَوْا بِهِ أَنْفُسَهُمْ أَنْ يَكْفُرُوا بِما أَنْزَلَ اللَّهُ  بعد چيزى براى خود پسنديده‌اند كه كفر باشد به آنچه خدا نازل كرده در باره حضرت علي از روى ستم .\r\nو گفته است جبرئيل اين آيه را بر حضرت محمّد صلى اللَّه عليه و آله و سلم چنين آورد  وَ إِنْ كُنْتُمْ فِي رَيْبٍ مِمَّا نَزَّلْنا عَلى عَبْدِنا  في على  فَأْتُوا بِسُورَةٍ مِنْ مِثْلِهِ  .\r\nو فرمود اين آيه را چنين آورد جبرئيل  يا أَيُّهَا الَّذِينَ أُوتُوا الْكِتابَ آمِنُوا بِما نَزَّلْنا  في على عليه السّلام  نُوراً مُبِيناً  .\r\nتوضيح : اينكه فرموده است اگر شك داريد در آنچه نازل كرده‌ايم بر بنده‌مان در باره على شايد شك آنها در مورد آياتى بوده كه در شأن على عليه السّلام پيغمبر ميخواند به همين جهت خداوند ايشان را رد مىكند به اين طور كه قرآن معجزه است ممكن است كه از طرف ديگرى جز خدا باشد .\r\nاما آيه سوم ابتداى آن در سوره نساء چنين است :  يا أَيُّهَا الَّذِينَ أُوتُوا - الْكِتابَ آمِنُوا بِما نَزَّلْنا مُصَدِّقاً لِما مَعَكُمْ  آخر همين آيه در اين سوره چنين است :  يا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً  شايد قسمتى از خبر افتاده باشد و اسم آن جناب در دو قسمت آيه نزلنا و أنزلنا بوده\r\n\r\n","description":"","footnote":"","page_name":" 273 ","page_number":273},
  {"content":"\r\n\r\nآخر قسمت اول و اول قسمت دوم حذف شده است يا در قرآن ائمه يكى از دو آيه چنين بوده . البته نبايد چنين گمان شود كه اين قسمت آيه  مُصَدِّقاً لِما مَعَكُمْ  منافات با اين توجيه دارد زيرا ممكن است بنا بر اين توجيه خطاب باهل كتاب باشد زيرا آنها نيز با على عليه السّلام كينه داشتند بواسطه تعداد زيادى كه از آنها كشته بود از قبول ولايتش امتناع داشتند . اسم حضرت على در كتابهاى آنها هست مانند اسم پيامبر اكرم صلى اللَّه عليه و آله و سلم همچنين  أُوتُوا الْكِتابَ  گرچه ممكن است مراد از كتاب قرآن باشد .\r\nكافى : جابر از حضرت باقر عليه السّلام نقل كرد در باره آيه  وَ لَوْ أَنَّهُمْ فَعَلُوا ما يُوعَظُونَ بِهِ  في على  لَكانَ خَيْراً لَهُمْ  .\r\nتوضيح : قبل از اين آيه چنين است :   وَ لَوْ أَنَّهُمْ إِذْ ظَلَمُوا أَنْفُسَهُمْ جاؤُكَ فَاسْتَغْفَرُوا اللَّهَ وَ اسْتَغْفَرَ لَهُمُ الرَّسُولُ لَوَجَدُوا اللَّهَ تَوَّاباً رَحِيماً . فَلا وَ رَبِّكَ لا يُؤْمِنُونَ حَتَّى يُحَكِّمُوكَ فِيما شَجَرَ بَيْنَهُمْ ثُمَّ لا يَجِدُوا فِي أَنْفُسِهِمْ حَرَجاً مِمَّا قَضَيْتَ وَ يُسَلِّمُوا تَسْلِيماً   .\r\nدر اخبار چنان رسيده كه مخاطب در هر دو آيه امير المؤمنين عليه السّلام است بقرينه  وَ اسْتَغْفَرَ لَهُمُ الرَّسُولُ  . ممكن است  ما يُوعَظُونَ بِهِ  پندى كه به آنها داده مىشود اشاره به همين مطلب باشد احتمال تنزيل و تأويل هر دو نيز هست .\r\nكافى : مفضل گفت : به حضرت صادق عليه السّلام عرض كردم معنى آيه  بَلْ تُؤْثِرُونَ الْحَياةَ الدُّنْيا  فرمود اين انتخاب زندگى دنيا اشاره بفرمانروائى آنها است اما  وَ الْآخِرَةُ خَيْرٌ وَ أَبْقى  آخرت بهتر و پايدار است اشاره بولايت امير المؤمنين عليه السّلام .   إِنَّ هذا لَفِي الصُّحُفِ الْأُولى . صُحُفِ إِبْراهِيمَ وَ مُوسى   .\r\nكافى : جابر از حضرت باقر عليه السّلام نقل كرد در باره آيهء  جاءَكُمْ  آورد براى شما حضرت محمّد صلى اللَّه عليه و آله و سلم  بِما لا تَهْوى أَنْفُسُكُمُ  چيزى را كه ميل نداشتيد و آن موالات علي عليه السّلام است  اسْتَكْبَرْتُمْ فَفَرِيقاً كَذَّبْتُمْ وَ فَرِيقاً تَقْتُلُونَ  كبر ورزيديد گروهى آل محمّد را تكذيب كرديد گروهى را كشتيد .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nتوضيح : در قرآن مجيد آيه چنين است :  أَ فَكُلَّما جاءَكُمْ رَسُولٌ بِما لا تَهْوى أَنْفُسُكُمُ اسْتَكْبَرْتُمْ فَفَرِيقاً كَذَّبْتُمْ  .\r\nشايد امام مفاد و منظور آيه را فرموده است يا در مصحف ائمه چنين است .\r\nكافى : محمّد بن سنان از حضرت رضا عليه السّلام در مورد آيه  كَبُرَ عَلَى الْمُشْرِكِينَ  دشوار است بر مشركين ، نسبت بولايت على  ما تَدْعُوهُمْ إِلَيْهِ  آنچه تو ايشان را به آن دعوت مىكنى كه عبارت است از ولايت علي عليه السّلام .\r\nكافى : ابو بصير از حضرت باقر عليه السّلام در باره آيه  فَأَقِمْ وَجْهَكَ لِلدِّينِ حَنِيفاً  فرمود منظور ولايت است .\r\nكافى : عبد اللَّه بن كثير از حضرت صادق عليه السّلام نقل كرد در مورد آيه  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً  ،  لَنْ تُقْبَلَ تَوْبَتُهُمْ  .\r\nكسانى كه ايمان آوردند بعد كافر شدند سپس ايمان آوردند باز كافر شدند آنگاه كفر خويش را افزون نمودند هرگز خدا توبه آنها را قبول نمىكند .\r\nفرمود اين آيه در باره فلان و فلان و فلان نازل شده كه ايمان آوردند اول به پيامبر صلى اللَّه عليه و آله و سلم وقتى ولايت بر آنها عرضه شد كافر شدند موقعى كه فرمود :\r\n« من كنت مولاه فعلى مولاه » .\r\nايمان آوردند با بيعت براى امير المؤمنين عليه السّلام باز كافر شدند موقعى كه پيامبر اكرم صلى اللَّه عليه و آله و سلم از دنيا رفت بيعت خود را انكار نمودند بعد در كفر خود افزودند چون بيعت گرفتند براى خود از كسانى كه با على بيعت كرده بودند آنها ديگر از ايمان ذره‌اى برايشان باقى نماند .\r\nبا همين اسناد از حضرت صادق عليه السّلام نقل مىكند در باره آيه  إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى  كسانى كه مرتد شدند پس از اينكه هدايت براى آنها آشكار شد فرمود فلان و فلان و فلان است از ايمان مرتد\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nشدند در ترك ولايت امير المؤمنين عليه السّلام پرسيدم اين آيه چيست  ذلِكَ بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ سَنُطِيعُكُمْ فِي بَعْضِ الْأَمْرِ  فرمود به خدا قسم اين نيز نازل شده در باره آن دو و پيروانشان و همين است معنى آيه‌اى كه جبرئيل براى پيامبر اكرم آورد  ذلِكَ بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ  اين بواسطه آنست كه گفتند به كسانى كه دوست نداشتند آنچه خدا در باره علي عليه السّلام نازل نموده ( يعنى بعضى از بنى اميه از قبيل عثمان و ابى سفيان و معاويه گفتند به ابا بكر و عمر )  سَنُطِيعُكُمْ فِي بَعْضِ الْأَمْرِ  .\r\nفرمود بنى اميه را با خود همآهنگ نمودند راجع به پيمانى كه داشتند كه خلافت بعد از پيامبر اكرم باهل بيت نرسد و از خمس چيز بما ندهند مدعى بودند كه اگر خمس را بايشان بدهيم ديگر احتياج نخواهند داشت و از نرسيدن بخلافت باكى ندارند .\r\nبنى اميه گفتند ما بعضى از آن پيمان با شما همكارى داريم و آن مسأله خمس بود كه بما ندهند اين قسمت آيه  كَرِهُوا ما نَزَّلَ اللَّهُ  از آنچه خدا لازم نموده بود ناراحت بودند و آن وجوب ولايت علي عليه السّلام بود براى مردم .\r\nبا اين دسته ابو عبيده نيز بود كه نويسنده ايشان بشمار ميرفت خداوند اين آيه را فرستاد :   أَمْ أَبْرَمُوا أَمْراً فَإِنَّا مُبْرِمُونَ ، أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ   پيمان مىبندند ما نيز پيمان بسته‌ايم آنها خيال ميكنند ما اسرارشان را نميدانيم و آهسته نجوا كردنشان را نميشنويم .\r\nبا همين اسناد از حضرت صادق نقل مىكند در باره آيه  وَ مَنْ يُرِدْ فِيهِ بِإِلْحادٍ بِظُلْمٍ  فرمود اين آيه در باره آنها نازل شد موقعى كه وارد كعبه شدند و در آنجا پيمان بستند و قرار گذاشتند كه كفر و انكار ورزيد در مورد ولايت امير المؤمنين عليه السّلام در خانه خدا مرتد شدند و قرار گذاشتند كه ظلم كنند به پيامبر و جانشينش ، چقدر بدبختند ستمكاران .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nتوضيح : آيه در سوره نساء چنين است :  إِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ سَبِيلًا  و در سوره آل عمران چنين :  إِنَّ الَّذِينَ كَفَرُوا بَعْدَ إِيمانِهِمْ ثُمَّ ازْدادُوا كُفْراً لَنْ تُقْبَلَ تَوْبَتُهُمْ وَ أُولئِكَ هُمُ الضَّالُّونَ  .\r\nشايد امام يك قسمت از آيه را بقسمت ديگر آيه ديگر وصل نموده تا اشاره به اين باشد كه مفاد هر دو آيه يكى است اين احتمال نيز هست كه در مصحف ائمه چنين باشد .\r\nاين كه امام ميفرمايد پيمان را قبول كردند كه در بعضى از آن مطيع باشند شايد چنين بوده كه جرات نميكردند در مورد ولايت هم پيمان شوند فقط در مسأله خمس كه بآل محمّد صلى اللَّه عليه و آله و سلم ندهند قرار داد را قبول كردند بعد در هر دو قسمت عملا با آنها موافقت نمودند .\r\nكافى : ابو بصير از حضرت صادق عليه السّلام نقل كرد كه در تفسير آيه  فَسَتَعْلَمُونَ مَنْ هُوَ فِي ضَلالٍ مُبِينٍ  .\r\nفرمود اى گروهى كه تكذيب كرديد موقعى كه امر پروردگار را در مورد ولايت علي و ائمه عليهم السّلام بعد از او بشما رساندم خواهيد فهميد چه كس در گمراهى آشكار است چنين نازل گرديد و در آيه  إِنْ تَلْوُوا أَوْ تُعْرِضُوا  فرمود اگر تغيير دهيد جريان را و برگرديد از آنچه مأموريت داريد  فَإِنَّ اللَّهَ كانَ بِما تَعْمَلُونَ خَبِيراً  .\r\nخداوند به آنچه انجام مىدهيد مطلع است .\r\nو در باره آيه  فَلَنُذِيقَنَّ الَّذِينَ كَفَرُوا  خواهيم چشانيد به كسانى كه كافر شدند با ترك نمودن ولايت امير المؤمنين  عَذاباً شَدِيداً  عذابى بسيار سخت در دنيا  وَ لَنَجْزِيَنَّهُمْ أَسْوَأَ الَّذِي كانُوا يَعْمَلُونَ  و بدترين كيفر كارهائى كه انجام ميدهند خواهند ديد .\r\nكافى : ابو بصير از حضرت صادق عليه السّلام در مورد آيه    سَأَلَ سائِلٌ بِعَذابٍ واقِعٍ   \r\n\r\n","description":"","footnote":"","page_name":" 277 ","page_number":277},
  {"content":"\r\n\r\n   لِلْكافِرينَ    فرمود كافران بولايت علي  لَيْسَ لَهُ دافِعٌ  فرمود به خدا قسم اين طور جبرئيل آورد براى حضرت محمّد .\r\nكافى : ابو حمزه از حضرت باقر نقل مىكند در باره آيه  هذانِ خَصْمانِ اخْتَصَمُوا فِي رَبِّهِمْ فَالَّذِينَ كَفَرُوا  يعنى كسانى كه كافر بولايت علي شوند  قُطِّعَتْ لَهُمْ ثِيابٌ مِنْ نارٍ  جامه‌اى از آتش بر پيكر آنها پوشيده مىشود .\r\nكافى : ابو حمزه از حضرت باقر عليه السّلام نقل كرد كه جبرئيل اين آيه را چنين آورد :\r\n فَأَبى أَكْثَرُ النَّاسِ إِلَّا كُفُوراً  يعنى بيشتر مردم نسبت بولايت علي كفر ورزيدند و اين آيه را نيز چنين آورد :  وَ قُلِ الْحَقُّ مِنْ رَبِّكُمْ  بگو حق از جانب خداست در مورد ولايت علي  فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ إِنَّا أَعْتَدْنا لِلظَّالِمِينَ ناراً  هر كه مايل نيست نپذيرد ما براى ستمگران آل محمّد آتشى تهيه ديده‌ايم .\r\nكافى : عبد الرحمن بن كثير از حضرت صادق در باره آيه  وَ هُدُوا إِلَى الطَّيِّبِ مِنَ الْقَوْلِ وَ هُدُوا إِلى صِراطِ الْحَمِيدِ  .\r\nفرمود آنها حمزه و جعفر و عبيده و سلمان و ابو ذر و مقداد بن اسود و عمارند كه هدايت بجانب امير المؤمنين عليه السّلام يافتند  حَبَّبَ إِلَيْكُمُ الْإِيمانَ وَ زَيَّنَهُ فِي قُلُوبِكُمْ  يعني امير المؤمنين محبت ايمان را در دل شما انداخت و آن را به نظر شما آراست .\r\n وَ كَرَّهَ إِلَيْكُمُ الْكُفْرَ وَ الْفُسُوقَ وَ الْعِصْيانَ  و ناپسند نمود در نظر شما كفر و فسق و خطا را كه مراد از اين سه فقره اولى و دومى و سومى است .\r\nكافى : نعيم صحاف گفت از حضرت صادق عليه السّلام در مورد آيه  فَمِنْكُمْ كافِرٌ وَ مِنْكُمْ مُؤْمِنٌ  پرسيد فرمودم ، خداوند آنها را شناخت در روز ميثاق بموالات ما خاندان و انكار ولايت ما در صورتى كه به صورت ذر بودند در نهاد آدم .\r\nاز اين آيه سؤال كردم  أَطِيعُوا اللَّهَ وَ أَطِيعُوا الرَّسُولَ فَإِنْ تَوَلَّيْتُمْ فَإِنَّما عَلى رَسُولِنَا الْبَلاغُ الْمُبِينُ  .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nفرمود به خدا قسم هلاك نشدند پيشينيان و نه كسانى كه مىآيند تا زمان قيام قائم ، ما مگر بواسطه ترك ولايت ما و انكار حق ما پيامبر اكرم صلى اللَّه عليه و آله و سلم از دنيا خارج نشد مگر اينكه بر گردن اين امت لازم نمود حق ما را ، خداوند هر كه را بخواهد هدايت مىكند به راه راست .\r\nكافى : حكم بن بهلول از مردى نقل كرد كه حضرت صادق عليه السّلام در مورد آيه  وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ  يعنى اگر ديگرى را شريك در ولايت علي بكنى عملت از بين ميرود  بَلِ اللَّهَ فَاعْبُدْ وَ كُنْ مِنَ الشَّاكِرِينَ  يعنى خدا را بپرست باطاعت و از شكرگزاران باش كه كمك تو قرار دادم برادر و پسر عمويت را .\r\nكنز الفوائد : عيسى بن داود از ابو الحسن موسى از پدر خود حضرت صادق عليه السّلام نقل كرد در باره آيه  وَ قُلِ الْحَقُّ مِنْ رَبِّكُمْ  در باره ولايت علي  فَمَنْ شاءَ فَلْيُؤْمِنْ وَ مَنْ شاءَ فَلْيَكْفُرْ  خواند آيه را تا رسيد به اين قسمت  أَحْسَنَ عَمَلًا  آنگاه بيان نمود كه خداوند به پيامبر اكرم فرمود اصدع بما تؤمر آشكارا بيان كن مسأله ولايت علي را اين است حق از جانب خدا هر كه مايل است بپذيرد و هر كه مايل نيست نپذيرد .\r\nخداوند ترك ولايت علي را معصيت و كفر قرار داده بعد خواند  إِنَّا أَعْتَدْنا لِلظَّالِمِينَ  ما آماده كرده‌ايم براى ستمگران آل محمّد  ناراً أَحاطَ بِهِمْ سُرادِقُها  سپس خواند :  إِنَّ الَّذِينَ آمَنُوا وَ عَمِلُوا الصَّالِحاتِ إِنَّا لا نُضِيعُ أَجْرَ مَنْ أَحْسَنَ عَمَلًا  منظور آل محمّدند عليهم السّلام .\r\nكنز الفوائد : با همين اسناد از حضرت صادق نقل كرد كه در باره آيه  فَالَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ رِزْقٌ كَرِيمٌ  فرمود اينها آل محمّدند  وَ الَّذِينَ سَعَوْا  كسانى سعى ميكنند در قطع محبت آل محمّد  مُعاجِزِينَ أُولئِكَ أَصْحابُ الْجَحِيمِ  فرمود آنها همان چهار نفرند يعنى ابو بكر و عمر و عثمان و معاويه\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n( يا ابو سفيان ) .\r\nكنز الفوائد : با همين اسناد از حضرت صادق نقل كرد كه در باره آيه   قَدْ أَفْلَحَ الْمُؤْمِنُونَ   تا  هُمْ فِيها خالِدُونَ  فرمود در باره پيامبر اكرم و امير المؤمنين و فاطمه و حسن و حسين عليهم السلام نازل شد و اين آيه   إِنَّ الَّذِينَ هُمْ مِنْ خَشْيَةِ رَبِّهِمْ مُشْفِقُونَ . وَ الَّذِينَ هُمْ بِآياتِ رَبِّهِمْ يُؤْمِنُونَ   تا  وَ هُمْ لَها سابِقُونَ  در باره امير المؤمنين و فرزندانش عليه السّلام نازل شده .\r\nكنز جامع الفوائد : اسحاق بن عمار گفت : از حضرت صادق عليه السّلام پرسيدم معنى آيه چيست :  إِنَّ اللَّهَ يُدافِعُ عَنِ الَّذِينَ آمَنُوا  خداوند دفاع مىكند از كسانى كه ايمان آورده‌اند فرمود ما آنهائيم كه ايمان آورده‌ايم خداوند از ما دفاع مىكند هر چه را كه شيعيان ما افشا نمايند .\r\nكنز الفوائد : ابن عباس گفت : وليد بن عقبة بن ابى معيط به حضرت على عليه السّلام گفت من از تو زبان‌دارتر و دليرتر و بيشتر از تو طرفدار و جمعيت دارم حضرت على عليه السّلام در جواب او فرمود ساكت باش فاسق ! خداوند اين آيه را در باره او نازل نمود :  أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ  .\r\nكنز جامع الفوائد : ابن عباس در باره آيه :  أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ  گفت اين در باره دو نفر نازل شده كه يكى از ياران پيامبر او مؤمن است و ديگرى فاسق . مرد فاسق بمؤمن گفت من از تو دليرتر و زبان آورتر و هوا خواهم بيشتر است . مؤمن گفت ساكت باش فاسق ! خداوند اين آيه را نازل كرد :\r\n« آيا كسى كه مؤمن است مانند فاسق خواهد بود هرگز برابرى ندارند » آنگاه آينده مؤمن را توضيح مىدهد :  أَمَّا الَّذِينَ آمَنُوا وَ عَمِلُوا الصَّالِحاتِ فَلَهُمْ جَنَّاتُ الْمَأْوى نُزُلًا بِما كانُوا يَعْمَلُونَ  كسانى كه ايمان آورده و عمل صالح انجام مىدهند رهسپار بهشت برين مىشوند اين جايگاه بپاس كارهائى كه انجام داده‌اند به آنها\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nارزانى مىشود و آينده فاسق را چنين بيان مىكند :  وَ أَمَّا الَّذِينَ فَسَقُوا فَمَأْواهُمُ النَّارُ كُلَّما أَرادُوا أَنْ يَخْرُجُوا مِنْها أُعِيدُوا فِيها وَ قِيلَ لَهُمْ ذُوقُوا عَذابَ النَّارِ الَّذِي كُنْتُمْ بِهِ تُكَذِّبُونَ  كسانى كه فسق را از پيش گرفته‌اند جايگاه آنها آتش است هر وقت تصميم بيرون آمدن داشته باشند آنها را بر ميگردانند و ميگويند اينك بچشيد عذاب آتشى را كه تكذيب ميكرديد .\r\nابو مخنف ذكر نموده كه بين حسن بن على صلوات اللَّه عليه و مرد تبهكار وليد بن عقبه پيش معاويه سخن شد امام حسن عليه السّلام به او گفت : من ترا سرزنش نميكنم كه على را ناسزا بگوئى چون او ترا هشتاد تازيانه زد بواسطه شراب - خوارى و پدرت را با كمال خوارى كشت در پيشگاه پيامبر در جنگ بدر خداوند على را در آيات بسيار زيادى مؤمن ناميده و ترا فاسق .\r\nتفسير قمى : داود بن كثير از حضرت صادق در باره آيه  قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ  فرمود معنى آيه چنين است بگو به كسانى كه منت نهاديم بر آنها كه شناختند آنهائى را نادانند با همين شناختن از آنها چشم - پوشى ميكنند .\r\nكنز الفوائد : روايت شده كه علي بن الحسين عليه السّلام تصميم گرفت غلامى را تنبيه كند غلام اين آيه را خواند :  قُلْ لِلَّذِينَ آمَنُوا يَغْفِرُوا لِلَّذِينَ لا يَرْجُونَ أَيَّامَ اللَّهِ  .\r\nامام عليه السّلام از شنيدن آيه شلاق را از دست رها كرد . غلام شروع بگريه نمود زين العابدين عليه السّلام فرمود چرا گريه ميكنى عرض كرد آقا من در نزد شما از كسانى هستم كه اميد ايام خدا را ندارند ؟ ! فرمود : پس از تو كسانى هستى كه بايام خدا اميدوارند ؟ ! عرضكرد آرى مولاى من .\r\nفرمود : خوشم نمىآيد مالك كسى باشم كه اميد ايام خدا را دارد اكنون\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nاز جاى حركت كن برو كنار قبر پيامبر صلى اللَّه عليه و آله و سلم و بگو خدايا از خطاى علي بن الحسين در گذر روز قيامت آنگاه آزادى در راه خدا .\r\nكنز جامع الفوائد : ابن عباس در باره آيه :  أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً مَحْياهُمْ وَ مَماتُهُمْ ساءَ ما يَحْكُمُونَ  فرمود كسانى كه ايمان و عمل صالح دارند بنى هاشم و بنى عبد المطلبند و كسانى كه گنه‌كارى را از پيش گرفته‌اند بنى عبد الشمس .\r\nدر روايت بعد نقل مىكند در تفسير همين آيه كسانى كه ايمان و عمل صالح دارند علي بن ابي طالب و حمزه و عبيدة بن حارثند و كسانى كه گنه‌كارى را از پيش گرفته‌اند عتبه و شبيه دو فرزند ربيعه و وليد بن عتبه هستند .\r\nكنز الفوائد : ابن نباته از علي عليه السّلام نقل كرد كه فرمود : در سوره محمّد يك آيه در باره ما است و يك آيه در باره بنى اميه .\r\nو نيز از ابراهيم بن ابى الحسن موسى عليه السّلام نقل مىكند كه فرمود هر كه مايل است فضل ما را بر دشمنان‌مان بداند اين سوره را بخواند كه در آن اين آيه است :  الَّذِينَ كَفَرُوا وَ صَدُّوا عَنْ سَبِيلِ اللَّهِ  يك آيه در باره ما و يك آيه در باره آنها است تا آخر سوره .\r\nكنز الفوائد : آيه  وَ مِنْهُمْ مَنْ يَسْتَمِعُ إِلَيْكَ حَتَّى إِذا خَرَجُوا مِنْ عِنْدِكَ قالُوا لِلَّذِينَ أُوتُوا الْعِلْمَ ما ذا قالَ آنِفاً  تأويل اين آيه را از ابن نباته از علي عليه السلام چنين نقل مىكند كه فرمود ما در خدمت پيامبر اكرم بوديم ما را از وحى مطلع ميساخت من آن را حفظ ميشدم اما آنها ياد نمىگرفتند وقتى خارج ميشدند ميگفتند پيامبر چه گفت الان .\r\nكنز الفوائد : ابن عباس در باره آيه :  فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ  تصميم داريد در صورت اعراض تبهكارى كنيد و قطع رحم نمائيد .\r\nفرمود در باره بنى هاشم و بنى اميه نازل شده است .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\nكنز الفوائد : محمّد بن علي حلبى از حضرت صادق عليه السّلام در باره آيه  إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى  فرمود هدى راه امير المؤمنين عليه السّلام است .\r\nكنز الفوائد : جابر از حضرت باقر و آن جناب از جابر بن عبد اللَّه انصارى كه گفت وقتى پيامبر اكرم علي مرتضى عليه السّلام را بولايت در غدير خم تعيين نمود بعضى گفتند پيوسته پسر عمويش را بالا مىبرد خداوند اين آيه را نازل كرد :\r\n أَمْ حَسِبَ الَّذِينَ فِي قُلُوبِهِمْ مَرَضٌ أَنْ لَنْ يُخْرِجَ اللَّهُ أَضْغانَهُمْ  .\r\nابو سعيد خدرى در تفسير آيه  وَ لَتَعْرِفَنَّهُمْ فِي لَحْنِ الْقَوْلِ  خواهى شناخت آنها را در بدزبانى .\r\nگفت : بعضى از آنها در باره علي عليه السّلام چنين كرده بودند .\r\nكنز جامع الفوائد : محمّد بن فضيل از حضرت صادق در تفسير آيه :  ذلِكَ بِأَنَّهُمْ كَرِهُوا ما أَنْزَلَ اللَّهُ فَأَحْبَطَ أَعْمالَهُمْ  و اين آيه  ذلِكَ بِأَنَّهُمْ قالُوا لِلَّذِينَ كَرِهُوا ما نَزَّلَ اللَّهُ سَنُطِيعُكُمْ فِي بَعْضِ الْأَمْرِ وَ اللَّهُ يَعْلَمُ إِسْرارَهُمْ  پرسيد .\r\nفرمود : پيامبر اكرم صلى اللَّه عليه و آله و سلم موقعى كه براى امير المؤمنين پيمان گرفت فرمود ميدانيد ولى و جانشين بعد از من كيست ؟ گفتند خدا و پيامبرش مىداند فرمود خداوند ميگويد :  إِنْ تَظاهَرا عَلَيْهِ فَإِنَّ اللَّهَ هُوَ مَوْلاهُ وَ جِبْرِيلُ وَ صالِحُ الْمُؤْمِنِينَ  اگر راه مخالفت با پيامبر را گرفتند خداوند ياور و مولاى اوست و جبرئيل و پاك مردم مؤمن فرمود منظور علي عليه السّلام است كه او ولى شما است بعد از من .\r\nاين مرتبه اول بود .\r\nاما مرتبه دوم موقعى كه از غدير خم مردم را گواه بر ولايت علي گرفت گروهى ميگفتند اگر خداوند محمّد را قبض روح نمايد هرگز نخواهيم گذاشت خلافت به بستگان او برسد و از خمس بايشان نخواهيم داد .\r\nخداوند پيامبر اكرم را از اين راز مطلع نمود و اين آيه را بر او نازل فرمود :  أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ بَلى وَ رُسُلُنا لَدَيْهِمْ يَكْتُبُونَ  خيال\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nميكنند ما اسرار و سخن پنهانى آنها را نمىفهميم كاملا متوجه هستيم مأمورين ما آنچه انجام ميدهند يادداشت ميكنند .\r\nو اين آيه را نيز نازل كرد :     فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ ، أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ ، أَ فَلا يَتَدَبَّرُونَ الْقُرْآنَ أَمْ عَلى قُلُوبٍ أَقْفالُها ، إِنَّ الَّذِينَ ارْتَدُّوا عَلى أَدْبارِهِمْ مِنْ بَعْدِ ما تَبَيَّنَ لَهُمُ الْهُدَى     .\r\nهدى راه امير المؤمنين عليه السّلام است  فَهَلْ عَسَيْتُمْ إِنْ تَوَلَّيْتُمْ  ميخواهيد اگر به ولايت رسيديد و قدرت بدست شما افتاد تبهكارى روى زمين به راه اندازيد و قطع پيوند خويشاوندى را نمائيد .\r\nفرمود : اين آيه در باره پسر عموهاى ما بنى اميه نازل شده خداوند در باره ايشان ميفرمايد :   أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ ، أَ فَلا يَتَدَبَّرُونَ الْقُرْآنَ   آيا در باره قرآن نمىانديشند تا حق و وظيفه خود را انجام دهند  أَمْ عَلى قُلُوبٍ أَقْفالُها  .\r\nحضرت صادق عليه السّلام فرمود پيامبر اكرم باصحاب خود ميفرمود خداوند در باره هر كس تصميم خوبى را داشته باشد دعوت پيامبر را ميشنود و ميفهمد و نسبت بهر كس تصميم خوبى را نداشته باشد نميشنود و نميفهمد اين است تفسير آيه :\r\n حَتَّى إِذا خَرَجُوا مِنْ عِنْدِكَ قالُوا لِلَّذِينَ أُوتُوا الْعِلْمَ ما ذا قالَ آنِفاً ، أُولئِكَ الَّذِينَ طَبَعَ اللَّهُ عَلى قُلُوبِهِمْ وَ اتَّبَعُوا أَهْواءَهُمْ  .\r\nوقتى از خدمت تو اى پيامبر خارج ميشوند ميگويند به كسانى كه داراى علم هستند پيغمبر الان چه گفت خداوند بر دلهاى آنها مهر زده و پيروى هواى نفس خويش شده‌اند .\r\nفرمود هيچ كدام از شيعيان ما خارج نميشود مگر اينكه خداوند بجاى او بهترى را بما عنايت مىكند زيرا در اين آيه ميفرمايد :  وَ إِنْ تَتَوَلَّوْا يَسْتَبْدِلْ قَوْماً غَيْرَكُمْ ثُمَّ لا يَكُونُوا أَمْثالَكُمْ  .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\nتوضيح : در تفسيرهاى موجود نزد ما اين اخبار به اين صورت نيست .\r\nكنز الفوائد : ابن عباس گفت : گروهى از پيامبر اكرم پرسيدند اين آيه در باره چه كس نازل شده :  وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ مِنْهُمْ مَغْفِرَةً وَ أَجْراً عَظِيماً  .\r\nفرمود روز قيامت خداوند پرچمى از نور سفيد ترتيب ميدهد و منادى فرياد مىزند : سرور مؤمنين از جاى حركت كند و بهمراه او كسانى كه ايمان آورده‌اند ، پس از بعثت حضرت محمّد صلى اللَّه عليه و آله و سلم بيايند .\r\nعلي بن ابى طالب عليه السّلام از جاى حركت مىكند و پرچمى از نور سفيد در اختيار او قرار ميگيرد در تحت اين پرچم تمام سابقين اولين از مهاجر و انصار هستند ، و ديگرى با آنها مخلوط نميشود مىآيد و بر منبرى از نور رب العزة مينشيند يكايك آنها به آن جناب معرفى مىشوند بهر كدام پاداش و نور اختصاصى او را ميدهد تا نفر آخر بايشان گفته مىشود بامتيازات و منزل‌هاى خود در بهشت توجه كرديد .\r\nخداى شما ميفرمايد كه در نزد ما آمرزش و پاداش عظيمى است براى شما كه منظور بهشت است .\r\nعلي عليه السّلام از جاى حركت مىكند آن گروهى در زير پرچم اويند تا داخل بهشت ميشوند .\r\nآنگاه بر مىگردد بجانب منبر خود پيوسته تمام مؤمنين بايشان معرفى مىشوند امتياز خويش را مىگيرند و بجانب بهشت ميروند .\r\nگروهى نيز به آتش سپرده ميشوند اينست تفسير آيه شريفه :  وَ الَّذِينَ آمَنُوا بِاللَّهِ وَ رُسُلِهِ أُولئِكَ هُمُ الصِّدِّيقُونَ وَ الشُّهَداءُ عِنْدَ رَبِّهِمْ لَهُمْ أَجْرُهُمْ وَ نُورُهُمْ  منظور سابقين اول و مؤمنين و اهل ولايت علي هستند  وَ الَّذِينَ كَفَرُوا وَ كَذَّبُوا بِآياتِنا \r\n\r\n","description":"","footnote":"","page_name":" 285 ","page_number":285},
  {"content":"\r\n\r\n أُولئِكَ أَصْحابُ الْجَحِيمِ  يعنى كفر ورزيدند و تكذيب كردند ولايت را و توجه نكردند به حق علي عليه السّلام .\r\nكنز جامع الفوائد : ابن عباس در باره آيه  إِنَّمَا الْمُؤْمِنُونَ الَّذِينَ آمَنُوا بِاللَّهِ وَ رَسُولِهِ ثُمَّ لَمْ يَرْتابُوا وَ جاهَدُوا بِأَمْوالِهِمْ وَ أَنْفُسِهِمْ فِي سَبِيلِ اللَّهِ أُولئِكَ هُمُ الصَّادِقُونَ  گفت : علي عليه السّلام تمام امتياز و فضيلت و شرافت اين آيه را بخويش اختصاص داده .\r\nكنز جامع الفوائد : صباح ازرق گفت : از حضرت صادق عليه السّلام شنيدم ميفرمود اين آيه  إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ جَنَّاتٌ تَجْرِي مِنْ تَحْتِهَا الْأَنْهارُ  فرمود متعلق بامير المؤمنين عليه السّلام و شيعيان اوست .\r\nكنز جامع الفوائد : يزيد بن شراحيل كاتب و منشى حضرت علي گفت از حضرت علي عليه السّلام شنيدم ميفرمود در حالى كه پيامبر اكرم بر پشتم تكيه داشت و عايشه نزديك گوش من آمده بود تا بشنود پيامبر اكرم چه ميفرمايد .\r\nآن جناب فرمود : برادرم اين آيه را نشنيده‌اى كه خداوند مىفرمايد :  إِنَّ الَّذِينَ آمَنُوا وَ عَمِلُوا الصَّالِحاتِ أُولئِكَ هُمْ خَيْرُ الْبَرِيَّةِ  كسانى كه ايمان آورده و عمل صالح انجام داده‌اند بهترين افراد هستند فرمود آنها تو و شيعيانت هستند قرارگاه من و شما حوض كوثر است وقتى امتها محشور شوند شما با چهره‌اى درخشان و قيافه‌اى تابناك در حالى كه نه گرسنگى داريد و نه تشنگى سير و سيراب مىآئيد .\r\nكنز الفوائد : يعقوب بن ميثم همين روايت را نقل مىكند اضافه مينمايد كه به حضرت باقر جريان را نقل كردم فرمود همين طور است در كتاب علي عليه السّلام .\r\nتوضيح : بايد توجه داشت كه اطلاق لفظ شرك و كفر بر كسى كه معتقد به امامت امير المؤمنين و ائمه از فرزندانش نيست و ديگرى را بر آنها مقدم دارد دليل است بر اينكه آنها كافر و مخلد در آتشند . در قسمت معاد اين مطلب گذشت و در ابواب ايمان و كفر خواهد آمد ان شاء اللَّه .\r\nشيخ مفيد : در كتاب مسائل مينويسد : دانشمندان شيعه اماميه اتفاق دارند بر اينكه منكر امامت يكى از ائمه و كسى كه آنها را واجب الاطاعه نداند كافر و\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nگمراه است و مستوجب خلود در جهنم .\r\nدر جاى ديگر مينويسد : دانشمندان شيعه اتفاق دارند بر اينكه بدعت‌گذاران همه كافرند لازم است امام بعد از دعوت آنها را بتوبه وادارد و بينه بر ايشان اقامه نمايد اگر توبه كردند و راه حق را پذيرفتند آزادند و گر نه كشته مىشوند بواسطه برگشت از ايمان هر كس با اين عقيده بميرد اهل آتش است .\r\nولى معتزله بر خلاف اين عقيده دارند و مىگويند : بيشتر بدعت‌گذاران فاسقند نه كافر بعضى از ايشان با بدعت خود فاسق هم نميشوند و از اسلام خارج نشده‌اند مانند مرجئه كه از طرفداران ابن شبيب و تبرىها از زيديها در اصول با آنها موافقند ولى در صفات امام با يك ديگر اختلاف دارند .\r\n\r\n","description":"","footnote":"","page_name":" 287 ","page_number":287},
  {"content":"\r\n\r\n\r\nبخش بيست و دوم بخشى اختصاصى در مورد تفسير آيه قُلْ إِنَّما أَعِظُكُمْ بِواحِدَةٍ\r\n\r\n[ ترجمهء روايات 
  ]\r\nمناقب : حضرت باقر و صادق عليه السّلام در باره آيه :  قُلْ إِنَّما أَعِظُكُمْ بِواحِدَةٍ  فرمود : آن ولايت است كه دسته جمعى و يا تك تك بدان توجه نمايند .\r\nكنز : يعقوب بن يزيد از حضرت صادق عليه السّلام نقل كرد كه راجع به اين آيه از امام پرسيدم :  إِنَّما أَعِظُكُمْ بِواحِدَةٍ أَنْ تَقُومُوا لِلَّهِ مَثْنى وَ فُرادى  فرمود مربوط به ولايت است .\r\nگفتم : چگونه ؟\r\nفرمود وقتى امير المؤمنين عليه السّلام را پيامبر اكرم بولايت منصوب نمود بمردم فرمود :\r\n« من كنت مولاه فعلى مولاه »\r\nمردى در اين مورد بدگوئى كرده گفت محمّد ! هر روز چيز تازه‌اى مىآورد از خانواده خود شروع كرده كه ما را زيردست آنها قرار دهد .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\nخداوند در اين مورد آيه‌اى نازل نمود  قُلْ إِنَّما أَعِظُكُمْ بِواحِدَةٍ  من وظيفه خود را انجام دادم در خصوص آنچه بر شما واجب شده بود .\r\nگفتم معنى  أَنْ تَقُومُوا لِلَّهِ مَثْنى وَ فُرادى  فرمود اما مثنى يعنى اطاعت پيامبر اكرم و اطاعت امير المؤمنين عليه السّلام اما فرادى يعنى اطاعت ائمه عليهم السّلام كه از نژاد علي است بعد از آن دو به خدا قسم يعقوب جز اين چيز ديگر از آيه منظور نشده .\r\nتوضيح : بيضاوى مىنويسد :  قُلْ إِنَّما أَعِظُكُمْ بِواحِدَةٍ  يعنى شما را راهنمائى ميكنم و نصيحت مىنمايم در مورد يك خصلت و آن صفت از اين قسمت آيه معلوم مىشود :  أَنْ تَقُومُوا لِلَّهِ  منظور اينست كه از مجلس پيامبر حركت ميكنيد يا بدنبال دستورش ميرويد در حال اخلاص و دور از تظاهر و خودنمائى و تقليد  « مَثْنى وَ فُرادى »  يعنى متفرق بتعداد دو نفر دو نفر يا يكنفر يكنفر زيرا ازدحام موجب تشويش خاطر و مخلوط شدن سخنان مىشود  ثُمَّ تَتَفَكَّرُوا  بعد انديشه كنيد در باره كار محمّد و آنچه آورده تا واقع براى شما كشف گردد  ما بِصاحِبِكُمْ مِنْ جِنَّةٍ  كه پيامبر شما را جنون وادار به اين كار نكرده يا اين سخن ارتباط بما قبل ندارد به اين طور كه عقل وزين پيامبر كافى است كه معلوم شود پيامبر است ، زيرا او هرگز مدعى كار بزرگ و مطلب عظيمى بر خلاف واقع و بدون اعتماد بدليل و برهانى نمىشود تا ميان مردم رسوا گردد و خود را به هلاكت افكند با اينكه معجزات بسيار زيادى نيز اين مطلب را ثابت مىكند .\r\nاما تأويلى كه در اين اخبار وارد شده از متشابهات تأويل است كه جز خدا و راسخين در علم نميدانند . مراد از واحده يا خصلت و يا روش واحده است اين براى رد كسانى است كه مدعى شدند هر روز چيز تازه‌اى مىآورد و اشاره به اين است دستوراتى كه مىآورد با هم برابر نيستند  أَنْ تَقُومُوا  يعنى از جاى حركت كنيد براى انجام كارى كه دوتائى و يك يك انجام مىدهيد و ( جنّه ) در آيه همان نسبتى\r\n\r\n","description":"","footnote":"","page_name":" 289 ","page_number":289},
  {"content":"\r\n\r\nاست كه به پيامبر اكرم ميدادند كه او ديوانه عشق علي است ، چنانچه خواهد آمد در سبب نزول آيه  وَ إِنْ يَكادُ الَّذِينَ كَفَرُوا  تا  وَ يَقُولُونَ إِنَّهُ لَمَجْنُونٌ  و بنا بر آنچه در روايت كافى است ممكن است تفسير آيه بولايت به اين جهت باشد كه حاصل معنى آيه را بيان مىكند اين مبالغه‌ها براى قبول كردن پيامبر است چيزهائى را كه آورده است و عمده آنها و پايه اساسى در آن دستورات ولايت است .\r\n( پايان )\r\n\r\n[ شكر و تقدير 
  ]\r\nاز آنجائى كه يگانه همّ دارنده و مدير محترم كتابفروشى اسلاميه از لحاظ نشر كتابهابى مذهبى خدمت بدين مقدس اسلام بوده و اين بنده را هم توفيق الهى و عنايت پروردگارى شامل شد تا در تصحيح اوراق چاپى اين كتاب قدم خيرى در راه اين خدمت برداشته باشم .\r\nباشد كه ملحوظ نظر مبارك حضر ولى عصر ( عجل اللَّه تعالى فرجه ) گردد .\r\nحبيب اللَّه بياتى\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n\r\nفهرست مطالب\r\nعنوان / صفحه\r\nبخش اول ضرورت احتياج بحجت و اينكه زمين نبايد خالى از حجت باشد 3\r\nبخش دوم اتصال خلفا و اوصيا از زمان آدم تا آخر دنيا 34\r\nبخش سوم امامت با تعيين و نص امكان دارد ، لازم است هر امامى امام بعد از خود را تعيين كند 43\r\nبخش چهارم لزوم شناختن امام و اينكه عذرى پذيرفته نخواهد بود در ترك ولايت\r\nو بخش پنجم كسى كه يكى از ائمه عليهم السّلام را انكار كند منكر همه‌ى آنها شده 65\r\nبخش ششم مردم جز بوسيله امام هدايت نمىيابند و ائمه وسيله بين آنها و خدايند هر كس امام‌شناس باشد داخل بهشت مىشود 68\r\nبخش هفتم فضائل اهل بيت عليهم السلام و تصريح بامامت آنها بطور عمومى 72\r\nبخش هشتم آياتى كه در باره ائمه عليهم السّلام نازل شده 114\r\nبخش نهم ائمه عليهم السّلام ذكر و اهل ذكر هستند و آنهايند مسئول و بر شيعيان واجب است كه از آنها بپرسند ولى جواب دادن بر ايشان واجب نيست 117\r\nبخش دهم ائمه عليهم السّلام اهل علم قرآنند كه كتاب آسمانى به آنها داده شد و با قرآن مردم را باطاعت خدا واميدارند و راسخين در علمند 127\r\nبخش يازدهم ائمه عليهم السّلام آيات و دلائل و كتاب خدايند 137\r\nبخش دوازدهم كسانى را كه خداوند برگزيده و كتاب خويش را به او سپرده ائمه هستند و آل ابراهيم و اهل دعوت حقند 143\r\nبخش سيزدهم در باره محبت خاندان نبوت كه پاداش رسالت است و ساير آياتى كه راجع به محبت ائمه نازل شده 157\r\nبخش چهاردهم در تأويل آيه  إِذَا الْمَوْؤُدَةُ سُئِلَتْ  181\r\n\r\n","description":"","footnote":"","page_name":" 291 ","page_number":291},
  {"content":"\r\n\r\nبخش پانزدهم تأويل والدين و ولد و ارحام و ذوى القربى باهل بيت پيامبر اكرم صلى اللَّه عليه و آله و سلم 184\r\nبخش شانزدهم لفظ امانت كه در قرآن است يعنى « امامت » 199\r\nبخش هفدهم وجوب اطاعت ائمه و اينكه منظور از ملك عظيم آنهايند و اولوالامرند و مورد رشك مردم 208\r\nبخش هجدهم ائمه انوار خدا هستند و آيات نور در باره آنها تأويل شده 223\r\nبخش نوزدهم بلند خانه‌هاى مقدس آنها در زمان حيات و بعد از مرگ و آنهايند مساجد مشرفه 238\r\nبخش بيستم عرض اعمال بر ائمه و اينكه آنها گواه بر خلقند 245\r\nبخش بيست و يكم تأويل مؤمنين و ايمان و مسلمين و اسلام بائمه و ولايت ايشان و تأويل كفار و مشركين و كفر و شرك و جبت و طاغوت ولات و عزى و اصنام بدشمنان و مخالفين ايشان 257\r\nبخش بيست و دوم بخشى اختصاصى در مورد تفسير آيه  قُلْ إِنَّما أَعِظُكُمْ بِواحِدَةٍ  288\r\nفهرست مطالب كتاب .\r\n\r\n\r\n","description":"","footnote":"","page_name":" 292 ","page_number":292}
  ]