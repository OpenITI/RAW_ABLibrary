[
  {"content":"\r\n\r\nبسم الله الرحمن الرحيم\r\nنخستين ها\r\nنوشته ى\r\nعلامه شيخ محمد تقى شيخ شوشترى\r\nترجمه ى\r\nمحمدرضا مرواريد\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : شوشترى ، محمد تقى ، 1282 - 1374\r\nعنوان قراردادى : الاوائل . فارسى\r\nعنوان و نام پديدآور : نخستين ها / نوشته ى علامه شيخ محمد تقى شيخ شوشترى ؛ ترجمه ى محمدرضا مرواريد .\r\nمشخصات نشر : مشهد : نور معرفت ، 1392 .\r\nمشخصات ظاهرى : 608 ص .\r\nشابك : 1 - 19 - 5689 - 964 - 978\r\nوضعيت فهرست نويسى : فيپا\r\nموضوع : شگفتى هاى جهان - - متون قديمى تا قرن 14\r\nموضوع : ادبيات عربى - - مسائل متفرقه\r\nشناسه افزوده : مرواريد ، محمدرضا ، 1339 - ، مترجم\r\nرده بندى كنگره : 1392 8041 الف 9 ش / 241 AC\r\nرده بندى ديويى : 927 / 039\r\nشماره كتابشناسى ملى : 3087715\r\nاين كتاب ترجمه اى است از كتاب الاوائل نوشته ى علامه شيخ محمدتقى شيخ شوشترى كه در سال 1372 توسط مؤسسه مطالعات و تحقيقات فرهنگى ( پژوهشگاه ) وابسته به وزارت فرهنگ و آموزش عالى با ويرايش و تصحيح جناب آقاى قيس آل قيس در چاپخانه آرين به چاپ رسيده است .\r\nنام كتاب : نخستين ها ( ترجمه الاوائل )\r\nمولف : علامه شيخ محمد تقى شيخ شوشترى\r\nمترجم : محمدرضا مرواريد\r\nويراستار : دكتر حسين صابرى\r\nآماده سازى : خدمات نشر آويژه\r\nصفحه آرايى : على برهانى\r\nنوبت چاپ : اول 1392\r\nتعداد صفحات : 608 صفحه\r\nقطع : وزيرى\r\nشمارگان : 3000\r\nقيمت : 200000 ريال\r\nنام چاپخانه : مؤسسه ى چاپ و انتشارات آستان قدس رضوى\r\nشابك : 1 . 19 . 5689 . 964 . 978\r\nانتشارات نور معرفت ؛ مشهد مقدس ، چهارراه راه آهن بين كامياب 9 و 11 همراه : 09153007335\r\nra . hamidinejad @ gmail . com\r\nمؤسسه ى بنياد فرهنگى هنرى علامه شيخ شوشترى : شوشتر ، خيابان طالقانى ، تلفن 11127 - 061262\r\nwww . inshushtari . ir\r\ninfo @ inshushtari . ir\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nمقدمه‌ى دكتر شيخ فرزند علامه شيخ شوشترى\r\nهو الاول و الاخر\r\nتنوع در تأليف و انتخاب موضوع تأليف يكى از ابتكارات مهم مؤلف است ، و موضوعات برگزيده در تأليف ، خواسته‌ى بسيارى از پويندگان آثار مكتوب به‌شمار مىآيد ، و اين گونه تأليفات زحمت مراجعه به كتب و آثار مختلف را براى يافتن مطلوب كم مىكند .\r\nاكثر تحقيقات مرحوم والد معظم در اخبار و احاديث اهل بيت و علم رجال و فقه وادبيات عرب و تاريخ اسلام بوده است ، و كتب گرانقدر : \" قاموس الرجال \" و \" النجعة فى شرح اللمعة \" و \" بهج الصباغة فى شرح نهج البلاغة \" و \" آيات بينات فى حقيّة بعض المنامات \" و \" قضاء امير المؤمنين على بن ابيطالب ( ع ) \" و \" الاخبار الدخيلة \" گواه بر آن است ، با اين همه پژوهش در موضوعات جانبى را نيز مد نظر داشته‌اند و در اين باره تتبع بسيار نموده‌اند ، از جمله تأليف كتاب ارزشمند \" البدائع \" است كه رويدادهاى شگفتانگيز و تازههاى روزگار را فرا دارد و همچنين كتاب حاضر « الاوائل » كه با تتبع فراوان اول هر امرى را متعرض گشته و مجموع بررسىهاى خود را در اين باره به رشته تحرير درآورده‌اند كه اثرى است گرانسنگ ، و حاصل زحمات ايشان در اين كتاب زحمت مراجعه به آثار و كتب مختلف و استخراج مطالب مربوط به موضوع كتاب را از دوش نيازمندان برداشته است و فهرست منابع كتاب خود دلالت بر تتبع فراوان مؤلف دارد .\r\nان‌شاءالله اين كتاب همچون تأليفات ديگر ايشان مورد استفاده پژوهشگران قرار خواهدگرفت .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاين كتاب را فاضل ارجمند جناب آقاى محمدرضا مرواريد به زبان فارسى ترجمه كردهاند ، كه نام « نخستين‌ها » به خود گرفته است ، مزيد توفيقات مترجم محترم را از خداوند بزرگ خواهانم .\r\nبه‌جا مىداند از جناب آقاى رجبعلى حميدى نژاد كه بحمدلله در انتشار كتاب نخستين‌ها ( ترجمه‌ى الاوائل ) اهتمام مبذول داشته‌اند ، سپاسگزارى و قدردانى لازم به عمل آورد و توفيقات بيشتر ايشان را از درگاه احديت مسألت نمايد .\r\nمحمد على شيخ\r\nاستاد گروه فلسفه دانشگاه شهيد بهشتى\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nمقدمه ناشر\r\nبه نام عالم لايزال\r\n« علامه شيخ شوشترى پيامبر علم رجال است و معجزه‌اش قاموس الرجال . » « 1 »\r\nسپاس بىحد به درگاه ايزد سرمد و صلوات و سلام خدا بر آخرين رسول الهى و اوصياء برحق ايشان به‌خصوص امام رئوف علىبن موسىالرضا ( ع ) و حضرت مهدى ( ع ) كه در ذيل عناياتشان موفق شديم كتاب « نخستين‌ها » ، ترجمه كتاب « الاوائل » يكى از آثار فقيه و رجالى بزرگ معاصر علامه حاج شيخ محمدتقى شيخ شوشترى ( قدس سره ) را به فرهيختگان علم و ادب عرضه نماييم .\r\nمؤلف محترم اگر چه به سبب سيره عملى خود و غرق شدن در درياى تحقيق و تأليف از نام و شهرت گريزان بود ، اما بزرگان علم و گوهرشناسانى همچون مقام معظم رهبرى حضرت آيت‌الله خامنه‌اى ، و نيز حضرات آيات سيدمحمدهادى ميلانى ، شبيرى زنجانى ، جعفر سبحانى ، معرفت ، رضا استادى ، استاد شهيد مرتضى مطهرى ، استاد على دوانى ، و . . . « 2 » همگى به فضل ، زهد ، پارسايى و دانش مثال‌زدنى آن بزرگوار معترفند .\r\nيادآورى مىنمايم برخى از منابعى كه مؤلف بزرگوار از آن ها استفاده نموده نسخه‌هاى خطى بوده‌اند كه پس از مدت ها به شكل جديدى چاپ و منتشر شده و اينك كمياب و يا ناياب شده‌اند .\r\nدر پايان بر خود فرض مىدانم كه از الطاف كريمانه و بىدريغ جناب دكتر محمدعلى شيخ و نيز\r\n\r\n\r\n","description":"","footnote":"\r\n( 1 ) . آيت‌الله سيد محمد جزايرى\r\n( 2 ) . جلوه فضل و فضيلت ( مرورى بر زندگى علامه شيخ محمدتقى شيخ شوشترى ) ، نوشته ابوالقاسم اعتبار ، انتشارات نورمعرفت ، ص 57 . .\r\n","page_name":" 7 ","page_number":7},
  {"content":"\r\n\r\nاز جناب آقايان محمدرضا مرواريد ( مترجم ) ، كه براى برگردان متن زحمات طاقت‌فرسايى را متحمل گرديدند . دكتر حسين صابرى ( ويراستار ) ، و آقايان حاج‌محمود جلودار ( مسئول بنياد علامه شيخ شوشترى ) ، حاج محمدعلى فرهنگ ، حاج منوچهر غلامپور و تمام عزيزانى كه در به ثمر رسيدن اين امر ارزشمند ناشر را يارى نمودند ، و خالصانه اجازه ندادند نامشان ذكر شود سپاسگزارى و تشكر نمايم . انشاءالله خداوند متعال ذخيره آخرتشان نمايد . و الآخرة خير و ابقى .\r\nاز همه صاحب نظران و انديشمندان استدعا دارم با اظهار نظر عالمانه شا ن ما را در ادامه راه يارى نمايند .\r\nمشهد مقدس ربيع‌الثانى 1433 - اسفند 1391\r\n\r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسخن مترجم\r\nنويسنده‌اى در كتاب خود ، مردم را پند داده بود كه اگر مىخواهيد نام شما در تاريخ بماند و آيندگان از شما ياد كنند ، بايد به كارهايى نوآورانه بپردازيد ؛ و پرسيده بود كه چه كسى از دومين انسانى كه پاى در كره‌ى ماه نهاده نام برده است ؟ چه كسى نام دومين كسى كه قله‌ى اورست را فتح كرده به ياد دارد ؟ آن نويسنده گفته بود : بايد ابتكار داشته باشيد ، بايد هميشه پيشاپيش ديگران حركت كنيد ، بايد بلند پروازانه ترين ايده‌ها را بدهيد ؛ اين گونه است كه شما را در شمار نخستان ياد مىكنند و نام شما در تاريخ جاودانه خواهد شد .\r\nاين سخن چندان بىراه نيست ، نمونه‌اش كتاب‌هاى الاوائل است كه از سال‌هاى دور تا كنون نوشته شده است ؛ البته با اين توضيح كه اگر نام كسانى در تاريخ پايدار مانده و سينه به سينه و نسخه به نسخه بازگو شده است ، دليلى بر درستكارى آن فرد نيست . تاريخ‌نويسان نام نخستين كسانى را كه به جنايتى دست زده يا بدعتى را پايه گذاشته‌اند نيز ثبت كرده‌اند ؛ بسا كسا كه در سوداى ماندن نام به بيراهه رفته و چونان برادر حاتم مايه‌ى سخره‌ى آيندگان شده‌اند . نام اين كسان نيز در تاريخ مانده است و چه ماندنى !\r\nاثر پيش رو ، يكى از همين دست كتاب‌ها است ؛ با انبوهى از داده‌هاى تاريخى و نشانگر گستره‌ى حوزه‌ى مطالعات نويسنده‌اى كه همواره پاى در درياى كتاب داشت .\r\nكتاب « الاوائل » نوشته‌ى مرحوم شيخ محمدتقى شوشترى دو بار به چاپ رسيده ، و مبناى ترجمه‌ى ما نسخه‌اى است كه به همت آقاى قيس آل‌قيس فصل‌بندى و مرتّب و اندكى مستند شده است . مترجم در كنار برگردان فارسى ، تا جايى كه توانسته است ، يك‌يك مطالب نقل‌شده را با استناد به ده‌ها مصدر و منبع تفسيرى ، تاريخى و ادبى\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتصحيح كرده و همه‌ى ارجاعات خود را در پانوشت آورده است ؛ بدين ترتيب ، ضمن احترام به پژوهشگران نسخه‌هاى قبلى ، مىتوان گفت كه بيشتر - و بلكه تمام - آن‌چه در پاورقىها آمده ، تنها در اين برگردان فارسى ديده مىشود .\r\nكتابنامه‌اى كه در پايان آمده ، از يك سو گواه دامنه‌ى كار مؤلف ، و از سوى ديگر حاكى از گستره‌ى كارى است كه مترجم برحسب وظيفه بايد بدان مىپرداخت .\r\nوظيفه‌ى خود مىدانم كه همكارى دوست ارجمندم جناب دكتر حسين صابرى را در ويرايش اين اثر ارج نهم و از يادآورىهاى عالمانه‌ى وى تشكر كنم .\r\nشكيبايى و البته پيگيرى دلسوزانه‌ى آقاى حميدىنژاد مدير محترم انتشارات نورمعرفت ، كه از سر ارادت به آستان علامه‌ى شيخ ، بدين كار پرداخته است ، همواره مايه‌ى سپاس اين كمترين خواهد بود . باشد كه تلاش وى و مترجم در نزد خداى بزرگ پذيرفته افتد .\r\nمحمدرضا مرواريد\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار نويسنده\r\nسپاس خدايى را كه اولين است و پيش از او چيزى نبود و آخرين است و پس از او چيزى نباشد و درود بر محمد و خاندان پاكيزه‌اش ، كه سرور اولين و آخرين هستند . و نفرين هميشگى بر نخستين ستمگر و واپسين رهروى كه در حق محمد و خاندانش ستم ورزيدند .\r\nپيش از اين ، گروهى از همگنان ما پيرامون « اولين‌ها » آثارى را نگاشته‌اند كه در شمار ايشان مىتوان از احمد بن محمد برقى و احمد بن داوود جرجانى و ديگرانى ياد كرد كه شيخ آقابزرگ تهرانى در كتاب الذريعه از آنان نام برده است ، و از قضا ، همين دو نفر از قلم او افتاده‌اند .\r\n« اولين‌ها » موضوعى است با ساختارى نازك كه من نيز خواستم از آنان پيروى كنم . همه‌ى نوشته‌هايشان را نديده‌ام و در سراسر متن خواهيد ديد كه تمام منابع پژوهش خود را كه كتاب‌هايى پراكنده بوده است ، ياد كرده‌ام ؛ بنابراين ، اگر نوشته‌هايم گاه با نگاشته‌هاى آنان يكسان در آمده ، آن را از باب توارد ذهنى بدانيد .\r\nچون موضوع اين كتاب « اولين‌ها » است ، در آغاز بايد واژه و كاربرد آن را بشناسيم .\r\nجوهرى گويد :\r\nاوّل ريشه‌اش « أوأل » بر وزن افعَل بوده و همزه‌اى در ميان داشته است كه به واو بدل گشته و در آن واو ديگر ادغام شده است . كاربرد تركيب « هذا اوّل منك » و جمع بستن آن بر دو شكل « الاوائل » و « الاوالى » خود گواهى بر اين سخن باشد .\r\nگروهى نيز گفته‌اند : ريشه‌ى آن « وَوّل » بر وزن فوعَل بوده و واو نخستين آن به همزه بدل شده است و هيچ‌گاه آن را به « الاواول » جمع نبندند ؛ زيرا نشستن دو واو در دو سوى الف جمع را سنگين مىشمارند .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدر باره‌ى كاربرد آن نيز جوهرى گويد :\r\nهر گاه آن را به عنوان صفت به كار مىبريد ، آن را غيرمنصرف مىدانيد و مىگوييد : « لقيته عاماً اولَ » ، ولى اگر آن را صفت نشماريد ، خواهيد گفت : « عاماً اولًا » . ابن‌سكيت گفته است : هرگز نگوييد : « عام الاول » .\r\nنيز مىگوييد : « ما رأيته مذ عامٌ اولُ » و « مذ عامٌ اولَ » . در اين جمله ، اگر كسى « اول » را مرفوع بخواند بدين معنا باشد كه آن را صفت « عام » شمرده و گويا گفته است : « اوّل من عامنا » ، و اگر آن را نصب بدهد آن را ظرف قرار داده و مثل آن است كه گفته باشد : « مذ عام قبل عامنا » .\r\nاگر بگوييد : « ابدَأ بهذا اوّلُ » مرفوع خواندن « اول » به دليل حذف مضاف‌اليه است ، و اگر همان مضاف‌اليه محذوف را نمايان كنيد و بگوييد : « ابدأ به اوّلَ فعلِك » بايد همانطور كه مىگوييد « قبلَ فعلك » در اين‌جا هم » « اول » را منصوب بخوانيد .\r\nمىگوييد : « ما رأيته مذ أمسِ » ( او را از ديروز نديدم ) ؛ حال اگر وى را از روز پيش از آن نديده باشيد ، مىگوييد : « ما رأيته مذ اوّلَ من أمس » و اگر دو روز پيش از آن نديده باشيد ، مىگوييد : « ما رأيته مذ اوّلَ من اوّلِ من أمس » ، و البته از آن فراتر نمىرويد . « 1 »\r\nگويم : جوهرى به اعراب « اول » پرداخته ، اما ريختار و صيغه‌ى آن را ناديده گرفته است ؛ بنابراين من مىگويم : هر گاه « أوّل » بدون « إلى » بيايد ، همواره مفرد است ؛ مثل جايى كه خداوند متعال بنىاسرائيل را خطاب كرد و فرمود  وَ آمِنُوا بِما أَنْزَلْتُ مُصَدِّقاً لِما مَعَكُمْ وَ لا تَكُونُوا أَوَّلَ كافِرٍ بِهِ  « 2 » « و بدان‌چه نازل كرده‌ام - كه مؤيد همان چيزى است كه با شما است - ايمان آريد و نخستين منكر آن نباشيد » .\r\nاما آن‌چه پيرامون ريشه‌ى آن گفته ، درستى آن دانسته نيست ، بلكه ماده‌ى آن همان\r\n\r\n\r\n","description":"","footnote":"\r\n( 1 ) . صحاح اللغة ( وأل ) 5 / 1838\r\n( 2 ) . بقره 41 .\r\n","page_name":" 12 ","page_number":12},
  {"content":"\r\n\r\n« اوَلَ » است . دو كتاب اساس البلاغة « 1 » و المغرّب « 2 » هم چيزى جز اين نگفته‌اند .\r\nفيّومى « 3 » گويد : محققان گفته‌اند : وزن آن « افعَل » است و ريشه‌ى آن « اوَل » ، از « آل ، يؤول » به معنى « سَبَق و جَاء » ( پيشى گرفت و آمد ) . تا آن‌جا كه گويد : به عنوان « افعل التفضيل » هم به كار مىرود و با يك شكل ، هم صفت براى مفرد و هم براى مثنى و جمع واقع مىشود .\r\nبا اين مقدمه ، به مقصود خود مىپردازيم .\r\n\r\n\r\n","description":"","footnote":"\r\n( 1 ) . ر . ك : اساس البلاغة 12\r\n( 2 ) . ر . ك : المغرب فى ترتيب المعرب 1 / 49\r\n( 3 ) . المصباح المنير 29 .\r\n","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nفصل اول : قرآن كريم\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\nخداوند متعال فرموده است :\r\n  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ ( 96 ) فِيهِ آياتٌ بَيِّناتٌ مَقامُ إِبْراهِيمَ وَ مَنْ دَخَلَهُ كانَ آمِناً وَ لِلَّهِ عَلَى النَّاسِ حِجُّ الْبَيْتِ مَنِ اسْتَطاعَ إِلَيْهِ سَبِيلًا وَ مَنْ كَفَرَ فَإِنَّ اللَّهَ غَنِيٌّ عَنِ الْعالَمِينَ ( 97 )  \r\n« 1 » « به‌راستى اولين خانه‌اى كه براى مردم بنا نهاده شد ، آن سراى خجسته‌اى باشد كه در مكه است ، و براى جهانيان مايه‌ى هدايت . در آن ، نشانه‌هايى روشن است : مقام ابراهيم ، و هر كه در آن در آيد ، در امان باشد ؛ و براى خدا ، حج آن خانه بر عهده‌ى مردم است ؛ كسى كه بتواند به سوى آن راه يابد » .\r\nاولين كسى كه او را يحيى ناميدند ، فرزند زكريا بود ؛ همو كه خداوند متعال در باره‌اش فرمود :  يا زَكَرِيَّا إِنَّا نُبَشِّرُكَ بِغُلامٍ اسْمُهُ يَحْيى لَمْ نَجْعَلْ لَهُ مِنْ قَبْلُ سَمِيًّا ( 7 )  « 2 » « اى زكريا ، ما به پسرى مژده‌ات دهيم كه نامش يحيى است ، پيش از آن برايش هم‌نامى قرار نداده‌ايم . »\r\nبه گواهى قرآن ، اولين كسانى كه به لواط پرداختند قوم لوط بودند .  وَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ( 80 )  « 3 » « و لوط را [ به ياد آوريد 
  ] هنگامى كه به قومش گفت : آيا سراغ آن كار زشتى مىرويد كه كسى از جهانيان در آن از شما پيشى نگرفته است ؟ و به گواهى روايات ، اولين كسانى كه مساحقه كردند زنان همان قوم بودند .\r\nاولين قاتل قابيل بود و اولين كشته هابيل . « 4 »\r\n\r\n\r\n","description":"","footnote":"\r\n( 1 ) . آل‌عمران 96 و 97\r\n( 2 ) . مريم 7\r\n( 3 ) . اعراف 80\r\n( 4 ) . اشاره به آيات 27 تا 31 سوره‌ى مائده .\r\n","page_name":" 17 ","page_number":17},
  {"content":"\r\n\r\nياقوت حموى : در كتابى ديده‌ام كه اولين آبادى پس از توفان نوح ، « ثمانين » بود كه چون هشتاد نفر از كشتى بيرون آمدند و آن را بنا نهادند ، آبادى را چنين ناميدند . آنان پس از خروج از كشتى ، به « قَردا » و « بازَبدى » در سرزمين موصل فرود آمدند ؛ و اين همان جا است كه ثمانين در آن بنا شد . آن‌گاه و با آنان را فرا گرفت و جز نوح و فرزندانش : سام و حام و يافث و زنانشان همه درگذشتند و دنيا زيرورو شد . براى همين است كه خداوند متعال فرموده است :  وَ جَعَلْنا ذُرِّيَّتَهُ هُمُ الْباقِينَ ( 77 )  « 1 » « و تنها نسل او را برجا گذاشتيم . » « 2 »\r\nابن‌جوزى : در روز احد ، نخستين كسى كه سوى مدينه گريخت ، عثمان بود و اين آيه در باره‌ى او نازل شد  إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ إِنَّمَا اسْتَزَلَّهُمُ الشَّيْطانُ بِبَعْضِ ما كَسَبُوا وَ لَقَدْ عَفَا اللَّهُ عَنْهُمْ إِنَّ اللَّهَ غَفُورٌ حَلِيمٌ ( 155 )  « 3 » « روزى كه دو گروه با هم رويارو شدند ، از ميان شما كسانى كه پشت كردند ، همانا شيطان آنان را به سبب پاره‌اى از آنچه حاصل كرده بودند ، بلغزانيد و قطعاً خدا از ايشان در گذشت ؛ زيرا خدا آمرزگار بردبار است . » « 4 »\r\nدر روايت است : اولين سوره‌اى كه نازل شد بود و آخرين سوره . « 5 »\r\nنعمانى ، از اميرالمؤمنين ( ع ) : اولين آيه‌هاى قرآن كه در مكه نازل شد آيات سوره‌ى بود و نخستين چيزى كه در مدينه نازل شد سوره‌ى بقره . « 6 »\r\nسروى : كسى از اميرالمؤمنين ( ع ) در باره‌ى اين آيه كه  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ ( 96 )  « 7 » « به‌راستى اولين خانه‌اى كه براى مردم بنا نهاده شد ، آن\r\n\r\n\r\n","description":"","footnote":"\r\n( 1 ) . صافات 77\r\n( 2 ) . معجم الادباء 5 / 2092\r\n( 3 ) . آل‌عمران 55\r\n( 4 ) . تذكرة الخواص 43\r\n( 5 ) . البرهان فى تفسير القرآن 1 / 69\r\n( 6 ) . رسالة المحكم و المتشابه 68 ؛ اين كتاب بخشى از تفسير نعمانى است .\r\n( 7 ) . آل‌عمران 96 .\r\n","page_name":" 18 ","page_number":18},
  {"content":"\r\n\r\nسراى خجسته‌اى باشد كه در مكه است . » پرسيد كه آيا كعبه اولين خانه بود ؟ فرمود : خير ؛ پيش از آن نيز خانه‌هايى وجود داشت ، ولى كعبه نخستين خانه براى مردم بود كه خجسته بود ، و هدايت و رحمت و بركت در آن گرد آمده بود . اولين كسى كه آن را برافراشت ابراهيم بود ، سپس گروهى از اعراب « جُرهم » آن را بازساختند و پس از ويرانى نيز قريش آن را تجديد بنا كرد . « 1 »\r\nدر تفسير است : اولين كسانى كه رافضى خوانده شدند جادوگرانى بودند كه وقتى معجزه‌ى موسى ( ع ) را در عصايش ديدند ، به او ايمان آوردند و از فرمان فرعون سر برتافتند و هر كيفرى را پذيرفتند . « 2 » فرعون از آن رو كه دين او را وازده بودند ، آنان را رافضى ناميد . « 3 »\r\nامام باقر ( ع ) : اولين كسى كه در باره‌اش قرعه زدند مريم دخت عمران بود كه خداى عزوجل در باره‌اش فرمود :  ذلِكَ مِنْ أَنْباءِ الْغَيْبِ نُوحِيهِ إِلَيْكَ وَ ما كُنْتَ لَدَيْهِمْ إِذْ يُلْقُونَ أَقْلامَهُمْ أَيُّهُمْ يَكْفُلُ مَرْيَمَ وَ ما كُنْتَ لَدَيْهِمْ إِذْ يَخْتَصِمُونَ ( 44 )  « 4 » « تو نزد ايشان نبودى ، آن‌گاه كه قلم‌هايشان را افكندند كه كدامشان مريم را سرپرستى كند و تو نزد ايشان نبودى آن‌گاه كه كارشان به كشمكش انجاميد . » در آن جا قرعه ميان شش تن بود .\r\nپس از وى ، براى يونس قرعه زدند كه با قوم خويش بر كشتى نشست و چون كشتى در توفان افتاد ، قرعه انداختند و سه بار پياپى به نام يونس افتاد . يونس به عرشه رفت . ديد كه ماهى دهان خويش را باز كرده است ، خود را در آن افكند .\r\nپس از او ، عبدالمطلب بود كه نُه پسر داشت و نذر كرد كه اگر دهمين فرزندش پسر باشد او را ذبح كند . « 5 »\r\n\r\n\r\n","description":"","footnote":"\r\n( 1 ) . بحارالانوار 40 / 158\r\n( 2 ) . اشاره به آيات 104 تا 126 سوره‌ى اعراف\r\n( 3 ) . التفسير المنسوب الى الامام العسكرى ( ع ) 311\r\n( 4 ) . آل‌عمران 44\r\n( 5 ) . من لا يحضره الفقيه 3 / 89 .\r\n","page_name":" 19 ","page_number":19},
  {"content":"\r\n\r\nشيخ صدوق : مردم با سنگ طهارت مىكردند ، تا اين كه مردى از انصار غذايى خورد كه مزاجش ملايم شد و ناگزير خود را با آب شست . پس اين آيه در باره‌اش نازل شد كه  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ ( 222 )  « 1 » « خداوند به‌راستى توبه‌كنندگان را دوست مىدارد و پاكيزگان را دوست مىدارد . » چون رسول خدا ( ص ) او را فرا خواند ، هراسان شد كه مبادا آيه‌اى ناگوار در باره‌اش فرود آمده باشد . تا وارد شد ، پيامبر ( ص ) پرسيد : آيا امروز كارى كرده‌اى ؟ گفت : آرى ، اى رسول خدا ؛ چيزى خورده بودم كه مزاجم ملايم شد و با آب خود را طهارت دادم . فرمود : تو را مژده باد كه خداوند تبارك و تعالى اين آيه را در باره‌ى تو نازل كرده است  إِنَّ اللَّهَ يُحِبُّ التَّوَّابِينَ وَ يُحِبُّ الْمُتَطَهِّرِينَ ( 222 )  بنابراين ، او را به عنوان نخستين توبه‌كننده و اولين پاكيزه ثبت كرده‌اند . گويند : اين مرد براء بن معرور انصارى بوده است . « 2 »\r\nدر روايت است : چون خداى عزوجل آهنگ آفرينش زمين كرد ، بادها را فرمان داد تا بر پهنه‌ى آب برآيند . آن‌گاه موجى پديدار شد و كف كرد و همه‌ى كف‌ها را گرد هم آورد و آن را در جايى كه اينك بيت‌الله است نهاد و با آن كوهى از كف ساخت و زمين را از زير آن بگسترانيد و اين است معنى سخن خداى عزوجل كه فرمود :  إِنَّ أَوَّلَ بَيْتٍ وُضِعَ لِلنَّاسِ لَلَّذِي بِبَكَّةَ مُبارَكاً وَ هُدىً لِلْعالَمِينَ ( 96 )  « 3 » « به‌راستى اولين خانه‌اى كه براى مردم بنا نهاده شده ، آن سراى خجسته‌اى باشد كه در مكه است و مايه‌ى هدايت جهانيان . » پس نخستين پاره‌ى خاكى كه آفريده شد ، كعبه بود و زمين از آن بسط يافت . « 4 »\r\nدر تفسير آيه‌ى شريفه‌ى  وَ أَنَا أَوَّلُ الْمُؤْمِنِينَ ( 143 )  « 5 » « من اولين مؤمنان هستم » آمده\r\n\r\n\r\n","description":"","footnote":"\r\n( 1 ) . بقره 222\r\n( 2 ) . من لا يحضره الفقيه 1 / 30\r\n( 3 ) . آل‌عمران 96\r\n( 4 ) . من لا يحضره الفقيه 2 / 241\r\n( 5 ) . اعراف 143 .\r\n","page_name":" 20 ","page_number":20},
  {"content":"\r\n\r\nاست : من نخستين كسى هستم كه باور دارم تو ديده نمىشوى . « 1 »\r\nمسعودى : اولين آيه‌هاى قرآن كه بر حضرت ( ص ) نازل شد ، آيه‌هاى       اقْرَأْ بِاسْمِ رَبِّكَ الَّذِي خَلَقَ ( 1 ) خَلَقَ الْإِنْسانَ مِنْ عَلَقٍ ( 2 ) اقْرَأْ وَ رَبُّكَ الْأَكْرَمُ ( 3 ) الَّذِي عَلَّمَ بِالْقَلَمِ ( 4 ) عَلَّمَ الْإِنْسانَ ما لَمْ يَعْلَمْ ( 5 )       بود .\r\nچندى بعد ، آيات پايانى سوره وحى شد . « 2 »\r\nهمو گويد : حراء اولين جايى بود كه در آن اولين سوره‌ى قرآن بر پيامبر ( ص ) نازل شد . « 3 »\r\nنيز گويد : امية بن ابىصلت اولين كسى است كه نوشت : « باسمك اللهم » تا اين كه خداوند آيين اسلام را آورد و اسلام نوشتن :  بِسْمِ اللَّهِ الرَّحْمنِ الرَّحِيمِ ( 1 ) * \r\nرا مقرر كرد . « 4 »\r\nصولى : منظور از زبان عربى كه در روايت محمد بن على بن حسين بن على ( صلوات الله و سلامه عليه ) آمده كه اسماعيل ( ع ) نخستين سخنگوى آن بوده ، آن زبان فصيح و شيوايى است كه قرآن بدان نازل شده است . « 5 »\r\nاز عثمان نقل است كه گفت : بين دو سوره‌ى انفال و برائت ،  بِسْمِ اللَّهِ الرَّحْمنِ الرَّحِيمِ ( 1 ) *  نوشته نشده است ، هر چند انفال از اولين و برائت از آخرين سوره‌هايى است كه در مدينه نزول يافته است ، ولى با يكديگر شباهت دارند و داستان هر دو همانند است . پيامبر ( ص ) گاه آياتى را مىخواند و مىفرمود : جاى اين آيه اين‌جا است ، آن را در اين سوره و در پى فلان آيه قرار دهيد .\r\nشيعه روايت كند : اولين چيزى كه از قرآن نازل شد   اقْرَأْ بِاسْمِ رَبِّكَ الَّذِي خَلَقَ ( 1 )  \r\nبود ، و\r\n\r\n\r\n","description":"","footnote":"\r\n( 1 ) . مجمع البيان 4 / 732\r\n( 2 ) . مروج الذهب 2 / 276\r\n( 3 ) . همان‌جا\r\n( 4 ) . همان 1 / 87\r\n( 5 ) . ادب الكتّاب 31 .\r\n","page_name":" 21 ","page_number":21},
  {"content":"\r\n\r\nاهل سنت گويند : سوره‌ى مدّثر بود . آنان از زهرى نقل كرده‌اند كه در ابتداى وحى نزول يافت ، اما چندى فترت پديدار شد و آن‌گاه   يا أَيُّهَا الْمُدَّثِّرُ ( 1 )  \r\nفرود آمد . « 1 »\r\nيعقوبى : اولين چيزى كه در مكه از قرآن نازل شد   « اقْرَأْ بِاسْمِ رَبِّكَ الَّذِي خَلَقَ »   بود ، در پى آن اين سوره‌ها : « قلم » ، « فتح » ، « مزمل » ، « مدثر » و آن‌گاه « فاتحة الكتاب » . « 2 »\r\nاولين چيزى كه در مدينه نازل شد ، « مطففين » بود ، سپس « بقره » ، « انفال » و « آل‌عمران » . « 3 »\r\nاستيعاب : اولين كس از قريش كه در مدينه براى پيامبر كتابت ( ص ) كرد ، عبدالله بن ابىسرح بود . وى پس از چندى ، مرتدّ شد و به مكه بازگشت و اين آيه در باره‌اش نازل شد :  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ  « 4 » « و چه كسى ستمگر از آن كه بر پيامبر دروغ ببندد يا بگويد بر من وحى شده در حالى كه چيزى بر او وحى نشده است ؟ » « 5 »\r\nاز واقدى به نقل از استادان او آورده‌اند : اولين كسى كه پس از حضور رسول خدا ( ص ) در مدينه براى آن حضرت كتابت كرد ، ابىّ بن كعب بود ، همو اولين كسى بود كه در پايان نوشته‌هايش چنين مىنگاشت : « و كتب فلان » . « 6 »\r\nامام صادق ( ع ) : اولين آياتى كه بر رسول خدا ( ص ) نازل شد ،   اقْرَأْ بِاسْمِ رَبِّكَ الَّذِي خَلَقَ ( 1 )  \r\nبود و آخرينش سوره‌ى :   إِذا جاءَ نَصْرُ اللَّهِ   « 7 » .\r\n\r\n\r\n","description":"","footnote":"\r\n( 1 ) . تفسير القرآن العظيم 8 / 271\r\n( 2 ) . تاريخ اليعقوبى 2 / 33 ؛ با اين توضيح كه در مأخذ يادشده ، به جاى سوره‌ى « فتح » سوره‌ى » والضحى » آمده است .\r\n( 3 ) . همان ص 43\r\n( 4 ) . انعام 93\r\n( 5 ) . الاستيعاب 1 / 69\r\n( 6 ) . الاصابة فى معرفة الصحابة 1 / 181\r\n( 7 ) . عيون اخبار الرضا ( ع ) 2 / 6 .\r\n","page_name":" 22 ","page_number":22},
  {"content":"\r\n\r\nدر تفسير اين فرموده‌ى خداى متعال كه  إِنَّ عِدَّةَ الشُّهُورِ عِنْدَ اللَّهِ اثْنا عَشَرَ شَهْراً فِي كِتابِ اللَّهِ يَوْمَ خَلَقَ السَّماواتِ وَ الْأَرْضَ  « 1 » « شمار ماه‌ها در نزد خداوند ، روزى كه آسمان‌ها و زمين را آفريد ، در كتاب خدا دوازده ماه است » روايتى است كه : سرآغاز ماه‌ها ماه خدا است : ماه رمضان . دل اين ماه ، شب قدر است و قرآن در اولين شب ماه رمضان نزول يافته است . پس با قرآن به استقبال اين ماه برويد . « 2 »\r\nدر روايت است : سرآغاز هر كتابى كه از آسمان نازل شده  بِسْمِ اللَّهِ الرَّحْمنِ الرَّحِيمِ ( 1 ) * \r\nاست . پس هر گاه آن را خواندى ، باكى نداشته باش از اين كه استعاذه نگويى ؛ اگر  بِسْمِ اللَّهِ الرَّحْمنِ الرَّحِيمِ ( 1 ) * \r\nرا خواندى ، از آسمان تا زمين پوشش تو است . « 3 »\r\nقمى در ذيل آيه‌ى  وَ اتَّخَذَ اللَّهُ إِبْراهِيمَ خَلِيلًا ( 125 ) \r\n« 4 » « و خداوند ابراهيم را دوست خويش گرفت » از امام صادق ( ع ) نقل كرده است : ابراهيم ( ع ) اولين كسى است كه ماسه برايش آرد شد .\r\nداستان چنين بود كه ابراهيم ( ع ) براى گرفتن آذوقه از دوستش ، رهسپار مصر شد ، و چون او را نيافت و خوش نداشت كه خرش را خالى به خانه بياورد ، خورجين آن را از ماسه پر كرد . هنگامى كه به خانه بازگشت ، شرمگين از همسرش ، خر را نزد ساره نهاد و خود برفت و بخفت . چون ساره بار را بگشود ، در آن بهترين آرد را يافت و برداشت و نان پخت و خوراكى نيكو فراهم آورد . ابراهيم ( ع ) پرسيد : اين را از كجا آورده‌اى ؟ گفت : از همان آردى كه تو از نزد دوست مصرىات ستانده بودى . ابراهيم ( ع ) گفت : حقّا كه از دوست خويش ستانده‌ام ، ليك او مصرى نيست . « 5 »\r\n\r\n\r\n","description":"","footnote":"\r\n( 1 ) . توبه 36\r\n( 2 ) . البرهان فى تفسير القرآن 2 / 776\r\n( 3 ) . روايت از امام باقر ( ع ) در وسائل الشيعه 6 / 59\r\n( 4 ) . نساء 125\r\n( 5 ) . تفسير القمى 1 / 153 .\r\n","page_name":" 23 ","page_number":23},
  {"content":"\r\n\r\nابوالفرج اصفهانى : از زبير منقول است كه فاطمه بنت اسد اولين زنى بود كه پس از نزول آيه‌ى  يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ عَلى أَنْ لا يُشْرِكْنَ بِاللَّهِ شَيْئاً  « 1 » « اى پيامبر ، هر گاه زنان مؤمن آمدند تا با تو بيعت كنند كه مشرك نباشند . . . » با پيامبر ( ص ) بيعت كرد . « 2 »\r\nقمى در تفسير خود پيرامون شأن نزول آيه‌ى  يا أَيُّهَا النَّبِيُّ قُلْ لِأَزْواجِكَ إِنْ كُنْتُنَّ تُرِدْنَ الْحَياةَ الدُّنْيا وَ زِينَتَها فَتَعالَيْنَ أُمَتِّعْكُنَّ وَ أُسَرِّحْكُنَّ سَراحاً جَمِيلًا ( 28 ) \r\n« 3 » « اى پيامبر ، به همسرانت بگو كه اگر زندگى دنيا و آرايه‌هاى آن را مىخواهيد ، پس بياييد تا مَهرتان را بدهم و به‌زيبايى شما را رها كنم . » گويد : چون پيامبر ( ص ) از نبرد خيبر كه در آن‌جا به گنج دودمان ابوحقيق دست يافته بود ، بازگشت ، همسرانش گفتند : آنچه را بدان دست يافته‌اى ، به ما ده . فرمود : به فرمان خدا آن را ميان مسلمانان تقسيم كرده‌ام . همسران از اين امر خشمگين شدند و گفتند : شايد تو مىپندارى اگر ما را طلاق دهى ، در ميان قوم خود همتايانى پيدا نمىكنيم كه با ما ازدواج كنند . پس خداوند اين امر را بر پيامبر ناخوش داشت و فرمود تا از آنان كناره گيرد . آن‌گاه پيامبر براى مدت بيست و هفت روز به مشربه‌ى ام‌ابراهيم رفت و آنان يك دوره‌ى طهارت را پشت سر نهادند . سپس اين آيه ، يعنى آيه‌ى تخيير نازل شد . ام‌سلمه اولين كسى بود كه برخاست و گفت : من خدا و فرستاده‌اش را برگزيدم . به دنبال او ، ديگران نيز برخاستند و با پيامبر ( ص ) معانقه كردند و سخنى چون سخن ام‌سلمه گفتند . « 4 »\r\nمجلسى از تقريب المعارف ابوالصلاح از تاريخ ثقفى : ابوذر غفارى چون ديد عثمان به سوزاندن مصحف‌ها فرمان داده است به او گفت : اولين كسى مباش كه به\r\n\r\n\r\n","description":"","footnote":"\r\n( 1 ) . ممتحنه 12\r\n( 2 ) . مقاتل الطالبيين 28\r\n( 3 ) . احزاب 28\r\n( 4 ) . تفسير القمى 2 / 192 .\r\n","page_name":" 24 ","page_number":24},
  {"content":"\r\n\r\nسوختن كتاب خدا فرمان مىدهى ، تا خون تو نخستين خونى نباشد كه ريخته شود ! « 1 »\r\nعكرمه و حسن بصرى گفته‌اند : اولين آيه‌اى كه از قرآن نازل شده ،  بِسْمِ اللَّهِ الرَّحْمنِ الرَّحِيمِ ( 1 ) \r\nاست كه خود اولين آيه‌ى مكى است . اولين سوره نيز   اقْرَأْ بِاسْمِ رَبِّكَ الَّذِي خَلَقَ ( 1 )  \r\nاست . « 2 »\r\nامام على بن حسين ( ع ) : اولين سوره‌اى كه در مكه نازل شد   اقْرَأْ بِاسْمِ رَبِّكَ الَّذِي خَلَقَ ( 1 )  \r\nو آخرين سوره‌ى مكى « مؤمنون » است . گاه گويند : « سوره‌ى عنكبوت » .\r\nاولين سوره‌اى كه در مدينه نازل شد   وَيْلٌ لِلْمُطَفِّفِينَ   است و آخرين سوره‌ى مدنى « سوره‌ى برائت » .\r\nاولين سوره‌اى كه پيامبر ( ص ) آن را در مكه آشكار كرد و آموزش داد   وَ النَّجْمِ   است .\r\nسخت‌ترين آيه براى دوزخيان اين آيه است :  فَذُوقُوا فَلَنْ نَزِيدَكُمْ إِلَّا عَذاباً ( 30 ) \r\n« 3 » « پس بچشيد كه ما جز عذاب بر شما نيفزاييم » .\r\nاميدبخش‌ترين آيه براى يكتاپرستان اين آيه است :  إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ  « 4 » « به‌راستى خداوند نمىبخشد كه برايش انباز بگيرند ، و كمتر از آن را براى هر كه خواهد ، درگذرد » .\r\nواپسين آيه‌اى كه وحى شد اين بود :  وَ اتَّقُوا يَوْماً تُرْجَعُونَ فِيهِ إِلَى اللَّهِ  « 5 » « و از روزى بپرهيزيد كه در آن ، به سوى خدا باز مىگرديد » . پيامبر ( ص ) پس از آن نُه شب زيست . « 6 »\r\n\r\n\r\n","description":"","footnote":"\r\n( 1 ) . بحارالانوار 31 / 270\r\n( 2 ) . اسباب النزول 14\r\n( 3 ) . نبأ 30\r\n( 4 ) . نساء 48\r\n( 5 ) . بقره 281\r\n( 6 ) . اسباب النزول 16 .\r\n","page_name":" 25 ","page_number":25},
  {"content":"\r\n\r\nبراء بن عازب گويد : آخرين آيه اين بود  يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ  « 1 » « از تو در باره‌ى كلاله جوياى فتوا مىشوند . بگو : خدا در باره‌ى كلاله فتوا مىدهد » . « 2 »\r\nابىّ بن كعب گويد : آخرين آيه اين بود  لَقَدْ جاءَكُمْ رَسُولٌ مِنْ أَنْفُسِكُمْ  « 3 » « فرستاده‌اى از خودتان نزد شما آمده است . . . » . « 4 »\r\nهمو گويد : آن آيه‌اى كه تازه‌ترين رسيده از جانب خدا است ، اين باشد بود  لَقَدْ جاءَكُمْ رَسُولٌ مِنْ أَنْفُسِكُمْ  و اولين روزى كه قرآن در آن نازل شد روز دوشنبه بود . « 5 »\r\nابوقتاده : اولين ماهى كه قرآن در آن نازل شد ، ماه رمضان بود . « 6 »\r\nگويم : در روايات ما قرآن در بيست‌وسوم ماه رمضان يعنى شب قدر كه قرآن خود به فرود آمدن در همان شب تصريح دارد ، نازل شده است .\r\nواحدى : از عكرمه : اولين سوره‌اى كه در مدينه نازل شد سوره‌ى بقره بود و اين گفته‌ى الهى :    الم ( 1 ) ذلِكَ الْكِتابُ لا رَيْبَ فِيهِ هُدىً لِلْمُتَّقِينَ ( 2 )   \r\n« 7 » « الف لام ميم ، اين كتابى است كه هيچ ترديدى در آن راه ندارد ، هدايتى براى پرهيزكاران است » . « 8 »\r\nهمو از قول مجاهد گويد : چهار آيه‌ى نخست سوره‌ى بقره در باره‌ى مؤمنان نازل شده است ، دو آيه‌ى پس از آن پيرامون كافران و سيزده آيه‌ى بعدى در باره‌ى منافقان . « 9 »\r\n\r\n\r\n","description":"","footnote":"\r\n( 1 ) . نساء 176\r\n( 2 ) . اسباب النزول 17\r\n( 3 ) . توبه 128 تا آخر سوره\r\n( 4 ) . اسباب النزول 18\r\n( 5 ) . همان 19\r\n( 6 ) . همان\r\n( 7 ) . بقره 1 و 2\r\n( 8 ) . اسباب النزول 24\r\n( 9 ) . همان 25 .\r\n","page_name":" 26 ","page_number":26},
  {"content":"\r\n\r\nهمو گويد : اين گفته‌ى خداى متعال كه :  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ  « 1 » « هر جا رو بگردانيد ، پس همان‌جا روى خدا است » با اين فرموده كه  وَ حَيْثُ ما كُنْتُمْ فَوَلُّوا وُجُوهَكُمْ شَطْرَهُ  « 2 » « و هر جا بوديد ، روى خود را سوى آن ( مسجدالحرام ) بگردانيد » نسخ شده است . از ديدگاه عطاء خراسانى اين سخن از ابن‌عباس است كه گفته : اولين آيه‌اى كه از قرآن نسخ شد ، مسأله‌ى قبله بود . « 3 »\r\nشيخ كلينى : يكى از اصحاب ما به شكل مرسَل چنين روايت كند : اولين آيه‌اى كه در تحريم خمر نازل شد اين بود :  يَسْئَلُونَكَ عَنِ الْخَمْرِ وَ الْمَيْسِرِ قُلْ فِيهِما إِثْمٌ كَبِيرٌ وَ مَنافِعُ لِلنَّاسِ وَ إِثْمُهُما أَكْبَرُ مِنْ نَفْعِهِما  « 4 » « از تو در باره‌ى شراب و قمار مىپرسند . بگو در آن دو گناه بزرگى است و سودهايى براى مردم ، ولى گناه آن دو از سودشان بيشتر باشد » . چون اين آيه فرود آمد ، مردم تحريم شراب و قمار را احساس كردند و دانستند كه گناه از چيزهايى است كه بايد از آن پرهيز كرد . خداوند عزوجل در اين آيه از هر جهت حرمت را بر آنان بار نكرد ؛ زيرا فرمود : « و سودهايى براى مردم دارند » .\r\nآن‌گاه خداوند متعال اين آيه را نازل فرمود :  يا أَيُّهَا الَّذِينَ آمَنُوا إِنَّمَا الْخَمْرُ وَ الْمَيْسِرُ وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ ( 90 ) \r\n« 5 » « همانا شراب و قمار و بت‌ها و تيرهاى قرعه پليد باشند و از كار شيطان ؛ از آن‌ها بپرهيزيد ، شايد رستگار شويد » . پس اين آيه شديدتر از آيه‌ى اول و تحريم آن محكم‌تر بود .\r\nآيه‌ى سوم از اين هر دو آيه محكم‌تر بود كه فرمود :  إِنَّما يُرِيدُ الشَّيْطانُ أَنْ يُوقِعَ بَيْنَكُمُ \r\n\r\n\r\n","description":"","footnote":"\r\n( 1 ) . بقره 115\r\n( 2 ) . بقره 144\r\n( 3 ) . اسباب النزول 42\r\n( 4 ) . بقره 219\r\n( 5 ) . مائده 90 .\r\n","page_name":" 27 ","page_number":27},
  {"content":"\r\n\r\n الْعَداوَةَ وَ الْبَغْضاءَ فِي الْخَمْرِ وَ الْمَيْسِرِ وَ يَصُدَّكُمْ عَنْ ذِكْرِ اللَّهِ وَ عَنِ الصَّلاةِ فَهَلْ أَنْتُمْ مُنْتَهُونَ ( 91 ) \r\n« 1 » « همانا شيطان مىخواهد با شراب و قمار ميان شما دشمنى و كينه افكند و شما را از ياد خدا و از نماز باز دارد ؛ پس آيا شما دست مىكشيد ؟ » بدين ترتيب ، خداوند به پرهيز از آن فرمان داد و سختىهايى را كه در آن است و براى همان آن‌ها را حرام كرده ، بيان فرمود .\r\nدر آيه‌ى چهارم ، خداوند عزوجل بر تحريم آن تأكيد كرد و آن را با اين بيان نمايان ساخت :  قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ  « 2 » « بگو همانا پروردگار من همه‌ى زشت‌كارىها را ، آنچه نمايان باشد و آنچه پنهان ، و گناه و ستم به‌ناحق را حرام فرموده است . . » .\r\nدر آيه‌ى اول فرمود : « از تو در باره‌ى شراب و قمار مىپرسند . بگو در آن دو گناه بزرگى است و سودهايى براى مردم » و در آيه‌ى چهارم فرمود : « بگو همانا پروردگار من همه‌ى زشت‌كارىها را ، آنچه نمايان باشد و آنچه پنهان ، و گناه و ستم به‌ناحق را حرام فرموده است » . بدين سان خداوند از اين نكته خبر داده است كه در شراب و جز آن گناه است و گناه حرام است . خداوند هر گاه بخواهد بر فريضه‌اى فرمان دهد ، آن را مرحله به مرحله نازل مىكند تا آدميان با آن خو گيرند و به امر و نهى الهى دل سپرند . اين كه خدا در اين مسأله چنين كرد ، تدبيرى از جانب او بود . « 3 »\r\nطبرى در داستان اصحاب فيل و يورش ابابيل گويد : پرندگان ابابيل از سمت دريا رو نهادند ؛ هر پرنده با خود سه سنگ آورد ؛ دو تا در چنگال و يكى در منقار . سنگ بر هر چه باريد آن را در هم شكست و بر هر جاى بدن كه خورد تاول زد . گويد : اولين بارى كه آبله و حصبه [ و درختان تلخ‌بار 
  ] در سرزمين‌هاى عربى ديده شد ، همان سال بود . بارى ، سنگ‌ها آن مهاجمان را يكسره نابود ساخت و آن‌گاه خداوند سيلى خروشان روان كرد و\r\n\r\n\r\n","description":"","footnote":"\r\n( 1 ) . مائده 91\r\n( 2 ) . اعراف 33\r\n( 3 ) . الكافى 6 / 406 .\r\n","page_name":" 28 ","page_number":28},
  {"content":"\r\n\r\nسيل همه را برد و به دريا افكند . « 1 »\r\nبلاذرى از ابن‌عباس : اولين آيه‌اى كه پيرامون جنگ نازل شد اين بود :  أُذِنَ لِلَّذِينَ يُقاتَلُونَ بِأَنَّهُمْ ظُلِمُوا وَ إِنَّ اللَّهَ عَلى نَصْرِهِمْ لَقَدِيرٌ ( 39 )  « 2 » « به كسانى كه جنگ بر آنان تحميل شده ، اجازه‌ى ( جهاد ) داده شده است ؛ زيرا مورد ستم واقع شده‌اند و البته خدا بر پيروزى آنان توانا باشد . » « 3 »\r\nابوداوود : در عصر پيامبر ( ص ) ، اسماء انصارى دخت يزيد بن سكن را طلاق دادند ، در آن روزگار زنان مطلّقه را عدّه نبود . پس در هنگام طلاق او ، خداوند حكم نگه داشتن عدّه را نازل كرد ؛ بنابراين ، او نخستين كسى است كه حكم عدّه‌ى زنان مطلّقه در باره‌اش نازل شده است . « 4 »\r\nابن‌اثير : عبدالله بن مغفّل از بكّائون بود كه بسيار مىگريستند و اين آيه در باره‌ى آنان وحى شده است :  وَ لا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْهِ تَوَلَّوْا وَ أَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ ( 92 ) \r\n« 5 » « و نيز گناهى نيست بر كسانى كه چون نزد تو آمدند تا سوارشان كنى ، و تو گفتى : چيزى كه شما را بر آن سوار كنم نمىيابم ، در حالى كه چشمانشان از شدت اندوه ، سرشار از اشك بود ، بازگشتند . » وى در سال 59 يا 60 ق . درگذشت و با وصيت خودش ، ابوبرزه اسلمى بر او نماز خواند .\r\nاو مىگفت : آن روز من خود شاخه‌اى از آن درخت را كه پيامبر ( ص ) در زيرش از مردم بيعت مىستاند گرفته بودم و با آن بر او سايه مىافكندم و آن‌جا بود كه با او پيمان بستيم\r\n\r\n\r\n","description":"","footnote":"\r\n( 1 ) . تاريخ الامم و الملوك 2 / 136\r\n( 2 ) . حج 39\r\n( 3 ) . انساب الاشراف 1 / 286\r\n( 4 ) . سنن ابىداوود ح 2281\r\n( 5 ) . توبه 92 .\r\n","page_name":" 29 ","page_number":29},
  {"content":"\r\n\r\nكه هرگز نگريزيم . « 1 »\r\nپس از فتح شوشتر به دست مسلمانان ، او نخستين كسى بود كه از دروازه‌ى شهر گذشت .\r\nدميرى : در ميان آدميزادگان ، قابيل نخستين كسى است كه او را سوى دوزخ كشند . خداى متعال فرمود :  وَ قالَ الَّذِينَ كَفَرُوا رَبَّنا أَرِنَا الَّذَيْنِ أَضَلَّانا مِنَ الْجِنِّ وَ الْإِنْسِ نَجْعَلْهُما تَحْتَ أَقْدامِنا لِيَكُونا مِنَ الْأَسْفَلِينَ ( 29 )  « 2 » « و كسانى كه كافر شدند گفتند : پروردگارا ، آن دو تن از ميان جن و انس را كه گمراهمان كردند به ما نشان ده ، تا آن‌ها را زير گام‌هايمان بنهيم ، تا زبون شوند . » « 3 »\r\nشيخ طبرسى به سند خود از ابن‌عباس : اولين سوره‌اى كه در مكه نازل شد « اقرأ باسم ربك الذى خلق » بود و پس از آن به ترتيب ، اين سوره‌ها : « قلم » ، « مزمل » ، « مدثر » ، « مسد » ، « تكوير » ، « اعلى » ، « ليل » ، « فجر » ، « ضحى » ، « انشراح » ، « عصر » ، « عاديات » ، « كوثر » ، « تكاثر » ، « ماعون » ، « كافرون » ، « فيل » ، « فلق » ، « ناس » ، « اخلاص » ، « نجم » ، « عبس » ، « قدر » ، « شمس » ، « بروج » ، « تين » ، « قريش » ، « قارعه » ، « قيامة » ، « هُمزه » ، « مرسلات » ، « ق » ، « بلد » ، « طارق » ، « قمر » ، « ص » ، « اعراف » ، « جن » ، « يس » ، « فرقان » ، « فاطر » ، « مريم » ، « طه » ، « واقعه » ، « شعراء » ، « نمل » ، « قصص » ، « اسراء » ، « يونس » ، « هود » ، « يوسف » ، « حِجر » ، « انعام » ، « صافات » ، « لقمان » ، « قمر » « 4 » ، « سبأ » ، « زمر » ، « غافر » ، « سجده » ، « شورى » ، « زخرف » ، « دخان » ، « جاثيه » ، « احقاف » ، « ذاريات » ، « غاشيه » ، « كهف » ، « نحل » ، « نوح » ، « ابراهيم » ، « انبياء » ، « مؤمنون » ، « سجده » ، « طور » ، « مُلك » ، « حاقه » ، « معارج » ، « نبأ » ، « نازعات » ، « انفطار » ، « انشقاق » ، « روم » ، « عنكبوت » ، « مطففين » . اين‌ها 86 سوره‌اى است\r\n\r\n\r\n","description":"","footnote":"\r\n( 1 ) . اسدالغابه 3 / 295\r\n( 2 ) . فصلت 29\r\n( 3 ) . حيوة الحيوان الكبرى 2 / 241\r\n( 4 ) . در متن مجمع البيان نيز چنين است كه نام اين سوره يك بار بين دو سوره‌ى « طارق » و « ص » و يك بار اين‌جا آمده است . .\r\n","page_name":" 30 ","page_number":30},
  {"content":"\r\n\r\nكه در مكه نازل شده است .\r\nآن‌گاه در مدينه اين سوره‌ها وحى شد : « بقره » ، « انفال » ، « آل‌عمران » ، « احزاب » ، « ممتحنه » ، « نساء » ، « زلزله » ، « حديد » ، « محمد » ، « رعد » ، « رحمن » ، « انسان » ، « طلاق » ، « بينه » ، « حشر » ، « نصر » ، « نور » ، « حج » ، « منافقون » ، « مجادله » ، « حجرات » ، « تحريم » ، « جمعه » ، « تغابن » ، « صف » ، « فتح » ، « مائده » و سرانجام « توبه » . اين‌ها نيز 28 سوره است .\r\nاستاد احمد زاهد در كتاب الايضاح به سند خود از ابن‌عباس اين را روايت كرده و افزوده است : هر گاه ابتداى سوره‌اى در مكه وحى شده ، آن را در همان مكه كتابت كرده‌اند ، و پس از آن ، خداوند آنچه را مىخواسته در مدينه بدان مىافزوده است .\r\nشيخ طبرسى در ادامه ، به سند خود از سعيد بن مسيب از امام على ( ع ) نقل كند : از پيامبر ( ص ) در باره‌ى ثواب قرآن پرسيدم . آن حضرت مرا از ثواب يكايك سوره‌ها ، به همان ترتيبى كه از آسمان نازل شده بود آگاه كرد . اولين سوره‌اى كه در مكه بر پيامبر نازل شده « فاتحة الكتاب » است ، آن‌گاه « علق » ، سپس « قلم » و . . . تا اين‌كه فرمود : اولين سوره‌اى كه در مدينه نازل شده « بقره » است و پس از آن ، به‌ترتيب « انفال » ، « آل‌عمران » ، « احزاب » ، « ممتحنه » ، « نساء » ، « زلزله » ، « حديد » ، « محمد » ، « رعد » ، « رحمن » ، « انسان » . . . تا اين‌كه فرمود : اين‌ها سوره‌هايى است كه در مدينه وحى شده است .\r\nسپس پيامبر ( ص ) فرمود : شمار سوره‌هاى قرآن 114 سوره است ، آيات قرآن 6236 آيه ، و حروف قرآن 321250 حرف . جز انسان‌هاى خوشبخت رغبتى به آموزش قرآن ندارند و جز دوستداران خداى مهربان به خواندن پيوسته‌ى آن نپردازند .\r\nشيخ طبرسى همه‌ى اين‌ها را در ذيل سوره‌ى « هل اتى » و در ردّ ديدگاه كسانى كه مدنى بودن آن را انكار كرده‌اند ، آورده است . « 1 »\r\nشيخ كلينى در باب « حدوث اسماء » از ابن‌سنان از امام رضا ( ع ) : اما خداوند براى خويشتن نام‌هايى برگزيده است تا او را بدان بخوانند ؛ زيرا تا او را به نام نخوانند شناخته نشود . پس اولين چيزى كه براى خود برگزيد « علىّ عظيم » بود ؛ چه ، او از تمامى چيزها برتر\r\n\r\n\r\n","description":"","footnote":"\r\n( 1 ) . مجمع البيان 10 / 405 .\r\n","page_name":" 31 ","page_number":31},
  {"content":"\r\n\r\nاست . معناى آن « الله » است و نامش « علىّ عظيم » و اين نخستين نام خداوند است و او بر هر چيز برترى دارد . « 1 »\r\nشيخ طوسى ، در « كتاب الايمان » به نقل از ابويوسف گويد : نخستين كسى كه به مخلوق بودن قرآن معتقد شد ، ابوحنيفه بود . گويد : از امام صادق ( ع ) در باره‌ى قرآن پرسيدند ، فرمود : نه خالق است و نه مخلوق ؛ سخن خدا ، وحى خدا و فروفرستاده‌ى او است . « 2 »\r\nشيخ طوسى از محمد ورّاق : به امام صادق ( ع ) نوشته‌اى را عرضه كردم كه در آن قرآنى بود با مُهرى از طلا و در پايان سوره نيز انجامه‌اى با قلمى زرين داشت . حضرت بر اين نسخه جز اين را خرده نگرفت كه آن را با طلا نگاشته‌اند و فرمود : مرا خوش نمىآيد كه قرآن جز با سياه نوشته شود ، همان سان كه نخستين بار نوشته شده است . « 3 »\r\nخطيب بغدادى ، از ابو مسهر : قاضى سلمة بن عمرو بر منبر گفت : خدا ابوحنيفه را نيامرزاد ؛ او اولين كسى بود كه پنداشت قرآن مخلوق است . « 4 »\r\nهمو از قول احمد بن حنبل گويد : اولين كسى كه حديث را از سخن او نوشتم ، مسيب بن شريك بود . « 5 »\r\nروايت است كه خداوند متعال اولين كسى است كه به سوى خويش فرا خواند و به فرمان بردن از خود دعوت كرد و آن‌گاه فرمود :  وَ اللَّهُ يَدْعُوا إِلى دارِ السَّلامِ وَ يَهْدِي مَنْ يَشاءُ إِلى صِراطٍ مُسْتَقِيمٍ  « 6 » « و خداوند به سراى سلامت مىخواند و هر كه را خواهد به راه راست رهنمون شود . » آن‌گاه به پيامبرش پرداخت و فرمود :  ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ \r\n\r\n\r\n","description":"","footnote":"\r\n( 1 ) . الكافى 1 / 113\r\n( 2 ) . الخلاف 6 / 120\r\n( 3 ) . تهذيب الاحكام 6 / 367\r\n( 4 ) . تاريخ بغداد 13 / 375\r\n( 5 ) . همان 140\r\n( 6 ) . يونس 25 .\r\n","page_name":" 32 ","page_number":32},
  {"content":"\r\n\r\n الْحَسَنَةِ وَ جادِلْهُمْ بِالَّتِي هِيَ أَحْسَنُ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ  « 1 » « با فرزانگى و پند نيكو ، به راه پروردگارت بخوان . » « 2 »\r\nامام صادق ( ع ) در تفسير اين آيه  قُلْ هذِهِ سَبِيلِي أَدْعُوا إِلَى اللَّهِ عَلى بَصِيرَةٍ أَنَا وَ مَنِ اتَّبَعَنِي وَ سُبْحانَ اللَّهِ وَ ما أَنَا مِنَ الْمُشْرِكِينَ  « 3 » « بگو اين است راه من ، كه من و هر كس پيروىام كرد با بينايى به سوى خدا مىخوانيم . » فرمود : مقصود اين آيه اولين كسى است كه در ايمان به پيامبر ( ص ) و تصديق او از وى پيروى كرده است . « 4 »\r\nعياشى : در حديثى ذيل آيه‌ى 27 سوره‌ى مائده به نقل از ابوحمزه ثمالى از امام باقر ( ع ) چنين گويد : چون آدم از آن درخت بخورد ، او را به زمين هبوط دادند . نخست هابيل و خواهرى توأمان ، سپس قابيل و خواهرى توأمان برايش زاده شد . آدم آن‌گاه هابيل و قابيل را فرمان داد تا قربانى پيشكش آورند . هابيل گوسفندانى داشت و قابيل كشت و كارى . هابيل يكى از بهترين قوچ‌هاى گله‌اش را قربانى كرد و قابيل محصولى نارس از كشتزارش را . قربانى هابيل پذيرفته شد و قربانى قابيل نه . اين است آنچه خداى متعال فرمايد :  وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ قالَ لَأَقْتُلَنَّكَ قالَ إِنَّما يَتَقَبَّلُ اللَّهُ مِنَ الْمُتَّقِينَ  « 5 » « و گزارش فرزندان آدم را به‌حق بر آنان بخوان كه قربانى هديه كردند و از يكى پذيرفته شد ولى از ديگرى پذيرفته نشد . گفت : حتماً تو را خواهم كشت . گفت : همانا خدا تنها از پرهيزكاران مىپذيرد » .\r\nرسم چنين بود كه آتش قربانى را به كام خود كشد . پس قابيل به آن آتش پرداخت و برايش خانه‌اى بساخت . او نخستين كسى بود كه آتشكده‌اى برافراشت و گفت : تا آن‌گاه كه قربانى من پذيرفته شود ، اين آتش را مىپرستم . « 6 »\r\n\r\n\r\n","description":"","footnote":"\r\n( 1 ) . نحل 125\r\n( 2 ) . البرهان فى تفسير القرآن 2 / 851\r\n( 3 ) . يوسف 108\r\n( 4 ) . نورالثقلين 1 / 380\r\n( 5 ) . مائده 27\r\n( 6 ) . تفسيرالعياشى 1 / 309 .\r\n","page_name":" 33 ","page_number":33},
  {"content":"\r\n . \r\n","description":"","footnote":"","page_name":" 34 ","page_number":34},
  {"content":"\r\n\r\n\r\nفصل دوم : تاريخ پيامبر ( ص ) و اهل بيت ( ع )\r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\nسيد بن طاووس : سعيد بن مسيب به امام سجاد ( ع ) گفت : جانم به فدايت ! هنگامى كه رسول خدا ( ص ) به مدينه هجرت كرد ، ابوبكر با حضرت بود ؛ او كجا از پيامبر ( ص ) جدا شد ؟ امام فرمود : حضرت در قُبا به انتظار اميرالمؤمنين ( ع ) ايستاد . ابوبكر گفت : ما را تا مدينه ببر ، كه مردم از قدومتان شادمان شده‌اند و چشم‌به‌راه شما هستند . ما را روانه كن و در اين جا به انتظار على نباش كه گمان نمىبرم زودتر از يك ماه ديگر به اين جا بيايد . پيامبر ( ص ) فرمود : هرگز ؛ او چه شتابان خواهد آمد ! من از اين جا نخواهم رفت ، مگر آن كه عموزاده و برادر الهى و محبوب‌ترين اهل بيتم سوى من آيد ؛ همو كه جان مرا از مشركان نجات داد . در اين جا ، ابوبكر خشمگين شد و گره در ابرو افكند و بر اميرالمؤمنين ( ع ) رشك برد . « 1 »\r\nاين اولين كينه‌اى بود كه وى پيرامون على ( ع ) در پيشگاه پيامبر ( ص ) نمايان كرد و نخستين مخالفتى بود كه با رسول خدا ( ص ) بروز داد و به‌تنهايى روانه‌ى مدينه شد و پيامبر ( ص ) در قبا به انتظار اميرالمؤمنين ( ع ) ماند .\r\nسليم بن قيس : در داستان سقيفه است كه سلمان گفت : در حالى كه على ( ع ) رسول خدا ( ص ) را غسل مىداد ، نزد وى رفتم و گزارش كار مردم را دادم و گفتم : هم اينك ابوبكر بر منبر رسول خدا ( ص ) است . به خدا سوگند ، او رضايت نمىدهد كه مردم تنها با يك دست او بيعت كنند ، بنابراين ، مردم با دست چپ و راست او پيمان مىبندند .\r\nحضرت از من پرسيد : اى سلمان ! آيا مىدانى اولين كسى كه بر منبر رسول خدا ( ص ) با ابوبكر بيعت كرد ، كه بود ؟ گفتم : نمىدانم ، فقط هنگامى كه انصار در سايه‌بان بنىساعده ستيز مىكردند ، ديدم كه پيش از همه ، بشير بن سعد و ابوعبيدة بن جراح با او بيعت كردند ، و آن‌گاه عمر و سالم با او پيمان بستند .\r\n\r\n\r\n","description":"","footnote":"\r\n( 1 ) . الطرائف فى معرفة الطوائف 2 / 410 .\r\n","page_name":" 37 ","page_number":37},
  {"content":"\r\n\r\nحضرت فرمود : من از اين موضوع نپرسيدم ؛ آيا مىدانى هنگامى كه او از منبر رسول خدا ( ص ) بالا رفت ، اولين بيعت‌كننده چه كسى بود ؟ گفتم : نه ، ولى پيرى كهنسال را ديدم كه بر عصاى خويش تكيه زده بود ، و در ميان پيشانى جاى سجده‌اى پينه‌بسته داشت و شتابان پيش مىتاخت . او نخستين كسى بود كه گريه‌كنان بالا مىرفت و مىگفت : سپاس خداى را كه مرا زنده نگه داشت تا تو را در اين جا ببينم . دست بگشا ! ابوبكر دست گشود و آن پير با او بيعت كرد . آن‌گاه فرود آمد و از مسجد بيرون رفت .\r\nاميرالمؤمنين ( ع ) فرمود : آيا مىدانى او كه بود ؟ گفتم : نه ، تنها از سخن او آزرده بودم كه گويا رحلت پيامبر ( ص ) را دست‌مايه‌ى سرزنش ساخته بود . فرمود : او ابليس بود . « 1 »\r\nهمين خبر اين افزوده را نيز در بردارد كه روز انتصاب حضرت على ( ع ) در غدير خم ، ياران ابليس به او گفته بودند : ديگر تو را به آن‌ها راهى نيست ، اما ابليس در اين روز كه با ابوبكر بيعت كرد ، آنان را گفت : آيا چنين مىپنداريد ؟ آنچه را با ايشان كردم تا امر خدا و رسولش را وانهادند ، چگونه ديديد ؟ « 2 »\r\nسلامى در كتاب السيف « 3 » : پيامبر ( ص ) و خلفاى اربعه انگشتر را به دست راست مىكردند ، معاويه آن را در دست چپ كرد و مردم نيز چنين كردند .\r\nثعالبى در يتيمةالدهر در اين باره شعرى آورده است :\r\n سنّ التّختّم فى اليمين محمّد * للقائلين بدعوة الاخلاص\r\nو سَعى ابن‌ُهند فى إزالة رسمِه * و أعَانهُ فى ذلك ابن‌ُالعاص \r\n\r\n\r\n","description":"","footnote":"\r\n( 1 ) . كتاب سليم بن قيس 579 ؛ الاحتجاج على اهل اللجاج 1 / 81\r\n( 2 ) . كتاب سليم بن قيس 580\r\n( 3 ) . در متن چنين است ، اما به احتمال زياد ، اين همان كتاب « النتف » ، با نام‌هاى ديگر « نتف الظرف » و « النتف و الطرف » اثر ابوعبدالله سلامى ( زنده به سال 350 ق . ) است . بنگريد به : كتابخانه‌ى ابن‌طاووس 481 ؛ و مقاله‌ى « سلّامى و النتف و الطرف » نوشته‌ى محمدعلى كاظم بيگى در پژوهشنامه‌ى انجمن ايرانى تاريخ ، سال اول ، شماره‌ى اول ، پاييز 1388 . .\r\n","page_name":" 38 ","page_number":38},
  {"content":"\r\n\r\n« محمد ( ص ) انگشتر نهادن در دست راست را براى همه‌ى كسانى كه آيين پاكبازى را باور دارند ، سنت نهاد . ولى زاده‌ى هند كوشيد تا رسم او را براندازد و ابن‌عاص نيز در اين كار او را يارى داد . » « 1 »\r\nابوالفرج اصفهانى : اولين كشته از طالبيان در اسلام ، جعفر بن ابىطالب است . « 2 »\r\nامام صادق ( ع ) : اولين شهيد از خاندان پيامبر در روز طف ، على ( اكبر ) فرزند امام حسين ( ع ) بود . « 3 » طبرى « 4 » ، دينورى « 5 » و شيخ مفيد نيز چنين گويند . در زيارت ناحيه هم اين گونه آمده است . « 6 »\r\nاز ائمه ( ع ) است كه فرموده‌اند : نخستين بانو از ما خاندان كه او را به‌ناروا در اختيار گرفتند ، ام‌كلثوم دختر امير مؤمنان ( ع ) بود . « 7 »\r\nامام صادق ( ع ) : نخستين نماز جماعت اين گونه بود كه رسول خدا ( ص ) و اميرالمؤمنين ( ع ) در نماز بودند . ابوطالب كه جعفر نيز با او بود ، از كنار آنان گذشت ؛ جعفر را فرمود : پسرم ! در كنار عموزاده‌ات نماز بگزار . چون پيامبر وجود او را احساس كرد ، از آن دو جلوتر ايستاد تا بر هر دو امامت داشته باشد ، و ابوطالب شادمان راه خود را پيش گرفت و گفت :\r\n إّ علياً و جعفراً ثقتى * عند مُلمّ الزمان و الكرب\r\nوالله لا أخذلُ النبى و لا * يخذله من بَنىّ ذوحسب \r\n\r\n\r\n","description":"","footnote":"\r\n( 1 ) . اين روايت را ابن‌طاووس در طرائف ص 533 نقل كرده است .\r\n( 2 ) . مقاتل الطالبيين 25\r\n( 3 ) . بحارالانوار 45 / 45 ؛ مقاتل الطالبيين 86\r\n( 4 ) . تاريخ الامم و الملوك 5 / 446\r\n( 5 ) . الاخبار الطوال 256\r\n( 6 ) . بنگريد به : الاقبال بالاعمال 2 / 74\r\n( 7 ) . مضمون روايت را ببينيد در : كافى 5 / 346 ؛ وسائل الشيعه 2 / 561 و بحارالانوار 42 / 106 . براى آشنايى با ماجراى ازدواج ام‌كلثوم با عمر بن خطاب نيز بنگريد به : زواج ام‌كلثوم ؛ الزواج اللغز 122 ، و ترجمه‌ى فارسى آن با عنوان معماى ازدواج ام‌كلثوم با عمر 122 . .\r\n","page_name":" 39 ","page_number":39},
  {"content":"\r\n\r\n اجعَلهما عرضة العدى و اذا * أترك ميتاً أنمى إلى حسبى\r\nلاتخذلا و انصرا ابنَ عمّكما * أخى لامّى من بينهم و أبى \r\n« على و جعفر دو تكيه‌گاه من در سختىها و دشوارىها هستند . به خدا قسم ، نه من و نه هيچ يك از فرزندان نژاده‌ى من ، پيامبر را بىياور نخواهيم گذاشت . اين دو پسر را سپرى در برابر دشمنىها بگذار و چون مُردم خود را به بستگان خويش منسوب مىدارم . شما دو فرزندم نيز او را تنها مگذاريد و پسرِ عمويتان عبدالله ، برادر پدرى و مادرى مرا يارى دهيد . » « 1 »\r\nابن‌جوزى : سدّى گويد : اولين كسى كه حسين ( ع ) را مرثيه گفت ، عقبة بن عمرو عبسى بود . « 2 »\r\nاخطب خوارزم به سند خود از ابن مسعود نقل مىكند كه پيامبر ( ص ) فرمود : اولين كسى كه فرزند ابوطالب ( ع ) را به برادرى گرفت ، اسرافيل بود و پس از وى جبرائيل . « 3 »\r\nاميرالمؤمنين ( ع ) : رسول خدا ( ص ) به من فرمود : تو اولين كسى هستى كه به بهشت وارد مىشود . پرسيدم : اى رسول خدا ! آيا پيش از شما وارد خواهم شد ؟ فرمود : آرى ؛ همان گونه كه در دنيا پرچم من در دست تو است ، در آخرت نيز تو پرچمدار من هستى ؛ و پرچمدار هماره پيش‌تر است . گويا تو را مىنگرم كه رايَت من را كه پرچم حمد است در دست دارى و آدم و ديگران در زير آن هستند ، و به بهشت اندر مىشوى . « 4 »\r\nبلاذرى از استادان واقدى : نخستين كسى كه پس از ورود پيامبر ( ص ) به مدينه كاتب ايشان بود ابىّ بن كعب انصارى بود . او نخستين كسى است كه در پايان نامه‌ها مىنوشت « و فلانى اين نامه را نوشت » .\r\n\r\n\r\n","description":"","footnote":"\r\n( 1 ) . روضة الواعظين 1 / 87\r\n( 2 ) . در متن كتاب « عقبة بن عمرو سهمى » است ، هر چند نام وى در منابع ديگر ، از جمله امالى شيخ مفيد به همين شكل آمده ، اما در مصدر مورد اشاره ، يعنى تذكرة الخواص 242 براى وى لقب « سهمى » ذكر شده است .\r\n( 3 ) . مضمون اين روايت را با افزوده‌هايى ، بنگريد در : ارشاد القلوب الى الصواب 2 / 236 .\r\n( 4 ) . علل الشرائع 1 / 173 .\r\n","page_name":" 40 ","page_number":40},
  {"content":"\r\n\r\nواقدى گفته است : نخستين كس از ميان قريش كه براى آن حضرت نوشت ، عبدالله بن سعد بن ابىسرح بود كه بعداً مرتدّ شد و به مكه بازگشت و به قريشيان گفت : من نيز همانند آنچه محمد آورده است ، خواهم آورد . او كسى بود كه چون پيامبر ( ص ) از او مىخواست كلمه‌ى « الظالمين » را بنويسد ، به جاى آن « الكافرين » مىنوشت و چون مىفرمود : « سميع عليم » او مىنوشت : « غفور رحيم » و نظير آن ؛ اين گونه بود كه خداوند در باره‌ى وى چنين وحى فرمود :  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ وَ مَنْ قالَ سَأُنْزِلُ مِثْلَ ما أَنْزَلَ اللَّهُ  « 1 » « و چه كسى ستمگر از آن كه بر پيامبر دروغ ببندد يا بگويد بر من وحى شود در حالى كه چيزى بر او وحى نشده است و كسى كه بگويد من همانند آن چه خدا فرو فرستاده است نازل خواهم كرد ؟ »\r\nپس پيامبر ( ص ) در روز فتح مكه به قتل او فرمان داد . اما عثمان در اين باره كه او برادر رضاعى وى است ، با حضرت سخن گفت .\r\nواقدى گويد : چون سال فتح مكه فرا رسيد ، معاويه اسلام آورد و او نيز از كاتبان پيامبر ( ص ) شد . روزى ، در حال خوردن بود كه پيامبر وى را فرا خواند و او در رفتن كُندى كرد . پيامبر فرمود : خداوند شكم او را سير مكناد ! زان پس او هر روز هفت وعده و گاه بيشتر ، غذا مىخورد و مىگفت : نفرين رسول خدا ( ص ) هماره در پى من است . « 2 »\r\nسيد رضى گويد : اين سخن نخستين بار از امير المؤمنين ( ع ) شنيده شده است : « فما عدا مما بدا ؟ » ؛ يعنى چه چيز تو را از نظرى كه بر آن بودى بازگرداند ؟ « 3 »\r\nابوهلال : عمر بن عبدالعزيز اولين كسى بود كه فدك را به وارثان فاطمه ( س ) بازگرداند . « 4 »\r\n\r\n\r\n","description":"","footnote":"\r\n( 1 ) . انعام 93\r\n( 2 ) . فتوح البلدان 454\r\n( 3 ) . نهج البلاغه ، خطبه‌ى 31\r\n( 4 ) . موضوع در كتاب‌هاى تاريخ آمده است ؛ بنگريد به : انساب الاشراف 8 / 168 . متن نامه‌ى عمر بن عبدالعزيز به ابوبكر بن محمد در خصوص بازگرداندن فدك را نيز ببينيد در : الطبقات الكبرى 5 / 303 .\r\n","page_name":" 41 ","page_number":41},
  {"content":"\r\n\r\nدر روايتى پيرامون تفسير آيه‌ى  قالَ اللَّهُ هذا يَوْمُ يَنْفَعُ الصَّادِقِينَ صِدْقُهُمْ  « 1 » آمده است : نخستين آوازى كه بلند شود و همه‌ى مردم آن را بشنوند ، اين است كه نام « محمد بن عبدالله ، پيامبر قريشى عربى » فراز آيد ، پس او پيش رود و در سمت راست عرش الهى جاى گيرد ، آن‌گاه اين يار شما را بخوانند و او پيش رود و در سمت چپ پيامبر بايستد ، سپس امت محمد را فرا خوانند و آنان در سمت چپ على ( ع ) جاى گيرند . به دنبال آن ، يكايك پيامبران خوانده شود . « 2 »\r\nسيد رضى : پس از كشته شدن عثمان ، هنگامى كه مردم با اميرالمؤمنين ( ع ) بيعت كردند ، اولين خطبه‌اى كه حضرت ايراد فرمود ، اين بود :\r\n« گردن من بر آنچه مىگويم در گرو است و من بدان پايبندم . هر كه عبرت‌ها او را نمايان شود ، و از كيفرهاى پيش رو پند گيرد ، تقوا او را از سرنگونى در شبهه‌ها باز دارد . » « 3 »\r\nسيد رضى : آن گونه كه واقدى بازمىگويد ، پس از بيعت ، اولين نامه‌ى اميرالمؤمنين ( ع ) به معاويه اين بود :\r\n« اما بعد ؛ تو نيك مىدانى كه اگر شما را مىنكوهيدم در اين كار عذر داشتم . اما به شما هيچ نپرداختم تا آن پيشامد ناگزير رخ داد ! » « 4 »\r\nاز آن دوازده تن كه با ابوبكر مخالفت كردند ، اولين كسى كه سخن گفت خالد بن سعيد بن عاص بود كه گفت : اى ابوبكر ، سخن رسول خدا ( ص ) در روز قُريظه را به ياد تو مىآورم كه فرمود : اى قريشيان ، وصيت مرا پاس داريد ، به‌راستى كه پس از من ، على پيشواى شما است . جبرئيل اين خبر را از پروردگارم ( كه نامش بلند باد ) به من داده است . آگاه باشيد كه اگر شما كارهاى خويش را به او نسپاريد ، به اختلاف مىافتيد و بَدانِ شما بر شما چيره مىشوند . آگاه باشيد كه اهل بيت من تنها وارثان من هستند و به\r\n\r\n\r\n","description":"","footnote":"\r\n( 1 ) . مائده 119\r\n( 2 ) . تفسير القمى 1 / 191 ؛ تفسير الصافى 2 / 102 ؛ نورالثقلين 1 / 693\r\n( 3 ) . نهج البلاغه ، خطبه‌ى 16\r\n( 4 ) . همان ، نامه‌ى 75 .\r\n","page_name":" 42 ","page_number":42},
  {"content":"\r\n\r\nامت من خواهند پرداخت . . . « 1 »\r\nابن شهرآشوب : على ( ع ) اولين نوزاد هاشمى بود كه از دو هاشمى زاده شد ، اولين كسى بود كه در كعبه ولادت يافت ، اولين كسى بود كه ايمان آورد ، اولين كسى بود كه نماز گزارد ، اولين كسى بود كه بيعت كرد ، اولين كسى بود كه به جهاد پرداخت ، اولين كسى بود كه از پيامبر ( ص ) بياموخت ، اولين كسى بود كه به تصنيف و تأليف دست يازيد و در ميان مسلمانان ، اولين كس پس از پيامبر ( ص ) بود كه بر استر نشست . « 2 »\r\nدر روايات ، اوصاف ظهور حضرت قائم ( ع ) آمده است : اولين چيزى كه بدان مىآغازد به كار بنىشيبه است ؛ دستان آنان را مىبُرد و بر كعبه مىآويزد و سخنگويش آواز مىدهد : اينان دزدان راه خدا هستند . آن‌گاه به قريش مىرسد ؛ جز شمشير از آنان نستاند و جز به شمشير مهمانشان نكند .\r\nتا زمانى كه دو نامه خوانده نشود ، حضرت قائم ( ع ) بيرون نيايد : نامه‌اى در بصره و نامه‌اى در كوفه ، هر دو در برائت از على ( ع ) . « 3 »\r\nاميرالمؤمنين ( ع ) در خطبه‌ى معروف به « وسيله » چنين مىفرمايد :\r\nنخستين گواهى ناحقى كه در اسلام رخ داد ، شهادت آنان به اين امر بود كه يار ايشان جاىنشين رسول خدا ( ص ) است . پس چون آن ماجراى سعد بن عباده اتفاق افتاد ، از سخن خويش برگشتند و گفتند : رسول خدا ( ص ) بى آن‌كه كسى را بر جاى خود بنشاند از دنيا رفت ؛ بنابراين ، پيامبر پاك خجسته نخستين كس در اسلام بود كه بر ضد او شهادت ناحق دادند . « 4 »\r\nدر نامه‌ى معاويه به محمد بن ابىبكر آمده است : ما و پدرت با هم ، در دوران زندگى پيامبرمان بوديم ، حق فرزند ابوطالب را بر خود لازم مىشمرديم ، و فضيلت او بر ما\r\n\r\n\r\n","description":"","footnote":"\r\n( 1 ) . رجال البرقى 63\r\n( 2 ) . مناقب آل ابىطالب 3 / 266\r\n( 3 ) . الغيبة 308\r\n( 4 ) . الكافى 8 / 29 .\r\n","page_name":" 43 ","page_number":43},
  {"content":"\r\n\r\nنمايان بود ، اما چون خداوند آنچه را نزد خود داشت براى پيامبر عليه الصلاة و السلام برگزيد ، و آنچه را وعده داده بود برايش تمام كرد و آيين را چيره ساخت و برهانش را پيروز كرد و آن‌گاه او را سوى خود كشيد ، پدر تو و فاروقِ او نخستين كسانى بودند كه هوس ربودن حق او را در سر پروراندند و با او از سر دشمنى برآمدند ، و همداستان و همراه شدند و او را به بيعت با خويش خواندند ، ولى او در پاسخ آن دو تن كندى كرد و بهانه آورد . پس در باره‌اش انديشه‌ها كردند و نيرنگ‌هاى گران پروردند . . . . « 1 »\r\nعمر بن سعد اولين كسى بود كه سوى حسين ( ع ) تير انداخت و گفت : شاهد باشيد ! آن‌گاه يارانش تير افكندند . « 2 »\r\nگفته‌اند : پنجاه تن از ياران حسين ( ع ) در همين تيراندازىها به شهادت رسيدند . همو نخستين كسى بود كه از پوشاك امام ، زرهى را كه آن حضرت بر تن داشت ، به چپاول برد .\r\nاهل سنت گويند : پدرش ( سعد ) نخستين كسى بود كه در سريه‌ى عبيدة بن حارث سوى مشركان تير افكند . اين سريه در سال اول هجرى رخ داد و در آن دو طرف به جاى شمشير ، تير انداختند . « 3 »\r\nابن‌اثير : حرّ رياحى به امام حسين ( ع ) گفت : من نخستين كسى بودم كه بر تو شوريدم ، پس بگذار نخستين كسى باشم كه در پيشگاه تو به شهادت رسم .\r\nهمو : ارتداد اسود عنسى اولين ارتداد در تاريخ اسلام و در روزگار شخص پيامبر ( ص ) بود كه در فاصله‌ى بازگشت از حجةالوداع و بيمارى منجرّ به درگذشت حضرت رخ داد . اين ماجرا سه ماه به درازا كشيد . پيامبر ( ص ) شب كشته شدن او را پيشگويى فرمود ، ولى پس از رحلت حضرت بود كه كسى مژده‌ى مرگ اسود را آورد . بعد از ادعاى اسود و در زمان حيات پيامبر ، طليحه‌ى اسدى و مسيلمه نيز ادعاى پيامبرى\r\n\r\n\r\n","description":"","footnote":"\r\n( 1 ) . الاحتجاج 1 / 184 ؛ وقعة الجمل 92\r\n( 2 ) . تاريخ الامم و الملوك 5 / 429\r\n( 3 ) . بنگريد به : الكامل 2 / 111 ؛ تاريخ الامم و الملوك 4 / 402 .\r\n","page_name":" 44 ","page_number":44},
  {"content":"\r\n\r\nكردند و هر دو پس از رحلت پيامبر ( ص ) كشته شدند .\r\nاولين فتح اسلامى ، پيروزى بر طليحه بود كه آهنگ يورش به مدينه داشت . او بعدها اظهار اسلام كرد و در روزگار عمر به مدينه آمد و يكى از ياران عمَر از او در باره‌ى آنچه در قرآنِ ادعايى خويش آورده است ، پرسيد و طليحه پاسخ داد ، كه در قرآنش گفته است :\r\n والحمام و اليمام و الصرّاد الصوام * قد صُمن قبلكم باعوام\r\nليبلغن ملكنا العراق و الشام \r\n« به كبوتران سپيد و سياه سوگند و به ابرهاى بىباران و زمين‌هاى خشك كه ساليانى پيش از شما لب فرو بسته‌اند قسم كه پادشاهى ما عراق و شام را در خواهد نورديد . » « 1 »\r\nمسعودى در باره‌ى مسلم بن عقيل گويد كه وى نخستين كشته از هاشميان است كه پيكرش را آويختند ، و سر او نخستين سر از هاشميان است كه آن را به شام بردند . « 2 »\r\nپس از رسول خدا ( ص ) نخستين ماجرايى كه على ( ع ) پيرامون آن داورى كرد اين بود كه چون فرمانروايى به ابوبكر رسيد ، مردى ميخواره را نزد او آوردند .\r\nابوبكر پرسيد : آيا تو شراب نوشيده‌اى ؟\r\nگفت : آرى .\r\nپرسيد : با اين كه شراب حرام است ، چرا چنين كردى ؟\r\nگفت : من مسلمانم ، ولى خانه‌ام در ميان گروهى است كه ميخوارگى را حلال مىشمارند و شراب مىنوشند . اگر مىدانستم كه حرام است ، چنين نمىكردم .\r\nابوبكر رو به عمر كرد و پرسيد : در باره‌ى اين مرد چه مىگويى ؟\r\nعمر گفت : امر دشوارى است كه بايد سراغ ابوالحسن را گرفت .\r\nابوبكر گفت : اى غلام ، على را نزد ما فرا بخوان .\r\nعمر گفت : داورى را به خانه‌ى على ببريم .\r\n\r\n\r\n","description":"","footnote":"\r\n( 1 ) . الكامل 2 / 337 تا 348\r\n( 2 ) . مروج الذهب 2 / 60 .\r\n","page_name":" 45 ","page_number":45},
  {"content":"\r\n\r\nپس روانه شدند و سلمان نيز نزد حضرت بود . چون داستان را براى ايشان گفتند ، حضرت به ابوبكر فرمود : كسى را با او نزد انجمن‌هاى مهاجران و انصار گسيل دار ، تا هر كه آيه‌ى تحريم شراب را براى او خوانده است ، گواهى دهد . اگر آيه‌ى تحريم شراب براى او تلاوت نشده است ، هيچ كيفرى ندارد . ابوبكر آنچه حضرت فرموده بود ، انجام داد و چون كسى بر اين امر شهادت نداد ، او را رها كردند .\r\nسلمان به حضرت گفت : آيا آنان را هدايت كردى ؟\r\nفرمود : همانا خواستم كه اين آيه را براى خود و آنان بازخوانى كنم كه فرمود :  أَ فَمَنْ يَهْدِي إِلَى الْحَقِّ أَحَقُّ أَنْ يُتَّبَعَ أَمَّنْ لا يَهِدِّي إِلَّا أَنْ يُهْدى فَما لَكُمْ كَيْفَ تَحْكُمُونَ ( 35 )  « 1 » « پس آيا كسى كه به حق فرا مىخواند سزاوارتر است كه پيروى شود يا آن كه ره ننمايد مگر آن كه هدايتش كنند . پس شما را چه شده است ، چگونه داورى مىكنيد ؟ » « 2 »\r\nشيخ مفيد گويد : اين خبر را هم شيعيان روايت كنند و هم اهل سنت . « 3 »\r\nاولين كس از طالبيان كه به‌زور و نه آن گونه كه از جانب خليفه بدين كار گمارده شود ، اقامه‌ى حج كرد ، ابراهيم بن موسى بن جعفر ( ع ) بود .\r\nاولين كس از ميان آل ابوطالب كه شورش كرد و به پيروى از خويش فراخوان داد و اميرالمؤمنين خوانده شد ، محمد بن جعفر بن محمد ( ع ) بود .\r\nدر روايت است : جوانى يهودى نزد عمر آمد و از او در باره‌ى داناترين فرد پرسيد ؛ عمر او را نزد اميرالمؤمنين ( ع ) فرستاد و او با حضرت پرسش‌هايى را در ميان نهاد و از جمله گفت : مرا از نخستين درختى آگاه كن كه بر پهنه‌ى زمين روييد ، و از اولين چشمه‌اى كه از زمين جوشيد و اولين سنگى كه بر زمين نهاده شد .\r\nحضرت فرمود : يهود ادعا مىكنند كه اولين درخت زيتون است ، اما نادرست\r\n\r\n\r\n","description":"","footnote":"\r\n( 1 ) . يونس 35\r\n( 2 ) . الكافى 7 / 249 . البته در متن ، اين خبر از طبرى نقل شده است .\r\n( 3 ) . الارشاد فى معرفة حجج الله على العباد 1 / 193 .\r\n","page_name":" 46 ","page_number":46},
  {"content":"\r\n\r\nگفته‌اند . اولين درخت خرماى عَجوه است كه آدم آن را از بهشت آورد و در زمين كاشت و آن مادر همه‌ى خرماها است .\r\nيهود مدعى هستند كه اولين چشمه زير سنگى در بيت‌المقدس است ، اما نادرست گفته‌اند . نخستين چشمه ، آب حيات است كه هر كه از آن آشاميد جاودانه شد و خضر كه پيش‌تر از ذوالقرنين بود آن را جست و يافت و از آن نوشيد ، ولى ذوالقرنين بىبهره ماند .\r\nيهود مىپندارند كه اولين سنگ بر زمين در بيت‌المقدس است ، اما نادرست گفته‌اند ، بلكه حجرالاسود است كه آدم آن را با خود از بهشت آورد و در گوشه‌ى خانه‌ى خدا نهاد و مردم از آن بهره مىبرند . آن سنگ از برف سفيدتر بود ، ولى به دنبال خطاهاى آدميان سياه شد . . . « 1 »\r\nشيخ صدوق در « باب اسب‌ها و اولين كسى كه بر اسب نشست » از قول امام صادق ( ع ) گويد : اسب‌ها در سرزمين عرب حيواناتى وحشى بودند و چون ابراهيم و اسماعيل بر كوه ابوقبيس فراز آمدند و ندا در دادند كه « الا هلا ، الا هلمّ » هيچ اسبى باقى نماند جز آن كه افسارش به كف آمد و ناصيه‌اش در دست افتاد . « 2 »\r\nشيخ صدوق : امام صادق ( ع ) فرمود : آغازين دادگسترى آشكاراى حضرت قائم ( عج ) اين است كه سخنگويش ندا در دهد كسانى كه عملشان از روى استحباب است ، حجرالاسود و طواف خانه‌ى خدا را به كسانى واگذارند كه عمل واجب دارند . « 3 »\r\nشيخ بهائى : اولين فرد از سادات رضوى كه به قم آمد ، ابوجعفر محمد بن موسى بن محمد بن جواد ( ع ) بود كه به سال 256 ق . از كوفه رهسپار قم شد و پس از آن ، خواهرانش زينب و ام‌محمد و ميمونه راهى آن ديار شدند . وى در ربيع الثانى سال 296 درگذشت و در آرامگاه مشهور خود در قم به خاك سپرده شد . سپس خواهرش ميمونه از دنيا رفت و در مقبره‌ى بابلان در زير گنبدى چسبيده به گنبد حضرت معصومه دفن\r\n\r\n\r\n","description":"","footnote":"\r\n( 1 ) . كمال الدين 1 / 301\r\n( 2 ) . من لا يحضره الفقيه 2 / 286\r\n( 3 ) . همان 525 .\r\n","page_name":" 47 ","page_number":47},
  {"content":"\r\n\r\nشد . قبر ام‌اسحاق كنيز محمد بن موسى نيز در همان مزار است . « 1 »\r\nدر روايت است : اولين كسى كه سنت نهاد تا بدعت‌گران را با مجادله سوى حق فرا خوانند ، على ( ع ) بود . « 2 »\r\nشهرستانى پس از يادكرد اختلافات ميان منافقان صحابه در روزگار رسول خدا ( ص ) گويد : اما آن دودستگى كه در بيمارى و پس از رحلت حضرت در ميان اصحاب رخ داد ، آن گونه كه گفته‌اند ، اختلافى برخاسته از اجتهاد با انگيزه‌ى برپا داشتن آيين‌هاى شريعت و پيگيرى روش‌هاى دين بود .\r\nاولين كشمكش در بيمارى حضرت ( ص ) آن است كه محمد بن اسماعيل بخارى به سند خود از عبدالله بن عباس باز مىگويد كه چون بيمارى حضرت كه به رحلت وى انجاميد ، سخت شد ، فرمود : « دوات و كاغذى براى من بياوريد ، تا براى شما چيزى بنويسم كه پس از من هرگز گمراه نشويد » . عمر گفت : « درد بر پيامبر چيره شده است ، كتاب خدا ما را بسنده باشد » . آن‌گاه هياهوى بسيارى برخاست . سپس پيامبر فرمود : « از نزد من برخيزيد كه درگيرى پيش روى من روا نيست » . ابن‌عباس گفت : همه‌ى بدبختى از آن‌جا ناشى شد كه ميان ما و آن نوشته‌ى رسول خدا ( ص ) جدايى افتاد .\r\nآن‌گاه در بيان كشمكش دوم از خوددارى در پيوستن به سپاه اسامه و نفرين كسانى ياد مىكند كه از پيوستن به سپاه وى خوددارى كرده‌اند . « 3 »\r\nبا اين سخن ، پس گناه شيعه در لعن آنان كه به سپاه اسامه نپيوستند ، چيست ؟ آنان هم‌چنين در بازداشتن حضرت ( ص ) از نوشتن وصيت مايه‌ى آزردن پيامبر شدند چندان كه به اين سخن پيامبر انجاميد : « از نزد من برخيزيد كه درگيرى پيش روى من روا نيست » . اين در حالى است كه خداوند فرموده است  إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ \r\n\r\n\r\n","description":"","footnote":"\r\n( 1 ) . الكشكول 1 / 208\r\n( 2 ) . مناقب آل ابىطالب 2 / 45 ؛ الصراط المستقيم 1 / 219 به نقل از احياءالعلوم غزالى\r\n( 3 ) . الملل و النحل 1 / 20 .\r\n","page_name":" 48 ","page_number":48},
  {"content":"\r\n\r\n اللَّهُ فِي الدُّنْيا وَ الْآخِرَةِ وَ أَعَدَّ لَهُمْ عَذاباً مُهِيناً  « 1 » « كسانى كه خدا و رسولش را آزار دهند ، خداوند آنان را در دنيا و آخرت نفرين كرده و عذابى خواركننده براى آنان فراهم ساخته است . »\r\nنيز راويان و از جمله ابن‌قتيبه روايت كنند كه چون آن دو براى عيادت حضرت فاطمه ( س ) به خانه‌ى ايشان رفتند ، حضرت روى خود سوى ديوار برگرداند و چون سلام كردند ، پاسخ آنان را نداد . . . و به آن دو گفت : شما را به خدا سوگند مىدهم كه آيا اين سخن رسول خدا را نشنيديد كه فرمود : خرسندى فاطمه از خشنودى من و خشم او از خشم من است ؛ پس هر كه دخترم فاطمه را دوست بدارد مرا دوست داشته و هر كه او را خشنود كند مرا خرسند كرده و هر كه او را به خشم آورد مرا خشمگين كرده است . آن دو گفتند : چرا ؛ از رسول خدا شنيده‌ايم . فرمود : من خدا و فرشتگانش را گواه مىگيرم كه شما دو نفر مرا به خشم آورديد و مايه‌ى خشنودى من نشديد ، و هر گاه به ديدار پيامبر بروم گلايه‌ى شما دو تن را نزد او خواهم برد .\r\nنيز افزوده است : آن سان كه خداوند متعال و پيامبر گواهى داده‌اند ، حضرت صديقه معصوم است ، دشمنان نيز به اين امر اعتراف كرده‌اند و ابن‌قتيبه گفته است : آن بانو به ابوبكر گفت : به خدا قسم ، در هر نمازى كه مىخوانم ، بر ضد تو دعا مىكنم . « 2 »\r\nابن‌اثير : اولين يهوديانى كه پيمان ميان خود و پيامبر ( ص ) را گسستند ، يهود بنىقينقاع بودند . « 3 »\r\nاو افزوده است : پيامبر غنيمتِ به‌دست‌آمده از آنان را ميان اصحاب تقسيم كرد و خمس آن را برداشت . بنا به يك روايت ، اين اولين خمسى بود كه پيامبر ( ص ) ستاند . « 4 »\r\nهمو : آن‌گاه پيامبر ( ص ) روانه شد و چون روز قربان رسيد ، به نمازگاه رفت و براى\r\n\r\n\r\n","description":"","footnote":"\r\n( 1 ) . احزاب 57\r\n( 2 ) . بحارالانوار 28 / 357 به نقل از ابن‌قتيبه\r\n( 3 ) . الكامل 2 / 137\r\n( 4 ) . همان 138 .\r\n","page_name":" 49 ","page_number":49},
  {"content":"\r\n\r\nمسلمانان نماز خواند و اين نخستين نماز عيدى بود كه پيامبر اقامه كرد . « 1 »\r\nهمو گفته است : و پيامبر در آن‌جا دو گوسفند ، و به روايتى يك گوسفند قربانى كرد و اين نخستين روز قربان بود كه مسلمانان شاهد آن بودند . توانگران در آن روز همراه پيامبر قربانى كردند . غزوه‌ى بنىقينقاع در ماه شوال همان سال و پس از نبرد بدر رخ داده بود . « 2 »\r\nنيز گفته است : از اولين كارهايى كه در سال اول هجرى رخ داد اين بود كه در يكى از روزهاى جمعه و زمانى كه راهيان وادى بنىسالم به مركز وادى آنان رسيده بودند ، حضرت ( ع ) ياران خويش را گرد آورد . اين نخستين جمعه‌اى بود كه پيامبر ( ص ) در آن خطبه خواند و اين نخستين خطبه‌ى پيامبر ( ص ) است . « 3 »\r\nگفته است : و در هفتمين ماه سال اول ، پرچمى سفيد به دست عمويش حمزه داد تا در رأس سى تن از مهاجران ، راه يكى از كاروان‌هاى قريش را ببندد . پس مجدى بن عمرو جهنى مانع آنان شد . در اين سريه ، ابومرثد پرچم حمزه را بر دوش مىكشيد و اين اولين پرچمى بود كه پيامبر فراز آورد .\r\nحضرت هم‌چنين پرچمى به ابوعبيدة بن حرث بن عبدالمطلب داد كه بعضى گفته‌اند اولين پرچم ، آن بوده است . « 4 »\r\nعمدة الطالب : حسن بن زيد بن حسن ( ع ) نخستين علوى بود كه سياه‌جامه پوشيد . « 5 »\r\nمن گويم : او جدّ عبدالعظيم حسنى است كه از طرف منصور ولايت داشت .\r\nاولين همسر پيامبر ( ص ) كه پس از رحلت حضرت درگذشت ، زينب بنت\r\n\r\n\r\n","description":"","footnote":"\r\n( 1 ) . الكامل 2 / 137\r\n( 2 ) . همان جا\r\n( 3 ) . همان 109\r\n( 4 ) . همان 111\r\n( 5 ) . عمدة الطالب 77 .\r\n","page_name":" 50 ","page_number":50},
  {"content":"\r\n\r\nجحش بود . « 1 »\r\nشيخ صدوق : رسول خدا ( ص ) فرمود : هر كه ما خاندان را دوست بدارد ، خداى متعال را بر نخستين نعمت‌ها سپاس گويد . پرسيدند : نخستين نعمت‌ها چيست ؟ فرمود : ولادتى پاك .\r\nهيچ كس ما را دوست ندارد جز آن‌كه ولادتش پاكيزه باشد ، و هيچ كس ما را دشمن ندارد ، جز آن‌كه ولادتش ناپاك باشد . « 2 »\r\nاولين كسى كه گفت : « حمى الوطيس » ( تنور داغ شد ) ، پيامبر ( ص ) بود كه با اشاره به شعله‌ور شدن زبانه‌هاى جنگ ، در احد چنين فرمود . « 3 »\r\nنخستين رخدادى كه زهرى را به شهرت رساند اين بود كه او در انجمن وليد بن عبدالملك سخن گفت . وليد پرسيد : كدامِ شما مىداند كه در روز كشته شدن حسين بن على ، سنگ‌هاى بيت‌المقدس را چه شد ؟ زهرى گفت : به من خبر داده‌اند كه هيچ سنگى را برنداشتند ، جز آن‌كه از زير هر سنگ خونى تازه مىجوشيد . « 4 »\r\nابن‌اسحاق گويد : رسول خدا ( ص ) از حُنين به نَخله‌ى يمانيه رفت ، و از آن‌جا به « قرن » ، و به « مليح » و به « بحرة الرغاء » « 5 » در وادى ليّه . در آن‌جا مسجدى ساخت و نماز گزارد و قاتلى را قصاص كرد ؛ اين اولين مجازات قصاصى بود كه در روزگار اسلامى صورت پذيرفت . ماجرا اين بود كه مردى از بنىليث يكى از هذيليان را كشته بود . « 6 »\r\nدر خبر است : ميثم تمار اولين كسى بود كه او را به چليپا آويختند و بر دهانش لگام زدند . « 7 »\r\n\r\n\r\n","description":"","footnote":"\r\n( 1 ) . اعلام الورى باعلام الهدى 1 / 277\r\n( 2 ) . معانى الاخبار 161\r\n( 3 ) . الكامل 2 / 264\r\n( 4 ) . دلائل النبوة 6 / 471 ؛ امتاع الاسماع 12 / 241\r\n( 5 ) . مكانى خوش آب و هوا در طائف\r\n( 6 ) . السيرة النبوية 2 / 482\r\n( 7 ) . الخرائج و الجرائح 1 / 230 .\r\n","page_name":" 51 ","page_number":51},
  {"content":"\r\n\r\nابن‌زياد اين كار را كرد تا ميثم بر فراز دار فضايل اميرالمؤمنين ( ع ) را به زبان نياورد .\r\nابوحمزه ثمالى : نخستين بارى كه على بن الحسين ( ع ) را شناختم ، آن‌گاه بود كه ديدم مردى از باب الفيل ( در مسجد كوفه ) وارد شد و چهار ركعت نماز گزارد . او را دنبال كردم تا به چاه « ركوه » در خانه‌ى صالح بن على رفت و دو شتر زانوبسته با برده‌اى سياه آن‌جا بودند . غلام را گفتم : اين كيست ؟ گفت : على بن حسين ( ع ) . نزد او رفتم و سلام دادم و پرسيدم : چه چيز شما را به سرزمينى كشانده است كه پدر و جدّتان را در آن كشته‌اند ؟ فرمود : پدرم را زيارت كردم و در اين مسجد نماز گزاردم . سپس فرمود : و اكنون رو به سوى مدينه دارم . « 1 »\r\nدر خبر است كه دانشىمردى از شاميان پيرامون نخستين آفريده‌ى الهى از امام باقر ( ع ) پرسيد و افزود : در اين باره از مردمان پرسيده‌ام ، گروهى گفته‌اند : اولين آفريده « قدَر » است و گروهى گفته‌اند : « قلم » ، و گروهى آن را « روح » دانسته‌اند . امام فرمود : آفريده‌ى نخستين ، آب است كه خدا همه چيز را از آن بيافريد و ريشه‌ى هر چيز را آب نهاد و براى آب هيچ نسَبى كه بدان برسد ، قرار نداد ؛ حتى باد را نيز از آب آفريد . « 2 »\r\nامام صادق ( ع ) در باره‌ى ظهور حضرت قائم ( عج ) فرمايد : هنگام ظهور پشت به كعبه كند و سيصد و سيزده تن با او گرد آيند . اولين آيه‌اى كه بدان سخن گويد ، اين است :  بَقِيَّتُ اللَّهِ خَيْرٌ لَكُمْ إِنْ كُنْتُمْ مُؤْمِنِينَ وَ ما أَنَا عَلَيْكُمْ بِحَفِيظٍ  « 3 » « اگر مؤمن باشيد ، باقيمانده‌ى خدا براى شما بهتر است » . « 4 »\r\nشيخ صدوق ، از امام صادق ( ع ) : پس از يادكرد ركن حجر در كعبه مىفرمايد : و از\r\n\r\n\r\n","description":"","footnote":"\r\n( 1 ) . الكافى 8 / 255\r\n( 2 ) . همان 94 ؛ بحارالانوار 54 / 96\r\n( 3 ) . هود 86\r\n( 4 ) . متن كامل روايت را بنگريد در اثبات الهداة 3 / 570 ؛ نورالابصار 172 و كمال الدين 1 / 331 ، با اين توضيح كه در منبع اخير اين روايت از امام باقر ( ع ) نقل شده است . در متن كتاب اين حديث به نقل از الغيبة فضل بن شاذان آمده است . .\r\n","page_name":" 52 ","page_number":52},
  {"content":"\r\n\r\nآن گوشه است كه آن پرنده بر شانه‌ى حضرت قائم ( ع ) نشيند و اولين كسى كه با او بيعت كند همو است ، كه به خدا قسم ، جبرئيل باشد . « 1 »\r\nمؤلف فضائل الصحابه از عكبرى و سمنانى به سند خود از امام سجاد ( ع ) نقل مىكند كه حضرت فرمود : اولين كسى كه جان‌فشانى كرد على بن ابىطالب ( ع ) بود . چون مشركان در پى رسول خدا ( ص ) بودند ، پيامبر ( ص ) برخاست و با ابوبكر روانه شد و حضرت على ( ع ) در بستر رسول خدا ( ص ) خفت . « 2 »\r\nدر روايت است كه مردى صاحب پسرانى دوقلو شد ، امام صادق ( ع ) به او شادباش گفت و پرسيد : كدام يك بزرگ‌تر هستند ؟ مرد گفت : آن كه اول بيرون آمده ، امام فرمود : خير ؛ آن پسرى كه بعداً بيرون آمده ، بزرگ‌تر است ؛ مگر نمىدانى كه مادرشان اول او را باردار شده ، و اين دومى بر او وارد گشته و راه او را بسته و تا بيرون نيامده ، آن اولى نمىتوانسته است خارج شود ؟ بنابراين ، بزرگ‌تر آن فرزندى است كه در مرحله‌ى اخير بيرون آمده باشد . « 3 »\r\nدر خبر است : چون مؤمن را در گور خويش گذارند ، ندايى برخيزد كه نخستين پاداش تو بهشت است و نخستين پاداش آنان كه تو را تشييع كردند ، بخشايش . « 4 »\r\nجويريه گويد : با اميرالمؤمنين ( ع ) از نهروان بيرون آمدم . به بابل كه رسيديم ، امام فرمود : اين سرزمينى است نفرين‌شده كه سه بار در تاريخ گرفتار عذاب گرديده است و يكى از شهرهاى واژگون‌شده ( در روزگار لوط ) است . اولين سرزمينى است كه در آن بتى پرستيده شد ، و بر هيچ پيامبر و وصيى روا نيست كه در آن نماز بگزارد ، ولى هر يك از شما كه خواسته باشد ، مىتواند نمازش را بخواند .\r\n\r\n\r\n","description":"","footnote":"\r\n( 1 ) . علل الشرائع 2 / 429\r\n( 2 ) . بنگريد به : المستدرك على الصحيحين 3 / 5 ؛ مناقب آل ابىطالب 2 / 65 ؛ نهج الايمان 304\r\n( 3 ) . بحارالانوار 57 / 334\r\n( 4 ) . الكافى 3 / 172 .\r\n","page_name":" 53 ","page_number":53},
  {"content":"\r\n\r\nپس مردمان از دو سوى ، براى نماز بيرون شدند و حضرت هم‌چنان بر استر پيامبر نشسته بود . با خود گفتم : به خدا قسم ، من پيرو اميرالمؤمنين ( ع ) خواهم بود و در نماز امروز از وى تقليد مىكنم ؛ بنابراين ، پشت سر حضرت راهى شدم . به خدا سوگند ، هنوز از پل « سوراء » نگذشته بوديم كه خورشيد غروب كرد و من به ترديد افتادم . حضرت رو به من ، فرمود : اى جويريه ، شك كردى ؟ گفتم : آرى . آن‌گاه ، حضرت در نقطه‌اى فرود آمد و وضو ساخت و برخاست و چيزى كه گويا به عبرانى بود ، بر زبان آورد و گفت : « نماز » . والله چون به خورشيد نگريستم ، ديدم كه با صداى مهيبى از ميان دو كوه بالا مىآيد . امام نماز عصر را به‌پا داشت و من با او نماز گزاردم و هنگامى كه نمازمان تمام شد ، آفتاب فرو نشست و دوباره شب همه جا را فرا گرفت . « 1 »\r\nروايت شده است كه چون اين صحنه را ديد ، گفت : به خداى كعبه سوگند كه او وصى پيامبر است .\r\nشيخ صدوق : امام باقر ( ع ) فرمود : نخستين چيزى كه حضرت قائم ( ع ) ما بدان خواهد پرداخت ، سقف مساجد است كه آن‌ها را خراب خواهد كرد و فرمان خواهد داد تا سرپناهى هم‌چون سرپناه موسى بنا شود . « 2 »\r\nدر روايتى از جابر آمده است كه رسول خدا ( ص ) فرمود : از ميان پيامبران و راستگويان ، نخستين كسى كه به بهشت اندر مىشود ، على بن ابىطالب ( ع ) است . ابودجانه برخاست و گفت : آيا تو خود پيش‌تر با ما از اين فرموده‌ى الهى سخن نگفته بودى كه تا پيش از ورود امت من ، بهشت بر پيامبران حرام است ، و تا پيش از ورود امت تو ، بر ديگر امت‌ها حرام ؟ فرمود : آرى ، اما مگر نمىدانى كه پرچمدار هر قومى پيش‌گام آن‌ها است و در روز رستاخيز پرچم حمد بر دوش على باشد كه پيش‌تر از من وارد بهشت شود و من به دنبال او روم .\r\n\r\n\r\n","description":"","footnote":"\r\n( 1 ) . من لا يحضره الفقيه 1 / 204 ؛ الخرائج و الجرائح 1 / 224\r\n( 2 ) . من لا يحضره الفقيه 1 / 236 .\r\n","page_name":" 54 ","page_number":54},
  {"content":"\r\n\r\nابن‌داحه گويد : اولين سروده‌اى كه در سوگ حسين ( ع ) گفته شد ، اين شعر عقبة بن عمرو سهمى بود :\r\n اذا العين قرّت فى الحياة و انتم * تخافون فى الدنيا فاظلم نورها\r\nمررت على قبر الحسين بكربلاء * ففاض عليه من دموعى غزيرها\r\nفما زلت أرثيه و أبكى لشجوه * و يسعد عينى دمعها و زفيرها\r\nو بكيت من بعد الحسين عصائبا * أطافت به من جانبيها قبورها\r\nسلام على اهل القبور بكربلاء * و قل لها منى سلام يزورها\r\nسلام بآصال العشى و بالضّحى * تؤديه نكباء الرياح و مورها\r\nو لاتبرح الوفّاد زوّار قبره * يفوح عليهم مسكها و عبيرها \r\n« اگر در زندگى ، چشمان من را آرامش فرا گيرد ، و شما در اين جهان هراسان باشيد ، همان بهتر كه سوى ديدگانم تار شود . بر تربت حسين ( ع ) در كربلا گذر كردم ، و اشكى فراوان از ديدگانم بر آن خاك روان شد . پيوسته براى او مرثيه مىخواندم و بر اندوهش مىگريستم و تراوش‌هاى ديدگانم ، چشمانم را يارى مىكردند . پس از حسين ( ع ) بر گروهى گريستم كه قبرهايشان از دو سو ، قبر او را فرا گرفته بود . سلام بر خفتگان گورهاى كربلا ! با آنان بگو درودى از سوى من به زيارت آن‌ها خواهد آمد ، سلامى كه نسيم روزان و شبان و بادهاى غبارانگيز ، آن را به او خواهد رساند ، و همواره گروه‌هايى به زيارت مزار او روانه مىشوند و مشك و بوى خوش آن بر ايشان مىبارد . » « 1 »\r\nدر روايت است كه چون فاطمه ( س ) را به على ( ع ) دادند ، جبرئيل در ميان ملائكه تكبير زد و پيامبر ( ص ) تا آن را شنيد تكبير گفت و مسلمانان چنين كردند و اين نخستين تكبير در جشن ازدواج بود و از همين جا بود كه سنت شد . « 2 »\r\nدر روايت است كه جز سه تن همه‌ى مردم مرتدّ شدند : سلمان و ابوذر و مقداد . كسى پرسيد : پس عمار چه ؟ فرمود : اندكى انحراف يافت ؛ آن‌گاه بازگشت . . . و افزود :\r\n\r\n\r\n","description":"","footnote":"\r\n( 1 ) . الامالى مفيد 324\r\n( 2 ) . مضمون اين روايت را با افزوده‌هايى بنگريد در : بحارالانوار 27 / 130 ؛ كشف اليقين 385 .\r\n","page_name":" 55 ","page_number":55},
  {"content":"\r\n\r\nسپس مردمان توبه كردند و اولين كسانى كه آهنگ بازگشت نمودند ابوساسان انصارى و ابوعمره و شتيره بودند كه هفت تن شدند و جز اين هفت نفر ، كسى حقانيت اميرالمؤمنين ( ع ) را نشناخت . « 1 »\r\nابن‌نما : موسى بن عامر گفته است : در مجازات قاتلان امام حسين ( ع ) ، مختار از كسانى آغاز كرد كه بر پيكر حضرت اسب تاخته بودند . آنان را به پشت خوابانيد و بر دست و پايشان ميخ‌هايى آهنين كوبيد و با اسب‌هاى خويش آنان را چنان لگدكوب كرد كه تكه‌تكه شدند ، سپس آنان را آتش زد . آن‌گاه دو مرد را كه در خون عبدالرحمان بن عقيل شركت داشتند گرفت و گردن زد و آنان را سوزاند . « 2 »\r\nدر خبر است كه پيامبر ( ص ) فرمود : خداوند عزوجل دوهزار سال پيش از آن كه اجسام را بيافريند ، ارواح را آفريد و آنان را به عرش خويش آويخت و آنان را به درود بر من و فرمانبرى از من فرمان داد . در ميان مردان ، نخستين كسى كه بر من سلام داد و فرمان مرا برد ، روح على بن ابىطالب ( ع ) بود . « 3 »\r\nابن عبد ربه : اولين هديه‌اى كه رسول خدا ( ص ) در ميان اصحاب خويش تقسيم كرد ، صدقه‌هاى عبدالقيس بود . « 4 »\r\nدر طبرى آمده است كه رسول خدا ( ص ) به فاطمه ( س ) فرمود : نخستين كس از خاندان من كه به من پيوندد ، تو هستى . « 5 »\r\nنيز در طبرى آمده است : هنگامى كه قريش در بازسازى كعبه ، پيرامون نصب سنگ ركن حجر درگير شدند ، ابواميّة بن مغيره گفت : ميان خويش اين قرار را بگذاريد تا اولين كسى كه از در اين مسجد وارد شد ، ميان شما داورى كند . نخستين فرد رسول\r\n\r\n\r\n","description":"","footnote":"\r\n( 1 ) . رجال علامه حلى 128 ؛ الاختصاص 10 ؛ اختيار معرفة الرجال 11\r\n( 2 ) . ذوب النضار فى شرح الثار 118\r\n( 3 ) . الامالى مفيد 114\r\n( 4 ) . العقد الفريد 3 / 318\r\n( 5 ) . تاريخ الامم و الملوك 2 / 291 .\r\n","page_name":" 56 ","page_number":56},
  {"content":"\r\n\r\nخدا ( ص ) بود كه تا وى را ديدند ، گفتند : به داورى اين امين رضايت دهيم . چون ماجرا را با او در ميان نهادند ، فرمود : پارچه‌اى براى من بياوريد . آوردند ، سنگ را برداشت و با دست خويش در ميان پارچه گذاشت و فرمود تا بزرگان هر قبيله گوشه‌اى از آن را بگيرند و همگى آن را بردارند . چنين كردند تا به محل نصب رسيدند . آن‌گاه حضرت سنگ را با دست خود برداشت و بر جاى خود نهاد و بنا را بر آن ادامه دادند . « 1 »\r\nدر زيارت ناحيه با اشاره به شهيد على اكبر آمده است : درود بر تو اى اولين كشته از نسل بهترين تبار از ابراهيم خليل . « 2 »\r\nطبرى هنگامى كه وابسته‌هاى رسول خدا ( ص ) را ياد مىكند ، پس از شمارش تعدادى از آنان از ابوكبشه نام مىبرد و مىگويد : نامش سُليم بود و گفته‌اند : از زادگان مكه بود . گاه گفته‌اند : از زادگان سرزمين دوس بود كه پيامبر وى را خريد و آزاد كرد و در بدر و احد و ديگر غزوات همراه بود . وى در سال سيزدهم هجرى ، اولين روزى كه عمر بن خطاب به خلافت رسيد ، درگذشت . « 3 »\r\nدر خبر است كه حضرت فاطمه 3 حلقه‌ى انگشترى از نقره با نگينى از عقيق داشت كه در هنگام رحلت آن را به امام حسن ( ع ) بخشيد و او آن را به امام حسين ( ع ) داد . چون حسين ( ع ) مسيح را در خواب ديد از او پرسيد : بر انگشترى خود چه نقشى زنم ؟ گفت : « لا إله إلا الله الملك الحق المبين » كه آغاز تورات و پايان انجيل باشد . اين خبر از گفته‌هاى محمد بن عثمان عمروى است . « 4 »\r\nيعقوبى : به تاريخ ذوالقعده‌ى سال 40 هجرى قمرى براى معاويه در كوفه بيعت گرفتند و مردم را براى پيمان بستن گرد آوردند .\r\nيكى مىآمد و مىگفت : اى معاويه ، به خدا قسم ، با تو بيعت مىكنم ، اما از تو\r\n\r\n\r\n","description":"","footnote":"\r\n( 1 ) . همان 290\r\n( 2 ) . الاقبال بالاعمال 2 / 74\r\n( 3 ) تاريخ الامم و الملوك 3 / 171\r\n( 4 ) . الغيبة طوسى 297 .\r\n","page_name":" 57 ","page_number":57},
  {"content":"\r\n\r\nناخشنودم . مىگفت : بيعت كن ، كه خداوند در امور ناخوشايند خير فراوانى نهاده است .\r\nديگرى مىگفت : از خود تو به خدا پناه مىبرم !\r\nچون قيس بن سعد بن عباده آمد ، معاويه گفت : قيس بيعت كرد . قيس گفت : من از ديرباز ، چنين روزى را خوش نداشتم .\r\nگفت : درنگ كن !\r\nپاسخ داد : پيش از اين بسى پاى مىفشردم كه ميان تن و جانت جدايى افكنم ، اما خداوند جز آنچه را كه خود دوست مىداشت ، نخواست .\r\nمعاويه گفت : فرمان خدا را برگشتى نباشد .\r\nقيس رو به مردم كرد و گفت : اى گروه مردم ! شما بدى را با نيكى عوض كرديد ، عزّت را داديد و خوارى را خريديد ، ايمان را رها كرديد و سوى كفر شتافتيد و پس از فرمانروايى امير مؤمنان و سرور مسلمانان و عموزاده‌ى رسول خداى عالميان ، اين رهاشده‌ى فرزند آن رهاشده را به ولايت برگزيديد تا شما را به فرومايگى بكشاند و به ستم با شما رفتار كند . چگونه است ؟ خود را به نادانى مىزنيد يا خدا بر دل‌هايتان مُهر زده است و شما نمىفهميد ؟\r\nآن‌گاه معاويه به زانو نشست و دست او را گرفت و گفت : تو را به خدا ! سپس دست بر دست او زد و مردم فرياد زدند كه قيس بيعت كرد ! قيس گفت : به خدا دروغ مىگوييد ؛ من بيعت نكردم .\r\nهيچ كس با معاويه بيعت نكرد ، جز آن كه او را سوگند مىدادند و از او پيمان گرفته مىشد و او نخستين كسى بود كه بر بيعت با او ، سوگندش دادند . « 1 »\r\nطبرى داستان شورا را باز مىگويد و پس از يادكرد بيعت ابن‌عوف با عثمان نقل مىكند كه على ( ع ) فرمود : تنها مدتى از زمان را به او بخشيدى ! اين اولين روزى نيست\r\n\r\n\r\n","description":"","footnote":"\r\n( 1 ) . تاريخ اليعقوبى 2 / 216 .\r\n","page_name":" 58 ","page_number":58},
  {"content":"\r\n\r\nكه بر ضد ما رفتار مىكنيد  فَصَبْرٌ جَمِيلٌ وَ اللَّهُ الْمُسْتَعانُ عَلى ما تَصِفُونَ  « 1 » « پس بايد به‌زيبايى شكيبا بود و خداوند بر آنچه شما توصيف مىكنيد ياور است » . به خدا قسم ، تو عثمان را به ولايت برنگزيدى ، جز براى آن‌كه حكومت به خودت بازگردد ، اما  كُلَّ يَوْمٍ هُوَ فِي شَأْنٍ ( 29 )  « 2 » « خداوند هر روز به گونه‌اى است » .\r\nعبدالرحمان گفت : اى على ، راه نكوهش بر خود مگشاى ، من نيك نگريستم و با اين و آن راى زدم و ديدم كه مردم از عثمان برنمىگردند .\r\nعلى ( ع ) خشمگين بيرون آمد و گفت : اين كتاب سرانجام به آخر خواهد رسيد .\r\nمقداد گفت : اى عبدالرحمان ، به خدا ، تو اين مقام را از كسانى دور كردى كه داورى به حق مىكنند و دادگرى دارند .\r\nابن عوف پاسخ داد : والله ، من براى مصلحت مسلمانان كوشيدم .\r\nمقداد گفت : اگر در اين كار اراده‌ى خدايى داشته‌اى ، خداوند ثواب نيكوكاران را به تو عطا فرمايد ، و افزود : همانند آنچه پس از رحلت پيامبر با اين خاندان مىشود ، تا كنون نديده‌ام . من از قريش در شگفتم چه‌سان مردى را وانهادند كه نتوانم بگويم كه كسى از او داناتر و دادگرتر هست . به‌خدا ، كاش ياورانى براى او بيابم .\r\nابن‌عوف گفت : اى مقداد ، از خدا بترس ، كه من از نيرنگ به جان تو ترس دارم .\r\nمردى هم رو به مقداد گفت : خدايت رحمت كند ، اين اهل بيت چه كسانى هستند و آن مرد كه مىگويى ، كيست ؟ گفت : اهل بيت فرزندان عبدالمطلب هستند و آن مرد على بن ابىطالب است .\r\nعلى فرمود : مردم به قريش مىنگرند و قريش به خاندانش ، و مىگويند : اگر هاشميان بر شما سرورى يابند ، حكومت هرگز از آنان بيرون نخواهد رفت ، ولى اگر حكومت در\r\n\r\n\r\n","description":"","footnote":"\r\n( 1 ) . يوسف 18\r\n( 2 ) . الرحمن 29 .\r\n","page_name":" 59 ","page_number":59},
  {"content":"\r\n\r\nدست ديگران باشد ، آن را دست به دست خواهيد كرد . « 1 »\r\nگويم : شگفتا كه برادران ما براى درستى خلافت آن سه تن ، تأييد اميرالمؤمنين ( ع ) را گواه مىآورند ، غافل از اين كه تأييد حضرت به دنبال تهديد به مرگ او و شيعيانش بوده است .\r\nدر ماجراى بيعت مردم با اميرالمؤمنين ( ع ) روايت شده كه وقتى طلحه بيعت كرد ، حبيب بن ذؤيب نگاهى به او انداخت و گفت : اولين دستى كه بيعت آغازيد ، دستى شَل بود ؛ اين ماجرا به سرانجام نمىرسد ! « 2 »\r\nاميرالمؤمنين ( ع ) : رسول خدا ( ص ) به من فرمود : تو اولين كسى هستى كه به بهشت وارد مىشوى . پرسيدم : اى رسول خدا ! آيا پيش از شما وارد خواهم شد ؟ فرمود : آرى ؛ همان گونه كه در دنيا پرچم من در دست تو است ، در آخرت نيز تو پرچمدار من هستى ؛ و چنين كسى پيش‌تر است . گويا تو را مىنگرم كه رايت من را كه پرچم حمد است در دست دارى و آدم و ديگران در زير آن هستند ، و به بهشت اندر مىشوى . « 3 »\r\nيكى از قريشيان پيامبر ( ص ) را پرسيد : با اين كه شما پس از همه‌ى پيامبران برانگيخته شده‌ايد و پايان‌بخش آن‌ها هستيد ، چرا پيش‌تر از همه باشيد و از آنان برتر شمرده شويد ؟ فرمود : من نخستين كسى بودم كه به پروردگارش ايمان آورد و نخستين كسى كه بودم كه در هنگام پيمان گرفتن از پيامبران ، پاسخ داد .  وَ أَشْهَدَهُمْ عَلى أَنْفُسِهِمْ أَ لَسْتُ بِرَبِّكُمْ قالُوا  « 4 » « و آنان را بر خودشان گواه گرفت : آيا من پروردگار شما نيستم ؟ گفتند : چرا . » پس من اولين پيامبرى بودم كه آرى گفتم ؛ بنابراين ، من در اعتراف به خداى عزوجل بر آنان پيشى گرفته‌ام . « 5 »\r\n\r\n\r\n","description":"","footnote":"\r\n( 1 ) . تاريخ الامم و الملوك 3 / 297\r\n( 2 ) . همان 4 / 428 و 435\r\n( 3 ) . علل الشرائع 1 / 173\r\n( 4 ) . اعراف 172\r\n( 5 ) . علل الشرائع 124 .\r\n","page_name":" 60 ","page_number":60},
  {"content":"\r\n\r\nتذكرة الخواص سبط ابن‌جوزى آمده است : ابن‌عباس گويد : نخستين كسى كه براى خشنودى خدا از جان خويش گذشت ، على بن ابىطالب ( ع ) بود . او گويد : اميرالمؤمنين ( ع ) براى من شعرى خواند كه آن را همان شب سروده بود .\r\n وقيت بنفسى خيرَ من وطئ الحصى * و من طاف بالبيت العتيق و بالحجر\r\nرسول الاله خاف ان يمكروا به * فنجّاه ذوالطول العلى من المكر\r\nو بات رسول الله فى الغار آمنا * موقّى و فى حفظ الاله و فى ستر\r\nو بتّ اراعيهم و ما يثبتوننى * و قد وطنت نفسى على القتل و الاسر \r\n« من با جان خويش ، بهترين كسى را نجات دادم كه بر ريگ‌هاى بيابان گام نهاده و بر گرد بيت‌العتيق و حجر اسماعيل چرخيده است ؛ فرستاده‌ى خدا از اين‌كه با او نيرنگ بازند هراسان بود ، اما آن تواناى برتر او را از فريب آنان رهانيد ، و رسول خدا ايمن و آسوده و در پرده‌اى از نگهبانى الهى ، در غار آرميد . من اما همواره در انتظار يورش آنان بودم و جان خويش را براى كشته شدن و به اسارت رفتن مهيا كرده بودم . » « 1 »\r\nطبرى : نخستين سَرى كه آن را بر چوب برافراشتند ، سر حسين بود ؛ درود خداوند نثار روحش باد . « 2 »\r\nهنگامى كه زيد بن على قيام كرد ، اولين كسانى كه از ميان يارانش كشته شدند ، دو تن بودند كه آنان را براى اعلام شعار « يا منصور امِت » گسيل داشته بود .\r\nطبرى : گفته‌اند : « قيس بن سعد » اولين كسى بود كه با حسن بن على ( ع ) بيعت كرد و گفت : دست بگشا تا بر كتاب خدا ، سنت پيامبرش و پيكار با حرمت‌شكنان با تو پيمان ببندم . ( امام ) حسن ( ع ) فرمود : تنها بر كتاب خدا و سنت پيامبرش ، كه اين فراتر از هر شرط ديگرى است . پس بيعت كرد و خاموش شد و مردمان با او پيمان بستند . « 3 »\r\n\r\n\r\n","description":"","footnote":"\r\n( 1 ) . تذكرة الخواص 21\r\n( 2 ) . تاريخ الامم و الملوك 5 / 394\r\n( 3 ) . همان 5 / 158 .\r\n","page_name":" 61 ","page_number":61},
  {"content":"\r\n\r\nطبرى : معاويه به عبدالرحمان عنزى از ياران حجر بن عدى گفت : اى برادر ربيعى ! در باره‌ى على چه مىگويى ؟ گفت : مرا واگذار و از من مپرس كه براى خودت بهتر است . گفت : به خدا سوگند تا از او خبرى ندهى تو را وا نمىنهم . گفت : گواهى مىدهم كه او از كسانى بود كه ذكر خدا بسيار كنند ، به حق فرمان دهند و پرچم دادگرى برافرازند و از مردمان درگذرند .\r\nپرسيد : پس در باره‌ى عثمان چه مىگويى ؟ گفت : او نخستين كسى بود كه دروازه‌ى ستم را گشود و درهاى حق را بست . گفت : خود را به كشتن دادى ! گفت : بلكه تو را به كشتن دادم !\r\nپس معاويه او را نزد زياد فرستاد و به دو نوشت كه اين عنزى بدترين كسى است كه فرستاده‌اى ، او را كيفرى بده كه سزاى آن است و به بدترين شيوه او را بكش .\r\nچون او را نزد زياد بردند ، او را به قس الناطف فرستاد و در آن جا زنده به گورش كردند . او يكى از هفت يار شهيد حجر بود . گذشته از حجر ، ديگران شريك بن شداد ، صفى بن فسيل ، قبيصه عبسى ، محرز سعدى و كدام بن حبان عنزى بودند . هفت تن نيز از مرگ رهيدند : كريم خثعمى ، عبدالله بن حويه ، عاصم بجلى ، ورقاء بجلى ، ارقم كندى ، عتبة بن اخنس و سعد بن غران همدانى . هفت نفر از ايشان كشته شدند و هفت نفر رهايى يافتند . « 1 »\r\nطبرى : از ابومخنف : آخرين بازمانده از ياران حسين ( ع ) « سويد بن عمرو خثعمى » و نخستين كشته‌ى آن روز از زادگان ابوطالب ، « على اكبر » فرزند حسين بن على ( ع ) بود . « 2 »\r\nطبرى : ( نقل به معنا ) : هنگامى كه سليمان بن صرد براى توّابين از وانهادن نداى حسين ( ع ) سخن راند و از آنان خواست تا با كشندگان او بستيزند ، خالد بن سعد بن نفيل برخاست و گفت : من اما به خدا سوگند ، اگر بدانم كه مرگ مرا از گناهم بيرون مىبرد و پروردگارم از من خرسند مىشود ، خود را مىكشتم ، ولى اين امرى است كه طايفه‌اى از\r\n\r\n\r\n","description":"","footnote":"\r\n( 1 ) . تاريخ الامم و الملوك / 286\r\n( 2 ) . همان 446 .\r\n","page_name":" 62 ","page_number":62},
  {"content":"\r\n\r\nپيشينيان ما بدان فرمان يافته‌اند و ما از آن نهى شده‌ايم ، پس خدا را و همه مسلمانان حاضر را گواه مىگيرم كه هر چه را كه در تملك خويش دارم ، جز جنگ‌افزارى كه به يارى آن با دشمنم خواهم جنگيد ، وقف مسلمانان است تا آنان را بر نبرد با قاسطين نيرو بخشم . هنگامى كه خالد گفت : « اگر بدانم كه مرگ مرا . . . » سليمان گفت : اين برادر شما فردا اولين طعمه‌ى تير دشمن خواهد بود ، و چون مال خويش را بخشيد ، سليمان گفت : ثواب گسترده‌ى الهى را به كسانى مژده مىدهم كه آن را براى خويشتن فراهم مىسازند . « 1 »\r\nطبرى : سليمان بن صرد با ياران توّاب خود همداستان شد كه شب اول ماه ربيع الآخر سال 65 راهى نخيله شوند . چون خارج شد ، شمار مردمان شگفت‌زده نكرد ، پس حكيم بن منقذ كندى را با سوارى چند و وليد بن غضين كنانى را با سوارانى گسيل داشت و آنان را فرمان داد كه برويد تا به كوفه اندر شويد ، آن‌گاه ندا در اندازيد : « يا لثارات الحسين » . پس چنين كردند و آن دو اولين كسانى بودند كه فراخوان « يا لثارات الحسين » دادند .\r\nگويد : چون آن دو از محله‌ى طايفه‌ى بنىكثير قبيله‌ى ازد گذشتند ، مردى از آن طايفه با همسرش كه از زيباروترين زنان بود آواز آنان را شنيد و سوى سلاح و اسب خود شتافت . زنش گفت : واى بر تو ! آيا ديوانه شده‌اى ؟ گفت : نه به خدا ؛ اما فراخوانى خدايى را شنيدم و اينك من پاسخگوى آن شده‌ام . زن پرسيد : كودكان خردسال خود را به كه مىسپارى ؟ گفت : به خداى يگانه و بىانباز . بار الها ! من خانواده و فرزندانم را به تو مىسپارم . « 2 »\r\nطبرى : هنگامى كه سليمان بن صرد و يارانش قصد جنگ با ابن زياد كردند ، عبدالله بن يزيد كارگزار ابن‌زبير در كوفه به سليمان بن صرد نوشت كه ابن‌زياد دشمن همه است ، پس برگرديد و همداستان شويد . چون نامه به سليمان رسيد ، به يارانش گفت : من و آنان همسان نيستيم . اگر آنان چيره شوند ما را به همسويى با ابن‌زبير فرا مىخوانند ، ولى من چنين هستم كه اگر ما پيروز شويم ، اين حكومت را به شايستگان مىسپاريم . داستان ما و ايشان چنان است كه آن شاعر كنانى گفت :\r\n\r\n\r\n","description":"","footnote":"\r\n( 1 ) . همان 555\r\n( 2 ) . تاريخ الامم و الملوك 583 .\r\n","page_name":" 63 ","page_number":63},
  {"content":"\r\n\r\n ارى لك شكلًا غير شكلى ، فاقصرى * عن اللوم اذ بدّلت و اختلف الشكل \r\n« من تو را در سيمايى جز سيماى خود مىبينم ، پس اينك كه دگرگون شده‌اى و شكلت ديگر است ، نكوهش اندك كن . »\r\nآن‌گاه به او نوشت : تو خوب كارگزارى هستى ، ولى ما از خداى عزوجل شنيده‌ايم كه فرمود : « خدا از مؤمنان جان‌ها و مال‌هايشان را خريد ، كه بهشت از آن‌ها باشد . »\r\nچون نامه به او رسيد ، گفت : اين قوم هوس مرگ كرده‌اند . اولين گزارشى كه از ايشان به شما رسد ، خبر كشته شدنشان است . به خدا سوگند ، آنان گرامى و مسلمان خواهند مرد ، و قسم به آن كه پروردگارشان است ، دشمنشان آنان را نخواهد كشت ، تا نيروى خويش به نمايش گذارند و كسان بسيار از اين ميان كشته شوند . « 1 »\r\nطبرى : پيامبر ( ص ) در حجةالوداع چنين خطبه خواند : هر ربايى بىاعتبار است . فقط سرمايه‌هاى شما از آنِ خود شما است . نه ستم روا داريد و نه بر شما ستم شود . خداوند حكم رانده است كه هيچ ربايى نباشد . همه‌ى رباهاى عباس بن عبدالمطلب نيز بىاعتبار است و به خون‌هاى دوران جاهلى نيز اعتنايى نيست . اولين خونى كه از آن مىگذرم ، خون فرزند ربيعة بن حارث بن عبدالمطلب است ( شيرخواره‌اى در ميان قبيله‌ى بنىليث كه مردم هذيل او را بكشتند ) . اين اولين خون از خون‌هاى جاهلى است كه با آن مىآغازم . « 2 »\r\nطبرى : اولين كسى كه به روزگار مأمون در كوفه شورش كرد ، ابن‌طباطبا بود . « 3 »\r\nارشاد : محمد بن على هاشمى گويد : صبح روز ازدواج امام جواد ( ع ) ، با دخت مأمون به حضور آن حضرت رسيدم . من اولين كسى بودم كه نزد ايشان مىرفتم . چون شب پيش دارويى خورده بودم ، تشنگى مرا فرا گرفته بود ، اما نخواستم آبى طلب كنم . امام بر سيماى من نظرى افكند و فرمود : تو را تشنه مىبينم . گفتم : آرى . فرمود : اى غلام ،\r\n\r\n\r\n","description":"","footnote":"\r\n( 1 ) . تاريخ الامم و الملوك 592\r\n( 2 ) . همان 3 / 150\r\n( 3 ) . همان 8 / 529 .\r\n","page_name":" 64 ","page_number":64},
  {"content":"\r\n\r\nآبى براى ما بياور . با خود گفتم : حتماً براى ايشان آبى زهرآلود خواهند آورد و از همين رو اندوهگين شدم . غلام با ظرف آبى بيامد . حضرت در روى من نگريست و خنده‌اى كرد و فرمود : اى غلام ، آب را به من ده . پس بنوشيد و آن‌گاه به من داد و نوشيدم و زمانى دراز نزد او بماندم . بار ديگر تشنه شدم و آب خواستم و همان كار تكرار شد و باز بخنديد .\r\nمحمد بن حمزه گويد : محمد بن على هاشمى به من گفت : به خدا ، گمان مىكنم همانطور كه رافضيان مىگويند ، ابوجعفر آنچه را در دل‌هاى مردم مىگذرد ، مىداند . « 1 »\r\nاميرالمؤمنين ( ع ) : بسا كس كه بامداد را ديد و به شامگاهش نرسيد ، و بسا كس كه در آغاز شب بر او رشك بردند و در پايان آن ، نوحه‌كنان بر وى بگريستند . « 2 »\r\nشافى : به روايت‌هاى گونه‌گون از امير مؤمنان ( ع ) روايت شده است كه مىفرمود : من اولين كسى هستم كه براى دادخواهى ، در پيشگاه خداى متعال خواهم نشست . « 3 »\r\nجابر انصارى گويد : در پيمان شجره ، اولين كسى كه براى بيعت به پا خاست ، اميرالمؤمنين ( ع ) بود ، آن‌گاه ابوسنان عبدالله بن وهب اسدى ، و در پى آن دو ، سلمان فارسى « 4 » .\r\nچون جنازه‌ى امام حسن ( ع ) را نزد قبر پيامبر ( ص ) بردند ، خبر به عايشه رسيد . بىدرنگ بر استرى زين‌كرده نشست و روانه شد . او اولين زن در تاريخ اسلام بود كه بر زين نشست . او در آن‌جا ايستاد و گفت : فرزند خويش را از خانه‌ى من دور كنيد كه او در اين سرا دفن نشود و پرده رسول خدا ( ص ) هتك نگردد . امام حسين ( ع ) او را گفت : پيش از اين تو و پدرت پرده‌ى رسول خدا ( ص ) را دريده‌ايد و كسى را كه وى دوست نمىداشت به سراى او درآورديد و خدا در اين باره از شما خواهد پرسيد . « 5 »\r\n\r\n\r\n","description":"","footnote":"\r\n( 1 ) . الارشاد 2 / 292\r\n( 2 ) . نهج البلاغه ، حكمت 380\r\n( 3 ) . بنگريد به : بشارة المصطفى 312 ؛ مناقب آل ابىطالب 3 / 204\r\n( 4 ) . بنگريد به : مناقب ابن شهر آشوب 1 / 303\r\n( 5 ) . الكافى 1 / 300 .\r\n","page_name":" 65 ","page_number":65},
  {"content":"\r\n\r\nاميرالمؤمنين ( ع ) : چونان تيراندازى زبردست كه از پرتاب خويش اولين پيروزىاش را چشم داشته باشد . « 1 »\r\nذيل تاريخ طبرى : سوده بنت زمعه اولين بانو پس از خديجه است كه رسول خدا ( ص ) با او ازدواج كرد « 2 » و ميمونه آخرين همسر پيامبر ( ص ) . « 3 »\r\nذيل تاريخ طبرى : ابومعشر گويد : زينب اولين همسر پيامبر ( ص ) است كه درگذشت ، و ام‌سلمه آخرين فرد از ايشان . « 4 » اما وى از واقدى نقل كرده است : ميمونه به سال 61 هجرى قمرى و در روزگار حكومت يزيد درگذشت .\r\nاو آخرين همسر پيامبر بود كه مُرد . « 5 »\r\nكشى از امام كاظم ( ع ) : چون روز رستاخيز شود ، بانگى ندا دهد : حواريون پيامبر خدا ، محمد بن عبدالله كجايند ؟ همانان كه پيمان نگسستند و بر آن راه بماندند . پس سلمان و مقداد و ابوذر برخيزند .\r\nآن‌گاه ندا دهد : حواريون جانشين پيامبر ، على بن ابىطالب ( ع ) كجا هستند ؟ پس عمرو بن حمق خزاعى ، محمد بن ابىبكر ، ميثم بن يحيى تمار ( وابسته بنىاسد ) ، و اويس قرنى برخيزند .\r\nآن‌گاه ندا دهد : حواريون حسن بن على ( ع ) كجايند ؟ پس سفيان بن ابىليلى همدانى و حذيفة بن اسيد غفارى برخيزند .\r\nآن‌گاه ندا دهد : حواريون حسين بن على ( ع ) كجايند ؟ پس همه‌ى كسانى كه همراه او به شهادت رسيدند و به دو پشت نكردند برخيزند .\r\nآن‌گاه ندا دهد : حواريون على بن حسين ( ع ) كجايند ؟ پس جبير بن مطعّم ، يحيى\r\n\r\n\r\n","description":"","footnote":"\r\n( 1 ) . نهج البلاغه ، حكمت 260 ، در ضمن سخنان حضرت كه نياز به شرح و تفسير دارد .\r\n( 2 ) . تاريخ الامم و الملوك 11 / 600\r\n( 3 ) . همان 612\r\n( 4 ) . همان 604\r\n( 5 ) . همان 611 .\r\n","page_name":" 66 ","page_number":66},
  {"content":"\r\n\r\nبن ام‌طويل ، ابوخالد كابلى و سعيد بن مسيّب برخيزند .\r\nآن‌گاه ندا دهد : حواريون محمد بن على ( ع ) و حواريون جعفر بن محمد ( ع ) كجايند ؟ پس عبدالله بن شريك عامرى ، زرارة بن اعين ، بريد بن معاويه عجلى ، محمد بن مسلم ، ابوبصير ليث بن بخترى مرادى ، عبدالله بن ابىيعفور ، عامر بن عبدالله بن جذاعه ، حجر بن زائده و حمران بن اعين برخيزند .\r\nآن‌گاه ديگر شيعيان را با ديگر پيشوايان ندا دهد . پس اينان و شتابندگان ، اولين پيشگامان و نخستين مقربان و اولين تابعان شتابنده‌اند . « 1 »\r\nدر روايتى از امام جواد ( ع ) است : خداوند متعال در همان آغاز كه دنيا را خلق كرد ، شب قدر را آفريد . او نخستين پيامبر موجود و اولين جانشين موجود را در همان شب آفريده است . « 2 »\r\nدر روايتى از پيامبر ( ص ) است : اولين چيزى كه مادر بايد پس از زايمان بخورد ، خرما است ؛ چه ، خداوند به مريم فرمود  وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا ( 25 )  « 3 » « و تنه‌ى درخت خرما را سوى خويش تكان ده ، بر تو خرماى تازه مىريزد » . اگر زايمان همزمان با برداشت محصول خرما نبود ، هفت دانه از خرماهاى مدينه بخورد ، و گرنه از خرماهاى شهر خودتان .\r\nدر همين روايت آمده است كه اگر چنين كند ، فرزند ، خواه پسر و خواه دختر ، حكيم و دانشمند خواهد شد . « 4 »\r\nدر خبرى از رسول خدا ( ص ) است كه به اميرمؤمنان فرمود :\r\nبا عقيق سرخ انگشترى بساز ، كه عقيق سرخ نخستين كوهى است كه به يگانگى خدا و پيامبرى من و جانشينى تو و امامت فرزندان تو و بهشتى شدن شيعيان تو و\r\n\r\n\r\n","description":"","footnote":"\r\n( 1 ) . اختيار معرفة الرجال 9\r\n( 2 ) . بحارالانوار 25 / 73\r\n( 3 ) . مريم 25\r\n( 4 ) . الجواهر السنية 127 .\r\n","page_name":" 67 ","page_number":67},
  {"content":"\r\n\r\nدوزخى بودن دشمنانت اعتراف كرد . « 1 »\r\nگويم : حتى اگر اين روايت صحيح باشد ، از اخبارى است كه باطن و تأويلى دارد .\r\nنيز رسول خدا ( ص ) فرمود : تو نخستين كسى هستى كه همراه من قبرش شكافته شود ، و با من بر صراط بايستد ، هر گاه جامه‌اى بپوشم او نيز بپوشد ، و هر گاه بر من درودى نثار شود بر او نيز شود ، و تو اولين كسى هستى كه در عليين با من زيستن آغازد . « 2 »\r\nمسعودى : آن‌گاه كه پيامبر هنگام حضور در مدينه ، پرچمى براى حمزه پيچيد ، او گفت :\r\n بامر رسول الله اول خافق * عليه لواء لم‌يكن لاح من قبل \r\n« به فرمان رسول خدا ، نخستين پرچمى است كه بدين گونه در اهتزار آيد و پيش از آن نمايان نشده است . » « 3 »\r\nنيز گويد : پيامبر ( ص ) پيش از هجرت خويش ، يارانش را فرمود تا به مدينه بكوچند ، و آنان دسته‌دسته روانه شدند و اولين كسى كه به مدينه رسيد ، ابوسلمه مخزومى بود . « 4 »\r\nنيز همو گويد : در سريّه‌ى ابن‌جحش اسدى به نخله ، ابن‌حضرمى را كشتند و شمارى را به بند كشيدند و شترها را براندند و ابن‌جحش غنيمت را تقسيم كرد و پيش از آن‌كه قرآن حكم خمس را بفرمايد ، خمس آن را بيرون آورد و پيامبر ( ص ) او را كنار گذاشت ، و چون اجازه‌اى از جانب خدا آمد ، آن را به كار گرفت و اين اولين غنيمتى بود كه قسمت مىشد .\r\n\r\n\r\n","description":"","footnote":"\r\n( 1 ) . بحارالانوار 74 / 62\r\n( 2 ) . همان جا\r\n( 3 ) . التنبيه و الاشراف 200\r\n( 4 ) . همان جا .\r\n","page_name":" 68 ","page_number":68},
  {"content":"\r\n\r\nگويد : در اين جنگ بود كه عبدالله بن جحش را امير مؤمنان خواندند و او اولين كسى بود كه بدين نام خوانده شد . « 1 »\r\nگويم : آنچه او گفته غريب و نامأنوس است . اين سخن را در نقل ديگرى نيافته‌ام . از جمله دلايل سستى اين سخن آن است كه ابن‌جحش فرمانده شمارى اندك بود ، چگونه مىشود او را امير همه‌ى مؤمنان گفته باشند ! اگر مىگفت : « امير مجاهدان » جاى توجيه داشت . اين حرف را در برابر شيعيان كه اين لقب را ويژه‌ى اميرالمؤمنين ( ع ) مىدانند ، جعل كرده‌اند .\r\nطبرى به نقل از ابومخنف : وقتى پيامبر ( ص ) درگذشت ، انصار در سقيفه‌ى بنىساعده گرد آمدند و گفتند : پس از محمد ( ص ) سعد بن عباده را بر اين امر بگماريم .\r\nسعد را كه بيمار بود ، نزد خويش آوردند . چون فراهم شدند به فرزند يا يكى از عموزادگانش گفت : از دردى كه دارم ، نمىتوانم سخنم را به گوش اين مردم برسانم . تو سخن مرا درياب و به گوش آنان برسان . او مىگفت و آن مرد سخن وى را حفظ مىكرد و بانگ برمىداشت و آن را به گوش يارانش مىرساند .\r\nسعد پس از سپاس و ستايش خدا گفت : اى گروه انصار ، شما در دين پيشينه‌اى و در اسلام فضيلتى داريد كه هيچ قبيله‌اى از عرب ندارد . محمد ( ص ) ده سال و اندى در ميان مردم خويش درنگ كرد و آنان را به بندگى خداى رحمان و وانهادن شريكان و بتان فرا خواند و جز گروهى اندك از قومش كه آنان نيز ياراى حمايت از رسول خدا ، توان عزت بخشيدن به دينش و قدرت دفاع از خود در برابر دشمنان را نداشتند ، به دو ايمان نياوردند . تا اين‌كه خدا برترى را براى شما خواست و ارجمندى را سوى شما گسيل داشت و نعمت را ويژه‌ى شما كرد . پس ايمان به خود و پيامبرش ، پاسدارى از او و يارانش ، عزت بخشيدن به او و دينش و نبرد با دشمنانش را روزى شما ساخت و شما بر دشمنان او سخت بتاختيد و بيش از ديگران بر بدخواهان او سنگين آمديد ، تا اين كه عرب‌ها خواسته و ناخواسته به فرمان او شدند و دور و نزديك با سرافكندگى زمام خويش به دو دادند و خدا با دست شما زمين را به فرمان پيامبر خويش آورد و با شمشير شما عرب در برابر او سر خم كرد . خدا او را در حالى سوى خويش برد كه از شما خرسند بود و چشمانش به شما روشنى داشت . پس به جاى ديگران ، شما اين كار را به دست گيريد .\r\n\r\n\r\n","description":"","footnote":"\r\n( 1 ) . التنبيه و الاشراف 203 .\r\n","page_name":" 69 ","page_number":69},
  {"content":"\r\n\r\nهمگى او را چنين پاسخ دادند كه انديشه‌اى درست آوردى و سخنى راست بگفتى . از حرف تو درنگذريم و تو را بدين كار گماريم ، كه تويى آن كس كه سخنت به دل نشيند و مؤمنان صالح را خرسند كنى .\r\nسپس با هم اين گونه سخن كردند كه اگر مهاجران نپذيرند و بگويند مهاجران و ياران آغازين رسول خدا و خويشان و دوستان او ما هستيم ، چرا پس از رحلت او در اين امر با ما درگير شده‌ايد ؟ گروهى گفتند : آن‌گاه بگوييم ، يك امير از ما و يك امير از شما ، و هرگز از اين كوتاه نياييم . سعد بن عباده چون اين سخن بشنيد ، گفت : اين سرآغاز سستى است . خبر به عمر رسيد و . . .\r\nگويم : همايش آغازينِ انصار بدين سبب بود كه چون ديدند عمر پيامبر ( ص ) را از وصيت باز داشته است ، دانستند كه قريش براى به دست گرفتن قدرت برنامه‌اى چيده است ، پس بر آن شدند تا فرصت را غنيمت شمارند . اما پيش از حضور ابوبكر و عمر و ابوعبيده ميان آنان اختلاف افتاد و عموزاده‌اش بشير بن سعد كه در زمان پيامبر نيز با او رقابت داشت ، بر حكومت وى رشك برد و پيش از عمر و ابوعبيده با ابوبكر بيعت كرد . همين امر موجب شد كه آتش كينه در ميان اوس و خزرج كه سعد از آنان بود شعله‌ور شود و به بيعت كردن با ابوبكر بشتابند و سعد را پايمال كنند . و ابوبكر اين گونه به پيروزى رسيد . « 1 »\r\nاولين كسانى كه براى امام حسين ( ع ) نامه نوشتند سليمان بن صرد ، مسيب بن نجيه ، رفاعة بن شداد و حبيب بن مظاهر بودند و از اين ميان جز حبيب كسى بر پيمان خويش پايبند نماند . ديگران اما جبران كردند و سرانجام به توبه پرداختند و به مزارش رفتند و گريستند و براى نبرد با عبيدالله ، راهى شام شدند و جنگيدند و به شهادت رسيدند .\r\nنخستين فرستادگان ايشان عبدالله بن مسمّع و عبدالله بن وال ، و واپسينِ ايشان هانى\r\n\r\n\r\n","description":"","footnote":"\r\n( 1 ) . تاريخ الامم و الملوك 3 / 218 .\r\n","page_name":" 70 ","page_number":70},
  {"content":"\r\n\r\nبن هانى و سعيد بن عبدالله حنفى بودند كه يكى از شهيدان صحراى طف بود . « 1 »\r\nمسعودى : ابن‌زياد فرمان داد تا پيكر مسلم را بر صليب كشند و سرش را به دمشق ببرند . اين اولين كشته از هاشميان است كه او را بر چليپا بالا بردند و اولين سر از ايشان است كه آن را به دمشق فرستادند . « 2 »\r\nطبرى : عمرو بن حجاج كه در جناح راست عمر بن سعد بود بر جناح راست حسين ( ع ) تاخت و ساعتى درگير شدند و مسلم بن عوسجه اولين كس از ياران حسين بود كه به خاك افتاد .\r\nگويد : شمر نيز از جناح چپ بر جناح چپ يورش آورد و آنان در برابرش تاب آوردند و او و يارانش را نيزه زدند . . . تا اين‌كه عبدالله بن عمير كلبى كه پس از آن دو تن نخست ، دو تن ديگر را كشته و سخت جنگيده بود به قتل رسيد . هانى بن ثبيت حضرمى و بكير بن حى تيمى بودند كه بر او حمله بردند و او را بكشتند و اين دومين كشته از ياران حسين بود . « 3 »\r\nگويد : ابوالشعثاء كندى يزيد بن زياد بن مهاصر از بنىبهدله كه تيراندازى زبردست بود ، بر آستان حسين ( ع ) زانو بر زمين زد و صد تير انداخت چندان كه جز پنج تير همه بر هدف نشست . هر تيرى كه مىافكند ، مىگفت : اين منم ، زاده‌ى بهدله ، يكه‌سوار عرجله « 4 » ، و حسين ( ع ) مىگفت : بارخدايا ، تير او بر هدف بنشان و پاداش او را بهشت قرار ده . او در شمار نخستين شهيدان بود . وى از كسانى بود كه با عمر بن سعد به نبرد حسين ( ع ) آمده بود . اما چون شرايط حسين ( ع ) را نپذيرفتند ، به وى گرايش يافت و تا گاهِ شهادت در ركاب حسين ( ع ) جنگيد .\r\nطبرى مىافزايد : اما عمرو بن خالد صيداوى و جابر بن حارث سلمانى و سعد\r\n\r\n\r\n","description":"","footnote":"\r\n( 1 ) . بگريد به : بحارالانوار 44 / 333 ؛ الارشاد 172 ؛ مناقب ابن شهرآشوب 3 / 241\r\n( 2 ) . مروج الذهب 3 / 60\r\n( 3 ) . تاريخ الامم و الملوك 5 / 435\r\n( 4 ) . عرجله به معناى گله‌ى اسبان ، و گروه پيادگان روان آمده است . بنگريد به : منتهى الارب .\r\n","page_name":" 71 ","page_number":71},
  {"content":"\r\n\r\nوابسته‌ى عمرو بن خالد و مُجمع بن عبدالله عائذى جملگى در آغاز نبرد سخت جنگيدند و با شمشيرهاى خويش بر جماعت شوريدند . هنگامى كه پيش تاختند ، گروهى بر گرد ايشان حلقه زدند و آنان را اندكى از ياران خويش دور كردند . پس عباس بن على ( ع ) بر آنان بتاخت و رهاشان ساخت و با زخمى بر پيكر بازگشتند و چون ديگربار دشمن به آنان نزديك شد شمشير بركشيدند و از همان آغاز چندان جنگيدند كه يك‌جا به شهادت رسيدند . « 1 »\r\nدر روايتى از امام صادق ( ع ) است : اولين كسى كه با حضرت قائم ( ع ) بيعت كند جبرئيل است كه در شكل پرنده‌اى سپيد فرود آيد و با او پيمان بندد و آن‌گاه يك پاى خويش را بر بيت‌الله و پاى ديگر بر بيت‌المقدس نهد و با آوازى رسا كه همه‌ى مردمان\r\nبشنوند ، بانگ بردارد :   أَتى أَمْرُ اللَّهِ فَلا تَسْتَعْجِلُوهُ   « 2 » « فرمان خدا آمد ، شما از او پيشى مگيريد ! » « 3 »\r\nيعقوبى : اولين شيرى كه پيامبر ( ص ) پس از شير مادر خويش نوشيد ، از آنِ ثوَيبه كنيز ابولهب بود كه پيش‌تر حمزة بن عبدالمطلب ، جعفر بن ابىطالب و ابوسلمه‌ى مخزومى را نيز شير داده بود . « 4 »\r\nيعقوبى : پيامبر ( ص ) فرمود : پس از نهى از بت‌پرستى ، اولين چيزى كه جبرئيل مرا از آن باز داشت دشنام دادن به مردمان بود . « 5 »\r\nنقل است كه اميرالمؤمنين ( ع ) همواره آغاز سخن گوينده را مىگرفت نه آخر آن را . « 6 »\r\n\r\n\r\n","description":"","footnote":"\r\n( 1 ) . همان 445\r\n( 2 ) . نحل 1\r\n( 3 ) . بحارالانوار 52 / 286\r\n( 4 ) . تاريخ اليعقوبى 2 / 9\r\n( 5 ) . همان 24\r\n( 6 ) . تهذيب الاحكام 6 / 310 ؛ منظور اين است كه حضرت در اقرارهاى كسان ، اولين اقرار را مىپذيرفت و به انكارهاى پس از ان اعتنايى نداشت و آن‌ها راناديده مىگرفت . .\r\n","page_name":" 72 ","page_number":72},
  {"content":"\r\n\r\nخطيب بغدادى : در شرح احول احمد بن ابىالاحيل روايت او پيرامون ازدواج فاطمه ( س ) را باز مىگويد و مىافزايد : پيامبر ( ص ) او را فرمود : تو را به ازدواج سرورى از اين دنيا در آوردم كه در آخرت از صالحان باشد . . . تا آن‌جا كه ام‌سلمه گفت : فاطمه همواره بر ديگر زنان مىباليد كه من اولين زنى هستم كه جبرئيل خطبه‌ى او را خوانده است . « 1 »\r\nابن سعد : قاسم نخستين فرزندى بود كه براى رسول خدا ( ص ) زاده شد و او نخستين پسر او بود كه بمرد . پس از او عبدالله درگذشت كه در دوران اسلام زاده شده بود و او را طيب و طاهر نام داده بودند . چون او بمرد ، عاص بن وائل سهمى گفت : تبار پسران وى ( رسول خدا ) بريده شد و او ابتر ماند . پس خداوند متعال اين آيه را نازل فرمود كه  إِنَّ شانِئَكَ هُوَ الْأَبْتَرُ  « 2 » « به‌راستى دشمن تو خود ابتر باشد » . « 3 »\r\nگويم : اين آيه گواه است كه فرزندان فاطمه ( س ) فرزندان پيامبر ( ص ) هستند و گرنه چنان بود كه عاص گفته ، در حالى كه خداوند سخن را دروغ شمرده است .\r\nهمو : در داستان ويرانى و بازسازى كعبه : چون كار را به پايان بردند و بدين‌جا رسيدند كه ركن كعبه را بگذارند هر قبيله‌اى گفتند كه ما بر اين كار سزاوارتر باشيم و چندان اختلاف كردند كه بيم جنگ رفت . آن‌گاه بر آن شدند كه نخستين كسى كه از باب بنىشيبه درآيد ، همو ركن را در جاى خويش نهد . اولين كسى كه بيامد رسول خدا ( ص ) بود . گفتند : اين امين است و ما به داورى وى در ميان خويش رضايت دهيم . چون او را آگاه ساختند عباى خويش از تن درآورد و ركن را در آن نهاد و فرمود تا از هر تيره‌ى قريش مردى بيايد و گوشه‌اى از آن را برگيرد . سپس خود آن را برداشت و در جاى خويش گذاشت . يكى از نجديان روانه شد كه سنگى به پيامبر ( ص ) دهد تا ركن را استوار كند ، عباس او را پس زد و گفت : نه .\r\n\r\n\r\n","description":"","footnote":"\r\n( 1 ) . تاريخ بغداد 4 / 351\r\n( 2 ) . كوثر 3\r\n( 3 ) . الطبقات الكبرى 1 / 106 .\r\n","page_name":" 73 ","page_number":73},
  {"content":"\r\n\r\nدر ادامه‌ى اين روايت بدان‌جا رسيده است كه گويد : او ابليس بود . « 1 »\r\nنيز گويد : ( در آستانه‌ى ميلاد پيامبر ) ثقيف اولين عرب‌هايى بودند از آمدوشد ستارگان در بيم شدند و سراغ عمرو بن اميه رفتند و گفتند : ديدى چه پديده‌اى رخ داد ؟ گفت : آرى ؛ بنگريد اگر همان ستاره‌هاى نشانگر كه با آن‌ها راه مىيابيد و تابستان و زمستان را مىشناسيد جابه‌جا شده‌اند ، پس هنگامه‌ى پيچيده شدن تومار دنيا و رخت بربستن خلقى است كه در آن مىزيَند ، ولى اگر ستارگانى جز آن‌ها هستند ، مسأله‌اى پيش آمده است كه خدا براى اين مردم خواسته و پيامبرى در ميان عرب برانگيخته شود و آن امر موعود رخ داده است . « 2 »\r\nهمو : يكى از مردان بنىهذيل گويد : با جماعتى از خويشان خود نزد « سواع » رفتيم كه بت ما بود و براى او قربانىها كرديم . من اولين كسى بودم كه ماده‌گاوى فربه پيش بردم و او را نزد بت سر بريدم . آن‌گاه آوايى از اندرون بت شنيديم كه مىگفت : بسى شگفتا كه در ميان كوه‌هاى مكه پيامبرى برانگيخته شده است . « 3 »\r\nهمو : اولين خبرى كه در باره‌ى رسول خدا ( ص ) به مدينه رسيد ، از زنى بود كه همزاد او يك جن بود و در صورت پرنده‌اى بر ديوار خانه‌اش نشست . زن گفت : فرود آى تا تو با من سخن كنى و من با تو ، و تو مرا خبر دهى و من تو را . گفت : در مكه پيامبرى مبعوث شده كه زنا را بر ما حرام كرده و آسايش ما را ربوده است . « 4 »\r\nهمو گويد : اولين چيزى كه وحى بر پيامبر ( ص ) با آن آغاز شد ، رؤياى صادقه بود و چنين بود كه رؤيايى نمىديد ، مگر آن‌كه پديده‌اى چونان سپيده‌دم بر آن حضرت رخ مىنمود . « 5 »\r\n\r\n\r\n","description":"","footnote":"\r\n( 1 ) . الطبقات الكبرى 116\r\n( 2 ) . همان 129\r\n( 3 ) . الطبقات الكبرى 133\r\n( 4 ) . همان 149\r\n( 5 ) . همان 153 .\r\n","page_name":" 74 ","page_number":74},
  {"content":"\r\n\r\nهمو : اولين كس از صحابه كه به مدينه رسيد ابوسلمه بود و پس از وى عامر بن ربيعه با همسرش ليلى دختر ابوخثيمه كه بدين ترتيب ، او اولين بانويى بود كه به مدينه رفت . « 1 »\r\nنيز گويد : از عبدالله بن سلام : چون پيامبر ( ص ) به مدينه آمد ، من نيز در ميان مردم روانه شدم تا وى را ببينم ، و هنگامى كه به سيماى او نگريستم ، چهره‌ى دروغگو نبود . اولين چيزى كه از سخنان او شنيدم اين بود كه فرمود : اى مردم ، سلام را نمايان كنيد ، طعام دهيد ، با خويشان پيوند داشته باشيد و آن زمان كه مردم خفته‌اند نماز بگزاريد ، تا آسوده به بهشت درآييد . « 2 »\r\nو گويد : به سال 6 هجرى آن‌گاه كه پيامبر ( ص ) از حديبيه بازگشت سفيرانى را براى فراخوان به اسلام نزد شاهان گسيل داشت . در يك روز از محرم سال 7 هجرى شش تن راهى شدند و هر فرستاده به زبان مردمى كه سوى آنان مىرفت سخن مىگفت . اولين سفير حضرت ، عمرو بن اميه ضَمرى بود كه رهسپار دربار نجاشى شد . او نامه‌ى پيامبر را بر ديده نهاد و فروتنانه از تخت خويش فرود آمد و به دست جعفر بن ابىطالب اسلام آوردن خويش را بنوشت . « 3 »\r\nهمو گويد : فاطمه ( س ) با پاره‌اى نان سراغ پيامبر ( ص ) آمد . پيامبر پرسيد : اين چيست ؟ گفت : خود قرص نانى پخته‌ام كه بر جانم گوارا نيامده تا اين‌كه پاره‌اى از آن را براى شما آورم . فرمود : بدان كه از سه روز پيش ، اين اولين خوراكى است كه به دهان پدرت مىرسد . « 4 »\r\nطبرى : چون عبيدالله ، مسلم و هانى را بكشت ، سر آن دو را با هانى بن ابىحيه وادعى و زبير بن اروح تميمى نزد يزيد فرستاد و كاتب خويش عمرو بن نافع را فرمان داد تا\r\n\r\n\r\n","description":"","footnote":"\r\n( 1 ) . همان 175\r\n( 2 ) . همان 181\r\n( 3 ) . الطبقات الكبرى 198\r\n( 4 ) . همان 306 .\r\n","page_name":" 75 ","page_number":75},
  {"content":"\r\n\r\nگزارش حال مسلم و هانى را براى يزيد بنويسد . او نامه‌اى دراز نگاشت ، و اولين كسى بود كه نامه‌هاى طولانى مىنوشت ، و چون عبيدالله در آن نگريست آن را ناخوش داشت و پرسيد : سبب اين درازنويسى چيست ؟ بنويس كه مسلم بن عقيل به خانه‌ى هانى بن عروه مرادى پناهنده بود و من بر آنان جاسوسانى گماردم و مردانى را سراغ آنان فرستادم و نيرنگ كردم تا اين‌كه ايشان را بيرون آوردم . « 1 »\r\nدر روايتى از امام صادق ( ع ) است كه فرمود : از خداوند خواستم كه اسماعيل را براى روزگار پس از من نگاه دارد ، اما خدا نخواست و در برابر آن مرا با او منزلتى ديگر بخشيد . او اولين كس از ده ياور مهدى است كه زنده مىشود . در ميان آنان عبدالله بن شريك نيز هست كه پرچم او را بر دوش دارد . « 2 »\r\nدر روايتى از جابر است : مردى از شاميان نزد امام باقر ( ع ) آمد و گفت : آمده‌ام تا پرسشى را مطرح كنم كه كسى را براى پاسخ آن نيافته‌ام . من تا به حال از سه دسته از مردم پرسيده‌ام و هر يك چيزى متفاوت از آن ديگرى گفته است . حضرت فرمود : پرسش تو چيست ؟ گفت : اولين چيزى كه خدا آفريد كدام آفريده بود ؟ برخى گفته‌اند : قدرت ، برخى گفته‌اند : علم و برخى ديگر گفته‌اند : روح . حضرت فرمود : چيزى نگفته‌اند ، و افزود : اولين چيزى كه خدا بيافريد همان است كه همه‌ى آفريده‌ها از آن هستند و آن آب است . پرسيد : آيا هر چيز را از وجود چيزى ديگر مىآفريند يا از عدم ؟ فرمود : هر چيز را نه از چيزى كه پيش از آن بوده است مىآفريند ؛ كه اگر چنين باشد هرگز براى وجود آن چيز گسستى پديد نيايد ، و در اين صورت همواره چيزى همراه خدا باشد ، در حالى كه خداوند بوده است و چيزى با او نبوده ؛ بنابراين ، چيزى بيافريده كه همه‌ى آفريده‌ها ريشه در آن دارد و آن آب است . « 3 »\r\nامام حسين ( ع ) ، عمر بن سعد را گفت : تو با اين پندار كه آن ناپاك ناپاك‌زاده\r\n\r\n\r\n","description":"","footnote":"\r\n( 1 ) . همان 5 / 380\r\n( 2 ) . بحارالانوار 53 / 76\r\n( 3 ) . همان 54 / 66 .\r\n","page_name":" 76 ","page_number":76},
  {"content":"\r\n\r\nسرزمين رى و گرگان را به تو خواهد داد ، مرا مىكشى . به خدا ، هرگز به اين خواسته‌ى خويش نخواهى رسيد . اين پيمانى است كه بسته شده پس هر چه مىخواهى بكن كه تو پس از من ، در دنيا و آخرت روى شادى نخواهى ديد . گويا سر تو را مىبينم كه بر چوب كرده‌اند و در كوفه آويخته‌اند و كودكان آن را آماج بازى سنگ‌پرانى خود ساخته‌اند . عمر از اين سخن سخت برآشفت و رو از حضرت برگرداند و ياران خويش را گفت : منتظر چه هستيد ؟ يكپارچه بر او بشتابيد كه يك لقمه‌ى شما است و بانگ زد : اى دُرَيد ، درفش خويش پيش آر ، و او پيش آورد و تيرى بر چله‌ى كمان خود نهاد و بيفكند و گفت : گواه باشيد ، ؛ من اولين كسى هستم كه تير افكندم . سپس مردمان افكندند . محمد بن ابىطالب گويد : آن‌گاه تمامى يارانش تير انداختند و كسى از اصحاب حسين نماند كه تيرى بر جانش ننشسته باشد . گفته‌اند : چون اين يورش آوردند ، شمار ياران حسين به كاستى نهاد . در آن هجوم پنجاه مرد كشته شد . « 1 »\r\nابن عبدالبر : در داستان محمد بن حاطب كه در سرزمين حبشه زاده شده ، آمده است كه مادرش به او گفت : خوراكى برايت پخته بودم و چون ديگ را برداشتم بر دست تو ريخت و آن را سوزاند . هنگامى كه به مدينه آمدم به خانه‌ى پيامبر ( ص ) رفتم و گفتم : اى رسول خدا ، اين محمد بن حاطب است ؛ اولين كسى كه به اسم شما ناميده شده . حضرت بر سر تو دست كشيد و بركت خواست . آن‌گاه آب دهان در دهان و دست تو نهاد و فرمود : « اى خداى مردم ، گرفتارى را دور كن و شفا عطا فرما كه تو شفابخشى و جز از تو كسى را سراغ شفا نشايست گرفت كه شفاى تو هيچ دردى را وا نگذارد » . هنوز از نزد حضرت برنخاسته بودم كه تو بهبود يافتى . « 2 »\r\nدر روايتى آمده است : رسول خدا ( ص ) فرمود : هر كه ما خاندان را دوست بدارد ، خداى متعال را بر نخستين نعمت‌ها سپاس گويد . پرسيدند : نخستين نعمت‌ها چيست ؟ فرمود : ولادتى پاك . هيچ كس ما را دوست ندارد جز آن‌كه ولادتش پاكيزه باشد ،\r\n\r\n\r\n","description":"","footnote":"\r\n( 1 ) . بحارالانوار 45 / 10\r\n( 2 ) . الاستيعاب 3 / 1368 .\r\n","page_name":" 77 ","page_number":77},
  {"content":"\r\n\r\nو هيچ كس ما را دشمن ندارد ، جز آن‌كه ولادتش ناپاك باشد . « 1 »\r\nشيخ مفيد در داستان كشته شدن ميثم تمار آورده است : او را بگرفتند و نزد عبيدالله بن زياد بردند ، و گفتند : اين از گزيده‌ترين كسان نرد على است . گفت : واىِ شما ، همين عجمى ؟ پاسخ دادند : آرى . عبيدالله از وى پرسيد : پروردگارت كجاست ؟ گفت : در كمين‌گاه همه‌ى ستمگران و تو يكى از آنان .\r\nگفت : با اين‌كه تو گنگ‌زبانى ، اما آنچه در دل دارى خوب مىرسانى . بگو رفيقت در باره‌ى رفتار من با تو چه گفته است ؟ گفت : مرا خبر داده كه تو مرا در شمار آن ده تن به چليپا خواهى كشيد ، و من كوتاه‌ترين آنان باشم و نزديك‌ترينشان به خاك پاك . « 2 »\r\nگفت : من حتماً با او مخالفت خواهم كرد . گفت : چگونه ؟ به خدا او جز از پيامبر و او از جبرئيل و او از خدا خبر نداده است . تو چگونه با اينان مخالفت كنى ؟ در حالى كه من جايى را كه در كوفه به دار آويخته خواهم شد مىشناسم و من اولين كس در اسلام باشم كه بر دهان او لگام زنند .\r\nپس او را به بند افكند و مختار بن ابىعبيد را نيز . ميثم به مختار گفت : تو خواهى رست و به خونخواهى حسين ( ع ) برخواهى خاست و اين كس كه ما را مىكشد خواهى كشت . پس چون عبيدالله مختار را فرا خواند تا او را بكشد نامه‌اى از يزيد حاكى از فرمان آزادى مختار به دو رسيد ، و او را رها كرد و دستور داد تا ميثم را به صليب كشند و او را بيرون آوردند . مردى به او گفت : اى ميثم ، واقعاً تو را نياز نبود كه كار را بدين جا رسانى ! ميثم خنده‌اى كرد و در حالى كه به نخل اشاره مىكرد ، گفت : من براى اين درخت آفريده شده‌ام و درخت براى من آبيارى شده است . چون او را بر فراز درخت كشيدند مردم بر سراى عمرو بن حريث فراهم آمدند . عمرو گفت : به خدا قسم به من مىگفت : همسايه‌ى تو خواهم شد .\r\nچون مصلوب شد كنيز خود را فرمود تا زير درخت را جارو زند و پاكيزه كند و رايحه‌ى\r\n\r\n\r\n","description":"","footnote":"\r\n( 1 ) . معانى الاخبار 161\r\n( 2 ) . منظور اين است كه بر كوتاه‌ترين دار آويخته مىشود و زودتر از ديگران به قتلگاه مىرود . .\r\n","page_name":" 78 ","page_number":78},
  {"content":"\r\n\r\nعود بپراكند . در آن‌جا ميثم پيش از شهادت از فضايل هاشميان سخن گفت و ابن‌زياد را گفتند : اين برده شما را به رسوايى كشانده است . گفت : بر دهانش لگام زنيد .\r\nاو اولين مخلوق خدا بود كه در اسلام دهانش را ببستند . شهادت او ده روز پيش از آن بود كه حسين ( ع ) به عراق در آيد . چون سه روز از مصلوب شدن او گذشت او را با نيزه‌اى هدف قرار دادند . پس تكبير گفت و سرانجام در پايان همان روز خون از دهان و بينىاش روان شد . « 1 »\r\nكشى : مردى به امام كاظم ( ع ) نوشت : نزد ما گروهى هستند كه به گفتار يونس باور دارند ؛ آيا بخشى از زكات خود را به آنان بدهم ؟ امام به وى نوشت : آرى بده ؛ زيرا يونس اولين كسى است كه اگر فراخوانده شود ، على را پاسخ گويد . پس از آن ، مرد گفت : ابوالحسن كه درگذشته است ! در آن هنگام يونس كه خود در مجلس حاضر بود ، گفت : اى حاضران مجلس ، ميان من و خدا هيچ امامى جز على بن موسى ( ع ) نيست . « 2 »\r\nهمو گويد : در مناظره‌ى واقفيه با امام رضا ( ع ) ، على بن حمزه به امام گفت : تو چيزى را آشكارا بيان كردى كه هيچ يك از پدرانت بيان نمىكرد و بدان سخن نمىگفت . « 3 »\r\nامام فرمود : آرى ، بهترين نياكان من رسول خدا ( ص ) ، هنگامى كه خدا او را فرمان داد تا خويشان نزديكش را هشدار دهد ، چهل مرد از آنان را گرد آورد و ايشان را گفت : من فرستاده‌ى خدا به سوى شما هستم . كسى كه بيشتر از همه او را تكذيب كرد و ناروا گفت ، عمويش ابولهب بود . پيامبر ( ص ) به آنان گفت : اگر ذره‌اى آسيب به من برسانند من پيامبر نباشم ؛ اين اولين نشانه از نبوت است كه به شما مىنمايانم . من نيز مىگويم : اگر هارون به من آسيبى برساند من امام نباشم ؛ اين اولين نشانه از امامت است كه به شما مىنمايانم .\r\n\r\n\r\n","description":"","footnote":"\r\n( 1 ) . الارشاد 1 / 324\r\n( 2 ) . اختيار معرفة الرجال 489\r\n( 3 ) . همان 464 .\r\n","page_name":" 79 ","page_number":79},
  {"content":"\r\n\r\nابوالفرج از عبدالله بن موسى : اولين كسى كه از تبارش هم به حسن و هم به حسين مىرسد ، عبدالله بن حسن بن حسين بود . « 1 »\r\nمن گويم : ولى امام باقر ( ع ) نخستين كسى است كه تبار حسن ( ع ) و حسين ( ع ) در وى به هم رسيد .\r\nصفار به اسناد خود از رسول خدا ( ص ) نقل كند كه فرمود : اولين وصى در روى زمين هبةالله فرزند آدم بود ، و هيچ پيامبرى نيامد جز آن‌كه جانشينى داشت - تا آن‌جا كه فرمود - : و به‌راستى كه على بن ابىطالب هبةاللهِ محمد باشد ، و دانش همه‌ى اوصيا و پيشينيان خود را به ارث برده است . « 2 »\r\nكشى : از امام صادق ( ع ) روايت است كه به امام كاظم ( ع ) چنين گفت : به‌راستى برادرت در جاى من خواهد نشست و پس از من به جاى تو دعوى امامت خواهد كرد ، اما تو هرگز سخنى در مخالفت با او مگو كه او اولين كس از خاندان من باشد كه به من پيوندد .\r\nوى گويد : عبدالله هفتاد روز پس از پدرش درگذشت . « 3 »\r\nشيخ مفيد : شيعه روايت كنند كه خداوند عزوجل نوشته‌اى بر پيامبرش نازل كرد كه دوازده مُهر بر آن بود و فرمان داد تا آن را در اختيار اميرالمؤمنين ( ع ) گذارد و دستور دهد تا اولين مهر آن را برگيرد و بر پايه‌ى نوشته‌ى آن عمل كند و به هنگام وفات آن را به فرزندش حسن تحويل دهد و او را بفرمايد تا مهر دوم را برگيرد و به آنچه در زير آن نگاشته است عمل كند و چون هنگام رحلتش رسيد آن را به برادرش حسين دهد و به او بفرمايد تا مهر سوم را برگيرد و به آنچه در زير آن است عمل كند ، سپس آن را به فرزندش على بن حسين ( ع ) تحويل دهد و همان دستور را به وى نيز بدهد ، سپس آن را در اختيار فرزندش گذارد تا به آخرين امام بينجامد . « 4 »\r\n\r\n\r\n","description":"","footnote":"\r\n( 1 ) . مقاتل الطالبيين 168\r\n( 2 ) . بصائر الدرجات 141\r\n( 3 ) . اختيار معرفة الرجال 255\r\n( 4 ) . الارشاد 2 / 160 .\r\n","page_name":" 80 ","page_number":80},
  {"content":"\r\n\r\nابن‌عنبه : شريف رضى اولين كس از ميان طالبيان است كه بر او رداى سياه پوشاندند . « 1 »\r\nدر سخن اميرالمؤمنين ( ع ) است : بدان كه مالك مرگ همان مالك زندگى است ، و آفريننده همان كسى است كه مىميراند ، و فناكننده همان كسى است كه بازمىگرداند ، و آن كه گرفتار كند همان است كه شفا دهد و دنيا پابرجا نمىماند ، جز بر همان نعمت و آزمون و پاداشى كه خداوند آن را در قيامت قرار داده يا آن چيزى كه او خواسته و آدمى ندانسته است ؛ بنابراين ، اگر چيزى از اين امور بر تو دشوار آمد ، آن را بر نادانى خويش بگذار ؛ چه ، تو را در آغاز نادان آفريد و پس از آن بود كه آموزش ديدى . چه بسا امورى كه تو بدان‌ها ناآگاهى و انديشه‌ات در آن‌ها سرگردان است و بينش تو در آن‌ها اندك است و پس از آن است كه بصيرت مىيابى .\r\nاز امام صادق ( ع ) : اولين عدل و دادى كه حضرت قائم ( ع ) آشكار مىكند ، اين است كه سخنگويش ندا مىدهد تا آن كس كه به حج استحبابى رفته است ، حجرالاسود و طواف را براى كسى وانهد كه حج واجب به گردن دارد . « 2 »\r\nدر خبر است كه حضرت قائم ( ع ) اولين كسانى را كه به قتل مىرساند شيعيان دروغگو هستند . « 3 »\r\nدر روايت است : اميرالمؤمنين ( ع ) ابن‌عباس را در حالى كه جامه‌اى نرم بر تن داشت خود را آراسته بود ، نزد ابن‌كوّاء و يارانش فرستاد . چون در او نگريستند به دو گفتند : ما تو را بهترين كس در ميان خودمان مىدانستيم ، و اكنون جامه‌اى چنين پوشيده‌اى ؟ ! گفت : اين نخستين چيزى باشد كه در آن با شما محاجّه كنم  قُلْ مَنْ حَرَّمَ زِينَةَ اللَّهِ الَّتِي أَخْرَجَ \r\n\r\n\r\n","description":"","footnote":"\r\n( 1 ) . عمدة الطالب 253\r\n( 2 ) . من لا يحضره الفقيه 2 / 525\r\n( 3 ) . اين خبر را با اين نص در منابعى كه در دسترس داشتم نيافتم ، اما مضمون آن در مصادر هست . .\r\n","page_name":" 81 ","page_number":81},
  {"content":"\r\n\r\n لِعِبادِهِ وَ الطَّيِّباتِ مِنَ الرِّزْقِ  « 1 » « بگو : چه كسى زيور الهى را كه براى بندگانش بيرون آورده و روزىهاى نيكو را حرام كرده است ؟ » و خداى متعال فرمود  خُذُوا زِينَتَكُمْ عِنْدَ كُلِّ مَسْجِدٍ  « 2 » « در هر سجده‌گاه زينت خويش را برگيريد » . « 3 »\r\nاز كتاب آل‌خالويه : پيامبر ( ص ) به على ( ع ) فرمود : عشق تو ايمان است و كينه‌ى تو نفاق . اولين كسى كه وارد بهشت شود دوستدار تو باشد و اولين كسى كه به دوزخ درآيد ، دشمن تو . « 4 »\r\nاولين كسى كه به خونخواهى حسين برخاست ، سليمان بن صرد خزاعى بود كه از صحابه به شمار مىرفت .\r\nنوبختى : چون اميرالمؤمنين ( ع ) به قتل رسيد ، شيعيانش سه دسته شدند : گروهى گفتند كه او كشته نشده و تازمانى كه همه‌ى عرب‌ها را با عصاى خويش به راه راست نياورد و پس از ظلم و ستمى كه بر زمين رفته ، عدل و داد را در آن نپراكند ، نه كشته شود و نه بميرد . در ميان اين امت ، اينان اولين فرقه در اسلام هستند كه پس از پيامبر ( ص ) قائل به توقف شده‌اند ؛ اين فرقه كه پيروان عبدالله بن سبأ هستند ، سبئيّه نام دارند و اولين كسانى باشند كه به غلوّ گراييده‌اند .\r\nنوبختى گويد : چون خبر شهادت على به عبدالله بن سبأ كه در مدائن بود ، رسيد ، به كسى كه خبر را آورده بود گفت : دروغ بافته‌اى ، اگر مغز او را در هفتاد كيسه بياورى و هفتاد شاهد را بر كشته شدن وى حاضر كنى ، ما مىدانيم كه او نمرده است و تا آن‌گاه كه زمين را از آنِ خود كند ، نخواهد مرد . « 5 »\r\nالنديم به سند خود از عبدخير از على ( ع ) گويد كه وى در رحلت پيامبر ( ص ) ،\r\n\r\n\r\n","description":"","footnote":"\r\n( 1 ) . اعراف 32\r\n( 2 ) . همان 31\r\n( 3 ) . الكافى 6 / 441\r\n( 4 ) . كشف الغمة 1 / 91\r\n( 5 ) . فرق الشيعه 21 .\r\n","page_name":" 82 ","page_number":82},
  {"content":"\r\n\r\nمردم را بدبين و پريشان يافت . پس سوگند خورد كه تا قرآن را گرد نياورد ، رداى خويش از دوش نيفكند ؛ پس سه روز در خانه نشست تا قرآن را گرد آورد . اين نخستين مصحفى بود كه در آن قرآن را از آنچه از بر داشت گرد آورد .\r\nاين مصحف نزد خاندان جعفر بود و من در روزگار خود نزد ابو يعلى حمزه حسنى ( رحمه الله ) مصحفى به خط على بن ابىطالب ( ع ) را ديده‌ام كه برگ‌هايى از آن جدا شده بود و فرزندان حسن در طول زمان آن را به ارث برده بودند . چينش سوره‌ها بر اساس آن مصحف چنين است . « 1 »\r\nگردآورنده‌ى كتاب گويد : ولى چگونگى ترتيب سوره‌ها از نسخه‌ى الفهرست افتاده است . وى پيش از آن ، چينش سوره‌ها را بر اساس مصحف ابن‌مسعود و مصحف ابىّ بن كعب نقل كرده كه آن‌ها بر خلاف ترتيب مصحف‌هاى ما بوده است .\r\nطبرى : پيامبر ( ص ) در روز فتح مكه فرمود : هان ! هر خونى كه در جاهليت ريخته و هر تفاخرى كه در جاهليت بوده است ، همه در زير پاهاى من باد . اولين خونى كه آن را ناديده مىگيرم خون ربيعة بن حارث بن عبدالمطلب ( پسر عموى حضرت ) است كه يكى از فرزندان او در روزگار جاهليت كشته شده بود . « 2 »\r\nابن عبدالبر در شرح حال لهيب لهبى گويد كه وى به رسول خدا ( ص ) گفت : پدر و مادرم فداى شما باد ! ما اولين كسانى هستيم كه توانستيم از پاسدارى آسمان پاسدارى ، و رانده شدن شيطان‌ها ، باز داشته شدن آن‌ها از گوش‌سپارى در زمان بارش‌هاى شهابى آگاهى يابيم ؛ چه نزد پيشگويى از ميان خود به نام خطر بن مالك كه 280 سال از عمر وى گذشته و داناترين كاهنان ما است ، رفته‌ايم . تا آن‌جا كه گويد : آن كاهن گفته است :\r\n قد منع السمع عتاة الجان * بثاقب به كف ذى سلطان\r\nمن اجل مبعوث عظيم الشان \r\n\r\n\r\n","description":"","footnote":"\r\n( 1 ) . الفهرست ، جلد اول ، جزء اول ، ص 70 ، مقاله‌ى اول ، فن سوم\r\n( 2 ) . تاريخ الامم و الملوك 11 / 528 .\r\n","page_name":" 83 ","page_number":83},
  {"content":"\r\n\r\n« به مدد دستانى نيرومند ، و به احترام برانگيخته‌اى بلندمرتبه ، جنيان سركش از گوش‌سپارى با شهاب‌ها منع شده‌اند . » « 1 »\r\nشيخ مفيد از امام رضا ( ع ) : اولين گام در پرستش خدا شناخت او است ، و اصل شناخت او يگانه دانستن وى است و نظام يگانگىاش اين باشد كه او در تعريف نگنجد ؛ چون عقل گواهى دهد كه هر چه به حدّ و تعريف در آيد ، مخلوق است . « 2 »\r\nمبرّد : اولين كسى كه پس از كشته شدن على ( ع ) خروج كرد ، حوثره اسدى بود . « 3 »\r\nشيخ صدوق : پيامبر ( ص ) فرمود : تفاوت ميان مسلمانان و مشكران در آويختن دستارها بر زير چانه است ؛ و البته در آغاز پيدايش اسلام اين گونه بود . « 4 »\r\nابن عبدالبر : در شرح حال ابوذر غفارى حديث وى را نقل مىكند كه گفت : از رسول خدا ( ص ) شنيدم كه مىفرمود : پس از من فتنه‌اى پديد آيد ؛ چون چنين شد دامن على بن ابىطالب را چنگ زنيد ؛ زيرا در روز رستاخيز او نخستين كسى است كه مرا مىبيند و با من مصافحه مىكند . او صديق اكبر است و همو است كه فاروق اين امت باشد و ميان حق و باطل جدايى افكند . او سرور و سالار مؤمنان است ، در حالى كه سالار كافران پول است . « 5 »\r\nشهرستانى : از بدعت‌هاى ابومنصور بجلى يكى اين بود كه گفت : اولين چيزى كه خداى متعال آفريد عيسى بن مريم ( ع ) بود و پس از او على بن ابىطالب ( ع ) . « 6 »\r\nسيد بن طاووس : بلاذرى در تاريخ خويش گفته است : آورده‌اند : چون حسين بن على ( ع ) كشته شد ، عبدالله بن عمر به يزيد بن معاويه نوشت : اما بعد ، آزمونى بزرگ رخ\r\n\r\n\r\n","description":"","footnote":"\r\n( 1 ) . الاستيعاب 3 / 1341\r\n( 2 ) . الامالى مفيد 253\r\n( 3 ) . الكامل فى اللغة و الادب 3 / 175\r\n( 4 ) . من لا يحضره الفقيه 1 / 266\r\n( 5 ) . الاستيعاب 4 / 1744\r\n( 6 ) . الملل و النحل 1 / 179 .\r\n","page_name":" 84 ","page_number":84},
  {"content":"\r\n\r\nداد و مصيبتى كلان پديد آمد و فاجعه‌اى سهمگين در اسلام نمايان شد . روزى همانند روز حسين ( ع ) نيست .\r\nيزيد به او نوشت : اى نادان ، ما به سرايى فراهم ، فرشى گسترده و تكيه‌گاهى آسوده اندر شده‌ايم و براى اين‌ها جنگيده‌ايم . اگر حق از آنِ ما باشد ، براى حق خويش ستيز كرده‌ايم ، و اگر با ديگران باشد ، پدر تو نخستين كسى بود كه اين سنت را نهاد و خودخواهانه حق را از آنِ خاندان خويش خواست . « 1 »\r\nابوهلال عسكرى : اولين كسى كه گفت : « جعلت فداك » على ( ع ) بود . هنگامى كه عمرو بن عبدودّ در روز نبرد خندق مبارز طلبيد و كسى او را پاسخ نداد ، على ( ع ) گفت : ( جعلت فداك يا رسول الله ؛ فدايت شوم اى رسول خدا ) آيا به من رخصت مىدهى ؟ فرمود : اين عمرو بن عبدود است ! گفت : و من على بن ابىطالب هستم ! پس سوى او روانه شد و او را از پاى درآورد و مردم اين سخن را از او فرا گرفتند . « 2 »\r\nابن ابىالحديد پس از نقل سخن ذىالخويصره كه به پيامبر ( ص ) گفت : اى محمد ، عدالت پيشه كن ، آورده است كه پيامبر ( ص ) فرمود : واىِ تو ، اگر من به عدالت رفتار نكنم ، پس چه كس داد ورزد ؟ ! « 3 »\r\nدر يكى از صحاح آمده است : در حالى كه مردى از جلو چشم پيامبر ( ص ) دور شده بود ، رسول خدا ( ص ) به ابوبكر فرمود : برخيز و او را بكش . برخاست و رفت و باز گشت و گفت : ديدمش كه نماز مىخواند . همين سخن را به عمر فرمود . او نيز برگشت و گفت : ديدمش كه نماز مىخواند . آن‌گاه همان دستور را به على ( ع ) داد . او چون باز گشت ، گفت : او را نيافتم . پس پيامبر ( ص ) فرمود : اگر اين مرد كشته شده بود ، قتل او اولين و آخرين فتنه بود ، ولى از نسل وى گروهى پديد آيند كه بىدرنگ از دايره‌ى دين بيرون\r\n\r\n\r\n","description":"","footnote":"\r\n( 1 ) . الطرائف 1 / 247\r\n( 2 ) . الاوائل 438\r\n( 3 ) . شرح نهج البلاغه 2 / 266 .\r\n","page_name":" 85 ","page_number":85},
  {"content":"\r\n\r\nروند ، چونان كه تير از هدف كمانه كند . « 1 »\r\nابن ابىالحديد نامه‌اى از اميرالمؤمنين ( ع ) خطاب به معاويه را اين گونه نقل كند :\r\nو چون ابرهاى مرگ را ديدى كه به‌تندى بر سرت فرو مىبارد ، به كتابى چنگ زدى كه تو و پدرت اولين كسانى بوديد كه با دروغ شمردن نزول آسمانى آن ، كافر شديد ، و من به زيركى آن را دانسته و تو را خبر داده بودم كه چنين خواهى كرد . « 2 »\r\nبلاذرى : چون پيامبر ( ص ) به مدينه آمد ، ميان خود و يهوديان يثرب پيمانى نوشت و با آنان عهدى بست . اولين يهوديانى كه آن را گسستند يهود بنىقينقاع بودند كه آنان را از مدينه بيرون كرد و اولين زمينى كه آن را گشود سرزمين بنىنضير بود . « 3 »\r\nدر روايتى وصيت اميرالمؤمنين ( ع ) بدين شرح آمده است : مرا از خانه به سوى دشت بيرون كوفه ببريد و هر جا گام‌هايتان سست شد و نسيمى از روبرويتان وزيد ، به خاكم بسپاريد كه آن‌جا اول وادى سينا باشد . « 4 »\r\nنعمانى از امام باقر ( ع ) نقل مىكند : هر گاه قائم آل‌محمد ( ص ) خروج كند ، خداوند وى را با فرشتگان به‌صف‌شده و نشان‌دار و بزرگ كه فرود آمده‌اند ، يارى دهد . جبرئيل پيشاپيش او باشد ، ميكائيل از سمت راست وى ، اسرافيل از سمت چپ او ، هاله‌اى از رعب پس و پيش و راست و چپ او را فرا گيرد و فرشتگان مقرّب در پى او روان باشند . اولين كسى كه با او بيعت كند محمد ( ص ) است و پس از او على ( ع ) . شمشيرى صيقل‌خورده دارد و خداوند روم و چين و سرزمين ترك و ديلم و سند وهند و كابل‌شاه و خزر را برايش بگشايد . « 5 »\r\nامام صادق ( ع ) : آن‌گاه كه قائم ( ع ) ظهور كند ، با پرچم رسول خدا ( ص ) و انگشترى\r\n\r\n\r\n","description":"","footnote":"\r\n( 1 ) . شرح نهج البلاغه ؛ نيز بنگريد به : صحيح بخارى 4 / 1714\r\n( 2 ) . شرح نهج البلاغه 15 / 85\r\n( 3 ) . فتوح البلدان 26\r\n( 4 ) . فرحة الغرى 50\r\n( 5 ) . الغيبة نعمانى 234 .\r\n","page_name":" 86 ","page_number":86},
  {"content":"\r\n\r\nسليمان و سنگ و عصاى موسى نمايان شود و سخنگويش را فرمان دهد كه آواز دهد : هيچ يك از شما خوراك و نوشاك و گياهى برندارد . پس يارانش گويند : او مىخواهد با گرسنگى و تشنگى ما و ستوران ما را به كشتن دهد ! پس روانه مىشود و با او رهسپار مىشوند . در اولين منزلگاه بر سنگ مىزند و از آن خوراكى و نوشيدنى و گياه برمىجوشد و خود و چهارپايانشان از آن مىخورند و مىآشامند تا اين كه وارد نجف مىشود . « 1 »\r\nشيخ صدوق به نقل از پيامبر ( ص ) آورده است : برترين سخن ، گفتن « لا إله الا الله » است ، و برترين آفريدگان كسى است كه بگويد « لا إله الا الله » . پرسيدند : اولين كسى كه گفت چه كسى بود ؟ فرمود : من ، آن‌گاه كه نورى بودم در پيشگاه خداى متعال . « 2 »\r\nابن عبدالبر : چون خبر بعثت پيامبر ( ص ) در مكه به ابوذر رسيد ، برادرش انيس را گفت : روانه‌ى آن وادى شو و مرا از دانش آن مردى كه دعوى آمدن خبر از آسمان دارد آگاه كن و سخن او را بشنو و آن را برايم باز گو .\r\nبرادر رفت و به مكه رسيد و سخن پيامبر ( ص ) را شنيد و نزد ابوذر باز گشت و گفت : او را ديدم كه به اخلاق نيكو فرمان مىداد و از او سخنى شنيدم كه شعر نبود .\r\nابوذر گفت : دردى از من دوا نكردى !\r\nپس خود توشه برگرفت و مشكى آب برداشت و به مكه رفت و وارد مسجد شد و در پى پيامبر گشت ، ولى چون او را نمىشناخت و از پرسيدن شرم داشت ، هنگامى كه شب شد ، همان جا بخفت . على بن ابىطالب ( ع ) او را ديد و گفت : گويا اين مرد بيگانه باشد . گفت : آرى . گفت : به منزل من روانه شو .\r\nگويد : با او راهى شدم ، نه او از من چيزى پرسيد و نه من از او . چون بامداد فرا رسيد ، به مسجد بازگشتم و همه‌ى روز را آن‌جا ماندم تا شب شد و به خواب رفتم . دوباره على ( ع ) بر من گذشت و پرسيد : آيا گاه آن نرسيده است كه اين مرد سراى خود را باز شناسد ؟\r\nپس او را از جا بلند كرد و با خود برد و هيچ يك از ديگرى چيزى نپرسيد ، تا اين كه\r\n\r\n\r\n","description":"","footnote":"\r\n( 1 ) . همان 238\r\n( 2 ) . كمال الدين 2 / 669 .\r\n","page_name":" 87 ","page_number":87},
  {"content":"\r\n\r\nخورشيد روز سوم برآمد و همين كار تكرار شد و على ( ع ) او را با خود برد و به او گفت : آيا با من از اين سخن نمىكنى كه چه چيزى تو را به اين شهر كشانده است ؟ گفت : اگر پيمانى با من كنى ، سخن خواهم كرد . چنين كرد و على ( ع ) او را آگاهانيد كه آن مرد پيامبر ( ص ) است و هر چه آورده عين حقيقت است و هر گاه از خواب برخاستى در پى من روانه شو . . . تا به جايى كه من در آمدم تو نيز وارد شو .\r\nگويد : پس در پى او روانه شدم تا اين كه على ( ع ) بر پيامبر ( ص ) وارد شد . من نيز در پى او ، و به شيوه‌ى مسلمانى بر او درود گفتم ( السلام عليك يا رسول الله ) ؛ بنابراين ، من نخستين كسى بودم كه به شيوه‌ى اسلام او را سلام داده‌ام . حضرت فرمود : و عليك السلام ، تو كيستى ؟ گفتم : مردى از بنىغفار . پس اسلام را بر من عرضه داشت و به آيين او پيوستم . آن‌گاه فرمود : به ميان قوم خود بازگرد و آنان را آگاهى ده ، ولى ماجراى خويش را از مردم مكه پنهان دار كه من از آنان بر تو بيم دارم . گفتم : قسم به آن كه جانم در دست اوست ، اسلام آوردن خود را در ميان آنان آشكارا بانگ خواهم زد .\r\nبيرون آمد و به مسجد رسيد و آواز داد : گواهى دهم كه معبودى جز خدا نيست و شهادت دهم كه محمد فرستاده‌ى او است . پس مردمان بر او شوريدند و او را زدند و به خاك افكندند ، تا اين كه عباس آمد و سوى او شتافت و گفت : واى بر شما ، آيا نمىدانيد كه او از بنىغفار است و راه بازرگانى شما تا شام از ميان قبيله‌ى او مىگذرد ؟ و با اين سخن او را نجات داد . فردا روز ، ديگربار همين رفتار را تكرار كرد و آنان نيز بر او تاختند و وى را آزردند و عباس سوى او شتافت و رهايش كرد و ابوذر نزد قبيله‌ى خويش رفت . اين داستان آغاز اسلام آوردن ابوذر بود . « 1 »\r\nشيخ مفيد : بخشى از سخن اميرالمؤمنين ( ع ) با اهل بصره پس از چيره شدن بر آنان چنين باشد : اما بعد ، خداوند را رحمتى است گسترده و بخششى پيوسته و گذشتى بسيار و كيفرى دردناك . او چنين خواسته كه رحمت و بخشش و گذشتش از آنِ\r\n\r\n\r\n","description":"","footnote":"\r\n( 1 ) . الاستيعاب 4 / 1653 .\r\n","page_name":" 88 ","page_number":88},
  {"content":"\r\n\r\nآفريدگان فرمانبرش باشد و به رحمت او هدايت‌شدگان ره يابند . نيز چنين خواسته كه عذاب و قدرت و كيفرش بر آفريدگان فرمان‌گريزش باشد ، و گمراهان با همه‌ى رهنمايىها و نشانه‌ها راه را گم كرده‌اند . اى بصريان ، چه گمان برده‌ايد ؟ اينك كه بيعت با من را گسسته‌ايد و دشمن را بر من شورانده‌ايد ، چه گمانى از من مىبريد ؟ مردى برخاست و گفت : گمان نيكو مىبريم و تو را پيروز و چيره مىيابيم ، اگر ما را كيفر دهى ، ما خود كرده‌ايم و اگر از ما درگذرى ، گذشت نزد خدا خوش‌تر باشد . على ( ع ) فرمود : از شما درگذشتم ؛ از فتنه اما بپرهيزيد ؛ چه ، شما اولين رعيتى هستيد كه فرمان گسست و عصاى اين امت شكست . « 1 »\r\nابن‌قتيبه : اميرالمؤمنين ( ع ) ، امام حسن ( ع ) و عمار و گروهى ديگر را براى فراخوان كوفيان به نبرد با اهل بصره گسيل داشت . . . تا آن‌جا كه گويد : عمار برخاست و گفت : اى كوفيان ، اگر ما خود در ميان شما نبوده‌ايم ، گزارش كار ما به شما رسيده است . قاتلان عثمان در پى كشتن او نه از مردم پوزش خواسته‌اند و نه آن را ناپسند شمرده‌اند . آنان كتاب خدا را ميان خود و معترضان نهاده‌اند ؛ و در آن فتنه‌ها كه شد ، خدا كسانى را زنده داشت و كسانى را از ميان برد . طلحه و زبير اولين كسانى بودند كه عثمان را نكوهيدند و آخرين كسانى بودند كه بدين توطئه اقرار كردند و آنان اولين كسانى هستند كه با على ( ع ) پيمان بستند و چون در آرزويشان ناكام شدند ، بى آن‌كه ناروايى از على ( ع ) سر زده باشد ، پيمان خويش گسستند . « 2 »\r\nمجلسى از تقريب‌المعارف حلبى از تاريخ ثقفى به نقل از امام حسين ( ع ) آورده است كه فرمود : من در راه خدا با امويان دشمنى ورزيدم . من و ايشان تا روز رستاخيز با هم اين گونه هستيم . جبرئيل با پرچم حق بيامد و قرآن را پيش روى ما نهاد و ابليس درفش باطل را بياورد و پيشاپيش آنان برافراشت .\r\n\r\n\r\n","description":"","footnote":"\r\n( 1 ) . الارشاد 1 / 257\r\n( 2 ) . الامامة و السياسة 1 / 87 .\r\n","page_name":" 89 ","page_number":89},
  {"content":"\r\n\r\nاولين قطره از خون منافقان كه روى زمين ريخت ، خون عثمان بود . « 1 »\r\nچون يوسف بن عمر ، زيد بن على را كشت و پيكر او را در كناسه آويخت ، سر او را با شعبة بن عقال فرستاد و فرزندان ابوطالب را دستور داد كه از زيد بيزارى جويند و خطيبانشان بدين كار برخيزند . اولين كسى كه برخاست عبدالله بن حسن بود كه به‌اختصار سخن گفت و نشست . آن‌گاه عبدالله بن معاوية بن عبدالله بن جعفر برخاست كه سخنى دراز گفت چندان كه مردم به هنگام ترك مجلس گفتند : فرزند طيار از بهترين سخنرانان است ! چون اين سخن مردم را با عبدالله در ميان نهادند ، گفت : اگر مىخواستم باز هم مىگفتم ، اما اين مجلس نه جاى شادمانى كه جاى سوگ بود . « 2 »\r\nاسكافى در كتاب نقض العثمانيه : اميرالمؤمنين ( ع ) در روز دوم بيعت ، به راست و چپ نگاهى انداخت و فرمود : فردا كه ايشان را از چيزى كه در آن فرو رفته‌اند باز داشتم و به حقى كه مىشناسند برگرداندم ، مردانى از شما كه در دنيا غرق شده‌اند و زمين‌ها براى خويش گرفته‌اند و جوىها كشيده‌اند و بر اسبان راهوار نشسته‌اند و كنيزكان و غلامان زيبا ستانده‌اند و همين مايه‌ى ننگ آنان شده است ، نگويند كه فرزند ابوطالب ما را از حقمان باز داشت . . . تا آن‌جا كه فرمود : شما بندگان خدا هستيد و اين مال مال خدا كه ميانتان قسمت شود و در اين قسمت كسى را بر ديگرى برترى نباشد . « 3 »\r\nشيخ طوسى در الامالى و اسكافى در نقض العثمانيه آورده‌اند كه على ( ع ) فرمود : از پيامبر ( ص ) شنيدم كه مىفرمود : هر فرمانروايى را كه پس از من عهده‌دار كار اين امت شود ، در مرز صراط نگه دارند و فرشتگان صحيفه‌ى او را بازگشايند ؛ اگر به‌سلامت\r\n\r\n\r\n","description":"","footnote":"\r\n( 1 ) . بحارالانوار 31 / 308\r\n( 2 ) . در متن ، اين رخداد از كتاب المواسم نقل شده است كه اگر منظور مؤلف ، مواسم الادب نوشته‌ى سيد جعفر بن السيد محمد البيتى العلوى باشد كه به سال 1326 ق . در مطبعة السعادة مصر چاپ شده است ، مطلب را در آن كتاب نيافتم . اما عين اين سخن در كتاب زهر الآداب و ثمر الالباب تأليف ابو اسحاق ابراهيم بن على حصرى قيروانى 1 / 119 آمده است و مضمون آن را نيز مىتوانيد بنگريد در : البيان و التبيين 1 / 255 .\r\n( 3 ) . شرح نهج البلاغه ، ابن ابىالحديد 7 / 37 .\r\n","page_name":" 90 ","page_number":90},
  {"content":"\r\n\r\nبگذرد ، به دادگرى خدا است ، اما اگر بلغزد ، صراط در زير پايش چنان فرو ريزد كه ميان مفاصلش جدايى افتد ، آن سان كه هر اندامش به اندازه‌ى راهى صدساله با اندام ديگرش فاصله داشته باشد و به آتش در آيد و اولين چيزى كه با آن خود را از آتش برهاند بينىاش باشد و پيشانىاش . « 1 »\r\nابن ابىالحديد : كلبى از مردى از انصار روايت كند كه گفت : در حالى كه روز جمل من در صف نخست ايستاده بودم ، على بيامد و من سوى او روانه شدم ؛ چون پرسيد : كانون اين جماعت كجاست ؟ گفتم : آن‌جا ، و سوى عايشه اشاره كردم . « 2 »\r\nابن عبد ربه : عرب‌ها مرگ در جنگ را مىستودند و بر آن مدح مىگفتند و مرگ در بستر را ناپسند مىشمردند و آن را بهانه‌ى هجو مىكردند و مىگفتند : « مات حتف انفه » يعنى از راه بينىاش بمرد ( منظور مردن به مرگ طبيعى است ) . اولين كسى كه اين جمله را گفت ، پيامبر ( ص ) بود . « 3 »\r\nگويند : اولين كسى كه گفت : « يا ليتنى فيها جدع » يعنى كاش در آن هنگام جوانى بانشاط بودم ، ورقة بن نوفل بود . معناى سخن او اين است كه اى كاش در آن هنگام كه نبوت حضرت نمايان شد ، جوان بودم تا در يارى او بيشتر مىكوشيدم . « 4 »\r\nابن ابىالحديد : بلاذرى گويد : پس از جنگ بدر ، پيامبر فرمان داد تا عقبة بن ابىمعيط بعد از كشته شدن به دار آويخته شود و او اولين مصلوب پس از اسلام بود . « 5 »\r\nابن‌جوزى : احمد بن حنبل در باب فضايل على ( ع ) گويد : در روز احد ، هنگامى كه پرچمدار مشركان قصد جان پيامبر ( ص ) كرد ، على ( ع ) با جان‌فشانى سوى پرچمدار شتافت و او را كشت و جبرئيل نازل شد و گفت : اى محمد ، اين است فداكارى !\r\n\r\n\r\n","description":"","footnote":"\r\n( 1 ) . همان‌جا ؛ نيز : الامالى طوسى 727\r\n( 2 ) . شرح نهج البلاغه 1 / 256\r\n( 3 ) . العقد الفريد 1 / 93\r\n( 4 ) . بحارالانوار 21 / 151\r\n( 5 ) . شرح نهج البلاغه 14 / 208 .\r\n","page_name":" 91 ","page_number":91},
  {"content":"\r\n\r\nپيامبر ( ص ) فرمود : على از من است و من از او ، و جبرئيل گفت : و من از هر دو .\r\nزهرى گويد : جبرئيل كه گفت : فداكارى اين باشد ؛ از اين رو بود كه در روز احد مردم از گرد پيامبر ( ص ) پراكنده شدند و حتى عثمان اولين كسى بود كه گريخت و وارد مدينه شد . « 1 »\r\nهمو : ثعلبى در تفسير خود « 2 » گويد : هنگامى كه پيامبر ( ص ) قصد هجرت به مدينه كرد ، براى اداى ديون خويش و بازگرداندن امانت‌هايى كه نزد او بود ، على ( ع ) را در مكه گذاشت تا آن شب ، چون جماعت خانه را محاصره كردند ، در بسترش بخوابد و او را فرمود : روانداز حضرمى سبزرنگ مرا روى خويش انداز كه كسى از آنان به تو راه نيابد و تو را از ايشان آسيبى نرسد . چون جماعت خانه را محاصره كردند ، خداوند به جبرئيل و ميكائيل\r\nوحى كرد كه من ميان شما پيمان برادرى نهادم ولى عمر يكى از شما را درازتر از ديگرى قرار دادم ، كدامتان زندگى بيشترى را براى برادرش مىخواهد ؟ اما آنان هر دو ، آرزوى عمرى درازتر كردند . پس خداوند وحى كرد : چرا شما چونان على نبوديد كه ميان او و محمد برادرى دادم و على فداكارانه در بستر محمد خفت و از جان خويش براى زندگى او گذشت ؟ سوى زمين رهسپار شويد و او را در برابر دشمنانش پاس داريد . پس فرود آمدند ؛ جبرئيل بر بالاى سر و ميكائيل پايين پاى او نشستند و فرشتگان ندا سر دادند : خجسته باد ! اى فرزند ابوطالب ، وقتى خداوند به كسى چون تو در پيش فرشتگان مىبالد ، چه كسى همتاى تو تواند بود ؟ آن‌گاه پيامبر ( ص ) راهى مدينه شد و خداوند اين آيه را در باره‌ى على ( ع ) نازل كرد :  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ ( 207 )  « 3 » « و از ميان مردم كسى است كه براى دست‌يابى به خشنودى خدا ، از جان\r\n\r\n\r\n","description":"","footnote":"\r\n( 1 ) . تذكرة الخواص 43\r\n( 2 ) . مقصود كتاب الكشف و البيان است .\r\n( 3 ) . بقره 207 .\r\n","page_name":" 92 ","page_number":92},
  {"content":"\r\n\r\nخويش درگذرد ؛ و خداوند به بندگان مهربان است » . « 1 »\r\nكنجى شافعى : پيامبر ( ص ) به فاطمه ( س ) فرمود : چون خواستم تو را به عقد على درآوردم ، خداوند متعال جبرئيل را فرمود تا در آسمان چهارم بايستد و فرشتگان را به صف كرد و جبرئيل براى آنان خطبه خواند و تو را به عقد على درآورد . آن‌گاه درخت بهشتى را فرمود تا زيورها آورند و دستور داد تا بر فرشتگان ببارد ؛ هر كه آن روز زيورى افزون‌تر يا بهتر ستانده است ، تا روز رستاخيز بر ياران خويش مىبالد .\r\nام‌سلمه گفت : فاطمه ( س ) همواره بر زنان مىباليد كه او نخستين كسى بوده كه جبرئيل خطبه‌اش را خوانده است . « 2 »\r\nاحمد بن حنبل : هر گاه پيامبر ( ص ) به سفر مىرفت ، فاطمه ( س ) آخرين كس از خاندانش بود كه او را مىديد و چون باز مىآمد ، همو اولين كسى بود كه پيامبر به سراغش مىرفت . « 3 »\r\nدر خطبه‌ى معروف به وسيله در روضه‌ى كافى است :\r\nتا اين‌كه خداى عزوجل پيامبرش را فرا خواند و او را سوى خويش بالا برد ، هنوز به اندازه‌ى پلك بر هم زدنى يا جرقه‌ى آذرخشى سپرى نشده بود كه به پس بازگشتند و رو به پشت خويش نهادند و در پس كمان افتادند و انتقام كينه‌هاى ديرين جستند و لشكرها كشيدند و آن در ببستند و حرمت آن سراى بشكستند و نشانه‌هاى رسول خدا ( ص ) را ديگرگونه كردند و از فرمان‌هاى او رخ برتافتند و از نورهاى او دور افتادند و جانشين او را ، ستمگرانه ، جايگزينى از خويش نهادند و پنداشتند كه برگزيده‌ى آنان از تبار ابىقحافه براى تكيه بر جايگاه پيامبر ( ص ) بهتر است از آن كس كه پيامبر ( ص ) خود برگزيده است و گمان بردند كه مهاجرِ آن تبار بهتر از آن مهاجر انصارى ربانى و آبروى خاندان هاشم بن\r\n\r\n\r\n","description":"","footnote":"\r\n( 1 ) . تذكرة الخواص 41\r\n( 2 ) . كفاية الطالب فى مناقب على بن ابىطالب ( ع ) 267 ؛ نيز بنگريد : حلية الاولياء 5 / 95 ؛ تاريخ بغداد 4 / 128\r\n( 3 ) . مسند احمد بن حنبل 5 / 275 .\r\n","page_name":" 93 ","page_number":93},
  {"content":"\r\n\r\nعبدمناف است . آگاه باشيد كه نخستين گواهى ناحقى كه در اسلام رخ داد ، شهادت آنان به اين امر بود كه يار ايشان جاىنشين رسول خدا ( ص ) است . پس چون آن ماجراى سعد بن عباده اتفاق افتاد ، از آن سخن برگشتند و گفتند : رسول خدا ( ص ) بى آن‌كه كسى را بر جاى خود بنشاند از دنيا رفت ؛ بنابراين ، پيامبر پاكِ خجسته نخستين كس در اسلام بود كه شهادت ناحق بر ضد او دادند . چيزى نگذرد كه خود پوچى كردارشان را دريابند و آيندگان پوچى سنت‌هاى پيشينيان را ببينند . « 1 »\r\nابن ابىالحديد : اولين خوارى و ذلتى كه به عرب‌ها وارد شد ، مرگ امام حسن ( ع ) بود . « 2 »\r\nطبرى : در سال چهلم با حسن بن على ( ع ) به خلافت بيعت كردند . گويند : اولين كسى كه با او بيعت كرد قيس بن سعد بن عباده بود كه گفت : دست بگشا تا با تو بر كتاب خداى متعال و سنت پيامبرش ( ص ) و نبرد حرمت‌شكنان بيعت كنم . امام حسن ( ع ) به او فرمود : بر پايه‌ى كتاب خدا و سنت پيامبرش ( ص ) كه همين دو شرط وراى هر شرطى است . پس قيس بيعت كرد و خاموش شد و مردم با او پيمان بستند .\r\nابن‌سعد از ابن‌عباس : پيامبر ( ص ) از خديجه دو پسر و چهار دختر داشت ؛ قاسم كه اولين فرزند وى بود ، سپس زينب ، رقيه ، فاطمه ، ام‌كلثوم و عبدالله معروف به طاهر و طيب .\r\nاولين كس از آنان كه درگذشت قاسم بود ، سپس عبدالله . عاص بن وائل ، ابوعمرو بن عاص گفت : نسل پسرانش قطع شد و او ابتر است ؛ پس خداوند متعال اين آيه را نازل كرد :  إِنَّ شانِئَكَ هُوَ الْأَبْتَرُ  « 3 » « به‌راستى كه دشمن تو ابتر است » . « 4 »\r\nدرست همين چيزى است كه در كتاب طبقات آمده كه « طيب » و « طاهر » دو لقب\r\n\r\n\r\n","description":"","footnote":"\r\n( 1 ) . الكافى 8 / 28\r\n( 2 ) . شرح نهج البلاغه 16 / 10\r\n( 3 ) . كوثر 3\r\n( 4 ) . الطبقات الكبرى 1 / 106 .\r\n","page_name":" 94 ","page_number":94},
  {"content":"\r\n\r\nبراى عبدالله است ؛ نه چنان‌كه بسيارى پنداشته‌اند ، اين‌ها دو پسر ديگر او باشند ، يا اين‌كه طيب و طاهر نام پسرى جز عبدالله باشد .\r\nابونعيم اصفهانى از حذيفه نقل كرده است كه گفت : روز محشر ، مردم در يك عرصه گرد مىآيند ، با هيچ كس سخنى گفته نمىشود ، و اولين كسى كه او را فرا مىخوانند ، محمد ( ص ) است كه مىگويد : لبّيك و سَعدَيك ( آرى ، به‌خوشى ) ، تمام نيكىها در دست تو است ، و هيچ بدى به تو باز نگردد ، هدايت‌شده آن است كه تو او را ره بنمايى ، بنده‌ات اينك پيش روى تو است ، من با تو هستم و سوى تو ، هيچ پناهى و راه نجاتى جز سوى تو نيست ، خجسته‌اى و بلند ، پاكى و پروردگار اين سرا . چنين است كه خداى متعال فرمود :  عَسى أَنْ يَبْعَثَكَ رَبُّكَ مَقاماً مَحْمُوداً  « 1 » « اميد آن كه خدايت تو را در جايى ستوده برانگيزاند » . « 2 »\r\nابوالفرج اصفهانى : اولين كس از حسنىها كه در هاشميه ( تبعيدگاه منصور ) درگذشت ، ابراهيم بن حسن بود . عبدالله بن حسن بن حسن ، و حسن بن حسن بن حسن نيز چنين شدند . « 3 »\r\nاين سه نفر ( يعنى ابراهيم و عبدالله و حسن ) از فرزندان صلبى حسن مثنّى بودند كه در زندان كشته شدند يا درگذشتند .\r\nشيخ صدوق : على بن محمد نوفلى گويد : پدرم به من گفت : دليل بدخواهى يحيى بن خالد نسبت به موسى بن جعفر ( ع ) اين بود كه هارون الرشيد فرزندش محمد بن زبيده را نزد جعفر بن محمد بن اشعث گذاشت و اين امر يحيى را خوش نيامد و گفت : چون هارون بميرد ، و حكومت به محمد رسد ، دولت من و فرزندانم سر آيد و كار به دست جعفر و پسرانش افتد . يحيى از آن‌جا كه مىدانست جعفر به تشيع گرايش دارد ، چنين اظهار كرد كه او نيز با وى هم‌كيش است .\r\n\r\n\r\n","description":"","footnote":"\r\n( 1 ) . اسراء 79\r\n( 2 ) . حلية الاولياء 1 / 278\r\n( 3 ) . مقاتل الطالبيين 171 ، 172 و 173 .\r\n","page_name":" 95 ","page_number":95},
  {"content":"\r\n\r\nجعفر از اين امر شادمان شد و همه‌ى كارهاى خود را با او در ميان نهاد و يحيى همين مسأله را به هارون كه او و پدرش را در يارى رساندن به خلافت عباسيان احترام مىگذاشت ، گزارش داد .\r\nراوى پس از يادكرد دستور هارون در خصوص پرداخت بيست‌هزار دينار به جعفر مىافزايد : يحيى به هارون‌الرشيد گفت : من گزارش كار جعفر و مذهبش را با تو در ميان\r\nنهادم ، اما تو آن را دروغ مىپندارى ؟ آزمونى است كه مىتوان كار را با آن سنجيد . هارون پرسيد : آن آزمون كدام است ؟ گفت : از هيچ طرف پولى نرسد ، جز آن كه جعفر خمس آن را براى موسى بن جعفر جدا مىكند ، و ترديدى ندارم كه او اين كار را حتى در مورد آن بيست‌هزار دينار نيز انجام داده است . هارون گفت : آزمونى است ! پس شبانه كسى را سراغ جعفر فرستاد . جعفر پيش از اين دريافته بود كه يحيى نزد هارون از او بدگويى كرده است و آنان پيش‌تر در اين باره با يكديگر بگومگو كرده و دشمنىشان را نمايان ساخته بودند .\r\nچون فرستاده بر در سراى جعفر كوبيد ، وى بيم آن برد كه هارون سخن يحيى را پذيرفته باشد ؛ بنابراين غسل كرد و مشك و كافورى طلبيد و خود را با حنوط آراست و كفنى از بُرد بر تن كرد و رهسپار دربار رشيد شد . هارون پرسيد : اين بُرد چيست ؟ گفت : دانسته‌ام كه نزد تو از من بد گفته‌اند و از اين كه در اين گاهِ شب سراغ من بفرستى و مرا بكشى در امان نبودم . هارون گفت : هرگز اين كار را نكنم . اما به من خبر داده‌اند كه تو خمس هر درآمدى را نزد موسى بن جعفر مىفرستى و اين كار را حتى در باره‌ى آن بيست‌هزار دينار نيز كرده‌اى . خواستم اين را بدانم . گفت : الله اكبر ! فرمان مىدهى تا يكى از خادمان برود و آن را مُهرزده نزد تو آورد . رشيد به خادم دستور داد كه مُهر جعفر را در اختيار گير تا مال را نزد من آورى . جعفر نام كنيزى را كه آن پول دست وى بود گفت . پس بدره‌هاى زر را با همان مهرها آوردند . جعفر به گفت : اين اولين چيزى است كه با آن ، دروغِ كسى را در نزد تو از من بد گفته است ، مىدانى . هارون گفت : راست گفتى ، در\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nامان باش و برو . « 1 »\r\nهمو مرفوعاً از محمد بن محمود عبدى روايت كند : امام كاظم ( ع ) را نزد هارون بردند . رشيد گفت : گويا دو خليفه در ميان است كه خراج مىستانند . فرمود : تو را به خدا پناه مىدهم كه گناه من و گناه خودت را بر گردن گيرى و باطل را از دشمنانمان بپذيرى . تو خود دانسته‌اى كه از وقتى پيامبر ( ص ) درگذشت ، بر ما دروغ بسيار بسته‌اند . . . تا آن‌جا كه گويد : هارون گفت : مرا گفته‌اند كه تو هرگز دروغ نگويى . پس مىخواهم در باره‌ى چيزهايى بپرسم كه ديرى است در سينه نهفته‌ام ؛ و گفت : اگر راست گفتى و تقيه‌اى را كه شما فرزندان فاطمه بدان شهرت داريد ، وانهادى ، در امان هستى . مرا خبر ده كه چرا شما را بر ما برترى داده‌اند ؟ در حالى كه ما و شما شاخه‌هاى يك درختيم ، ما و شما فرزندان عبدالمطلب هستيم ، ما فرزندان عباسيم و شما فرزندان ابوطالب ، كه هر دو عموهاى پيامبر بودند و به يك اندازه با او خويشاوندى داشتند .\r\nامام فرمود : ما در خويشاوندى نزديك‌تريم ؛ زيرا ابوطالب و عبدالله از يك مادر بودند و عباس از آن مادر نبود .\r\nپرسيد : پس چرا ادعا مىكنيد كه شما وارثان پيامبر هستيد ، در حالى كه زنده بودن عمو ، مانع از ارث بردن پسرعمو است ، ابوطالب پيش از پيامبر درگذشت ، اما عباس پس از رحلت پيامبر زنده بود ؟\r\nامام فرمود : در سخن على ( ع ) است كه با وجود فرزند صلبى ، خواه پسر و خواه دختر ، كسى جز والدين و زوج و زوجه ، ارث نمىبرد و با وجود فرزند صلبى ، عمو ميراثى ندارد . كتاب خدا نيز سخنى از اين كه شما مىگوييد به ميان نياورده است . اما تيم و عدى و اميه ، بر پايه‌ى رأيى دور از حقيقت و بى آن‌كه در اين باره سخنى از پيامبر ( ص ) رسيده باشد ، گفته‌اند كه عمو به جاى پدر است . عالمانى هم كه در اين باب سخنى از على ( ع ) را پذيرفته‌اند ، احكام داورىهايشان خلاف احكام و داورىهاى آن جماعت\r\n\r\n\r\n","description":"","footnote":"\r\n( 1 ) . عيون اخبار الرضا ( ع ) 1 / 70 .\r\n","page_name":" 97 ","page_number":97},
  {"content":"\r\n\r\nاست . از جمله نوح بن دراج است كه در اين مسأله به ديدگاه على ( ع ) گراييده و بدان حكم داده است ؛ همان كسى كه تو وى را بر دو شهر بصره و كوفه ولايت داده‌اى .\r\nامام افزون بر اين ، به دو فرمود : پيامبر ( ص ) كسى را كه هجرت نكرده باشد ميراث‌بر خويش نساخته است و تا كسى به هجرت نپرداخته باشد ولايتى برايش ثابت نيست .\r\nپرسيد : دليل تو بر اين سخن چيست ؟ فرمود : اين كلام خداى متعال كه  وَ الَّذِينَ آوَوْا وَ نَصَرُوا أُولئِكَ بَعْضُهُمْ أَوْلِياءُ بَعْضٍ وَ الَّذِينَ آمَنُوا وَ لَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا  « 1 » « و آنان كه ايمان آوردند و هجرت نكردند از ولايت آنان چيزى بر شما نباشد ، تا اين‌كه هجرت كنند » ، و راستى كه عباس از آنانى بود كه هجرت نكرد .\r\nرشيد گفت : چرا به عامه و خاصه اجازه داده‌ايد كه شما را به پيامبر ( ص ) منسوب دارند و « يا ابن رسول‌الله » خطابتان كنند ، در حالى كه شما فرزندان على هستيد ، و هر كسى را به پدرش نسبت دهند و فاطمه بسترى بيش نيست و پيامبر ( ص ) جدّ مادرى شما است ؟\r\nحضرت فرمود : اگر پيامبر ( ص ) زنده شود و دختر تو را خواستگارى كند ، آيا پاسخ مثبت مىدهى ؟\r\nگفت : بدين امر افتخار مىكنم .\r\nفرمود : اما او از دختر من خواستگارى نخواهد كرد و من نيز او را نخواهم پذيرفت ؛ زيرا او مرا زاده است و من فرزند او هستم .\r\nپرسيد : چگونه خود را ذريه‌ى او مىدانيد ، در حالى كه او نسلى ندارد ؛ زيرا نسل از فرزند پسرى باشد و شما فرزندان دخترى او هستيد ؟\r\nفرمود : آيا مرا از ادامه‌ى سخن معذور نمىدارى ؟\r\nگفت : نه ، اى زاده‌ى على ؛ مگر اين كه مرا از دليل خويش آگاه كنى ؛ چه تو سرور آنانى و پيشواى اين روزگارشان و شما اى پسران على ، ادعا مىكنيد كه هيچ چيز ، حتى\r\n\r\n\r\n","description":"","footnote":"\r\n( 1 ) . انفال 72 .\r\n","page_name":" 98 ","page_number":98},
  {"content":"\r\n\r\nيك الف و واو در كتاب خدا نباشد جز آن‌كه شما تفسير و تأويل آن را مىدانيد و به اين سخن خدا استدلال مىكنيد كه :  ما فَرَّطْنا فِي الْكِتابِ مِنْ شَيْءٍ  « 1 » « چيزى را در كتاب واننهاديم » و خود را از رأى و نظر دانشمندان و قياس آنان بىنياز شمرده‌ايد .\r\nامام فرمود :  مِنْ ذُرِّيَّتِهِ داوُدَ وَ سُلَيْمانَ وَ أَيُّوبَ وَ يُوسُفَ وَ مُوسى وَ هارُونَ وَ كَذلِكَ نَجْزِي الْمُحْسِنِينَ  « 2 » « و از ذريه‌ى او داوود و سليمان و ايوب و يوسف و موسى و هارون هستند ، و اين گونه نيكوكاران را پاداش دهيم » . تا آن‌جا كه فرمود : اين پيامبران از طريق مريم ( ع ) نسبت داده شده‌اند ؛ ما نيز از طريق فاطمه ( س ) به ذريه‌ى پيامبر ( ص ) پيوسته‌ايم .\r\nامام ( ع ) هم‌چنين فرمود : اين سخن خداى متعال را نيز به تو يادآور مىشوم كه  فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ  « 3 » « پس از علمى كه براى تو آمد ، هر كس با تو محاجّه كرد ، پس بگو : بياييد فرزندانمان و فرزندانشان و زنانمان و زنانشان و خودمان و خودشان را فرا خوانيم ، آن‌گاه مباهله كنيم و نفرين خدا را بر دروغ‌گويان قرار دهيم » . هيچ كس جز على و فاطمه و حسن و حسين ( عليهم السلام ) ادعا نكرده است كه پيامبر ( ص ) او را به گاه مباهله با مسيحيان زير كساى خويش برده باشد ؛ بنابراين ، تأويل اين سخن خداى متعال كه فرمود : « فرزندانمان » حسن و حسين ( ع ) و « زنانمان » فاطمه ( س ) و « خودمان » على بن ابىطالب ( ع ) است .\r\nافزون بر اين ؛ علما در اين رخداد همداستان شده‌اند كه در روز احد ، جبرئيل گفت : اى محمد ، اين است معناى فداكارى از على ! پيامبر ( ص ) فرمود : چون او از من است و من از او ، و جبرئيل گفت : و من از هر دو ، و ادامه داد : شمشيرى جز ذوالفقار و جوانمردى همتاى على نباشد !\r\n\r\n\r\n","description":"","footnote":"\r\n( 1 ) . انعام 36\r\n( 2 ) . همان 84\r\n( 3 ) . آل‌عمران 61 .\r\n","page_name":" 99 ","page_number":99},
  {"content":"\r\n\r\nما پسران عموى تو به اين سخن جبرئيل مىباليم كه او از ما است .\r\nرشيد گفت : نيكو گفتى ! خواسته‌هايت را در پيشگاه ما عرضه دار .\r\nفرمود : اولين خواسته‌ى من آن است كه اجازه دهى تا به حرم پيامبر ( ص ) و ميان خانواده‌ام بازگردم .\r\nگفت : تا ببينيم ! « 1 »\r\nشيخ صدوق از امام رضا ( ع ) : اولين كسى كه در روزگار اسلامى در شام برايش آبجو آوردند يزيد بود . آن را در حالى برايش مهيا كردند كه سر سفره نشسته بود و آن را بر سر امام حسين ( ع ) ريخت و خود نوشيد و اطرافيانش را نوشانيد و گفت : بنوشيد كه شرابى خجسته است ؛ در خجستگىاش همين بس كه اولين بار آن را در حالى نوشيديم كه سر دشمنمان پيش روى ما بود . « 2 »\r\nابوالفرج اصفهانى در با اسناد خود گويد : مأمون كسى را سراغ جماعتى از فرزندان ابوطالب فرستاد تا آنان را كه على بن موسى الرضا ( ع ) نيز در ميانشان بود ، از مدينه نزد خويش بياورد . فرستاده‌ى مأمور احضار كه يك خراسانى به نام جلودى بود ، آنان را از راه بصره نزد مأمون رهسپار كرد و او ايشان را در سرايى سكونت بخشيد و على بن موسى الرضا را در خانه‌اى جدا منزل داد و او را نزد فضل بن سهل فرستاده و به وى اطلاع داد كه مىخواهد براى او پيمان بگيرد و او را فرمود تا با برادرش حسن بن سهل نزد او آيند تا در اين باره سخن كنند و چنين كردند و حسن اين مسأله را گران شمرد و مأمون را از پيامدهاى بيرون شدن حكومت از دست خاندان عباسى هشدار داد .\r\nمأمون به او گفت : من با خدا عهد كرده‌ام كه اگر بر آن خليفه‌ى مخلوع پيروز شدم ، خلافت را به بهترين كس از ميان خاندان ابوطالب بسپارم و اينك كسى را فاضل‌تر از اين مرد نمىشناسم . آن دو يعنى فضل و حسن با او همداستان شدند . پس مأمون آنان را نزد على بن موسى الرضا ( ع ) فرستاد و اين مطلب را بر او عرضه داشتند و او سر باز زد . آنان\r\n\r\n\r\n","description":"","footnote":"\r\n( 1 ) . بنگريد به : عيون اخبار الرضا ( ع ) 1 / 81 تا 85 ؛ به اختصار نقل شد .\r\n( 2 ) . عيون اخبار الرضا ( ع ) 2 / 23 .\r\n","page_name":" 100 ","page_number":100},
  {"content":"\r\n\r\nپيوسته پاى فشردند و او هر بار انكار كرد و رخ برتافت تا اين‌كه يكى از آن دو گفت : به خدا قسم ، مرا فرمان داده است كه اگر با خواسته‌اش مخالفت كردى ، گردنت را بزنم .\r\nآن‌گاه مأمون او را فرا خواند و او را نامزد ولايت‌عهدى كرد و امام امتناع ورزيد . پس با او سخنى گفت كه از آن بوى تهديد مىآمد : عمَر شورايى شش نفره فراهم كرد كه جدّ تو يكى از آنان بود و گفت : هر كه مخالفت كرد گردنش را بزنيد ؛ گريزى از پذيرش اين كار نيست . پس على بن موسى الرضا ( ع ) به التماس‌هاى او پاسخ داد .\r\nآن‌گاه مأمون در روز پنج‌شنبه نشست و فضل بن سهل بيرون رفت و ديدگاه مأمون در باره‌ى على بن موسى ( ع ) را كه او ولىعهد است و او را « رضا » ناميده است ، با مردم در ميان نهاد و ايشان را فرمود تا جامه‌ى سبز بر تن كنند و روز پنج‌شنبه‌ى آينده براى تجديد بيعت نزد او روند و جيره‌ى سالانه را نيز بستانند .\r\nچون آن روز فرا رسيد ، مردم همراه فرماندهان و قاضيان و ديگران سبزپوش حاضر شدند . مأمون نشست و دو پشتىِ بزرگ نهاده شده بود تا امام نيز به مجلس و محضر او بپيوندد . امام رضا ( ع ) را با جامه‌اى سبز و در حالى كه دستار و شمشيرى داشت ، بر آن نشانيد و پسرش عباس بن مأمون را فرمان داد تا به عنوان اولين كس از ميان مردم با او بيعت كند . پس امام رضا ( ع ) دست خويش فراز آورد چنان كه پشت دستش رو به صورت خودش بود و كف دستش رو به سوى مردم .\r\nمأمون به وى گفت : دست خويش براى بيعت بگشا ! امام ( ع ) به او فرمود : رسول خدا ( ص ) اين گونه بيعت مىكرد . پس مردم با او بيعت كردند و بسته‌هاى هدايا را نهادند و سخنرانان و سرايندگان برخاستند و اندر فضايل او و مناسبات وى با مأمون سخن‌ها گفتند . « 1 »\r\nواحدى از عايشه نقل كرده است : اولين بار وحى بر پيامبر ( ص ) با رؤياى صادقه آغاز شد ؛ هيچ رؤيايى نمىديد جز آن‌كه چيزى هم‌چون سپيده‌ى بامدادى بر او آشكار\r\n\r\n\r\n","description":"","footnote":"\r\n( 1 ) . مقاتل الطالبيين 454 .\r\n","page_name":" 101 ","page_number":101},
  {"content":"\r\n\r\nمىشد . بعدها به خلوت علاقه يافت ، پس به حرا روانه مىشد و در آن درنگ مىكرد و چند شب آن‌جا مىماند و براى اين ماندن توشه برمىداشت . سپس سوى خديجه بازمىگشت و توشه‌اى همسان برمىگرفت تا اين كه در غار حرا حق بر او نمايان شد و فرشته بيامد و گفت : بخوان ، گفت : خواندن نتوانم .\r\nپيامبر فرمود : پس مرا گرفت و در آغوش فشرد ، تا جايى كه خسته‌ام كرد . آن‌گاه مرا رها ساخت و گفت : بخوان . گفتم : خواندن نمىتوانم ، پس بار ديگر در آغوش فشرد ، تا جايى كه خسته‌ام كرد ، و مرا رها ساخت و گفت : بخوان . گفتم : خواندن نمىتوانم . پس بار ديگر مرا در آغوش فشرد ، تا جايى كه خسته‌ام كرد و گفت :        اقْرَأْ بِاسْمِ رَبِّكَ الَّذِي خَلَقَ ( 1 ) خَلَقَ الْإِنْسانَ مِنْ عَلَقٍ ( 2 ) اقْرَأْ وَ رَبُّكَ الْأَكْرَمُ ( 3 ) الَّذِي عَلَّمَ بِالْقَلَمِ ( 4 ) عَلَّمَ الْإِنْسانَ ما لَمْ يَعْلَمْ ( 5 ) كَلَّا إِنَّ الْإِنْسانَ لَيَطْغى ( 6 )        « 1 » « بخوان به نام پروردگارت كه آفريد ، انسان را از علق آفريد ، بخوان و پروردگارت گرامىتر است كه با قلم آموزش داد و انسان را آنچه نمىدانست آموخت » .\r\nآن‌گاه با دلى لرزان نزد خديجه بازگشت و گفت : مرا بپوشانيد ، مرا بپوشانيد ! پس او را چندان پوشاندند كه وحشت از او رخت بربست و گفت : اى خديجه ، مرا چه شده است ؟ و خديجه ماجرا را با او گفت . پرسيد : و آيا تو بر من بيم بردى ؟ گفت : هرگز ، مژده بده ! به خدا قسم كه هرگز اندوهى بر تو نيست ؛ چه ، تو با خويشان مىپيوندى ، سخن راست مىگويى ، عهده‌دار ناتوانان مىشوى ، ميهمان را گرامى مىدارى ، در گرفتارىها مردم را يارى مىدهى . . « 2 »\r\nشيخ مفيد به نقل از سيف بن عميره گويد : نزد منصور بودم ، او بى آن‌كه چيزى بپرسم چنين گفت : اى سيف ، ناگزير پيكى از آسمان به نام مردى از فرزندان ابوطالب ندا در خواهد داد . گفتم : اى امير مؤمنان ، فدايت گردم اين سخنى است كه پيش از اين نشنيده‌ام . گفت : اى سيف ، به‌راستى كه سخنى حق است ؛ وقتى چنين شود ما اولين\r\n\r\n\r\n","description":"","footnote":"\r\n( 1 ) . علق 1 تا 6\r\n( 2 ) . اسباب النزول 5 .\r\n","page_name":" 102 ","page_number":102},
  {"content":"\r\n\r\nكسانى باشيم كه او را پاسخ دهيم . اگر اين را همه‌ى مردم زمين مىگفتند ، ولى من آن را از ابوجعفر محمد بن على نشنيده بودم ، نمىپذيرفتم ؛ اما او محمد بن على ( ع ) است . « 1 »\r\nيعقوبى : اسماعيل بن على عباسى از برگزيدگان ايشان بود كه منصور او را بر فارس گمارد . مهلهل حرورى در آن‌جا شورش كرد و اسماعيل با گروه او روبه‌رو شد و وى را كشت و سپاهش را شكست داد و چهارصد تن از يارانش را به اسارت گرفت . برادرش عبدالصمد بن على گفت : گردنشان را بزن . پاسخ داد : اولين كسى كه شيوه‌ى رويارويى با اهل قبله را به ما آموخت ، على بن ابىطالب ( ع ) بود كه اسيران ايشان را نمىكشت و گريزندگانشان را دنبال نمىكرد و بر زخمىهاشان نمىتاخت . « 2 »\r\nواحدى : مفسران گويند : پيامبر ( ص ) دو ماه پيش از جنگ بدر ، و درست هفده ماه پس از هجرت به مدينه ، پسرعمويش عبدالله بن جحش را با هشت تن گسيل داشت تا به بطن نخله ميان مكه و طائف رسيد . در اين هنگام ، كاروانى از قريش كه خرما و پوست و ديگر فرآورده‌هاى طائف را داشت از آن‌جا مىگذشت و عمرو بن حضرمى و حكم بن كيسان و دو مخزومى به نام‌هاى عثمان بن عبدالله بن مغيره و نوفل بن عبدالله با آنان بودند . ابن‌جحش با يارانش گفت : آنان از شما ترسيده‌اند . يكى از شما سرش را بتراشد و با آنان رودررو شود ، چون ببينند كه سر تراشيده است ، ايمن شوند و بگويند اينان طايفه‌اى عمره‌گزار هستند . پس چنين كردند ؛ و اين در واپسين روز جمادى الآخرة بود و آنان ميان جمادى و رجب در ترديد بودند .\r\nراى زدند و گفتند : اگر امشب آنان را رها كنيم وارد ماه حرام شوند و از دست بروند . پس واقد بن عبدالله سهمى ، تيرى افكند و با آنان عمرو بن حضرمى را بكشت و او اولين كشته از مشركان بود . حَكم و عثمان نيز به اسارت در آمدند و آنان نخستين اسيران در اسلام بودند . نوفل هم گريخت . آنان كاروان و اسيرانش را نزد پيامبر ( ص ) آوردند . قريشيان گفتند : محمد ماه حرام را پاس نداشته است .\r\n\r\n\r\n","description":"","footnote":"\r\n( 1 ) . الارشاد 2 / 370\r\n( 2 ) . تاريخ اليعقوبى 2 / 383 .\r\n","page_name":" 103 ","page_number":103},
  {"content":"\r\n\r\nتا آن‌جا كه گويد : چون اين سخن به پيامبر ( ص ) رسيد ، ابن‌جحش و يارانش را فرمود : من شما را به جنگ در ماه حرام و باز داشتن كاروان و به اسارت گرفتن اين دو دستور ندادم . حضرت از اين‌كه چيزى از ايشان بستاند ، پرهيز كرد . گفتند : ما وقتى ابن‌حضرمى را كشتيم ، شب بر ما گذشت و آن‌گاه هلال رجب را ديديم و ندانستيم كه در رجب او را كشته‌ايم يا در جمادى . مردم در اين باب سخن بسيار كردند . آن‌گاه خداوند اين آيه را نازل فرمود : « 1 » « تو را از ماه حرام مىپرسند كه جنگ در آن چگونه باشد ؟ بگو : جنگ در آن كارى گران است ، ولى بازداشتن از راه خدا و بيرون راندن ساكنان آن سرزمين از آن ، نزد خداوند گران‌تر است » . سپس پيامبر ( ص ) كاروان را گرفت و خمس آن را جدا كرد و اين اولين خمس در اسلام بود و باقيمانده‌ى آن را ميان سربازان آن سريه تقسيم فرمود و اين اولين غنيمت در اسلام بود . مكيان براى فديه‌ى اسيرانشان چيزها فرستادند .\r\nتا آن‌جا كه گويد : حَكم بن كيسان اسلام آورد و با پيامبر ( ص ) بماند و در روز نبرد بئرمعونه به شهادت رسيد ، اما عثمان بن عبدالله به مكه برگشت و در آن‌جا كافر بمرد . نوفل بن عبدالله هم در روز جنگ احزاب اسب خويش را به خندق سرازير كرد تا سوى مسلمانان بتازد ، اما از اسب فرو افتاد و هر دو به خاك درغلتيدند و مشركان پولى عرضه داشتند تا در برابر ، جنازه‌ى او را بستانند ؛ پيامبر ( ص ) فرمود : او جنازه‌اى ناپاك دارد و ديه‌اى ناپاك ! « 2 »\r\nشيخ مفيد : از سخن اميرالمؤمنين ( ع ) كه وقتى خبر راهى شدن بِسر به يمن را شنيد ، مردم را چنين بسيج كرد : اى مردم ، اولين كاستى و آغاز پيمان‌شكنى شما آن‌گاه بود كه خردمندان و صاحب‌نظران شما رخت بربستند ؛ همانان كه چون لب مىگشودند\r\n\r\n\r\n","description":"","footnote":"\r\n( 1 ) . بقره 217\r\n( 2 ) . اسباب النزول 42 .\r\n","page_name":" 104 ","page_number":104},
  {"content":"\r\n\r\nراست مىگفتند ، وقتى كلامى بر زبان مىآوردند از عدالت دم مىزدند و هنگامى كه فرا خوانده مىشدند ليك مىگفتند ؛ شما را اما در آغاز و انجام ، نمايان و پنهان ، روز و شب و بامدادان و شامگاهان خوانده‌ام ، اما دعوت من جز بر گريز و عقب‌نشينى شما نيفزود . آيا اين پند دادن‌ها و فراخوان‌ها شما را در پيمودن راه هدايت و حكمت سودمند نيفتد ؟ به‌راستى كه من به آنچه شما را به صلاح آورَد و كژىهاتان را راست كند دانايم . ولى اين گونه نيست كه با تباهى خود شما را به اصلاح بخوانم . لختى مرا مهلت دهيد . به خدا قسم ، گويا مردى سوى شما آمده كه شما را باز دارد و شكنجه‌تان دهد و به همان سان ، خدا او را عذاب كند . ننگ مسلمانان و نابودى دين باشد كه فرزند ابوسفيان اراذل و اشرار را فرا خواند و پاسخ شنود و من شما را كه بهترين و گزيده‌ترين هستيد بخوانم و سر باز زنيد و مقاومت كنيد . انسان‌هاى باتقوا چنين نكند ! « 1 »\r\nگويم : با اين سخن خود كه فرمود : « گويا مردى سوى شما آمده . . . » به يوسف بن عمر اشاره دارد كه سرپيچان از جنگ را عذاب كرد و خود تا گاه مرگ عذاب شد .\r\nنصر بن مزاحم : احنف خواست كه در هنگامه‌ى تحكيم ، نهان ابوموسى را بيازمايد . پس به او گفت : اگر عمروعاص به داورى على خرسند نشد ، او را مخيّر كن تا عراقيان خود هر كس از قريشيان شام را كه خواستند انتخاب كنند ؛ قطعاً آنان گزينش را به ما مىسپارند\r\nو ما هر كه را خود مىخواهيم انتخاب كنيم . اگر نپذيرفتند ، شاميان از قريش عراق كسى را كه خواهند برگزينند كه اگر چنين كنند ، نتيجه‌ى كار در دست ما است . ابوموسى گفت : گفته‌هايت شنيدم . و به گفته‌ى احنف اعتراضى نكرد .\r\nاحنف نزد على ( ع ) رفت و گفت : اى امير مؤمنان ، ابوموسى اولين كَره‌ى خود را از مشكِ خويش گرفت . چنين مىبينم كه ما كسى را فرستاده‌ايم كه با بركنارى تو مخالفتى ندارد .\r\nعلى ( ع ) فرمود : اى احنف ، خداوند به كار خويش چيره است . گفت : اى امير ، ما نيز\r\n\r\n\r\n","description":"","footnote":"\r\n( 1 ) . الارشاد 1 / 272 .\r\n","page_name":" 105 ","page_number":105},
  {"content":"\r\n\r\nاز همين مىناليم . « 1 »\r\nابن‌سنان گويد : از امام رضا ( ع ) پرسيدم : آيا خداوند پيش از آن‌كه خلق را بيافريند ، به نفس خويش آگاه بود ؟ فرمود : آرى . گفتم : آن را مىديد و مىشنيد ؟ فرمود : نيازمند اين امر نبود ؛ زيرا از خود چيزى نمىپرسيد و چيزى نمىخواست . او خود بود و خودش او بود . قدرتش نيز بر همه جا گسترش داشت ؛ بنابراين ، او براى خود هيچ نيازى نداشت كه نامى بر خويش نهد . اما در برابر مردمان نام‌هايى بر خود نهاد تا آنان او را بدان‌ها بخوانند ؛ چه اگر او با نام خوانده نشود ، شناخته نگردد . اولين نامى كه براى خود برگزيد « العلى العظيم » بود . اين نخستين نام او باشد كه از هر چيز برتر است . « 2 »\r\nابن ابىيعفور گويد : به امام صادق ( ع ) گفتم : در اين كلام خداى متعال كه فرمود :  هُوَ الْأَوَّلُ وَ الْآخِرُ  « 3 » « او اول است و او آخر است » تفسير واژه‌ى آخر را براى ما بيان فرما . فرمود : هيچ چيزى نيست جز آن‌كه شروعى دارد و دچار تغيير مىشود يا دگرگونى و نابودى بر آن عارض مىگردد ، يا از رنگى به رنگى در مىآيد ، و هيئتى را وامىنهد و هيئتى ديگر را مىپذيرد ، و از صفتى به صفتى تبديل مىشود ، و از فزونى به كاستى مىرسد ، و از كاستى به فزونى ، مگر پروردگار جهانيان كه هرگز نابود نمىشود ، و پيوسته در يك حال است . او آغازين است پيش از هر چيز و واپسين است و از ميان نمىرود ، و صفت‌ها و نام‌ها در او ديگرگونه نمىشود ، بر خلاف ديگرانى چون انسان كه روزى خاك است ، روزى گوشت است ، روزى استخوان پوسيده است و روزى خاك . « 4 »\r\nجاحظ : ابوعبيده معمر بن مثنى گويد : اولين خطبه‌اى كه على بن ابىطالب ( ع ) ايراد كرد اين بود :\r\nهيچ كس جز بر جان خويش بيم نبرَد ، كه هر كس بر جان خويش نترسد ، در حالى\r\n\r\n\r\n","description":"","footnote":"\r\n( 1 ) . وقعة صفين 536\r\n( 2 ) . الكافى 1 / 113\r\n( 3 ) . حديد 3\r\n( 4 ) . همان 115 .\r\n","page_name":" 106 ","page_number":106},
  {"content":"\r\n\r\nكه آتش پيش روى او است ، از بهشت رويگردان باشد .\r\nكوشنده‌اى تلاشگر كه رهايى يابد ، جوينده‌اى كه اميد بَرد ، و كسى كه كوتاهى و سستى كند و در آتش باشد ؛ اين سه تن ؛ و دو تن ديگر : فرشته‌اى با دو بال در پرواز ، و پيامبرى دست در دست خدا . ششمى در كار نيست .\r\nهر كه به‌ياوه ادعا كرد نابود شد ، و هر كه بىپروا به كارى پرداخت به تباهى فتاد .\r\nراست و چپ كمين‌گاه گمراهى است ، و راه درست ، ميانه است ، راهى كه كتاب جاودان خدا و سنت پيامبر و يادمان‌هاى نبوت بر آن تكيه دارد .\r\nخدا اين امت را با دو دارو درمان كرد : شمشير و تازيانه . پيشوا را نشايد كه در آن دو كوتاهى كند .\r\nپس در خانه‌هاى خويش جاى گيريد و كار خود را سامان دهيد ، توبه نيز در برابر شما است .\r\nهر كه ستيز درونى خويش با حق را نمايان كرد نابود شد .\r\nشما را كارهايى بود كه در آن مرا به‌سختى نكوهيديد ، حال آن‌كه در اين نكوهش نه ستوده بوديد و نه درستكار .\r\nبدانيد كه من اگر بخواهم ، مىگويم . خدا از گذشته‌ها در گذشته است . آن دو مرد رفته‌اند و سومى برخاست ؛ چونان كلاغى كه همه‌ى آزمندى وى شكمش بود . واىِ او ؛ كه اگر دو بالش چيده مىشد و سرش را مىبريدند برايش بهتر بود .\r\nاينك بنگريد ؛ اگر آنچه را هست نادرست مىبينيد ، با آن بستيزيد و اگر روا مىدانيد از آن پشتيبانى كنيد . حقى است و باطلى ، و هر يك را مردمانى . اگر روزى باطل به صحنه آيد ديرى است كه اين گونه است . و اگر راستى و حقيقت در اقليت افتد چه بسا و شايد كه چنين است . بسيار كم صورت گرفته است كه چيزى از دست برود و بازآيد . پس اگر كار به دست شما برگشت ، نيك‌بخت باشيد . من از آن بيم مىبرم كه سست شويد . ما را نشايد جز آن كه بكوشيم .\r\nجاحظ افزايد و گويد : ابوعبيده گفت : جعفر بن محمد در همين باب روايت كرده است :\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nهان ، كه نيكانِ عترت من و پاكانِ نژاد من ، در خُردى خردمندترين هستند و در بزرگى داناترين . هان كه ما اهل خانه‌اى هستيم كه از دانش خدايى آموخته‌ايم و به فرمان خدايى داورى كرده‌ايم و از گفته‌هاى راست بشنيده‌ايم و اگر آثار ما را پى گيريد به روشنگرىهاى ما راه يابيد و اگر عمل نكنيد خداوند شما را به دست ما نابود كند . درفش حقيقت با ما است ؛ هر كه از ما پيروى كند بدان پيوندد و هر كه از آن باز ماند فرو غلتد . هان كه شكست هر مؤمنى به دست ما دور شود و گردن‌آويز ننگ از گردن‌ها شما به دست ما گشوده گردد ، همه‌ى دستاوردها با ما بود ، آيين با ما آغاز شد نه با شما ، و فرجام كارها با ماست نه با شما . « 1 »\r\nشيخ صدوق : خداوند متعال به يكى از پيامبران چنين وحى كرد : چون به بامداد رسيدى ، اولين چيزى را كه رو در روى تو قرار گرفت ، بخور ، دومى را پنهان كن ، سومى را بپذير ، چهارمى را نااميد مكن و از پنجمى بگريز . وقتى به صبح در آمد ، روانه شد و كوه سياه بزرگى رو در روى او رخ نمود . ايستاد و گفت : پروردگار من فرمان داده كه اين را بخورم . شگفت‌زده ، در خود فرو رفت و با خويشتن گفت : خداى من مرا فرمانى نمىدهد كه نتوانم . پس راهى شد تا آن را بخورد ، هر چه بدان نزديك‌تر مىشد كوچك‌تر مىنمود ، تا به كوه رسيد و آن را لقمه‌اى يافت و بخورد و گواراترين چيزى بود كه خورده بود .\r\nچون از آن گذشت ، طشتى زرين يافت و گفت : خدا مرا فرمان داده كه اين را پنهان سازم ، گودالى كند و طشت را در آن نهاد و بر آن خاك ريخت و راهى شد . چون رو برگرداند ، طشت را ديد كه سر از خاك برآورده است ، با خود گفت : من كارى را كه خدا گفته بود كردم .\r\nپس روانه شد و پرنده‌اى را ديد كه يك باز در پى او بود و پيرامونش مىچرخيد . گفت : خدا فرموده تا اين را پذيرا شوم ، آستين خود را گشود و پرنده درون آن شد . باز گفت : شكار مرا كه روزها در پى آن بودم از من ستاندى . و چون خدا به او گفته بود كه چهارمى\r\n\r\n\r\n","description":"","footnote":"\r\n( 1 ) . البيان و التبيين 2 / 34 .\r\n","page_name":" 108 ","page_number":108},
  {"content":"\r\n\r\nرا نااميد مكن ، تكه‌اى از ران را كند و پيش آن انداخت و راهى شد و گوشت مرده‌اى گنديده و كرم‌افتاده را ديد و با خود گفت : خدا مرا فرموده تا از اين بگريزم و گريخت .\r\nچون باز گشت در خواب ديد كه گويا او را گفته‌اند : آنچه را به تو گفتند ، انجام دادى ؛ اما مىدانى چه‌ها بود ؟ گفت : نه .\r\nگفت : آن كوه ، خشم بود ، بنده هر گاه خشمگين شود ، از شدت خشم خود را نمىبيند ، اما اگر خود را بازيابد و خشمش را فرو نشاند ، فرجام آن چونان لقمه‌اى گوارا بر جانش نشيند .\r\nو آن طشت عمل صالح بود كه هر گاه بنده او را پنهان سازد ، خدا نخواهد ، جز آن‌كه نمايان و هويدايش كند .\r\nو آن پرنده مردى است كه تو را پند دهد ، آن را بپذير .\r\nو آن باز كسى است كه نيازى را با تو در ميان مىنهد ، نااميدش مساز .\r\nو آن گوشت گنديده غيبت است ، از آن بپرهيز . « 1 »\r\nاسكافى : عثمان بن سعيد خزاز از على بن حرار از على بن عامر از ابوجحاف از حكيم وابسته‌ى زاذان نقل كند كه گويد : شنيدم كه على ( ع ) مىفرمود : هفت سال پيش از ديگران نماز گزاردم ، سجده مىكرديم و ركوع نداشتيم . اولين نمازى كه در آن ركوع به جا آورديم ، نماز عصر بود . « 2 »\r\nگويم : اين خبرى غريب است .\r\nدر همان جا است : عبدالله بن ابىسفيان بن حارث بن عبدالمطلب در پاسخ وليد بن عقبه گفته است :\r\n و إن ولى الله بعد محمد * على و فى كل المواطن صاحبه\r\nوصى رسول الله حقا و صنوه * و اول من صلى و من لان جانبه \r\n« ولىّ خدا پس از محمد ( ص ) تنها على ( ع ) است كه در همه جا همراه او بود .\r\n\r\n\r\n","description":"","footnote":"\r\n( 1 ) . عيون اخبارالرضا ( ع ) 2 / 250\r\n( 2 ) . العثمانية 291 .\r\n","page_name":" 109 ","page_number":109},
  {"content":"\r\n\r\nجانشين به‌حق و ياور وى و نخستين كسى كه نماز خوانده و به دو گرويده است . »\r\nو خزيمة بن ثابت گفت :\r\n وصى رسول الله من دون اهله * و فارسه قد كان فى سالف الزمن\r\nو اول من صلى من الناس كلهم * سوى خيرة النسوان و الله ذومنن \r\n« جانشين رسول خدا ( ص ) از ميان همه‌ى خاندان او است و از ديرباز شهسوار او بود ، و نخستين كس از ميان همه‌ى مردمان به‌جز بهترين بانوان ( حضرت خديجه ) بود كه نماز برپا داشت ؛ خداوند را منت‌هاى فراوان است . »\r\nچون با ابوبكر بيعت كردند ، ابوسفيان بن حرب بن اميه گفت :\r\n ما كنت احسب ان الامر منصرف * عن هاشم ثم منها عن ابىحسن\r\nاليس اول من صلى لقبلتهم * و اعلم الناس بالاحكام و السنن \r\n« نمىپنداشتم كه حكومت ، نخست از هاشم و آن‌گاه از ابوالحسن روى بگرداند ؛ آيا او نخستين كسى نبود كه به قبله‌ى آنان نماز گزارد و آيا به احكام و سنت‌ها از همه آگاه‌تر نبود ؟ »\r\nو ابوالاسود دوئلى در تهديد طلحه و زبير گفت :\r\n و ان عليا لكم مصحر * يماثله الاسد الاسود\r\nاما انه اول العابد * ين بمكة و الله لايعبد \r\n« به‌راستى كه على براى شما شيرى است كه شيرترين شيرها را با او همانند توان كرد . هنگامى كه كسى خدا را نمىپرستيد ، او نخستين پرستندگان در مكه بود . »\r\nو سعيد بن قيس همدانى در صفين اين گونه رجز خواند :\r\n هذا على و ابن عم المصطفى * اول من اجابه فيما روى\r\nهوالامام لايبالى من غوى \r\n« اين على است ؛ عموزاده‌ى مصطفى و نخستين كسى كه فراخوان او را پاسخ داد ، پيشوايى است كه وى را از گمراهان باكى نباشد . »\r\nو زفر بن يزيد اسدى گفت :\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n فحوطوا عليا و انصروه فانه * وصى و فى الاسلام اول اول\r\nو لن‌تخذلوه و الحوادث جمة * فليس لكم عن ارضكم متحول \r\n« على را در ميان خويش گيريد و او را يارى دهيد كه وى جانشين پيامبر است و پيشگام همه‌ى نخستان در اسلام . آن‌گاه كه رخدادها فشار آورد ، او را وامگذاريد ، كه شما را از سرزمينتان گريزى نيست . » « 1 »\r\nابوالفرج اصفهانى به اسناد خود از محمد بن سهل ، دوست كُميت آورده است كه گويد : با كُميت نزد ابوعبدالله جعفر بن محمد ( ع ) رفتم . كميت به حضرت عرض كرد : فدايت گردم ، آيا شعرى برايتان بخوانم ؟ امام ( ع ) فرمود : اكنون روزهاى بزرگى است ! گفت : سروده‌ها در باره‌ى شما است . فرمود : بخوان ؛ و نزد يكى از كسان خانواده فرستاد تا حاضر شود و او نزديك آمد . چون به اين بيت رسيد بسى آواى گريه برخاست :\r\n يصيب به الرامون عن قوس غيرهم * فيا آخر اسدى له الغى اول \r\n« تيراندازان از چله‌ى كمان كسى ديگر بر او تير مىافكنند ؛ بسا دو كس كه يكى زمينه‌ى تباهى را براى ديگرى فراهم سازد . »\r\nآن‌گاه ابوعبدالله ( ع ) دستانش را بالا برد و گفت : بار الها ، بر كُميت گناهانى را كه در گذشته و آينده و نهان و نمايان كرده ، ببخشا و او را چندان عطا كن كه خشنود شود . « 2 »\r\nهمو گويد : پس از زبير ، امام حسين ( ع ) با عاتكه دختر زيد بن عمر بن نفيل ازدواج كرد و آن بانو نخستين كسى بود كه گونه‌ى حضرت را از خاك برداشت و چنين سرود :\r\n و حسينا فلا نسيت حسينا * اقصدته اسنة الاعداء\r\nغادروه بكربلاء صريعا * جادت المزن فى ذرى كربلاء \r\n« و حسين ، كه من حسين را از ياد نمىبرم ؛ نيزه‌هاى دشمنان جان او را آماج خود كرده است . پيكر او را در كربلا بر خاك رها كردند ، و ابرهاى تيره بر تربت كربلا بسيار باريدند . »\r\n\r\n\r\n","description":"","footnote":"\r\n( 1 ) . العثمانية 293\r\n( 2 ) . الاغانى 17 / 19 .\r\n","page_name":" 111 ","page_number":111},
  {"content":"\r\n\r\nگويند : بعد از حسين ( ع ) ، مروان از او خواستگارى كرد و او گفت : پس از رسول خدا ( ص ) هيچ پدرشوهرى براى خويش نخواهم گرفت .\r\nگويد : او در آغاز همسر عبدالله بن ابىبكر بود و چون او با تير كشته شد ، به عقد عمر در آمد ، و پس از كشته شدن عمر ، زبير با او ازدواج كرد . « 1 »\r\nدر اصل جعفر بن محمد بن شريح حضرمى ( از اصول اربعمائه ) از جابر جعفى است كه پيامبر ( ص ) يك روز كه در خانه‌ى حفصه بود چنين گفت :\r\nبار خدايا ، بازگشتى به آتش عطا كن كسى را كه على را خشمگين كند و او را دشمن دارد و بر ستم بر او يارى دهد و در حق وى ستم كند .\r\nو بازگشتى به بهشت عطا كن آن را كه على را دوست دارد و او را ولىّ خويش گيرد و با دشمنانش دشمنى ورزد .\r\nحفصه گفت : در ميان امت تو كيست ، آن كه به على خشم آورد و با او دشمنى كند و بر ستم نسبت به دو يارى نمايد و در حق وى ظلم روا دارد ؟\r\nپيامبر ( ص ) فرمود : تو و پدرت نابود شويد اگر پدرت اولين كسى باشد كه بر ستم نسبت به او يارى دهد و تو نيز در شمار دشمنان او باشى !\r\nحفصه گفت : خداوند من و پدرم را از اين امر در امان دارد ! « 2 »\r\nدر ماجراى فتح مكه ، پيامبر ( ص ) به كشتن شش تن فرمان داد . يكى از آنان مقيس بن صبابه كنانى بود كه برادرش هاشم اسلام آورده و با پيامبر ( ص ) در نبرد مريسيع شركت كرده و يكى از انصار به گمان اين كه مشرك است ، به‌اشتباه او را كشته بود و مقيس نزد پيامبر ( ص ) آمد و حضرت حكم داد تا ديه‌پردازان آن انصارى ديه دهند و او گرفت و مسلمان شد ، اما سراغ قاتل برادر رفت و او را كشت و در حال ارتداد گريخت و گفت :\r\n شفى الناس ان قد بات بالقاع مسندا * يضرج ثوبيه دماء الاخادع \r\n\r\n\r\n","description":"","footnote":"\r\n( 1 ) . همان 18 / 302\r\n( 2 ) . الاصول الستةعشر 61 .\r\n","page_name":" 112 ","page_number":112},
  {"content":"\r\n\r\n تأرث به قهرا و حمّلت عقله * سراة بنىالنجار أرباب فارع\r\nحللت به وترى و ادركت ثورتى * و كنت عن الاسلام اول راجع \r\n« آدمى آن‌گاه درمان مىيابد كه بر زمينى آسوده خفته باشد و خون نيرنگ‌بازان جامه‌هاى او را رنگين كند . من خشمگنانه انتقام او را گرفتم و ديه‌اش را هم بر دوش نجاريان نهادم . بدين سان ، خوانخواهى خويش را به جا آوردم و انتقام خود را ستاندم و اولين كسى بودم كه از اسلام بازگشتم . » « 1 »\r\nاز امام صادق ( ع ) است كه فرمود : آغازين دادگسترى آشكاراى حضرت قائم ( عج ) اين است كه سخنگويش ندا در دهد كسانى كه عملشان از روى استحباب است ، حجرالاسود و طواف خانه‌ى خدا را به كسانى واگذارند كه عمل واجب دارند . « 2 »\r\nكنجى شافعى : هنگامى كه با على ( ع ) بيعت شد ، عبدالرحمان بن جبل جمحى گفت :\r\n لعمرى لقد بايعتم ذا حفيظة * على الدين معروف العفاف موفقا\r\nعلى وصى المصطفى و ابن عمه * و اول من صلى لذى العرش و اتقى \r\n« به جانم سوگند ، شما با كسى بيعت كرديد كه دينش را پاس مىدارد ، به پاكدامنى شناخته است و همواره كامياب است . . . على جانشين مصطفى و پسرعموى او و اولين كسى است كه براى آن صاحب عرش نماز گزارد و تقوا پيشه كرد . » « 3 »\r\nشرح ابن ابىالحديد : مرزبانى گويد : چون وليد بن جابر طائى با گروهى نزد معاويه رفت . معاويه او را گفت : تو از اصحاب آن شب هرير بودى ؟ وليد گفت : آرى . گفت : به خدا ، هنوز رجزهاى تو در گوش من است كه به آواز بلند مىخواندى :\r\n شدّوا فداء لكم ام و اب * فانما الامر غدا لمن غلب \r\n\r\n\r\n","description":"","footnote":"\r\n( 1 ) . تاريخ الامم و الملوك 2 / 263 ؛ فتوح البلدان 46\r\n( 2 ) . من لا يحضره الفقيه 2 / 525\r\n( 3 ) . كفايةالطالب 110 .\r\n","page_name":" 113 ","page_number":113},
  {"content":"\r\n\r\n هذا ابن عمّ المصطفى و المنتجب * تنميه للعلياء سادات العرب\r\nليس بموصوم اذا نصّ النسب * اول من صام و صلّى و اقترب \r\n« پدر و مادر برخىِ شما باد ؛ كمربر بنديد كه فرمانروايى از آن كسى شود كه پيروز گردد . اين عموزاده‌ى مصطفى و برگزيده‌اى است كه سروران عرب او را به بزرگى نسبت دهند . اگر انساب را بنگارند ، او بىتبار نيست ، بلكه نخستين كسى است كه روزه گرفته و نماز گزارده و به آيين گرويده است . »\r\nچرا چنين گفتى ؟\r\nوليد گفت : زيرا ما همراه مردى بوديم كه همه‌ى ويژگىهاى جانشينى و فضيلت‌هاى پيشوايى را در او فراهم مىديديم . نخستين كسى بود كه به آيين گردن نهاده و در خردمندى از همگان پيش افتاده بود . اسبان تيزتك را پشت سر گذاشت و احدى را نرسد كه به گرد او رسد ، بر خشم چيره شد و از لغزش وى ما را بيمى نباشد ، راه هدايت را نمايان كرد و روشنگرىهايش به خاموشى نگرايد ، راه را تا هدف پيمود و گامجايش را نتوان دريافت .\r\nپس چون خداوند ما را به فقدان او آزمود ، كار را به دست كسى كه خود مىخواست سپرد ، ما نيز همپاى گروه مسلمانان شديم و دست از طاعت نشستيم و زلال جماعت را نيالوديم ، با تو نيز رفتارى نمايان داشتيم . دل‌هاى ما به دست خدا بود و زمام دل‌هاى ما را بيش از تو داشت . پس زلالى ما را بپذير و آلودگىهامان را ناديده گير و مُهر از كينه‌هاى خفته مگير كه مايه‌ى آتش جرقه‌اى بيش نيست .\r\nمعاويه گفت : اى مرد خاندان طى ، آيا تو مرا به اوباش عراق و اهل نفاق و معادن شقاق تهديد مىكنى ؟\r\nوليد گفت : اى معاويه ، همان‌ها بودند كه با نيروى خويش خوب صبحگاهى تو را آشفتند ، و تو را در تنگنا نهادند و از ادامه‌ى راه بازت داشتند ؛ چندان كه از آنان به قرآن پناه بردى و قرآن‌پذيران را به آن فرا خواندى و خود دروغش پنداشتى ، باورمندان به خدا را به آن فرا خواندى و خود كافر شدى ، تأويل‌شناسان كتاب را به آن فرا خواندى و خود انكار كردى .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمعاويه در خشم شد و چشم به اين سو و آن سو افكند و ديد كه همه از قبيله‌ى مضر و اندكى از يمن هستند . او را گفت : گمانم كه اين واپسين سخنى باشد كه از دهانت بيرون آمده است .\r\nعفير بن سيف بن ذىيزن در آستانه‌ى در كاخ معاويه ايستاده بود ، سخن طائى و مقصود معاويه را دريافت و بر طائى بيم برد . پس سوى يمانيان شتافت و گفت : رويتان زشت باد ! آن‌گاه سراغ معاويه رفت و او را گفت : اين را از سر دوستى با عراقيان نگويم ؛ ولى خويشتن‌دارى خشم را دور مىكند . ديروز تو را ديدم كه با يكى از ربيعيان ( يعنى صعصعة بن صوحان ) سخن مىگفتى . در پيشگاه تو گناه او بيش از اين مرد بود و دل تو را بيشتر آزرد و ناسزايى فراتر از اين با تو گفت ، اما تو او را وانهادى و امروز بر كشتن اين مرد مصمّم هستى و پنداشته‌اى كه از اين رهگذر گروه ما را ناچيز بشمارى ؛ گويى ما را با تلخ و شيرين كارى نيست . به جان خودم سوگند ، اگر قحطانيان تو را به قومت وامىگذاردند بخت تو لغزش بود و يادت به فراموشى مىافتاد و شمشيرت به كندى مىگراييد و اورنگ شاهى تو فرو مىشكست .\r\nمعاويه او را گفت : اندكى درنگ كن ؛ ما با اين دوست تو بد نخواهيم كرد . او را بگير و ببر كه اگر بردبارى ما ديگران را در برگيرد ، او نتواند در بر گرفت .\r\nپس دست وى را گرفت و او را به خانه‌ى خويش برد و با او گفت : فرجام تو بدتر از عاقبت كار معدى در نزد معاويه بود . پس همه‌ى يمانىهاى ساكن دمشق را جمع كرد و براى هر يك دينارى مقرر كرد و از آنان ستاند . آنچه گرد آمد به چهل هزار دينار رسيد كه همه را به وليد داد و او را رهسپار عراق كرد . « 1 »\r\nنصر بن مزاحم : نجاشى شاعر عراق در پاسخ كعب بن جميل شاعر شاميان چنين گفت :\r\n فقل للمضلل من وائل * و من جعل الغث يوما سمينا \r\n\r\n\r\n","description":"","footnote":"\r\n( 1 ) . شرح نهج البلاغه 16 / 129 .\r\n","page_name":" 115 ","page_number":115},
  {"content":"\r\n\r\n جعلتم عليا و أشياعه * نظير ابن هند الاتستحونا\r\nالى اول الناس بعد الرسول * و صنو الرسول من العالمينا \r\n« پس به آن گمراه وائلى و هر كس كه چون وى ، روزى ناسره‌اى را سره پنداشته است بگو : آيا على و پيروانش را مانند پسر هند شمرديد ؟ شرم نمىكنيد ؟ مقايسه با سرآمد مردمان پس از پيامبر و همگن رسول از ميان تمام جهانيان ؟ » « 1 »\r\nدر الغارت ثقفى و شرح ابن ابىالحديد آمده است : وليد بن عقبه از شام براى برادرش عماره كه در كوفه بود اشعارى را فرستاد كه يك بيت آن چنين است :\r\n الا إن خير الناس بعد ثلاثة * قتيل التجيبى الذى جاء من مصر \r\n« هان كه بهترين كس پس از آن سه ، كسى باشد كه تُجيبى آمده از مصر ، او را كشته است . »\r\nو برادرش چنين پاسخ داد :\r\n الا إن خير الناس بعد نبيهم * وصى النبى المصطفى عند ذى الذكر\r\nو اول من صلى و صنو نبيه * و اول من اردى الغواة لدى بدر \r\n« هان كه ، بهترين مردم پس از پيامبر ، جانشين پيامبرى است كه برگزيده‌ى صاحب قرآن است . نخستين كسى كه نماز گزارد و همگن پيامبر و اولين كسى كه در بدر ، سركشان را راند . » « 2 » امام على ( ع ) : اى عراقيان ، . . . به من خبر داده‌اند كه شما مىگوييد : على دروغ مىبافد ؛ خدايتان شما را بكشد ؛ كه من بر چه كسى دروغ ساخته‌ام ؟ بر خدا ؟ كه من اولين كس بودم كه او را باور كردم . بر پيامبر ؟ كه من اولين كس بودم كه او را تصديق كردم . به خدا ، هرگز چنين نباشد . آنچه گفتم واقعيتى است كه شما از آن به دوريد و سزاوار دريافت آن نيستيد . شگفتا ! شما را پيمانه‌اى بىبها بخشيدم ، كاش ظرفيت آن\r\n\r\n\r\n","description":"","footnote":"\r\n( 1 ) . وقعة صفين 58\r\n( 2 ) . الغارات 2 / 805 .\r\n","page_name":" 116 ","page_number":116},
  {"content":"\r\n\r\nباشد ؛ دور نيست كه خبر آن را دريابيد . « 1 »\r\nدر سيره‌ى ابن‌هشام پيرامون خبر راهى شدن پيامبر به طائف براى محاصره‌ى آنان آمده است : ابن‌اسحاق از عمرو بن شعيب چنين بازگويد : حضرت چون در بحرةالرغاء فرود آمد ، به قصاص فرمان داد و آن اولين خونى بود كه در اسلام به حكم قصاص ريخته مىشد . مردى از بنىليث مردى از بنىهذيل را كشته بود ، و به سزاى آن كشته شد . « 2 »\r\nنيز در همان جا است : يكى از افراد موثق مرا گفت : پيامبر ( ص ) اولين كسى بود كه در اسلام با منجنيق به جايى حمله برد ، با آن اهل طائف را هدف گرفت . « 3 »\r\nو همو گويد : قبيله‌ى ثقيف همسر مروان بن قيس دوسى را كه مسلمان شده بود و از پيامبر ( ص ) در برابر ثقيف دفاع كرده بود ، به گروگان گرفتند . آنان مدعى شدند كه رسول خدا ( ص ) به مروان فرموده است : در برابر همسرت ، اولين فرد از قيس را كه ديدى به گروگان بگير ؛ و چون ابىّ بن مالك قشيرى را ديد ، او را گرفت . ضحاك بن سفيان كلابى برخاست و با ثقيف سخن گفت تا همسر مروان را به او برگرداندند . او نيز ابىّ بن مالك را رها كرد . ضحاك بن سفيان در اختلافى كه با ابىّ بن مالك داشت ، چنين گفت :\r\n اتنسى بلائى يا ابىّ بن مالك * غداة الرسول معرض عنك اشوس\r\nيقودك مروان بن قيس بحبله * ذليلًا كما قيد الذلول المخيّس\r\nفعادت عليك من ثقيف عصابة * متى يأتهم مستقبس الشر يقبسوا \r\n« اى ابىّ بن كعب ، آيا آزمون مرا از ياد مىبرى ، آن‌گاه كه پيامبر به ديگر سو نظر افكند و روى از تو گردانيد ؟ مروان بن قيس تو را با ذلّت تمام ، چونان زنجيريانِ سرافكنده ، به بند كشيده بود ، پس آن‌گاه گروهى از اشرار ثقيف بيامدند و تو را بازگردانيدند ، كه هر گاه كسى در پى شرارت باشد ، آنان برايش فراهم آورند » . « 4 »\r\n\r\n\r\n","description":"","footnote":"\r\n( 1 ) . نهج البلاغه خطبه‌ى 71\r\n( 2 ) . السيرة النبوية 2 / 482\r\n( 3 ) . همان 483\r\n( 4 ) . همان 485 .\r\n","page_name":" 117 ","page_number":117},
  {"content":"\r\n\r\nاز امام عسكرى ( ع ) است : نخستين كسى كه از عقيق سرخ انگشترى ساخت آدم ( ع ) بود . او ديد كه بر عرش با نور نوشته‌اند : « انا الله الذى لا إله الا انا وحدى . محمد صفوتى من خلقى . أيدته بأخيه علىّ . و نصرته به فى تمام الاسماء الخمسة » . « 1 » پس چون به زمين فرود آمد به آن نام‌ها چنگ زد و حلقه‌اى نقره‌اى با نگينى از عقيق سرخ گرفت و آن نام‌ها را بر آن نقش زد و آن را به دست راست خويش كرد و اين سنّتى شد كه پس از وى ، فرزندان پرهيزكار او چنين كردند . « 2 »\r\nابوداوود از پيامبر ( ص ) نقل كرده است : هر گاه كسى از شما پاىافزار مىپوشد ، با پاى راست آغاز كند و هر گاه پاپوش وامىنهد با پاى چپ وانهد تا بدين وسيله پاى راست اولين پايى باشد كه در كفش مىشود و آخرين پايى كه از آن در مىآيد . « 3 »\r\nنيز در سنن پيرامون پيامبر ( ص ) آمده است كه هر گاه آهنگ سفر داشت ، آخرين كسى را كه مىديد فاطمه ( س ) بود و چون باز مىگشت اولين كسى را كه سراغ مىگرفت فاطمه ( س ) بود . « 4 »\r\nاز فضيل از امام صادق ( ع ) است : هر كه خنكاى عشق ما را در دل خويش دريابد ، بايد بر اين اولين نعمت خداى را سپاس گويد . پرسيدم : فدايت گردم ، اولين نعمت كدام است ؟ فرمود : ولادت پاك . . . سپس افزود : اميرالمؤمنين ( ع ) به فاطمه ( س ) گفت : بهره‌ى خويش از فىء را براى پدران شيعيان ما حلال دار ، تا پاكيزه شوند . آن‌گاه امام صادق ( ع ) فرمود : ما مادران شيعيان خود را براى پدران حلال كرده‌ايم كه پاكيزه شده‌اند . « 5 »\r\nحارث بن مغيره گويد : بر امام باقر ( ع ) وارد شدم ، و همزمان نجيّه از او اذن\r\n\r\n\r\n","description":"","footnote":"\r\n( 1 ) . من خدايى هستم كه هيچ معبودى جز من نيست . محمد برگزيده‌ى من در ميان آفريدگان من است كه او را با على تأييد كردم و به او يارى دادم ؛ در تمامى نام‌هاى پنج‌گانه .\r\n( 2 ) . فرحة الغرى 88\r\n( 3 ) . سنن ابىداوود 4 / 70\r\n( 4 ) . همان 87\r\n( 5 ) . تهذيب الاحكام 4 / 143 .\r\n","page_name":" 118 ","page_number":118},
  {"content":"\r\n\r\nخواست . . امام رو به او فرمود : اى نجيه ، در كتاب خدا براى ما خمس و صفايا « 1 » مقرر شده است . و به خدا قسم ، آن دو اولين كسانى بودند كه در باره‌ى حق ما كه در كتاب خدا آمده بودند ، ستم روا داشتند و اولين كسانى بودند كه مردم را بر دوش ما سوار كردند و از رهگذر همين ستمى كه بر ما رفته است ، تا روز قيامت خون‌هايمان بر گردن آنان است . . تا آن‌جا كه گفت : بار الها ، ما اين را براى شيعيان خويش حلال شمرديم و افزود : اى نجيه ، جز ما و شيعيان ما كسى بر فطرت ابراهيم ( ع ) نيست . « 2 »\r\nشيخ كلينى : مشركان بر مرتع مدينه يورش آوردند و بانگى برخاست كه واى از اين بامداد شوم ! چون پيامبر ( ص ) شنيد بر مركب نشست و اسبان از پى او روانه شدند و اولين كس از يارانش كه به وى پيوست ، ابوقتاده عدوى بصرى بود . « 3 »\r\nنيز گويد : جعفر بن ابىطالب نخستين كس در اسلام بود كه اسبش را رگ زد . او در نبرد موته چنين كرد . « 4 »\r\nاسعد بن زراره و ذكوان بن عبدالقيس براى داورى نزد عتبة بن ربيعه مىرفتند كه صداى پيامبر ( ص ) را شنيدند و آهنگ او كردند . حضرت اسلام را بر آنان عرضه داشت و قرآن بر آنان خواند و اسلام آوردند و بى آن‌كه نزد عتبه روند ، عزم بازگشت به مدينه كردند و آن دو اولين كسانى بودند كه اسلام را به مدينه بردند . « 5 »\r\nاز نقاده اسدى نقل است كه گفت : با مقدارى كالاى بازرگانى به مدينه آمدم كه پيامبر ( ص ) مرا ديد و به اسلام فرا خواند و اسلام آوردم و به او گفتم : سرمايه‌ى من چنين و\r\nچنان است ؛ زكات آن را بستان ؛ و ايشان آن را دريافت كرد ؛ بنابراين ، من نخستين كس از بنىاسد بودم كه زكات خويش را پرداختم . آن‌گاه گفتم : از من چيزى بخواه . من دوست\r\n\r\n\r\n","description":"","footnote":"\r\n( 1 ) . مال گزيده‌اى است كه فرمانده براى خود برمىداشته يا از كنيزان اختيار مىكرده است .\r\n( 2 ) . تهذيب الاحكام 145\r\n( 3 ) . الكافى 5 / 50\r\n( 4 ) . همان 49\r\n( 5 ) . اسدالغابة 2 / 17 .\r\n","page_name":" 119 ","page_number":119},
  {"content":"\r\n\r\nدارم آن را ادا كنم . فرمود : برايم شترى خوش‌دوش و خوش‌ركاب از بازار تهيه كن ، به اين شرط كه ميان آن و كرّه‌اش جدايى نيندازى . من در ميان شتران خويش چنين چيزى نيافتم ، پس در پى آن گشتم و آن را در شتران يكى از پسرعموهايم به نام ظهير بن سنان ديدم . شتر را نزد حضرت بردم و ايشان به دوشيدن شتر پرداخت و شير را در كاسه‌اى ريخت و به من داد تا بنوشم . نظر كردم و كاسه را لبريز ديدم . گفت : بارالها ، در اين شتر و در كسى كه آن را بخشيد ، بركت عطا فرما . من بيم آن بردم كه حضرت اين دعا را در حق پسرعمويم ظهير كرده باشد كه شتر از مال او خارج شده است ، پس گفتم : . . . و در كسى كه آن را آورد . گفت : و در وى نيز هم . « 1 »\r\nهمان : عاقل بن بكير كنانى نخستين كسى بود كه در خانه‌ى ارقم اسلام آورد و با پيامبر ( ص ) بيعت كرد . نام وى در آغاز « غافل » « 2 » بود ، اما حضرت او را « عاقل » ناميد . وى در جنگ بدر به شهادت رسيد . « 3 »\r\nنيز گويد : نتيله مادر عباس بن عبدالمطلب اولين بانوى عربى است كه خانه‌ى خدا را با حرير و ديبا و پارچه‌هايى ديگر پوشش داد . انگيزه‌اش از اين كار آن بود كه عباس در كودكى گم شده بود و او نذر كرد كه يافت شود ، خانه را بپوشاند . چون وى را يافت ، چنين كرد . « 4 »\r\nهمو ، از ابن‌عباس : فرزندان سعد بن بكر ، ضمام بن ثعلبه را كه مردى خوش‌اندام با دو گيسوى بافته بود ، نزد پيامبر ( ص ) گسيل داشتند . او در مسجد رو به روى حضرت ايستاد و گفت : كدام يك از شما زاده‌ى عبدالمطلب است ؟ حضرت فرمود : من . گفت : من از تو مىپرسم و با تو درشتى مىكنم ، پس تو ناراحت مشو . فرمود : آنچه در نظر دارى بپرس .\r\n\r\n\r\n","description":"","footnote":"\r\n( 1 ) . اسدالغابة 2 / 487\r\n( 2 ) . در متن : « عافل »\r\n( 3 ) . همان 3 / 12\r\n( 4 ) . همان 60 .\r\n","page_name":" 120 ","page_number":120},
  {"content":"\r\n\r\nگفت : تو را به خداى خودت و خداى آنان كه پيش از تو بوده‌اند و خداى آنان كه پس از تو هستند ، سوگند مىدهم كه آيا خدا تو را به سان رسولى بر ما برانگيخته است ؟ فرمود : خدايا ، آرى .\r\nگفت : تو را به خداى خودت و خداى آنان كه پيش از تو بوده‌اند و خداى آنان كه پس از تو هستند ، سوگند مىدهم كه آيا خدا تو را فرمود كه ما او را بپرستيم و انبازى براى او نتراشيم و اين بت‌هايى را كه پدرانمان مىپرستيده‌اند ، وانهيم ؟ فرمود : خدايا ، آرى .\r\nضمام آن‌گاه يكايك احكام اسلام از نماز و زكات و حج و روزه و ديگر فرايض را برشمرد و ويژگىهاى هر يك را به سان آن ديگرى بيان كرد تا سخنش به پايان رسيد . آن‌گاه گفت : گواهى دهم كه معبودى جز الله نيست و گواهى دهم كه محمد فرستاده‌ى او باشد و من اين احكام را به جا خواهم آورد و از آنچه او باز داشته دست خواهم كشيد ، بى هيچ فزون يا كاستى . اين بگفت و باز گشت . چون او آهنگ بازگشت كرد ، پيامبر ( ص ) فرمود : اگر اين مرد دوگيسو راست گفته باشد به بهشت اندر شود .\r\nاو نزد قوم خود رفت و آنان گرد او آمدند و اولين سخنى كه گفت اين بود : زشت باد لات و عزى ! گفتند : اى ضمام ، از جذام بترس ، از ديوانگى هراسان باش ! گفت : واىِ شما ، به خدا قسم كه آن دو نه شما را زيانى دهند و نه سودى رسانند . به‌راستى كه خدا رسولى را فرستاده و بر او كتابى نازل كرده كه از آن رهگذر ، شما را از آنچه در آن بوديد رهايى بخشد و به‌راستى كه من گواهى دهم كه معبودى جز الله نيست ، يگانه است و انبازى ندارد و محمد بنده و فرستاده‌ى او است . من از آستان او چيزهايى آورده‌ام كه شما را بدان فرا خوانده و از آن باز داشته است .\r\nبه خدا سوگند ، آن روز هر زن و مردى كه در پيشگاه او بود ، مسلمان شد . ابن‌عباس گويد : هرگز نشنيديم كه هيچ مهمانى برتر از ضمام باشد . « 1 »\r\nهمان : عبدالله بن رواحه از شاعرانى بود كه از پيامبر ( ص ) دفاع مىكرد و در جنگ‌ها\r\n\r\n\r\n","description":"","footnote":"\r\n( 1 ) . 2 / 439 .\r\n","page_name":" 121 ","page_number":121},
  {"content":"\r\n\r\nاو نخستين كسى بود كه از شهر بيرون مىرفت و آخرين كسى بود كه باز مىگشت . « 1 »\r\nاز امام صادق ( ع ) است كه فرمود : پيامبر ( ص ) هر گاه با مردم خوراك مىخورد ، نخستين كسى بود كه دست به غذا مىبرد و آخرين كسى بود كه دست مىكشيد ؛ تا مردم آسوده بخورند . « 2 »\r\nنيز از خالد بن نجيح است كه گفت : با امام صادق ( ع ) و امام كاظم ( ع ) در ماه رمضان افطار مىكردم . اولين چيزى كه براى حضرت مىآوردند كاسه‌اى از تريد سركه و روغن بود . اولين چيزى كه مىخورد سه لقمه از آن بود و سپس سينى بزرگ را مىآوردند . « 3 »\r\nطبرى : پس از آمدن پيامبر ( ص ) به مدينه ، اولين كسى كه درگذشت ، صاحب‌خانه‌ى حضرت ، يعنى كلثوم بن هدم بود كه چندى پس از هجرت از دنيا رفت . پس از وى در همان سال و قبل از آن‌كه رسول خدا ( ص ) از ساختمان مسجد فراغت يابد ، ابوامامه اسعد بن زراره بود كه به درد گلو و سينه گرفتار شد و مرد . روايت شده است كه رسول خدا ( ص ) فرمود : مرگ ابوامامه در برابر يهوديان و منافقان عرب دشوار است ؛ زيرا خواهند گفت : اگر محمد پيامبر بود رفيقش نمىمرد . در حالى كه من در پيشگاه خدا براى جان خودم و دوستم هيچ اختيارى ندارم . « 4 »\r\nابن‌جوزى : سدّى از استادانش نقل كند : روزى اميرالمؤمنين ( ع ) به آسمان نگريست و رنگين‌كمانى ديد ، از اصحابش پرسيد : اين را چه مىناميد ؟ گفتند : قوس قزح ( كمان قزح ) . فرمود : چنين مگوييد . آن را كمان خدا بناميد كه امان از غرق شدن است . ابن‌جوزى گويد : آن را قوس قزح خوانده‌اند ؛ زيرا كوهى كه در مزدلفه است و براى رمى جمرات از آن سنگ برمىدارند ، قزح نام دارد و اين كمان رنگين را بدان نسبت داده‌اند ؛\r\n\r\n\r\n","description":"","footnote":"\r\n( 1 ) . 3 / 131\r\n( 2 ) . الكافى 1 / 285\r\n( 3 ) . همان 6 / 327 ؛ المحاسن 482\r\n( 4 ) . تاريخ الامم و الملوك 2 / 397 .\r\n","page_name":" 122 ","page_number":122},
  {"content":"\r\n\r\nچون در جاهليت اولين بار آن را بر فراز اين كوه ديدند . « 1 »\r\nامام صادق ( ع ) : فضيلت اول وقت بر واپسين دم همانند برترى آخرت در برابر دنيا است . « 2 »\r\nنيز از امام صادق ( ع ) است كه فضيلت اول وقت بر آخر وقت براى هر كس از فرزند و مالش برتر باشد . « 3 »\r\nشيخ صدوق : پيامبر ( ص ) سيزده سال پس از بعثت در مكه و نوزده ماه پس از هجرت در مدينه به سوى بيت‌المقدس نماز گزارد . آن‌گاه يهوديان او را سرزنش كردند و گفتند : تو از قبله‌ى ما پيروى كنى . رسول خدا ( ص ) از اين سخن در اندوهى سخت فرو رفت . شبى از خانه بيرون رفت و روى خويش را در گوشه‌گوشه‌ى آسمان چرخاند و بامدادان نماز گزارد و در آن روز ، دو ركعت از نماز ظهر را نيز خوانده بود كه جبرئيل ( ع ) بر او وارد شد و او را گفت :  قَدْ نَرى تَقَلُّبَ وَجْهِكَ فِي السَّماءِ فَلَنُوَلِّيَنَّكَ قِبْلَةً تَرْضاها فَوَلِّ وَجْهَكَ شَطْرَ الْمَسْجِدِ الْحَرامِ  « 4 » « گاهى گردش روى تو در آسمان را مىبينيم ؛ پس تو را سوى قبله‌اى خواهيم گرداند كه آن را خوش دارى . پس روى خويش سوى مسجدالحرام بگردان . » آن‌گاه دست پيامبر ( ص ) را گرفت و روى او را سوى كعبه كرد و آنان كه در پشت وى ايستاده بودند نيز چنين كردند ؛ چندان كه مردان به جاى زنان ايستادند و زنان در جاى مردان ؛ بنابراين ، اول نماز حضرت سوى بيت‌المقدس بود و آخرش سوى كعبه .\r\nچون خبر به مسجدى در مدينه رسيد كه نمازگزارانش دو ركعت از نماز عصر خود را نيز خوانده بودند ، آنان نيز رو سوى كعبه برگرداندند ؛ بنابراين ، اول نماز آنان نيز سوى بيت‌المقدس بود و آخرش سوى كعبه . آن مسجد را مسجد قبلتين ناميدند . هنگامى كه\r\n\r\n\r\n","description":"","footnote":"\r\n( 1 ) . تذكرة الخواص 148\r\n( 2 ) . الكافى 3 / 274\r\n( 3 ) . همان جا\r\n( 4 ) . بقره 144 .\r\n","page_name":" 123 ","page_number":123},
  {"content":"\r\n\r\nمسلمانان گفتند : نمازهايى كه سوى بيت‌القدس خوانده‌ايم بيهوده بوده است ، خداوند متعال اين آيه را فرستاد :  وَ ما كانَ اللَّهُ لِيُضِيعَ إِيمانَكُمْ إِنَّ اللَّهَ بِالنَّاسِ لَرَؤُفٌ رَحِيمٌ ( 143 )  « 1 » « و چنين نيست كه خدا ايمان آنان را هدر دهد ؛ به‌راستى كه خدا به مردم رئوف و مهربان است » و منظور حق تعالى نمازهاى رو به بيت‌المقدس بوده است .\r\nاز قول واقدى آمده است : اولين كسى كه پس از هجرت براى پيامبر ( ص ) به مدينه كتابت كرد ، ابىّ بن كعب بود ( وى نخستين كسى بود كه نوشت : و اين را فلان بن فلان نگاشت ) . وقتى ابىّ حضور نداشت زيد بن ثابت مىنوشت . اولين كس از قريشيان كه كتابت كرد عبدالله بن ابىسرح بود كه سپس مرتدّ شد و به مكه بازگشت و اين آيه در باره‌اش نازل شد :  وَ مَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ قالَ أُوحِيَ إِلَيَّ وَ لَمْ يُوحَ إِلَيْهِ شَيْءٌ  « 2 » « و كيست ستمكارتر از آن كه بر خدا دروغ بست يا گفت بر من وحى شده ، حال آن‌كه چيزى بر او وحى نشده است » . عبدالله بن ارقم زهرى هم از كسانى بود كه كتابت نامه‌ها را بر عهده داشت ، و نويسنده‌ى پيمان‌ها و صلح‌نامه‌هاى حضرت ، على بن ابىطالب ( ع ) بود . « 3 »\r\nدر باب ميلاد پيامبر ( ص ) از سنان بن ظريف از امام صادق ( ع ) نقل است : من اولين اهل خانه‌اى هستم كه خداوند به نام‌هاى ما اشاره كرد . خدا چون آسمان‌ها و زمين را بيافريد ، فرمان داد تا بانگى برآيد كه سه بار بگويد : گواهى دهم معبودى جز الله نيست ؛ سه بار بگويد : گواهى دهم كه محمد فرستاده‌ى او است ؛ و سه بار بگويد : گواهى دهم كه على به‌راستى امير مؤمنان باشد . « 4 »\r\nدر فواتح ميبدى است : و كرخى در شرح‌السنة از جابر روايت كند كه : چون على ( ع ) فتح خيبر كرد ، رسول ( ص ) فرمود : « اگر بيم آن نداشتم كه كسانى از امت من\r\n\r\n\r\n","description":"","footnote":"\r\n( 1 ) . بقره 143\r\n( 2 ) . انعام 93\r\n( 3 ) . اسدالغابة 1 / 62\r\n( 4 ) . الكافى 1 / 441 .\r\n","page_name":" 124 ","page_number":124},
  {"content":"\r\n\r\nدر باره‌ى تو همان چيزى را بگويند كه نصارى در باره‌ى مسيح بن مريم گفتند ، امروز پيرامون تو سخنى مىگفتم كه از ميان هر جماعتى كه بگذرى از خاك پايت برگيرند ، و از افزوده‌ى آب وضويت شفا جويند . ولى تو را همين بس كه از من باشى و من از تو ، كه تو در كنار من همانند هارون هستى در كنار موسى ، با اين تفاوت كه پس از من پيامبرى نباشد . تو هستى كه سوگندهاى من را ادا كنى و تو بر پايه‌ى سنت من خواهى جنگيد و روز رستاخيز بر حوض ، تو جانشين من باشى و تو اولين كسى باشى كه در حوض بر من وارد شوى و اولين باشى كه با من خلعت بپوشى ، و شيعيان تو با رخساره‌هايى سفيد بر منبرهايى از نور در همسايگى من باشند . هر كه با تو بستيزد در ستيز با من است و هر كه با تو در سازش باشد در سازش با من . نهان تو نهان من است و نمايان تو نمايان من » . « 1 »\r\nدر باب وقت نماز ظهر ، از يزيد بن خليفه است كه گويد : به امام صادق ( ع ) گفتم : عمر بن حنظله از شما در باب وقت سخنى نقل كرده است . امام فرمود : او بر ما دروغ نمىبندد . گفتم : چنين اظهار داشته كه شما فرموده‌ايد : اولين نمازى كه خداوند بر پيامبرش ( ص ) واجب گردانيد ، نماز ظهر بود . سخن خداوند متعال كه فرمود :  سُنَّةَ مَنْ قَدْ أَرْسَلْنا قَبْلَكَ مِنْ رُسُلِنا وَ لا تَجِدُ لِسُنَّتِنا تَحْوِيلًا  « 2 » « از سرازير شدن خورشيد تا اوج سياهى شب ، نماز برپا دار » نيز ناظر به همين معنا است . امام ( ع ) فرمود : درست گفته است . « 3 »\r\nاز نيايش‌هاى حضرت على ( ع ) است :\r\nسپاس خدايى را است كه مرا به عرصه‌ى بامداد آورده در حالى كه نه مرده‌ام و نه بيمار ، نه بر رگ‌هايم داغ درد زده و نه تبار مرا بريده است و نه پروردگارم را انكار كرده‌ام . در حالى به فضاى صبح رسيده‌ام كه بنده‌اى در اختيار هستم و به خويشتن ستم كرده‌ام . نه مىتوانم جز آنچه تو به من داده‌اى چيزى بستانم ، و نه مىتوانم خود از چيزى محفوظ\r\n\r\n\r\n","description":"","footnote":"\r\n( 1 ) . شرح ديوان منسوب به اميرالمؤمنين ( ع ) ؛ معروف به فواتح سبعه ص 185 . ميبدى در فواتح كه كتابى فارسى است ، تنها متن عربى حديث را آورده است .\r\n( 2 ) . اسراء 78\r\n( 3 ) . الكافى 3 / 275 .\r\n","page_name":" 125 ","page_number":125},
  {"content":"\r\n\r\nبدارم ، مگر تو مرا حفظ كنى . بارالها ، من به تو پناه مىبرم از اين كه با بىنيازى تو به نادارى افتم و در شكوه سلطنت تو به ظلم گرفتار آيم ، يا در حالى كه كارها در دست تو است ، بر من ستم رود . فرمان در دست تو است . بارالها ، اولين چيز ارزشمندى كه از من مىستانى ، و اولين امانتى كه از نعمت‌هاى خود بازمىگيرى ، جانم باشد . « 1 »\r\nپيامبر ( ص ) فرمود : برترين سخن ، گفتن « لا إله الا الله » است ، و برترين آفريده ، اولين كسى باشد كه « لا إله الا الله » را بر زبان آورد . پرسيدند : و چه كسى نخستين بار آن را گفت ؟ فرمود : من ، كه نورى بودم در آستان خداى عزوجل و به توحيد و تسبيح و تكبير و تمجيد و تقديس او مىپرداختم و در پى من ، نورى ديگر گواه من بود . پرسيدند : آن شاهد تو كه بود ؟ فرمود : على بن ابىطالب ، برادرم ، برگزيده‌ام ، دستيارم ، جانشينم و پيشواى امت ، دوست من بر حوض ، و پرچمدار من . پرسيدند : به دنبال او كيست ؟ فرمود : حسن و حسين ، سرور جوانان بهشتى ، و آن‌گاه امامانى از تبار حسين تا روز رستاخيز . « 2 »\r\nشيخ صدوق اين روايت را نقل كرده است : ميثاق بر حجرالاسود نهاده شده است ؛ زيرا چون خداى متعال خواست كه براى خود به خداوندى و براى محمد ( ص ) به پيامبرى ، و براى على ( ع ) به جانشينى پيمان گيرد ، اندام فرشتگان به لرزه افتاد و نخستين موجودى كه بدين امر اعتراف كرد ، حجرالاسود بود ، از اين رو ، خداوند متعال آن را برگزيد و ميثاق را به دو سپرد و در روز قيامت ، همان سنگ در حالى كه زبانى گويا و ديده‌اى بينا دارد ، حاضر مىشود و به سود هر كس كه در آن مكان نزدش رفته و ميثاق را پاس داشته است ، گواهى مىدهد . حجر را از آن رو از بهشت بيرون آورد تا آن عهد و پيمان فراموش‌شده را به ياد آدم بياورد . « 3 »\r\nابن عبدالبر : از عبدالله بن عمرو بن عاص روايت است كه پيامبر ( ص ) فرمود : اينك\r\n\r\n\r\n","description":"","footnote":"\r\n( 1 ) . نهج البلاغه خطبه‌ى 215\r\n( 2 ) . كمال الدين 2 / 669\r\n( 3 ) . من لا يحضره الفقيه 2 / 192 .\r\n","page_name":" 126 ","page_number":126},
  {"content":"\r\n\r\nمردى نفرين‌شده بر شما وارد شود . عبدالله گويد : لحظاتى پيش از آن ، من نزد عُمر بودم كه لباس مىپوشيد تا روانه‌ى سراى پيامبر ( ص ) شود ؛ بنابراين ، نگران بودم كه شايد مردى كه مىآيد او باشد . ناگهان حَكم بن ابىالعاص از در وارد شد . « 1 »\r\nدر باب فضيلت قرآن ؛ از پيامبر ( ص ) : در روز رستاخيز من و اهل بيت من نخستين كسانى باشيم كه به آستان آن عزيز جبار راه يابيم ، آن‌گاه امت من در آيند . پس از ايشان جويا شوم كه با كتاب خدا و اهل بيت من چه كرديد ؟ « 2 »\r\nابوالجارود گويد : به امام باقر ( ع ) گفتم : مرا از نخستين كسى كه به دوزخ در آيد ، خبر ده . فرمود : ابليس ؛ و مردى از سوى راست و مردى از سوى چپ او . « 3 »\r\nسجستانى : « جاثيه » به معناى كسى است كه بر زانو نشسته باشد و اين مخصوص كسى است كه براى طرح دعوا و مجادله بنشيند . سخن على بن ابىطالب ( ع ) نيز به همين معنا است كه فرمود : من اولين كسى هستم كه براى طرح خصومت زانو زنم . « 4 »\r\nاز ابن‌عباس پرسيدند : چرا قريش نسبت به على ( ع ) دشمنى دارند ؟ گفت : چون او اولينشان را به دوزخ فرستاد و ننگ را بر گردن آخرينشان آويخت . « 5 »\r\nشيخ مفيد ؛ از اصبغ : چون حارث اعور در گزارش خود به حضرت ، از اختلاف ميان شيعيان خبر داد ، اميرالمؤمنين ( ع ) فرمود : هان كه من بنده‌ى خدايم ، برادر فرستاده‌اش ، و اولين كسى كه او را تصديق كرد ، در حالى كه هنوز آدم ميان جسم و جان مانده بود . در ميان امت شما نيز من اولين تصديق‌كننده‌ام . پس ما اول و آخر و ويژگان او هستيم ، اى حارث ، و دوستان ناب او ، و يار او و جانشين او و دوست او هستم و رازدار و آگاه به نهان او . دانش كتاب و فصل‌الخطاب و آشنايى با امت‌ها و اسباب را به من\r\n\r\n\r\n","description":"","footnote":"\r\n( 1 ) . الاستيعاب 1 / 360\r\n( 2 ) . الكافى 2 / 600\r\n( 3 ) . ثواب الاعمال و عقاب الاعمال 215\r\n( 4 ) . غريب القرآن 177\r\n( 5 ) . مناقب آل ابىطالب 3 / 220 .\r\n","page_name":" 127 ","page_number":127},
  {"content":"\r\n\r\nداده‌اند ، و هزار كليد كه هزار در را بگشايد و هر در به هزارهزار سفارش راه يابد ، نزد من به امانت نهاده‌اند ، و افزون بر آن ، مرا با شب قدر يارى و مدد كرده‌اند . اين براى من و هر كس از تبار من كه راز ما را محفوظ بدارد ، جارى است ؛ تا آن‌گاه كه شب و روز جارى باشد و خدا زمين و آنچه بر آن است به ارث برد . اى حارث ، تو را مژده‌اى دهم كه مرا در هنگام مرگ و صراط و قسمت و حوض بازشناسى .\r\nحارث گويد : پرسيدم : قسمت كدام است ؟ فرمود : تقسيم دوزخ ، كه من آن را با قسمتى به‌سامان تقسيم كنم و بگويم : اين دوستدار من است ، رهايش كن ، و اين دشمن من است او را بگير . . . .\r\nجميل بن صالح گويد : سيد حميرى در مضمون همين روايت شعرى سروده است :\r\n قول على لحارث عجب * كم ثم اعجوبة له حملا\r\nيا حار همدان من يمت يرنى * من مؤمن او منافق قبلا\r\nيعرفنى طرفه و اعرفه * بنعته و اسمه و ما عملا\r\nو انت عند الصراط تعرفنى * فلاتخف عثرة و لا زللا\r\nاسقيك من بارد على ظمإ * تخاله فى الحلاوة العسلا\r\nاقول للنار حين توقف لا * عرض دعيه لاتقربى الرجلا\r\nدعيه لاتقربيه ان له * حبلا بحبل الوصى متصلا \r\n« گفتار على ( ع ) با حارث همدانى بسى شگفت است ، و چه شگفتىهايى در آن نهفته است ! اى حارث همدانى هر كه بميرد ، خواه مؤمن باشد و خواه منافق مرا رودرروى خويش خواهد ديد . او به چشم خود مرا ببيند و من او را با نام و نشان و كردار خواهم شناخت . تو هم اى حارث ، در كنار پل دوزخ مرا مىشناسى ؛ بنابراين ، از لغزش و درافتادن به دوزخ بيم به خود راه مده ، كه در آن‌جا تشنگىات را با آبى سرد و خوشگوار و شيرين چندان كه آن را عسل پندارى ، فرو بنشانم . در هنگام حسابرسى نيز با آتش گويم : به دو نزديك مشو و رهايش كن و پيرامون وى\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمگرد كه او ريسمانى پيوسته با ريسمان جانشين پيامبر ( ص ) به كف دارد . » « 1 »\r\nپيامبر ( ص ) فرمود : اولين چيزهايى كه خدا با آن‌ها نافرمانى شد ، شش چيز بود : دوستى دنيا و دوستى رياست و دوستى خوراك و دوستى خواب و دوستى آسودگى و دوستى زنان بود . « 2 »\r\nكنجى از ابن‌عباس نقل كرده است كه گفت : على ( ع ) را چهار ويژگى است : اولين كس از ميان عرب و عجم است كه با پيامبر ( ص ) نماز گزارد ، در هر يورش ، پرچم پيامبر ( ص ) بر دوش او بود ، در روز مهراس با او پايدارى كرد و جز او همگى هزيمت شدند ، و او بود كه پيامبر ( ص ) را در قبر نهاد . « 3 »\r\nامام صادق ( ع ) فرمود : اولين عبرت و دلالت بر خداى عزوجل ، فراهم ساختن اين جهان است و گرد آوردن و سامان دادن به پاره‌هاى آن ، چنان كه اينك هست . پس اگر با انديشه‌ى خويش در اين جهان درنگ كنى و با عقل خود آن را بيازمايى ، آن را به سان سرايى خواهى يافت كه هر چه بندگانش نياز دارند در آن فراهم آمده است . آسمانش چون سقف خانه فراز شده ، زمينش همانند فرشى گسترده ، ستارگانش به سان چراغ‌ها روشن ، گوهرهايى چونان گنجينه‌ها در دلش نهفته ، و هر چيز در آن براى كارى آماده است ؛ انسان به سان مالك آن سرا ، و جانوران در خدمت مصالح و منافع آدمى . در اين امر نشانه‌اى نمايان است بر اين كه جهان آفريده‌اى است حساب‌شده و حكيمانه و سامان‌يافته و هماهنگ و آفريننده‌ى آن يكى هست و نيست جز او و برتر از آن چيزى است كه منكران گويند و بزرگ‌تر و سترگ‌تر از آنچه ملحدان پندارند . « 4 »\r\nابن‌صباغ مالكى از كتاب ابن‌خالويه روايت كرده است كه ابوسعيد خدرى گويد : پيامبر ( ص ) به على ( ع ) فرمود : دوستى تو ايمان و دشمنى تو دورويى است . اولين كسى كه\r\n\r\n\r\n","description":"","footnote":"\r\n( 1 ) . الامالى مفيد 4\r\n( 2 ) . الكافى 2 / 289\r\n( 3 ) . كنز الفوائد 1 / 264\r\n( 4 ) . توحيد المفضل 47 .\r\n","page_name":" 129 ","page_number":129},
  {"content":"\r\n\r\nبه بهشت در آيد دوستدار تو باشد و اولين كسى كه به دوزخ در آيد دشمن تو . « 1 »\r\nموسى بن عيسى مروزى گفت : كودكى بودم كه در مسجد مروزيه از دعبل خزاعى شنيدم كه مىگفت : نزد امام رضا ( ع ) رفتم و به من فرمود : شعرى از سروده‌هاى تازه‌ى خود بخوان . و من اين را خواندم :\r\n مدراس آيات خلت من تلاوة * و منزل وحى مقفر العرصات \r\n« كانون‌هايى كه پيشتر درسگاه آيات قرآن بود ، اينك از آواى تلاوت تهى است و عرصه‌هايى كه در آن وحى فرود مىآمد ، اكنون از پهنه‌ى آن چيزى به چشم بازنمىتابد . »\r\nو چون به اين بيت رسيدم :\r\n اذا وُتروا مدّوا الى واتِريهم * اكفّاً عن الاوتار منقبضات \r\n« چون بر يكى از ايشان ستم رود ، دستانى را كه خود از ستم فرو بسته است ، سوى ستمگران بگشايند . »\r\nحضرت چنان گريست كه بيهوش شد و خادمى كه بالاى سر امام بود به من اشاره كرد كه خاموش شوم . چندى سكوت كردم . آن‌گاه فرمود : دوباره بخوان . و من شعر را از آغاز خواندم و تا به آن بيت رسيدم همان حال را پيدا كرد و باز خادم به من اشاره كرد كه خاموش شوم و سكوت گزيدم . لختى ديگر سپرى شد و آن‌گاه فرمود : دوباره بخوان و اين بار تا پايان چكامه را خواندم . حضرت سه بار فرمود : احسنت ! سپس فرمود تا ده هزار درهم از سكه‌هايى كه به نام ايشان ضرب شده بود به من دهند ؛ كارى كه پس از آن با كسى نكرد . و كسى را كه در خانه‌ى وى بود فرمود تا زيورهاى بسيارى براى من بياورد ، كه خادم آن‌ها را براى من آورد و من راهى شدم تا به عراق رسيدم و هر درهم را به شيعيانى كه طالب آن بودند ، به ده درهم فروختم و صدهزار درهم كسب اندوختم و اين اولين پولى بود كه به اندوختم . « 2 »\r\n\r\n\r\n","description":"","footnote":"\r\n( 1 ) . الفصول المهمة ، حديث 592\r\n( 2 ) . الاغانى 19 / 313 .\r\n","page_name":" 130 ","page_number":130},
  {"content":"\r\n\r\nابن‌عساكر در باره‌ى اميرالمؤمنين ( ع ) از عبدالله بن مسعود چنين گويد : فاطمه را در صبح عروسى لرزشى فرا گرفت . پيامبر ( ص ) به او فرمود : چون خواستم تو را به عقد على ( ع ) درآورم ، خداوند جبرئيل را فرمود و او در آسمان نزد خدا ايستاد و فرشتگان را به صف كرد و بر آنان خطبه خواند و تو را به عقد على در آورد . . . تا آن‌جا كه گفت : ام‌سلمه گويد : فاطمه ( س ) همواره بر زنان مىباليد و مىگفت : من نخستين كسى هستم كه جبرئيل خطبه‌اش را خوانده است . « 1 »\r\nعلامه امينى ، در عنوان « عيد غدير و اسلام » : محمد بن جرير طبرى در كتاب ولايت خود از زيد بن ارقم نقل مىكند كه چون پيامبر ( ص ) به هنگام بازگشت از حجةالوداع ، در غدير خم فرود آمد ، و در ميانه‌ى روز گرماى سختى همه جا را فرا گرفته بود ، فرمود تا در سايه‌گاه‌ها باز ايستند ، مردم سايه‌سار را رُفت و روب كردند و ندا برخاست : نماز برپا است ! پس ما گرد هم آمديم و سخنرانى رسايى فرمود و گفت : خداوند متعال بر من وحى كرد كه  بَلِّغْ ما أُنْزِلَ إِلَيْكَ مِنْ رَبِّكَ وَ إِنْ لَمْ تَفْعَلْ فَما بَلَّغْتَ رِسالَتَهُ وَ اللَّهُ يَعْصِمُكَ مِنَ النَّاسِ إِنَّ اللَّهَ لا يَهْدِي الْقَوْمَ الْكافِرِينَ ( 67 )  « 2 » « آنچه از پروردگارت به تو رسيده ابلاغ كن ، و اگر چنين نكنى ، پيام او را نفرستاده باشى و خداوند تو را از مردم حفظ مىكند » .\r\nو جبرئيل از سوى خداوند مرا فرمود تا در اين صحنه بايستم و هر سياه و سفيدى را بياگاهانم كه على بن ابىطالب برادرم و جانشينم و خليفه‌ام و پيشواى پس از من باشد . من از جبرئيل خواستم كه مرا از اين كار معاف دارد كه از شمار اندك باورمندان و فراوانى آزاردهندگان و سرزنشگران آگاهم ؛ زيرا بسيار با على بوده‌ام و بسيار به دو روى كرده‌ام ، چندان كه مرا « گوش » ناميده‌اند ، پس خداوند متعال فرمود :  وَ مِنْهُمُ الَّذِينَ يُؤْذُونَ النَّبِيَّ \r\n\r\n\r\n","description":"","footnote":"\r\n( 1 ) . تاريخ مدينة دمشق 42 / 128 با افزوده‌هايى فراوان\r\n( 2 ) . مائده 67 .\r\n","page_name":" 131 ","page_number":131},
  {"content":"\r\n\r\n وَ يَقُولُونَ هُوَ أُذُنٌ قُلْ أُذُنُ خَيْرٍ لَكُمْ  « 1 » « و از ايشان كسانى هستند كه پيامبر را آزار دهند و بگويند او گوش است ؛ بگو كه شما را گوش خوبى باشد » . و اگر بخواهم نام آنان را ببرم و به ايشان راه گشايم ، اين كار را خواهم كرد ولى بزرگوارانه آنان را پنهان مىدارم . تا آن‌جا كه فرمود : بار الها ، براى تبيين اين امر ، تو اين آيه را نازل فرمودى كه  الْيَوْمَ أَكْمَلْتُ لَكُمْ دِينَكُمْ  « 2 » « امروز دين شما را كامل كردم » به امامت على ؛ پس تا روز رستاخيز ، هر كه از او و فرزندان صلبى من پيروى نكند ، كارهايش هدر شود و در دوزخ جاودانه بماند . و افزود : اى مردم ، بگوييد : ما از خويشتن بر اين امر عهدى با تو بستيم ، و با زبان خويش پيمانى و با دستان خويش دادوستدى ، كه آن را به فرزندان و خويشان برسانيم و جايگزينى براى آن نخواهيم و تو خود بر ما گواه باشى كه خود بسنده‌اى . آنچه من مىگويم بگوييد و در برابر على به فرمانروايى مؤمنان سر تسليم فرود آوريد . بگوييد  الْحَمْدُ لِلَّهِ الَّذِي هَدانا لِهذا وَ ما كُنَّا لِنَهْتَدِيَ لَوْ لا أَنْ هَدانَا اللَّهُ  « 3 » « سپاس خدايى را كه ما را بدين امر راه بنمود و اگر خدا ما را هدايت نكرده بود ، راه را نمىجستيم . كه خداى متعال هر صدايى و آواز پنهانى را از هر كس مىشنود . هر كه پيمان بشكند بر خويشتن شكسته و هر كه بر عهد خويش بماند خدا بر پيمان خود باقى است و او را پاداشى سترگ دهد . آنچه خدا را از شما خرسند مىكند بر زبان آوريد و اگر سربپيچيد ، خدا از شما بىنياز باشد .\r\nزيد بن ارقم گفت : اين‌جا بود كه مردم به گفتن آغازيدند و گفتند : شنيديم و فرمان خدا و رسولش را با جان خويش سر نهاديم . گويد : اولين كسانى كه دست در دست پيامبر ( ص ) و على ( ع ) نهادند ، ابوبكر ، عمر ، عثمان ، طلحه ، زبير و سپس مهاجران و انصار و ديگر مردمان بودند و پيامبر نماز ظهر و عصر را در پى هم خواند و آن را به درازا\r\n\r\n\r\n","description":"","footnote":"\r\n( 1 ) . توبه 61\r\n( 2 ) . مائده 3\r\n( 3 ) . اعراف 43 .\r\n","page_name":" 132 ","page_number":132},
  {"content":"\r\n\r\nكشاند چندان كه مغرب و عشا را نيز با هم برپا داشت و بيعت و مصافحه را سه بار پياپى انجام دادند . « 1 »\r\nابوسعيد خدرى : در مكه با پيامبر ( ص ) بودم كه عربى بلندقد و تنومند كه ردايى بر دوش داشت و خود را با عبايى قطوانى پوشانده ، و تير و كمانى در دست گرفته بود وارد شد و رو به پيامبر ( ص ) گفت : اى محمد ، على بن ابىطالب در كجاى دل تو جا دارد ؟ پيامبر ( ص ) گريه‌ى شديدى كرد چندان كه گونه‌هايش از اشك تر شد ، صورت بر زمين كشيد و آن‌گه چون آهويى از بند گريخته ، برخاست و دست در ستون منبر كرد و فرمود : اى مرد عرب ، قسم به آن كه دانه را شكافت و انسان را آفريد و زمين را بر عرصه‌اى از آب گسترانيد تو از من در باره‌ى سرور سفيد و سياه پرسيدى ، اولين كسى كه روزه گرفت و زكات پرداخت ، صدقه داد و به دو قبله نماز گزارد ، در دو بيعت حضور داشت و دو هجرت كرد و دو پرچم برداشت و در بدر و حنين فتحى نمايان كرد و به اندازه‌ى چشم زدنى خدا را نافرمانى نكرد . چون مرد عرب از پيش پيامبر ( ص ) نهان شد ، حضرت رو به ابوسعيد فرمود : اى مرد جهنى ، آيا دانستى كه چه كسى در باره‌ى پسرعمويم على از من جويا شد ؟ گفت : خدا و رسولش داناتر باشند . فرمود : به خدا ، جبرئيل بود كه از آسمان به زمين آمده بود تا پيمان على بن ابىطالب ( ع ) را از شما بستاند . « 2 »\r\nابن‌جوزى : ابن‌عباس گويد : نخستين كسى كه براى خشنودى خدا از جان خويش گذشت ، على بن ابىطالب ( ع ) بود . او گويد : اميرالمؤمنين ( ع ) براى من شعرى خواند كه آن را همان شب سروده بود .\r\n وقيت بنفسى خير من وطئ الحصى * و من طاف بالبيت العتيق و بالحجر\r\nرسول الاله خاف ان يمكروا به * فنجّاه ذوالطول العلى من المكر\r\nو بات رسول الله فى الغار آمنا * موقّى و فى حفظ الاله و فى ستر \r\n\r\n\r\n","description":"","footnote":"\r\n( 1 ) . الغدير فى الكتاب و السنة 1 / 424\r\n( 2 ) . المحاسن 2 / 331 .\r\n","page_name":" 133 ","page_number":133},
  {"content":"\r\n\r\n و بتّ اراعيهم و ما يثبتوننى * و قد وطنت نفسى على القتل و الاسر \r\n« من با جان بهترين كسى را پاس داشتم كه پاى بر زمين هشته و بر گرد بيت‌العتيق و حجر گشته است . رسول خدا از نيرنگى كه با او بازند بيم برد و خداى توانا و و الا او را از اين نيرنگ رهانيد . رسول در غار ايمن و آسوده و در پرده و پناه خدا بخفت و من مراقب آنان و كارى بودم كه با من مىكنند و خود را براى كشته شدن و به اسارت رفتن آماده داشتم . » « 1 »\r\n\r\n\r\n","description":"","footnote":"\r\n( 1 ) . تذكرة الخواص 41 .\r\n","page_name":" 134 ","page_number":134},
  {"content":"\r\n\r\n\r\nفصل‌سوم : تاريخ پيامبران خليفگان ، فرمانروايان و حاكمان\r\n\r\n","description":"","footnote":"","page_name":" 135 ","page_number":135},
  {"content":"\r\n . \r\n","description":"","footnote":"","page_name":" 136 ","page_number":136},
  {"content":"\r\n\r\nبلاذرى : عبدالملك بن مروان اولين كسى بود كه نوشته‌هايى مانند « قل هو الله احد » و جز آن را در بالاى تومارها نگاشت . عرب‌ها مسكوكات خود را از روم مىآورند . پادشاه روم به عبدالملك نوشت كه شما بر تومارهاى خود چيزهايى مىنويسيد كه ما را خوش نمىآيد . در مقابل ، عبدالملك ورود مسكوكات آن‌ها را ممنوع كرد . « 1 »\r\nهمو : اولين كسى كه سرزمين عراق را در تيول اين و آن در آورد ، عثمان بود كه بخش‌هايى از املاك خالصه‌ى كسرى و زمين‌هاى رهاشده را به اقطاع داد ؛ « نشاستج » را به طلحه بخشيد ، زمين‌هاى پيوسته به « زاره » را به اقطاع وائل حضرمى داد ، « اسبينا » را به خبّاب بن ارت هديه كرد ، « روحاء » را به عدى بن حاتم طائى سپرد ، زمينى نزديك « حمام اعين » را تقديم خالد بن عرفطه كرد ، « طيزن‌آباد » را در اختيار اشعث بن قيس قرار داد ، و قطعه زمينى بر كرانه‌ى رود فرات را در تيول جرير بن عبدالله نهاد . « 2 »\r\nمسعودى : اولين كسى كه با عنوان اميرالمؤمنين بر عمر سلام داد ، مغيره ، و نخستين كسى كه با اين عنوان او را بر منبر نام برد ، ابوموسى بود . عمر اولين كسى بود كه وى را با اين نام خواندند . « 3 »\r\nاز شرقى بن قطامى كلبى نقل است : اولين پولى كه از عراق به مدينه رسيد ، مالى بود كه خالد بن وليد آن را از عبدالمسيح ازدى ستاند و آن ، هنگامى بود كه خالد رو به نبرد حيره داشت و عبدالمسيح ازدى را كه مردى كهنسال بود به حضور پذيرفت و پرسيد :\r\nپيرمرد ! نشان تو را از كجا جويم ؟ گفت : از پشت پدرم . پرسيد : از كجا آمده‌اى ؟ گفت : از شكم مادرم . پرسيد : واى بر تو ! تو كجاهستى ؟ گفت : بر روى زمين . پرسيد : آيا\r\n\r\n\r\n","description":"","footnote":"\r\n( 1 ) . فتوح البلدان 237\r\n( 2 ) . همان 269\r\n( 3 ) . مروج الذهب 2 / 305 .\r\n","page_name":" 137 ","page_number":137},
  {"content":"\r\n\r\nعقل دارى ؟ گفت : آرى ، هم عقال مىكنم و هم نحر مىكنم . گفت : واى بر تو ، من به زبان مردم با تو سخن مىگويم . گفت : و من به زبان مردم تو را جواب مىدهم . پرسيد : آيا در صلحى يا جنگ ؟ گفت : صلح . خالد به كاخ‌هاى ابيَض و ابن‌بقيله و عدسيين كه در آن‌ها پنهان شده بودند ، اشاره كرد و پرسيد : پس اين دژها براى چيست ؟ گفت : اين‌ها را در برابر نابخردان ساخته‌ايم تا خردمندان را پاس داريم . اين‌جا بود كه به سازش رسيدند و به پرداخت سالانه صدهزار توافق كردند . « 1 »\r\nابن‌جوزى : اولين رفتارى كه مسلمانان انجام آن را از عثمان نپسنديدند ، بازگرداندن عمويش حَكم بن ابىالعاص از تبعيد بود . به او گفتند : دشمن خدا و رسولش را بازگردانده‌اى و با خدا و رسولش از در مخالفت در آمده‌اى ! گفت : پيامبر وعده‌ى بازگشت او را به من داده بود . به همين سبب ، گروهى از صحابه نماز پشت سر او را وانهادند . حَكم در روزگار خلافت وى مُرد و عثمان بر او نماز گزارد و در پى جنازه‌اش رفت . ابن‌جوزى گويد : از اين رو بود كه عايشه گفت : اين نعثل ( درازريش ) را بكشيد ؛ خداى او را بكشد كه كفر ورزيده است . « 2 »\r\nمسعودى : ابن‌عايشه نخستين كس از عباسيان است كه در اسلام به دار آويخته شد . مأمون او را كشت . « 3 »\r\nطبرى از ابن‌عبّاس : اولين پرخاش آشكارى كه مردم در باره‌ى عثمان بر زبان آوردند ، زمانى بود كه وى به هنگام فرمانروايى خويش ، نماز را در مِنى دوركعتى خواند و در سال ششم آن را تمام گزارد . شمارى بسيار از ياران پيامبر ( ص ) اين را بر او عيب گرفتند . « 4 »\r\nبلاذرى از ابوعبيده : اولين كارگزار حضرت على ( ع ) در خراسان عبدالرحمان بن\r\n\r\n\r\n","description":"","footnote":"\r\n( 1 ) . فتوح البلدان 240\r\n( 2 ) . تذكرة الخواص 189\r\n( 3 ) . مروج الذهب 2 / 448\r\n( 4 ) . تاريخ الامم و الملوك 4 / 267 .\r\n","page_name":" 138 ","page_number":138},
  {"content":"\r\n\r\nابزى وابسته‌ى خزاعه بود و پس از وى جعدة بن هبيره . وى افزوده است : در سال 45 ق . زياد بر بصره گمارده شد و او امير بن احمر را بر مرو گمارد ؛ بنابراين ، امير نخستين كس از ميان عرب‌ها است كه اعراب را در مرو سكنا داد . « 1 »\r\nنيز همو گويد : زياد ، حَكم بن عمرو غفارى را ولايت بخشيد . او به « فيل » حاجب خويش فرموده بود تا حَكم را نزد وى فرا خواند ؛ و منظورش حكم بن ابىالعاص بود . اما حاجب حكم بن عمرو را احضار كرد . زياد چون او را ديد ، به فال نيك گرفت و گفت : شايسته‌مردى از ياران رسول خدا ( ص ) است ! پس او را به ولايت خراسان گمارد و او نخستين كسى بود كه در فرارود نماز گزارد . « 2 »\r\nاو مىافزايد : زياد سپس ربيع بن زياد حارثى را در سال 51 ق . به ولايت خراسان گمارد و همراه او ، نزديك پنجاه‌هزار بصرى و كوفى را با خاندانشان به خراسان فرستاد . بريده اسلمى كه در مرو درگذشت ، و ابوبرزه اسلمى كه در همان جا بمرد با آنان بودند . زياد آنان را در اين سوى رود سكنا داد .\r\nربيع اولين كسى بود كه سپاهيان را به همكارى هماهنگ در تأمين هزينه‌ها فرمان داد . چون خبر شهادت حُجر را شنيد ، اندوهگين شد و آرزوى مرگ كرد و در همان روز درگذشت . بنابراين وى در سال 53 ق . درگذشته است . « 3 »\r\nاو گويد : معاويه ، سعيد بن عثمان را بر خراسان گمارد و او از آمودريا بگذشت . او نخستين كسى بود كه با سپاه خويش آن رود را پشت سر نهاد و چون رفيع ابوالعاهيه با او بود ، مىگفت : « رفيع » تنديس رفعت و ارجمندى است . « 4 »\r\nاو گويد : يزيد بن معاويه ، سلم بن زياد را به ولايت خراسان فرستاد و خوارزميان بر چهارصدهزار با او مصالحه كردند . چون از آمودريا گذشت ، همسرش ام‌محمد ثقفيه نيز\r\n\r\n\r\n","description":"","footnote":"\r\n( 1 ) . فتوح البلدان 395\r\n( 2 ) . همان 396\r\n( 3 ) . همان‌جا\r\n( 4 ) . فتوح البلدان 397 .\r\n","page_name":" 139 ","page_number":139},
  {"content":"\r\n\r\nبا او بود ؛ بنابراين ، وى نخستين زنى است كه او را به فرارود برده‌اند . « 1 »\r\nگفته شده است : اولين شورشى آشكارا در منطقه‌ى جبل ، خربان بن عيسى ، برادر ابودلف بود كه پيش از بيست‌سالگى سر برداشت . او را اندامى تكيده ولى توانى فراوان بود و توانست براى سه سال به خراج ارسالى از اصفهان به سوى خليفه شبيخون بزند و مانع حمل مواد غذايى به اصفهان شود . هارون به يكى از كنيزان خود وعده‌ى خراج اصفهان را داد ، ولى او گفت كه خربان اصفهان را از آنِ خود كرده است . چهره‌ى هارون دگرگون شد و پنهانى سپاهى براى كشتن وى گسيل داشت . « 2 »\r\nگفته‌اند : متوكل اولين خليفه‌ى عباسى بود كه گر چه هوس‌بازىهاى خود را نمايان مىكرد ، با اين حال ، در دل مردم جاى داشت ؛ زيرا انديشه‌هاى اعتزال‌گرايانه‌اى را كه الواثق زنده كرده ، و بازار بگومگوهايى را كه او بر پا داشته بود ، از ميان برد . « 3 »\r\nچون عتابى بر هارون الرشيد وارد شد ، هارون او را گفت : اى عتابى ، سخنى بگو . او گفت : « پيش از وارد شدن به سخن ، انس بايد داشت ، كسى را با اولين كار نيكش نستايند و با نخستين ناشايست نكوهش نكنند ؛ زيرا هر كلامى ميان دو چيز است : سخنى آراسته و لكنتى ناخواسته . » « 4 »\r\nاولين سرزمينى كه حجاج بر آن ولايت يافت ، تباله بود ، كه چون آن را ديد به چشمش ناچيز آمد و بازگشت . از اين رخداد ضرب‌المثلى ساخته و گفته‌اند : « فلان چيز بىارج‌تر از تباله در نزد حجاج است » . « 5 »\r\nمسعودى : اولين كسى كه در روزگار اسلامى با شمشير به شهادت رسيد ، حجر بن\r\n\r\n\r\n","description":"","footnote":"\r\n( 1 ) . همان 399\r\n( 2 ) . محاسن اصفهان 40\r\n( 3 ) . زهر الآداب و ثمر الالباب 1 / 323\r\n( 4 ) . زهر الآداب و ثمر الالباب 3 / 675 و 1057\r\n( 5 ) . المعارف 396 .\r\n","page_name":" 140 ","page_number":140},
  {"content":"\r\n\r\nعدى كندى است . « 1 »\r\nابن‌قتيبه : در نوشته‌اى كه صحابه پيرامون رخدادهاى روزگار عثمان گرد آورده‌اند ، آمده است كه وى نخستين كسى بود كه با تازيانه بر پشت مردم زد . دو خليفه‌ى پيش از او با درّه و خيزران مىزدند . « 2 »\r\nهمو گفته است : ابوبكر هنگامى كه خواست عمر را به جانشينى خويش برگزيند ، به وى گفت : اين نوشته را بگير و نزد مردم روانه شو و آنان را آگاه كن كه اين پيمان من است و ميزان فرمانبرى و طاعت آنان را بازپرس . عمر بيرون رفت و چنين كرد . مردى از او پرسيد : در آن نوشته چيست ؟ گفت : نمىدانم . ولى من اولين كسى هستم كه از آن اطاعت كرده‌ام . آن مرد گفت : اما من مىدانم كه در آن چيست ؛ در آن سال نخست ، تو او را به حكومت رساندى و اينك او تو را حكومت بخشيده است . « 3 »\r\nابن‌اثير : اولين نامه‌اى كه عمر در فرمانروايى خود نوشت ، آن‌گاه بود كه پس از بركنارى خالد ، ابوعبيده را به فرماندهى سپاه وى گماشت . عزل وى از آن رو بود كه عمر به دليل واقعه‌ى قتل مالك بن نويره و رفتارهاى خالد ، به‌شدت از او خشمگين بود و در اولين اقدام وى را بر كنار كرد و گفت : او هرگز هيچ يك از كارهاى مرا عهده‌دار نخواهد شد . « 4 »\r\nابوالفتوح گويد : و او [ باذان 
  ] اول كسى بود از ملوك عجم كه ايمان آورده بود و او اوّل اميرى بود از بلاد يمن در اسلام . « 5 »\r\nدر تفسير منسوب به امام عسكرى ( ع ) چنين آمده است : اولين بار كه يحيى\r\n\r\n\r\n","description":"","footnote":"\r\n( 1 ) . مروج الذهب 3 / 3\r\n( 2 ) . الامامة و السياسة 1 / 50\r\n( 3 ) . همان 38\r\n( 4 ) . الكامل 2 / 427\r\n( 5 ) . روض الجنان و روح الجنان 2 / 122 . در متن اين مطلب به زبان عربى ترجمه شده است ، اما من آن را از متن فارسى تفسير ابوالفتوح رازى آورده‌ام . .\r\n","page_name":" 141 ","page_number":141},
  {"content":"\r\n\r\nعيسى ( ع ) را تصديق كرد اين گونه بود كه زكريا كسى جز يحيى را به آن صومعه نزد مريم نمىبرد . . . و چون مريم كه كوچك‌تر از خواهرش يعنى همسر زكريا بود ، وارد شد ، خواهر او را احترام نكرد و از جاى برنخاست . يحيى كه در شكم مادر بود ، به اذن خداوند از درون ، شكم مادر را كوفت و او را آزرد و ندا در داد : اى مادر ، سرور بانوان جهان كه سرور مردان گيتى را در دل خويش دارد ، بر تو وارد شده است ، و تو به احترام او برنمىخيزى ؟ پس ناراحت شد و برخاست . آن‌گاه يحيى در شكم مادر براى عيسى بن مريم سجده كرد . اين نخستين تصديق يحيى در برابر عيسى بود . « 1 »\r\nاما مهم آن است كه اين تفسير را اعتبارى نيست .\r\nطبرى : هشام كلبى گويد : خدا داناتر است ، اما به ما چنين خبر رسيده كه اولين كسى كه بر روى زمين پادشاهى كرده ، اوشهنگ ( هوشنگ ) فرزند عابر بن شالخ بن ارفخشد بن سام بن نوح بوده است . پارسيان بر اين باورند و مىپندارند كه او دويست سال پس از مرگ آدم به سلطنت جهان رسيده است . حال آن كه بر مبناى خبرهاى ما ، وى دويست سال پس از مرگ نوح به پادشاهى دست يافته و پارسيان آن را پس از مرگ آدم پنداشته‌اند و ندانسته‌اند كه پيش از نوح نبوده است .\r\nطبرى گويد كه هيچ توجيهى براى گفته‌ى هشام كلبى نيست ؛ زيرا هوشنگ‌شاه در نزد آگاهان به پيشينه‌ى ايرانيان ، نامورتر از حجاج بن يوسف در نزد مسلمانان است و روشن است كه هر قومى به نياكان و ميراث خويش آشناتر هستند .\r\nمن گويم : گيريم كه او در سرزمين خويش نامدار باشد ، اما اين دليل شهرت او در روزگار خودش نخواهد شد ؛ بسا شهرت‌هايى كه اگر ريشه‌يابى شود به گفته‌اى ضعيف و نامعتبر برسد .\r\nطبرى آن‌گاه براى درستى گفتار ايرانيان قرائنى مىآورد كه دور مىنمايد و سبب مىشود همان گفتار هشام را باور كنيم كه زنجيره‌ى پادشاهى ايرانيان تا زمان پيدايش\r\n\r\n\r\n","description":"","footnote":"\r\n( 1 ) . التفسير المنسوب الى الامام العسكرى ( ع ) 660 .\r\n","page_name":" 142 ","page_number":142},
  {"content":"\r\n\r\nاسلام پيوستگى داشته و با ظهور آيين اسلام ، فرو پاشيده است . مسلمانان همداستان هستند كه انسان‌ها همگى از تبار نوح و فرزند اويند و هيچ‌يك از كسانى كه پيش از او زيسته‌اند تبارى ندارند .\r\nپارسيان از آن‌جا كه معتقدند پادشاهى آنان از زمان آدم ( ع ) پيوسته بوده است ، رخداد توفان نوح را نيز انكار مىكنند . « 1 »\r\nدر روايتى آمده است كه ابراهيم نخستين كسى بود كه به پيرى رسيد ؛ او ريش خود را مىپيچاند كه تار مويى سفيد ديد ، پرسيد : جبرئيلا ! اين چيست ؟ گفت : اين وقار و بزرگوارى است . ابراهيم گفت : بار الها ! بر وقار من بيفزاى . « 2 »\r\nدر خبر است كه نوح ( ع ) در روز اول ماه رجب بر كشتى نشست و همراهانش را فرمان داد تا آن روز را روزه بگيرند . « 3 »\r\nدر روايت است كه ابراهيم نخستين كس بود كه كعبه را با پرده پوشانيد . « 4 »\r\nو در روايتى ديگر آمده است كه آدم نخستين كسى بود كه آن را با پرده‌اى مويين پوشانيد و همو اولين كسى بود كه آهنگ خانه كرد . پس از وى ، تُبَّع آن را با بساطى چرمين پوشش داد ، آن‌گاه ابراهيم كعبه را با آميزه‌اى از الياف گياهى پوشانيد ، و اولين كسى كه پارچه بر آن افكند ، سليمان بود كه ديبا بر آن انداخت . « 5 »\r\nدر روايت است كه بيست و پنجم ماه ذوالقعده ، اولين روزى است كه رحمت آسمانى بر آدم فرود آمد . « 6 »\r\nاولين جايى كه شايستگىهاى حجاج بن يوسف نمايان شد هنگامى بود كه وى از\r\n\r\n\r\n","description":"","footnote":"\r\n( 1 ) . بنگريد به : تاريخ الامم و الملوك 1 / 153\r\n( 2 ) . من لا يحضره الفقيه 1 / 130\r\n( 3 ) . ثواب الاعمال 53\r\n( 4 ) . من لا يحضره الفقيه 2 / 232\r\n( 5 ) . من لا يحضره الفقيه 235\r\n( 6 ) . همان 241 .\r\n","page_name":" 143 ","page_number":143},
  {"content":"\r\n\r\nسپاهيان رَوح بن زنباع وزير عبدالملك به شمار مىرفت . روزى رَوح نزد عبدالملك شد و از فروپاشى سپاه خويش و اين كه سربازانش به گاه كوچ او نمىكوچند و به گاه فرود او باز نمىايستند ، به او شكايت برد و افزود : در ميان آنان اما مردى است كه اگر فرمان سپاه را به او بسپارى ، با كوچ خويش آنان را بكوچاند و با فرود خود آنان را فرو خواباند ؛ او را حجاج بن يوسف خوانند .\r\nعبدالملك گويد : ما نيز اين فرمان را به دست او داديم . پس هيچ كس را جز ياران رَوح ، ياراى آن نبود كه از كوچ و فرود سر باز زند . روزى ديد كه لشكر كوچيده است ، ولى اصحاب رَوح گرداگرد سفره‌اى به خوردن نشسته‌اند . آنان را گفت : شما را چه شده است كه با راهى شدن اميرالمؤمنين ، رهسپار نشده‌ايد ؟ رو به او ، گفتند : اى زاده‌ى آن زن گنده شرم ، پايين آى و با ما به خوردن پرداز . گفت : هيهات ؛ از اين لحظه ، ديگر همه چيز تمام شد . آن‌گاه فرمان داد تا آنان را با تازيانه زدند و در اردوگاه گرداندند و فرمود تا خيمه‌هاى روح بن زنباع را به آتش كشيدند . پس رَوح گريان نزد عبدالملك آمد . عبدالملك پرسيد : چه شده است ؟ گفت : همان حجاج كه در شمار سپاهيان من بود ، اينك بردگان مرا تازيانه زده و خيمه‌هاى مرا به آتش كشيده است . دستور داد كه او را نزد من آوريد .\r\nچون حجاج وارد شد ، از او پرسيد : چه چيز تو را به اين رفتار واداشته است ؟ گفت : اى امير مؤمنان ، من اين كار نكرده‌ام . پرسيد : پس كار كيست ؟ گفت : به خدا سوگند ، تو اين كار را كرده‌اى ؛ دست من دست تو است و تازيانه‌ى من تازيانه‌ى تو ؛ هرگز نبايد از فرمان امير مؤمنان سرپيچى شود . بايد به رَوح در برابر هر خيمه ، دو خيمه و در برابر هر غلام دو برده داد ، اما او چون مرا معرفى كرده است ، حق ندارد شخصيت مرا بشكند . اين گونه بود كه زيان‌هاى رَوح جبران شد و حجاج جايگاهى برتر يافت . « 1 »\r\nابن‌قتيبه : وهب گويد : ابراهيم اولين كسى بود در سن صدوپنجاه سالگى به پيرى رسيد . داستان چنين بود كه چون ساره اسحاق را به دنيا آورد ، كنعانىها گفتند : آيا از اين\r\n\r\n\r\n","description":"","footnote":"\r\n( 1 ) . العقد الفريد 5 / 275 .\r\n","page_name":" 144 ","page_number":144},
  {"content":"\r\n\r\nپيرمرد و پيرزن در شگفت نمىشويد كه پسرى گمشده را يافته و آن را به فرزندى خود گرفته‌اند ؟ اين گونه بود كه خداوند عزوجل اسحاق را سيمايى چون ابراهيم داد ؛ چندان كه تشخيص آنان ناممكن مىنمود . آن‌گاه بود كه خداوند ابراهيم را چهره‌اى پيرانه بخشيد . « 1 »\r\nجهشيارى : اولين وزير منصور ابوايوب موريانى بود . « 2 »\r\nابن‌رستم طبرى : در روايت است كه ابوخالد كابلى اولين نشانه‌اى كه از امام سجاد ( ع ) ديد و بدان استناد كرد ، اين بود كه چون درِ خانه‌ى حضرت را زد ، نوجوانى بيرون آمد و پرسيد : كيست ؟ گفت : ابوخالد كابلى . نوجوان گفت : درون آى ، اى كنكر . چنين بود كه بندبندِ وجودش به لرزه افتاد ؛ زيرا اين نامى بود كه مادرش در كودكى وى را چنين مىخواند و كسى ديگر آن را نمىدانست . « 3 »\r\nدر روايت است كه آدم ( ع ) نخستين كسى بود كه عقيق سرخ بر انگشترى كرد . « 4 »\r\nاولين دولت سامانى در سال 261 ق . تأسيس شد و در سال 389 ق . فرو پاشيد و پس از آنان ، محمود غزنوى به سلطنت رسيد .\r\nدر روايت است كه اولين ضمانت‌نامه‌ى نوشته‌شده در دنيا و اولين سند نگاشته بر زمين ، چيزى بود كه آدم نوشت ، آن‌گاه كه فرزندانش را به او نشان دادند و او پنجاه يا شصت سال از ساليان عمر خويش را به داوود بخشيد و سپس آن را فراموش كرد يا ناديده گرفت . پس جبرئيل به‌تنهايى يا همراه ميكائيل بر او نازل شد و آن نوشته را به او نشان داد . « 5 »\r\nدر العقد الفريد است : عثمان در اولين خطبه‌اى كه خواند ، به لرزه افتاد و گفت :\r\n\r\n\r\n","description":"","footnote":"\r\n( 1 ) . المعارف 30\r\n( 2 ) . ابن‌جوزى در المنتظم 7 / 342 به اين مطلب اشاره كرده است .\r\n( 3 ) . دلائل الامامة 208\r\n( 4 ) . فرحة الغرى 114\r\n( 5 ) . مضمون را بنگريد در : الكافى 7 / 378 .\r\n","page_name":" 145 ","page_number":145},
  {"content":"\r\n\r\nاى مردم ، آغاز هر نشستن بر مركَبى دشوار است و اگر زنده بمانم ، خطبه‌ها را به شكلى كه بايد ، برايتان خواهم خواند . « 1 »\r\nطبرى : اولين كسى كه گزارش كار طليحه را براى پيامبر ( ص ) نوشت ، سنان بن سنان عامل بنىمالك بود . « 2 »\r\nو گويد : چون عمر به خلافت رسيد ، اولين سخنى كه بر زبان آورد پيرامون بركنارى خالد بن وليد بود كه گفت : او هرگز از جانب من عهده‌دار كارى نخواهد شد و به ابوعبيده نوشت كه خالد اگر گفته‌هاى خودش را تكذيب كرد ، بر آن چه فرمان مىرانده ، فرمان براند ، و اگر چنين نكرد ، بر آنچه او فرمان داشت ، تو فرمانروا باش و دستار از سر او برگير و نيمى از اموالش را بستان . هنگامى كه ابوعبيده ماجرا را با خالد در ميان نهاد ، خالد گفت : مرا مهلتى ده تا در اين باره ، با خواهر خويش راى زنَم . پس نزد خواهرش فاطمه بنت وليد رفت و از او چنين شنيد : به خدا قسم كه عمر هرگز تو را دوست نمىدارد ، و جز اين نمىخواهد كه تو گفته‌هاى خود را تكذيب كنى ، و آن‌گاه تو را بر كنار سازد . خالد بر سر خواهر بوسه زد و گفت : حق با تو است . او از اين كه خود را تكذيب كند ، دريغ ورزيد . ابوعبيده نيز يك لنگه از كفش‌هاى او را برداشت . « 3 »\r\nنيز گويد : گفته‌اند اولين كارى كه عمر كرد آن بود كه در شب فوت ابوبكر ، پيش از نماز صبح ، مردم را همراه مثنى بن حارثه شيبانى براى حمله به سوى فارسيان فرا خواند و چون صبح شد با مردم بيعت كرد و دوباره آنان را به سرزمين فارس فراخوان داد و مردم سه روز براى بيعت حاضر مىشدند و او فراخوان مىداد و كسى راهى نمىشد ؛ زيرا جبهه‌ى پارسيان را به دليل سلطنت پايدار و زورگويى ايشان به ملت‌ها خوش نداشتند . چون روز چهارم شد ، عمر بازگشت و مردم را براى رفتن به عراق صلا زد ، و اولين كسى كه پاسخ\r\n\r\n\r\n","description":"","footnote":"\r\n( 1 ) . العقد الفريد 4 / 231\r\n( 2 ) . تاريخ الامم و الملوك 3 / 187\r\n( 3 ) . تاريخ الامم و الملوك 436 .\r\n","page_name":" 146 ","page_number":146},
  {"content":"\r\n\r\nداد ، ابوعبيدة بن مسعود بود . « 1 »\r\nنيز گويد : اولين نماينده‌اى كه عمر فرستاد ، يعلى بن اميه بود كه وى را رهسپار يمن كرد و فرمان داد تا مردم نجران را از سرزمينشان براند . « 2 »\r\nطبرى : اولين مسلمانى كه در عراق گردن‌بند پوشيد ، نائل اعرجى بود و داستان اين گونه بود كه وى شهريار ، دهقان باب را در اطراف كوثى به قتل رساند و ابزار جنگى او را ستاند . سعد كه بدان سرزمين آمد ، بر او خرده گرفت كه چرا گردن‌بند و قبا و زره او را ستاندى و بر اسب او نشستى ؟ گويد : پس نائل رفت و آنچه از شهريار ستانده بود در آورد و بر مركب وى نشاند و به حضور آورد . سعد گفت : گردن‌بند را نيز درآور و هر گاه ديدى نبردى در گرفته است ، بر گردن كن .\r\nگويد : چون سعد مدائن را بگشود ، و به ايوان كسرى رسيد ، آن‌جا را مسجد كرد ؛ جايى كه پيش‌تر در آن ، تنديس‌هاى گچى از مردان و اسبان بود . . . تا آن‌جا كه گويد : اولين جمعه در عراق كه گروهى در مدائن گرد هم آمدند ، ماه صفر سال شانزدهم بود . « 3 »\r\nاولين فراخوان عباسيان در سال 100 هجرى بود كه محمد بن على بن عبدالله بن عباس ميسره را از سرزمين شراة به عراق فرستاد ، محمد بن خنيس و حيان عطار و ابومحمد صادق را به خراسان گسيل داشت و آنان را فرمود تا براى او و خاندانش تبليغ كنند . ايشان با نامه‌هاى كسانى كه به اين فراخوان پاسخ داده بودند بازگشتند و ابومحمد صادق براى وى دوازده تن را به عنوان نقيب برگزيد كه سليمان بن كثير در ميان آنان بود . گويد : و هفتاد تن را انتخاب كرد و محمد بن على به آنان نامه‌اى نوشت تا دستور كار و نقشه‌ى راه آنان باشد . « 4 »\r\nبسيار اتفاق مىافتد كه سلطنت از نسل اول سلسله‌ى بنيانگذار به ديگران انتقال\r\n\r\n\r\n","description":"","footnote":"\r\n( 1 ) . همان 444\r\n( 2 ) . همان 446\r\n( 3 ) . تاريخ الامم و الملوك 621\r\n( 4 ) . همان 6 / 562 .\r\n","page_name":" 147 ","page_number":147},
  {"content":"\r\n\r\nمىيابد ؛ چنان كه از معاويه به مروانيان ، از سفاح به فرزندان منصور ، از نصر بن احمد سامانى به فرزندان برادرش اسماعيل ، از عمادالدوله‌ى ديلمى به پسران برادرش ركن‌الدوله ، از طغرل‌بيك سلجوقى به فرزندان برادرش داوود ، و از شيركوه ايوبى به برادرزاده‌اش صلاح‌الدين منتقل شد . « 1 »\r\nطبرى : اولين جايى كه مطاعن عثمان از زبان محمد بن ابىحذيفه شنيده شد ، سال 31 بود كه مردمان راهى دريا شدند و پس از آن‌كه عبدالله بن سعد بن ابىسرح نماز عصر را با مردم گزارد ، محمد با آواز بلند تكبير گفت . چون عبدالله نماز را تمام كرد ، پرسيد : اين چه برساخته و بدعتى است ؟ محمد پاسخ داد : اين نوآورده و برساخته نباشد ، در تكبير چه اشكالى است ؟ گفت : تكرار مكن . محمد خاموش شد ، اما چون عبدالله نماز مغرب را گزارد ، محمد تكبيرى رساتر از تكبير نخست گفت . عبدالله كس نزد او فرستاد كه تو نوجوانى نادان هستى ، به خدا قسم اگر مىدانستم امير مؤمنان چه مىخواهد گوشَت را مىتاباندم . محمد گفت : نه چنين حقى دارى و نه چنين توانى كرد . گفت : پس خاموش شو كه برايت بهتر است . به خدا سوگند تو در كشتى با ما نخواهى نشست . گفت : با مسلمانان نشينم . گفت : هر جا خواهى بنشين . پس به‌تنهايى سوار بر كشتىاى شد كه جز قبطيان در آن نبودند ، تا اين‌كه به ذات الصوارى رسيد و گروه روميان را در پانصد كشتى بديد . . .\r\nمحمد پس از پيروزى گفت : ما جهاد راستين را در پشت سر خويش وانهاده‌ايم . كسى از او پرسيد : كدام جهاد را ؟ گفت : عثمان بن عفان چنين كرده است و چنان كرده است . محمد بن ابىحذيفه و محمد بن ابىبكر اين سخن خويش را آشكارا بيان كردند و خطاهاى عثمان را برشمردند و گفتند كه خونش حلال است ؛ زيرا او ابن ابىسرح را كه آيه‌اى از قرآن گواه بر كفرش نازل شده و پيامبر ( ص ) خونش را روا دانسته ، به كار گماشته است . از يك سو كسى چون عمويش حَكَم را كه پيامبر ( ص ) او را تبعيد كرده ، بازگردانده ، و\r\n\r\n\r\n","description":"","footnote":"\r\n( 1 ) . در متن ، اين سخن از ابن‌اثير نقل شده است . .\r\n","page_name":" 148 ","page_number":148},
  {"content":"\r\n\r\nاز سوى ديگر ، فردى همانند ابوذر را كه در نزد پيامبر ( ص ) جايى نزديك و ارجمند دارد ، به تبعيد فرستاده است\r\nابن ابىسرح به آن دو گفته بود : با ما روانه نشويد ، اما آنان سوار بر يك مركَب راهى شدند . « 1 »\r\nابن‌شحنه : حافظ ، خليفه‌ى مصر ، رضوان وحشى را به وزارت گماشت و او را الملك الافضل ( شاه برتر ) لقب داد . او نخستين وزيرى بود كه در مصر داراى لقب شد . « 2 »\r\nمسعودى : معتزّ اولين خليفه‌اى بود كه با زيور زرين بر مركَب نشست . پيشينيان او از خليفگان عباسى و گروهى از امويان ، خود و مركب خويش را با زيورهايى اندك از كمربند و غلاف شمشير و زين و لگام نقره مىآراستند . چون معتزّ از زيورهاى طلايى بهره گرفت ، مردم از او پيروى كردند .\r\nپيش از او مستعين نيز نخستين كسى بود كه جامه‌هايى با آستين گشاده به تن كرد ؛ كارى كه سابقه نداشت . او عرض آستين را سه وجب گرفت و كلاه‌ها را كه پيش از آن مانند كلاه قاضيان دراز و كشيده بود ، كوچك كرد . « 3 »\r\nهمو : معتمد شادخوارى را بر هر چيزى ترجيح داده و سرگرم خوشگذرانى بود و برادرش ابواحمد موفق بر كارها چيره شده بود و گردش امور را در دست داشت . كار به جايى رسيد كه معتمد را گرفت و به حبس انداخت و بدين ترتيب ، معتمد نخستين خليفه‌اى بود كه گرفتار خشم شد و به زندان افتاد و محجور ماند . اما معتمد پيش‌تر گريخته و خود را به حديثه‌ى موصل رسانده بود . موفق ، صاعد را به سامرا فرستاد و به اسحاق بن كنداج نامه نوشت و او معتمد را از موصل باز گرداند . « 4 »\r\nطبرى اما مىگويد كه موفق پسر و كاتب خويش را نزد اسحاق فرستاد . آن دو نزد او\r\n\r\n\r\n","description":"","footnote":"\r\n( 1 ) . تاريخ الامم و الملوك 4 / 291\r\n( 2 ) . روض المناظر 208\r\n( 3 ) . مروج الذهب 4 / 94\r\n( 4 ) . همان 123 .\r\n","page_name":" 149 ","page_number":149},
  {"content":"\r\n\r\nرفتند و جامه‌هايى فاخر بر او پوشاندند و دو شمشير زرين بر كمرش آويختند و از اين رو به « دو شمشيردار » شهرت يافت و اولين كسى بود كه شمشيرهاى دوگانه داشت . « 1 »\r\nطبرى : اولين كسى كه با سخن تند خود رو در روى عثمان پرخاش كرد ، « جَبَلة بن عمرو ساعدى » بود . او در ميان خويشان نشسته بود و زنجيرى در دست داشت كه عثمان بر آنان بگذشت و سلام كرد و خويشان سلام او را پاسخ دادند . جبله گفت : چرا به مردى كه چنين و چنان كرده است ، پاسخ مىدهيد ؟ آن‌گاه رو به عثمان گفت : به خدا اين زنجير را به گردن تو خواهم افكند ، مگر آن كه نزديكان خويش را وانهى ! عثمان پرسيد : كدام نزديكان ؟\r\nبه خدا من همه‌ى آنان را از ميان مردم برگزيده‌ام . جبله گفت : مروان را برگزيدى ، و معاويه و عبدالله بن عامر بن كريز و عبدالله بن سعد را كه قرآن در نكوهش يكى از ايشان نازل شده و رسول خدا ( ص ) خون آنان را روا شمرده است . پس عثمان روانه شد ، اما مردمان پيوسته بر او گستاخ‌تر شدند . « 2 »\r\nاز سائب روايت شده است : اولين خيمه‌اى كه آن را در منى ديدم ، خيمه‌ى عثمان بود و يكى نيز از آنِ عبدالله بن عامر بن كريز . « 3 »\r\nعثمان اولين كسى بود كه در زوراء « 4 » براى نماز جمعه سومين اذان را هم ( افزون بر اذان و اقامه ) آواز داد . « 5 »\r\nمسعودى : معتمد يازده روز مانده از رجب سال دويست و هفتاد و نه ، براى غذا و چاشت بنشست . چون عصر شد ، ناهار آوردند ، آن‌گاه به « موشكيره » كه مراقبت از او را به عهده داشت ، گفت : اى موشكيره ، سرها با گردن‌ها چه كردند ؟ زيرا او شب پيش فرموده بود تا دو كلّه با گردن ، براى او بياورند ، اما اينك گردن‌ها را بريده بودند . دو تن از\r\n\r\n\r\n","description":"","footnote":"\r\n( 1 ) . بنگريد به : تاريخ الامم و الملوك 9 / 623\r\n( 2 ) . تاريخ الامم و الملوك 4 / 365\r\n( 3 ) . همان 401\r\n( 4 ) . جايى در بازار مدينه ، يا خانه‌ى عثمان ، يا سنگى كنار مسجد\r\n( 5 ) . همان جا .\r\n","page_name":" 150 ","page_number":150},
  {"content":"\r\n\r\nنديمانش ، يكى به نام « قفِ پرخور » و ديگرى به نام « خلفِ دلقك » همراه او سر سفره نشستند . اولى كه پرخور بود ، دست سوى كله‌ها برد و گوش كلّه‌اى را كَند و آن ديگرى يعنى خلف دلقك به خوردن بناگوش و چشم‌ها پرداخت ، معتمد نيز بخورد تا روز به سر رسيد . بدن آن پرخور كه لقمه‌ى اول را خورده بود ، شب‌هنگام سرد شد و آن دلقك پيش از برآمدن آفتاب فردا بمرد . معتمد هم صبح مرده و به آن دو پيوسته بود .\r\nآن‌گاه اسماعيل بن حماد قاضى سياه پوشيد و نزد معتضد رفت و به عنوان خلافت بر وى سلام كرد و او نخستين كسى بود كه اين سان بر او سلام مىداد . سپس شاهدانى عادل از جمله ابوعوف و حسين بن سالم و ديگران حاضر شدند تا معتمد را بنگرند . بَدر غلام معتضد نيز با آنان بود و مىپرسيد : آيا در او زخمى يا نشانه‌اى مىبينيد ؟ او به مرگ ناگهانى و به دليل نوشيدن پيوسته‌ى نبيذ مرده است . در او نظر كردند و نشانه‌اى در او نديدند . پس غسلش دادند و كفن كردند و در تابوتى كه براى او آماده شده بود ، به سامرا بردند و در آن‌جا به خاكش سپردند .\r\nمسعودى گويد : گفته‌اند كه نوعى سمّ به نام « بيش » در نوشيدنىهاى او ريخته بودند كه آن را آشاميده بود . « 1 »\r\nشعبى گويد : نخستين مردى كه زياد در كوفه او را كشت ، اوفى بن حصين بود . « 2 »\r\nاولين كسى كه براى خويش نگهبان گرفت ، معاويه بود و او نخستين كسى بود كه ديوان خاتم « 3 » را برپا داشت ؛ يك بار فرمان داده بود تا عمرو بن زبير را يارى كنند و وام صدهزار درهمى او را بپردازند و اين مطلب را به زياد در عراق نوشته بود . عمرو در نامه دست برد و صد را به دويست تبديل كرد . چون زياد حساب او را پرداخت ، معاويه آن را نپذيرفت و عمرو را دستور داد تا آن را بازپرداخت كند و او را به بند كشيد ، تا اين‌كه\r\n\r\n\r\n","description":"","footnote":"\r\n( 1 ) . مروج الذهب 4 / 141\r\n( 2 ) . تاريخ الامم و الملوك 5 / 235\r\n( 3 ) . تشكيلاتى براى مهر كردن نامه‌هاى حكومتى به منظور جلوگيرى از دست بردن در آن‌ها . واحدى مانند دبيرخانه‌هاى كنونى . .\r\n","page_name":" 151 ","page_number":151},
  {"content":"\r\n\r\nبرادرش عبدالله بن زبير آن را بازپس داد . اين گونه بود كه معاويه ديوان خاتم را تأسيس كرد و نامه‌ها را كه پيش از آن سرگشاده بود ، در ببست . « 1 »\r\nمسعودى : اولين كسى كه به عنوان اميرالمؤمنين بر عمر سلام داد ، مغيره ، و نخستين كسى كه با اين عنوان او را بر منبر نام برد ، ابوموسى بود . « 2 »\r\nآن‌گاه از قول واقدى گويد : عمر در مسجد برخاست و مردم را به جهاد فرا خواند و گفت : پيامبر ( ص ) شما را به سرزمين كسرى و قيصر نويد داده است . پس سوى خاك فارس بشتابيد . ابوعبيد يعنى پدر مختار از جا بلند شد و گفت : من نخستين كسى هستم كه فراخوان تو را لبيك گويم . چون او چنين كرد ، مردم نيز لبيك گفتند . آن‌گاه عمر را گفتند : مردى از مهاجران يا انصار را بر آنان بگمار . گفت : هرگز كسى جز آن را كه اول بار ، دعوت مرا لبيك گفت نخواهم گماشت ؛ و بدين سان ابوعبيد را به فرماندهى سپاه منصوب كرد . « 3 »\r\nدر داستان آغاز اسلام ابوذر از خود او روايت شده است كه گفتم : السلام عليك يا رسول الله ! و من اولين كسى بودم كه آن حضرت را با سلامى اسلامى درود دادم . « 4 »\r\nطبرى : چون وليد بن عبدالملك پس از خاكسپارى پدرش خطبه خواند ، اولين كسى كه براى بيعت با او برخاست ، عبدالله بن همام سلولى بود كه گفت :\r\n الله اعطاك التى لا فوقها * و قد اراد الملحدون عوقها\r\nعنك و يأبى الله الا سوقها * اليك حتى قلدوك طوقها \r\n« خدا تو را بهره‌اى داده است كه برتر از آن نباشد ؛ هر چند ملحدان خواستند آن را از تو باز دارند . خدا اما اراده كرد كه آن را به تو ارزانى دارد تا اين طوق را به گردن تو اندازند . » « 5 »\r\n\r\n\r\n","description":"","footnote":"\r\n( 1 ) . الكامل 4 / 16\r\n( 2 ) . مروج الذهب 2 / 305\r\n( 3 ) . همان 307\r\n( 4 ) . الاستيعاب 4 / 1654\r\n( 5 ) . تاريخ الامم و الملوك 6 / 423 .\r\n","page_name":" 152 ","page_number":152},
  {"content":"\r\n\r\nهمو : گفته‌اند : زياد اولين كسى بود كه با نيزه‌هاى كوتاه پيش روى او روانه شدند و با گرز پيشاپيش او مىرفتند . « 1 »\r\nنيز گويد : اولين كسى كه سراسر مغرب بلاد اسلامى از مصر و برقه گرفته تا افريقيه و طرابلس براى او گرد هم آمد ، « مسلم بن مخلد » بود كه در سال 50 معاويه او را بدان جا فرستاد . « 2 »\r\nطبرى همچنين گويد : هنگامى كه سليمان بن صرد و يارانش قصد جنگ با ابن زياد كردند ، عبدالله بن يزيد كارگزار ابن‌زبير در كوفه به سليمان بن صرد نوشت كه ابن‌زياد دشمن همه است ، پس برگرديد و همداستان شويد . چون نامه به سليمان رسيد ، به يارانش گفت : من و آنان همسان نيستيم . اگر آنان چيره شوند ما را به همسويى با ابن زبير فرا مىخوانند ، ولى اگر ما پيروز شويم ، اين حكومت را به شايستگان مىسپاريم . داستان ما و ايشان چنان است كه آن شاعر كنانى گفت :\r\n ارى لك شكلا غير شكلى ، فاقصرى * عن اللوم اذ بدلت و اختلف الشكل \r\n« من تو را در سيمايى جز سيماى خود مىبينم ، پس اينك كه دگرگون شده‌اى و شكلت ديگر است ، نكوهش اندك كن . »\r\nآن‌گاه به او نوشت : تو خوب كارگزارى هستى ، ولى ما از خداى عزوجل شنيده‌ايم كه فرمود :  إِنَّ اللَّهَ اشْتَرى مِنَ الْمُؤْمِنِينَ أَنْفُسَهُمْ وَ أَمْوالَهُمْ بِأَنَّ لَهُمُ الْجَنَّةَ  « 3 » « خدا از مؤمنان جان‌ها و مال‌هايشان را خريد ، كه بهشت از آن‌ها باشد . » چون نامه به او رسيد ، گفت : اين قوم هوس مرگ كرده‌اند . اولين گزارشى كه از ايشان به شما رسد ، خبر كشته شدنشان است . به خدا سوگند ، آنان گرامى و مسلمان خواهند مرد ، و قسم به آن كه پروردگارشان است ، دشمنشان آنان را نخواهد كشت ، تا نيروى خويش به نمايش گذارند و كسان بسيار از اين\r\n\r\n\r\n","description":"","footnote":"\r\n( 1 ) . همان 5 / 224\r\n( 2 ) . تاريخ الامم و الملوك 240\r\n( 3 ) . توبه 111 .\r\n","page_name":" 153 ","page_number":153},
  {"content":"\r\n\r\nميان كشته شوند . « 1 »\r\nهمو : چون يزيد بن وليد بر وليد بن يزيد شوريد ، ابن‌مصاد را نزد عبدالملك بن محمد بن حجاج فرستاد . او در كاخ بَست بنشست تا امانش داد و بيرون آمد . هنگامى كه به كاخ بازگشت ، دو جوال يافت كه در هر يك سىهزار دينار بود . او را گفتند : يكى از اين دو ، يا هر دو را بردار و با خود به خانه ببر كه از يزيد چيزى مثل اين به تو نخواهد رسيد . گفت :\r\nدر اين صورت من در خيانت شتاب كرده‌ام ؛ هرگز نخواهم گذاشت عرب سخن از اين بگويد كه من اولين كسى هستم كه در اين امر خيانت كرده‌ام . پس كيسه‌ها را نزد يزيد ببرد . « 2 »\r\nچون مروان حمار بر دمشق چيره شد و ابراهيم بن وليد گريخت و ابومحمد سفيانى را كه مروان پيش‌تر به امارت بر او سلام داده بود ، درزنجير از زندان بيرون آوردند ، بر مروان به خلافت سلام داد و او را گفت : حَكم بن وليد كه در زندان بود و برادرش ولىعهدى او را داشت ، در زندان كشته شده ، ولى مروان را به عنوان خليفه معرفى كرده و اين شعر را در زندان سروده است كه :\r\n فإن اهلك أنا و ولىّ عهدى * فم - روان أم - يرالمؤمنينا \r\n« اگر من و ولىعهدم به هلاكت رفتيم ، پس مروان امير مؤمنان است »\r\nشاميانى كه با مروان بودند اين شعر را شنيدند و اولين كسانى كه برخاستند معاوية بن يزيد بن حصين بن نمير و سران اهل حمص بودند كه با او بيعت كردند . « 3 »\r\nطبرى : ابومسلم در اولين روز از ماه رمضان سال 129 ق . وارد مرو شد و نامه‌ى ابراهيم امام را به سليمان بن كثير داد كه در آن نوشته بود : بىدرنگ ، فراخوان خويش را نمايان كن كه زمانش فرا رسيده است . پس ابومسلم را معيّن كردند .\r\n\r\n\r\n","description":"","footnote":"\r\n( 1 ) . تاريخ الامم و الملوك 5 / 592\r\n( 2 ) . تاريخ الامم و الملوك 7 / 242\r\n( 3 ) . همان 7 / 311 .\r\n","page_name":" 154 ","page_number":154},
  {"content":"\r\n\r\nگويد : اولين گشايش ابومسلم از جانب موسى بن كعب در ابيورد بود .\r\nگويد : فراخوانان اهل مرو و كسانى كه دعوت را پذيرفته بودند ، نزد ابومسلم آمدند و اولين كسانى كه بر او وارد شدند ، مردم سقادم بودند كه با ابووضّاح هرمزفرى ، عيسى بن شبيل همراه نهصد تن و چهار سوار حضور يافتند .\r\nگويد : اولين كارگزارى كه ابومسلم او را به كارى گمارد ، داوود بن كراز بود . « 1 »\r\nهمو : چون هارون الرشيد براى امين و مأمون بيعت گرفت ، عبدالملك بن صالح كه قاسم تحت سرپرستى او بود ، براى وى چنين نوشت :\r\n يا ايها الملك الذى لو كان نجما كان سعدا * اعقد لقاسم بيعة و اقدح له فى الملك زندا\r\nالله فرد واحد فاجعل ولاة العهد فردا \r\n« اى شاهى كه اگر ستاره بودى ، نيك‌فال مىبودى ، براى قاسم نيز بيعت بگير و چوب او را هم در اين حكومت شعله‌ور كن . خدا يكتا و يگانه و طاق است ، تو هم ولىعهدان خود را طاق برگزين . »\r\nگويد : اين اولين عاملى بود كه رشيد را به انديشه‌ى بيعت گرفتن براى فرزندش قاسم انداخت و از مردم براى او بيعت گرفت و او را مؤتمن ناميد و جزيره و مرزها و شهرهاى نزديك مرز را به او سپرد . « 2 »\r\nاولين كسى كه در گورستان باب الشام به خاك سپرده شد ، عبدالله بن على بود كه در سال 147 ق . رخ داد . « 3 »\r\nطبرى به نقل از نوفلى دليل مرگ عبدالله را چنين روايت كند كه منصور وقتى مهدى را در ولايت‌عهدى بر عيسى بن موسى مقدّم داشت ، و عيسى را از كوفه برداشت و به بغداد فرا خواند ، عبدالله بن على را در دل شب ، پنهانى به عيسى سپرد و او را گفت : اين\r\n\r\n\r\n","description":"","footnote":"\r\n( 1 ) . تاريخ الامم و الملوك 355 تا 357\r\n( 2 ) . همان 8 / 276\r\n( 3 ) . همان 9 .\r\n","page_name":" 155 ","page_number":155},
  {"content":"\r\n\r\nمرد مىخواهد نعمت‌ها را از من و تو بستاند ، در حالى كه پس از مهدى تو ولىعهد هستى . او را بگير و گردن بزن . اين را بگفت و راهى حج شد و در راه سه بار به او نامه نوشت و از او پرسيد كه در اين باره چه كرده است ؟ و او نوشت كه آنچه فرمودى اجرا كردم . پس ترديد نكرد كه او را كشته است . عيسى با دبير خويش راى زد . او گفت : وى مىخواهد تو را بكشد ، پس فرمان داده است تا تو مخفيانه او را بكشى و خونش را آشكارا بر گردن تو افكند و به قصاص تو را بكشد . رأى درست آن است كه وى را پنهان كنى و چنانچه آشكارا او را از تو خواست ، آشكارا تسليمش كنى .\r\nمنصور از حج بازگشت و نهانى كسى را نزد عموهايش فرستاد تا آنان را تحريك كند كه از او بخواهند عبدالله بن على را به آنان ببخشد . آنان نزد منصور آمدند و از خويشاوندى سخن گفتند . منصور گفت : عيسى بن موسى را نزد من فرا بخوانيد ، و او را گفت : اى عيسى ، تو مىدانى كه من عمويم را به تو سپرده‌ام تا در خانه‌ى تو باشد . عيسى گفت : و فرمان داده‌اى كه او را بكشم . گفت : دروغ مىگويى . آن‌گاه به عموهايش گفت : اين در نزد شما اعتراف كرد كه برادرتان را كشته و ادعا مىكند كه من دستور داده‌ام ، در حالى كه دروغ مىبافد . آنان گفتند : او را به ما بسپار تا بكشيم . منصور گفت : اين شما و اين او !\r\nپس عيسى را به ميدان بردند و مردم گرد هم آمدند . يكى از آن ميان برخاست و شمشير بركشيد و سوى عيسى شتافت تا او را ضربت زند . عيسى پرسيد : آيا تو اين كار را مىكنى ؟ گفت : به خدا قسم ، بله . گفت : شتاب مكنيد و مرا نزد امير مؤمنان باز پس گردانيد . او را باز بردند و گفت : تو مىخواستى با كشتن او مرا به كشتن بيندازى ؛ اينك اين عمويت ، زنده و سالم . اگر فرمان مىدهى كه او را به تو برگردانم ، برخواهم گردانيد . گفت تا او بياورند و آوردند و افزود : برود تا رأى خويش را بگويم . عموها رفتند و دستور داد تا عبدالله را به خانه‌اى بردند كه پايه‌هايش بر نمك بود و آب به پايه‌ى آن بستند و خانه بر او افتاد و بمرد . « 1 »\r\n\r\n\r\n","description":"","footnote":"\r\n( 1 ) . تاريخ الامم و الملوك 8 .\r\n","page_name":" 156 ","page_number":156},
  {"content":"\r\n\r\nهمو گويد : نخستين كسى كه پارچه‌ى كنف نمناك به كار برد ، منصور بود . در آغاز حكومت وى خانه‌اى را برايش گِل‌اندود مىكردند تا نيمروز در آن بياسايد . ابوايوب خوزى پارچه‌هاى ضخيمى را نمدار مىكرد و پارچه‌ها را بر سه‌پايه‌اى مىآويخت و منصور از آن خنك مىشد و آن را خوش داشت و مىگفت : خوش‌تر آن باشد كه اين پارچه‌ها ضخيم‌تر باشد و آبى بيشتر به خود بگيرد و خنك‌تر شود ! پس پارچه‌اى از كنف برايش فراهم كردند كه بر گنبدى نصب مىشد . پس از او ، ديگر حاكمان از برگ خرما استفاده كردند و مردم نيز چنين كردند . « 1 »\r\nطبرى از قول اصمعى گويد : اولين كسى كه در بصره از مرگ منصور خبر داد ، خلف احمر بود ، بدين سان كه ما در انجمن يونس بوديم ، او نزد ما آمد و سلام داد و گفت :\r\nقد طرقت ببكرها ام‌ّطبق !\r\n« مار نيش‌هايش را جنبانده است ! »\r\nيونس پرسيد : چه گفته است ؟ گفت :\r\n فنتّجوها خبراً ضخم العنق * موت الامام فِلقة من الفلق \r\n« آن را خبرى ستبر پنداشته‌اند . مرگ امام يكى از گسست‌هاى سترگ است ! » « 2 »\r\nطبرى : در سال 161 ق . محمد بن سليمان براى مهدى يخ آورد و آن را در مكه به او رساند ؛ بنابراين ، مهدى اولين كس در ميان خليفگان بود كه در مكه برايش يخ بياوردند . « 3 »\r\nهمو : چون مأمون از خراسان به بغداد بازگشت ، هر كس كه نزد او آمد ، جامه‌ى سبز بر تن داشت ، و اوضاع چنان بود كه جز كلاه ، اگر جامه‌اى سياه بر تن كسى بود ، آن را\r\n\r\n\r\n","description":"","footnote":"\r\n( 1 ) . تاريخ الامم و الملوك 82\r\n( 2 ) . همان 115\r\n( 3 ) . همان 134 .\r\n","page_name":" 157 ","page_number":157},
  {"content":"\r\n\r\nمىسوزاندند . گويد : فرماندهان خراسانى ماجرا را به او نوشتند .\r\nگفته شده است كه او وقتى طاهر بن حسين را فرمان داد تا نيازهاى خويش را عرضه دارد . اولين خواسته‌ى طاهر اين بود كه لباس سبز را وانهد و سياه بپوشد كه جامه‌ى دولت پدرى او است . گويد : مأمون فرمان داد تا جامه‌اى سياه آوردند و طاهر آن را بر تن كرد و فرمود تا قباهايى سياه نيز براى فرماندهان بياورند . اين گونه بود كه ديگر فرماندهان و سربازان جامه‌ى سبز را از تن به در كردند و سياه پوشيدند . « 1 »\r\nكلثوم بن ثابت گويد : من عهده‌دار مسئوليت پيك خراسان بودم و روزهاى جمعه در زير منبر مىنشستم . در سال 207 ق . يعنى دو سال پس از آغاز فرمانروايى طاهر ، در آيين جمعه حاضر شدم و طاهر بر فراز منبر سخن گفت و چون به نام خليفه رسيد ، از دعا براى او خوددارى كرد و گفت : بارخدايا ، كار امت محمد را سامان ده ؛ چونان كه كار اولياى خويش را سامان دادى ، و آزار هر كه بر ايشان ستم كند از ايشان دور دار ، و با همبستگى و پرهيز از خونريزى و سامان بخشيدن به اختلافات ايشان را توان ده . گويد : با خود گفتم : من اولين كسى باشم كه كشته شوم ، چون من خبر را پنهان نكنم . رفتم و غسل مرگ كردم و جامه‌ى مرگ بر خود پيچيدم و لباسى پوشيدم و ردايى بر دوش افكندم و جامه‌ى سياه از تن وانهادم و به مأمون نامه‌اى نوشتم . گويد : چون عصر شد طاهر مرا فرا خواند ، و در پلك و گوشه‌ى چشم او رخدادى شد كه بىجان افتاد . « 2 »\r\nطبرى : حسن بن ضحاك گويد كه چند روز پس از مرگ معتصم ، واثق را ديده است كه در مجلسى نشسته و اين اولين جلوس وى بوده است . نخستين ترانه‌اى كه در آن نشست خوانده شد ، تصنيفى بود كه شاريه كنيز ابراهيم بن مهدى خواند :\r\n ما درى الحاملون يوم استقلوا * نعشه للثواء أم للفناء\r\nفليقل فيك باكياتك ما شئ - * - ن صباحا و وقت كل مساء \r\n« روزى كه جنازه‌ى او را مىبردند ، نعش‌كشان ندانستند كه آن را براى ماندگارى\r\n\r\n\r\n","description":"","footnote":"\r\n( 1 ) . تاريخ الامم و الملوك 574\r\n( 2 ) . همان 594 .\r\n","page_name":" 158 ","page_number":158},
  {"content":"\r\n\r\nمىبرند يا براى نابودى ! بگذار مويه‌گران تو بامدادان و شامگاهان هر چه مىخواهند بگويند . »\r\nگويد : او و ما چنان گريستيم كه از هر انديشه‌اى بيرون شديم ؛ سپس يكى از خوانندگان چنين آواز سر داد :\r\n ودّع هريرة إن الركب مرتحل * و هل تطيق وداعا ايها الرجل \r\n« هريره را بدرود گوى كه كاروان رفتنى است . اى مرد ، آيا تو را ياراى بدرود هست ؟ »\r\nگويد : به خدا ، گريه‌اش افزون شد و گفت : تا كنون سوگواره‌اى به مانند امروز ، براى پدر نشنيده بودم و سپس مجلس را ترك كرد . « 1 »\r\nبنا به آنچه گفته شده ، منتصر اولين خليفه‌ى عباسى است كه گورش نمايان شده است ؛ زيرا مادرش چنين خواسته بود . « 2 »\r\nشيخ صدوق : امام رضا ( ع ) فرمود : اولين كس در اسلام كه برايش در شام فقّاع آوردند يزيد بود كه آن را سر سفره حاضر كردند و او بر سر بريده‌ى حسين ( ع ) ريخت و خودش مىخورد و به يارانش مىنوشانيد و مىگفت : بياشاميد كه شراب خجسته‌اى است ، و اگر خجستگى نداشت اولين چيزى نبود كه وقتى سر دشمن ما پيش روى ما است ، آن را نوشيده‌ايم ! « 3 »\r\nطبرى در يادكرد رخدادهاى سال 233 ق . گويد : متوكل بر محمد بن عبدالملك زيات وزير الواثق بالله خشم گرفت و او را به بند افكند و فرمود تا تنورى چوبين با ميخ‌هايى آهنين فراهم كنند و او را در آن نهند . ابن ابىداوود و پدر وزير گويند : او ، يعنى محمد بن عبدالملك بن زيات خود اولين كسى بود كه به ساخت چنين چيزى حكم داده و ابن‌اسباط مصرى را شكنجه داده بود تا هر چه نزد او هست بگويد ، ولى سرانجام\r\n\r\n\r\n","description":"","footnote":"\r\n( 1 ) . تاريخ الامم و الملوك 9 / 152\r\n( 2 ) . همان 7 / 339\r\n( 3 ) . عيون اخبار الرضا ( ع ) 2 / 23 .\r\n","page_name":" 159 ","page_number":159},
  {"content":"\r\n\r\nخود گرفتار آن شد و روزى چند بدان شكنجه‌اش كردند .\r\nگويد : در ابزار قتل او اختلاف كرده و گفته‌اند : بر زمينش خواباندند و پنجاه گرز بر شكمش زدند ، آن‌گاه وارونه‌اش كردند و همين اندازه بر باسنش نواختند و در حال نواختن ، ندانستند و بمرد و بامدادان او را در حالى مرده يافتند كه گردنش پيچيده و صورتش باد كرده بود .\r\nاز مبارك مغربى نقل كرده‌اند كه گمان نمىبرم كه در زمان دراز زندانى شدن ، بيش از يك قرص نان خورده باشد ، و تنها يكى دو انگور مىخورد و دو سه روز پيش از مرگش شنيدم كه با خود مىگفت : اى محمد بن عبدالملك ، آن همه نعمت‌ها و ستوران راهوار و خانه‌ى پاكيزه و جامه‌ى فاخر و زندگى در عافيت بسنده‌ات نبود كه وزارت خواستى . بچش آنچه با خود كردى . تا آن‌جا كه گويد : پسرانش سليمان و عبيدالله به خاكسپارى او پرداختند ، اما گور او را چندان گود نكرده بودند . گفته‌اند كه سگان گورش را بشكافتند و گوشتش را بخوردند . « 1 »\r\nآورده‌اند كه چون منتصر به فرمانروايى رسيد ، اولين كارى كه كرد بركنارى صالح از مدينه و گماردن على بن حسين بن اسماعيل بن عباس بر آن شهر بود ، و او را گفت : من تو را به سوى گوشت و خون خويش و - پوست ساعد خود را كشيد و افزود - به اين‌جا گسيل مىدارم . بنگر كه براى آن مردم - يعنى خاندان ابوطالب - چگونه باشى و با آنان چه‌سان رفتار كنى . « 2 »\r\nطبرى : به سال 252 ق . محمد بن مروان بن ابىجنوب پيرامون قتل معتز و در ستايش مؤيد و هراسان از شورش وى ، چنين گفت :\r\n ما كنت اول رأس خانه ذنب * و الرأس كنت و كان الناكث الذنبا \r\n« تو اولين سرى نبودى كه دُمش با او خيانت ورزيد . تو سر بودى و پيمان‌شكن دُم و دنباله بود . » « 3 »\r\n\r\n\r\n","description":"","footnote":"\r\n( 1 ) . تاريخ الامم و الملوك 9 / 159\r\n( 2 ) . همان 254\r\n( 3 ) . تاريخ الامم و الملوك 364 .\r\n","page_name":" 160 ","page_number":160},
  {"content":"\r\n\r\nاز ابن‌مليكه : من اولين كسى بودم كه اسما را به پايين آورده شدن فرزندش زبير از دارى كه حجاج او را بدان آويخته بود ، مژده دادم . او پيش‌تر نزد حجاج رفته و به دو گفته بود : آيا گاه آن نرسيده است كه اين سوار از آن فراز فرود آيد ؟ و حجاج گفته بود : گم شو ! كه تو پير شده‌اى ! سپس برادرش عروه با همين خواهش ، نزد عبدالملك رفت و او رخصت داد . « 1 »\r\nابن‌قتيبه : در نامه‌اى كه صحابه پيرامون رخدادهاى مربوط به عثمان نوشته‌اند ، يادآور شده‌اند كه او نخستين كسى بود كه با شلاق بر پشت مردم زد . پيش از آن ، خلفا با تازيانه و خيزران مىزدند . « 2 »\r\nطبرى : منتاب اولين كس از سرداران زنگى بود كه از موفق امان خواست . « 3 »\r\nكسى بر منبر از خليفگان تعريف و تمجيد نمىكرد . اولين كسى كه برايش چنين دعا كردند ، محمد امين بود و اين كار تا امروز ادامه يافته است . « 4 »\r\nابن‌شهاب گويد : به ما خبر رسيده كه اهل كتاب اولين كسانى بودند كه عُمر را فاروق خواندند و مسلمانان اين كار را پسنديدند . در اين باره كه رسول خدا ( ص ) چيزى در اين خصوص گفته باشد ، خبرى با ما نگفته‌اند . « 5 »\r\nگويم : ظاهراً مقصود او از اهل كتاب ، كعب‌الاحبار است كه براى عمر و عثمان رواياتى را برساخته و به همين دليل ابوذر او را كتك زده است ؛ ابوذرى كه پيامبر ( ص ) در باره‌اش فرمود : براى كسى راستگوتر از ابوذر ، نه آسمان سايه انداخته و نه زمين فرش گسترانيده است . « 6 »\r\n\r\n\r\n","description":"","footnote":"\r\n( 1 ) . الاستيعاب 3 / 909 . نيز بنگريد به : شرح نهج البلاغه 20 / 106\r\n( 2 ) . الامامة و السياسة 1 / 50\r\n( 3 ) . تاريخ الامم و الملوك 9 / 580\r\n( 4 ) . ادب الكتّاب 41\r\n( 5 ) . همان 11 / 504\r\n( 6 ) . كمال الدين 1 / 60 .\r\n","page_name":" 161 ","page_number":161},
  {"content":"\r\n\r\nچطور مىشود كه ابوذر در اين باره چيزى نداند و اهل كتاب آگاه باشند ؟\r\nاز نامه‌هاى حضرت به معاويه در آغاز بيعت ؛ كه واقدى نيز آن را در كتاب الجمل آورده است :\r\nاز بنده‌ى خدا ، على امير مؤمنان به معاويه فرزند ابوسفيان ؛ اما بعد ؛ تو نيك مىدانى كه اگر شما را مىنكوهيدم در اين كار عذر داشتم . اما به شما هيچ نپرداختم تا آن پيشامد ناگزير رخ داد ! حرف بسيار است و سخن فراوان ، گذشته‌ها گذشته و آينده‌ها در پيش است ؛ بنابراين ، از جانب خود بيعت كن و با گروهى از ياران خويش سوى من آى . « 1 »\r\nطبرى : چون كرسى را كه مختار در مقابل تابوت بنىاسرائيل نهاده بود آوردند ، اولين متولى آن موسى فرزند ابوموسى اشعرى بود كه در آغاز كار نزد مختار آمده ، و چون مادر ام‌كلثوم دختر فضل بن عباس بوده ، بزرگش داشته بودند . گويد : اما چون او را بر اين كار سرزنش كردند ، كرسى را به حوشب برسمى سپرد و تا زمان مرگ مختار ، نزد وى بود . « 2 »\r\nهمو : در سال 42 ق . هنگامى كه مروان براى اولين بار از سوى معاويه به فرمانروايى مدينه منصوب شد ، عبدالله بن نوفل بن حارث بن عبدالمطلب را به قضاوت گمارد . ابوالغيث گويد : شنيدم كه ابوهريره مىگفت : اين نخستين قاضى در اسلام است . از قول كاتب واقدى به نقل از او آمده است كه اصحاب ما همداستان شده‌اند كه وى اولين قاضى مدينه از جانب مروان است . گويد : ولى خانواده‌ى او اين سخن را و نيز اين را كه وى يا حتى كسى از خاندان بنىهاشم عهده‌دار قضاوت مدينه شده باشد ، انكار مىكنند . « 3 »\r\nدر روايت از امام باقر ( ع ) است كه پيامبر ( ص ) فرمود : اولين وصى در روى زمين هبه فرزند آدم بود ، و هيچ پيامبرى نيامد جز آن‌كه جانشينى داشت . « 4 »\r\n\r\n\r\n","description":"","footnote":"\r\n( 1 ) . نهج البلاغه نامه 75\r\n( 2 ) . تاريخ الامم و الملوك 6 / 81\r\n( 3 ) . همان 11 / 629\r\n( 4 ) . بصائر الدرجات 141 .\r\n","page_name":" 162 ","page_number":162},
  {"content":"\r\n\r\nصولى : اولين كسى كه نوشت : « از سوى بنده‌ى خدا فلان كس . . . اميرالمؤمنين » عمر بن خطاب بود و او اولين كسى بود كه به اين لقب خوانده شد . پيش‌تر ابوبكر را خليفه‌ى رسول خدا ( ص ) مىخواندند و به عمر هم همين لقب را داده بودند ، اما روزى مغيرة بن شعبه نزد عمر رفت و گفت : السلام عليك يا اميرالمؤمنين . عمر پرسيد : اين ديگر چه سخنى است ؟ گفت : مگر ما جماعت مؤمنان نيستيم و مگر تو فرمانرواى ما نيستى ؟ چون اين لقب از آن اوّلى روان‌تر بود ، بر آن روانه شدند . « 1 »\r\nدر ماجراى دوازده نفرى كه ابوبكر را انكار كردند آمده است : سپس عمار برخاست و گفت : اى ابوبكر ، حقى را كه خداوند براى ديگران قرار داده است ، براى خويش مخواه ، و تو اولين كسى مباش كه رسول خدا ( ص ) را نافرمانى كرده و در باره‌ى خاندانش با او از سر ستيز در آمده است . حق را به صاحبش برگردان تا پشت تو سبك شود و گناهت فرو ريزد . « 2 »\r\nيعقوبى : چون موسى ( ع ) درگذشت ، پس از او يوشع در ميان بنىاسرائيل بر جاى او نشست ، و به شام رفت كه در آن‌جا ستمگرانى از تبار عمليق بن لاود بن سام بن نوح بودند . اولين كسى كه از ميان ايشان به فرمانروايى رسيد ، سميدع بن هوبر بود كه با آهنگ نبرد با بنىاسرائيل از سرزمين تهامه روانه‌ى شام شد و يوشع كس فرستاد تا وى را بكشد .\r\nپس از او ، جماعتى از بنىاسرائيل شورش كردند كه يوشع آنان را هم بكشت و راه خود را تا بلقاء « 3 » گشود و در آن‌جا مردى به نام بالق را ديد و سپاهيانش به ستيز با او برخاستند ، اما احدى از كسان او به قتل نرسيد . يوشع دليل را پرسيد ، به دو گفتند : در شهر ايشان زنى منجّم است كه شرمگاهش را رو به خورشيد مىكند و مىشمارد و چون شمارش را به پايان مىرساند ، سپاهيان را از پيش روى او مىگذرانند و كسى كه اجلش فرا رسيده\r\n\r\n\r\n","description":"","footnote":"\r\n( 1 ) . ادب الكتّاب 144\r\n( 2 ) . الخصال 2 / 464\r\n( 3 ) . جايى در جنوب شرق اردن .\r\n","page_name":" 163 ","page_number":163},
  {"content":"\r\n\r\nباشد ، براى جنگيدن بيرون نمىآيد .\r\nيوشع دو ركعت نماز گزارد و از خدا خواست كه غروب خورشيد را ساعتى عقب اندازد ، و خداوند براى او چنين كرد و حساب‌هاى آن زن به هم ريخت و به بالق گفت : بنگريد كه اين جماعت از شما چه مىخواهند و به آنان عطا كنيد كه حساب من به هم ريخته است . « 1 »\r\nيعقوبى : پس از يوشع ، سرورى بنىاسرائيل به دوشان رسيد ، و پس از او به عثنايل . آن‌گاه بنىاسرائيل به كفر برگشتند و خداوند براى پانزده سال ، عقلون پادشاه موأب را بر آنان چيره كرد و مردى از نوادگان افرائيم ، به نام « اهود بن جيرا » را براى آنان برانگيخت و او كه با دست راست و چپ مىجنگيد ، و از همين رو ذواليمينين مىخواندند ، عقلون ، پادشاه موأب را كشت . او اولين كسى بود كه شمشير دولبه ساخت . « 2 »\r\nهمو : بخت‌نصر تورات و ديگر كتاب‌هاى آسمانى موجود در معبد را گرفت و به چاهى افكند و بر آن آتش ريخت و چاه را با خاك انباشت .\r\nگويد : زِربابِل پادشاه بنىاسرائيل كه به شاهى رسيده و به شفاعت خواهرش يعنى همسر بخت‌نصر ، آنان را رهانيده بود ، توانست تورات و ديگر كتاب‌هاى پيامبران را از آن چاه بيرون آورد و آنان را به همان صورت آغازين و بى آن‌كه سوخته باشد بيابد و نسخه‌هاى تورات و كتاب‌ها و سنت‌ها و آيين‌هاى پيامبران را بازگرداند . او اولين كسى بود كه بر اين كتاب‌ها نقش و نگار پديد آورد . « 3 »\r\nيعقوبى هم‌چنين گويد : عالمان گفته‌اند : اولين شاه هند كه همگان با او همداستان بودند ، برهمن بود ؛ شاهى كه دور نخست در زمان وى بود . او نخستين كسى است كه پيرامون ستارگان سخن گفت و ستاره‌شناسى را از او فرا گرفتند . اولين كتاب هنديان كه « سند هند » به معناى « همه زمان‌ها » باشد از او است . خلاصه‌هايى از آن با\r\n\r\n\r\n","description":"","footnote":"\r\n( 1 ) . تاريخ اليعقوبى 1 / 46\r\n( 2 ) . همان 47\r\n( 3 ) . همان 65 .\r\n","page_name":" 164 ","page_number":164},
  {"content":"\r\n\r\nنام « اجبهر » و « مجسطى » فراهم آمده و خلاصه‌ى « اجبهر » اركند است و فشرده‌ى « مجسطى » بطلميوس .\r\nگويد : همو بود كه نه عدد هندى 1 تا 9 را وضع كرد كه تمام اعداد از آن زاده مىشود . « 1 »\r\nهمو : بنا بر نوشته‌ى انجيل متى ، اولين سخنى كه عيسى در قالب انجيل بيان كرد اين بود كه فرمود :\r\n« خوشا بينوايان كه دل‌هايى دارند خرسند بدآنچه نزد خدا است !\r\nبه‌راستى ، كه ملكوت آسمان از آن ايشان است .\r\nخوشا گرسنگان تشنه‌ى فرمانبرى خدا !\r\nخوشا راستگويان در گفتار ، وانهندگان دروغ ، كه نمك زمين هستند و روشناى جهان ! » « 2 »\r\nالمعجم : ابراهيم بن عباس صولى نامه‌اى را از جانب متوكل خطاب به حمصيان نوشته بود ، براى خود وى خواند :\r\nاما بعد ؛ امير مؤمنان چون لغزش‌ها را استوارى بخشيده و سستىها را محكم كرده و پراكنده‌ها را گرد هم آورده از حق خدا بر خويش مىداند كه سه چيز را يكى پس از ديگرى ، به كار گيرد :\r\nپيش از همه ، آگاهىبخشى و اطلاع‌رسانى ، زان پس تهديد و ترساندن ، و سرانجام درمان با چيزى كه درد جز آن درمان نشود .\r\n أناة ، فإن لم‌تغن عقب بعدها * وعيداً ، فإن لم‌تغن أغنت عزائمه \r\n« درنگى ؛ و اگر بهره‌اى نداشت ، در پى آن تهديدى ، و اگر باز هم سودى نبخشيد ، فرمان‌هاى قاطع او سود بخشد . »\r\nمتوكل از زيبايىهاى آن در شگفت شد و به عبيدالله اشاره كرد و گفت : نمىشنوى ؟ گفت : اى امير مؤمنان ، واقعاً كه ابراهيم فضيلتى است كه خدا آن را\r\n\r\n\r\n","description":"","footnote":"\r\n( 1 ) . تاريخ اليعقوبى 84\r\n( 2 ) . همان 70 .\r\n","page_name":" 165 ","page_number":165},
  {"content":"\r\n\r\nبه تو بخشيده و آن را براى روزگار تو نگه داشته است !\r\nاين اولين شعرى بود كه به نامه‌اى از خلفاى عباس راه يافت . « 1 »\r\nيعقوبى : در ميان فرزندان كعب بن لؤى ، قصى اولين كسى بود كه از پادشاهى بهره برد . « 2 »\r\nهمو : نخستين كس از تيره‌ى عدوان از قبيله‌ى قيس بن عيلان كه به سرورى رسيد ، عامر بن ظرب بود . « 3 »\r\nنيز گويد : سرورى از آنِ تميميان بود ، و نخستين سرور ايشان سعد بن زيد بن مناة بن تميم و پس از او ، حنظلة بن مالك بن زيد بن مناة . « 4 »\r\nابن‌سعد : چون آيه‌ى دَين « 5 » نازل شد ، رسول خدا ( ص ) فرمود : اولين كسى كه منكر شد آدم ( ع ) بود و سپس داستان بخشيدن چهل سال از عمر خويش به داوود را ياد كرد . « 6 »\r\nهمو : اولين اندامى كه خداوند متعال از آدم بيافريد ، سرِ او بود . « 7 »\r\nنيز گويد : ابراهيم سه بار آهنگ مكه كرد ، و در سومين سفر مردم را به حج فرا خواند و هر كه شنيد او را پاسخ داد ، اما اولين كسانى كه جواب دادند « جرهم » بودند كه پيش از عماليق چنين كردند . « 8 »\r\n\r\n\r\n","description":"","footnote":"\r\n( 1 ) . معجم الادباء 1 / 81\r\n( 2 ) . تاريخ اليعقوبى 1 / 240\r\n( 3 ) . همان 227\r\n( 4 ) . همان 229\r\n( 5 ) . گويا منظور آيه‌ى 282 سوره‌ى بقره است كه فرمود : . . . . بنگريد به : البرهان فى علوم القرآن 1 / 252 .\r\n( 6 ) . الطبقات الكبرى 1 / 25\r\n( 7 ) . همان 26\r\n( 8 ) . الطبقات الكبرى 41 .\r\n","page_name":" 166 ","page_number":166},
  {"content":"\r\n\r\nشيخ صدوق : از حضرت امام رضا ( ع ) در باره‌ى نخستين كافر و پديدآورنده‌ى كفر پرسيدند ، فرمود : ابليس .\r\nدر باره‌ى اولين درختى كه در زمين كاشته شد پرسيدند : فرمود : تمشك ، كه عصاى موسى از چون آن بود .\r\nدر باره‌ى اولين بوته‌اى كه از زمين روييد پرسيدند ، فرمود : كدو .\r\nدر باره‌ى اولين فرشته‌اى كه حج كرد پرسيدند ، فرمود : جبرئيل .\r\nدر باره‌ى اولين جاى زمين كه در روزگار توفان ، گسترده شد پرسيدند ، فرمود : محل كعبه كه زبرجدى سبز بود . « 1 »\r\nيعقوبى : از هر كه با معاويه بيعت كرد ، سوگند گرفتند . اولين كسى كه سوگند خورد و بر او وارد شد سعد بن مالك بود كه گفت : درود بر تو شاها ! معاويه خشمگين شد و پرسيد : چرا نگفتى درود بر تو اى امير مؤمنان ؟ گفت : اگر ما تو را به اميرى پذيرفته بوديم ، چنين بود ، اما تو خود چنگ در فرصت زده‌اى ! « 2 »\r\nهمو : معاويه اولين كسى بود كه با روميان از در مصالحه در آمد . « 3 »\r\nروايت است : اولين كسى را كه حنظله ناميدند ، يكى از پيامبران بود كه بر قومى از اعراب برانگيخته شده بود ، و او را كشتند و خداوند بخت‌نصر را بر آنان چيرگى داد .\r\nابن‌عنبه : اولين كس از فرزندان موسىالجون كه بر مكه چيرگى يافت ، امير ابومحمد جعفر بن حسين بود . فرمانروايى وى در سال 340 ق . سرآغاز حكومت شريف‌ها بر مكه شد . حاكم آن روزگارِ مكه انكجور تركى بود كه از جانب العزيز بالله فاطمى حكومت داشت و امير ابومحمد جعفر او و جماعتى بسيار از طلحيه و هذيليه و بكريه را كشت و بر شهر و حومه‌ى آن استيلا يافت . « 4 »\r\n\r\n\r\n","description":"","footnote":"\r\n( 1 ) . عيون اخبار الرضا ( ع ) 1 / 244\r\n( 2 ) . تاريخ اليعقوبى 2 / 217\r\n( 3 ) . همان جا\r\n( 4 ) . عمدةالطالب 163 .\r\n","page_name":" 167 ","page_number":167},
  {"content":"\r\n\r\nابن‌حجر عسقلانى : عمرو بن زراره اولين كسى بود كه عثمان را خلع كرد . « 1 »\r\nگويند : زرعة بن عامر اسلمى اولين كس از مسلمانان است كه در روز احد كشته شد . « 2 »\r\nابن‌نما : اولين فرمانروايى مختار در 14 ربيع الاول سال 66 ق . بود ، كه هجده ماه به درازا كشيد . « 3 »\r\nطبرى : چون كار مختار سامان گرفت ، اولين پرچم را به دست عبدالله برادر مالك اشتر داد ، و او را به ارمينيه فرستاد . « 4 »\r\nابن ابىالحديد در شرح سخن حضرت على ( ع ) كه فرمود : « لله بلاد فلان . . . » گويد : عمر به ابن‌عباس گفت : شما خاندان رسول خدا ( ص ) و عموزادگان او هستيد ؛ در اين باره كه خويشان شما كار را از شما بازداشته‌اند ، چه مىگويى ؟ گفت : دليلش را نمىدانم . به خدا كه ما جز خوبى براى آنان در دل نداريم . عمر گفت : بارخدايا ، بخشش ؛ خويشان شما را خوش نيامده كه نبوت و خلافت در ميان شما فراهم آيد و سرافرازانه در آسمان‌ها سير كنيد . شايد بگوييد كه ابوبكر اولين كسى بود كه شما را پس راند ؛ ولى او چنين قصدى نداشت ، مطلبى پيش آيد كه كارى دورانديشانه‌تر از آن نتوانست كرد ، و اگر نظر ابوبكر به من نبود ، حتماً براى شما هم از اين حكومت بهره‌اى مىنهاد ، اما اگر چنين كرده بود ، باز هم كار شما را با خويشانتان راست نمىكرد ؛ زيرا نگاه آنان به شما ، چونان نگاه گاو به كسى است كه سرش را خواهد بريد . « 5 »\r\nطبرى ، از شعبى : اولين مردى كه زياد در كوفه كشت ، اوفى بن حصين طائى بود . از وى گزارشى به زياد رسيده بود كه او را خواست ، ولى وى گريخت .\r\nروزى كه زياد در ميان مردم آمده بود ، به او بر خورد ، پرسيد : اين كيست ؟ گفتند :\r\n\r\n\r\n","description":"","footnote":"\r\n( 1 ) . الاصابة 2 / 464\r\n( 2 ) . همان 467\r\n( 3 ) . ذوب النضار 145\r\n( 4 ) . تاريخ الامم و الملوك 6 / 33\r\n( 5 ) . شرح نهج البلاغه 12 / 6 .\r\n","page_name":" 168 ","page_number":168},
  {"content":"\r\n\r\nاوفى . زياد خطاب به وى گفت : دو پايت تو را به دام آورد ! « 1 »\r\nابن‌قتيبه : چون مغيره كه والى كوفه بود ، مرد ، عراقَين « 2 » براى زياد كه در آن زمان بر بصره فرمانروايى داشت ، گرد هم آمد .\r\nبنابراين ، او نخستين كسى است كه آن دو برايش فراهم آمده است . « 3 »\r\nابن‌اثير : در يادكرد دليل اقدام عثمان به بركنارى سعد از فرمانروايى كوفه : وى از ابن‌مسعود پولى از بيت‌المال را وام گرفته بود . چون ابن‌مسعود مطالبه كرد ، سعد توان بازپرداخت نداشت و سخن‌هاى درشت ميان آنان ردوبدل شد . سعد گفت : آيا تو كسى جز ابن‌مسعود برده‌اى از هذيليان هستى ؟ ابن مسعود گفت : و تو جز برده‌اى از حمينيان ؟ ابن‌مسعود گروهى را به يارى خواست تا بتواند پول را از چنگ او در آورد و از آن سو ، سعد نيز چنين كرد . مردم دو دسته شدند و به سرزنش يكديگر پرداختند ، گروهى سعد را و گروهى ابن‌مسعود را نكوهيدند . اين اولين درگيرى ميان كوفيان بود ، و كوفه اولين شهرى بود كه شيطان در ميان مردمش ستيز انداخت . اين گونه بود كه عثمان سعد را بر كنار كرد و وليد بن عقبه را بر آن گمارد . « 4 »\r\nابن ابىالحديد : چون خالد پس از كشتن مالك بن نويره باز گشت ، با جامه‌اى بافته از رشته‌هاى آهن و با دستارى كه سه تير در آن بود ، به مسجد شد . تا چشم عمر به او افتاد گفت : اى دشمن خدا ، تو كه بر مردى از مسلمانان تاخته‌اى و او را كشته‌اى و زنش را به\r\nهمسرى گرفته‌اى ، آيا ريا مىكنى ؟ به خدا سوگند ، اگر خدا دست را بر تو گشوده بود ، سنگبارانت مىكردم . آن‌گاه تيرها را از دستار او برگرفت و بشكست و خالد به اين گمان كه عمر به دستور و نظر ابوبكر چنين مىكند ، خاموش و بىپاسخ ايستاده بود . چون بر ابوبكر وارد شد و با وى سخن گفت ، ابوبكر داستان او را تصديق كرد و\r\n\r\n\r\n","description":"","footnote":"\r\n( 1 ) . تاريخ الامم و الملوك 5 / 235\r\n( 2 ) . منظور دو شهر بزرگ عراق آن روزگار ، يعنى بصره و كوفه است .\r\n( 3 ) . المعارف 346\r\n( 4 ) . الكامل 3 / 82 .\r\n","page_name":" 169 ","page_number":169},
  {"content":"\r\n\r\nبهانه‌اش را پذيرفت . عمر اما هم‌چنان ابوبكر را تحريك مىكرد تا قصاص خون مالك را از او بستاند . ابوبكر گفت : اى عمر ، اين اولين اشتباه نباشد ، زبان از او برگير . « 1 »\r\nابن‌اثير : زياد اولين كسى بود كه كار سلطنت را استوار ساخت و پادشاهى را براى معاويه سامان داد و شمشيرش را تيز كرد و به هر گمانى كسان گرفت و به هر شبهه‌اى كيفر داد و مردم از او بسيار هراسان شدند ؛ چندان كه هر گاه چيزى از دست مرد و زنى مىافتاد ، كس بدان دست نمىيازيد تا اين‌كه صاحبش بيايد و آن را برگيرد ، هيچ كس درِ سراى خويش نمىبست ، داد و دهش بسيار كرد و شهرى براى جيره‌ى روزانه بساخت و چهارهزار تن را به پاسبانى گرفت . گويند : او اولين كسى بود كه پيشاپيش وى با نيزه و عمود روان مىشدند و پانصد سپاهى را گمارد تا از مسجد بيرون نروند و خراسان را به چهار بخش تقسيم كرد . « 2 »\r\nابن‌اثير در رخدادهاى سال 47 ق : معاويه عبدالله بن عمرو بن عاص را از فرمانروايى مصر بر كنار كرد و معاوية بن خديج را كه طرفدار عثمان بود ، بر آن گمارد . عبدالرحمان بن ابىبكر بر او گذشت و گفت : اى معاويه ، پاداش خود را از معاويه ستاندى ! برادر من محمد را كشتى تا ولايت مصر را بگيرى ؟ گرفتى ! گفت : او را جز به رفتارش در برابر عثمان نكشتم . گفت : اگر خونخواه عثمان بودى ، آن روز كه عمروعاص با ابوموسى اشعرى آن كار را كرد ، با معاويه همداستان نمىشدى كه بشتابى و اولين كسى باشى كه با او بيعت كنى . « 3 »\r\nطبرى : در ذوالحجه‌ى سال 13 ق . اولين كارى كه عمر به هنگام دريافت گزارش انتخاب يزدگرد از سوى پارسيان كرد اين بود كه به كارگزاران عرب در ولايات و قبايل نوشت : از ميان خود ، هر كس را كه جنگ‌افزارى ، يا اسبى يا كمكى يا فكرى دارد ، از قلم\r\n\r\n\r\n","description":"","footnote":"\r\n( 1 ) . شرح نهج البلاغه 1 / 179\r\n( 2 ) . الكامل 3 / 450\r\n( 3 ) . الكامل 455 .\r\n","page_name":" 170 ","page_number":170},
  {"content":"\r\n\r\nنيندازيد . او را برگزينيد و سوى من روانه كنيد . شتابان و شتابان ! « 1 »\r\nابن عبدالبر : معاذ بن جبل اولين كسى است كه چون فرمانده يمن بود ، با مال خدا تجارت كرد . چون پيامبر ( ص ) درگذشت و او باز گشت ، عمر به ابوبكر گفت : نزد اين مرد بفرست و آنچه به كار زندگى او مىآيد واگذار و افزون بر آن را بستان . . . ( تا آن‌جا كه گويد : ) اما ابوبكر گفت : چيزى از تو نمىستانم . آن را به تو بخشيدم . « 2 »\r\nمبرّد : عبدالملك در ميان مردم ، از دانشمندترين و ادب‌دان‌ترين كسان بود و در كهنسالى از دين‌مدارترين ايشان . اما عمرو بن سعيد را كشت و گردن‌آويز خليفگى آويخت و چون اولين سلام خلافت را به او دادند ، قرآنى در حجره داشت كه آن را بست و گفت : « اينك زمان جدايى من و تو فرا رسيده است ! » « 3 »\r\nنيز گويد : در ميان اخبار روايت كنند : اولين كسى كه به حكميت پرداخت عروة بن اديّه بود و اديه مادربزرگ او بود كه در جاهليت مىزيست . گروهى گفته‌اند : اولين كس مردى به نام سعد از افراد محارب بن خصفه بود . اما در اين كه همگى بر عبدالله بن وهب همداستان شدند ، اختلاف نكرده‌اند ، همو كه در آغاز حكميت را نپذيرفت و به ديگرى اشاره كرد ، ولى جز به او رضايت ندادند ، و پيشواى گروه بود و انديشه‌اش مثال‌زدنى .\r\nاما اولين شمشيرى كه از ميان خوارج آخته شد ، شمشير عروة بن اديه بود ، بدين سان كه بر اشعث تاخت و گفت : اين پستى چه باشد ، اى اشعث ؟ و اين تحكيم به چه معنا است ؟ آيا شرطى استوارتر از شرط خداى عزوجل هست ؟ آن‌گاه شمشيرش بكشيد و اشعث گريزان شد و شمشير بر پىِ شترش زد و شتر بيفتاد و يمانيان كه برترين ياران على ( ع ) بودند گريختند . احنف چون اين صحنه را ديد ، همراه جاريه و مسعود بن\r\n\r\n\r\n","description":"","footnote":"\r\n( 1 ) . تاريخ الامم و الملوك 3 / 478\r\n( 2 ) . الاستيعاب 3 / 1404\r\n( 3 ) . الكامل فى اللغة و الادب 3 / 172 .\r\n","page_name":" 171 ","page_number":171},
  {"content":"\r\n\r\nفدكى و شبث بن ربعى سوى اشعث رفتند و از او خواستند كه درگذرد ، و او چنين كرد . « 1 »\r\nنصر بن مزاحم : هنگامى كه كار صفين به فرجام رسيد و حسن ( ع ) كار را به معاويه سپرد و هيئت‌ها به سوى او روانه شدند ، عبدالله بن هاشم مرقال را دربندكشيده سوى او بردند و در حالى كه عمروعاص آن‌جا بود ، بر او در آوردند . عمرو به معاويه گفت : اين مختالِ خودپسند پسر آن مرقالِ برق‌آسا است ، اين سوسمار گنديده را بگير كه چوبدست ستبر از تركش‌هاى خُرد برآيد و مار از مار بزايد و پاداش بدى هم‌چنان بدى باشد .\r\nابن‌هاشم به عمروعاص گفت : من نخستين مردى نيستم كه قومش وى را وانهاده‌اند و روزگارش به سر آمده و اجلش رسيده است .\r\nآن‌گاه معاويه گفت : اين‌ها كينه‌هاى بازمانده از صفّين است و پدرت گناهى ندارد . عمرو گفت : او را به من بسپار كه به سبب ياوه‌گويىهايش شاهرگ‌هايش را بيرون كشم . ابن‌هاشم به وى گفت : اى پسر عاص ، اين دليرى تو در روزهاى صفّين كجا بود كه تو را به هماوردى مىخوانديم ؟ « 2 »\r\nخطيب بغدادى ، در شرح حال هيثم بن عدى ، از او ، از مجالد ، از شعبى ، از ابن‌عباس نقل مىكند : اولين مسلمان ابوبكر بود . آيا اين حرف شاعر را نشنيده‌اى كه\r\n اذا تذكرت شَجواً من اخى ثقة * فاذكر اخاك ابابكر بما فعلا \r\n« هرگاه اندوهى را از برادرى مطمئن به ياد آرى ، برادرت ابوبكر را به ياد آر با آن كارى كه كرد ! »\r\nتا آن‌جا كه گفت :\r\nو اول الناس منهم صدّق الرسل\r\n« و اولين كس از آنان باشد كه پيامبران را تصديق كرده است . »\r\nسپس از احمد بن عباس نقل كند كه از يحيى بن معين در باره‌ى اين حديث پرسيد ،\r\n\r\n\r\n","description":"","footnote":"\r\n( 1 ) . الكامل فى اللغة و الادب 133 ؛ مضمون اين مطلب را نيز بنگريد در : شرح نهج البلاغه 2 / 274 ؛ بحارالانوار 33 / 349\r\n( 2 ) . وقعة صفين 348 .\r\n","page_name":" 172 ","page_number":172},
  {"content":"\r\n\r\nگفت : اين را چه كسى از هيثم بازگفته است ؟ گفتم : بشار خفاف . گفت : بيهوده گفته ، فكر نكنم هيثم اين را از مجالد شنيده باشد . پرسيدم : آيا كسى ديگر هم اين را روايت كرده است ؟ گفت : آرى ، همان هيثم بن عدى . گفتم : آيا او مورد اطمينان است ؟ گفت : موثق نيست . « 1 »\r\nدر روايت است : اولين چيزى كه خدا با آن نافرمانى شد ، تكبّر بود كه گناه ابليس بود آن‌گاه كه  أَبى وَ اسْتَكْبَرَ وَ كانَ مِنَ الْكافِرِينَ  « 2 » « سرپيچى كرد و كبر ورزيد و در شمار كافران بود . »\r\nنافرمانى دوم حرص بود كه گناه آدم و حوا بود ، آن‌گاه كه خدا آن دو را فرمود :  كُلا مِنْها رَغَداً حَيْثُ شِئْتُما وَ لا تَقْرَبا هذِهِ الشَّجَرَةَ فَتَكُونا مِنَ الظَّالِمِينَ  « 3 » « و هر چه مىخواهيد از آن بخوريد و نزديك اين درخت نشويد كه از ستمگران خواهيد بود . » ولى آنان چيزى را كه بدان نياز نداشتند گرفتند ، و اين حرص تا روز رستاخيز در تبار آن دو ريشه دواند ؛ چه بيشترين چيزى كه فرزندان آدم در پى آن هستند ، همان است كه بدان نيازى ندارند . گناه ديگر حسادت است ، گناه پسر آدم كه به برادرش رشك برد و او را كشت و همين خصلت‌ها شاخه كرد و به هفت خصلت بدل شد و همگى در دنيادوستى گرد هم آمد . اين گونه است كه پيامبران و دانشمندان پس از شناخت اين حقيقت گفته‌اند : « دوستى دنيا سرآمد همه‌ى گناهان است . » « 4 »\r\nابن ابىالحديد به نقل از السقيفه جوهرى : مأمون در جلسه‌ى دادخواهى نشست و چون به اولين برگه‌اى كه در دستش آمد نگريست ، گريست و به كسى كه بالاى سرش ايستاده بود گفت : صدا بزن كه وكيل فاطمه ( س ) كيست ؟ مردى كهنسال كه ردايى بر دوش و دستارى بر سر داشت برخاست و پيش آمد و پيرامون فدك با مأمون سخن گفت . مأمون براى او دليل مىآورد و او براى مأمون . آن‌گاه مأمون فرمان داد تا فدك را به نام\r\n\r\n\r\n","description":"","footnote":"\r\n( 1 ) . تاريخ بغداد 14 / 51\r\n( 2 ) . بقره 34\r\n( 3 ) . بقره 35\r\n( 4 ) . الكافى 3 / 130 .\r\n","page_name":" 173 ","page_number":173},
  {"content":"\r\n\r\nآنان ثبت كنند . پس آن را نوشتند و بر او خواندند و فرمان اجراى آن را صادر كرد . دعبل برخاست و سوى مأمون رفت و اشعارى خواند كه سرآغاز آن چنين بود :\r\n اصبح وجه الزمان قد ضحكا * بردّ مأمون هاشم فدكا \r\n« خنده بر پهنه‌ى سيماى روزگار نشست ، كه مأمون فدك را به هاشميان برگرداند . »\r\nفدك تا عصر متوكل هم‌چنان در دست ايشان بود ، ولى او آن‌جا را در تيول عبدالله بن عمر بازيار نهاد . فدك يازده نخل كاشته به دست پيامبر ( ص ) داشت كه ميوه‌ى آن در اختيار فاطميان بود و هنگامى كه حاجيان نزد آنان مىآمدند خرماى آن را به ايشان هديه مىكردند و آنان نيز در مقابل به ايشان صله مىدادند و از اين رهگذر مالى هنگفت به دست آوردند . اما بازيار بدان درختان خرما دست‌درازى كرد ؛ بدين گونه كه مردى به نام بشران بن ابىاميه ثقفى را به مدينه فرستاد تا آن درختان را ببُرد . چون وى به بصره برگشت گرفتار فلج شد . « 1 »\r\nابن‌اثير : محمود غزنوى اولين كسى است كه به لقب سلطان خوانده شد ، و كسى پيش از وى چنين وَرنام و لقبى نداشت . « 2 »\r\nهمو : الحاكم بامر الله فرزند العزيز بالله در حالى كه يازده سال و شش ماه داشت ، به حكومت رسيد و شيخ و سرور كتامه يعنى حسن بن عمار عهده‌دار كارها شد و در دولت او فرمانروايى يافت و امين‌الدوله خوانده شد . در دولت علويان مصر او اولين كسى بود كه اين لقب را از آن خود كرد . « 3 »\r\nنصر بن مزاحم : با معاويه در چند مرحله بيعت شد كه كتاب خدا و سنت پيامبرش را پاس دارد . پس مالك بن هبيره كندى كه آن روز از ناموران شام بود و در بيعت همگانى حضور نداشت ، به سخن برخاست و گفت : اين مُلك را از دايره‌ى خود بيرون راندى و مردم را به تباهى كشاندى و زبان نادانان را گشودى . عرب دانسته است كه ما طايفه‌ى كرداريم نه طايفه‌ى گفتار ، و ما با كارهاى گران ، گفتار اندك آورده‌ايم . پس\r\n\r\n\r\n","description":"","footnote":"\r\n( 1 ) . شرح نهج البلاغه 16 / 217\r\n( 2 ) . الكامل 9 / 130\r\n( 3 ) . همان 118 .\r\n","page_name":" 174 ","page_number":174},
  {"content":"\r\n\r\nدست بگشا تا با خواسته‌ها و نخواسته‌هاى خويش بيعت كنم . او نخستين عربى بود كه بدين شيوه با معاويه بيعت كرد . « 1 »\r\nابن‌كثير در رخدادهاى سال 422 ق : اولين كسى كه با القائم پس از پدرش القادر بيعت كرد ، شريف ابوالقاسم ، سيد مرتضى بود كه برايش چنين سرود :\r\n فاما مضى جبل و انقضى * فمنك لنا جبل قد رسا \r\n« اگر كوهى گذشت و سپرى شد ، از جانب تو اما كوهى استوار براى ما مانده است . » « 2 »\r\nهمو : در تاريخ اسلام ، معاويه اولين كسى بود كه براى پسرش بيعت گرفت ، و اولين كسى كه منصب بريد ( پيك ) را وضع كرد ، و اولين كسى كه مادّه‌ى برگرفته از عطر خوش را غاليه ناميد ، و اولين كسى كه براى مساجد مقصوره ساخت ، و به گفته‌ى بعضى ، اولين كسى كه نشسته خطبه خواند . « 3 »\r\nنيز گويد : مختار اولين پرچم را به دست عبدالله برادر اشتر داد و او را به ارمينيه فرستاد . « 4 »\r\nهمو : هنگامى كه از گرد مختار پراكنده شدند ، يكى به او گفت : آيا تو ما را نويد پيروزى ندادى ؟ گفت : آيا در كتاب خدا نخوانده‌اى كه  يَمْحُوا اللَّهُ ما يَشاءُ وَ يُثْبِتُ وَ عِنْدَهُ أُمُّ الْكِتابِ  « 5 » « خداوند هر چه را خواهد نابود كند و هر چه را خواهد پايدار سازد و ام‌الكتاب نزد او است » .\r\nگفته‌اند : مختار نخستين كسى است كه به بداء باور يافته است . « 6 »\r\n\r\n\r\n","description":"","footnote":"\r\n( 1 ) . وقعة صفين 80\r\n( 2 ) . البداية و النهاية 12 / 32\r\n( 3 ) . الكامل 4 / 13\r\n( 4 ) . همان 222\r\n( 5 ) . رعد 39\r\n( 6 ) . همان 271 .\r\n","page_name":" 175 ","page_number":175},
  {"content":"\r\n\r\nمنظور او از ظفر ، پيروزى جاودانه بود ، و گرنه او به مقصود خود دست يافت .\r\nدر رخدادهاى سال 350 ق : در اين سال عبدالرحمان بن محمد فرمانرواى اموى اندلس مرد ؛ او اولين كسى بود كه آنان او را با القاب خليفگان خواندند ؛ گاهى او را « الناصر لدين الله » نام دادند و بارى « اميرالمؤمنين » . در ميان كسانى كه اميرالمؤمنين خوانده شده‌اند ، كسى جز « المستنصر علوى » فرمانرواى مصر كه شصت سال حكومت كرد ، به پاى خلافت او نرسيد كه پنجاه سال و شش ماه به درازا كشيد . « 1 »\r\nهمو در رخدادهاى سال 358 ق : المعزّ علوى بر مصر فرمان راند و جوهر برده‌ى پدرش را به آن‌جا گسيل داشت تا آن سرزمين را به كف آرد و اذان‌گوى مسجد جامع ابن‌طولون را فرمان داد تا نداى « حى على خيرالعمل » سر دهد ، و او نخستين كسى بود كه در مصر اذان گفت . « 2 »\r\nهمو در رخدادهاى سال 476 ق « 3 » : القائم عباسى بمرد و با پسر پسر او ، المقتدى بيعت شد . گفته‌اند : شريف ابوجعفر بن ابىموسى هاشمى پس از فراغت از شستشوى القائم ، نخستين كسى بود كه با او بيعت كرد و گفت :\r\nإذا سيّد منّا مضى ، قام سيّد\r\n« هر گاه سرورى از ما برود ، سرورى ديگر برخواهد خاست » .\r\nآن‌گاه سوى المقتدى رفت و مقتدى گفت :\r\nقَؤول بما قال الكرام ، فَعول « 4 »\r\n« كه سخن كريمان را بسيار بر زبان خواهد راند و بر روش ايشان خواهد رفت . » « 5 »\r\n\r\n\r\n","description":"","footnote":"\r\n( 1 ) . البداية و النهاية 11 / 238 ؛ گقتنى آن‌كه در متن ، اين سخن و دو مطلب آينده از طبرى نقل شده است .\r\n( 2 ) . البداية و النهاية 266\r\n( 3 ) . در متن ، سال 461 آمده است كه بر اساس منبع تصحيح شد .\r\n( 4 ) . بخشى از قصيده‌ى مشهور شاعر يهودى عرب ، سموأل بن عادياء است .\r\n( 5 ) . البداية و النهاية 12 / 111 .\r\n","page_name":" 176 ","page_number":176},
  {"content":"\r\n\r\nمسعودى : چون منصور ابومسلم را كشت ، جعفر بن حنظله نزد او رفت . منصور از او پرسيد : در باره‌ى ابومسلم چه مىگويى ؟ گفت : اگر مويى از سرش برگرفته‌اى ، جانش را بگير ، جانش را بگير . منصور گفت : اينك پيكرش در ميان فرش است ! چون جعفر او را كشته يافت ، به منصور گفت : امروز را نخستين روز خلافت خويش بشمار . پس منصور در حالى كه ابومسلم پيش روى او افتاده بود ، رو سوى حاضران كرد و چنين خواند :\r\n زعمتَ ان الدَّين لايقضى * فاستوف بالكيل ابا مجرم !\r\nسُقيتَ كأسا كنت تسقى بها * امرّ فى الحلق من العلقم \r\n« پنداشتى كه قرض‌ها ادا نمىشود ؟ اينك پيمانه را پر كن ، اى ابومجرم ! تو از جامى نوشيدى كه پيش‌تر خود ساقى آن بودى ؛ باده‌اى تلخ‌تر از حنظل در گلو » . « 1 »\r\nابن‌اثير : چون پيك ، مژده‌ى خلافت را به وليد بن يزيد داد ، جوياى كاتبش عياض شد . گفتند : تا زمانى كه هشام مرد ، در زندان بود . روزى عياض كسى را نزد خزانه‌داران فرستاد و آنان را گفت كه از چيزى كه در دست داريد خوب پاسدارى كنيد . چون هشام از خواب برخاست و چيزى خواست ، آنان از فرمان او سر باز زدند و گفتند : ما خزانه‌داران وليد هستيم . هشام همان گاه بمرد و عياض از زندان بيرون آمد و بر درِ گنجينه‌ها مُهر زد . هنگامى كه هشام را از بسترش بيرون آوردند ، در اموالش حتى ظرفى نيافتند كه بتوانند براى غسل او آب بجوشانند ، ناگزير ظرفى به‌عاريت ستاندند . در خزانه نيز كفنى براى او نبود . ناچار غلامش او را كفن كرد .\r\nوليد چندان بر ياران هشام سخت گرفت كه يكى از خادمان هشام بر سر گور او ايستاد و گفت : كاش بودى و مىديدى كه وليد با ما چه مىكند ! كسى پاسخش را چنين داد كه : او خود درگير كارهايى است كه شما كرده‌ايد . هر چه از وليد مىپرسيدند ، چنين\r\n\r\n\r\n","description":"","footnote":"\r\n( 1 ) . مروج الذهب 3 / 292 .\r\n","page_name":" 177 ","page_number":177},
  {"content":"\r\n\r\nمىگفت :\r\n ضمنت لكم ان لم‌يقض عائق * بان سماء الضر عنكم ستقلع \r\n« من ضمانت مىكنم كه اگر مانعى پيش نيايد ، ابرهاى زيان از فراز شما رخت بربندند » « 1 »\r\nهمو : وليد به خالد قسرى گفت : تو بايد پسرت يزيد را بياورى ! گفت : حتى اگر در زير گام‌هايم پنهان باشد ، پايم را از روى او برنمىدارم . بعدها يوسف بن عمر از عراق بيامد و خواهان خريد او به بهاى پنجاه‌هزارشد . وليد كس نزد او فرستاد كه يوسف تو را به اين قيمت مىخرد ، آيا اين مبلغ را بر عهده مىگيرى ؟ گفتم : به ياد ندارم كه كسى از عرب فروخته شده باشد ! اگر از من مىخواستى كه تكه عودى را بر عهده گيرم كه به تو دهم ، چنين نمىكردم . پس وليد او را به يوسف داد و يوسف جامه‌اش را درآورد و عباى خويش را بر تن او كرد و او را سوار بر مركبى بى سازوبرگ به كوفه فرستاد و شكنجه‌اش داد و سندان را بر سينه‌اش نهاد و شبانه او را بكشت و در همان عبا پوشاند و همان‌گاه او را در حيره به خاك سپرد .\r\nگفته‌اند : يوسف فرمان داد تا بر پاهايش تكه عودى نهادند و مردان چندان بر آن ايستادند كه پاهايش شكست و او نه حرفى زد و نه روى ترش كرد . وى دستور داده بود مناره‌هاى مساجد را فرو ريزند ؛ زيرا گزارشى گرفته بود كه شاعرى گفته است :\r\n ليتنى فى المؤذنين حياتى * انهم يبصرون من فى السطوح\r\nفيشيرون او تشير اليهم * بالهوى كل ذات دل مليح \r\n« كاش زندگانى من با اذان‌گويان گره خورده بود ؛ كه از فراز مناره‌ها با كسانى كه بر بام‌ها نشسته‌اند نظر مىبازند ؛ يا اينان به آن‌ها اشاره مىكنند يا هر كه غنج و دلال و نمكى داشته باشد ، با اشارات عاشقانه اينان را نشان مىدهد . »\r\nمادرش مسيحى بود و او براى مادر خويش عبادتگاهى ساخت .\r\n\r\n\r\n","description":"","footnote":"\r\n( 1 ) . الكامل 5 / 267 .\r\n","page_name":" 178 ","page_number":178},
  {"content":"\r\n\r\nبه او خبر رسيد كه مردم او را بر اين كار نكوهش مىكنند ، خواست بهانه‌اى آورد . گفت : خدا آيين ايشان را نفرين كند كه از آيين شما بدتر بود ! « 1 »\r\nهمو : وقتى ياران يزيد ناقص با وليد بن يزيد به ستيز برخاستند ، مردى گفت : دشمن خدا و كشندگان قوم لوط را بكشيد ، و بر او سنگ بباريد . چون اين بشنيد ، به كاخ رفت و درها بست و گفت :\r\n دعوا لى سلمى و الطلاء و قينة * و كأسا ، الا حسبى بذلك مالا\r\nاذا ما صفا عيشى برملة عالج * و عانقت سلمى ما اريد بدالا\r\nخذوا ملككم لا ثبت الله ملككم * ثباتا يساوى ما حييت عقالا \r\n« سلمى را برايم فرا خوانيد و خمره‌اى و خنياگرى و باده‌اى ، كه اين سرمايه مرا بس ! اگر عيش من در « رمله‌ى عالج » گوارا باشد و بوس و كنار سلمى برقرار ، چيزى جايگزين آن نخواهم خواست . اورنگ شاهى خود را بستانيد ، كه خدا نابودش كناد ؛ زيرا تا زنده‌ام ، پايدارى آن به افسار شترى نيَرزد . »\r\nتا آن‌جا كه گفت : پس از يادكرد دهش‌هاى فراوان خويش ، مردم به او گفتند : انتقاد ما از تو به سبب شكستن حرمت‌هاى الهى و ميگسارى و تعرض به كنيزان است . . . پس بازگشت و قرآنى گرفت و آن را گشود و گفت : روزى چونان روز عثمان ! پس ، از ديوار بالا رفتند و ده تن بر او تاختند و سرش را بريدند . « 2 »\r\nنيز گويد : منصور دستور داد تا عمويش عبدالله بن على را در خانه‌اى با پايه‌هايى از نمك گذاشتند و بر آن آب بستند و خانه بر او فرو افتاد و وى بمرد و او را در گورستان باب‌الشام دفن كردند و اولين كسى بود كه در آن‌جا به خاك سپرده شد . « 3 »\r\nنصر بن مزاحم پس از نقل ابيات مالك اشتر كه در پى سخن اميرالمؤمنين ( ع ) سروده شد كه فرمود : « چون بامداد بر آيد ، بر آنان يورش خواهم برد » ، گويد : چون اين اشعار\r\n\r\n\r\n","description":"","footnote":"\r\n( 1 ) . الكامل 5 / 280\r\n( 2 ) . الكامل 287\r\n( 3 ) . همان 582 .\r\n","page_name":" 179 ","page_number":179},
  {"content":"\r\n\r\nبه معاويه رسيد گفت : شعرى است ناپسند از سراينده‌اى ناپسند . سرور و بزرگ عراقيان و آتش‌افروز جنگ‌هاى ايشان و اول و آخر فتنه‌ى آن‌جا است . « 1 »\r\nابن‌اثير : مأمون به سال 210 ق . بر ابن‌عايشه ابراهيم بن محمد بن عبدالوهاب بن ابراهيم امام دست يافت و سه روز او را زير آفتاب نگه داشت ، سپس او را تازيانه زد و به زندان انداخت و زير شكنجه كشت و پيكرش را به دار آويخت . او كه در بيعت گرفتن براى ابراهيم بن مهدى بسيار كوشيد ، اولين عباسى بود كه به صليب كشيده شد . « 2 »\r\nابن‌اثير : شاعرى حسن بن زيد علوى را چنين ستود :\r\n لاتقل بشرى و لكن بشريان * غرة الداعى و يوم المهرجان \r\n« مگو يك مژده كه دو مژده است در ميان : يكى طلعت داعى ( يعنى همان حسن بن زيد ) و يكى جشن مهرگان » .\r\nحسن به او گفت : شاعر نبايد شعرش را با جمله‌ى منفى به ( لا ) بياغازد ، بلكه اول شعر خود را با خير و نيكى شروع مىكند تا شنونده را خوش آيد . شاعر گفت : در دنيا جمله‌اى ارجمندتر از ( لا إله الا الله ) نباشد كه آن هم با ( لا ) آغاز شده است . گفت : درست گفتى و او را صله داد . « 3 »\r\nگويم : اين پاسخ مغالطه‌اى بيش نيست ؛ زيرا اين كه گفته است : « لاتقل بشرى » ( مگو يك مژده ) يك فال بد زدن است ، نه صِرف يك واژه‌ى « لا » .\r\nابن‌قتيبه : هنگامى كه معاويه خواست براى پسرش يزيد بيعت بگيرد ، مروان در خشم شد و با دايىهايش از بنىكنانه نزد معاويه آمد و گفت : از اين كه كودكان را به امارت گمارى ، فرود آى . معاويه خشم خود را فرو خورد و به او گفت : پس از امير مؤمنان ، تو چشم بيدار او هستى و در سختى بازوى تواناى او و اجراى پيمان‌هاى وى با تو است ، و من تو را بر قومت ولايت دادم و سهم تو را در خراج فزونى بخشيدم و آمدگانِ با تو را جايزه عطا كردم و وظيفه\r\n\r\n\r\n","description":"","footnote":"\r\n( 1 ) . وقعة صفين 469\r\n( 2 ) . الكامل 6 / 392\r\n( 3 ) . الكامل 7 / 408 .\r\n","page_name":" 180 ","page_number":180},
  {"content":"\r\n\r\nدارم كه تو را بىنياز كنم و آن قدر ببخشم تا خشنود شوى . اولين چيزى كه روزى او شد هزار دينار در آغاز هر ماه بود و براى خاندانش نيز صد صد بخشيد . « 1 »\r\nزبيرى : اولين كسى كه گزارش سوگ واقعه‌ى حرّه را آورد ، كروس بن زيد طائى بود . ابن‌زبير اسدى گويد : به جانم سوگند ، كروس در حالى آمد كه براى مسلمانان خبرى دردناك را در سينه نهفته داشت . « 2 »\r\nعبدالله بن ابىعمرو اولين كسى بود كه در ماجراى نبرد حرّه يزيد را خلع كرد . « 3 »\r\nمسلم بن عقبه پس از آن‌كه در شورش حرّه به عنوان كارگزار يزيد با اهل مدينه چنان كرد و سه بار به چپاول آن پرداخت ، گروهى از مردم مدينه را نزد او آوردند . اولين كس محمد بن ابىجهم عدوى بود كه از او پرسيد : آيا با اميرالمؤمنين يزيد اين سان بيعت مىكنى كه بنده‌ى گوش به فرمان او باشى كه اگر خواست آزادت كند و اگر خواست به بندت كشد ؟ محمد گفت : اين گونه بيعت مىكنم كه پسرعمويى ارجمند و بزرگوار باشم . گفت : گردنش را بزنيد ، و او را كشتند . آن‌گاه يزيد بن عبدالله بن زمعه را بياوردند و سخنى همانند گفت و پاسخى همانند شنيد و او را نيز كشت .\r\nسپس سعيد بن مسيب را آوردند و او را فرمود : با اميرالمؤمنين اين سان بيعت كن كه بنده‌اى گوش به فرمان باشى ، تا اگر خواست رهايت كند و اگر خواست به بندت كشد . سعيد گفت : چه بنده باشم و چه آزاد ، بيعت نكنم ! مسلم گفت : به خدا ، ديوانه است . و به آن دو نفرى كه او را آورده بودند دستور داد و آنان چندان گلويش را فشردند كه بر دستانشان سنگين شد و پنداشتند كه مرده است ، پس رهايش كردند و او بيفتاد و لختى بعد ، به هوش آمد و باز هم گفت : نه به خدا ، نه به خدا . مروان و عمرو بن عثمان سوى او شتافتند و بر ديوانگىاش گواهى دادند و مسلم گفت : من نيز چنين پنداشته بودم ، رهايش كنيد ! و او سوى مدينه باز گشت و مروان و عمرو از پى او رفتند و او را گفتند : خدا\r\n\r\n\r\n","description":"","footnote":"\r\n( 1 ) . الامامة و السياسة 1 / 199\r\n( 2 ) . نسب قريش 1 / 282\r\n( 3 ) . اين مطلب در متن از معجم البلدان نقل شده است ، اما آن را ببينيد در : تاريخ مدينة دمشق 27 / 17 .\r\n","page_name":" 181 ","page_number":181},
  {"content":"\r\n\r\nرا شكر كه تو را به‌سلامت داشت . گفت : برويد ؛ گواهى دروغ مىدهيد و در شهادت بر ضد من مسابقه مىگذاريد و مىخواهيد سخنتان را بشنوم ؟ به خدا سوگند كه با شما سخن نخواهم گفت . « 1 »\r\nنيز در همان‌جا : عبدالرحمان بن سعيد عدوى در اين باره گفته است :\r\n فان تقتلونا يوم حرة واقم * فنحن على الاسلام اول من قتل\r\nو نحن قتلناكم ببدر اذلة * و ابنا باسياف لنا منكم نفل\r\nفان ينج منها عائذ البيت سالما * فكل الذى نالنا منكم جلل \r\n« اگر در نبرد حرّه‌ى واقم ( بخش شرقى حرّه ) ما را مىكشيد ، ما اولين كسانى هستيم كه در راه اسلام كشته شده‌ايم . ما پيش‌تر شما را با خوارى در بدر بكشتيم و با شمشيرهاى خود از شما غنيمت ستانديم . اگر عبدالله بن زبير كه به كعبه پناه برده است ، سالم بيرون آيد ، هر چه از شما بر سر ما آيد ، بزرگ باشد . » « 2 »\r\nابن عبدربه : عبدالله بن قنفذ در رأس شرطه‌هاى عثمان بود و عثمان اولين كسى بود كه براى خويش فرمانده شرطه گرفت . « 3 »\r\nطبرى : عمروعاص از كسانى بود كه مردم را بر ضد عثمان تحريك و تشويق مىكرد . عثمان در واپسين روزهاى خلافت خويش ، روزى سخن مىراند . عمرو رو در روى او فرياد زد : اى عثمان ، از خدا بترس ، تو به خطاهاى بزرگى دست زدى و ما نيز همراه تو چنين كرديم ، پس توبه كن تا ما نيز برگرديم . عثمان او را صدا زد و گفت : اى روسپىزاده ، به خدا قسم از روزى كه تو را بر كنار كردم ، بر جبّه‌ات شپش افتاده ! از سويى ديگر ندا برخاست : در پيشگاه خدا توبه كن ، و از سويى ديگر نيز ندايى همانند به گوش رسيد . عثمان دستانش را سوى آسمان برداشت و گفت : بار خدايا ، من اولين\r\n\r\n\r\n","description":"","footnote":"\r\n( 1 ) . مؤلف مطلب را از منبع قبلى ، يعنى همان معجم البلدان نقل كرده است . براى اطلاع از داستان ، بنگريد به : التحفة اللطيفة فى تاريخ المدينة الشريفة 2 / 467\r\n( 2 ) . معجم البلدان 2 / 249\r\n( 3 ) . العقد الفريد 5 / 37 .\r\n","page_name":" 182 ","page_number":182},
  {"content":"\r\n\r\nتوبه‌كنندگان باشم ؛ و از منبر فرود آمد . « 1 »\r\nمجلسى از تقريب‌المعارف ابوالصلاح از تاريخ ثقفى : ابوذر غفارى چون ديد عثمان به سوزاندن مصحف‌ها فرمان داده است به او گفت : اولين كسى مباش كه به سوختن كتاب خدا فرمان مىدهى ، تا خون تو نخستين خونى نباشد كه ريخته شود ! « 2 »\r\nمجلسى از تاريخ واقدى به نقل از ابومروان اسلمى از پدرش از جدّش كه گفت : چون در سال سىام مردم از حج باز داشته شدند ، ابوذر در شام عيب‌گويى عثمان را نمايان كرد و هر گاه به مسجد در مىآمد يا از آن خارج مىشد ، او را ناسزا مىگفت و خصلت‌هاى ناپسند او را برمىشمرد . معاويه در نامه‌اى به عثمان رفتار ابوذر را گزارش داد ، و عثمان در پاسخ چنين نوشت : اما بعد ؛ نامه‌ات رسيد ، و آنچه را از ابوذر جندب ياد كرده بودى دريافتم . او را سوى من گسيل دار و بر درشت‌ترين و ناهموارترين مركب بنشان ، و راه‌بلدى را با او بفرست كه شب و روز همراه او باشد تا از مركبش فرود نيايد ، و خواب او را فرا نگيرد و من و تو را از ياد نبرد .\r\nچون نامه‌ى عثمان به دست معاويه رسيد ، او را بر ماده‌شترى سالخورده نشاند كه جز پالانى بر آن نبود ، و راه‌آشنايى با او فرستاد و او را فرمود كه رفتن را بر او دشوار سازد ، چندان كه چون به مدينه رسيد گوشت بر ران‌هايش نبود . ما نيمروز با على بن ابىطالب ( ع ) در مسجد بوديم كه كسى وارد شد و گفت : ابوذر به مدينه آمده است ! من شتابان بيرون شدم و اولين نفرى بودم كه سوى او شتافتم و پيرى تكيده و رنگ‌پريده و درازقامت و سپيدموى را ديدم كه آهسته‌آهسته گام برمىدارد . سوى او رفتم و گفتم : عموجان ، چه شده كه اين سان آهسته قدم برمىدارى ؟ فرمود : كار ابن‌عفان است ، مرا بر مركبى درشت نشانده و فرموده تا آزارم دهند و نزد او آورند كه در باره‌ى من انديشه كند . پس نزد عثمان رفت و عثمان به او گفت : اى جندب ، خدا هيچ چشمه‌اى را براى تو نجوشاند ! « 3 »\r\n\r\n\r\n","description":"","footnote":"\r\n( 1 ) . تاريخ الامم و الملوك 4 / 360\r\n( 2 ) . بحارالانوار 31 / 270\r\n( 3 ) . همان 279 .\r\n","page_name":" 183 ","page_number":183},
  {"content":"\r\n\r\nهمو : عثمان كه با طلحه درگير شده بود ، به او گفت : به خدا ، تو اولين كس از ميان ياران محمد ( ص ) هستى كه همسرى يهودى برگزيده‌اى . طلحه پاسخ داد : و به خدا قسم كه تو همان كسى هستى كه در روز احد گفتى : اين‌جا هيچ چيز ما را نجات نمىدهد ، مگر اين‌كه سوى قوم خودمان بازگرديم . « 1 »\r\nنيز مجلسى : طارق بن شهاب گفت : ديدم كه عبدالرحمان بن عوف مىگويد : اى مردم ، عثمان از اين‌كه كتاب خدا را در ميان شما برپا دارد ، سرمىتابد . به او گفتند : تو خود اولين كسى بودى كه با وى بيعت كردى و اولين كسى كه با او عهد بستى . گفت : او پيمان گسست و پيمان‌شكن را هيچ عهدى نباشد . « 2 »\r\nشيخ مفيد به نقل از كتاب مقتل عثمان نوشته‌ى ابوحذيفه قريشى از اهل سنت : چون محاصره‌ى عثمان تنگ شد ، امويان آهنگ آن كردند كه شبانه او را رهسپار مكه كنند و مردم را از پيرامون خانه‌اش بپراكنند ، پس پاسبانانى بر وى گماردند كه فرمانده آنان طلحه بود و او خود نخستين كسى بود كه در خانه‌ى عثمان تير انداخت . « 3 »\r\nشيخ طوسى در گزارش حضور عقيل در نزد معاويه گويد : چون خبر به معاويه رسيد ، گفت : بر چابك‌ترين ستوران خويش بنشينيد و آراسته‌ترين جامه‌ها بر تن كنيد كه عقيل رو به شما آورده است . معاويه خود نيز پرده‌هاى تخت را كنار زد و هنگامى كه عقيل نزد وى آمد ، معاويه گفت : خوش آمدى اى ابويزيد ، چه چيزى تو را رانده است ؟ گفت : جستن دنيا از گمانه‌هايش ! گفت : كامياب شده‌اى و به هدف زده‌اى ! فرموده‌ايم تا صدهزار به تو ببخشند . او را صدهزار دينار عطا كرد و افزود : از دو اردوگاهى كه بر آن‌ها گذر كردى گزارشى بده : اردوى من و اردوى على . عقيل پرسيد : در ميان ديگران خبرت دهم يا به‌تنهايى ؟ گفت : در ميان جمع .\r\nگفت : از اردوى على ( ع ) كه گذشتم شبى داشت چونان شب پيامبر ( ص ) و روزى\r\n\r\n\r\n","description":"","footnote":"\r\n( 1 ) . بحارالانوار 311\r\n( 2 ) . همان 288\r\n( 3 ) . الجمل 146 .\r\n","page_name":" 184 ","page_number":184},
  {"content":"\r\n\r\nهمانند روز پيامبر ( ص ) ، جز آن‌كه رسول خدا ( ص ) در ميان آنان نبود و از اردوى تو كه گذر كردم اولين كسى كه به پيشواز من آمد ابوالاعور بود و گروهى از منافقان و نكوهندگان پيامبر ( ص ) ، جز آن‌كه ابوسفيان در ميان آنان نبود . پس او را از سخن باز داشت ، تا مردم روانه شدند . آن‌گاه او را گفت : اى ابويزيد ، اين چه كارى بود كه با من كردى ؟ گفت : آيا من از تو نپرسيدم كه در ميان جمع بگويم يا در خلوت ؛ و تو خواستى كه در ميان جمع بيان شود ؟ معاويه گفت : اينك اما در برابر دشمن ، مرا آرام دل باش . گفت : اين باشد براى هنگامه‌ى كوچ !\r\nچون فردا شد و بار بر بست و روانه‌ى دربار معاويه شد ، گروهى پيرامون او بودند . وقتى به معاويه رسيد پرسيد : اى معاويه ، سمت راست تو كيست ؟ گفت : عمرو بن عاص . خنديد و گفت : قريش مىدانست كه هيچ كس بيش از پدر او مردان بدكار را نمىشناسد و با آنان نمىآميزد . آن‌گاه پرسيد : اين كيست ؟ گفت : ابوموسى ؛ خنديد و گفت : قريش مىدانست كه در مدينه زنى نيست كه دامانى خوشبوتر از دامان مادر او داشته باشد . سپس معاويه گفت : اى ابويزيد ، از من بگو . پرسيد : آيا حمامه را مىشناسى ؟ گفت : از مادران من است ؟ گفت : نمىدانم . معاويه آن‌گاه دو تن از نسب‌شناسان شامى را فرا خواند و آنان را گفت : مرا خبر دهيد كه حمامه كدام مادر من بوده است كه من او را نمىشناسم ؟ گفتند : مپرس . گفت : شما را امان مىدهم ، بگوييد ، و گرنه گردنتان را خواهم زد . گفتند : حمامه مادربزرگ هفتم ابوسفيان بوده است ، زنى روسپى با خانه‌اى كه در همان‌جا بمرد .\r\nامام صادق ( ع ) فرموده است : عقيل از نسب‌شناس‌ترين مردمان بود . « 1 »\r\nعبدالملك اولين خليفه‌اى بود كه مردم را از سخن رودررو با خليفگان باز داشت و آنان را بر اين كار تهديد كرد و گفت : دستبند عمرو بن سعيد عاصى پيش من است و به خدا قسم هر كه به من چنين بگويد ، چنان بگويم . به خدا كه من نه آن خليفه‌ى ناتوان و\r\n\r\n\r\n","description":"","footnote":"\r\n( 1 ) . الامالى طوسى 723 ؛ نيز بنگريد به : شرح نهج البلاغه 2 / 124 .\r\n","page_name":" 185 ","page_number":185},
  {"content":"\r\n\r\nاز كارافتاده ( عثمان ) هستم ، نه آن خليفه‌ى فريبكار ( معاويه ) و نه آن خليفه‌ى بدكار ( يزيد ) . « 1 »\r\nابوالفرج اصفهانى از ابن اعرابى : هنگامى كه عثمان ، وليد بن عقبه را به كارگزارى كوفه گمارد ، ابوزبيد نزد وى رفت و وليد او را در خانه‌ى عقيل بن ابىطالب در كنار مسجد سكنى داد . ابوزبيد از وليد خواست كه خانه را به او ببخشد و او چنين كرد و اين مايه‌ى اولين نكوهشى بود كه مردم كوفه نسبت به او روا داشتند ؛ زيرا ابوزبيد از خانه بيرون مىآمد و با گذر از درون مسجد سراغ وليد مىرفت و نزد او به شادنوشى و ميگسارى مىپرداخت و مست و سرخوش بيرون مىشد و از ميان مسجد مىگذشت . « 2 »\r\nطبرى ، از شعبى : اولين مردى كه زياد در كوفه كشت ، اوفى بن حصن طائى بود . از وى گزارشى به زياد رسيده بود كه او را خواست ، ولى وى گريخت . روزى كه زياد در ميان مردم آمده بود ، به او بر خورد ، پرسيد : اين كيست ؟ گفتند : اوفى . زياد خطاب به وى گفت : دو پايت تو را به دام آورد ! اوفى گفت :\r\n إن زيادا ابا المغيرة لا * يعجل و الناس فيهم عجله\r\nخفتك والله فاعلمن حلفى * خوف الحفافيث صولة الاصلة\r\nفجئت اذ ضاقت البلاد فلم * يكن عليها لخائف واله \r\n« زياد ابوالمغيره عجله‌اى ندارد ، اين مردم هستند كه شتابانند . به خدا سوگند مىخورم و از سوگندم آگاه باش كه از تو بيم برم ، آن سان كه مارهاى كوچك از هجوم اژدها بترسند . نزد تو آمدم ، آن هنگام كه زمين تنگ شده بود و در آن براى هيچ گريخته‌ى هراسانى پناهى نبود » .\r\nپرسيد : نظرت در باره‌ى عثمان چيست ؟ گفت : داماد پيامبر بود و دو دختر وى را در خانه داشت .\r\nپرسيد : نظرت در باره‌ى معاويه چيست ؟ گفت : بخشنده‌ى بردبار .\r\n\r\n\r\n","description":"","footnote":"\r\n( 1 ) . خطبه‌ى عبدالملك را در شرح نهج البلاغه 6 / 17 و البداية و النهاية 9 / 64 و الكامل 4 / 391 ببينيد .\r\n( 2 ) . الاغانى 5 / 92 .\r\n","page_name":" 186 ","page_number":186},
  {"content":"\r\n\r\nپرسيد : در باره‌ى من چه مىگويى ؟ گفت : شنيده‌ام كه در بصره گفته‌اى : سالم را به جاى بيمار و حاضر را به جاى غايب مىگيرم . گفت : چنين گفته‌ام . اوفى گفت : كارى ناآگاهانه كرده‌اى . گفت : « آن كس كه در دمه‌ى آهنگرى مىدمد بدتر از ديگران نيست » . سپس او را بكشت .\r\nابن‌همام سلولى گفت :\r\n خيب الله سعى اوفى بن حصن * حين اضحى فروجة الرقّاء\r\nقاده الحين و الشقاء الى لي - * - ث عرين و حية صمّاء \r\n« خداوند تلاش اوفى را ناكام گذاشت ، آن‌گاه كه جوجه‌ى قربانى حرزنويسان شد ، روزگار و بخت او را سوى شيرى ژيان و مارى زيرك فرستاد . »\r\nگويم : چرا نگفت : نزد خوكى زشت و مارى زيرك ؟ « 1 »\r\nمسعودى : كلوديس اولين كس از شاهان روم بود كه به كشتن نصارى و پيروان مسيح پرداخت و گفته‌اند كه شمعون و پولس را كه همراه جمعى به انطاكيه رفته بودند ، و خداوند در سوره‌ى يس از آنان خبر داده است ، در روزگار او كشتند و نگون‌سار به دار آويختند . گويد : آن‌گاه پس از بازپيدايى مسيحيت ، پيكر آن دو را در گنجينه‌اى بلورين نهادند و تا كنون به همان وضعيت ، در كليساى يكى از شهرهاى روميان بر جا است . « 2 »\r\nهمو : قسطنطين اولين شاه از پادشاهان روم بود كه از آن‌جا به بيزانس يعنى همان قسطنطنيه رفت و آن شهر را بنا نهاد و به نام خود ناميد . « 3 »\r\nجهشيارى : چون عبدالله بن على با منصور از در ستيز در آمد و داعيه‌ى خلافت كرد ، منصور ابومسلم را رهسپار نبرد او ساخت . عبدالصمد بن على در موصل با او رودررو شد و اولين كشته‌ى ميان آنان ابوغالب بود كه منصب كتابت را در نزد عبدالله بن على بر عهده\r\n\r\n\r\n","description":"","footnote":"\r\n( 1 ) . تاريخ الامم و الملوك 5 / 235\r\n( 2 ) . مروج الذهب 1 / 343\r\n( 3 ) . مروج الذهب 350 .\r\n","page_name":" 187 ","page_number":187},
  {"content":"\r\n\r\nداشت . مردن وى را به فال نيك گرفتند كه كار عبدالله به پايان رسيده است . « 1 »\r\nمسعودى : معاويه اولين كسى بود كه براى ولايت‌عهدى فرزندش يزيد بيعت گرفت . عبدالله بن هشام سلولى در اين باره سروده است :\r\n فإن تأتوا برملة او بهند * نبايعها اميرة مؤمنينا \r\n« اگر رمله يا هند را هم بياورند ، ما به عنوان اميره‌ى مؤمنان با آنها بيعت مىكنيم . » « 2 »\r\nابن ابىالحديد : مورخان گويند : عمر اولين كسى بود كه نماز جماعت در شب‌هاى رمضان را سنت نهاد و در آن باره به ديگر شهرها نامه نوشت .\r\nاو اولين كسى بود كه تازيانه برداشت و با آن به ادب كردن مردم پرداخت ( و پس از وى گفته‌اند كه تازيانه‌ى عمر از شمشير حجاج وحشتناك‌تر بود ) .\r\nنخستين كسى بود كه همه‌ى عراق شامل سواد و جبال و آذربايجان و ناحيه‌ى بصره و ناحيه‌ى كوفه و اهواز و فارس را گشود ، و سراسر شام به‌جز اجنادين را كه در روزگار ابوبكر فتح شده بود ، تصرف كرد و ناحيه‌ى جزيره و موصل و مصر و اسكندريه را گشود . ابولؤلؤه در حالى او را كشت كه سپاهيان او در رى بودند .\r\nاو نخستين كسى بود كه پايش به سواد رسيد و بر زمين خراج نهاد و بر مردگان اهل ذمه‌ى سرزمين‌هاى فتح‌شده جزيه گذاشت و خراج سواد در روزگار او به صد و بيست هزار هزار درهم كامل رسيد .\r\nاو نخستين كسى بود كه شهرهاى مرزى را مركزيت داد ، كوفه را بنا كرد و بصره را به صورت شهر درآورد و عرب را در آن جاى داد .\r\nاولين كسى بود كه قاضيان را در شهرها به داورى فرا خواند ، ديوان‌ها نهاد و مردم را در شمار قبيله‌هاشان ثبت كرد و براى آنان مقررى گذاشت .\r\n\r\n\r\n","description":"","footnote":"\r\n( 1 ) . الوزراء و الكتّاب 103\r\n( 2 ) . مروج الذهب 3 / 28 .\r\n","page_name":" 188 ","page_number":188},
  {"content":"\r\n\r\nاولين كسى بود كه كارگزاران را مشاركت داد و آنان را در اموال شريك كرد ، او گروهى را به كار مىگماشت و گروهى برتر را وامىنهاد تا بر كار ايشان نظارت كنند ، و گفت : خوش ندارم كه ايشان را آلوده‌ى كار كنم .\r\nاو كسى بود مسجد پيامبر ( ص ) را خراب كرد و بناهايى از جمله خانه‌ى عباس را به آن افزود .\r\nاو بود كه يهود را از حجاز بيرون راند و آنان را از جزيرةالعرب به شام كوچاند .\r\nاو بود كه بيت‌المقدس را گشود و خود در فتح آن سرزمين حضور يافت .\r\nاو بود كه مقام ابراهيم را كه پيش‌تر چسبيده به كعبه بود ، تا موضع كنونىاش عقب آورد .\r\nاو بود كه از وادى عقيق ريگ آورد و كف مسجد مدينه را با آن پوشاند ؛ چرا كه پيش‌تر مردم وقتى سر از سجده برمىداشتند ، در دست‌هاى خود را مىدميدند تا خاك از آن بزدايند . « 1 »\r\nابوالفرج اصفهانى : وليد بن يزيد براى دو پسرش حَكم و عثمان بيعت گرفت و او نخستين كسى بود كه براى يك كنيززاده چنين كرد . پيش‌تر چنين نمىكردند . بعداً يزيد بن وليد آن دو را گرفت و به زندان افكند و كشت . « 2 »\r\nحموى در عنوان واسط : نزد عبدالوهاب ثقفى از حجاج به بدى ياد شد . در خشم شد و گفت : شما از زشتىها ياد مىكنيد ؛ آيا نمىدانيد او نخستين كسى بود كه درهمى با نقش « لا إله الا الله ، محمد رسول الله » ضرب كرد . نخستين كسى بود كه پس از صحابه شهرى را در اسلام بنا نهاد . نخستين كسى بود كه تخت‌هاى روان را ساخت . زنى در هند به اسارت رفت و فرياد يا حجّاجاه سر داد ! و چون اين پيام به او رسيد لبيك‌گويان هفتاد هزار هزار درهم هزينه كرد تا هند را گشود و آن زن را رهانيد و با وى به نيكى رفتار كرد .\r\nاو از محل استقرار خود تا قزوين ديده‌بانانى را گماشت تا هر گاه از ميان اهالى آن ديار دودى برمىخاست ، ديده‌بانان نيز در روز چنين كنند و در شب آتش افروزند ، تا او اسب‌ها را\r\n\r\n\r\n","description":"","footnote":"\r\n( 1 ) . شرح نهج البلاغه 12 / 75\r\n( 2 ) . الاغانى 7 / 53 .\r\n","page_name":" 189 ","page_number":189},
  {"content":"\r\n\r\nجانب آنان بتازاند . ديده‌بانان در ميان واسط و قزوين بودند كه آن روزگاران مرز بود . « 1 »\r\nسيوطى : چون براى مروان حمار بيعت گرفتند و با او پيمان بستند ، اولين كارى كه كرد اين بود كه فرمان داد تا به كيفر كشتن وليد بن يزيد ، گور يزيد ناقص را شكافتند و او را بيرون آوردند و بر دار آويختند . « 2 »\r\nابوهلال عسكرى : اولين كسى كه بر فراز منبرها برايش بيعت گرفتند ، امين بود . « 3 »\r\nفاكهى : اولين كسى كه كعبه را با ديباى سفيد پوشاند ، مأمون بود و اين كار تا روزگار خليفه الناصر ادامه يافت تا اين‌كه محمود بن سبكتكين در عهد خويش آن را با ديباى زرد پوشش داد . « 4 »\r\nسيوطى : ذهبى گويد : طغرل بيك اولين كسى بود كه با عنوان سلطان بر منبرهاى بغداد از او ياد شد و به جايگاهى دست يافت كه احدى از شاهان بدان نرسيد . وى زمين‌هايى بسيار از مسيحيان را فتح كرد و نظام‌الملك را به وزارت برگزيد و او رسم عميدالملك وزير پيشين مبنى بر سبّ اشعريان را برانداخت و شافعيان را يارى داد و امام الحرمين و ابوالقاسم قشيرى را گرامى داشت و مدرسه‌ى نظاميه را برنهاد كه گفته‌اند نخستين مدرسه براى آموزش فقيهان است . « 5 »\r\nنيز در رخدادهاى سال 773 ق : اولين شورش تيمور لنگ كه شهرهايى بسيار را ويران كرد در اين سال بود ، تا اين كه به سال 873 به هلاكت رسيد . « 6 »\r\nدر مجلس هشتم كتب امالى ابن‌الشيخ به نقل از ابوحمزه ثمالى از امام باقر ( ع ) آمده است : نخستين دو نفرى كه بر روى زمين با هم مصافحه كردند ، ذوالقرنين و ابراهيم\r\n\r\n\r\n","description":"","footnote":"\r\n( 1 ) . معجم البلدان 5 / 350\r\n( 2 ) . تاريخ الخلفاء 1 / 190\r\n( 3 ) . الاوائل 266\r\n( 4 ) . اخبار مكة 2 / 276 .\r\n( 5 ) . تاريخ الخلفاء 1 / 300\r\n( 6 ) . همان 352 .\r\n","page_name":" 190 ","page_number":190},
  {"content":"\r\n\r\nخليل ( ع ) بودند آن‌گاه كه ابراهيم از او استقبال كرد .\r\nاولين درخت روى زمين نيز نخل بود . « 1 »\r\nثعالبى : اولين كسى كه به فرمانروايى بر او سلام شد ، مغيرة بن شعبه بود . پيش‌تر فرمانروايان را با كنيه مىخواندند ، اما او شايسته دانست كه ميان فرمانروا و رعيت تفاوتى باشد . « 2 »\r\nهمو : اولين ستم آشكارى كه در ميان امت محمد ( ص ) پديد آمد ، آن‌جا بود كه گفتند : از ميان راه برخيز ! گويند : اين سخن در روزگار عثمان بود . « 3 »\r\nابن‌جوزى : منصور وارد كاخى شد كه بر ديوارش اين نوشته را ديد :\r\n و ما لى لاابكى به عين حزينة * و قد قربت للطاعنين حمول \r\n« چرا با چشمانى اندوهبار نگريَم كه بهانه براى خرده‌گيران راست آمده است » .\r\nو زير آن نوشته شده بود : آرى ، آرى !\r\nمنصور پرسيد : اين آرى آرى نوشتن براى چيست ؟ ربيع كه آن زمان در اختيار ابوالخصيب بود ، گفت : او وقتى شعر را نوشته ، خواسته است خبر بدهد كه گريه مىكند . منصور گفت : خدا او را بكشد ، چه سخن ظريفى گفت . اين اولين چيزى بود كه سبب بالا گرفتن كار ربيع شد . « 4 »\r\nابن‌قتيبه : معاويه از شام و عمرو بن عاص از مصر نزد عمر آمدند . آن دو را پيش روى خويش نشانيد و از كارهايشان بپرسيد . چون عمرو به گزارش‌هاى معاويه اعتراض كرد ، معاويه گفت : آيا بر من خرده مىگيرى و مرا آماج خود گرفته‌اى ؟ بگذار تا من كارهاى تو را به عمر گزارش دهم و تو از كارهاى من خبر دهى . عمرو بن عاص گفت : دانستم كه آگاهى معاويه از كارهاى من بيش از اطلاعات من از كارهاى او است و عمر سرآغاز اين سخن را رها نخواهد\r\n\r\n\r\n","description":"","footnote":"\r\n( 1 ) . الامالى طوسى 215\r\n( 2 ) . لطائف المعارف 10\r\n( 3 ) . همان‌جا\r\n( 4 ) . الاذكياء 55 .\r\n","page_name":" 191 ","page_number":191},
  {"content":"\r\n\r\nكرد ، تا اين‌كه به پايانش برسد ؛ بنابراين ، خواستم كارى كنم كه او را از اين كار منصرف سازم . پس دست بردم و يك سيلى بر صورت معاويه نواختم . عمر گفت : به خدا كه مردى كودن‌تر از تو نديده‌ام و رو به معاويه كرد و گفت : تو هم يك سيلى بر وى بنواز . معاويه گفت : مرا اميرى است كه جز با داورى او كارى نكنم . پس عمر نزد ابوسفيان فرستاد و چون او را ديد برايش يك پشتى نهاد و پوزش‌خواهانه گفت : پيامبر ( ص ) فرمود : هر گاه بزرگ جماعتى نزد شما آمد او را گرامى داريد ، سپس ماجرايى را كه ميان عمرو و معاويه رخ داده بود ، بيان كرد . ابوسفيان پرسيد : براى همين سراغ من فرستاده‌اى ؟ او برادر و پسرعموى او است ، كار چندان بزرگى نكرده است . او را بخشيدم . « 1 »\r\nنصر بن مزاحم : معاويه به ابوايوب انصارى ( كه آقايى بزرگوار و از شيعيان على ( ع ) بود ) نامه‌اى در يك سطر بدين ترتيب ، نوشت : « لاتنسى الشيباء ابا عذرها و لا قاتل بكرها » ( هيچ دوشيزه‌اى ، هم‌بالين و كسى را كه بكارتش را برداشته و نيز كسى كه اولين فرزندش را كشته باشد هرگز از ياد نمىبرد ) ابوايوب از آن چيزى نفهميد . آن را نزد على ( ع ) برد و گفت : معاويه كه زاده‌ى جگرخوار و پناهگاه منافقان است ، براى من نامه‌اى نوشته كه نمىدانم چيست . حضرت از او پرسيد : نامه كجاست ؟ وى نامه را به حضرت داد . على ( ع ) آن را خواند و فرمود : ضرب‌المثلى است كه آن را برايت نوشته ، مىگويد : « همانطور كه زن باكره ، مردى را كه در شب زفاف دوشيزگىاش را برداشته ، و كسى را كه اولين فرزند او را كشته است ، فراموش نمىكند ، من نيز كشتن عثمان را از ياد نخواهم برد . » « 2 »\r\nابن ابىالحديد : عبدالله بن ابىعمر بن حفص بن المغيره مخزومى اولين كسى بود كه با يزيد بن معاويه محاجّه كرد . « 3 »\r\nشيخ كلينى از امام صادق ( ع ) : چون خدا خواست آدم را بيافريند ، آب را بر گِل فرستاد و مشتى از آن برگرفت و مالِش داد و آن را دو نيمه كرد و آن را جان داد و\r\n\r\n\r\n","description":"","footnote":"\r\n( 1 ) . عيون الاخبار 1 / 298\r\n( 2 ) . وقعة صفين 366\r\n( 3 ) . شرح نهج البلاغه 18 / 307 .\r\n","page_name":" 192 ","page_number":192},
  {"content":"\r\n\r\nموجوداتى به جنبش افتادند . آن‌گاه آتشى براى آنان فراز آورد و آنان را كه در سمت چپ بودند فرمود تا در آن وارد شوند . سوى آن رفتند و هراسان شدند ، ولى به آن درنيامدند . آن‌گاه كسانى را كه در سمت راست بودند فرمود تا وارد آتش شوند . رفتند و داخل شدند ، و خدا آتش را فرمود تا براى آنان سرد و سلامت شود . چون مردمان سمت چپ آن را چنين ديدند گفتند : پروردگارا ، از ما درگذر . خداى از ايشان بگذشت و به ايشان گفت : به آن درآييد . رفتند و روبه‌روى آن ايستادند اما داخل نشدند و خدا دوباره آنان را به صورتى گِلين برگرداند و آدم را از همان گِل بيافريد . امام ( ع ) افزود : بنابراين ، نه اين‌ها مىتوانند از آنان باشند و نه آنان از اين‌ها . سپس فرمود : روايت كنند كه رسول خدا ( ص ) اولين كسى بود كه وارد آن آتش شد . براى همين است كه در آن آيه فرمود :  قُلْ إِنْ كانَ لِلرَّحْمنِ وَلَدٌ فَأَنَا أَوَّلُ الْعابِدِينَ  « 1 » « بگو اگر براى خداى رحمان فرزندى باشد ، من نخستين بندگان هستم . » « 2 »\r\nابوالفرج اصفهانى ، از ابن‌اشعب : اشعب با عثمان در خانه بود . چون خانه محاصره شد ، غلامانش شمشير بركشيدند تا به جنگ برخيزند . عثمان گفت : هر كه شمشير خويش را در نيام كند ، آزاد است . اشعب گفت : به خدا ، چون اين سخن به گوشم خورد ، اولين كسى بودم كه شمشيرم را غلاف كردم . « 3 »\r\nفيروزآبادى در ماده‌ى ىس‌ر : اولين كسى كه با سفاح بيعت كرد ، محمد بن ابراهيم بن ياسر ذوحاجتين بود كه هر روز دو داورى به درگاه سفاح مىبرد . « 4 »\r\nيعقوبى : به تاريخ ذوالقعده‌ى سال 40 هجرى قمرى براى معاويه در كوفه بيعت گرفتند و مردم را براى پيمان بستن گرد آوردند .\r\nيكى مىآمد و مىگفت : اى معاويه ، به خدا قسم ، با تو بيعت مىكنم ، اما از تو ناخشنودم . مىگفت : بيعت كن ، كه خداوند در امور ناخوشايند خير فراوانى نهاده است .\r\n\r\n\r\n","description":"","footnote":"\r\n( 1 ) . زخرف 81\r\n( 2 ) . الكافى 2 / 7\r\n( 3 ) . الاغانى 19 / 93\r\n( 4 ) . القاموس المحيط 1 / 184 .\r\n","page_name":" 193 ","page_number":193},
  {"content":"\r\n\r\nديگرى مىگفت : از خود تو به خدا پناه مىبرم !\r\nچون قيس بن سعد بن عباده آمد ، معاويه گفت : قيس بيعت كرد . قيس گفت : من از ديرباز ، چنين روزى را خوش نداشتم .\r\nگفت : درنگ كن !\r\nپاسخ داد : پيش از اين بسى پاى مىفشردم كه ميان تن و جانت جدايى افكنم ، اما خداوند جز آنچه را كه خود دوست مىداشت ، نخواست .\r\nمعاويه گفت : فرمان خدا را برگشتى نباشد .\r\nقيس رو به مردم كرد و گفت : اى گروه مردم ! شما بدى را با نيكى عوض كرديد ، عزّت را داديد و خوارى را خريديد ، ايمان را رها كرديد و سوى كفر شتافتيد و پس از فرمانروايى امير مؤمنان و سرور مسلمانان و عموزاده‌ى رسول خداى عالميان ، اين رهاشده‌ى فرزنده آن رهاشده را به ولايت برگزيديد تا شما را به فرومايگى بكشاند و به ستم با شما رفتار كند . چگونه است ؟ خود را به نادانى مىزنيد يا خدا بر دل‌هايتان مُهر زده است و شما نمىفهميد ؟\r\nآن‌گاه معاويه به زانو نشست و دست او را گرفت و گفت : تو را به خدا ! سپس دست بر دست او زد و مردم فرياد زدند كه قيس بيعت كرد ! قيس گفت : به خدا دروغ مىگوييد ؛ من بيعت نكردم .\r\nهيچ كس با معاويه بيعت نكرد ، جز آن كه او را سوگند مىدادند و از او پيمان گرفته مىشد و او نخستين كسى بود كه بر بيعت با او ، سوگندش دادند « 1 »\r\n\r\n\r\n","description":"","footnote":"\r\n( 1 ) . تاريخ اليعقوبى 2 / 216 .\r\n","page_name":" 194 ","page_number":194},
  {"content":"\r\n\r\n\r\nفصل چهارم : خبرهاى قاضيان\r\n\r\n","description":"","footnote":"","page_name":" 195 ","page_number":195},
  {"content":"\r\n . \r\n","description":"","footnote":"","page_name":" 196 ","page_number":196},
  {"content":"\r\n\r\nابوالقاسم تنوخى گفته است : اولين مسئوليتى كه بر دوش من نهادند ، قضاوت در عسكر مُكرَم « 1 » و شوشتر و جندىشاپور و نواحى آن بود كه قاضى ابن‌بهلول تنوخى آن را به من سپرده بود . « 2 »\r\nچون عمر بن عبدالعزيز زمام حكومت را گرفت ، نخستين دادخواهى او بازگرداندن فدك بود . او حسن فرزند امام حسين ( ع ) و بنا به قولى ، امام سجاد ( ع ) را فرا خواند و فدك را به وى برگرداند ، ولى چندى بعد ، يزيد بن عبدالملك آن را بازستاند . دوباره سفاح آن را به عبدالله بن حسن بازپس داد . بار ديگر منصور آن را گرفت و مهدى برگرداند . باز هادى ستاند و هنگامى كه مأمون براى نخستين بار به دادخواهى پرداخت ، گريست و فرمان داد تا آن را پس دهند . پس از وى ، متوكل آن را بازگرفت و به بازيار بخشيد ، و كسى را فرستاد تا نخلى را كه پيامبر ( ص ) به دست خويش كاشته بود ، ريشه‌كن كند ، و بعدها ، آن فرستاده فلج شد .\r\nاولين كسى كه در بصره به داستان‌سرايى پرداخت ، اسوَد بن سريع تميمى بود . « 3 »\r\nگويند : همو عهده‌دار ترسيم نقشه‌ى مسجد كوفه شد . برخى اما گفته‌اند : كعب بن سوار نقشه‌ى آن را كشيده است .\r\nاولين قاضى مدينه عبدالله بن نوفل هاشمى بود « 4 » و اولين قاضى مدائن ، سلمان بن ربيعه .\r\n\r\n\r\n","description":"","footnote":"\r\n( 1 ) . اردوگاه مُكرَم ، شهر سابق ، كه اكنون ويرانه‌هايش به نام « بند قير » در خوزستان موجود است . شهر به وسيله‌ى يكى از سران عرب به نام مكرم ، كه حجاج او را براى دفع شورشى در نزديك اهواز فرستاده بود ، ساخته شد . عسكر مكرم نزديك شهر ساسانى رستم‌قباد ، كه به دست اعراب ويران شده بود ، تأسيس گرديد ، و بر دو طرف رود مرقان ( آب گرگر كنونى ) - در بالاى محلى كه اينك آب گرگر به شطيط مىريزد - قرار داشت . ر . ك : دائرةالمعارف فارسى مصاحب 2 / 1734\r\n( 2 ) . معجم الادباء 14 / 16 ؛ نيز بنگريد به : الغدير 3 / 382 . در متن از ابن‌جوزى نقل شده است .\r\n( 3 ) . رجال طوسى 25\r\n( 4 ) . صبح الاعشى 1 / 475 .\r\n","page_name":" 197 ","page_number":197},
  {"content":"\r\n\r\nگفته‌اند : اولين كسى كه در صفين داورى كرد ، عروة بن اديّه تميمى بود ، يا يزيد بن عاصم محاربى و يا مردى از فرزندان سعد بن زيد بن مناة بن تميم . « 1 »\r\nطبرى : از هيثم بن عدى نقل است : منصور منصب قضاوت و دادستانى را بر ابوحنيفه عرضه داشت و چون او نپذيرفت ، سوگند خورد كه تا كارى را نپذيرد دست از او برندارد و چون ابوحنيفه را از اين تهديد آگاه كردند و او كارگزارى را پذيرفت . يكى از داورىهاى وى آن است كه ساقه‌اى نى خواست و خشت‌هاى مرد خشت‌زن را برشمرد . ابوحنيفه نخستين كسى است كه با نى خشت‌ها را شمرده است . « 2 »\r\nمسعودى : گفته‌اند : اولين كسى كه از جانب عمر در عراق قضاوت كرد ، سلمان بن ربيعه باهلى بود . « 3 »\r\nيعقوبى : عرب‌ها داورانى داشتند كه در كارهاى خويش به آنان مراجعه مىكردند و پيرامون درگيرىها و مسائل ارث و آب و خون سراغ ايشان مىرفتند . اولين كسى كه از او داورى خواستند و حكم داد افعى بن افعى جرهمى بود كه در باره‌ى ميراث بنىنزار قضاوت كرد . پس از او به ترتيب ، سليمان بن نوفل ، معاوية بن عروه ، سخر بن يعمر بن نفاثة بن عدى بن الدئل ، شدّاخ ( همان يعمر بن عوف بن كعب بن عامر بن ليث بن بكر بن عبدمناة بن كنانه ) ، سويد بن ربيعة بن جذار بن مرة بن حارث بن سعد ، مخاشن بن معاوية بن شريف بن جروة بن اسيد بن عمرو بن تميم ( كه بر تختى چوبين مىنشست و به ذوالاعواد معروف بود ) ، اكثم بن صيفى ، عامر بن ظرب ، هرم بن قبطه ، غيلان بن سلمه ، سنان بن ابىحارثه مرى ، حارث بن عبّاد بن ضبيعه ، عامر بن ضيحان ، جعد بن صبره شيبانى ، وكيع بن سلمه ( همان كه در حزوره تختى آراسته داشت ) ، قس بن ساعده ، حنظلة بن نهد قضاعى ، عمرو بن حميمه دوسى . در قريش نيز داورانى بودند كه در آن ميان بايد از عبدالمطلب ، حرب بن اميه ، زبير بن عبدالمطلب ، عبدالله بن جدعان ، و\r\n\r\n\r\n","description":"","footnote":"\r\n( 1 ) . مروج الذهب 3 / 138\r\n( 2 ) . تاريخ الامم و الملوك 7 / 619\r\n( 3 ) . التنبيه و الاشراف 251 .\r\n","page_name":" 198 ","page_number":198},
  {"content":"\r\n\r\nوليد بن مغيره نام برد . « 1 »\r\nشيخ طوسى : ابوعبدالله اسود بن صريع سعدى در روزگار جاهليت شاعر بود و در روزگار اسلام قاضى . او نخستين كسى بود كه در مسجد [ بصره 
  ] « 2 » به قصه‌گويى پرداخت . « 3 »\r\nابن‌قتيبه : ابوقره كندى اولين كسى بود كه در كوفه به قضاوت پرداخت و اسمش همان كنيه‌اش بود . « 4 »\r\nخطيب بغدادى : مردى از فرزندان زبير در مجلس يحيى برمكى به شريك قاضى گفت : مردم مدعىاند تو از ابوبكر و عمر بدگويى مىكنى . به‌آرامى سرش را پايين آورد . ، آن‌گاه سر برداشت و گفت : به خدا ، اين كار را در باره‌ى پدرت كه اولين پيمان‌شكن در اسلام بود ، حلال نمىدانم ، چگونه آن را بر ابوبكر و عمر روا بشمارم ؟ « 5 »\r\nهمو : اولين كسى كه او را قاضى القضاة خواندند ، ابويوسف بود . « 6 »\r\nگفته شده است : ابو اهاب تميمى دارى يكى از صحابه و اولين كسى بود كه چون بمرد در مسجدالحرام بر او نماز گزاردند .\r\nابن ابىالحديد : منهال از نعيم بن دجاجه نقل مىكند كه گفت : نزد على ( ع ) نشسته بودم كه ابومسعود آمد . حضرت فرمود : جوجه ماكيان آمد ! چون بنشست ، حضرت پرسيد : تو براى مردم فتوا مىدهى ؟ گفت : آرى و آنان را آگاه مىكنم كه فرجام كار شرّ است . فرمود : آيا از پيامبر ( ص ) چيزى شنيده‌اى ؟ گفت : آرى ، شنيدم كه مىفرمود : سال صد براى مردم نمايان نمىشود مگر آن‌كه ديگر هيچ زنده‌اى نيست ! فرمود : سوراخ دعا را گم كرده‌اى ! و در اولين گمان خود ره به خطا برده‌اى ! منظور حضرت رسول ( ص ) كسانى\r\n\r\n\r\n","description":"","footnote":"\r\n( 1 ) . تاريخ اليعقوبى 1 / 258\r\n( 2 ) . افزوده بر اساس مأخذ\r\n( 3 ) . رجال طوسى 25\r\n( 4 ) . المعارف 558\r\n( 5 ) . تاريخ بغداد 9 / 288\r\n( 6 ) . همان 14 / 247 .\r\n","page_name":" 199 ","page_number":199},
  {"content":"\r\n\r\nبوده‌اند كه در آن روز پيش ايشان حضور داشته‌اند ؛ و گرنه ، آيا مگر آسايشى هم پيش از سال صد هست ؟ « 1 »\r\nهمو : اولين كسى كه براى نشستن بر مسند قضاوت ضمانت‌نامه داد ، ابن ابىالشوارب در روزگار معزالدوله بود ، كه قاضىالقضات شد و تعهد كرد كه در هر سال دويست هزار درهم بپردازد . « 2 »\r\nزبيرى : عبدالله بن نوفل بن حارث بن عبدالمطلب اولين قاضى در مدينه بود كه در روزگار فرمانروايى معاويه براى مروان قضاوت كرد . « 3 »\r\nابوالفرج اصفهانى : قيس گويد كه حكميت از آنِ عامر عدوانى است كه برايش چوبدست به هم مىزدند . ملتمس گويد :\r\n لذى الحلم قبل اليوم ما تقرع العصا * و ما علّم الانسان الا ليعلما \r\n« پيش از اين ، براى هيچ خردمندى چوبدست به هم نمىزدند ؛ آدمى را جز براى اين كه فرا گيرد ، آموزش نمىدهند » . « 4 »\r\nاما ربيعه مدعى حكميّت براى عبدالله بن عمرو بن حارث بن همّام است ، و در يمن ربيعة بن مخاشن را سزاوار آن مىدانند و او را ذوالاعواد مىخوانند و او نخستين كسى است كه بر منبر يا بر تخت نشست و سخن گفت . اسود بن يعفر گويد :\r\n و لقد علمت ان علمى نافعى * ان السبيل سبيل ذىالاعواد \r\n« و دانسته‌ام كه دانش من برايم سودمند باشد و راه همان است كه ذوالاعواد پيموده است . » « 5 »\r\n\r\n\r\n","description":"","footnote":"\r\n( 1 ) . شرح نهج البلاغه 4 / 76\r\n( 2 ) . بنگريد به : تاريخ بغداد 2 / 201 و البداية و النهاية 11 / 237\r\n( 3 ) . نسب قريش 1 / 3\r\n( 4 ) . شعر از ملتمس ضبعى و در وصف عامر عدوانى است كه به دانش و فرزانگى نامور بوده و او را ذوالحلم به معناى « خردمند » مىخوانده‌اند .\r\n( 5 ) . الاغانى 3 / 64 .\r\n","page_name":" 200 ","page_number":200},
  {"content":"\r\n\r\nخطيب بغدادى : اولين كسى كه عهده‌دار قضاوت براى عباسيان شد ، حجاج بن ارطأه بود و او نخستين كسى بود كه زمان قضاوت در بصره رشوه ستاند . « 1 »\r\nدميرى : ابويوسف اولين كسى بود كه به عنوان قاضىالقضات خوانده شد و اولين كسى بود كه لباس عالمان را به هيئتى كه امروزه در آن هستند ، تغيير داد . پيش‌تر ، كسى با جامه‌اش شناخته نمىشد . « 2 »\r\nشيخ طوسى از امام صادق ( ع ) : اميرالمؤمنين همواره آغاز سخن را مىگرفت و به پايان آن كارى نداشت . « 3 »\r\nگويم : يعنى در دعاوى و به هنگام داورى ميان مردم ، چنين بود .\r\nمبرّد : گويند : اولين كسى كه در قضاوت ناداورى نمايانى كرد ، بلال بن ابىبرده فرزند ابوموسى بود كه فرماندارى و قضاوت در بصره را بر دوش داشت . رؤبه گفت :\r\n و انت يابن القاضيين قاضى * معتزم على الطريق ماضى \r\n« و تو اى قاضى كه از نسل دو قاضى برخاسته‌اى ، بر پيمودن راه اراده كرده‌اى و مىگذرى » . « 4 »\r\nشيخ طوسى در مجلس 66 ، از اميرالمؤمنين ( ع ) : من اگر هم شاهد بودم ، اولين كسى نبودم كه شهادت مىدادم . « 5 » ( منظور حضرت ، شهادت در امر زنا است . )\r\nشيخ كلينى : اميرالمؤمنين ( ع ) در باره‌ى مردى كه با كنيز مردى ازدواج كرد كه صاحبش گفته بود ، اولين فرزند او را آزاد مىكنم ، اما حاصل ازدواج فرزندانى دوقلو بود ، چنين داورى كرد كه بايد هر دو را آزاد كند ! « 6 »\r\n\r\n\r\n","description":"","footnote":"\r\n( 1 ) . تاريخ بغداد 8 / 228\r\n( 2 ) . حيوة الحيوان 1 / 137\r\n( 3 ) . تهذيب الاحكام 6 / 310\r\n( 4 ) . الكامل فى اللغة و الادب 2 / 40\r\n( 5 ) . الامالى طوسى 660\r\n( 6 ) . الكافى 6 / 185 .\r\n","page_name":" 201 ","page_number":201},
  {"content":"\r\n\r\nگفته‌اند : چون نيت او اين بوده است كه فرزند درون شكم او را آزاد كند ؛ يكى از آن دو از جهت زايمان اول است و ديگرى از جهت بسته شدن نطفه .\r\nشيخ صدوق از صيقل : از امام صادق ( ع ) در باره‌ى مردى پرسيدم كه گفته است : اولين برده‌اى كه بگيرم آزاد مىكنم ، اما شش نفر بهره‌ى او شده است . فرمود : نيت او يك نفر بوده است ؛ بنابراين ، هر كدام را كه مىخواهد برگزيند و رها سازد . « 1 »\r\nهمو : از حلبى از امام صادق ( ع ) ، در باره‌ى مردى كه گفته است : اولين برده‌ى من آزاد است و در مجموع وارث هفت تن شده است ، فرمود : ميان آن‌ها قرعه بيندازد و هر يك را كه قرعه‌اش در آمد ، رها كند . « 2 »\r\nشيخ طوسى : حكايت شده است كه چون ابوالحسين بن ابوعمر قاضى اولين بار كه براى قضاوت نشست ، دو تن نزد او آمدند و يكى دعوى چند دينار از آن يك داشت ، و آن ديگرى انكار مىكرد . قاضى به مدعى گفت : آيا شاهد دارى ؟ گفت : نه . بنابراين ، قاضى بدون هيچ پرسشى از مدعى ، او را قسم داد . چون فارغ شد ، مدعى گفت : من از تو نخواستم كه او را سوگند دهى . سرانجام ابوالحسين فرمود تا دينارها از خزانه‌ى خودش پرداخت شود ؛ زيرا شرم كرد كه دوباره او را به قسم وادارد . « 3 »\r\nهمو در باب « اسبان » و روايت زرهِ طلحه : اولين كسى كه شهادت غلامان را رد كرد ، رُمَع ( يعنى عمر ) بود . « 4 »\r\nاين حديث را شيخ صدوق نيز در فقيه آورده است . « 5 »\r\nمحدث نورى : روايت شده است كه اولين مردى كه در روزگار اسلام دستش براى دزدى بريده شد ، جبار بن عدى بن نوفل بن عبد مناف بود و اولين زن ، مرة دختر سفيان\r\n\r\n\r\n","description":"","footnote":"\r\n( 1 ) . من لا يحضره الفقيه 3 / 153\r\n( 2 ) . همان 94\r\n( 3 ) . المبسوط 8 / 116\r\n( 4 ) . تهذيب الاحكام 6 / 248 . البته در پاره‌اى از منابع به نام عمر تصريح شده است ، بنگريد به : وسائل الشيعه 18 / 254 .\r\n( 5 ) . من لا يحضره الفقيه 3 / 110 .\r\n","page_name":" 202 ","page_number":202},
  {"content":"\r\n\r\nبن عبدالاسد از بنىمخزوم . « 1 »\r\nامام رضا ( ع ) : هر گاه كسى به گناهى كه كيفر سنگسار دارد ، اعتراف كند ، اولين كسى كه بايد سنگ بيندازد امام است ، آن‌گاه مردم . اما اگر شاهدى بر آن گناه اقامه شود ، اولين سنگساركننده آن شاهد است ، سپس امام ، آن‌گاه مردم . « 2 »\r\nاين حديث را شيخ طوسى در باب حدود زنا ، از صفوان با واسطه ، از امام صادق ( ع ) روايت كرده است . « 3 »\r\nشيخ صدوق : پيامبر ( ص ) فرمود : هر كس كه نزد ما اقدام به شهادت كند و سپس رأيش را تغيير دهد ، ما به همان نظر اول استناد مىكنيم و نظر پايانى را نمىپذيريم . « 4 »\r\nثعالبى : اولين كسى كه همسايه را به گناه همسايه گرفت و پاكيزه را به آلوده ، زياد بود . وى مىگفت : چه بسا حق‌هايى كه از پهلوى باطل بيرون بيايد . او اولين كسى بود كه پيش روى او با گرز راه رفتند ، و اولين كسى بود كه جامه‌ى دبيقى « 5 » پوشيد ، و اولين كسى بود كه در بصره بناى گچى ساخت . « 6 »\r\nشيخ كلينى از امام صادق ( ع ) : شتر اگر براى نخستين بار يورش آورد ، صاحبش ضامن نيست ، اما اگر براى بار دوم باشد ، ضامن است . « 7 »\r\nشيخ طوسى : جايز نيست كه قاضى شاهدانى را رديف كند و تنها شهادت آنان و نه ديگران را ، بپذيرد . گفته‌اند : اولين كسى كه چنين كرد اسماعيل بن اسحاق قاضى\r\n\r\n\r\n","description":"","footnote":"\r\n( 1 ) . مستدرك وسائل الشيعه 18 / 150\r\n( 2 ) . فقه الرضا ( ع ) 309\r\n( 3 ) . تهذيب الاحكام 10 / 34\r\n( 4 ) . من لا يحضره الفقيه 3 / 43\r\n( 5 ) . جامه‌اى است از حرير نازك ، منسوب به دبيق كه شهركى است در مصر . ر . ك : لغت‌نامه‌ى فارسى دهخدا .\r\n( 6 ) . لطائف المعارف 12\r\n( 7 ) . الكافى 7 / 353 .\r\n","page_name":" 203 ","page_number":203},
  {"content":"\r\n\r\nمالكى بود . « 1 »\r\nدر روايت است كه من هرگز اولين شاهد از ميان چهار شاهد زنا نخواهم بود ؛ زيرا مىترسم كه يكى از آنان سر باز زند و من تازيانه بخورم . « 2 »\r\n\r\n\r\n","description":"","footnote":"\r\n( 1 ) . المبسوط 8 / 111\r\n( 2 ) . روايت از اميرالمؤمنين على ( ع ) در الكافى 7 / 210 .\r\n","page_name":" 204 ","page_number":204},
  {"content":"\r\n\r\n\r\nفصل پنجم : جنگ‌ها ، غزوه‌ها و كشورگشايىها\r\n\r\n","description":"","footnote":"","page_name":" 205 ","page_number":205},
  {"content":"\r\n . \r\n","description":"","footnote":"","page_name":" 206 ","page_number":206},
  {"content":"\r\n\r\nمسعودى : هنگامى كه عمر براى نبرد با ايران فراخوان داد ، اولين كسى كه به جنگ شتافت ابوعبيد ثقفى ، پدر مختار بود ؛ همو كه فيل وى را از پاى درآورد . « 1 »\r\nپس از كشته شدن او ، اولين كسى كه عمر رهسپارش كرد ، جرير بجلى بود كه عمر او را پرسيد : آيا اگر پس از كسر خمس ، يك سوم باقيمانده را به تو بدهم ، راهى عراق مىشوى ؟ و او پاسخ مثبت داد . « 2 »\r\nاولين كسى كه به طنجه در آمد و مايه‌ى آميزش مسلمانان با مردم آن ديار شد ، موسى بن نصير بود كه كارگزارىِ سرزمين افريقيه را بر دوش داشت . وابسته‌ى او طارق نيز نخستين كسى بود كه راهى نبرد اندلس شد . « 3 »\r\nگفته‌اند : اولين كسى كه در نبرد نهاوند كشته شد ، فرمانده سپاه مهاجم به نام نعمان بن مقرن بود .\r\nدر روايت است : اولين اسيرانى كه از عراقيان به مدينه وارد شدند ، اسيران عين‌التمر بودند كه يسار ، جدّ محمد بن اسحاق در ميان آنان بود .\r\nابن‌رستم طبرى : اولين خونى كه در جنگ بدر ريخته شد ، خون وليد بن عتبه بود كه چون به نبرد على بن ابىطالب ( ع ) برخاست ، على ( ع ) چنان ضربتى بر فرق او نواخت كه چشمانش از كاسه بيرون جست . « 4 »\r\nسلمان در هيچ يك از جنگ‌هاى بدر و احد حضور نداشت ، و در زمان آن دو\r\n\r\n\r\n","description":"","footnote":"\r\n( 1 ) . مروج الذهب 2 / 370\r\n( 2 ) . فتوح البلدان 250\r\n( 3 ) . فتوح مصر و اخبارها 346\r\n( 4 ) . المسترشد 4 / 324 .\r\n","page_name":" 207 ","page_number":207},
  {"content":"\r\n\r\nغزوه ، در شمار بردگان بود و اولين بار به سال پنجم هجرى در نبرد خندق جنگيد . « 1 »\r\nابن عبدالبر ، به نقل از احنف : چون دو سوى نبرد جمل با يكديگر درگير شدند ، اولين كشته طلحة بن عبيدالله بود . روايت كرده‌اند كه چون مروان سوى او تير انداخت ، وى گفت : زين پس به خونخواهى كسى برنخواهم خاست .\r\nنيز روايت شده است كه تير را به زانوى او زد و خون روان شد ؛ تا زخم را مىبستند خون باز مىايستاد و تا رها مىكردند خون فواره مىزد و هر گاه كه دهانه‌ى زخم را مىفشردند زانويش ورم مىكرد . در آن هنگام گفت : آن را وانهيد كه آن تير را خدا فرستاده است . « 2 »\r\nطبرى از پيامبر ( ص ) ياد كرده است كه چون گزارش شكست سپاه كسرى به دست ربيعه را شنيد ، فرمود : اين اولين روزى است كه عرب داد خويش از عجم ستاند و به وجود من بود كه پيروزى يافتند . آن روز ، روز نبرد در قراقر و حنو و جبايات و ذىعجرم و غذوان و بطحاء بود كه همه نام جاهايى پيرامون ذىقار است . « 3 »\r\nاولين كسى كه گزارش مصيبت‌هاى قريش در بدر را به مكه آورد ، حيسمان خزاعى بود . او را پرسيدند : چه خبر ؟ گفت : عتبه ، شيبه ، ابوالبخترى ، نبيه ، و منبه كشته شدند . چون بزرگان قريش را مىشمرد ، صفوان بن اميه كه در حِجر نشسته بود گفت : به خد اكه نمىفهمد چه مىگويد ؛ از او در باره‌ى من بپرسيد . پرسيدند : صفوان بن اميه چه كرد ؟ گفت : خودش كه در حِجر نشسته است ، ولى به خدا ، من پدر و برادرش را ديدم كه كشته شدند . « 4 »\r\nطبرى از عاصم : بنىقينقاع نخستين يهوديانى بودند كه پيمان ميان خود و رسول خدا ( ص ) را شكستند و در فاصله‌ى جنگ بدر و احد ، با پيامبر ستيز كردند .\r\n\r\n\r\n","description":"","footnote":"\r\n( 1 ) . اين مطلب در متن از ابن‌قتيبه بازگو شده است ، اما اين نكته را كه جنگ خندق اولين نبردى بود كه سلمان در آن حضور داشت ببينيد در : تاريخ مدينة دمشق 21 / 409 و تاريخ الاسلام 3 / 515\r\n( 2 ) . الاستيعاب 2 / 766 تا 768\r\n( 3 ) . تاريخ الامم و الملوك 2 / 193\r\n( 4 ) . همان 461 .\r\n","page_name":" 208 ","page_number":208},
  {"content":"\r\n\r\nوى گويد : در اين نبرد بود كه رسول خدا ( ص ) اولين خمس را وضع كرد و صفايا و خمس و سهم خود از آن را برداشت و چهار پنجم باقيمانده را ميان اصحاب تقسيم كرد و روانه‌ى مدينه شد و در نماز عيد قربان حضور يافت .\r\nاو از جابر نقل مىكند كه چون از بنىقينقاع بازگشتيم ، قربانى كرديم و اين اولين عيد قربان بود كه مسلمانان شاهد آن بودند . در بنىسلمه ذبح كرديم و من هفده گوسفند قربانى را شمردم .\r\nاو مىافزايد : پيامبر مردم را سوى مصلّى فرا خواند و برايشان نماز گزارد و اين نخستين نمازى بود كه در مصلاى مدينه خوانده مىشد . حضرت در آن‌جا دو گوسفند ، و به روايتى يك گوسفند را به دست خويش سر بريد . « 1 »\r\nهمو : اولين سريّه‌اى كه زيد بن حارثه در آن به عنوان فرمانده همراه سپاه شد ، جنگ قِرَد بود ، و آن رودى از رودهاى منطقه‌ى نجد است كه در آن‌جا كاروان ابوسفيان مورد حمله قرار گرفت . « 2 »\r\nنيز گويد : در آغاز سال سيزدهم بود كه ابوبكر لشكرى را سوى شام گسيل داشت . اولين پرچم را به دست خالد بن سعيد بن عاص داد ، ولى پيش از آن كه راهى شود ، او را بر كنار كرد و يزيد بن ابىسفيان را به جاى او گمارد ؛ بنابراين يزيد اولين فرماندهى است كه رهسپار شام شده است . لشكر يادشده هفت‌هزار سرباز داشت .\r\nدر باب سبب بركنارى خالد گفته‌اند كه چون پس از رحلت پيامبر ( ص ) ، از يمن به مدينه بازگشت ، در بيعت با ابوبكر دو ماه درنگ كرد و مىگفت : پيامبر فرماندهى را به من داده و تا هنگام مرگ مرا بر كنار نكرده است . وى به ديدار على بن ابىطالب ( ع ) و عثمان بن عفان نيز رفته و گفته بود : اى فرزندان عبدمناف ، آيا شما خرسند شده‌ايد كه كارتان به دست ديگرى افتاده است ؟\r\nابوبكر به او اعتنايى نكرد . عمر اما كينه‌ى او به دل گرفت و با ابوبكر چندان سخن\r\n\r\n\r\n","description":"","footnote":"\r\n( 1 ) . تاريخ الامم و الملوك 479 تا 481\r\n( 2 ) . همان 492 .\r\n","page_name":" 209 ","page_number":209},
  {"content":"\r\n\r\nگفت كه او را بر كنار كرد و يزيد بن ابىسفيان را فرماندهى داد . « 1 »\r\nمن گويم : استدلال خالد درست بوده است . او براى خلافت شايسته‌تر از ابوبكر بود ؛ زيرا رسول خدا ( ص ) او را فرماندهى بخشيده و تا زمان رحلت بركنارش نكرده است ، اما ابوبكر نه تنها او را به سالارى نصب نكرده ، بلكه وى را زير فرمان ديگرى نهاده است . از اين گذشته ، خالد و ابوبكر از نظر ايمان و هجرت نيز همتاى يكديگر بودند .\r\nطبرى : اولين صلحى كه در شام رخ داد ، پيمان صلح مآب بود ؛ خيمه‌گاهى بيرون از شهر كه ابوعبيده در راه خود به آن‌جا رسيد و آن روستايى در بلقاء بود كه مردمش با او ستيز كردند و سرانجام از او خواستند كه صلح كند و او چنين كرد . « 2 »\r\nهمو : نعمان بن مقرن فرمانرواى كَسكَر بود . او به عمر چنين نوشت : « من در ميان كسكر ، به جوانى مىمانم كه در كنارش زنى روسپى باشد و خود را براى جوان بيارايد و خوشبو كند . تو را به خدا ، مرا از اين سمت بر كنار كن و به فرماندهى لشكرى از لشكر مسلمانان گسيل دار . » عمر به او نوشت : « سوى نهاوند روانه شو و بر آنان فرمان بران . » چون درگيرى رخ داد ، او اولين كشته بود و برادرش سوَيد پرچم را به دست گرفت و خداوند شهر را براى مسلمانان بگشود .\r\nابن‌قتيبه : اولين نبردى كه در روزگار عثمان روى داد ، نبرد رى بود . پس از آن به‌ترتيب جنگ با اين سرزمين‌ها اتفاق افتاد : اسكندريه ، شاپور ، افريقيه ، قبرس ، سواحل درياى روم و اصطخر و جنگ اول فارس ، گور ، جنگ اخير فارس ، طبرستان ، دارابگرد ، سجستان ، اساوره در دريا ، افريقيه ، دژهاى قبرس ، و كرانه‌ى اردن . سرانجام در سال 34 ق . مرو به دست ابن‌عامر گشوده شد ، و در سال 35 ق . عثمان به محاصره افتاد . « 3 »\r\nطبرى : اولين كسى كه در دريا جنگيد معاويه بود كه در زمان عثمان چنين كرد . او\r\n\r\n\r\n","description":"","footnote":"\r\n( 1 ) . تاريخ الامم و الملوك 3 / 387\r\n( 2 ) . همان 406\r\n( 3 ) . المعارف 194 .\r\n","page_name":" 210 ","page_number":210},
  {"content":"\r\n\r\nپيش‌تر براى اين كار از عمر رخصت خواسته ، اما عمر اجازه نداده بود . « 1 »\r\nهمو : در رخدادهاى سال 24 ق . آمده است كه عثمان به معاويه نامه نوشت و او را فرمان داد تا حبيب بن مسلم در رأس سپاهى از شاميان با ارمينيه بجنگد . معاويه او را رهسپار كرد . حبيب خبردار شد كه موريان رومى همراه هشتادهزار تن از مردم روم و ترك به سوى او روانه شده است . از آن‌جا كه حبيب نيرنگ‌باز بود ، همداستان شد كه به موريان شبيخون زند . همسرش ام‌عبدالله كلبيه دخت يزيد سخن او بشنيد و او را پرسيد : وعده‌گاه شما كجاست ؟ گفت : يا خيمه‌گاه موريان ، يا بهشت ! آن‌گاه شبيخون زد و نگهبان موريان را بكشت و چون وارد خيمه‌گاه شد ، همسرش را ديد كه پيش‌تر از او آمده است . او نخستين زن از عرب‌ها بود كه برايش خيمه و خرگاه برافراشتند . « 2 »\r\nاولين روزى كه آتش جنگ در صفين شعله‌ور شد ، اول رجب سال 38 ق . بود . « 3 »\r\nدر وصف جنگ گفته‌اند :\r\n الحرب اوّل ما تكون فتية * تبدو بزينتها لكل جهول\r\nحتى اذا حميت و شب ضرامها * عادت عجوزا غير ذات خليل\r\nشمطاء جزت رأسها و تنكرت * مكروهة للشم و التقبيل \r\n« جنگ در آغاز به زنى جوان مانَد كه با زيور خويش ، در برابر هر نادانى نمايان شود . اما همين كه آتش آن گرم شد و زبانه‌هاى آن سر كشيد ، به سيماى پيرى بيوه و بىياور مىماند ؛ زنى سپيد گيسو كه سر خويش تراشيده و چندان به زشتى افتاده كه همه از بوس و كنار او گريزانند . » « 4 »\r\nطبرى : پس از نهروان نخستين كسانى كه خروج كردند دو پسرخاله به نام‌هاى\r\n\r\n\r\n","description":"","footnote":"\r\n( 1 ) . تاريخ الامم و الملوك 4 / 260\r\n( 2 ) . همان 248\r\n( 3 ) . آن گونه كه در متن آمده ، اين مطلب منقول از ابن‌جوزى است .\r\n( 4 ) . مروج الذهب 2 / 326 . شعر از سروده‌هاى عمرو بن معدى كرب .\r\n","page_name":" 211 ","page_number":211},
  {"content":"\r\n\r\n« قريب الايادى » و « زحّاف طائى » بودند . « 1 »\r\nوى گويد : مصعب شش‌هزار تن از ياران محاصره‌شده‌ى مختار را كه به فرمان او تسليم شده بودند ، به قتل رسانيد . پس عقبه اسدى گفت :\r\n قتلتم ستة الآلاف صبرا * مع العهد الموثق مكتفينا\r\nجعلتم ذمة الحبطى جسرا * ذلولا ظهره للواطئينا\r\nو ما كانوا غداة دعوا فغروا * بعهدهم به اول خائنينا\r\nو كنت امرتهم لو طاوعونى * بضرب فى الازقة مصلتينا \r\n« با همه‌ى پيمان استوارى كه داشتيد ، شش‌هزار تن را مظلومانه كشتيد . پيمانى را كه حبطى « 2 » بسته بود پلى كرديد كه پشت آن براى پيادگان هموار بود . بامدادان وقتى آنان را فرا خواندند و فريبشان دادند ، اولين خائنان نبودند . اگر فرمان مرا مىبردند ، آنان را گفته بودم كه در كوى و برزن با شمشيرهاى آخته بستيزيد . » « 3 »\r\nگويم : از اين چند بيت دريافت مىشود كه آنان به فرمان او تسليم نشده بودند ، بلكه مصعب پيش‌تر آنان را امان بخشيده بود .\r\nهنگامى كه ازرَقيان در سال 68 به پل صراة « 4 » رسيدند ، پل را بريدند . حارث بن ربيعه معروف به قباع اين را غنيمت شمرد و همان‌جا بماند و چنين سخن راند : اما بعد ، اول هر نبرد تيراندازى است ، سپس برافراشتن نيزه‌ها ، آن‌گاه ضربت زدن ، و سرانجام شمشير از نيام بركشيدن .\r\nاز آن ميانه يكى برخاست و گفت : امير نيكو سخن گفت ، ولى تا اين رود ميان ما و\r\n\r\n\r\n","description":"","footnote":"\r\n( 1 ) . تاريخ الامم و الملوك 5 / 238\r\n( 2 ) . مقصود عباد حبطى يكى از فرماندهان سپاه مصعب است .\r\n( 3 ) . همان 6 / 116\r\n( 4 ) . صراة كبرى و صراة صغرى نام دو نهر است كه يكى از آن‌ها شاخه‌اى از نهر عيسى در دو فرسنگى بغداد است و به دجله مىريزد . گفته‌اند صراة كبرى را ساسانيان پس از راندن نبطىها كنده‌اند . ر . ك : معجم‌البدان . .\r\n","page_name":" 212 ","page_number":212},
  {"content":"\r\n\r\nدشمن جدايى انداخته ، كِى مىتوانيم اين كار را به انجام رسانيم ، فرمان ده تا اين پل را چنان كه بود ، باز سازند ، آن‌گاه ما را سوى آنان ببر . « 1 »\r\nطبرى : سال 68 در عرفات چهار پرچم بود ؛ ابن‌حنفيه با يارانش پرچمى داشت كه در كوه پيادگان ايستاده بود ، ابن‌زبير يك پرچم در محلى داشت كه اينك جاى امام است . پشت سر آن دو نجده حرورى و سمت چپ آنان لواى امويان بود . نخستين پرچمى كه روانه شد از آنِ ابن‌حنفيه بود ، نجده از پى آن رفت ، سپس بنىاميه و ابن‌زبير راهى شدند . « 2 »\r\nوى گويد : چون ابراهيم بن عبدالله مردم را به خويشتن فرا خواند ، اولين كسى كه با او بيعت كرد ، نميلة بن مرّه بود . « 3 »\r\nجرجانى : اولين كسى كه ضرب‌المثل « ذق عُقَق » ( بچش كه از خاندان خويش بريده‌اى ! ) را بر زبان آورد ، ابوسفيان بود كه وقتى در روز احد حمزه را كشته يافت ، چنين گفت . « 4 »\r\nاولين اسيرانى كه گرفت از قادسيه و شيفيا « 5 » بود كه در آغاز كارش ، شمارى از ياران او را كشته بودند . « 6 »\r\nابن عبدالبر : در نبرد اجنادين ، اولين كسى كه كشته شد ، بطريق معلم بود ، كه عبدالله بن زبير بن عبدالمطلب او را كشته بود . گويد : آن روز او را در حالى كشته يافتند\r\n\r\n\r\n","description":"","footnote":"\r\n( 1 ) . همان 124\r\n( 2 ) . همان 138\r\n( 3 ) . همان 7 / 628\r\n( 4 ) . كنايات الادباء 260\r\n( 5 ) . شيفيا با نام ديگر « شافيا » از قراى واسط است از نواحى نهر جعفر ميان واسط و بصره . ر . ك : لغت‌نامه‌ى فارسى دهخدا .\r\n( 6 ) . مربوط به ماجراى شورش فردى به نام على بن محمد بن ابراهيم معروف به علوى است كه در ناحيه‌ى فرات بصره سر برداشت و تا قادسيه و شيفيا پيش رفت و در آن‌جا زنان و كودكان را نيز به اسارت گرفت . بنگريد : تاريخ الامم و الملوك 9 / 422 . .\r\n","page_name":" 213 ","page_number":213},
  {"content":"\r\n\r\nكه حدود ده كشته از روميان پيرامون او افتاده بودند . « 1 »\r\nطبرى از جابر انصارى : پيامبر ( ص ) خود در بيست و هفت غزوه حضور داشت و من در شانزده غزوه با وى بودم و پس از آن نتوانستم همراه وى به جنگ روم و چون پدرم در روز احد كشته شد ، وى مرا بر خواهرانم كه نه تن بودند ، گمارده بود و اولين غزوه‌اى كه پس از آن همراه پيامبر شدم ، حمراءالاسد بود و تا آخرين غزوه با حضرت بودم . « 2 »\r\nشيخ طوسى : ابوالسفاح بجلى اولين كشته از ياران اميرالمؤمنين ( ع ) است كه در نبرد صفين به شهادت رسيد . « 3 »\r\nمسعودى در گزارش غزوه‌ى بنىقينقاع : و اموال ايشان را به غنيمت برد و خمس ستاند و آن اولين مالى بود كه از آن خمس مىگرفت . « 4 »\r\nمسعودى : رسول خدا ( ص ) در نبرد ذىقار كه در همان جا جنگى ميان بكر بن وائل و سپاه خسرو پرويز رخ داده بود و پارسيان شكست خورده بودند ، فرمود : اين اولين روزى است كه عرب داد خود را از عجم ستانده است ، و به بركت من بودند كه پيروز شدند . حضرت از آن روى چنين فرمود كه گفته‌اند : هنگامى كه پيامبر ( ص ) خود را بر قبايل عرضه مىداشت ، بكر بن وائل به وى وعده داده بود كه اگر خدا بر عجم پيروزشان كند ، به او ايمان آورند و تصديقش كنند . « 5 »\r\nاولين كسى كه پس از شكست در ذىقار براى گزارش شكست ، سراغ كسرى رفت ، اياس بن قبيصه بود . از آن‌جا كه هر كس خبرى حاكى از شكست را براى كسرى مىآورد ، شانه‌ى او را درمىآورد « 6 » ، اياس گزارشى از شكست نداد ، بلكه گفت : بكر بن وائل\r\n\r\n\r\n","description":"","footnote":"\r\n( 1 ) . الاستيعاب 3 / 904\r\n( 2 ) . تاريخ الامم و الملوك 11 / 526\r\n( 3 ) . رجال طوسى 88\r\n( 4 ) . التنبيه و الاشراف 207\r\n( 5 ) . التنبيه و الاشراف 208\r\n( 6 ) . شايد اين شانه شكستن برگرفته از همان لقب « ذوالاكتاف » باشد كه مورخان عرب به شاپور دوم داده‌اند و گفته‌اند كه وى در جنگ با عرب‌ها ، شانه‌هاى اسيران را سوراخ مىكرد . ر . ك : دائرةالمعارف فارسى ، مصاحب 2 / 1428 . .\r\n","page_name":" 214 ","page_number":214},
  {"content":"\r\n\r\nرا هزيمت داده‌ايم و دخترانش را براى تو آورده‌ايم . پس كسرى فرمود تا جامه‌اى به دو ارزانى دارند . آن‌گاه اياس گفت : برادرم در عين‌التمر بيمار است و مىخواهم سراغ او بروم و كسرى او را رخصت داد . سپس مردى از اهالى حيره به دربار كسرى كه در كاخ خورنق بود آمد و پرسيد : آيا كسى پيش‌تر نزد پادشاه آمده است ؟ گفتند : اياس آمده . پنداشت كه اياس گزارش شكست را داده است ؛ بنابراين ، وارد شد و خبر شكست را ارائه كرد و كسرى فرمان داد تا شانه‌هاى او را بشكستند . « 1 »\r\nيعقوبى : اولين كس از مشركان حاضر در جنگ بدر كه به مكه بازگشت و گزارش جنگ و كشتگان آن را براى قريش برد ، عمرو بن جحدم فهرى بود . « 2 »\r\nهمو در بخش سريه‌هاى اعزامى حضرت : اولين ايشان عبيدة بن حارث بن عبدالمطلب بود كه همراه صد و شصت پياده و هشتاد سوار از مهاجران به ثنيه اعزام شد . گويد : او با گروهى از قريش روبه‌رو گرديد و نزاعى ميان ايشان رخ نداد ، اما سعد بن ابىوقاص در آن روز تيرى انداخت كه اولين تير در اسلام بود . تا آن‌جا كه گويد : عبدالله بن جحش در قالب سريه‌اى متشكل از هشت گروه از مهاجران راهى نخله شد و چون به آن‌جا رسيد ، كاروانى از قريش را ديد كه محموله‌اى از مويز و پوست و ديگر كالاهاى تجارى با خود داشت و عمرو بن حضرمى نيز در آن كاروان بود . پس با او به نبرد برخاست و دو تن از مردان كاروان را به اسارت گرفت و آنان اولين مشركانى بودند كه به اسيرى گرفته شدند . همه‌ى اموال آنان را نيز گرفتند . آن‌گاه پيامبر ( ص ) خمس آن اموال را جدا كرد و باقيمانده را ميان يارانش تقسيم فرمود و اين نخستين خمسى بود كه در اسلام قسمت شد . « 3 »\r\n\r\n\r\n","description":"","footnote":"\r\n( 1 ) . نويسنده اين مطلب را به « تاريخ » نسبت داده است .\r\n( 2 ) . تاريخ اليعقوبى 2 / 46\r\n( 3 ) . تاريخ اليعقوبى 69 .\r\n","page_name":" 215 ","page_number":215},
  {"content":"\r\n\r\nيعقوبى در رخدادهاى روزگار معاويه : گروهى از موالى كوفه به سركردگى ابوعلى كه خود وابسته‌ى بنىحارث بن كعب بود ، شورش كردند و اين اولين شورش موالى بود . مغيره مردى از بجيله را سوى آنان فرستاد و در بادوريا رودرروى هم شدند . بجلى فرياد زد : اى گروه عجميان ، اين عرب‌ها بر پايه‌ى دين با ما مىجنگند ، شما را چه شده است ؟ ندا در دادند : اى جابر ، ما قرآنى شنيديم كه ما را به استوارى فرا مىخواند ، به آن ايمان آورديم و كسى را شريك خدايمان نگرفتيم و باور كرديم كه خداوند پيامبرش را براى همه‌ى مردم گسيل داشته است ، و او را از كسى دريغ نكرده است . بجلى با آنان جنگيد تا همه را از پا در آورد . « 1 »\r\nنيز در همان‌جا : منصور عمويش اسماعيل بن على را بر فارس گمارد . مهلهل حرورى در آن‌جا خروج كرد و او در رأس گروهى با وى درگير شد و او را كشت و سپاهش را شكست داد و چهارصد تن از يارانش را به بند كشيد . برادرش عبدالصمد كه همراه او بود ، گفت : خدا كار امير را به سامان برد ، گردنشان را بزن . اسماعيل گفت : اولين كسى كه نبرد با اهل قبله را دانست ، على بن ابىطالب بود كه اسيرى را نكشت و شكست‌خورده‌اى را تعقيب نكرد و بر مجروحى نتاخت . « 2 »\r\nمقريزى : در غزوه‌ى غابه چنين آواز برداشتند : اى سپاه خدا ، سوار شويد . اين نخستين جايى بود كه چنين آواز دردادند . « 3 »\r\nبلاذرى گويد : سريه‌ى زيد بن حارثه به سوى قرده ، اولين سريه‌اى بود كه زيد به عنوان فرمانده گروه رهسپار شد . « 4 »\r\nدر خبر كوفى : اولين جايى كه ابراهيم ( ع ) جنگيد ، زمانى بود كه روميان لوط را به\r\n\r\n\r\n","description":"","footnote":"\r\n( 1 ) . همان 221\r\n( 2 ) . همان 383\r\n( 3 ) . امتاع الاسماع 8 / 380\r\n( 4 ) . التنبيه و الاشراف 210 .\r\n","page_name":" 216 ","page_number":216},
  {"content":"\r\n\r\nاسارت گرفتند . ابراهيم يورش برد و او را از دست ايشان رهانيد . « 1 »\r\nابن‌سعد : اولين كسى كه اسبى را در راه خدا به بند كشيد ، مقداد بن اسود بود . « 2 »\r\nابن عبدالبر : ابوعمرو شيبانى گويد : معاويه چون بسر بن ارطأه فهرى را براى كشتن شيعيان على ( ع ) فرستاد ، عمرو بن يزيد بن اخنس سلمى و زياد بن اشهب جعدى برخاستند و گفتند : تو را به خدا و خويشاوندى خود قسم مىدهيم كه بسر را چندان بر قيس چيره نكنى كه به كيفر كشتارى كه بنىسليم در روز ورود پيامبر ( ص ) به مكه از فهريان و كنانيان كردند آنان را بكشد . معاويه گفت : اى بسر ، تو را بر قيس امارتى نباشد . او رهسپار شد و به مدينه رسيد . در آن‌جا دو فرزند عبيدالله بن عباس را كشت و مردم مدينه گريختند و به حرّه‌ى بنىسليم پناه بردند .\r\nابوعمرو شيبانى پيرامون همين يورش گويد : بسر بن ارطأه بر همدان شوريد و زنان آن شهر را كشت و به اسارت گرفت و آنان اولين زنانى بودند كه در اسلام به بند كشيده شدند . وى هم‌چنين شمارى از بنىسعد را كشت . « 3 »\r\nابن‌قتيبه در ماجراى حرّه : اولين خانه‌هايى كه در اثناى جنگ ويران شد ، خانه‌هاى بنىعبدالاشهل بود . در سراى آنان هيچ اثاثى و زيور و فرشى نبود ، مگر آن‌كه تاروپودش را دريدند . ايشان حتى كبوتران و ماكيان را نيز سر بريدند . « 4 »\r\nابن عبدالبر : ابوجابر انصارى در روز احد به قتل رسيد . او نخستين كس از مسلمانان بود كه آن روز شهيد شد . او و عمرو بن جموح را در يك گور به خاك سپردند . « 5 »\r\n\r\n\r\n","description":"","footnote":"\r\n( 1 ) . در متن ، اين مطلب از طبقات نقل شده است ، اما در ديگر كتاب‌هاى تاريخى ، به‌ويژه منابعى كه به تاريخ پيامبران پرداخته‌اند ، آن را از كتاب النوادر راوندى كاشانى نقل كرده‌اند . بنگريد به : النوادر 23 .\r\n( 2 ) . الطبقات الكبرى 7 / 4\r\n( 3 ) . الاستيعاب 1 / 1600\r\n( 4 ) . الامامة و السياسة 1 / 235\r\n( 5 ) . الاستيعاب 3 / 954 .\r\n","page_name":" 217 ","page_number":217},
  {"content":"\r\n\r\nشيخ مفيد : سيره‌نويسان در حديث خود از جندب بن عبدالله ازدى نقل كرده‌اند كه گفته است : همراه على ( ع ) در جمل و صفين حضور داشتم و در نبرد با كسانى كه حضرت به جنگ با آنان برخاسته بود ، ترديدى به خود راه ندادم ، اما چون به نهروان رسيدم ، در رويارويى با آنان در دلم ترديدى پيدا شد و گفتم : آيا ما با قاريان و نيكان خويش مىجنگيم ؟ راستى كارى گران است ! بامدادان ، مشك آبى برداشتم و از صف همرزمان بيرون شدم . نيزه را انداختم و سپر بر روى آن افكندم و خود را از خورشيد پوشاندم .\r\nنشسته بودم كه على اميرالمؤمنين ( ع ) نزد من آمد و فرمود : اى مرد ازدى ، آيا آبى براى طهارت دارى ؟ گفتم : آرى و كوزه‌ى آب را به وى دادم . حضرت روانه شد و ايشان را نديدم . پس طهارت كرد و بازگشت و در سايه‌ى اسب بر زمين نشست . آن‌گاه سوارى آمد و او را جويا شد . گفتم : اى امير مؤمنان ، اين سوار شما را مىجويد . فرمود : مرا نشانش ده . نشان دادم و آمد و گفت : اى امير مؤمنان ، جماعت راهى شده و از رود گذشته‌اند . حضرت فرمود : هرگز ، هنوز نگذشته‌اند . گفت : چرا به خدا ، چنين كرده‌اند . در همين حال ، مردى ديگر آمد و گفت : اى امير مؤمنان ، جماعت گذشته‌اند . فرمود : هرگز ، نگذشته‌اند . آن مرد ادامه داد : به خدا ، وقتى سراغ شما آمدم ، پرچم‌ها و جنگ‌افزار اين سوى رود بود . حضرت باز هم فرمود : به خدا قسم ، چنين نكرده‌اند . آن‌جا كشتارگاه آنان و جاى ريختن خونشان باشد . آن‌گاه برخاست و من نيز برخاستم و با خود گفتم : خدا را شكر كه مرا با اين مرد آشنا كرد و كار او را به من نماياند ؛ اين از دو حال خارج نيست : يا مردى دروغگو و دلير است يا از جانب پرودگار خويش شاهدى دارد و از سوى پيامبرش پيمانى . بار خدايا ، من با تو پيمانى مىبندم كه در روز قيامت از من بازپرسى ؛ اگر ديدم كه جماعت از رود گذشته‌اند من اولين كسى باشم كه با او بجنگم و نيزه در ديده‌اش اندازم و اگر جماعت نگذشته باشند ، به نبرد در ركاب او برخيزم .\r\nپس سوى صف جنگجويان رفتيم و ديديم كه پرچم‌ها و جنگ‌افزار چنان است كه بود .\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nگويد : حضرت پشت سر مرا گرفت و مرا پيش افكند و فرمود : اى مرد ازدى ، آيا داستان براى تو روشن شد ؟ گفتم : آرى ، اى امير مؤمنان . فرمود : پس بر دشمنت بتاز . آن‌گاه من يكى از جماعت را كشتم و پس از آن ديگرى را از پاى درآوردم و سرانجام با ديگرى درگير شدم و گاه من او را مىزدم و گاه او مرا ؛ چندان كه هر دو بيفتاديم و ياران مرا كنارى كشاندند و زمانى به هوش آمدم كه كار آن مردم تمام شده بود . « 1 »\r\nابن‌قتيبه ، در فراخوان اميرالمؤمنين ( ع ) از مردم براى حضور در صفين : بيشتر مردم دعوت حضرت را پاسخ دادند ، جز ياران عبدالله بن مسعود و عبيده سلمانى و ربيع بن خثيم « 2 » و حدود چهارصد تن از قاريان كه گفتند : با اين‌كه به برترى شما آگاهيم ، اما در اين جنگ ترديد داريم ، و شما و مسلمانان براى رويارويى با مشركان ، از ديگران بىنياز نيستيد ؛ پس ما را بر مرزها بگمار . اين گونه بود كه حضرت آنان را بر مرزهاى قزوين و رى گماشت و ربيع را بر آنان فرمان داد و پرچم را به او سپرد و اين نخستين پرچمى بود كه در كوفه به دست كسى سپرده مىشد . « 3 »\r\nشيخ طوسى : ابوسفاح بجلى اولين كس از ياران اميرالمؤمنين ( ع ) است كه در جنگ صفين كشته شد . « 4 »\r\nطبرى : سليمان بن صرد چون خواست راهى شود ، در سال 65 ق . بود كه نزد ياران برجسته‌اش فرستاد و سراغ او آمدند . او پيش‌تر ياران خويش را وعده داده بود كه در آغاز ماه ربيع‌الثانى روانه شوند و در نخيله اردو زنند ؛ از اين روى ، چون ماه ربيع فرا رسيد ، در ميان تنى چند از ياران نامور خود روانه‌ى آن اردوگاه شد و در ميان ياران خويش چرخى\r\n\r\n\r\n","description":"","footnote":"\r\n( 1 ) . الارشاد 1 / 317\r\n( 2 ) . بنا به قولى ، اين فرد همان خواجه‌ربيع معروف است كه آرامگاهش در مشهد قرار دارد . ديگر آن كه مرحوم شوشترى در آثار رجالى خود ، بر خلاف برخى از علماى رجال نظير كشى و ديگران كه او را در شمار هشت پارساى برتر دانسته‌اند ، وى را فردى عادى و عامى برشمرده است .\r\n( 3 ) . الاخبار الطوال 165\r\n( 4 ) . رجال طوسى 88 .\r\n","page_name":" 219 ","page_number":219},
  {"content":"\r\n\r\nزد ، اما شمار ياران او خوشايند نيفتاد . پس حكيم بن منقذ كندى را با سوارى چند و وليد بن غضين كنانى را با سوارانى گسيل داشت و آنان را فرمان داد كه برويد تا به كوفه اندر شويد ، آن‌گاه ندا در اندازيد : « يا لثارات الحسين » و درون مسجد رويد . پس چنين كردند و از شهر بيرون آمدند و آن دو اولين كسانى بودند كه فراخوان « يا لثارات الحسين » دادند . « 1 »\r\nهمو : كعب بن سوار قاضى اولين كسى بود كه مصحفى در دست داشت و در ركاب عايشه كشته شد . مسلم بن عبدالله نيز اولين كسى بود كه در همين حال همپاى امير مؤمنان به قتل رسيد . « 2 »\r\nابن عبدالبر : عاقل بن بكير كنانى در بدر به شهادت رسيد . نام او غافل بود كه رسول خدا ( ص ) او را عاقل ناميد . او نخستين كسى بود كه در خانه ارقم اسلام آورد و با رسول ( ص ) بيعت كرد . « 3 »\r\nابن‌نما : موسى بن عامر گفته است : در مجازات قاتلان امام حسين ( ع ) ، مختار از كسانى آغاز كرد كه بر پيكر حضرت اسب تاخته بودند . آنان را به پشت خوابانيد و بر دست و پايشان ميخ‌هايى آهنين كوبيد و با اسب‌هاى خويش آنان را چنان لگدكوب كرد كه تكه‌تكه شدند ، سپس آنان را آتش زد . « 4 »\r\nطبرى : پس از سريه‌ى اسامه ، اولين جنگى كه در شام رخ داد در عربه‌ى فلسطين بود ، كه روميان در آن‌جا گروهى را فراهم آوردند . يزيد بن ابىسفيان ، ابوامامه باهلى را نزد آنان فرستاد و جماعت آنان را پراكنده ساخت . « 5 »\r\nابن عبدالبر : عبدالله بن رواحه اولين كسى بود كه به ميدان جنگ مىرفت و آخرين\r\n\r\n\r\n","description":"","footnote":"\r\n( 1 ) . تاريخ الامم و الملوك 5 / 583\r\n( 2 ) . همان 4 / 529\r\n( 3 ) . الاستيعاب 3 / 1235\r\n( 4 ) . ذوب النضار 118\r\n( 5 ) . تاريخ الامم و الملوك 3 / 406 .\r\n","page_name":" 220 ","page_number":220},
  {"content":"\r\n\r\nكسى بود كه بازمىگشت . « 1 »\r\nنصر بن مزاحم : در روز هفدهم صفر كه از روزهاى دشوار و پرحادثه‌ى صفين بود ، دو جنگجو به نبرد برخاستند : حجر نيك و حجر بد . حجر نيك همان حجر بن عدى صحابى امير مؤمنان ( ع ) بود و حجر بد پسرعمويش . داستان اين گونه بود كه حجر شر ، پسرعمويش را كه هر دو از كنده بودند ، به هماوردى فرا خواند و آن دو سوى هم نيزه مىافكندند كه مردى اسدى از ياران معاويه خود را ميان آنان انداخت و ضربتى سنگين به حجر نيك وارد آورد . ياران على ( ع ) تاختند و اسدى را كشتند و حجر بد از چنگ آنان گريخت . « 2 »\r\nهمو : عمرو بن عاص آشكارا حمله آورد و گفت :\r\n شدوا علىّ شكّتى لاتنكشف * بعد طليح و الزبير فانتلف \r\n« زره مرا بر پيكرم محكم كنيد ، چندان كه از هم نگسلد كه پس از طلحه و زبير ، من نيز كشته شوم . »\r\nتا آن‌جا كه گويد : على ( ع ) اين گونه به او پاسخ داد :\r\n قد علمت ذات القرون الميل * و الخصر و الانامل الطفول\r\nانى بنصل السيف خنشليل * ارمى و احمى اول الرعيل\r\nبصارم ليس بذىفلول \r\n« همه‌ى گردن‌فرازان و قوىدستان و آسودگان ، از خرد و كلان ، نيك دانسته‌اند كه من در شمشيرزنى چابك و نام‌آورم . تير مىاندازم و پيشاهنگان را بر خاك مىافكنم ، با شمشيرى آبدار و كندىناپذير . »\r\nآن‌گاه او را ضربتى زد و بر خاك افكند و عمرو پاى خود را بالا آورد ؛ چندان كه عورتش نمايان شد . پس على ( ع ) رو از وى برگرداند و در كشتن او درنگ كرد . اصحاب پرسيدند : اى امير مؤمنان ، آيا او را فرصت گريز دادى ؟ فرمود : دانستيد او كه بود ؟ گفتند : نه . فرمود :\r\n\r\n\r\n","description":"","footnote":"\r\n( 1 ) . الاستعياب 3 / 898\r\n( 2 ) . وقعة صفين 243 .\r\n","page_name":" 221 ","page_number":221},
  {"content":"\r\n\r\nاو عمرو بن عاص بود كه با عورت خويش رودرروى من افتاد و من روى از او برگرداندم . عمرو نزد معاويه رفت . معاويه از وى پرسيد : چه كردى ، اى عمرو ؟ گفت : على با من روبه‌رو شد و مرا به خاك افكند . معاويه گفت : از خدا و عورت خويش سپاس‌گزار باش ، به خدا قسم اگر او را شناخته بودى ، بر او نمىتاختى . . . « 1 »\r\nابن‌اثير : در همين جنگ ( يعنى فتح قبرس در سال 28 ق . ) ام‌ّحرام دختر ملحان انصارى درگذشت . قاطرى كه بر آن سوار بود او را در جزيره‌ى قبرس به زمين افكند و گردنش شكست و درگذشت و با مرگ خود مهر تأييدى بر اين سخن پيامبر ( ص ) نهاد كه او اولين كسى خواهد بود كه در دريا مىجنگد . « 2 »\r\nنصر بن مزاحم : اشعث پيمان ترك مخاصمه را در دست گرفت تا بر مردم بخواند و آن را بر ايشان عرضه كند . نخست آن را در برابر شاميان و پرچم‌هاى ايشان نهاد كه از آن خشنود شدند . آن‌گاه نزد صفوف عراقيان و پرچمدارانشان آمد و آن را بر ايشان عرضه داشت . چون به پرچم عنزه رسيد كه چهارهزار تن از ايشان در صفين با على ( ع ) همراه بودند ، نامه را براى آنان خواند . دو جوان از ميان برخاستند و گفتند : « لا حكم الا لله » ( هيچ حكمى جز از آنِ خدا نباشد ) و با شمشير سوى شاميان تاختند و كنار سراپرده‌ى معاويه كشته شدند . آن دو برادر به نام‌هاى معدان و جعد ، اولين كسانى بودند كه فرياد حكميت سر دادند . « 3 »\r\nابن‌سعد : غزوه‌ى غابه ( كه بر سر راه شام تا مدينه است ) در سال شش هجرى رخ داد . داستان اين گونه بود كه شتران شيرده پيامبر ( ص ) كه بيست نفر بودند با چوپانى ابوذر در آن منطقه مىچريدند . عيينه با چهل تن بر آن‌ها تاخت و مهاجمان شتران را سوى خويش راندند و فرزند ابوذر را كشتند . فريادى برخاست و ندا در داد : كمك ، كمك ! پس ندايى بلند شد : اى سواران خدايى ، بتازيد ! و اين نخستين بار بود كه چنين صدايى\r\n\r\n\r\n","description":"","footnote":"\r\n( 1 ) . وقعة صفين 406\r\n( 2 ) . الكامل 3 / 97\r\n( 3 ) . وقعة صفين 512 .\r\n","page_name":" 222 ","page_number":222},
  {"content":"\r\n\r\nشنيده مىشد . پيامبر ( ص ) بر اسب نشست و راهى شد و اولين كسى كه سوى او شتافت مقداد بود . پيامبر ( ص ) پرچمى بر نيزه‌ى او بست و فرمود : برو تا سواران به تو ملحق شوند ؛ ما نيز به دنبال تو روانه خواهيم شد .\r\nگويد : بر پايه‌ى اسناد ما ، پيامبر ( ص ) سعد بن زيد اشهلى را بدين سريّه فرمان داده است ، ولى مردم آن را به فرماندهى مقداد برشمرده‌اند ؛ زيرا حسّان بن ثابت در پايان بيتى از شعر خود گفته است :\r\nغداة فوارس المقداد\r\n« پگاه سواران مقداد » .\r\nسعد به دليل اين انتساب نادرست حسّان را نكوهش كرد ، اما وى دليل آورد كه تنگى قافيه او را واداشته است كه نام مقداد را بياورد . « 1 »\r\nابن عبدالبر : اولين اسيرى كه در بدر برايش فديه تعيين كردند ، ابووداعه قريشى سهمى بود كه فرزندش مطلّب پنهانى بيرون آمد و با پرداخت چهارهزار درهم پدرش را نجات داد . قريش او را بر اين كار و پرداخت فديه سرزنش كردند : ولى او گفت : نمىگذاشتم پدرم دربند بماند . پس از وى ، قريشيان راه افتادند و هر يك با پرداخت مبلغى ، اسيران خود را رهانيدند . اين امر در حالى رخ داد كه پيش‌تر مىگفتند : در پرداخت فديه شتاب نكنيد ، كه محمد به اموال شما چشم خواهد دوخت . « 2 »\r\nهمو : مهجع وابسته‌ى عمر اولين مسلمانى بود كه در بدر كشته شد . تيرى از جايى ناشناس به او خورد و او را پاى در آورد . « 3 »\r\nنصربن مزاحم : آورده‌اند كه چون شاميان بر فرات دست يافتند ، از اين پيروزى شادمان شدند . معاويه گفت : اى شاميان ، به خدا ، اين طليعه‌ى پيروزى است . خداوند من و ابوسفيان را آبى ننوشاند اگر آنان از آب اين رود بياشامند ، مگر اين‌كه همه‌ى\r\n\r\n\r\n","description":"","footnote":"\r\n( 1 ) . الطبقات الكبرى 2 / 63\r\n( 2 ) . الاستيعاب 3 / 1402\r\n( 3 ) . همان 4 / 1486 .\r\n","page_name":" 223 ","page_number":223},
  {"content":"\r\n\r\nسپاهشان بر سر اين آب كشته شوند . شاميان به هم نويد دادند و مردى از آنان به نام معرى بن اقبل كه اهل پارسايى بود ، و چونان همدانيان زبانى گويا داشت و دوست و برادرخوانده‌ى عمرو بن عاص بود ، برخاست و رو به معاويه گفت : اى معاويه ، سبحان الله ! اگر از اين جماعت بر فرات پيشى گرفتيد و بر رود چيره شديد و آب را بر آنان بستيد ، بدانيد كه چنان‌چه رود دست آنان باشد ، شما را از آن آب دهند . آيا چيزى گران‌تر از اين هست كه راه فرات را بر آنان ببنديد و آنان به آبشخورى ديگر فرود آيند و به كيفر كارتان ، با شما همين رفتار را داشته باشند ؟ آيا نمىدانيد كه در ميان آنان برده و كنيز و مزدور و ناتوان و بىگناه هم هست ؟ به خدا ، اين سرآغاز ستمگرى است . تو اى معاويه ، ترسو را بر خود دليرى دادى ، دودل را هشيار و آگاه ساختى و كسانى را كه از نبرد با تو سر باز مىزدند ، بر شانه‌ى خود سوار كردى . معاويه رو ترش كرد و خطاب به عمرو بن عاص گفت : تو خود پاسخ دوستت را بده . عمرو سراغ او رفت و به او پرخاش گرفت و مرد همدانى در اين باره گفت :\r\n لعمر ابى ، معاوية بن حرب * و عمرو ما لدائهما دواء\r\nسوى طعن يحار العقل فيه * و ضرب حين يختلط الدماء\r\nفلست بتابع دين ابن‌هند * طوال الدهر ما ارسى حراء\r\nلقد ذهب العتاب فلا عتاب * و قد ذهب الولاء فلا ولاء\r\nو قولى فى حوادث كل امر * على عمرو و صاحبه العفاء\r\nالا لله درّك يا ابن‌هند * لقد ذهب الحياء فلا حياء\r\nاتحمون الفرات على رجال * و فى ايديهم الاسل الظماء\r\nو فى الاعناق اسياف حداد * كأن القوم عندهم نساء\r\nفترجو ان يجاوركم علىّ * بلا ماء و للاحزاب ماء\r\nدعاهم دعوة فاجاب قوم * كجرب الابل خالطها الهناء \r\n« به آيين پدرم سوگند ، كه درد معاوية بن حرب و عمرو بن عاص را درمانى نباشد ، مگر سيلىاى كه هوش از سر بربايد و ضربتى كه خون‌ها به هم آميزد . در درازاى\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nروزگاران ، و تا حرا برجا است ، هرگز پيرو آيين هندزاده نباشم . اينك سرزنش‌ها رفته ، و اثرى از آن بر جا نيست ، اينك دوستىها رخت بربسته و نشانى از آن نمايان نيست . هر سخنى كه در اين رخدادها در باره‌ى عمرو و آن رفيقش بر زبان آوردم تباه است ! اى هندزاده ، زهى بر تو كه شرم از ميان رفته است و ديگر شرمى در كار نيست . آيا فرات را بر مردانى مىبنديد كه نيزه‌هايى تشنه به كف دارند و بر گردن‌هاشان شمشيرهايى برّنده آويخته‌اند و تو گويى كه جماعت شما در پيشگاه آنان زنانى بيش نيستند ، و آن‌گاه باز چشم آن داريد كه على در همسايگى شما بىآب بماند و شما آب داشته باشيد ؟ او با يك فراخوان ، يارانش را سوى خويش خوانده است و آنان به سان شترانى گ - ر و قطران‌آميخته پاسخش داده‌اند . »\r\nگويد : مرد همدانى شبانه راهى شد و به على ( ع ) پيوست . « 1 »\r\nهمو : اشتر در آن نبرد هفت تن را در كنار آب كشت : صالح بن فيروز عكّى ، مالك بن ادهم سلمانى ، رماح ( يا رياح ) بن عتيك غسانى ، اجلح بن منصور كندى ( كه از شهسواران شام بود ) ، ابراهيم بن وضاح جمحى ، زايل ( يا زامل ) بن عبيد حزامى و محمد بن روضه جمحى . اولين كس از شاميان كه اشتر آن روز او را به دست خود كشت ، صالح بن فيروز نام داشت كه در دليرى نامور بود و براى اشتر اين گونه رجز خواند :\r\n يا صاحب الطرف الحصان الادهم * اقدم اذا شئت علينا اقدم\r\nانا ابن ذى العز و ذى التكرم * سيد عكّ كل عكّ فاعلم \r\n« اى نشسته بر اسب سياه ، پيش آى اگر آهنگ ما دارى ، پيش آى . من فرزند آن كسى هستم كه عزت داشت و او را از كرامت بهره بود . سرور عكّ ، همه‌ى عكّيان . اين را نيك بدان . »\r\nو اشتر با اين رجز در برابرش نمايان شد :\r\n آليت لا ارجع حتى اضربا * بسيفى المصقول ضربا معجبا\r\nانا ابن خير مذحج مركبا * من خيرها نفسا و اما و ابا \r\n\r\n\r\n","description":"","footnote":"\r\n( 1 ) . وقعة صفين 163 .\r\n","page_name":" 225 ","page_number":225},
  {"content":"\r\n\r\n« سوگند خورده‌ام كه بازنگردم ، جز آن‌كه با اين شمشير زنگارزدوده‌ى خويش ، ضربتى شگفت‌انگيز بزنم . من زاده‌ى بهترين خاندان مذحج هستم كه هم خودم از همه برترم و هم پدر و هم مادرم . »\r\nآن‌گاه با نيزه بر او تاخت و او را كشت ، چندان كه نيزه پشتش را شكافت .\r\nدر اقدام اشتر به كشتن اجلح هم گويد : او از سرشناسان و سواران عرب بود و خواهرش از اندوه او مرد و چون سوگنامه‌ى او بر مرگ برادر به على ( ع ) رسيد ، فرمود : آنان به زنانشان زيان رسانده‌اند و آنان را به خاطر فرزند آن جگرخواره ، خوار و ذليل رها كرده‌اند . خدايا ، بار گناهان و تبهكارىهاشان را به دوش او انداز و سنگينى آن را افزون كن . « 1 »\r\nطبرى ، در باره‌ى حجر و يارانش : فرستاده‌ى معاويه با اين پيام سوى آنان آمد كه شش تن را رها كنند و هشت تن را بكشتند . فرستاده به آنان گفت : ما را فرمان داده‌اند كه بيزارى از على و نفرين او را بر شما عرضه داريم كه اگر چنين كرديد شما را وانهيم و اگر سر برتافتيد ، شما را بكشيم . اميرالمؤمنين بر اين پندار است كه با گواهى همشهريانتان بر ضد شما ، ريختن خونتان روا است ، ولى او اينك از شما درگذشته است . پس ، از اين مرد بيزارى جوييد تا راه شما را بگشاييم . گفتند : بارخدايا ، ما اهل اين كار نيستيم . پس فرمود تا گورهاشان را كندند و كفن‌هاشان را بياوردند ، آنان اما تمام شب را به نماز ايستادند و چون به صبح درآمدند ، ياران معاويه گفتند : اى شمايان ، ديشب ديديم كه شما نماز را به‌درازا گزارديد و نيايش به‌نيكى كرديد ، اينك ما را خبر دهيد كه نظرتان در باب عثمان چيست ؟ گفتند : او اولين كسى بود كه در داورى ستم كرد و رفتارى نابه‌حق داشت . ياران معاويه گفتند : اميرالمؤمنين به كار شما آگاه‌تر باشد . « 2 »\r\nهمو : آنان چون شش تن را بكشتند ، كريم بن عفيف خثعمى و عبدالرحمان بن حسان عنزى گفتند : ما را سوى معاويه گسيل داريد ، تا در باب آن مرد ، سخنى به سان وى گوييم . چون به معاويه خبر دادند ، گفت : آن دو را بياوريد . تا آن‌جا كه گويد : معاويه\r\n\r\n\r\n","description":"","footnote":"\r\n( 1 ) . وقعة صفين 174\r\n( 2 ) . تاريخ الامم و الملوك 5 / 275 .\r\n","page_name":" 226 ","page_number":226},
  {"content":"\r\n\r\nرو به عبدالرحمان كرد و گفت : بيشتر بگو اى مرد ربيعى ، حرفت در باره‌ى على چيست ؟ گفت : مرا واگذار و از من مپرس كه تو را بهتر باشد . معاويه گفت : به خدا ، رهايت نمىكنم ، مگر اين‌كه مرا خبر دهى . گفت : شهادت مىدهم او از كسانى است كه ياد خدا بسيار كند و به دادگرى فرمان دهد و خود نيز عمل نمايد . گفت : پس نظرت در باره‌ى عثمان چه باشد ؟ گفت : او نخستين كسى بود كه باب ستم را گشود و دروازه‌هاى حقيقت را به لرزه انداخت . تا آن‌جا كه گويد : معاويه او را نزد زياد فرستاد و به او نوشت : اين عنزى بدترين كسى است كه نزد من فرستاده‌اى . او را به كيفرى كه سزاوار آن است برسان و به بدترين شيوه بكش . زياد او را به قس‌الناطف فرستاد و زنده به گور شد . « 1 »\r\nابن‌اثير در حوادث سال 44 ق . مهلب در سند به جنگ رفت و هجده سوار ترك با او به ستيز برخاستند و كشته شدند . او گفت : چرا بايد اين عجم‌ها از ما چابك‌سوارتر باشند ؟ و او خود يال و دم اسب را بريد و بر اسب نشست . بدين سان ، او اولين مسلمانى باشد كه چنين كرده است . « 2 »\r\nمسعودى : مهلب به عبدالملك نامه نوشت و از او براى جنگ با خوارج يارى خواست . عبدالملك سه بار يارانش را گفت : مردِ عراق كيست ؟ جز حجّاج كسى پاسخش نداد . بار سوم رو به حجاج گفت : تو خود چابكسوار آن ديار باشى . پس پيمانش را نوشت . حجاج چون به قادسيه رسيد ، سپاه را فرمان داد تا اردو زنند و شترى خواست كه به‌جز پالان ، تشك و پوششى بر آن نباشد . سپس نامه را در دست گرفت و جامه‌ى سفر بر تن كرد و دستار بر سر بست و به‌تنهايى وارد كوفه شد و ندا در داد : نماز برپا است ! چهره‌ى خود را پوشاند ، بر كمان خويش تكيه زد و بر منبر رفت و انگشت ابهام در دهان ، نشست تا مجلس انباشته شد ، آن‌گاه پوشش از چهره برگرفت و برخاست و دستار برداشت و به خدا سوگند ، بى آن‌كه حمد و ثناى الهى گويد و بر پيامبر درود فرستد ، اولين سخنى كه با آنان گفت اين بود :\r\n\r\n\r\n","description":"","footnote":"\r\n( 1 ) . تاريخ الامم و الملوك 276\r\n( 2 ) . الكامل 3 / 446 .\r\n","page_name":" 227 ","page_number":227},
  {"content":"\r\n\r\n انا ابن جلا و طلّاع الثنايا * متى اضع العمامة تعرفونى \r\n« كارها بر من نمايان است كه از فراز مىنگرم ، و چون دستار برگيرم مرا خواهيد شناخت » .\r\nتا آن‌جا كه گفت : بدانيد كه نه من اهل پرحرفى و بيهوده‌گويى هستم ، و نه گريز و سرپيچى شايسته‌ى شما . همانا اين شمشير آخته‌ى من است كه تابستان و زمستان در نيام نشود ، مگر آن‌كه كژىهاى شما را استوار كنم . و ادامه داد : اى غلام ، نامه‌ى امير مؤمنان را برايشان بخوان . و او چنين خواند : اما بعد ؛ درود بر شما . گفت : بس كن ! اميرالمؤمنين بر شما درود مىفرستد و كسى از شما پاسخ آن سلام را نمىدهد ؟ آيا اين است ادب ابن‌سميّه ( فرمانده شرطه‌هاى كوفه ) ؟ من شما را با روشى جز اين ادب خواهم كرد . . . مرا خبر داده‌اند كه شما مهلّب را نپذيرفته‌ايد ؟ به خدا سوگند مىخورم كه پس از سه فراخوان ، كسى را نخواهم يافت جز آن‌كه گردنش را بزنم . پس مردم چندان بر پل هجوم آوردند كه برخى از ايشان به فرات افتادند . « 1 »\r\nهمو : در نهروان از ياران على ( ع ) جز هفت تن كسى كشته نشد . در ميان آنان يزيد بن نويره انصارى بود كه پيشينه‌ى همراهى پيامبر ( ص ) داشت و حضرت براى او بهشت را گواهى كرده بود . او نخستين كسى بود كه كشته شد . « 2 »\r\nنيز گويد : در روزگار زبيريان ، اولين بار كه ياران حَجاج كعبه را آماج منجنيق كردند ، آذرخش و تندرى در آسمان رخ نمود و شاميان باز ايستادند ، پس حجاج سنگ منجنيق را در دست خويش گرفت و خود آن را پرتاب كرد . صبح كه شد صاعقه‌اى پديدار شد و دوازده تن از يارانش را كشت . شاميان آن را ناخوش داشتند . حجاج گفت : دل بد مكنيد كه من فرزند تهامه هستم و اين صاعقه‌هاى تهامه است . صبح روز بعد نيز صاعقه‌اى بيامد و شمارى از زبيريان را بكشت . حجاج گفت : آيا نمىبينيد كه آنان نيز هدف قرار گرفته‌اند و شما فرمان برده‌ايد و آنان بر ضد آن رفتار كرده‌اند ؟ شاميان مىگفتند :\r\n\r\n\r\n","description":"","footnote":"\r\n( 1 ) . مروج الذهب 3 / 126\r\n( 2 ) . الكامل 3 / 348 .\r\n","page_name":" 228 ","page_number":228},
  {"content":"\r\n\r\n يا ابن‌الزبير طالما عصيكا * و طالما عنيتنا اليكا\r\nلتجزينّ بالذى اتيكا \r\n« اى فرزند زبير ، بسى نافرمانى كرده‌اى و بسيار شده است كه به چشمداشت سود ، قصد آزار ما كرده‌اى ، و سرانجام به كيفر رسيده‌اى » . « 1 »\r\nهمو : شبيب با صالح بن مسرّح تميمى در روستاى مدبج ميان موصل و جوخى بود كه سپاه محمد بن مروان با آنان به نبرد برخاست . شبيب چندان رزم‌آورى كرد كه از اسب خويش درغلتيد و پياده بر آنان تاخت و ياران برگزيده‌ى خويش را ندا داد : هر يك از شما پشت در پشت يار خويش كند و بر دشمن بتازد تا به اين دژ درآييم . پس آنان كه هفتاد تن بودند ، چنين كردند و داخل دژ شدند . آن‌گاه سالار سپاه كه حارث عامرى بود آنان را محاصره كرد و دروازه را به آتش كشيد و گفت : آنان را ياراى خروج نباشد ، چو فردا شود آنان را بكشيم . اين بگفت و به اردوى خويش رفت . شبيب يارانش را گفت : چه نشسته‌ايد ؟ فردا اگر دست اينان به شما برسد نابودى شما باشد . با من ، يا هر كه مىخواهيد بيعت كنيد و همراه ما روانه شويد تا بر ايشان كه اينك آسوده خفته‌اند ، يورش آوريم . پس با او پيمان بستند و نمدها آوردند و خيس كردند و بر پاشنه‌هاى دروازده نهادند و بيرون رفتند و حارث تنها هنگامى اين رخداد را دريافت كه شبيب و يارانش در دل اردوگاه با شمشير به نبرد با آنان پرداخته بودند . حارث كشته شد و سپاهش تا مدائن گريخت و شبيب و يارانش اردوگاه آنان را ستاندند . سپاه حارث اولين سپاهى بود كه شبيب آن را شكست داد . « 2 »\r\nهمو ، در رخدادهاى سال 81 ق : چون حجاج بارها به ابن‌اشعث نامه نوشت و او را به يورش تا دل سرزمين رتبيل واداشت ، ابن‌اشعث برخاست و گفت : نامه‌ى حجاج به من رسيده و بر من پاى فشرده و فرمان داده كه در يورش شتاب آورم ؛ اما آن‌جا سرزمينى است كه ديروز برادرانتان در آن به نابودى كشيده شده‌اند و من مردى هستم كه اگر شما\r\n\r\n\r\n","description":"","footnote":"\r\n( 1 ) . الكامل 4 / 351\r\n( 2 ) . همان 395 .\r\n","page_name":" 229 ","page_number":229},
  {"content":"\r\n\r\nراهى شويد ، رهسپار شوم و اگر سربرتابيد من نيز چنين كنم . پس مردم سوى او شوريدند و گفتند : ما از دشمن خدا سر بپيچيم و به دو گوش نسپاريم و از او فرمان نبريم .\r\nنخستين كسى كه به سخن برخاست ابوطفيل كنانى بود كه گفت : حجاج به شما چون آن گوينده‌اى مىنگرد كه گفت : « برده‌ات را بر اسب بنشان و بتازان ؛ كه اگر مُرد او مرده و اگر بُرد تو بُرده‌اى » . حجاج را باكى نباشد كه شما را به خطر اندازد و به آزمون‌هايى گران افكند و از ميان درّه‌ها و سنگلاخ‌ها گذر دهد . اگر پيروز شُديد و غنيمت گرفتيد ، همه‌ى آن خاك را ببلعد و اموالش را بستاند و بر قلمرو سلطه‌ى خويش بيفزايد ، و اگر دشمنتان پيروز شد ، شما دشمنانى كينه‌توز به شمار آييد كه از خشم او در امان نباشيد ، و چيزى براى شما باقى نخواهد گذاشت . حجاج ، اين دشمن خدا را بر كنار كنيد و با امير پيمان ببنديد . گواه باشيد كه من اولين كسى هستم كه او را خلع كردم .\r\nسپس عبدالمؤمن پسر شبث بن ربعى برخاست و گفت : اگر از حجاج پيروى كنيد ، همانند فرعون شما را چونان لشكريانى راهى ديار غربت خواهد ساخت . شنيده‌ام كه فرعون نخستين كس بود كه سپاهيان را به همان كار گمارد ، و ديگر عزيزانتان را نخواهيد ديد . پس با امير خود بيعت كنيد و بر دشمن خويش حجاج بشوريد و او را از خاك خود برانيد . آن‌گاه مردم سوى عبدالرحمان شتافتند و با او بر يارى بر خلع حجاج و راندن وى از خاك عراق بيعت كردند .\r\nتا آن زمان سخنى از عبدالملك نبود . چون به سرزمين پارس رسيدند ، گفتند : اينك كه حجاج را بر كنار كرده‌ايم ، به عبدالملك نيز بپردازيم . اولين كسى كه عبدالملك را خلع كرد ، تيجان از تيم الله بن ثعلبه بود كه برخاست و گفت : من اين مگس را خلع كردم ؛ چونان كه جامه از تن برمىكَنم . پس با عبدالرحمان به اين شرط كه بر اساس كتاب خدا و سنت پيامبرش و نبرد با حرمت‌شكنان رفتار كند ، پيمان بستند .\r\nچون گزارش اين كار به مهلب رسيد ، به حجاج نوشت كه عراقيان هم‌چون سيلى كه تا رسيدن به پايان ، چيزى جلودارش نباشد ، رو به تو آورده‌اند . آنان را در آغاز بيرون شدن نيرويى گران باشد و به زنان و فرزندانشان شوقى بسيار دارند ، پس آنان را واگذار تا سراغ\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nهمسرانشان روند وكودكانشان را ببويند ، آن‌گاه بر ايشان بتاز . با خواندن اين نامه ، حجاج او را نكوهش كرد و گفت : او نه جانب من ، كه جانب پسرعمويش را گرفته است .\r\nچون وارد شوشتر شد شكست خورد و آهنگ بازگشت به بصره كرد و در آن‌جا نيز هزيمت يافت . برگشت و ديگر بار نظرى به نامه‌ى مهلب افكند و گفت : زهى او كه چه جنگاورى است ! تا آن‌جا كه گويد : عبدالملك گفت : اگر عراقيان به بركنارى حجاج از كار آنان رضايت دهند ، ما او را بر كنار سازيم ؛ چه ، بركنارى او از ستيز با ايشان آسان‌تر باشد . براى حجاج كارى درشتناك‌تر از اين پيش نيامده بود و هراسان شد كه عراقيان بركنارى او را پذيرا شوند ، پس به عبدالملك نوشت : آيا اين گزارش به دست تو نرسيده است كه عراقيان به همراهى اشتر بر ابن‌عفان تاخته و بركنارى سعيد بن عاص را از او خواسته‌اند ، و هنوز يك سال از عزل او سپرى نشده ، راهى شده‌اند و او را كشته‌اند ؟\r\nابن‌اشعث ايشان را گفت : امروز كار شما به تساوى كشيده است ، اگر آنان به كيفر نبرد زاويه بر شما بتازند ، شما نبرد شوشتر را بهانه بياوريد و آنچه بر شما عرضه كنند بپذيريد كه عزيز و توانا باشيد . آن‌گاه مردم از هر سو هجوم آوردند و گفتند : خداوند آنان را به نابودى كشانده و در شوربختى و تنگدستى افتاده‌اند . اين گفتند و ديگر بار او را خلع كردند و در آن هنگام ، نخستين كسانى كه به بركنارى او در دير جماجم برخاستند ، عبدالله بن ذؤاب سلمى و عمير بن تيجان بودند . « 1 »\r\nطبرى : چون جبلة بن زحر از سروران قاريان سپاه ابن‌اشعث كشته شد و سر او را نزد حجاج آوردند ، او را بر دو نيزه برداشت و گفت : اى مردم شام ، مژده‌تان باد كه اين طليعه‌ى پيروزى است . به خدا ، هرگاه فتنه‌اى پديد آمده ، تا يكى از بزرگان اهل يمن در آن به قتل نرسيده ، آن فتنه رو به خاموشى نگذاشته است ؛ و اين يكى از همان‌ها است . « 2 »\r\nابن‌اثير در هماوردى معزالدوله با روزبهان در سال 345 ق . گويد : تيرهاى تركان تمام شد و خود درمانده شدند و داستان رنج خويش را به درگاه معزالدوله بردند و گفتند :\r\n\r\n\r\n","description":"","footnote":"\r\n( 1 ) . الكامل 462\r\n( 2 ) . تاريخ الامم و الملوك 6 / 360 .\r\n","page_name":" 231 ","page_number":231},
  {"content":"\r\n\r\nامشب را مىآساييم و فردا باز مىگرديم . وى اما دانست كه اگر بازپس نشيند ، روزبهان به او يورش آورد و او بى آن‌كه راه گريزى داشته باشد ، به هلاكت افتد . از آن‌جا كه اشكى روان داشت ، پيش روى ياران گريست و از آنان خواست تا همه‌ى سواران را گرد آوردند و در حالى كه خود پيشاهنگ آنان باشد ، به دشمن يورش آوردند ؛ يا به پيروزى مىرسند ، يا كشته مىشوند و او خود نخستين كشتگان باشد .\r\nسپاهيان تير طلب كردند . گفت : اندكى تير با نوجوانان مانده است . شمارى از آنان با جامه‌هايى نيكو بر اسبان چابك نشسته و پيش‌تر اجازه‌ى جنگ خواسته بودند و آنان را گفته بود : هر گاه زمانش فرا رسد ، خود اجازه خواهم داد . چون نزد آنان فرستاد تا تيرها را بستانند ، به آنان اشاره كرد و نوجوانان پنداشتند كه ايشان را فرمان حمله داده است ، پس در حالى كه ياران روزبهان دمى آسوده بودند ، بر ايشان يورش بردند و آرايش و آسايش آنان را به هم زدند . معزالدوله در پى آنان حمله كرد و روزبهان را به اسارت گرفت و گزارش آن را براى مردم ديار خويش نوشت ، اما آنان كه او را ناتوان و روزبهان را نيرومند مىپنداشتند ، خبر را باور نكردند تا اين‌كه به بغداد بازگشت و روزبهان را دربند خويش همراه داشت تا مردم او را ببينند . « 1 »\r\nشيخ مفيد : امير مؤمنان پس از پيروزى ، برخاست و چنين سخن راند : اى مردم بصره ، خدا مرا بر شما پيروزى داد و با كارى كه كرديد ، شما را به تسليم واداشت ؛ مبادا به كارى همانند باز گرديد ، كه شما خود اولين كسانى بوديد كه جنگ و درگيرى را شروع كرديد و حق و دادگرى را وانهاديد . « 2 »\r\nابن‌اثير ، در رخدادهاى سال 547 ق : ميان سلطان سنجر و غوريان نبردى در گرفت . در آغاز پيدايش دولت ايشان ، اولين كسى كه به حكومت رسيد ، مردى به نام حسين بن حسين ملقّب به علاءالدين بود كه جبال غور و شهر فيروزكوه در نزديكى منطقه‌ى غزنه را تصرف كرد و بر بلخ چيره شد . سنجر سوى او رفت و علاءالدين شكست خورد و به اسارت در آمد و او را نزد سنجر آوردند . از او پرسيد : اگر تو بر من چيره\r\n\r\n\r\n","description":"","footnote":"\r\n( 1 ) . الكامل 8 / 515\r\n( 2 ) . الجمل 400 .\r\n","page_name":" 232 ","page_number":232},
  {"content":"\r\n\r\nشده بودى ، با من چه مىكردى ؟ زنجيرى سيمين بيرون آورد و گفت : تو را به بند اين زنجير مىكشيدم و به فيروزكوه مىبردم . آن‌گاه سنجر او را خلعت بخشيد و به فيروزكوه فرستاد و مدتى در همان‌جا ماند . او سپس آهنگ غزنه كرد .\r\nچون بهرام‌شاه غزنوى در برابر او نپاييد ، آن‌جا را به تصرف درآورد و برادرش سيف‌الدين را بر ايشان گمارد و او را فرمود تا سرشناسان ايشان را خلعت دهد و خود به غور بازگشت . چون زمستان شد و غزنويان دانستند كه برف راه را بر آنان بسته است ، به بهرام‌شاه نامه نوشتند و او سوى ايشان روانه شد . چون به نزديكى آنان رسيد ، بر سيف‌الدين شوريدند و علويان دربند كردن او را پذيرفتند ، چهره‌اش را سياه كردند و او را بر گاوى نشاندند و در شهر گرداندند ، سپس به صليبش كشيدند و برايش ترانه‌هايى ساختند كه ورد زبان زنان شد . چون اين خبر به علاءالدين رسيد ، گفت : اگر غزنه را از بيخ و بن بر نكَنم ، نامم حسين بن حسين نباشد . پس در سال 550 ق . سوى غزنه بتاخت . بهرام‌شاه مرده و فرزندش خسروشاه كه جانشين او شده بود ، از شهر گريخت و علاءالدين بر شهر مسلط شد و سه روز آن‌جا را چپاول كرد و علويان را از بالاى كوه به پايين افكند ، و كويى را كه برادرش را در آن به دار آويخته بودند ، به ويرانى كشاند و زنانى را كه ترانه‌ى هجو برادرش را خوانده بودند ، در حمام حبس كرد و آنان را از بيرون آمدن باز داشت تا در همان جا بمردند . آن‌گاه به فيروزكوه برگشت و مردمان بسيارى از غزنويان را نيز با خود برد و آنان را واداشت تا توبره‌هاى خاك آن‌جا آورند و با آن قلعه‌اى فراز كنند كه تا كنون در فيروزكوه باقى باشد . او آن‌گاه به سلطان معظّم لقب يافت و به شيوه‌ى شاهان سلجوقى ، چترى براى خود فراهم آرد . « 1 »\r\nابن‌سعد ، در سريه‌ى عمير بن عدى خطمى نابينا و به قتل رساندن عصماء كه شعر مىگفت و مردم را بر ضد پيامبر ( ص ) مىشورانيد : وى پس از كشتن عصماء به پيامبر ( ص ) گفت : آيا مرا براى اين كار پاداشى باشد ؟ فرمود : « در باب آن زن ، دو بز با\r\n\r\n\r\n","description":"","footnote":"\r\n( 1 ) . الكامل 11 / 164 .\r\n","page_name":" 233 ","page_number":233},
  {"content":"\r\n\r\nيكديگر شاخ به شاخ نشوند . » عمير گفت : اين سخن را اولين بار از حضرت ( ص ) شنيدم . نويسنده‌ى طبقات مىافزايد : اين عمير را كه در بالا آورديم ، همان است كه پيامبر ( ص ) او را « عمير بينا » ناميد . « 1 »\r\nطبرانى : عمير بن وهب جمحى همان كسى است كه در روز بدر شمار ياران پيامبر ( ص ) را ارزيابى كرد و گفت : آنان سيصد نفر يا اندكى بيشترند . سپس رو به قريش آورد و گفت : اين چهره‌هاى هم‌چون چراغ خود تا در تيررس آن صورت‌هاى مارمانند قرار ندهيد ، كه من گروهى را ديدم كه تا دشمنان خويش را از پاى نيفكنند ، مرگ آنان را در نربايد . قريشيان گفتند : اين سخن واگذار و جماعت را برانگيز . او نخستين كسى بود كه خود و اسبش را سوى ياران پيامبر ( ص ) تازاند و آتش جنگ را شعله‌ور كرد . در آن روز پسرش وهب به اسارت در آمد . او خود به آهنگ كشتن وى ، سوى پيامبر ( ص ) رفت و چون پيامبر ( ص ) او را از قصدش آگاه كرد ، اسلام آورد و در فتح مكه همراه حضرت بود . هنگامى كه او مسلمان شد ، پيامبر ( ص ) فرزندش را آزاد فرمود . « 2 »\r\nزبيرى : اولين اسير از اسيران بدر كه برايش فديه پرداختند ، ابووداعه سهمى بود . قريشيان مىگفتند : در فديه دادن براى اسيران شتاب مورزيد ، كه محمد در شما چشم مىدوزد ، ولى مطّلب فرزند ابوووداعه پنهانى بيرون رفت و با پرداخت چهارهزار درهم پدرش را رها ساخت . به دنبال او ، ديگران راهى شدند و اسيرانشان را با فديه رهانيدند . « 3 »\r\nابن عبدربه : ابوالحسن گويد : حادثه‌ى جمل در نيمه‌ى جمادى الاخرى رخ داد ، كه دو سپاه رودرروى هم قرار گرفتند و نخستين كشته از ما طلحة بن عبيدالله بود كه تيرى ناشناس سراغش آمد و به زانويش نشست ؛ چندان كه وقتى آن را بستند خون فواره زد ، و چون رهايش كردند سرازير شد . پس گفت : رهايش كنيد كه اين تير را خدا رها كرده است . « 4 »\r\n\r\n\r\n","description":"","footnote":"\r\n( 1 ) . الطبقات الكبرى 2 / 12\r\n( 2 ) . المعجم الكبير 17 / 56\r\n( 3 ) . نسب قريش 1 / 406\r\n( 4 ) . العقد الفريد 5 / 69 .\r\n","page_name":" 234 ","page_number":234},
  {"content":"\r\n\r\nهمو : چون محمد بن ابىبكر به مصر وارد شد و معاويه ، معاوية بن خديج كندى را سوى او روانه كرد ، همراهان محمد از گرد او پراكندند و او پنهان شد و هنگامى كه جاى وى را نشان دادند ، او را گرفت و گردن زد و سرش را نزد معاويه فرستاد . در تاريخ اسلام ، اين نخستين سرى بود كه آن را كوى به كوى گرداندند . « 1 »\r\nابوالفرج اصفهانى ، از مغازى محمد بن اسحاق ، در باره‌ى غزوه‌ى موته و شهادت جعفر طيار گويد : كعب بن مالك در سوگ جعفر بن ابىطالب چنين سروده است :\r\n هدت العيون و دمع عينك يهمل * سحاً كما و كف الضباب المخضل\r\nو كانما بين الجوانح و الحشا * مما تأوبنى شهاب مدخل\r\nوجداً على النفر الذين تتابعوا * يوما بموتة اسندوا لم‌ينقلوا\r\nصلى الاله عليهم من فتية * و سقى عظامهم الغمام المسبل\r\nاذ يهتدون بجعفر و لوائه * قدام اولهم و نعم الاول\r\nحتى تفرقت الصفوف و جعفر * حيث التقى جمع الغواة مجدّل\r\nفتغير القمر المنير لفقده * و الشمس قد كسفت و كادت تأفل\r\nقوم بهم نصر الاله عباده * و عليهم نزل الكتاب المنزل\r\nقوم علا بنيانهم من هاشم * فرع اشم و سؤدد متأثل\r\nو بهديهم رضى الاله لخلقه * و بجدهم نصر النبى المرسل\r\nبيض الوجوه ترى بطون اكفهم * تندى اذا اغبر الزمان الممحل\r\nفضلوا المعاشر عفة و تكرماً * و تغمدت اخلاقهم من يجهل \r\n« ديدگان ، همه آرام گرفت ، سرشك چشمان تو اما چنان جارى است كه گويا از ابرهاى تيره باران فرو مىريزد . تو گويى در اندرون من تيرى چون شهاب سوزان نشسته است ، از اندوه آن گروهى كه در روز موته پياپى در كنار هم فرو خفتند . درود خدا بر آن جوانمردان و باران بسيار نثار استخوان‌هايشان . آن‌گاه كه به جعفر و پرچم او راه مىجستند ، كه او نخستين پيشگام آنان بود و چه خوش نخستينى ، آن‌گاه كه صف‌ها از هم فرو پاشيد ، و پيكر او با ريگ‌هاى بيابان آشنا شد و ماه تابان از رفتن او سيمايى ديگر يافت و خورشيد تا مرز نابودى ، بگرفت ! مردمانى كه خدا بندگانش را با آنان\r\n\r\n\r\n","description":"","footnote":"\r\n( 1 ) . همان 1 / 123 .\r\n","page_name":" 235 ","page_number":235},
  {"content":"\r\n\r\nيارى مىدهد و كتاب فرو فرستاده‌شده‌اش بر آنان نازل شده است . گروهى كه بنياد ايشان از هاشم استوارى يافته ، با تيره‌هايى همه و الا و شرافتى همه ريشه‌دار . خداوند با هدايت ايشان از مردمان خرسندى يافته و فرستاده‌ى خدا به تلاش آنان يارى شده است . چهره‌هايى بس تابان ، كه وقتى روزگار سترون غبارآلود مىشود ، از دستان ايشان باران مىبارد . كسانى كه در پاكدامنى و بخشندگى بر همه برترى يافته‌اند و خوى ايشان نادانان را ناديده مىگيرد » . « 1 »\r\nشگفتا كه ايشان از يك سو همداستان شده‌اند كه پيامبر ( ص ) نخست زيد بن حارثه ، و آن‌گاه جعفر و سرانجام عبدالله بن رواحه را فرماندهى داد ، و از سوى ديگر چيزهايى نقل مىكنند كه دروغشان را هويدا مىسازد و رسواشان مىكند و برساخته‌هاى آنان را مىنماياند . از آن جمله ، اين شعر حسان است كه حتى خليفه‌ى دوم نيز آن را بر زبان آورده است :\r\n فلايبعدن الله قتلى تتابعوا * بمؤتة ذوالجناحين جعفر\r\nو زيد و عبدالله حين تتابعوا * جميعاً و اسياف المنية تقطر \r\n« خداوند كشتگان پىدرپى موته را از رحمت خويش دور مكناد ؛ جعفر ذوالجناحين ، زيد ، و عبدالله را كه وقتى از شمشيرهاى مرگ خون مىباريد ، يكى پس از ديگرى روانه شدند » .\r\nتا آن‌جا كه گويد :\r\n غداة غدوا بالمؤمنين يقودهم * الى الموت ميمون النقيبة ازهر\r\nاغرّ كضوء البدر من آل هاشم * ابىّ اذا سيم الظلامة اصعر \r\n« پگاهى كه آن درخشنده‌ى فرخنده‌سرشت مؤمنان را به سوى شهادت برد ، همان چهره‌ى تابان خاندان هاشم كه به سان بدر مىدرخشيد ، بزرگ‌مردى كه به گاه رخ نمودن ستم ، سربرتابد و روى بگرداند » . « 2 »\r\nآنان اين كار را از سر دشمنى با اميرالمؤمنين ( ع ) كرده‌اند كه جعفر افتخار برادرى با\r\n\r\n\r\n","description":"","footnote":"\r\n( 1 ) . مقاتل الطالبيين 32\r\n( 2 ) . اشعار را بنگريد در : سيرت رسول الله ( ص ) 2 / 860 .\r\n","page_name":" 236 ","page_number":236},
  {"content":"\r\n\r\nوى را داشت ، تا به گمان خود زشتى را از صدّيق و فاروق خود دور كنند ؛ زيرا پيامبر ( ص ) غلام خود زيد را بر آنان فرماندهى داده بود و آنان با همه‌ى نفرينى كه پيامبر ( ص ) بر سرپيچىكنندگان از سپاه اسامه فرموده بود ، از پيوستن به لشكر وى سر باز زدند .\r\nخداوند متعال مىفرمايد :  يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  « 1 » « مىخواهند با دهان خويش ، نور خدا را خاموش كنند ، اما خدا نمىخواهد مگر آن‌كه نور خود را به كمال رساند »\r\nشاعر نيز گويد :\r\nوهل يصلح العطّار ما افسد الدهر ؟\r\n« چيزى روزگار آن را به تباهى كشانده ، با رايحه‌ى عطار به سامان نشود ! »\r\nابونعيم اصفهانى از كعب بن ابىاليسر :\r\nروز بدر به عباس نگريستم كه مثل بت ايستاده بود و سرشك از چشمانش مىباريد . گفتم : خدا تو را از خويشاوندى پاداش بد بدهد ! آيا همراه دشمنان برادرزاده‌ات به نبرد او آمده‌اى ؟ گفت : از من چه مىخواهى ؟ گفتم : اسارت ؛ كه رسول خدا ( ص ) ما را از كشتن تو باز داشته است . گفت : اين اولين بارى نيست كه ادب خويشاوندى را به‌جا مىآورد . پس او را به اسارت نزد پيامبر ( ص ) آوردم . « 2 »\r\nابن‌جوزى : در صفين ، چون معاويه زودتر از على ( ع ) به آب دست يافت و آن را بر ايشان بست ، ابوالاعور سلمى از سپاه شام مأمور پاسدارى از آب بود و على ( ع ) ، اشتر و اشعث را با دوازده هزار تن سراغ او فرستاد و اشتر با شمشير ضربتى بر سر او زد و وى را زخمى كرد و او و سپاهش شكست خوردند و اشتر بر آب چيره شد . اين نخستين درگيرى در صفين بود كه در روز اول ذوالحجه ، يعنى به فاصله‌ى هفت ماه و چند روز از جنگ جمل رخ داد . آن روز را روز حميّت ناميدند ؛ زيرا زنان نيز براى رسيدن به آب به جنگ آمدند . « 3 »\r\n\r\n\r\n","description":"","footnote":"\r\n( 1 ) . توبه 32\r\n( 2 ) . حلية الاولياء 2 / 19\r\n( 3 ) . تذكرةالخواص 87 .\r\n","page_name":" 237 ","page_number":237},
  {"content":"\r\n\r\nبلاذرى : اولين كسى كه با سربازان خويش به طلاق زنانشان پيمان بست ، سنان بن سلمة بن محبق هذلى بود كه مكران را به‌زور گشود و در روزگار فرمانروايى زياد از سوى معاويه ، آن‌جا را به صورت شهر در آورد . شاعر گفته است :\r\n رأيت هذيلًا احدثت فى يمينها * طلاق نساء ما يسوق لها مهرا\r\nلهان على حلفة ابن محبق * اذا رفعت اعناقها حلقا صفرا \r\n« هذيل را ديدم كه در سوگند خويش ، طلاق زنانى را كه بديشان مهر داده‌اند شرط كردند ، اما چون ديدم كه زنان گردن برافرازند و حلقه‌هايى زرد بر گردن آويزند ، سوگند ابن‌محبق بر من آسان آمد » . « 1 »\r\nابن‌قتيبه ، پس از يادكرد برداشتن قرآن از سوى شاميان و دودستگى در ميان مردم عراق : صعصعة بن صوحان برخاست و گفت : اى امير مؤمنان ، روزى كه طلحه و زبير بر تو شوريدند ، ما زودتر از ديگران به تو پيوستيم . حكيم بن جبله ما را به يارى عثمان بن حنيف كه از جانب تو فرماندارى داشت ، فرا خواند و پاسخش داديم ؛ و او با دشمنانت چندان جنگيد كه در ميان گروهى از عبدالقيس كه دستانشان چون دستان شتران و پيشانىشان همانند زانوى بزان پينه داشت گرفتار شد و نبردى كرد كه در آن ، هر كه زنده ماند به اسارت افتاد و هر كه كشته شد اموالش به تاراج رفت ؛ بنابراين ، اولين كشتگان و اسيران از ميان ما بودند و تو خود آزمون دشوار ما را ديدى . امروز گرچه ديده‌ها به كورى افتاده ، و شكيبايىها به پايان رسيده ، حقيقت اما هم‌چنان سرشار به‌جا مانده است و تو به نياز خود خواهى رسيد ، دستور به دست تو است ، به هر چه خدا نشانت داده است ، فرمانمان ده . « 2 »\r\nنصر بن مزاحم : هنگامى كه شاميان قرآن‌ها را بر نيزه كردند و فراخوان حكميت قرآن را سر دادند ، على ( ع ) فرمود : من شايسته‌ترين كسى هستم كه كتاب خدا را پاسخ دهم ، اما معاويه و عمرو بن عاص و ابن ابىمعيط و حبيب بن مسلمه و ابن ابىسرح نه\r\n\r\n\r\n","description":"","footnote":"\r\n( 1 ) . فتوح البلدان 417\r\n( 2 ) . الامامة و السياسة 1 / 142 .\r\n","page_name":" 238 ","page_number":238},
  {"content":"\r\n\r\nدين دارند و نه قرآن . من آنان را بهتر از شما مىشناسم ؛ در كودكى با آنان بزرگ شده‌ام ، و در بزرگسالى با آنان بوده‌ام ، بدترين كودكان و بدترين بزرگسالان بوده‌اند . اين سخنى حق است كه از آن ناحق را خواسته‌اند . به خدا كه آنان قرآن را تنها از اين رو برداشته‌اند كه آن را مىشناسند و بدان عمل نمىكنند . قرآن را در برابر شما از بهر فريب و نيرنگ عَلم كرده‌اند . براى ساعتى ، بازوان و جمجمه‌هاى خويش را به امانتِ من دهيد ؛ چه ، حق به نقطه‌ى عطف خود رسيده و راهى نمانده جز آن‌كه دنباله‌ى ستمگران بريده شود .\r\nپس نزديك بيست‌هزار مرد با رخساره پوشيده در آهن ، با نيزه‌ى آخته در دست ، با شمشير آويخته بر گردن و با پيشانىهايى سياه‌شده از سجده گرد آمدند . مسعر بن فدكى و زيد بن حصين و گروهى از قاريان كه پس از آن در شمار خوارج شدند ، پيشاهنگ آنان بودند و على را نه با عنوان اميرى مؤمنان كه با نام صدا زدند و گفتند : اى على ، اگر به كتاب خدا خوانده شده‌اى ، آنان را پاسخ مثبت بده و گرنه تو را خواهيم كشت ؛ چونان كه عثمان را كشتيم . به خدا اگر به آنان جواب ندهى اين كار را خواهيم كرد .\r\nحضرت به آنان فرمود : واىِ شما ، من اولين كسى بودم كه به كتاب خدا فرا خوانده شدم و اولين كسى بودم كه پاسخ دادم . نه شايسته‌ى من باشد و نه ديندارىام مرا چنين رخصتى دهد كه به كتاب خدا خوانده شوم و آن را نپذيرم . من با آنان مىجنگم تا شايد به داورى قرآن گردن نهند ، ولى آنان خدا را در آنچه دستور داده نافرمانى كرده ، پيمان او را گسسته و كتابش را ناديده گرفته‌اند . من اما پيش‌تر ، شما را آگاه كردم كه آنان با شما نيرنگ باخته‌اند و مرد عمل به قرآن نيستند .\r\nگفتند : كسى را نزد اشتر گسيل دار تا سراغ تو آيد . « 1 »\r\nبامداد پس از ليلةالهرير ، اشتر در آستانه‌ى اردوگاه معاويه خيمه زده بود تا وارد آن شود .\r\nابن عبدربه : مهلّب را پرسيدند : در نبرد با ازرقيان ، شگفت‌آورترين چيزى كه ديدى\r\n\r\n\r\n","description":"","footnote":"\r\n( 1 ) . وقعة صفين 489 .\r\n","page_name":" 239 ","page_number":239},
  {"content":"\r\n\r\nچه بود ؟ گفت : جوانى از آنان كه هر بامداد سوى ما مىآمد و مىايستاد و اين شعر را مىخواند :\r\n و سائلة بالغيب عنى و لو درت * مقارعتى الابطال طال نحيبها\r\nاذا ما التقينا كنت اول فارس * يجود بنفس اثقلتها ذنوبها \r\n« چه بانوان پرسنده‌اى كه در نهان احوال مرا مىجويند ، و اگر درگيرى مرا با يلان بدانند ، شيونشان بسيار شود . هر گاه ما رودررو شديم ، نخستين سواركارى بودم كه جان سنگين از گناه خويش را بخشيدم » .\r\nآن‌گاه يورش مىآورد و هر چه پيش روى او بود ، بر جا مىنشاند ، و فرداى آن روز ، باز همان كار را تكرار مىكرد . « 1 »\r\nبلاذرى : پيامبر ( ص ) به گردن زدن عقبة بن ابىمعيط از اسيران بدر فرمان داد و او مىگفت : واىِ من ! آيا از ميان اين همه ، من كشته مىشوم ؟ حضرت فرمود : براى ستيزى كه با خدا و رسولش داشته‌اى . گفت : اى محمد ، پس كودكانم چه كنند ؟ فرمود : به جهنّم !\r\nكشتن او در عرق الظبية رخ داد . اما واقدى گويد : او را در صفراء كشتند .\r\nگويند : پيامبر ( ص ) در باره‌ى او فرمان داد و به دار كشيده شد ؛ بنابراين ، در تاريخ اسلام ، او اولين كسى است كه به دارش آويخته‌اند . « 2 »\r\nزبيرى : كروس بن زيد طائى اولين كسى بود كه خبر سوگ واقعه‌ى حرّه را آورد . ابن‌زبير اسدى گويد :\r\n لعمرى لقد جاء الكروس كاظماً * على خبر للمسلمين وجيع \r\n« به جان سوگند كه كروس با خشمى فروخورده ، خبر هولناكى را براى مسلمانان بياورد » . « 3 »\r\n\r\n\r\n","description":"","footnote":"\r\n( 1 ) . العقد الفريد 1 / 95\r\n( 2 ) . انساب الاشراف 1 / 148\r\n( 3 ) . نسب قريش 1 / 282 .\r\n","page_name":" 240 ","page_number":240},
  {"content":"\r\n\r\nابن‌اثير : مسلمة بن مخلّد ساعدى همراه معاويه در صفين بود و در كشتن محمد بن ابىبكر حضور داشت و معاويه او را بر مصر و مغرب گمارد و اين دو سرزمين نخستين بار براى او فراهم آمد . « 1 »\r\nقالى : واقد بن عبدالله اولين كس در تاريخ اسلام بود كه مردى از مشركان را كشت . پيامبر ( ص ) را خبر دادند كه واقد ، عمرو بن حضرمى را كشته است ، فرمود : واقد ( افروزنده ) بر آنان جنگ افروخته است ، و اين را به فال نيك گرفت . « 2 »\r\nابن‌هشام : بنا به گفته‌ها ، خالد بن اعلم هم‌پيمان مخزوميان بود و اولين كس از مشركان روز بدر بود كه شكست‌خورده گريزان شد . همو است كه گويد :\r\n و لسنا على الادبار تدمى كلومنا * - - و لكن على اقدامنا يقطر الدم \r\n« با عقب‌نشستن ، زخم‌هاى ما درمان نشود ، اما چه توان كرد كه خون برقدم‌هاى ما مىچكد ! » « 3 »\r\nشيخ طوسى : ابوالسفاح بجلى اولين فرد از ياران اميرالمؤمنين ( ع ) است كه در صفين به شهادت رسيد . « 4 »\r\nبلاذرى : عمر ، حذيفه و ابن‌حنيف را به خانقين گسيل داشت ، و آن‌جا از نخستين سرزمين‌هايى بود كه گشودند ، بر گردن اهل ذمه داغ زدند و خراج ستاندند . « 5 »\r\nابن‌قتيبه : چون هنگام قرار ابومسلم با يارانش فرا رسيد ، آنان همگى در يك روز از نواحى خراسان برآمدند . ايشان كه به نشان سوگوارى بر ابراهيم بن محمد بن على بن عبدالله بن عباس كه مروان او را كشته بود ، جامه‌هايى سياه بر تن داشتند نزد وى رفتند . اولين فرماندهان سياه‌پوشى كه بر او وارد شدند اسيد بن عبدالله ، ومقاتل بن حكيم ،\r\n\r\n\r\n","description":"","footnote":"\r\n( 1 ) . اسدالغابة 4 / 398\r\n( 2 ) . الامالى فى لغة العرب 3 / 85\r\n( 3 ) . السيرة النبوية 2 / 5\r\n( 4 ) . رجال طوسى 88\r\n( 5 ) . فتوح البلدان 268 .\r\n","page_name":" 241 ","page_number":241},
  {"content":"\r\n\r\nمحقن بن غزوان و حريش وابسته‌ى خزاعه بودند كه با اين شعار روانه شدند : اى محمد ، اى يارىشده ( و مقصود آنان محمد بن على بن عبدالله بن عباس بود ) . او اولين كسى بود كه بدين امر پرداخت و فراخوان او در گستره‌ى افق پيچيد و مردم از هرات و بوشنج و مرورود و طالقان و مرو و نسا و ابيورد و طوس و نيشابور و سرخس و بلخ و صغانيان و طخارستان و ختلان و كش و نسف سوى ابومسلم شتافتند و چوب‌دستىهاى همراه را كافركوب ناميدند و آن‌ها را سياه كردند و نشسته بر اسب و الاغ و پياده راهى شدند و بر پشت خرهاى خود كه آن‌ها را به ياد مروان بن محمد ، مروان نام گذاشته بودند ، مىزدند و آنان را مىراندند . اين جماعت را تا نزديك صدهزار مرد برشمرده‌اند . « 1 »\r\nگويم : براى همين است كه مروان را مروان حمار خوانده‌اند . اين كه برخى او را مروان جعدى نامند ، از اين رو است كه وى مذهب قدَرى خويش را از جعد بن درهم آموخته است . گويند : جعد زنديق بوده است و جعدى خواندن مروان ، در حقيقت نكوهش او باشد .\r\nهمو در بيان گريختن نصر بن سيار :\r\nابومسلم بر خراسان چيره شد و كارگزاران خويش را بر آن سرزمين گمارد . اولين كسى كه اين سِمت را به او داد زنباغ بن نعمان بود كه او را كارگزار سمرقند كرد . « 2 »\r\nمسعودى به نقل از فتوح واقدى :\r\nعمر مردم را بر جهاد برانگيخت و گفت : پيامبر ( ص ) شما را به گشايش سرزمين كسرى و قيصر نويد داده است ؛ پس سوى خاك پارس روانه شويد . ابوعبيد ( يعنى پدر مختار ) برخاست و گفت : در ميان مردم ، من اولين كسى باشم كه پاسخ دهم . چون او اجابت كرد مردم نيز لبيك گفتند . عمر را گفتند : از ميان مهاجران و انصار يكى را به اميرى برگزين . گفت : فرمان را به دست كسى جز همان اولين پاسخگو دهم ؛ و بدين سان ، ابوعبيد را فرماندهى بخشيد . « 3 »\r\n\r\n\r\n","description":"","footnote":"\r\n( 1 ) . الاخبار الطوال 360\r\n( 2 ) . همان 364\r\n( 3 ) . مروج الذهب 2 / 307 .\r\n","page_name":" 242 ","page_number":242},
  {"content":"\r\n\r\nبلاذرى : براء بن مالك با مرزبان زاره پيكار كرد و ضربتى بر پشتش زد و او را به خاك افكند و فرود آمد و دستش را بريد و دستبند و بالاپوش و كمربند او را ستاند و به دليل فراوانى ، عمر از آن‌ها خمس گرفت و اين اولين بارى بود كه بر اين ستانده‌ها خمس بستند . « 1 »\r\nيعقوبى : پس از بيعت در سال 42 ق . معاويه به شام بازگشت و گزارشى به او رسيد كه پادشاه روم با جماعتى بسيار و انبوهى از مردمان راهى شده است ، هراسان شد كه مبادا اين اقدام او را از نيازهاى دورانديشانه و داورىهاى حكومتى باز دارد ، پس كس نزد او فرستاد و با او بر صدهزار دينار مصالحه كرد . معاويه نخستين كسى بود كه با روميان پيمان صلح بست . چون كار بر معاويه راست آمد ، فرماندهان شام را فرا خواند تا چندين سال به عمليات ايذايى بپردازند . پادشاه روم درخواست كرد كه در قبال خوددارى از اين كار ، وجه‌المصالحه را افزايش دهد ، اما معاويه نپذيرفت . « 2 »\r\nحاكم از جابر :\r\nبامداد روز احد پدرم اولين كشته بود كه او را با ديگرى در يك گور به خاك سپردم ، ولى چون مرا خوش نيامد كه او را با ديگرى در خاك رها كنم ، شش ماه بعد چون او را بيرون آوردم ، جز گوشش همه چيز مانند روزى بود كه او را در خاك كرده بودم . « 3 »\r\n\r\n\r\n","description":"","footnote":"\r\n( 1 ) . فتوح البلدان 92\r\n( 2 ) . تاريخ اليعقوبى 2 / 217\r\n( 3 ) . المستدرك 3 / 203 .\r\n","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n\r\n\r\nفصل ششم : شهرها و سرزمين‌ها\r\n\r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n\r\nاولين نوزاد مدينه از مهاجران ، ابن‌زبير بود و از انصار ، نعمان بن بشير . اولين نوزاد در بصره ، عبدالرحمان بن ابىبكره بود و در كوفه ، معاوية بن ثور . « 1 »\r\nاولين كسى كه از جانب عمَر نقشه‌ى موصل را كشيد و با اسكان اعراب آن را به شهر تبديل كرد ، هرثمة بن عرفجه بارقى بود . « 2 »\r\nهشام كلبى : اولين كسى كه در آبادان ( عبادان ) مرزدارى كرد ، عباد بن حصين بود . « 3 »\r\nحسن بصرى در باره‌ى او گويد : هرگز گمان نمىكردم يكى باشد كه كار هزار تن را انجام دهد ، تا اين كه عباد بن حصين را ديدم . او عامل اصلى فتح كابل بود .\r\nمهدى عباسى بخش خاورى آبادان را كه نخست از آنِ حمران وابسته‌ى عثمان بود ، در تيول دخترش عباسه همسر محمد بن سليمان در آورد ، آن‌گاه ناحيه‌ى باخترى شهر را به عباد بن حصين حبطى بخشيد و به نام او خوانده شد .\r\nگويم : نشان انتساب در نزد بصريان ( الف و نون ) است كه آن شهر را « عبادان » منسوب به « عباد » خوانند . از اين قبيل بسيار باشد كه بلاذرى در فتوح البلدان از آن‌ها ياد كرده است . « 4 »\r\nابوهلال گويد : عمر بن عبدالعزيز اولين كسى بود كه فدك را به وارثان فاطمه بازگرداند . « 5 »\r\n\r\n\r\n","description":"","footnote":"\r\n( 1 ) . ر . ك : المعارف 289 . اين مطلب در متن از ابن‌جوزى نقل شده است .\r\n( 2 ) . معجم البلدان 2 / 230 . اما در متن اين مطلب نيز از ابن‌جوزى نقل شده است كه من آن را در آثارى از وى در دسترس داشتم نيافتم .\r\n( 3 ) . همان 4 / 74\r\n( 4 ) . فتوح البلدان 357\r\n( 5 ) . علامه حلى نيز در كتاب نهج الحق و كشف الصدق ص 357 همين مطلب را از ابوهلال نقل كرده است . .\r\n","page_name":" 247 ","page_number":247},
  {"content":"\r\n\r\nياقوت حموى : اولين كسى بر سرزمين ديلم فرمان راند ، ليلى بن نعمان بود كه پس از آن ، در روزگار نصر سامانى بر نيشابور نيز چيره شد . بعد از وى ، اسفار بن شيرويه به پا خاست . مرداويج عموى قابوس يكى از فرماندهان سپاه او بود كه بر او شوريد و او را كشت و بر جاى او نشست و براى خود تختى زرين فراهم آورد و از تركان بردگانى براى خويش خريد و مىگفت : من سليمان هستم و اينان شياطين . با آن كه در وى قدرتى نمايان بود ، غلامان ترك ، او را در حمام به قتل رساندند . آل‌بويه از پيروان او بودند كه آنان را ولايتى بخشيد و به سبب همين فرمانروايى پشتوانه‌اى يافتند تا به سلطنت رسيدند .\r\nپس از وى ، برادرش وشمگير را به ولايت ديلم گماردند و نزديك بيست سال ميان او و ركن‌الدوله پدر عضدالدوله درگيرى بود . وى در پايان روزگار خود بر اسب خويش نشسته بود كه خوكى از پيش او در آمد ، و اسب بر او جهيد . او كه غافلگير شده بود با سر ، از اسب فرو افتاد و بمرد . ابن‌عميد در اين باره از زبان ركن‌الدوله نوشت : « سپاس خدايى را كه با وحوش ما را از لشكريان و جيوش بىنياز كرد » .\r\nپس از وى ، بهستون بن وشمگير و بعد از او ، قابوس بن وشمگير كه انسانى درشت‌خو بود به ولايت رسيدند . لشكريان او به فرزندش گفتند : اگر تو خود پدر را دربند نكنى ، ما وى را خواهيم كشت . پس او را برهنه در قلعه‌اى افكند و از هر پوششى باز داشت ؛ چندان كه فرياد مىزد : مرا پوشاكى دهيد ؛ حتى پالان چهارپايى ! تا اين‌كه هلاك شد .\r\nقابوس به دانش نجوم دريافته بود كه مرگش به دست پسر رخ خواهد داد ، ولى چون گمان برده بود كه اين كار به دست پسر ديگرش « دارا » اتفاق خواهد افتاد ، او را از نزد خود راند و منوچهر را نزد خود نگه داشت ؛ اما مرگش به دست اين يكى بود . « 1 »\r\nابن عبدربه : اولين كسى كه عراق برايش فراهم آمد زياد بود و اولين بار ، عراق و سجستان و خراسان و بحرين و عمان براى فرزندش عبدالله بن زياد گرد هم آمد . پيش‌تر ، بحرين و عمان از توابع حجاز بود . « 2 »\r\n\r\n\r\n","description":"","footnote":"\r\n( 1 ) . معجم الادباء 5 / 218\r\n( 2 ) . العقد الفريد 5 / 270 .\r\n","page_name":" 248 ","page_number":248},
  {"content":"\r\n\r\nياقوت حموى : سيره‌نويسان گويند : ارمينيه به اسم ارمينا بن لنطا بن اومر بن يافث بن نوح ( ع ) يعنى اولين كسى كه بدان‌جا رفته و در آن سكونت يافته ، چنين نام گرفته است . « 1 »\r\nهمو گويد : اولين كسى كه صنعا را بنياد كرد ، ازال پدر صنعا بود ، اما چون پسر بر آن شهر حكومت يافت ، نام او بر شهر نهاده شد . « 2 »\r\nنيز گويد : بادَرايا « 3 » اولين روستايى است كه از آن براى آتشِ افروخته بر ابراهيم ( ع ) هيزم فراهم كردند . « 4 »\r\nطبرى از ابن‌عباس : اولين جايى كه خداوند آدم را بدان‌جا هبوط داد ، صحراى سرزمين هند بود . « 5 »\r\nهمو : هوشنگ دو شهر بنا نهاد كه اولين شهرهاى زمين بودند ؛ شهر بابل در حومه‌ى كوفه و شهر شوش . ديگران گفته‌اند : وى شهر رى را نيز بنياد كرد . گفته‌اند : پس از شهرى كه كيومرث در دماوند طبرستان در آن سكونت داشت ، رى نخستين شهر بود .\r\nوى گويد : بر اين باورند كه هوشنگ اولين كسى بود كه قانون گزارد و حدّ تعيين كرد و از همين رو او را « پيشداد » خوانده‌اند كه در زبان فارسى به معنى كسى است كه پيش از همه به دادگرى پرداخته باشد . « 6 »\r\nدر روايت است : اولين كسى كه حيره را پايگاهى براى پادشاهان عرب قرار داد ، عمرو بن عدى خواهرزاده‌ى جذيمة الابرش بود . « 7 »\r\n\r\n\r\n","description":"","footnote":"\r\n( 1 ) . معجم البلدان 1 / 160\r\n( 2 ) . همان 167\r\n( 3 ) . شهر بدره در شرق كردستان عراق امروز\r\n( 4 ) . معجم البلدان 1 / 317\r\n( 5 ) . همان 121\r\n( 6 ) . همان 168\r\n( 7 ) . تاريخ الامم و الملوك 1 / 627 .\r\n","page_name":" 249 ","page_number":249},
  {"content":"\r\n\r\nحروراء ( گاه با مدّ خوانده شود و گاه با الف مقصوره ) نام قريه‌اى است كه خوارج حروريّه بدان‌جا نسبت دارند ؛ زيرا اولين همايش آن‌ها در آن روستا بود و فراخوان آنان به حكميّت نيز از همان‌جا صورت گرفت .\r\nطبرى : نخستين بارى كه از عراق يك فيل به مدينه آوردند ، در روزگار ابوبكر بود كه براى تماشاى مردم ، آن را در شهر گرداندند . آن روز زنان نادان كه آن را ساخته‌ى دست بشر مىپنداشتند ، مىگفتند : آيا به‌راستى اين آفريده‌ى خدا است ؟ « 1 »\r\nهمو : اولين شهر سرزمين شام كه در روزگار خلافت ابوبكر فتح شد ، بُصرا بود . « 2 »\r\nهمو در باره‌ى فىء مدائن گفته است : اولين مالى كه از اين محل گرد آمد ، چيزى بود كه در قصر سفيد و خانه‌هاى كسرى قرار داشت . « 3 »\r\nنيز گويد : اولين روستايى كه در فتوحات مسلمانان از خاك اصفهان گرفته شد ، روستاى شيخ بود كه چون شيخى سالخورده پيشاپيش سپاه كافران مىجنگيد ، مسلمانان آن را چنين ناميدند . « 4 »\r\nنيز طبرى گويد : سعيد بن عاص با مردم جرجان پيمان سازش بست ، اما آنان سرباز زدند و پيمان گسستند و راه جرجان ببستند . اين گونه بود كه احدى ياراى آن نداشت كه بىهراس از مردم جرجان ، از مسير قومس « 5 » راهى خراسان شود ، و راه خراسان از فارس به كرمان بود . اما نخستين كسى كه راهى را از قومس بگشود ، قتيبة بن مسلم بود ، آن‌گاه كه ولايت خراسان به دو رسيد . « 6 »\r\n\r\n\r\n","description":"","footnote":"\r\n( 1 ) . همان 3 / 350\r\n( 2 ) . همان 417\r\n( 3 ) . همان 4 / 17\r\n( 4 ) . همان 140\r\n( 5 ) . كرسى ايالت قومس دامغان بود كه اعراب آن را « الدامغان » مىنوشتند و به عادت خودشان كه اسم هر ايالت را بر كرسى آن اطلاق مىكردند ، دامغان را قومس نيز مىگفتند . بنگريد به : سرزمين‌هاى خلافت شرقى 389 .\r\n( 6 ) . سرزمين‌هاى خلافت شرقى 271 .\r\n","page_name":" 250 ","page_number":250},
  {"content":"\r\n\r\nهمو : چون مختار بر كوفه چيره شد ، اولين كسى كه برايش پرچمى پيچيد ، عبدالله بن حارث برادر اشتر بود كه او را به ارمينيه گسيل داشت . سپس محمد بن عمير بن عطارد را به آذربايجان و عبدالرحمان بن سعيد بن قيس را به موصل فرستاد ، اسحاق بن مسعود را راهى مدائن و سرزمين جوخى ساخت ، قدامة بن ابى عيسى را به بهقباذ بالا ، محمد بن كعب بن قرظه را به اوسط و جبيب بن منقذ ثورى را به بهقباذ پايين ، و سعد بن حذيفه را به حلوان رهسپار كرد . « 1 »\r\nنجاشى : در شرح حال احمد بن محمد بن عيسى گويد : اولين كس از ميان نياكان وى كه در قم سكونت گزيد ، سعد بن مالك بن احوص بود . « 2 »\r\nمسعودى : مسيحيان ادعا مىكنند كه انطاكيه شهر خدا است و شهر پادشاهى و مادرشهر ؛ زيرا آيين مسيحيت نخستين بار در آن‌جا پديدار شده است . « 3 »\r\nيعقوبى : خانه‌ى نمرود ستمگر در بابل بود و همو بود كه بناى كاخ افراشته را گذاشت و اولين كسى بود كه افسر بر سر نهاد . « 4 »\r\nهمو : نخستين كس از مردان يمن كه نامور و ارجمند شد ، سبأ بن يشجب بن يعرب بن قحطان بود . « 5 »\r\nابن‌قتيبه در باب طاعون‌ها : در روزگار اسلامى ، نخستين بيمارى طاعون در عَمواس « 6 » شام رخ داد كه معاذ بن جبل و دو زن و فرزندانش و ابوعبيدة بن جراح بر اثر آن درگذشتند . سپس طاعون شيرويه در عراق اتفاق افتاد و سپس در زمان ابن‌زبير طاعون جارف پديد آمد . پس از آن ، در عراق و شام طاعونى گسترش يافت كه چون در آغاز\r\n\r\n\r\n","description":"","footnote":"\r\n( 1 ) . همان 6 / 33\r\n( 2 ) . رجال النجاشى 81\r\n( 3 ) . التنبيه و الاشراف 109\r\n( 4 ) . تاريخ اليعقوبى 1 / 20\r\n( 5 ) . همان 201\r\n( 6 ) . كوره‌اى از فلسطين در نزديك بيت‌المقدس . ر . ك : لغت‌نامه‌ى فارسى ، دهخدا .\r\n","page_name":" 251 ","page_number":251},
  {"content":"\r\n\r\nپيدايش دوشيزگان و كنيزكان بدان مبتلا شدند ، آن را طاعون فتيات خواندند . سپس در روزگار فرمانروانى حجاج در واسط ، طاعون اشراف آمد . در سال 100 ق . طاعون عدى بن ارطأة آشكار شد . به دنبال آن در روزگار وليد بن يزيد طاعون غراب كه نام مردى از طايفه‌ى رباب بود و اولين كسى بود كه در آن بيمارى بمرد ، دامن‌گير مردم شد . سرانجام ، طاعون سلم بن قتيبه جان مردم را گرفت . او گويد : هرگز در شهرهاى مدينه و مكه بيمارى طاعون نمايان نشد . « 1 »\r\nبلاذرى : زياد ، سنان بن سلمه را ولايت داد . او انسانى دانا و ( متأله ) خداشناس بود . وى اولين كسى بود كه سپاهيان را به طلاق سوگند داد . به مرزهاى سرزمين اسلام رفت و مكران را به‌زور بگشود و آن را شهر قرار داد . « 2 »\r\nابن عبدالبر : اولين كسى كه در روز فتح شوشتر از دروازه‌ى شهر وارد شد ، عبدالله بن مغفل مزنى بود . « 3 »\r\nثعالبى : اولين كسى كه نام بخارا را آورد و آن را نكوهيد و از تنگى و آلودگى آن ياد كرد ، ابوالطيب طاهرى بود و سپس ديگران از او پيروى كردند . وى از جمله چنين گفت :\r\n بخارى مِن خرى لاشك فيه * يعز برَبعها الشىء النظيف \r\n« بخارا از ( خ‌رى / مدفوع ) باشد و در كنار آن چيزهاى پاكيزه اندك يافت شود . » « 4 »\r\nابن‌عنبه : اولين كسى كه وارد روستاى منجوران در دوفرسنگى بلخ شد ، عمر منجورانى فرزند محمد بن عبدالله بن محمد بن عمر بن على بن ابىطالب ( ع ) بود . « 5 »\r\nابن‌اثير در رخدادهاى سال 32 ق . : عثمان به سعيد بن عاص نوشت كه سلمان بن ربيعه را براى پيكار به « باب » بفرستد ؛ اما سعيد او را بر باب گمارد و حذيفه را به\r\n\r\n\r\n","description":"","footnote":"\r\n( 1 ) . المعارف 601\r\n( 2 ) . فتوح البلدان 417\r\n( 3 ) . الاستيعاب 3 / 996\r\n( 4 ) . يتيمة الدهر 4 / 80\r\n( 5 ) . عمدة الطالب 450 .\r\n","page_name":" 252 ","page_number":252},
  {"content":"\r\n\r\nجنگ فرستاد . آن‌گاه عثمان سپاهى به فرماندهى حبيب بن مسلم را براى يارى ايشان رهسپار كرد ، سلمان فرماندهى وى را پذيرفت اما حبيب سر باز زد ، چندان كه شاميان گفتند : ما همداستان شديم كه سلمان را بزنيم و كوفيان گفتند : پس به خدا ، ما هم حبيب را مىزنيم و اگر نپذيريد ، كشتگان ميان ما و شما رو به فزونى خواهند نهاد . اوس بن مغراء در اين باره گفته است :\r\n و ان تضربوا سلمان نضرب حبيبكم * و ان ترحلوا نحو ابن عفان نرحل\r\nو ان تقسطوا فالثغر ثغر اميرنا * و هذا امير فى الكتائب مقبل\r\nو نحن ولاة الامر كنا حماته * ليالى نرم كل ثغر و نعكل \r\n« اگر شما سلمان را بزنيد ، ما حبيب شما را خواهيم زد و اگر سوى عثمان رويد ، ما نيز به جانب او روانه خواهيم شد . ولى اگر انصاف داشته باشيد ، مرز ما همان مرز امير ما است . اين فرماندهى است كه با اين لشكر نمايان خواهد شد . كارها به دست ما باشد و ما از پيش پشتيبان امير خود بوده‌ايم ، و شب‌هايى بسيار در اين مرز و بوم تير انداخته و بر دشمن تاخته‌ايم » . « 1 »\r\nبلاذرى : طاق ، دژى در طبرستان است كه پيش‌تر خزانه‌ى شاهان پارس بوده است . اولين كسى كه از آن به عنوان خزانه بهره برد ، منوچهر بود . آن شكافى در دل كوهى صعب‌العبور است كه تنها پيادگان و آن هم به‌دشوارى بدان دسترسى دارند . « 2 »\r\nابن عبدالبر : مسلم بن مخلّد انصارى ساعدى اولين كسى است كه دو سرزمين مصر و مغرب براى او فراهم آمد و تا مرگ معاويه در همان‌جا ماند . او نخستين كسى بود كه در مصر بناى احداث مناره‌ها را گذاشت . « 3 »\r\nطبرى : عمرو بن عدى خواهرزاده‌ى جذيمه ابرش اولين كسى بود كه حيره را به\r\n\r\n\r\n","description":"","footnote":"\r\n( 1 ) . الكامل 3 / 133\r\n( 2 ) . معجم البلدان 4 / 6\r\n( 3 ) . الاستيعاب 3 / 1398 .\r\n","page_name":" 253 ","page_number":253},
  {"content":"\r\n\r\nعنوان يكى از اقامتگاه‌هاى شاهان عرب برگزيد . « 1 »\r\nابن‌اثير در رخدادهاى سال 109 ق : گفته‌اند : اولين كس از مبلّغان عباسى كه به خراسان رفت ، ابومحمد وابسته‌ى همدان در ولايت اسد بود . محمد بن على بن عبدالله بن عباس او را گفت : راهى يمن شو و با مضريان مهربان باش . و او را در باره‌ى مردى نيشابورى به نام غالب هشدار داد ؛ زيرا در دوستى فاطميان بسيار تندى داشت و گويند : اولين كسى كه نامه‌ى محمد بن على را به خراسان برد ، حرب بن عثمان وابسته‌ى قيس بن ثعلبه بود . « 2 »\r\nهمو : حَكم بن هشام اموى از فرمانروايان اندلس اولين كسى بود كه بردگان را در آن سامان فزونى داد و همو بود كه اسب را به در خانه‌اش مىبست و خود را به گردن‌كشان مانند ساخت . « 3 »\r\nنيز گويد : از آغاز بناى سامرا ، المعتمد نخستين خليفه‌اى بود كه از آن‌جا بيرون آمد و ديگر به آن شهر باز نگشت . « 4 »\r\nابن‌قتيبه در عنوان تاراج مدينه به دست سپاه يزيد : نخستين خانه‌هايى كه در اثناى جنگ چپاول شد ، خانه‌هاى بنىعبدالاشهل بود كه تاراجگران هيچ اثاث و زيورى را فرو نگذاشتند و تار و پود هر فرشى را كه بود ، دريدند و حتى هر كبوتر و ماكيانى را سربريدند . « 5 »\r\nحموى : ابن‌فقيه گويد : پهناورترين مناطق پيرامون مدينه ، فُرع ( يا به گفته‌ى سهيلى : فُرُع ) بود كه منزل والى و مسجدى كه پيامبر ( ص ) در آن نماز گزارده بود ، در آن قرار داشت .\r\nگويند : نخستين روستاى در ديار مكه است كه اسماعيل و مادرش را خرما\r\n\r\n\r\n","description":"","footnote":"\r\n( 1 ) . تاريخ الامم و الملوك 1 / 612\r\n( 2 ) . الكامل 5 / 143\r\n( 3 ) . همان 6 / 149\r\n( 4 ) . همان 7 / 455\r\n( 5 ) . الامامة و السياسة 1 / 235 .\r\n","page_name":" 254 ","page_number":254},
  {"content":"\r\n\r\nداد . اين منطقه‌ى مدينه دو چشمه به نام‌هاى « ربض » و « نجف » دارد كه هزار نخل را سيراب مىسازد . « 1 »\r\nثقفى : چون ابن‌حضرمى كه از سوى معاويه براى گرفتن بصره آمده بود ، كشته شد ، زياد ، ظبيان بن عماره را نزد على ( ع ) فرستاد و حضرت به او فرمود : بصره نخستين شهرى باشد كه به فرورفتن در آب يا آتش به ويرانى افتد ، چندان كه تنها مسجدش همانند عرشه‌ى يك كشتى پديدار شود . سپس رو به ظبيان فرمود : در چنين هنگامه‌اى قرارگاه تو كجا است ؟ گفت : فلان جا . حضرت دو بار فرمود : بر تو باد كه پيرامون شهر به روى . « 2 »\r\nخطيب بغدادى : اولين كسى كه در قبرستان قريش دفن شد جعفر اكبر فرزند منصور بود و اولين كسى كه در قبرستان باب‌الشام به خاك سپردند عبدالله بن على بود . قبرستان باب‌الشام كهن‌تر از قبرستان بغداد است . « 3 »\r\nابوالفرج اصفهانى : كميت در دمِ جان دادن به فرزندش گفت : در روايات به من رسيده است كه در آينده ، بيرون كوفه خندقى پديد آيد و گورها به هم ريزد و مردگان بيرون آيند و گورهاشان جابه‌جا شود ؛ بنابراين مرا در آن‌جا به خاك مسپار . چون مرگم فرا رسيد مرا به جايى به نام مكران ببر و آن‌جا در خاكم كن . اين گونه بود كه وى به سان نخستين كس ، در آن‌جا دفن شد ؛ جايى تا كنون به نام قبرستان اسد معروف است . « 4 »\r\nاصمعى گويد : عبدالرحمان بن ابىبكره نخستين فرزندى است كه در بصره زاده شد ، پدرش گوسفندى چند قربانى كرد و مردم بصره را چندان طعام داد كه سير شدند . بصره در سال 14 ق . و شش ماه پيش از كوفه شهر شد . پدر آن فرزند اولين كسى بود كه در بصره نخل كاشت و گفت : اين‌جا سرزمين خرما است . در پى او ديگران نيز نخل كاشتند . ابومنذر گويد : نخستين خانه‌اى كه در بصره به فروش رفت ، سراى نافع بن\r\n\r\n\r\n","description":"","footnote":"\r\n( 1 ) . معجم البلدان 4 / 252\r\n( 2 ) . الغارات 2 / 412\r\n( 3 ) . تاريخ بغداد 1 / 133\r\n( 4 ) . الاغانى 17 / 30 .\r\n","page_name":" 255 ","page_number":255},
  {"content":"\r\n\r\nحارث بود ، و به دنبال آن خانه‌ى معقل بن يسار مزنى . « 1 »\r\nابن‌عنبه : به اولاد موسى مبرقع فرزند امام جواد ( ع ) كه اينك در قم هستند ، رضوى مىگويند . « 2 »\r\nحسن بن على قمى در ترجمه‌ى تاريخ قم به نقل از رضائيه‌ى حسين بن محمد بن نصر ، در باره‌ى سادات رضوى گويد : اول كس از سادات رضويه كه از كوفه به قم آمد ابوجعفر موسى بن محمد بن على بن موسى بن جعفر ( عليهم السلام ) بود . وى در سنه‌ى ست و خمسين و مأتين از كوفه به قم آمد و به قم مقام كرد و پيوسته برقع بر روى فروگذاشتى ، تا آن‌گاه كه عرب به قم به دو پيغام فرستادند كه تو را از مجاورت و همسايگى ما بيرون مىبايد رفتن . پس ابوجعفر موسى بن محمد از قم به كاشان رفت . چون به كاشان رسيد ، احمد بن [ عبدال - 
  ] - عزيز بن دلف العجلى او را اكرام كرد و ترحيب نمود و خلعت‌هاى بسيار و بارگيرهاى نيكو و چندين تجمل به دو بخشيد ، و مقرّر گردانيد كه هر سال يك هزار مثقال طلا با يك سر اسب مسرّج به دو دهد . پس ابوالصديم الحسين بن على بن آدم و يكى ديگر از رؤساى عرب در عقب بيرون آمدن موسى بن محمد بن على بن موسى از قم برسيدند ، اهل قم را به سبب بيرون كردن موسى [ بن 
  ] محمد بن على [ بن 
  ] موسى توبيخ كردند . پس رؤساى عرب را به طلب ابىجعفر موسى بن محمد بفرستادند تا شفاعت كردند و او را به قم باز آوردند و بسيارى اعزاز و اكرام كردند و از مال خود از براى او سرايى بخريدند و همچنين چند سهم از قريه‌ى « هنبرد » و « اندريقان » و « كارجه » از براى او از ورثه‌ى مزاحم بن على اشعرى بخريدند و بيست هزار درم از براى او قسمت كردند و به دو دادند . . . . و بعد از او خواهرانش زينب و ام محمد و ميمونه دختران محمد بن على در طلب او از كوفه به قم آمدند . . . و محمد بن موسى به قم مقيم بود و از آن‌جا به جايى ديگر نرفت تا آن‌گاه كه او را وفات رسيد در شب چهارشنبه روز آخر ماه دى ، هشت روز از ماه ربيع‌الاخر مانده ، سنه‌ى ست و تسعين و مأتين هجريه ؛ و او را در سرايى كه معروف بود\r\n\r\n\r\n","description":"","footnote":"\r\n( 1 ) . معجم البلدان 1 / 432\r\n( 2 ) . عمدةالطالب 244 .\r\n","page_name":" 256 ","page_number":256},
  {"content":"\r\n\r\nبه دو كه اليوم مشهور است به مشهد او دفن كردند . « 1 »\r\nفيروزآبادى : ابوقبيس كه كوهى است در مكه ، به نام مردى از مذجح حداد ناميده شده است ؛ زيرا همو نخستين كسى بود كه در آن جا خانه‌اى بنا كرد . نام ديگر اين كوه « امين » است ؛ زيرا حجرالاسود را در آن به امانت نهاده بودند . « 2 »\r\nابن‌اثير : اسعد بن زراره و ذكوان بن عبدقيس براى داورى راهى خانه‌ى عتبة بن ربيعه بودند كه خبر ظهور پيامبر ( ص ) را شنيدند ، پس رهسپار آستان وى شدند و حضرت اسلام را بر ايشان عرضه داشت و قرآن را بر آنان خواند ، و اسلام آوردند و ديگر نزد عتبه نرفتند و به مدينه برگشتند ؛ بنابراين ، آن دو نخستين كسانى هستند كه اسلام را به مدينه برده‌اند . « 3 »\r\nشيخ كلينى : روايت شده است كه معد بن عدنان از ويرانى حرم هراسان شد . پس پيرامون آن سنگ‌هايى نهاد و اولين كسى بود كه چنين كرد . سپس جُرهم بر مكه چيره شدند و سرپرستى خانه را در دست گرفتند و نسل اندر نسل ظلم كردند و به تاراج اموال كعبه پرداختند و بر مسافران مكه ستم ورزيدند . در روزگار جاهليت چنان بود كه هيچ پادشاهى حرمت آن را زير پا نمىنهاد مگر آن‌كه بىدرنگ به نابودى مىافتاد ؛ از همين رو آن را « بكه » مىناميدند كه گردن ستمگران را مىزد ، و نيز آن را « بساسه » مىخواندند كه هر گاه در آن ستم روا مىداشتند آنان را مىراند و هلاكشان مىكرد . از نام‌هاى ديگر مكه ، « ام‌ّرحم » يا « مهربان مام » بود ؛ زيرا چون به آن‌جا مىآمدند با ايشان به مهربانى رفتار مىشد . پس خداوند جُرهم را به هلاكت افكند و به دنبال آنان خزاعه عهده‌دار خانه\r\n\r\n\r\n","description":"","footnote":"\r\n( 1 ) . تاريخ قم 216 . كتاب تاريخ قم نوشته‌ى حسن بن محمد قمى از علماى قرن چهارم است كه اصل عربى آن موجود نيست ، اما نسخه‌هاى برگردان فارسى آن كه در قرن نهم به كوشش حسن بن على بن حسن عبدالملك صورت پذيرفته ، اينك به عنوان يكى از منابع مهم شهرشناسى ، بارها تحقيق و چاپ شده است . مرحوم شوشترى بر اساس همين ترجمه ، متنى عربى را به دست داده ، كه در اين‌جا متن فارسى آن براى خوانندگان گرامى نقل شد .\r\n( 2 ) . القاموس المحيط 2 / 238\r\n( 3 ) . اسدالغابة 2 / 17 .\r\n","page_name":" 257 ","page_number":257},
  {"content":"\r\n\r\nشدند تا زمانى كه آنان نيز به ستمكارى افتادند . اين گونه بود كه قصى بن كلاب آنان را از آن سرزمين راند و خود امور خانه را در دست گرفت . « 1 »\r\nثعالبى : حصين بن نمير سكونى در سال 64 ق . ابن‌زبير را در مكه محاصره كرد و يارانش خانه‌ى خدا را به منجنيق بستند .\r\nيكى از شاعران گفته است :\r\n خطارة مثل الفنيق المزبد * ترمى بها عيدان هذا المسجد \r\n« منجنيق چونان شترى نر با دهانى كف كرده ، رها مىشود و منبرهاى مسجد را آماج خود مىكند . »\r\nو ديگرى گفته است :\r\n كيف ترى صنيع ام‌فروة * تأخذهم بين الصفا و المروة \r\n« دستاورد آن منجنيق ام‌فروه را كه آنان را ميان صفا و مروه به دام مىاندازد ، چگونه مىبينى ؟ »\r\nديوار كعبه از برخورد انبوه سنگ‌ها كج شد و چون در پيرامون آن آتش مىكردند ، بادى وزيد و جرقه‌اى را به خانه افكند و بر درِ كعبه و چوب‌هاى آن شعله افتاد .\r\nالبته واقدى گويد : مردى از ياران ابن‌زبير با سر نيزه‌اى كه در دست داشت آتشى برداشته بود و باد آن را به پرده‌هاى كعبه در ميان ركن يمانى و حجرالاسود رساند و آتش در خانه زد .\r\nنيز گفته‌اند : زنى بود كه خانه را با بخور عطرآگين مىكرد ، و شراره‌اى از آتشى كه در دست داشت ، پرتاب شد و كعبه را سوزاند .\r\nاولين بارى كه سخن از قدَر به ميان آمد همان روز بود ، كه گروهى گفتند : اين قسمت الهى است و گروهى گفتند : چنين نباشد .\r\nاين رخداد را بلاذرى نيز نقل كرده و افزوده است : كسى كه منجنيق افكند ، زبير بن خزيمه\r\n\r\n\r\n","description":"","footnote":"\r\n( 1 ) . الكافى 4 / 211 .\r\n","page_name":" 258 ","page_number":258},
  {"content":"\r\n\r\nخثعمى از مردم فلسطين بود و او نخستين كسى بود كه آن اشعار بالا را بر زبان آورد . « 1 »\r\nخطيب بغدادى : اولين كسى كه در قبرستان خيزران دفن شد ، بانوقه دختر مهدى بود ، و پس از وى خيزران مادر هارون الرشيد . قبر محمد بن اسحاق مؤلف مغازى ، و ابوحنيف ( نعمان بن ثابت ) نيز در همان‌جا است . محمد بن خلف گويد : برخى روايت كرده‌اند كه پيش از پيدايش بغداد ، گورستان مجوسيان در همان نقطه بوده است . « 2 »\r\nهمو : المنتصر محمد بن جعفر در شهر سامرا درگذشت . وى در همان شهر به دنيا آمده بود و نخستين كس از خليفگان عباسى است كه گورش هويدا شد . وى در هنگام مرگ بيست و چهار سال داشت . « 3 »\r\nگويم : نمايان شدن گور وى از آن رو بود كه مانند ديگر عباسيان در شمار ستمگران نبود .\r\nبلاذرى در پيكار مردم مدينه با مسلم بن عقبه ، پيش از يزيد : در حرّه با هم روبه‌رو شدند ، و تمام مردم مدينه حتى چهارصد تن از مردان دارين بحرين كه پيشه‌ى عطارى داشتند ، بيرون آمدند . آن‌ها گفتند : ما را كه بازرگان هستيم ، چه به اين كار ! اما آنان را نيز رهسپار پيكار كردند و پرچم به دستشان دادند و البته نخستين كسانى بودند كه شكست خوردند . آنان پرچم‌هاى خود را كه فرو افتاده بود ، با سنگ‌هايى كه بر گرد آن چيدند ، سر پا نگه داشتند و خود روانه شدند . ديده‌بانان چون ديدند كه پرچم آنان در فراز است ، چندان در پاى آن جنگيدند كه مردم مدينه در آستانه‌ى نابودى افتادند . مسرف مىپرسد : واىِ شما ، اين درفش از آن كيست ؟ پاسخ مىدهند : از آنِ عطارهاى دارين . مىگويد : مرا چه به عطاران ! چون مسرف از كار اهل حرّه فارغ مىشود ، در نامه‌اى به يزيد وضعيت آنان را گزارش مىدهد و يزيد به كارگزارش در بحرين مىنويسد كه از مردم دارين چهل‌هزار درهم تاوان بستاند . « 4 »\r\n\r\n\r\n","description":"","footnote":"\r\n( 1 ) . عرائس المجالس 124 ؛ نيز بنگريد به : الكامل 4 / 124 و انساب الاشراف 5 / 339\r\n( 2 ) . تاريخ بغداد 1 / 125\r\n( 3 ) . همان 2 / 121\r\n( 4 ) . انساب الاشراف 5 / 333 .\r\n","page_name":" 259 ","page_number":259},
  {"content":"\r\n\r\nسيوطى : معزالدوله نخستين كس از ديلميان بود كه بر عراق فرمان راند . وى خبرچينان را در بغداد پراكند و كشتىگيران و شناگران را برانگيخت و جوانان بغدادى چندان به كار كشتى و شنا شدند كه يك جوان شناگر بغدادى ، آتشدانى به دست مىگرفت و ظرفى بر آن مىنهاد و گوشت مىپخت و در همان حال از رود مىگذشت . « 1 »\r\nفيروزآبادى : تستر بر وزن جُندب ، نام شهرى است . و ششتر ( با دو شين نقطه‌دار ) تغييريافته‌ى همان است . و دروازه اين شهر نخستين دروازه‌اى است كه پس از توفان برپا شد . « 2 »\r\nبلاذرى : نصر گويد : ظُفر ( با ضمه و سكون ) نام جايى در كنار شميط ميان مكه و شام از مسير سرزمين فزاره است . ام‌قرفه در آن‌جا كشته شد . وى كه دوازده پسر داشت ، مردم را بر ضد پيامبر ( ص ) مىشورانيد . در نبرد بزاخه نيز مردم را برمىانگيخت . سپاه طليحه نزد او گرد آمدند و خالد او را كشت و سرش را نزد ابوبكر فرستاد و او آن را بياويخت . و به گمان آنان ، در تاريخ اسلام ، اين اولين سرى است كه آويخته شد . « 3 »\r\nمحدث نورى ( در روايات فضيلت مساجد ) : امام صادق ( ع ) فرمود : بر مبناى نقشه‌اى كه آدم ترسيم كرد ، مرز مسجد كوفه ، آخر بازار سرّاج‌ها است . پرسيدند : پس چه كسى آن را دگرگون كرده است ؟ فرمود : پيش از همه ، توفان آن را تغيير داده است ، سپس ياران كسرى و نعمان و سرانجام زياد بن ابىسفيان . « 4 »\r\nگويم : شايد ابن ابىسفيان از افزوده‌هاى ناسخان باشد .\r\n\r\n\r\n","description":"","footnote":"\r\n( 1 ) . تاريخ الخلفاء 1 / 286\r\n( 2 ) . القاموس المحيط 356\r\n( 3 ) . معجم البلدان 4 / 60\r\n( 4 ) . مستدرك وسائل الشيعة 3 / 400 .\r\n","page_name":" 260 ","page_number":260},
  {"content":"\r\n\r\n\r\nفصل هفتم : ساخت و ساز\r\n\r\n","description":"","footnote":"","page_name":" 261 ","page_number":261},
  {"content":"\r\n . \r\n","description":"","footnote":"","page_name":" 262 ","page_number":262},
  {"content":"\r\n\r\nبلاذرى : اولين كسى كه پل كوفه را بنا نهاد ، مردى از تيره‌ى عَبّاد از قبيله‌ى جعفى در دوران جاهليت بود . اين پل پس از چندى فرو ريخت و در جاى آن پلى ديگر ساختند . در دوران اسلامى نخست زياد و پس از وى ابن‌هبيره و در پى آنان ، خالد قسرى و يزيد بن عمر بن هبيره آن را بازسازى كردند . پل كوفه پس از دوران امويان بارها ترميم شد . « 1 »\r\nهمو ، از حسن بن صالح : اولين مسجد جامعى كه در سواد بنا شد ، مسجد مدائن بود كه سعد آن را ساخت . پس از آن توسعه پيدا كرد و به دست حُذيفه استحكام يافت . « 2 »\r\nنيز : گفته‌اند : اولين كسى كه نهر ميمون وكيل را جارى كرد « زُبيده » همسر هارون بود . اين رود از روستايى به نام ميمون سرچشمه مىگرفت . « 3 »\r\nاولين كسى كه در مصر اتاقكى بلند بنا نهاد ، خارجة بن حذاقه « 4 » بود كه عمر به عمرو نامه‌اى نوشت و فرمان ويرانى آن را داد [ زيرا مىخواست از آن‌جا به اندرونى همسايه‌هايش نظر بيندازد 
  ] . « 5 »\r\nابن‌اثير : نخستين طلايى كه كعبه بدان آراسته شد از آن‌جا بود كه چون عبدالمطلب از حفر چاه زمزم فراغت يافت ، دو آهوى ساخته‌شده از طلا را ديد كه مردان قبيله‌ى جُرهُم آن دو را در آن‌جا به خاك سپرده بودند . « 6 »\r\n\r\n\r\n","description":"","footnote":"\r\n( 1 ) . فتوح البلدان 281\r\n( 2 ) . همان 384\r\n( 3 ) . همان 285\r\n( 4 ) . در پاره‌اى از منابع : حذافة\r\n( 5 ) . بنگريد به : الحاوى للفتاوى 1 / 116 . افزوده‌ى داخل قلاب در متن نيامده ، اما در منابع تاريخى دليل دستور عمر را چنين گفته‌اند .\r\n( 6 ) . الكامل 2 / 14 .\r\n","page_name":" 263 ","page_number":263},
  {"content":"\r\n\r\nدر روايت است كه گفته‌اند : ابوقبيس را به اسم مردى مذحجى ناميده‌اند كه ابوقبيس خوانده مىشد ، و اولين كسى بود كه بر فراز آن كوه گنبدى برافراشت . « 1 »\r\nگفته‌اند : هنگامى كه بيصر بن حام درگذشت ، وى را در جايى از ابوهرميس دفن كردند و گويند كه آن‌جا نخستين محل در سرزمين مصر است كه كسى در آن به خاك سپرده شده است . « 2 »\r\nحموى : احساء شهرى است در بحرين « 3 » كه شناخته‌شده و نامور است . اولين كسى كه سرزمين احساء را آباد ساخت و پيرامونش را دژبندى كرد و آن را به صورت قصبه‌اى براى هجر در آورد ، ابوطاهر قرمطى بود . « 4 »\r\nهمو : انبار : شهرى است بر كرانه‌ى فرات در غرب بغداد و نخستين كسى كه آن را آباد كرد شاپور ذوالاكتاف فرزند هرمز بود ، و سفاح اولين فرمانرواى عباسى بود كه به بازسازى آن پرداخت و كاخ‌هايى در آن بيفراشت و تا آن زمان كه بمرد ، در آن‌جا زيست . « 5 »\r\nطبرى : گفته‌اند : اولين نشانه‌هاى دورانديشى كه در شاپور ذوالاكتاف ديده شد ، در زمان كودكى وى بود ، آن‌گاه كه شبى در كاخ از خروش مردمان بيدار شد و چون سبب را جست ، او را گفتند كه هياهوى مردم از آمدوشد فراوان آنان بر پل دجله است . پس فرمان داد تا پلى ديگر نيز بنا كنند تا يكى از آن دو براى آيندگان باشد و يكى براى روندگان .\r\n\r\n\r\n","description":"","footnote":"\r\n( 1 ) . معجم البلدان 1 / 80\r\n( 2 ) . همان 82\r\n( 3 ) . لفظ بحرين پيش از اسلام و حتى لااقل تا قرن هفتم هجرى قمرى به همه‌ى سرزمين ساحل جنوبى خليج فارس از بصره تا عمان اطلاق مىشده و مشتمل بر قطيف و كويت و هجر بوده و بعداً به مجمع‌الجزاير بحرين ( بحرين كنونى ) تخصيص يافته است . ريشه‌ى لفظ بحرين معلوم نيست ، و اين‌كه اين لفظ را تثنيه‌ى لفظ عربى بحر و به معنى دو بحر شمرده‌اند صحيح نمىباشد . بنگريد به : دائرةالمعارف فارسى ، غلامحسين مصاحب 1 / 391 .\r\n( 4 ) . همان 112\r\n( 5 ) . همان 257 .\r\n","page_name":" 264 ","page_number":264},
  {"content":"\r\n\r\nمردم از تيزبينى كودك شادمان شدند و نقل شده است كه هنوز آفتاب آن روز غروب نكرده بود كه دومين پل در كنار پل اول فراز آمد . « 1 »\r\nبلاذرى به نقل از هشام كلبى : اولين سرايى كه در بصره بنا شد ، خانه‌ى نافع بن حارث بود ، و به دنبال آن ، خانه‌ى معقل بن يسار مزنى . « 2 »\r\nحموى : ابن‌مقفع گويد : پس از توفان نوح ، نخستين دژى كه در زمين ساخته شد ، دژهاى شوش و شوشتر بود . دانسته نيست كه سازنده‌ى دژهاى شوش و شوشتر و ابلّه كيست . « 3 »\r\nطبرى : هارون الرشيد اولين كسى بود كه در استراحت‌گاه نيمروزى تابستانش دو سقف فراز كرد . او شنيده بود كه خاندان كسرى براى پناه گرفتن از گرماى آفتاب ، هر روز نماى بيرونى خانه‌هايشان را گِل‌اندود مىكنند ، پس او نيز سقف اتاقى را كه هر نيمروز در آن به استراحت مىپرداخت ، دولايه كرد . « 4 »\r\nهمو : چون منصور خواست بغداد را بنا كند ، گفت : بهترين جا براى ساختن شهر همين‌جا است ؛ زيرا مىتوان ما يحتاج را از فرات و دجله و شمارى از رودخانه‌هاى محلى گرفت ؛ امرى كه سربازان و آحاد مردم توانِ كمتر از آن را ندارند . پس نقشه‌ى آن را كشيد و بناى آن را اندازه كرد و اولين خشت آن را با دست خويش بنهاد و گفت : به نام خدا ، و سپاس از آنِ خدا  قالَ مُوسى لِقَوْمِهِ اسْتَعِينُوا بِاللَّهِ وَ اصْبِرُوا إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ وَ الْعاقِبَةُ لِلْمُتَّقِينَ  « 5 » « زمين را به هر يك از بندگانش كه خواهد به ارث رساند و سرانجام از آن پرهيزكاران است » . سپس گفت : به بركت خدا ، بسازيد . « 6 »\r\n\r\n\r\n","description":"","footnote":"\r\n( 1 ) . تاريخ الامم و الملوك 2 / 55\r\n( 2 ) . فتوح البلدان 342\r\n( 3 ) . معجم البلدان 3 / 280\r\n( 4 ) . تاريخ الامم و الملوك 8 / 356\r\n( 5 ) . اعراف 128\r\n( 6 ) . تاريخ الامم و الملوك 7 / 617 .\r\n","page_name":" 265 ","page_number":265},
  {"content":"\r\n\r\nدر خبر است كه اهل كتاب او را گفتند : ما در كتاب‌هاى خويش چنين مىيابيم كه مردى به نام مقلاص شهر معروف به زوراء را ميان دجله و فرات برمىافرازد ؛ اما هنگامى كه آن را بسازد و رديفى بنا كند ، شكافى از جانب حجاز پديد آيد و او بنا را رها كند و به بازسازى آن ويرانى پردازد ، و چون رو به پايان نهد ، باز شكافى سهمگين‌تر از جانب بصره پديدار شود ، ولى بىدرنگ دگرباره آن را بسازد و به پايان رساند . آن‌گاه عمرى دراز كند و سلطنت در تبار وى بماند . منصور گفت : به خدا قسم ؛ من همانم . در كودكى مرا مقلاص مىخواندند ، ولى ادامه ندادند . « 1 »\r\nگويم : دو شكاف عبارت باشد از دو حادثه‌اى كه از جانب محمد و ابراهيم فرزندان عبدالله بن حسن رخ داد و اركان حكومت منصور را لرزاند .\r\nحموى : بنىسعد ادعا مىكنند كه دارالعجله پيش از دارالندوه برپا شده است و مىگويند : اولين سرايى كه قريشيان در مكه فراز آوردند همان بود . « 2 »\r\nيعقوبى : اولين سرايى كه در مكه بنا شد دارالندوه بود كه قصىّ آن را ساخت . او نخستين كس از فرزندان كعب بن لؤى بود كه به پادشاهى رسيد . « 3 »\r\nهمو ( در بيان چگونگى ساخت كعبه به دست قريش ) : اولين كسى كه بر آن كلنگ كوبيد وليد بن مغيره مخزومى بود ، سپس خاك آن را برداشتند تا به پايه‌هايى رسيدند كه ابراهيم ( ع ) ريخته بود . آن‌گاه چون صخره‌اى از آن‌جا برداشتند ، رها شد و به جاى خود بازگشت و آن را بگرفتند . « 4 »\r\nابن‌سعد ، در باب هيئت جهينه : و نقشه‌ى مسجد آنان را ترسيم كرد و آن نخستين مسجد در مدينه بود كه برايش نقشه كشيدند . « 5 »\r\n\r\n\r\n","description":"","footnote":"\r\n( 1 ) . تاريخ الامم و الملوك 615\r\n( 2 ) . معجم البلدان 2 / 422\r\n( 3 ) . تاريخ اليعقوبى 1 / 239\r\n( 4 ) . همان 2 / 19\r\n( 5 ) . الطبقات الكبرى 1 / 251 .\r\n","page_name":" 266 ","page_number":266},
  {"content":"\r\n\r\nيعقوبى : وليد كسى را با سيصدهزار دينار نزد خالد قسرى كه عهده‌دار امور مكه بود گسيل داشت . پس ورق‌هايى از طلا ضرب شد و آن‌ها را بر در خانه‌ى كعبه و ستون‌هاى داخل آن و چهار گوشه‌ى و ناودان آويختند و او نخستين كسى بود كه در روزگار اسلامى كعبه را با طلا آراست . « 1 »\r\nهمو : وليد نخستين كسى بود كه بيمارستان و مهمانسرا ساخت و اولين كسى بود كه براى نابينايان و بينوايان و جذامىها جيره‌ى غذايى تعيين كرد و از كسانى بود كه قتل عصيان‌گران را رواج داد و اهل ديوان را شمارش كرد و نام تعداد بسيارى از آنان را كه شمارشان به بيست‌هزار تن مىرسيد حذف كرد و اولين كسى بود كه افطارى دادن ماه رمضان در مساجد را به راه انداخت و آن قدر در روزهاى دوشنبه و پنج‌شنبه روزه گرفت كه بدان معتاد شد و اولين كسى بود كه به تهمت و گمان كسانى را كيفر داد و مردان بسيارى را با اين بهانه بكشت . « 2 »\r\nهمو : هنگامى كه ابن‌زبير ساختمان كعبه را به پايان برد ، بيرون و درون آن را عطرآگين كرد و بدين ترتيب وى نخستين كسى بود كه به چنين كارى پرداخت و آن را با پارچه‌ى كتان سپيد پوشانيد . « 3 »\r\nهمو : زبيده به سال 190 ق . حج گزارد . در آن سال مردم را تشنگى توان‌سوزى فرا گرفت ، و او چاه زمزم را كه ريسمانش هجده ذراع بود كف‌شكنى كرد ؛ و نه ذراع ديگر از خاك كف آن برداشت تا آبش فزونى يابد . اين نخستين بارى بود كه حفارى زمزم تجديد مىشد . « 4 »\r\nمسعودى : قريش كعبه را ساختند و ديوارهايش را بالا آوردند و چوب‌هايى كه را براى ساخت آن خواسته بودند از كشتىاى كه دريا به ساحل آنان آورده بود خريدند . اين كشتى همان بود كه پادشاه روم آن را از قلزم مصر به حبشه فرستاده بود تا در آن‌جا به نام\r\n\r\n\r\n","description":"","footnote":"\r\n( 1 ) . تاريخ اليعقوبى 2 / 284\r\n( 2 ) . همان 290\r\n( 3 ) . همان 429\r\n( 4 ) . تاريخ اليعقوبى .\r\n","page_name":" 267 ","page_number":267},
  {"content":"\r\n\r\nوى كنيسه‌اى بسازند . چون اين كارها به پايان رسيد و به حجرالاسود رسيدند ، در اين‌كه چه كسى آن را در جاى خود گذارد با هم به كشمكش پرداختند ، اما سرانجام همداستان شدند كه به اولين كسى كه از باب بنىشيبه وارد شود رضايت دهند .\r\nنخستين كسى كه به چشم همه‌ى آنان بيامد پيامبر ( ص ) بود كه به دليل سنگينى و استوارى و راستگويى و پرهيز از زشتىها وى را امين مىناميدند . پس او را به داورى در ميان خويش خواندند و به قضاوت او گردن نهادند . حضرت بالاپوش خود را پهن كرد و سنگ را برداشت و در ميان آن گذاشت و به چهار تن از قريشيان ، يعنى عتبة بن ربيعه عبشمى ، اسود بن عبدالمطلب اسدى ، ابوحذيفه مخزومى و قيس بن عدى سهمى فرمود تا هر يك گوشه‌اى از عبا را بگيرند . آنان چنين كردند تا سنگ از زمين بلند شد و آن را به نزديك جاى خود بردند . حضرت خود سنگ را برداشت و در حضور همه‌ى قريشيان آن را در جاى خود نهاد .\r\nاين اولين جايى بود كه كردار و فضيلت حضرت آشكار شد . يكى از قريشيان حاضران شگفت‌زده از اين رفتار آنان و اين‌كه همگى به حرف كسى جوان‌تر از خويش گوش سپرده‌اند ، گفت : شگفتا از اين قوم شرافتمند و سرآمد و از اين كهنسالان و سالخوردگان كه به جوانى كم‌سن‌تر وكم‌مايه‌تر از خويش بگروند و او را سرور و داور خود گيرند . به لات و عزى قسم كه وى از آنان پيشى گيرد ، و بهره‌ها و مرزها را ميان ايشان تقسيم كند و از امروز كه بگذريم ، جايگاه و خبرى سترگ در انتظار او باشد .\r\nاختلاف كرده‌اند كه گوينده چه كسى بوده است ؟ گروهى بر اين باورند كه او ابليس بوده كه آن روز در ميان مردم به صورت مردى قريشى كه پيش‌تر درگذشته بود نمايان شده است و لات و عزى او را براى همين صحنه‌پردازى زنده كرده‌اند ، و گروهى بر اين اعتقادند كه او يكى از مردان و فرزانگان خودشان بوده كه تيزبينى داشته است . ابوطالب چون اين سخن را از گوينده شنيد كه در باره‌ى پيامبر ( ص ) و آينده‌ى حضرت پيش‌بينى كرد ، فرمود :\r\n ان لنا اوله و آخره * فى الحكم و العدل الذى لاننكره\r\nو قد جهدنا جهدنا لنغمره * فان يكن حقا ففينا اكثر\r\nهو قد عهدنا اوله و آخره \r\n« آغاز و انجام او از آن ما است ، و فرزانگى و دادورى او نزد ما شناخته است ، ما\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nكوشيده‌ايم كه خانه را آباد كنيم و آغاز و پايان آن را مىشناسيم ، پس اگر حقى باشد ، بيشترش از آن ما است . » « 1 »\r\nابن‌اثير در رخدادهاى سال 44 ق . : مروان در مدينه ، مقصوره « 2 » ساخت و او نخستين كسى بود كه در آن شهر بدين كار پرداخت . معاويه پيش‌تر و آن هنگام كه يكى از خوارج به او حمله برد ، در شام چنين كرده بود . « 3 »\r\nروايت است كه اولين بار ، توفان بود كه نقشه‌ى مسجد كوفه را دگرگون كرد . سپس ياران كسرى چنين كردند و آن‌گاه نعمان بن منذر و سرانجام زياد . « 4 »\r\nابن‌اثير در رخدادهاى سال 100 ق . : حنش بن عبدالله بن صنعانى از ياران على ( ع ) بود و چون كشته شد ، پيكرش را به مصر بردند . وى نخستين كسى بود كه نقشه‌ى مسجد جامع سرقسطه « 5 » را در اندلس كشيد . « 6 »\r\nبلاذرى : پيش از ظهور قصى ، قريشيان از چاهى كه لؤى بن غالب در بيرون مكه حفر كرده بود و از آبگيرها و حوضچه‌هاى بالاى كوه‌ها و از چاهى كه مرّة بن كعب آن سوى عرفه حفر كرده بود ، مىنوشيدند . سپس قصى چاهى كند و آن را عجول ناميد و آن اولين چاهى بود كه قريش در مكه حفر كرد . يكى از رجزخوانان حاجيان در باره‌اش گفته است :\r\n تروى على العجول ثم تنطلق * ان قصياً قد وفى و قد صدق\r\nبالشبع للناس و رى مغتبق \r\n« از عجول سيراب مىشوى و ره مىسپارى ، كه قصى وفا و راستى پيشه كرده و گرسنگى و تشنگى را هماره از مردمان زدوده است . »\r\n\r\n\r\n","description":"","footnote":"\r\n( 1 ) . مروج الذهب 2 / 272\r\n( 2 ) . اتاقكى در مسجد كه امام در آن بايستد . ر . ك : لغت‌نامه‌ى فارسى ، دهخدا\r\n( 3 ) . الكامل 3 / 446\r\n( 4 ) . الكافى 8 / 279\r\n( 5 ) . ساراكوزا در اسپانياى كنونى\r\n( 6 ) . الكامل 5 / 56 .\r\n","page_name":" 269 ","page_number":269},
  {"content":"\r\n\r\nو ديگرى سروده است :\r\n آب الحجيج طاعمين دسما * اشبعهم زبد قصى لهما\r\nو لبنا محضا و خبزا هشما \r\n« حاجيان آمدند با مزه‌ى چربى كه در كام دارند ؛ آنان روغن‌هاى قصى را بلعيده و از گرسنگى رهيده‌اند و با شيرى ناب و نانى تريدشده »\r\nگويا قصى از مهمانان خود با تريد پذيرايى مىكرده است . « 1 »\r\nهمو : اولين حمّامى كه در بصره مورد استفاده قرار گرفت ، حمام عبدالله بن عثمان ثقفى بود ، سپس حمام فيل وابسته‌ى زياد ، و پس از آن ، حمام مسلم بن ابىبكره . پدر مسلم از او پرسيد : تو چه كارى مىكنى كه هزينه‌هايت از برادرانت كمتر نيست ؟ گفت : اگر آن را فاش نكنى خواهم گفت . پدر قول داد كه آن را نمايان نكند . گفت : من از حمامى كه ساخته‌ام هر روز هزار درهم درآمد و دادوستد بسيارى دارم . چون بيمار شد و در بستر افتاد اداره‌ى حمام را به برادرش عبدالرحمان بن ابىبكره سپرد و او را از درآمد حمام آگاه كرد و برادر آن را آشكار ساخت و از پادشاه خواست كه خود نيز حمامى بسازد و اجازه گرفت . برادر ديگرش عبيدالله نيز همان درخواست را كرد و شاه به دو اجازه داد . پس از آن دو ، حَكم بن ابىالعاصى و سياه اسود و حصين عنبرى و ريطه دختر زياد و لبابه جرشيه نيز خواستار احداث حمام شدند و شاه به آنان اجازه داد . منجاب ضبى نيز كه شعر زير را در باره‌ى حمامش سروده‌اند ، نيز موفق به اخذ اجازه شد .\r\n يا رُبّ قائلة يوماً و قد تعبت * كيف الطريق الى حمام منجاب \r\n« چه بسا روزى زنى رنجور بگويد : راه حمام منجاب از كجا است ؟ »\r\nپس از چندى ، مسلم بن ابىبكره به هوش آمد و از بستر بيمارى برخاست و مشاهده كرد كه درآمد حمامش رو به كسادى نهاده است . او پيوسته برادرش را كه اين راز را فاش\r\n\r\n\r\n","description":"","footnote":"\r\n( 1 ) . انساب الاشراف 1 / 51 .\r\n","page_name":" 270 ","page_number":270},
  {"content":"\r\n\r\nكرده بود ، نفرين مىكرد . « 1 »\r\nابن‌اثير از حَكم بن عيينه : پيامبر ( ص ) اولين بار در نيمروزى بود كه به مدينه رسيد . عمّار گفت : ناگزير بايد براى پيامبر ( ع ) سايه‌سارى بسازيم كه نيمروز خود را در آن بياسايد و نماز گزارد . پس سنگى چند فراهم آورد و مسجد قبا را بنا كرد و آن نخستين مسجدى بود كه بنا شد و عمّار آن را بساخت . « 2 »\r\nبحترى پيرامون ايوان كسرى گويد :\r\n و كأن اللقاءَ اولُ من أم - * - س و وشكَ الفراق أول أمس\r\nعمرَت للسرور دهراً فصارت * للتعزّى ربوعهم و التأسى \r\n« تو گويى ديدار در همين دو روز پيش بود و آستانه‌ى جدايى نيز همان روز . روزگارى آن را براى شادمانى فراز آوردند ، سرزمينشان اما امروز جايى شده است براى سوگوارى و پند و عبرت ديگران » . « 3 »\r\nشيخ كلينى از امام صادق ( ع ) : در روزگار جاهليت قريش خانه‌ى خدا را ويران كرد و چون خواست آن را بازسازى كند ، ميان قريش و ديگران كشمكش شد . يكى گفت : همه‌ى شما بايد پاكيزه‌ترين سرمايه خويش را بياوريد . سرمايه‌اى را نياوريد كه از راه گسستن پيوند خويشاوندى يا از حرام اندوخته‌ايد . چنين كردند و حساب ديگران از آنان جدا شد و خانه را ساختند تا به جاى حجرالاسود رسيدند . باز درگير شدند كه كدامشان سنگ را در جاى خود گذارد ، پس به داورى نخستين كسى كه از باب بنىشيبه در آيد رضايت دادند . پيامبر ( ص ) وارد شد و فرمود تا پارچه‌اى بگسترانند و خود سنگ را در ميان\r\n\r\n\r\n","description":"","footnote":"\r\n( 1 ) . فتوح البلدان 344\r\n( 2 ) . اسدالغابه 3 / 630\r\n( 3 ) . دو بيت از چكامه‌ى باشكوه و بلند 56 بيتى شاعر قرن سوم عرب ابوعبيده وليد بن عبيد طائى معروف به بحترى ، در وصف ايرانيان و ايوان مدائن . براى مطالعه‌ى متن قصيده بنگريد به : ديوان البحترى 2 / 56 . ترجمه‌ى فارسى آن را نيز بخوانيد در : مجله‌ى وحيد ، فروردين 1350 ، شماره‌ى 88 ، « قصيده‌ى بحترى و ترجمه‌ى آن به نثر » به كوشش دكتر على اصغر حريرى . .\r\n","page_name":" 271 ","page_number":271},
  {"content":"\r\n\r\nآن نهاد . آن‌گاه مردان هر قبيله گوشه‌هاى آن را گرفتند و آن را برداشتند و پيامبر ( ص ) با دست خويش آن را نصب كرد . « 1 »\r\nزبير بن به كار گويد : حُميد بن زهير بن حارث بن اسد به عبدالعزى اولين كسى بود كه خانه‌اى چهارگوش در مكه ساخت . پيش‌تر قريشيان هراسان از كيفر ، خانه‌هاى خود را بدون زاويه مىساختند تا با كعبه همسان نباشد . هنگامى كه حميد خانه‌اش را چنان ساخت ، رجزخوانان قريش اين گونه سرودند :\r\n اليوم يُبنى لحُميد بيتُه * إمّا حياته و إمّا موته \r\n« امروز براى حميد خانه‌اى ساخته مىشود ؛ يا زنده خواهد ماند يا خواهد مرد . »\r\nچون كيفرى نديد ، ديگر قريشيان نيز به پيروى از او خانه‌هايشان را چهارگوشه ساختند . « 2 »\r\nطبرى : اولين كسى كه فرش طبرى گسترد ، مهدى بود . پدرش دستور داده بود در رى بماند . در آن‌جا از طبرستان فرش طبرى به او پيشكش كردند . آن را گستراند و پيرامونش يخ و نى نهاد . چون به كنف مرطوب دست يافتند ، آن را در كنار فرش طبرى خوش داشتند . « 3 »\r\nابن‌اسحاق گويد : رسول خدا ( ص ) از حنين به نخله‌ى يمانيه رفت ، و از آن‌جا به قرَن ، و به مليح و از ليّه به بحرة الرغاء . در آن‌جا مسجدى ساخت و نماز گزارد و قاتلى را قصاص كرد و اين اولين مجازات قصاصى بود كه در روزگار اسلامى صورت پذيرفت . ماجرا اين بود كه مردى از بنىليث يكى از هذيليان را كشته بود . « 4 »\r\nابن‌اثير : اولين كسى كه كف مسجد را با ماسه فرش كرد ، عمر بود . « 5 »\r\n\r\n\r\n","description":"","footnote":"\r\n( 1 ) . الكافى 4 / 217\r\n( 2 ) . بنگريد به : فتح البارى فى شرح صحيح البخارى 8 / 329\r\n( 3 ) . تاريخ الامم و الملوك 8 / 179\r\n( 4 ) . السيرة النبوية 1 / 346\r\n( 5 ) . النهاية 1 / 134 .\r\n","page_name":" 272 ","page_number":272},
  {"content":"\r\n\r\n\r\nفصل هشتم : ادبيات و علوم\r\n\r\n","description":"","footnote":"","page_name":" 273 ","page_number":273},
  {"content":"\r\n . \r\n","description":"","footnote":"","page_name":" 274 ","page_number":274},
  {"content":"\r\n\r\nحموى : اولين كسى كه اوزان عروضى را استخراج كرد و به ضبط واژه‌ها پرداخت و سروده‌هاى عرب را قالب‌بندى كرد ، خليل بن احمد بود . « 1 »\r\nهمو : اولين كسى كه شنيدن حديث را در بصره پايه‌گذارى كرد ، خلف احمر بود كه نزد حمادِ راويه آمد و از او سماع حديث كرد . او در فرادهى ادب خود بسيار زفتى داشت . « 2 »\r\nصولى : روايت است اولين كسى كه نوشته‌هاى عبرى و سريانى و ديگر نوشته‌ها را نگاشت ، آدم ( ع ) بود و اولين كسى كه نگارش عربى را پديد آورد ، اسماعيل ( ع ) . « 3 »\r\nهمو : روايت شده است اولين كسانى كه نوشتن عربى را وضع كردند ، قومى از پيشينيان بودند كه نزد عدنان بن ادّ بن ادد « 4 » آمدند و نامشان ابجد و هوز و حطى و كلمن و سعفص و قرشت بود ؛ بنابراين ، نگارش عربى را بر پايه‌ى نام‌هاى ايشان بنا كردند و چون حرف‌هايى يافتند كه از نام‌هاى ايشان نبود ؛ شش حرف ث ، خ ، ذ ، ض ، ظ و غ را « حروف روادف » « 5 » ناميدند . « 6 »\r\n\r\n\r\n","description":"","footnote":"\r\n( 1 ) . معجم الادباء 3 / 1263 ؛ در متن عربى اين سخن و مورد بعدى ( با افزوده‌اى كه آن را به همين‌جا منتقل كرده‌ام ) ، از مروج الذهب نقل شده است ، ولى همين مطلب در جاى ديگرى از كتاب الاوائل به نقل از ياقوت حموى آمده و من آن را بر همين اساس به كتاب وى ارجاع داده‌ام .\r\n( 2 ) . همان 3 / 1255\r\n( 3 ) . ادب الكتّاب 28\r\n( 4 ) . نياى بيستم پيامبر « ص »\r\n( 5 ) . خط نبطى داراى 22 حرف بوده است ، . . . الفباى عربى هم مدت زمانى همين شكل و ترتيب را نگاه داشت ، منتها چون عرب‌ها [ داراى 
  ] پاره‌اى مخرج‌هاى تلفظاتى بودند كه در الفباى نبطى براى آن حروفى وجود نداشت ( مثل حروف پ ، چ ، ژ ، گ براى ما ايرانىها پس از اخذ الفباى عربى ) ناچار شش حرف تازه هم كه آن‌ها را « حروف روادف » مىخوانند بر آخر الفباى نبطى افزودند كه عبارت است از ( ث ، خ ، ذ ، ض ، ظ ، غ ) كه بعدها به صورت « ثخذ » و « ضظغ » در آخر « ابجد هوز » آمد و حتى بعدها در بعضى جاها « لام الف » را نيز به آخر الفبا افزودند و « ضظغ » چنان‌كه مىدانند به صورت « ضظغلا » در آمد . ر . ك : مقاله‌ى « ابجد ، هوز » سيد محمدعلى جمال‌زاده ، مجله‌ى يغما ، آبان 1340 شماره‌ى 160 ، ص 343\r\n( 6 ) . ادب الكتّاب 29 .\r\n","page_name":" 275 ","page_number":275},
  {"content":"\r\n\r\nشرقى بن قطاما گويد : اولين كسانى كه اين خط نگارشى ما را وضع كردند ، مردانى از قبيله‌ى طىّ بودند كه يكى از آن‌ها مرامر بن مرّه نام داشت . شاعر گفته است :\r\n تعلّمت ابجاد آل مرامر * و سوّدت اثوابى و لست بكاتب \r\n« حروف ابجد آل‌مرامر را فرا گرفتم ، اما چون نويسنده نبودم ، تنها جامه‌هايم را سياه كردم » .\r\nشاعر از اين رو ، حروف را آل‌مرامر خوانده است كه وى يعنى مرامر ، هر يك از فرزندان هشت‌گانه‌اش را به نام يكى از كلمات هشت‌گانه‌ى ابوجاد يعنى ابجد و هوز و . . . ناميده است . « 1 »\r\nنخستين كسى كه پيرامون نيكىهاى مردمان دوران خويش و سرايندگان عصر خود نگاشته‌اى گرد آورد ، على بن حسن باخرزى بود كه كتابش را « دمية القصر » « 2 » ناميد . پس از وى ، عمادالكتّاب بود كه كتابش را « خريدة القصر » « 3 » نام داد . در پى اين دو ، ثعالبى « يتيمة الدهر » « 4 » را نوشت و آن‌گاه « سلافة العصر » « 5 » نوشته شد و به دنبال آن ، ديگران بدين\r\n\r\n\r\n","description":"","footnote":"\r\n( 1 ) . صحاح اللغة 2 / 815\r\n( 2 ) . مقصود كتاب دمية القصر و عصرة اهل العصر ابوالحسن على بن الحسن بن على بن ابىالطيب الباخرزى ( متوفاى 467 ق . ) است . اين كتاب به سال 1414 ق . به كوشش دارالجيل بيروت در سه جلد چاپ شده است .\r\n( 3 ) . كتاب خريدة القصر و جريدة العصر عمادالدين ابوعبدالله محمد بن محمد صفى الدين بن نفيس الدين كاتب اصفهانى ( متوفاى 597 ق . ) كه با تحقيق و شرح محمد بهجة الاثرى و كمك دكتر جميل سعيد به سال 1375 ه - / 1955 م . در شمار انتشارات مجمع علمى عراقى به چاپ رسيده است .\r\n( 4 ) . منظور نويسنده‌ى محترم ، كتاب يتيمة الدهر فى محاسن اهل العصر نوشته‌ى ابومنصور عبدالملك بن محمد بن اسماعيل ثعالبى ( متوفاى 429 ق . ) است كه چاپ منقَّح آن به تحقيق دكتر مفيد محمد قمحية به سال 1403 ه - / 1983 م . در چهار جلد از سوى دارالكتب العلمية بيروت انتشار يافته است .\r\n( 5 ) . سلافة العصر فى محاسن الشعر بكل مصر از آثار صدرالدين على بن احمد بن محمد معصوم حسنى حسينى معروف به علىخان بن ميرزا احمد و نامور به ابن‌معصوم است كه در سال 1119 ق . درگذشته است .\r\nخواننده‌ى گرامى توجه دارد كه ترتيب زمانىِ درگذشت نويسندگان كتاب‌هاى يادشده با چينش تاريخى كتاب‌ها سازگارى ندارد . .\r\n","page_name":" 276 ","page_number":276},
  {"content":"\r\n\r\nكار پرداختند .\r\n[ ابوالحسن بن بشر 
  ] آمدى در سوگ معمّرى « 1 » گفته است :\r\n لقيتُ بالمعمرى يوم ثوى * اول رزء به آخر الادب\r\nكان على اعجمىّ نسبته * فضيلة من فضائل العرب \r\n« معمرى را روزى ديدم كه به خاك سپرده شد ؛ نخستين مصيبت براى اوج ادب . با ريشه‌اى كه در عجميت داشت ، فضيلتى از فضيلت‌هاى عرب بود » . « 2 »\r\nهمو : عمر بن ابىعمر قاضى اولين كسى است كه كتابى با عنوان « الفرَج بعد الشدة » فراهم آورده است . « 3 »\r\nجوهرى : يعرب بن قحطان ، نياى همه‌ى يمانىها اولين كسانى است كه به زبان عربى سخن گفت . « 4 »\r\nمبرّد : نخستين كسى كه دستور زبان عربى را تدوين كرد و به نقطه‌گذارى نسخه‌هاى قرآن پرداخت ، ابوالاسود دوئلى بود . آن‌گاه عنبسة بن معدان مهرى معروف به عنبسة الفيل ، دانش نحو را از او آموخت ، ميمون اقرن به شاگردى او پرداخت ، ابن ابىاسحاق حضرمى آن را از او فرا گرفت ، و عيسى بن عمر نزد وى درس خواند ، و در پى آنان ، خليل ، سيبويه و اخفش كه نامش سعيد بن مسعده بود ، به‌ترتيب استاد و شاگرد\r\n\r\n\r\n","description":"","footnote":"\r\n( 1 ) . ابوالعباس محمد بن احمد معمرى به گفته‌ى ياقوت در معجم الادباء يكى از اساتيد و ناموران حوزه‌ى علم نحو و معاصر و دانش‌آموخته‌ى مكتب زجّاج بود . شعرى متوسط داشت و بيشتر عمرش را در بصره زيست و بين سال‌هاى 300 تا 350 در همان شهر درگذشت .\r\n( 2 ) . معجم الادباء 5 / 2328\r\n( 3 ) . همان 2097 ؛ دكتر احسان عباس ، مصحح كتاب در همين جا يادآورى كرده است كه البته در اين زمينه ، مدائنى و ابن ابىالدنيا پيشگام هستند .\r\n( 4 ) . صحاح اللغة ( ع‌رب ) 1 / 179 .\r\n","page_name":" 277 ","page_number":277},
  {"content":"\r\n\r\nيكديگر بودند . « 1 »\r\nنخستين نگارش حريرى از مقامات ، « مقامه‌ى حراميه » بود ، كه اينك چهل‌وهشتمين مقامه است . او آن را به انوشروان بن خالد وزير سلطان عرضه داشت و چون پسندش افتاد ، وى را فرمان داد تا نگاشته‌هايى همسان بدان بيفزايد . پس چنين كرد و مقامات را در پنجاه مقامه فراهم آورد . « 2 »\r\nهمو : محمد بن حسن رواسى نخستين فرد در ميان كوفيان است كه كتابى پيرامون نحو نگاشته او استاد فرّاء و كسائى است . « 3 » هنگامى كه سيبويه در الكتاب چيزى از كوفى باز مىگويد ، منظور او است . « 4 »\r\nاولين شعرى كه ابن‌دُريد در بيست‌سالگى گفت ، اين بود :\r\n ثوب الشباب علىّ اليوم بهجته * فسوف تنزعه عنى يد الكبر\r\nانا ابن‌عشرين ما زادت و لا نقصت * ان ابن‌عشرين من شيب على خطر \r\n« امروز جامه‌ى جوانى مايه‌ى شادمانى است . دست پيرى اما آن را از من خواهد ربود . من بى هيچ افزوده و كاسته‌اى ، بيست سال دارم ، و بيست‌ساله نيز در تيررس پيرى است » . « 5 »\r\nابن‌قتيبه : نخستين كسى كه با قلم نگاشت ، ادريس ( ع ) بود . اولين كسى كه بر نوشته‌ها تاريخ گذاشت و با گِل بر نامه‌ها مُهر زد ، عمر بود . « 6 »\r\n\r\n\r\n","description":"","footnote":"\r\n( 1 ) . الفاضل 5 ؛ نيز معجم الادباء 5 / 2141\r\n( 2 ) . معجم الادباء 5 / 2203 ؛ مقامه‌ى حراميه ، داستان پيرى گداپيشه و زبان‌آور است كه در مسجد محله‌ى بنىحرام بصره برخاست و قصه‌ى پرماجرايى از زندگى خود پرداخت و حريرى همان شب ، شنيده‌هاى خود از وى را به شيوه‌ى مقامه نوشت و آن را « المقامة الحرامية » ناميد . ر . ك : مقامات حريرى ، ترجمه‌ى فارسى ، پژوهش دكتر على رواقى . ص پانزده و 355 .\r\n( 3 ) . معجم الادباء 6 / 2572\r\n( 4 ) . همان 2486\r\n( 5 ) . همان 2490\r\n( 6 ) . المعارف 554 و 552 .\r\n","page_name":" 278 ","page_number":278},
  {"content":"\r\n\r\nحموى : اولين كسى كه پيرامون صرف افعال چيزى نگاشت ، ابن‌قوطيه بود و پس از او ابن‌قطاع سعدى . « 1 »\r\nگويا ابن‌خلكان گفته باشد : زياد نخستين كسى است كه در باب ناستودگىهاى كسان مطلبى نوشته است ؛ زيرا او مىدانست كه مردم وى را كه حرام‌زاده بود ، نكوهش مىكنند . « 2 »\r\nبلاذرى : عرب‌ها در شعر خود دروغ نمىبافتند . نخستين عرب‌زبانى كه شعرى به‌دروغ سرود ، مهلهل بود كه گفت :\r\n فلولا الريح اسمع من بحجر * صليل البيض تقرع بالذكور \r\n« اگر باد نباشد ، صداى چكاچك شمشيرها را كه بر هم كوبيده مىشود ، به گوش مردمان حَجر مىرسانم » .\r\nلاف‌زنى شاعر در اين است كه نبرد « 3 » در جايى بر كرانه‌ى فرات در سرزمين شام رخ داده ، و حَجر در يمامه است و اين دو ، ده روز با هم فاصله دارند\r\nاو نخستين كسى است كه شعر را لطيف كرد ، از اين رو ، وى را مهلهل ناميدند . « 4 » گفته‌اند : وى اولين قصيده‌سرا است .\r\n\r\n\r\n","description":"","footnote":"\r\n( 1 ) . معجم الادباء 6 / 2593\r\n( 2 ) . در انساب الاشراف 5 / 378 چنين آمده است : عبيدالله بن زياد نخستين كسى بود كه درخواست كرد تا مثالب گردآورى شود ، تا از اين رهگذر با گفته‌هاى مردم در باره‌ى خود مقابله كند .\r\n( 3 ) . اشاره به نبردى است چهل‌ساله به نام بسوس ميان تغلب و بكر كه با درگيرى به دليل كشته شدن شتر بانويى به نام بسوس آغاز شد و برادر شاعر نيز در آن به قتل رسيد .\r\n( 4 ) . شاعر مورد نظر ، عدى بن ربيعه يكى از شاعران دوره‌ى جاهلى است و در معناى « مهلهل » و دليل نامگذارى وى سخن‌هايى مختلف و گاه متناقض گفته‌اند ؛ برخى آن را از « هلهلة الثوب » به معناى آشفتگى جامه ، و پريشان‌سرايى شاعر دانسته‌اند . برخى گفته‌اند از رقيق بودن و نازكى لباس و نازك‌خيالى او است ، و شمارى نيز بر اين باورند كه « ثوب هلهال » به معناى جامه‌ى سبك و نااستوار است و او را كه شعرى ناسره داشت ، از همين رو مهلهل ناميده‌اند . ر . ك : لسان العرب 14 / 231 ؛ الاغانى 4 / 148 .\r\n","page_name":" 279 ","page_number":279},
  {"content":"\r\n\r\nفرزدق گفته است :\r\nومهلهل الشعراء ذاك الاول « 1 »\r\n« . . . و مهلهل‌الشعراء ، همان نخستين كس » .\r\nاو دايى امرؤالقيس و اولين كسى بود كه چيزى ناممكن طلب كرد و خواست تا برادر كشته‌شده‌اش را به او بازگردانند و گفت :\r\n قل لبنى حصن يردّونه * أو يصبروا للسيلم الخنفقيق \r\n« بنىحصن را بگو يا او را بازپس دهند يا در رويارويى با شمشيرهاى آبدار شكيبا باشند » .\r\nاصحاب جمل و صفين در مطالبه‌ى بازگرداندن عثمان از او پيروى كردند . « 2 »\r\nابونواس نخستين شاعرى است كه در وصف شراب زياده‌روى كرد و چنين سرود :\r\n قال ابغنى المصباح قلت له اتئد * حسبى و حسبك ضوءها مصباحا\r\nفسكبت منها فى الزجاجة شربة * كانت له حتى الصباح صباحا \r\n« گفتا : بده چراغى ! گفتم : آرام گير كه من و تو را چراغ باده بسنده است . پس آشامه‌اى از آن را سرازير جام كردم ؛ چندان كه تا سپيده‌دمان ، سپيده‌ى او برقرار بود » .\r\nنيز گفت :\r\n ابن لى : كيف صرت الى حريمى * و نجم الليل مكتحل بقار\r\nفقلت له : ترفق بى ، فانى * رأيت الصبح من خلل الديار\r\nفكان جوابه أن قال : كلا * و ماصبح سوى ضوء العقار\r\nو قام الى الدنان فسد فاها * فعاد الليل مسدول الازار \r\n« با من بگو : چه سان به سراى من راه يافتى ، كه ستاره‌ى شب با قير بر ديده‌ى خود سرمه كشيده است . باده‌فروش را گفتم : با من مهربان باش كه من سپيده را از\r\n\r\n\r\n","description":"","footnote":"\r\n( 1 ) . مصراعى از قصيده‌ى فرزدق با اين مطلع :\r\nإن الذى سمك السماء بنى لنا / بيتا دعائمه أعز و أطول\r\n( 2 ) . الشعر و الشعراء 1 / 288 .\r\n","page_name":" 280 ","page_number":280},
  {"content":"\r\n\r\nدرون خانه بديدم . پاسخ داد و گفت : هرگز ، بامدادى به‌جز پرتو شراب در ميان نيست و آن‌گاه سوى خم روانه شد و دهانه‌ى آن را ببست ، و باز شب شد ، با همان دامان گسترده‌اش » .\r\nو او كسى است كه آرايه‌ى تشبيب « 1 » را از وصف خرابات به ستودن دلبر ديگرگون كرد ، و اين نكته از اين اشعار او فهميده مىشود :\r\n صفة الطلول بلاغة القِدم * فاجعل صفاتك لابنة الكَرم\r\nتصف الطلول على السماع بها * افذوا العيان كأنت فى العلم\r\nو اذا وصفت الشىء متبعا * لم‌تخل من غلط و من وهم \r\n« ستودن خرابات بلاغت دوران باستان است ، وصف را به دختر رَز گزين كن . خرابات را بر پايه‌ى شنيدن از آن‌ها وصف مىكنى ، مگر آن كه بيند در آگاهى چون تو است ؟ آن‌گاه كه به پيروى از كسان چيزى را وصف كنى ، از لغزش و گمان دور نخواهى ماند » .\r\nدر خبر است كه اولين سروده‌ى متنبى اين بود :\r\n لا الحلم جار به و لا بمثابه * لو لا ادكار وداعه و زياله \r\n« اگر خاطره‌ى وداع و هجران نبود ، شكيبايى بر او و چون او امكان نداشت » . « 2 »\r\n\r\n\r\n","description":"","footnote":"\r\n( 1 ) . تشبيب آرايه‌اى براى زيبايى درآمد قصيده است كه در آن ، پيش از ستايش ممدوح خويش ، به ذكر زن و اشتياق به وى و ياد روزگار جوانى مىپردازند و اين از تشبيب و افروختن آتش است و مجازاً به طور مطلق ابتداى قصيده‌ها را تشبيب نامند ؛ هرچند دربردارنده‌ى ذكر شباب هم نباشد . ر . ك : لغت‌نامه‌ى فارسى ، دهخدا .\r\n( 2 ) . زهرالآداب و ثمر الالباب 3 / 755 .\r\n","page_name":" 281 ","page_number":281},
  {"content":"\r\n\r\nهمان از حصرى : مسلم بن وليد مشهور به صريع الغوانى ، نخستين كسى است كه نكته‌هايى باريك به بديع درآورد و معانى را با آرايه‌هاى واژگانى و الا بياراست . طائى بر راه او رفته است .\r\nشيخ بهائى : ارسطو معلم اول ، در نخستين سال پادشاهى اردشير زاده شد . « 1 »\r\nبيضاوى : اولين كسى كه از هيئت و نجوم و حساب سخن گفت ، ادريس بود . « 2 »\r\nگفته‌اند : اولين شعرى كه ابونواس در كودكى سرود ، اين بود :\r\n حامل الهوى تعب * يستخفه الطرب\r\nان بكى يحق له * ليس ما به عجب\r\nتضحكين لاهية * و المحب ينتحب\r\nتعجبين من سقمى * صحتى هى العجب\r\nكلما انقضى سبب * منك جائنى سبب \r\n« هر كه را عشق باشد درد هم هست و شادى در نگاهش سبك آيد . اگر بگريَد روا باشد و هيچ جاى شگفتى نيست . تو سبكسرانه خنده مىزنى ، عاشق اما در آتش مِهر مىسوزد . تو از بيمارى من در عجبى و من از سلامت خويش در شگفت ! هر سببى كه از ميان برود ، دليلى ديگر از جانب تو به من رو مىكند » . « 3 »\r\nسيوطى : اولين شاعر نوپرداز دوران خود ، بشار بن برد است . سيبويه در الكتاب خود براى ابراز دوستى با او ، به پاره‌اى از سروده‌هاى وى استدلال كرده است ؛ او پيش‌تر سيبويه را بر اين كه به اشعارش استشهاد نمىكند نكوهيده بود . « 4 »\r\nهمو از رازى : نقل است كه اصل كتاب‌هاى نگاشته در نحو و لغت الكتاب سيبويه و العين خليل است . در اين‌جا ، اصل به معنى اول باشد .\r\n\r\n\r\n","description":"","footnote":"\r\n( 1 ) . الكشكول 1 / 189\r\n( 2 ) . در متن ، اين مطلب از تفسير بيضاوى نقل شده است . بنگريد به لطائف المعارف 4\r\n( 3 ) . المجموع اللفيف 56\r\n( 4 ) . الاقتراح 147 .\r\n","page_name":" 282 ","page_number":282},
  {"content":"\r\n\r\nابوالفرج اصفهانى : قس بن ساعده اولين كسى است كه بر بلندى خطبه خواند ، در خطبه‌اش « اما بعد » گفت و به هنگام سخنرانى بر شمشير يا عصايى تكيه زد . « 1 »\r\nهاشمى : اولين پديده از زنجيره‌ى خط عربى ، خط مصر باستان است كه خط فنيقى از آن سرچشمه گرفته است و خط آرامى و انواع خط مسند از صفوى « 2 » و ثمودى گرفته تا لحيانى در شمال و حميرى در جنوب جزيرةالعرب ، ريشه در خط فنيقى دارند . « 3 »\r\nگفته‌اند : زهير بن ابىاسلم مدّاح هَرِم بن سنان ذبيانى مرى بود ، اولين رفتارى كه از او ديد و و او را خوشايند افتاد ، چندان كه به ستايش او پرداخت ، اين بود كه چون ميان قبيله‌هاى عبس و ذبيان نبردى سخت درگرفت ، او و حارث بن عوف با پذيرش بالغ بر سه‌هزار شتر به عنوان ديه‌ى كشتگان ، براى سازش ميان آن دو كوشيدند . اين گونه شد كه زهير قصيده‌ى نامدار خود را كه يكى از معلّقات سبع است در وصف او سرود و پس از آن نيز زهير و هرم به ستايش و دهش متقابل پرداختند ؛ آن سان كه هرم سوگند خورد كه هر گاه زهير او را بستايد ، وى را عطايى دهد و چون بر او درود گويد ، برده‌اى يا برده‌زاده‌اى يا اسبى به او ببخشد . زهير از اين رفتار شرمنده شد و هر گاه او را در ميان مردم مىديد ، چنين مىگفت : « صبح همگى به‌خير ، جز هَرم ؛ و بهترين شما را استتثنا كردم » . « 4 »\r\nروايت است : اولين چيزى كه خداوند عزوجل بيافريد تا خلقش نوشتن را بدانند ، حروف الفبا بود ؛ بنابراين ، اگر با عصا بر سر مردى ضربتى وارد آيد و گمان آن رود كه او از سخن گفتن عاجز شده است ، بايد حروف الفبا را بر او عرضه كنند و به تعداد حروفى كه در اداى آن‌ها ناتوان شده است ، به او ديه بپردازند . « 5 »\r\nمسعودى : پيرامون اخبار صاحب زنج و نبردها و ماجراى او كتاب‌هاى بسيارى\r\n\r\n\r\n","description":"","footnote":"\r\n( 1 ) . الاغانى 15 / 162\r\n( 2 ) . منسوب به صفا در سوريه\r\n( 3 ) . جواهر الادب 2 / 20\r\n( 4 ) . جواهر الادب 46 ؛ نيز بنگريد به : الاغانى 10 / 454\r\n( 5 ) . تهذيب الاحكام 10 / 263 ؛ عيون اخبار الرضا ( ع ) 1 / 129 .\r\n","page_name":" 283 ","page_number":283},
  {"content":"\r\n\r\nنوشته‌اند ، اما اولين كسى كه گزارش او را نگاشته و از سرآغاز كار او و رفتنش به سرزمين بحرين تا رفتار او با اعراب خبر داده ، محمد بن حسن بن سهل خزاعى ، برادرزاده‌ى فضل بن سهل ذوالرياستين است . « 1 »\r\nاصمعى : چون از جرير در باره‌ى شعر ذوالرّمه پرسيدند ، گفت : پشكل آهو است ؛ سروده‌هاى ذوالرمه را چون اولين بار بشنوى شيرين است ، اما چون زياد خوانده شود رو به سستى مىنهد و هيچ زيبايى ندارد ؛ همانند پشكل آهوان كه در آغاز بوييدن ، به دليل گياهان پاكى كه خورده‌اند ، رايحه‌اى دارد ، ولى اگر آن را زياد بو بكشى آن رايحه از ميان مىرود . « 2 »\r\nصولى : مقصود محمد بن على بن حسين بن على ( ع ) از آن زبان عربى كه اولين بار اسماعيل ( ع ) بدان سخن گفت ، آن زبان شيوايى است كه قرآن بدان نازل شده است . « 3 »\r\nامرؤالقيس بن ربيعه كه از قبيله‌ى كليب بود ، وائل را مهلهل ناميد ؛ زيرا وى اولين كسى بود كه شعر را نرمى بخشيد . وقتى مىگويند : « شعر هلهل » ، يعنى شعر لطيف .\r\nصولى : حال ورّاقى را پرسيدند . گفت :\r\n اذا كنت بالليل لااكتب * فطوراً يبطّلنى مأكل\r\nو طوال النهار انا العب * فإن دام هذا على ما ارى\r\nو طوراً يبطّلنى مشرب \r\n« اگر در شب به سر برم از نوشتن پرهيز كنم ، و در طول روز هم به سرگرمى پردازم ؛ گاه خوراك مرا از كار باز دارد و گاه نوشاك به بطالتم اندازد ، اگر كارم بدين گونه سپرى شود ، اولين چيزى كه به ويرانى گذارد ، سراى من است . » « 4 »\r\nگويم : اگر در مصراع اول به جاى « از نوشتن پرهيز كنم » مىگفت : « لا اكسب » ( كسب\r\n\r\n\r\n","description":"","footnote":"\r\n( 1 ) . مروج الذهب 4 / 108\r\n( 2 ) . بنگريد به : مجمع الامثال 2 / 302\r\n( 3 ) . ادب الكتّاب 31\r\n( 4 ) . همان 97 .\r\n","page_name":" 284 ","page_number":284},
  {"content":"\r\n\r\nو كارى ندارم ) هر كارى را در بر مىگرفت .\r\nهمو : روايت است كه زياد نخستين كسى بود كه به نسخه‌بردارى از كتاب‌ها پرداخت . « 1 »\r\nنيز گويد : اولين كسى كه نوشت : « خداوند ما و شما را از بدى رهايى دهد » معاويه بود . « 2 »\r\nهمو : اولين كسى كه نوشت : « خداوند عمر اميرالمؤمنين را دراز دارد و عزتش را پايدار كند » سليمان بن وهب بود . « 3 »\r\nو گويد : در روزگار حجاج ، صالح بصرى براى زادان فروخ در ديوان كتابت مىكرد و او نخستين كسى بود كه از پيكارگران سياهه نوشت . « 4 »\r\nنيز گويد : نوشته‌اند : سلام عليكم ؛ زيرا نخست اسم‌هاى نكره را مىآورند و سپس معرفه‌ها را ؛ در اين‌جا هم با نكره آغاز كرده‌اند . اما در پاسخ آن را با « الف و لام » معرفه مىكنند و مىگويند : السلام عليك ؛ يعنى اين همان سلام آغازين است . « 5 »\r\nمسعودى : بابلىها شاهانى داشتند كه در بسيارى از كتاب‌ها و زيج‌هاى نجومى از آنان ياد شده است ؛ مانند خود نمرود و ديگر نمرودهاى پس از او ، سنحاريب و بخت‌نصر . پارسيان بر اين باورند كه پادشاهان بابلى جانشين شاهان پيشين آن‌ها و مرزبانان عراق و سرزمين‌هاى غربى آن بوده‌اند ؛ زيرا قلمرو پادشاهى آنان بلخ بوده و از آن‌جا به مدائن در خاك عراق كوچيده‌اند . اولين كسى كه چنين كرد خمانى دخت بهمن پسر اسفنديار « 6 » بود . « 7 »\r\n\r\n\r\n","description":"","footnote":"\r\n( 1 ) . همان 122\r\n( 2 ) . همان 151\r\n( 3 ) . ادب الكتّاب 163\r\n( 4 ) . همان 192\r\n( 5 ) . همان 225\r\n( 6 ) . گويا لقبش « خمانى » و نامش « شهرآزاد » بوده است . ر . ك : لغت‌نامه‌ى فارسى ، دهخدا ، مدخل شهرآزاد\r\n( 7 ) . التنبيه و الاشراف 92 .\r\n","page_name":" 285 ","page_number":285},
  {"content":"\r\n\r\nدر خبر است : اولين كس از شيعيان امامى كه فهرستى گسترده پديد آورد ، احمد بن حسين غضائرى بود . اولين كس از ايشان كه در باب درايه كتاب نوشت شهيد ثانى ( قدس سره ) بود . در آن ميان ، اولين كسى كه با چينش تاريخى كتابى رجالى نوشت ابن‌داوود بود « 1 » و اولين فردى كه به ترتيب حروف واژه‌نامه‌اى فراهم كرد جوهرى بود .\r\nيعقوبى : اخنوخ بن برد نخستين كسى است كه با قلم نوشت ؛ وى همان ادريس پيامبر ( ع ) است . « 2 »\r\nالنديم : اولين كتابى كه از جانب شيعيان پديدار شد كتاب الاصل از سُليم بن قيس هلالى بود ، « 3 » اما برقى در رجال خود ، زير مدخل عبيدالله حلبى آورده است : آن اولين كتابى است كه شيعه تصنيف كرده است . « 4 »\r\nگويم : ميان اين دو سخن مىتوان اين گونه جمع كرد كه كتاب عبيدالله تأليف بوده ؛ زيرا برقى هم گفته : « آن را تصنيف كرده است » و البته كه « اصل » و « تأليف » يكسان نيستند . افزون بر اين ، النديم هم گفته است : « ظهر » ( پديدار شد ) و اين منافاتى ندارد با اين كه پيش‌تر كتابى وجود داشته اما نمايان نبوده است .\r\nيعقوبى : يكى از شاهان هند « دابشِليم » است كه كتاب كليله و دمنه در روزگار او نوشته شد . نويسنده‌ى آن يكى از فرزانگان ايشان به نام « بيدپا » بود و كتاب را به گونه‌اى نمادين نگاشت تا بدان پند گيرند و خردمندان در آن بينديشند و از آن ادب آموزند . باب اول آن كتاب يعنى « شير و گاو » پيرامون پادشاهى است كه بدخواهان از خواص و ياران نزديك او ، به درگاهش سعايت كنند و پيرامون اين كه او چگونه بايد درنگ كند و در پذيرش گفتار سخن‌چينان شتاب نورزد . « 5 »\r\n\r\n\r\n","description":"","footnote":"\r\n( 1 ) . ر . ك : مقدمه‌ى رجال ابن‌داوود\r\n( 2 ) . تاريخ اليعقوبى 2 / 69\r\n( 3 ) . الفهرست ، جلد دوم ، جزء اول ، ص 69 ، مقاله‌ى ششم ، فن پنجم\r\n( 4 ) . رجال البرقى 23\r\n( 5 ) . تاريخ اليعقوبى 1 / 88 .\r\n","page_name":" 286 ","page_number":286},
  {"content":"\r\n\r\nهمو : آورده‌اند كه نخستين حكيمى كه كتاب نوشت و دانشى را گرد آورد بقراط فرزند مقليدس بن بقراط بود . حكيمان در پزشكى از فلسفه‌ى او بهره مىبرند و در شناخت به دانش او رجوع مىكنند . از كتاب‌هايش كتاب الفصول ، كتاب البلدان و المياه و الاهويه ، كتاب ماءالشعير و كتاب المعرفه است . « 1 »\r\nنيز گويد : نخستين كسى كه از اعداد و حساب و هندسه سخن گفت و الحان موسيقى را وضع كرد فيثاغورس بود كه در زمان پادشاهى به نام اگوستوس مىزيست و از دست او گريخت ، اما شاه به تعقيب وى پرداخت و فيثاغورس با گذر از دريا خود را به جزيره‌اى كه معبدى در آن قرار داشت ، رساند و شاه ساختمان معبد كه پناهگاه وى بود ، آتش زد . او شاگردى به نام ارشميدس داشت كه آينه‌هاى سوزان را اختراع كرد و با استفاده از آن ، كشتىهاى دشمن را در دريا به آتش كشيد . « 2 »\r\nهمو گويد : يكى از سروران فرزانگان كه پس از بقراط بيامد ، سقراط بود ؛ اولين كسى كه سخنانى حكميانه از او شنيده شده و به‌يادگار مانده است . آورده‌اند كه تيمائوس او را گفت : اى استاد ، چرا حكمت خويش را در دفاترى براى ما نمىنگارى ؟ و او چنين پاسخ داد : تو چه اطمينانى به پوست چهارپايان مرده دارى و چه اندازه به گوهرهاى زنده‌ى جاودان بدبين هستى ! دانش كه وسيله‌ى آن عنصرى عقلى است ، چگونه از كان نادانى بزايد ؟ « 3 »\r\nجوهرى در معناى واژه‌ى قاشره گويد : اولين مرحله از شكسته شدن سر است ، زيرا پوست را مىشكافد ( / تقشّر الجلد ) . قاشور نيز اسبى است كه در مسابقه به دنبال همه‌ى اسبان بتازد . سِكّيت هم به همين معنا است . « 4 »\r\nابوهلال به نقل از اشهب بن جميل : من اولين كسى هستم كه باعث شدم جرير و\r\n\r\n\r\n","description":"","footnote":"\r\n( 1 ) . همان 95\r\n( 2 ) . تاريخ اليعقوبى 119\r\n( 3 ) . همان 118\r\n( 4 ) . صحاح اللغة ( ق‌ش‌ر ) 2 / 792 .\r\n","page_name":" 287 ","page_number":287},
  {"content":"\r\n\r\nابن‌لجا به هجو يكديگر بپردازند . بدين سان كه اين شعر را براى جرير خواندم :\r\n تصطكّ ألحيها على دلائها * تلاطم الازد على عطائها \r\n« چنان مىلرزيد كه چانه‌هاى فروافتاده‌اش به دلوى كه از او آويخته بود كشيده مىشد ؛ آن سان كه ازد به گاه دهش بر خود مىلرزد » .\r\nتا اين بيت كه سروده است :\r\n تجرّ بالاهون من دعائها * جرّ العجوز الثنىَ من كسائها \r\n« با اندك فراخوانى به راه مىافتد ، مانند پيرزنى كه دامن شولاى خويش را برمىچيند » .\r\nجرير پرسيد : چرا نگفت : ( جرّ الفتاة طرفَى ردائها ) « مانند دوشيزه‌اى كه دوسوى رداى خود را برمىچيند ؟ »\r\nسراغ ابن‌لجا رفتم و او را از اين امر آگاه كردم ، گفت : به خدا قسم ، من با اين تعبير مىخواستم ناتوانى آن زن سالخورده را بيان كنم . همين امر شرّى را در ميان آنان پديد آورد . « 1 »\r\nاز سروده‌هاى مشهور ابوطالب اين است :\r\n الا ابلغا عنى على ذات بيننا * قريشا و خصا لؤى بن كعب\r\nالم‌تعلموا انا وجدنا محمداً * نبيا كموسى خط فى اول الكتب \r\n« هلا ، از سوى من حال ما را با قريش و به‌ويژه لؤى بن كعب برسانيد كه آيا نمىدانيد ما محمد را پيامبرى چون موسى يافته‌ايم كه نامش در اولين نوشته‌ها آمده است ؟ »\r\nگويم : با اين كه سروده‌ها و گفته‌ها و سخنان ابوطالب در اقرار به پيامبر ( ص ) متواتر است ، جاى شگفتى دارد كه برادران ما اسلام آوردن وى را نيز همچون نصوص فراوان و متواتر در باره‌ى فرزندش ، انكار مىكنند . ريشه‌ى اين امر را بايد در دشمنى آنان با اهل\r\n\r\n\r\n","description":"","footnote":"\r\n( 1 ) . الصناعتين 140 .\r\n","page_name":" 288 ","page_number":288},
  {"content":"\r\n\r\nبيت ( ع ) جست‌وجو كرد . اين جماعت هم اگر مانند معاويه مىتوانستند خويشاوندى و پيوند خانوادگى ايشان با پيامبر ( ص ) را انكار كنند ، اين كار را مىكردند .\r\nاز ابوتمام است :\r\n نقّل فؤادك حيث شئت من الهوى * كم منزل فى الارض يألفه الفتى\r\nما الحب الا للجبيب الاول * و حنينه ابداً لاول منزل \r\n« دل خود را هر جا كه خواهى ، عاشقانه اين سو و آن سو روانه كن ، كه عشق جز از آنِ محبوب نخست نيست . جوان در روى زمين با چه خانه‌هايى انس و الفت مىيابد ؛ اما همواره دريغاگوى اولين خانه است » .\r\nديك‌الجن اما درست بر خلاف سخن ابوتمام چنين گفته است :\r\n اشرب على وجه الحبيب المقبل * و على الفم المتبسم المتقبل\r\nشربا يذكّر كل حب آخر * غض و ينسى كل حب اول \r\n« بنوش به سلامتى هر محبوبى كه رو به سوى تو آرد ، و هر لب خندانى كه به شهد بوسه آميخته است ؛ نوشى كه شيدايىِ تازه و شادابى را به ياد تو مىآورد و عشق‌هاى آغازين را به فراموشى مىسپارد » .\r\nو در جمع اين دو ديدگاه گفته‌اند :\r\n انى لاحفظ عهد اول منزلى * ابداً و آلف طيب آخر منزل \r\n« من پيوسته ياد اولين سراى خويش را در خاطر زنده مىدارم و با رايحه‌ى خوش واپسين منزل الفت مىگيرم » .\r\nو بر خلاف اين گفته‌اند :\r\n الحب للمحبوب ساعة حبه * ما الحب فيه لآخر و لاول \r\n« شيدايى محبوب تنها همان گاهِ عاشقى است ، و عشق او را اول و آخرى نباشد » . « 1 »\r\nعبيد عنبرى گويد :\r\n و اول خبث الماء خبث ترابه * و اول خبث النجل خبث الحلائل \r\n« سرآغاز آلودگى آب ناپاكى خاك آن باشد ، و سرچشمه‌ى ناپاكى هر فرزند آلودگى\r\n\r\n\r\n","description":"","footnote":"\r\n( 1 ) . الصناعتين 418 .\r\n","page_name":" 289 ","page_number":289},
  {"content":"\r\n\r\nهمسران » . « 1 »\r\nديگرى پيرامون رازدارى گفته است :\r\n ولوقدرت على نسيان مااشتملت * لكنت اول من ينسى سرائره\r\nمنى الضلوع من الاسرار و الخبر * اذ كنت من نشرها يوما على خطر \r\n« اگر مرا ياراى آن بود تا رازها و خبرهايى را كه بدان آگاهى دارم از ياد ببرم ، اولين كسى بودم كه رازهايش را به فراموشى مىسپرد ؛ زيرا روزى از نمايان شدن آن‌ها احساس خطر مىكردم » . « 2 »\r\nالنديم : نوشته‌اى را به خط ابوالحسن بن كوفى خواندم : اولين كسى كه در باب ناستودگىهاى كسان كتاب نوشت زياد بن ابيه بود . چون بر او چيره شدند و به نسب وى دست يافتند ، اين كار را كرد و آن را به فرزندش سپرد و گفت : با اين نوشته پشتوانه‌اى از عرب‌ها براى خويش فراهم كنيد تا آنان ديگران را از شما بازدارند . « 3 »\r\nهمو : ابوالخير بن خمار در حضور ابوالقاسم عيسى بن على بود و از او در باره‌ى اولين كسى كه سخن از فلسفه گفت ، پرسيدم . چنين پاسخ داد : فرفوريوس صورى در كتاب تاريخ خود كه به زبان سريانى نوشته ، مدعى است كه نخستين تن از فيلسوفان هفت‌گانه « ثالس بن مالس امليسى » مىباشد . اما ديگران گفته‌اند : اولين كسى كه از فلسفه سخن گفت ، يوثاغورس است . فلوطرخس از همان كسان است كه مىگويد : بوثاغورس اولين فردى است كه فلسفه را بدين نام خواند . او رساله‌هايى معروف به « زرين‌نامه » دارد كه چون جالينوس از سر بزرگداشت و تكريم وى آن‌ها را با آب طلا نوشته\r\n\r\n\r\n","description":"","footnote":"\r\n( 1 ) . شعر را بنگريد در الحيوان 5 / 77\r\n( 2 ) . عيون الاخبار 1 / 98 بدون آوردن نام شاعر . اين دو بيت در لباب الآداب 241 ، ادب الدنيا و الدين 318 ، الحيوان 5 / 102 نيز آمده و در هيچ يك از مصادر يادشده نامى از سراينده‌ى آن برده نشده است .\r\n( 3 ) . الفهرست جلد اول ، جزء دوم ، ص 277 ؛ مقاله‌ى سوم ، فن اول .\r\n","page_name":" 290 ","page_number":290},
  {"content":"\r\n\r\nاست ، آن‌ها را چنين ناميده‌اند . « 1 »\r\nجوهرى در معناى واژه‌ى مهتجنه گويد : درخت خرمايى است كه براى نخستين بار تلقيح شده باشد . « 2 »\r\nالنديم : در روزگار باستان اسطرلاب سطحى هموار داشت و اولين كسى كه آن را ساخت بطلميوس بود . البته برخى گفته‌اند كه پيش از وى ساخته شده است ، كه به‌درستى دانسته نشود . اما نخستين كسى كه اسطرلاب را همسطح كرد ابيون بطريق بود .\r\nابزارها را در شهر حرّان مىساختند ، ولى در زمان حكومت عباسيان ، و از دوران مأمون بدين سو ، رو به فزونى نهاده و صنعتگران به توليد آن پرداخته‌اند . « 3 »\r\nجوهرى در معناى واژه‌ى علَقه گويد : جامه‌اى كوچك باشد ؛ يعنى پوشاكى كه براى كودكان استفاده مىشود . « 4 »\r\nشيخ در تهذيب گويد : اصمعى گفته است : اولين زخم از زخم‌هاى سر را خارصه نامند ؛ زيرا پوست را مىدرد و بيرون مىآيد ( تخرص / پاره مىكند ) . از همين باب است كه گفته‌اند : « خرص الثوب » ؛ يعنى خياط لباس را بريد . « 5 »\r\nاولين شعرى كه طَرَفه سرود ، هنگامى بود كه با عمويش به سفر رفت و تله‌اى گذاشت و چون خواست راهى شود ، چنين گفت :\r\n يا لكِ من قبّرة بمعمر * خلا لكِ الجوّ فبيضى و اصفرى\r\nقد رُفع الفخ فماذا تصبرى * و نقّرى ما شئت ان تنقّرى\r\nقد ذهب الصّياد عنك فابشرى * لابد يوماً أن تصادى فاصبرى \r\n« خوش باش اى چكاوك سرنهاده بر آبادى ، اينك فضاى پرواز براى تو آماده\r\n\r\n\r\n","description":"","footnote":"\r\n( 1 ) . همان جلد دوم ، جزء اول ، ص 152 ؛ مقاله‌ى هفتم ، فن اول\r\n( 2 ) . صحاح اللغة ( ق‌م‌ن ) 6 / 2217\r\n( 3 ) . الفهرست ، جلد دوم ، جزء اول ، ص 264 ، مقاله‌ى هفتم ، فن دوم\r\n( 4 ) . صحاح اللغة ( ع‌ل‌ق ) 4 / 1530\r\n( 5 ) . تهذيب الاحكام 10 / 289 .\r\n","page_name":" 291 ","page_number":291},
  {"content":"\r\n\r\nاست . تخم بگذار و آواز بخوان ، كه دام‌ها را برچيده‌اند ، پس شكيبايى از چه رو ؟ تا آن‌جا كه مىخواهى دانه بچين . و مژده‌ات باد كه شكارچى رفته است ، هر چند ناگزير روزى خواهد رسيد كه به دام افتى و شكار شوى ، اما شكيبا باش ! » « 1 »\r\nپس از حركت امام حسين ( ع ) ، وقتى ابن‌عباس با ابن‌زبير روبه‌رو شد كه امام مردم را از بيعت با او بازمىداشت و مىدانست كه تا امام در مكه است كسى با او بيعت نمىكند ، به همين شعر استناد كرد و اين مصراع را نيز بدان افزود كه :\r\nهذا الحسين خارج فاستبشرى\r\n« مژده‌ات باد كه حسين بيرون رفته است ! » « 2 »\r\nاما همان گونه كه در اصل شعر طرفه آمده است ، آن پرنده هم چندى بعد و در زمان حجاج شكار شد .\r\nثعالبى : اولين سروده‌ى سلّامى شعرى بود كه در ده‌سالگى آن را در مكتب سرود :\r\n بدائع الحسن فيه مفترقه * و اعين الناس فيه متفقه\r\nسهام الحاظه مفوّقة * فكل من رام لحظه رشقه\r\nقد كتب الحسن فوق عارضه * هذا مليح و حق من خلقه \r\n« نيكوهاى بديع در او چندان است و چشمان مردمان در باره‌اش همداستان . تير مژگانش به جان مىزند و بر هر كه بنشيند او را مىدرد . نيكى بر فراز پيشانىاش نوشته است كه اين نمكين باشد و آفريننده‌اش حق است » . « 3 »\r\nابن‌قتيبه : از ابوالاسود دوئلى در شمار شاعران ، تابعان ، محدثان ، بخيلان ، مفلوجان و لنگان ياد مىشود و او را از نحويان هم مىشمارند ؛ زيرا پس از على بن ابىطالب ( ع ) ، او اولين كسى است كه پيرامون نحو كتابى نوشته است . « 4 »\r\n\r\n\r\n","description":"","footnote":"\r\n( 1 ) . الشعر و الشعراء 1 / 184\r\n( 2 ) . مقاتل الطالبيين 111\r\n( 3 ) . يتيمة الدهر 2 / 467\r\n( 4 ) . الشعر و الشعراء 2 / 719 .\r\n","page_name":" 292 ","page_number":292},
  {"content":"\r\n\r\nالنديم : اولين كسى كه در روزگار امويان چيزى نوشت ، قُطبه بود كه قلم‌هاى چهارگانه را استخراج كرد و برخى را از ديگرى بيرون آورد . وى در روى زمين ، پرنويس‌ترين فرد به زبان عربى بود . پس از او ، ضحاك بن عجلان كاتب است كه در آغاز دوران عباسيان آمد و از قطبه بيشتر نوشت ، و به دنبال او از پرنويس‌ترين مردمان است . در پى آنان اسحاق بن حماد كاتب است كه به روزگار منصور و مهدى مىزيست . « 1 »\r\nهمو : گفته‌اند : اولين كسى كه پارسى را نوشت بيوراسب بود كه به ضحّاك ماردوش شهرت داشت .\r\nگفته‌اند : فريدون پسر آتبين بود كه چون زمين را ميان سه فرزندش سلم و تور و ايرج تقسيم كرد و يك‌سوم زمين را به هر يك سپرد ، نوشته‌اى در ميان آنان به‌جا گذاشت . اين نوشته در روزگار يزدگرد با ديگر گنجينه‌هاى پارسى نزد پادشاه چين بود . « 2 »\r\nنيز گفته‌اند : اولين كسى كه به پارسى نوشت جمشيد پسر ويونگهان بود كه از چهارجوهاى شوشتر به اسان مىرفت و پارسيان مدعى بودند كه او وقتى بر زمين چيره شود و آدميان و پريان رام او گردند ، و ابليس به تسخير او درآيد ، او را فرمان دهد كه هر چه در نهان دارد نمايان سازد . بدين ترتيب ، نوشتن را به او آموخت . « 3 »\r\nهمو : نخستين كسى كه كتاب‌هاى عياشى را به بغداد برد ، ابوالحسن قزوينى بود . « 4 »\r\nثعالبى : اولين نامه‌نگارى كه ميان ابوالفضل همدانى و خوارزمى رخ داد ، اين گونه بود :\r\nمرا از نزديكى خانه‌ى استاد ( كه عمرش دراز باد ) حال چنان باشد كه « مستى از باده‌ى گران به شادى آيد » ؛\r\nو از آسودگى ديدار او آن گونه كه « گنجشكى باران‌خورده آواز مستان سردهد » ؛\r\n\r\n\r\n","description":"","footnote":"\r\n( 1 ) . الفهرست ، جلد اول ، جزء اول ، ص 17 ، مقاله‌ى اول ، فن اول\r\n( 2 ) . همان 30\r\n( 3 ) . همان\r\n( 4 ) . همان 3 / 685 .\r\n","page_name":" 293 ","page_number":293},
  {"content":"\r\n\r\nو از درآميختن به دوستى او چنان كه « باده را با آبى شيرين بياميزند » ؛\r\nو از شادمانى روبه‌رو شدن با او آن سان كه « شاخه‌هاى نورسته به نسيمى برقصند » . « 1 »\r\nدر خبر است كه اين شعر از بستى باشد :\r\n تأخرت عن قوم و لا غرو اننى * سأسبقهم بالجد و الجد معوان\r\nو اول مقروّ من الكتب عنوان * ألستَ ترى العنوان يُكتب آخرا \r\n« از گروه باز ماندم ، ولى بىترديد با كوشش خود از آنان پيشى خواهم گرفت كه كوشش يارىگر باشد . آيا نمىبينى كه عنوان هر نامه‌اى را در پايان كار كتابت مىنويسند ، اما آنچه پيش از همه خوانده مىشود ، همان عنوان است ؟ »\r\nابن‌قتيبه : عايشه دختر طلحه ، كُثيّر شاعر را فراخواند و از او پرسيد : اى ابن ابىجمعه ، چه چيزى تو را به شعرگويى در باره‌ى عزّه واداشته است ، در حالى كه وى به آن زيبايى و نيكويى كه تو در سروده‌هاى خود وصفش كرده‌اى نيست . اگر بخواهى ، مىتوانى شعرهايت را براى كسى سزاوارتر بسرايى : من و همانند من ! عايشه با اين كار مىخواست او را بيازمايد . كثير گفت :\r\n اذا وصلتنا خلّة كى تزيلها * ابينا و قلنا الحاجبية اوّل \r\n« هر گاه دوستىاى به ما برسد كه او را از ميان ببرد ، آن را پس بزنيم و بگوييم : حاجبيه « 2 » پيش‌تر از همه است » .\r\nعايشه گفت : تو مرا دوست خود خواندى ، ولى به خدا مرا با تو دوستى نباشد ، و از وصل من با خويش سخن راندى ، در حالى كه حتى اگر تو خواسته باشى ، من اين را نخواهم . « 3 »\r\nمسعودى : سبب پديد آمدن حلف الفضول داستان مردى از زبيد يمن بود كه كالايى را به عاص بن وائل فروخته بود و در پرداخت پولش چندان كوتاهى كرد كه\r\n\r\n\r\n","description":"","footnote":"\r\n( 1 ) . يتيمة الدهر 4 / 296\r\n( 2 ) . نام ديگر عزّه است كه دلدار شاعر بود .\r\n( 3 ) . الشعر و الشعراء 1 / 499 .\r\n","page_name":" 294 ","page_number":294},
  {"content":"\r\n\r\nفروشنده از وصول وجه آن نوميد شد و از كوه ابوقبيس بالا رفت و رو به قريشيانى كه پيرامون كعبه نشسته بودند ، ندا در داد :\r\n يا للرجال لمظلوم بضاعته * ببطن مكة نادى الحى و النفرا\r\nان الحرام لمن تمت حرامته * و لا حرام كيومى لابس الغدرا \r\n« الا اى مردان ، به داد ستمديده‌اى رسيد كه در دل مكه كالايش را ستانده‌اند و از يار و ديار خود دور است . احترام كسى را باشد كه حرمت را پاس دارد ، اما آن كه مثل امروز جامه‌ى خيانت به تن كند ، حرمتى ندارد » .\r\nقريشيان به تكاپو افتادند و اولين كسى كه در اين باره كوشيد زبير بن عبدالمطلب بود . كار بدان‌جا انجاميد كه مردمان قريش در دارالندوه كه جايى براى گره‌گشايى و پيمان بود ، گرد آمدند و در پايان ، بنىهاشم و بنىعبدالمطلب و زهره و تميم و بنىحارث بن فهر همداستان شدند كه داد آن ستمديده را از ستمگر بستانند ، پس در خانه‌ى عبدالله بن جدعان پيمانى در اين باره بستند . زبير بن عبدالمطلب پيرامون همين ماجرا گويد :\r\n حلفتُ لنعقدن حلفاً عليهم * و ان كنا جميعا اهل دار\r\nنسميه الفضول اذا عقدنا * يعز به الغريب لذى الجوار\r\nو يعلم من حوالى البيت انّا * اباة الضيم نهجر كل عار \r\n« با اين‌كه همه اهل يك خانه هستند ، من اما قسم خوردم كه ميان آنان پيمانى استوار سازيم و به گاه بستن آن را فضول بناميم ، آن سان كه بيگانه به آشنا بنازد . همه‌ى كسانى كه بر گرد اين خانه‌اند مىدانند كه ما ستم را نمىپذيريم و از هر ننگى مىپرهيزيم » . « 1 »\r\nگويند : اولين كتابى كه شيخ طوسى آن را به رشته‌ى تصنيف كشيد ، النهايه بود و آخرينش المبسوط .\r\nسيوطى : معاذ بن مسلم شيعه‌اى از راويان جعفر است و از سرشناسان نحوى . او\r\n\r\n\r\n","description":"","footnote":"\r\n( 1 ) . مروج الذهب 2 / 270 .\r\n","page_name":" 295 ","page_number":295},
  {"content":"\r\n\r\nنخستين كسى است كه علم صرف را وضع كرد و اين كه كافيجى گفته است : واضع علم نحو معاذ بن جبل بوده ، نادرست است . او را هرّاء گويند ؛ زيرا جامه‌هايى هروى مىفروخت . « 1 »\r\nاشتباه كافيجى يا برخاسته از تشابه اسمى ميان آن دو بوده يا از آن‌جا كه وى انتساب اين دانش را به يك فرد شيعى نمىپسنديده ، عمداً دچار مغالطه شده و آن را به يك ناصبى نسبت داده است . آن نادان را به وضع علوم چه كار !\r\nهمو : محمد بن حسن بن ابىساره برادرزاده‌ى معاذ بود و اولين كسى كه پيرامون نحو ، مطلب نگاشت . « 2 »\r\nاولين كسى كه در باره‌ى خصلت‌هاى پسنديده و خصلت‌هاى ناپسند كتابى را به نگارش در آورد ، شيخ صدوق بود كه خود در آغاز كتابش به اين نكته اشاره كرده است . « 3 »\r\nبه گفته‌ى شيخ آقابزرگ تهرانى در الذريعه ، شيخ مفيد اولين كس از ميان ما بود كه در باب اصول فقه كتاب نوشت .\r\nابن‌داوود اولين كس از ميان ما بود كه كتاب رجال خود را با چينشى تاريخى مرتّب كرد .\r\nشهيد ثانى اولين كس از ما شيعيان بود كه در باره‌ى درايه كتاب نوشت .\r\nابن‌قتيبه : اغلب بن جشم رجزگو هم دوران جاهليت و هم روزگار اسلامى را درك كرد . وى كسى بود كه در آغاز ، خواه براى مفاخره و خويش‌بالى و خواه دشنام ، تنها يك يا دو بيت شعر مىگفت ، ولى سرانجام اشعار خود در بحر رجز را طولانى كرد . « 4 »\r\nصولى : اولين كسى كه نوشت : « از بنده‌ى خدا ، فلان كس ، اميرالمؤمنين » عمر بن\r\n\r\n\r\n","description":"","footnote":"\r\n( 1 ) . بغية الوعاة فى طبقات اللغويين و النحاة 2 / 291\r\n( 2 ) . بغية الوعاة فى طبقات اللغويين و النحاة 1 / 82\r\n( 3 ) . الخصال 1 / 1\r\n( 4 ) . الشعر و الشعراء 2 / 599 .\r\n","page_name":" 296 ","page_number":296},
  {"content":"\r\n\r\nخطاب بود . « 1 »\r\nابوهلال : گفته‌اند : نخستين كسى كه در شعر خود به آرايه‌ى تعطّف پرداخت امرؤالقيس بود كه گفت :\r\n الا اننى بال على جمل بال * يسوق بنا بال و يتبعنا بال \r\n« همانا كه من فرسوده‌اى هستم بر پشت شترى فرسوده ، فرسوده‌اى ساربان ما است و فرسوده‌اى از پى ما مىآيد . »\r\nولى اين شعر بر آن بنيادى نيست كه براى معناى تعطف نهاده‌اند ؛ زيرا تعطف آن است در يك بيت ، يك واژه با چند معنا تكرار شود ، اما در اين شعر همه‌ى واژه‌هاى « بال / بالى » در يك معنا يعنى همان ( فرسودگى ) به كار رفته و تنها اختلافشان در اين است كه هر كدام صفت چيزى قرار گرفته‌اند .\r\nشعر ديگر امرؤالقيس نيز همين وضعيت را دارد كه گفته است :\r\nعود على عود على عود خلق\r\n« چوبى بر چوبى بر چوبى پوسيده . »\r\nآرايه‌ى تعطف را بايد در اين شعر شمّاخ ملاحظه كرد كه گفت :\r\n كادت تساقطنى و الرحل ان نطقت * حمامة فدعت ساقا على ساق \r\n« شايد من و توشه‌ام را فرو بلغتاند ، اگر كبوترى به سخن آيد و فاخته‌اى را بر شاخ درختى فرابخواند . »\r\nساق اول به معناى قمرى يا فاخته‌ى نر است و ساق دوم به معناى شاخه‌ى درخت . « 2 »\r\nدر ديوان عمر بن ابىربيعه است :\r\n قالت على رقبة يوما لجارتها * ما تأمرين فان القلب قد تبلا\r\nو هل لى اليوم من اخت مواسية * منكن اشكو اليها بعض ما فعلا \r\n\r\n\r\n","description":"","footnote":"\r\n( 1 ) . ادب الكتّاب 144\r\n( 2 ) . الصناعتين 419 .\r\n","page_name":" 297 ","page_number":297},
  {"content":"\r\n\r\n فراجعتها حصان غير فاحشة * برجع قول و لبّ لم‌يكن خطلا\r\nفاقنى حياءك فى ستر و فى كرم * فلست اول انثى علقت رجلا\r\nلاتذكرى حبّه حتى اراجعه * انى سأكفيكه ان لم‌امت عجلا \r\n« روزى شرمگنانه همسايه‌اش را گفت : چه فرمايى ؟ كه دل نيز گاه به بيمارى افتد . امروز آيا مرا در ميان شما خواهرى همدل هست تا برخى از كرده‌هاى آن مرد را به‌شكايت نزد او برم ؟ دوشيزه‌اى پاك با گفتارى نه از سر سستى پاسخش داد : شرم خويش را كرامندانه و پوشيده پاس بدار كه تو نخستين بانويى نيستى كه مردى را به دام خويش كشانده‌اى . عشق او را به ياد مياور و هويدا مكن ، تا آن‌گاه كه من خود سراغ او را بگيرم و اگر شتابان راهى ديار مرگ نشوم ، خود تو را بسنده باشم . » « 1 »\r\nهمو :\r\n صاح اقصر فلست اول آلف * قد عداه عن الفه الاقدار\r\nبعد قرب قد شط عنه المزار * و تناءى عنه الحبيب فأضحى \r\n« فرياد زد : سخن كوتاه كن كه تو نخستين كسى نيستى كه انس گرفته‌اى و دست روزگار او را از انيس خويش دور كرده است و دلدار از او دور شده و پس از دوره‌اى نزديكى ، تربتش نيز از وى فاصله گرفته است » .\r\nابن‌سكيّت : فرّاء مدعى است كه اولين خطاى لفظى كه در عراق شنيده شد ، اين بود كه گفتند : « هذه عصاتى » . او گويد : منظورشان اين بود كه « هذه عصاى » . « 2 »\r\nابوالفرج اصفهانى : مروان بن ابىحفصه بر يكى از مردم يمامه به نام باهلى گذشت كه براى گروهى شعرى را در مدح مروان بن محمد مىخواند . گفت : پيش از آن‌كه مروان را ببيند ، او را كشته‌اند . سرآغاز شعر اين بود :\r\n مروان يا ابن‌محمد انت الذى * زيدت به شرفا بنومروان \r\n« مروان ، اى فرزند محمد تو همانى كه مروان‌زادگانت با تو شرافت افزودند » .\r\n\r\n\r\n","description":"","footnote":"\r\n( 1 ) . ديوان عمر بن ابىربيعه 270 ، جابه‌جايى ابيات چهارم و پنجم بر اساس منبع صورت گرفته است .\r\n( 2 ) . اصلاح المنطق 213 .\r\n","page_name":" 298 ","page_number":298},
  {"content":"\r\n\r\nشعر را پسنديد و به خانه‌ى باهلى رفت و گفت : چكامه‌ات را شنيدم ، اما مروان كه درگذشته و روزگارش سپرى شده است ؛ آيا شعرت را به من مىفروشى تا از آن تقليد كنم ؟\r\nاين براى تو كه بينوا هستى بهتر از اين است كه براى خودت بماند . گفت : آرى . پرسيد : چند ؟ گفت : سيصد درهم . گفت : فروختم . درهم‌ها را پرداخت و او را سوگند داد كه شعرش را سه‌طلاقه كند و پيمان‌هاى سخت از او گرفت كه ديگر آن اشعار را از خود نداند و نخواند . سوى خانه رفت و چند بيت آن را دگرگون كرد و واژه‌هايى بر آن افزود و آن را در ستايش معن فراهم آورد و به تقليد آن بيت اول چنين سرود :\r\n معن بن زائدة الذى زيدت به * شرفا الى شرف بنوشيبان \r\n« معن بن زائده كسى است كه شيبانىها به سبب او شرف بر شرف مىافزايند . »\r\nو آن را براى معن فرستاد ، پاداشى گران ستانيد و نزد وى ارج يافت و روزگارى را نزد او سپرى كرد و سرمايه‌اى اندوخت و به رفاه رسيد . معن نخستين كسى بود كه نامش را فراز آورد و او را بزرگ داشت . « 1 »\r\nهمو : مروان بن ابىحفصه پس از دوران معن بن زائده بر مهدى وارد شد و مديحه‌اى براى او خواند . مهدى پرسيد : تو كيستى ؟ گفت : شاعر و بنده‌ى تو ، مروان بن ابىحفصه . گفت : تو همان نيستى كه گفته است :\r\n اقمنا باليمامة بعد معن * مقاما لانريد به زوالا\r\nفقد ذهب النوال فلا نوالا * و قلنا اين نرحل بعد معن \r\n« پس از روزگار معن ، ما را در يمامه جايى بده كه نخواهيم از كف ما بيرون شود . و گفتيم : پس از معن كجا رويم ؟ كه دهش از ميان رفته است و جايى براى دهش نيست . »\r\nتو خود پنداشته‌اى كه ديگر داد و دهشى نيست ، پس چرا به اميد بخشش تا اين‌جا آمده‌اى ؟ تو را نزد ما چيزى نباشد . پاى او را از اين‌جا بيرون كشيد . سرانجام او را بيرون راندند .\r\n\r\n\r\n","description":"","footnote":"\r\n( 1 ) . الاغانى 10 / 300 .\r\n","page_name":" 299 ","page_number":299},
  {"content":"\r\n\r\nيك سال بعد ، فروتنى كرد و با گروهى از شاعران كه سالى يك بار به درگاه خليفه مىرفتند ، بر او وارد شد و پس از نفر چهارم يا پنجم اين شعرش را خواند كه :\r\n طرقتك زائرة فحى خيالها * بيضاء تخلط بالجمال دلالها\r\nقادت فؤادك فاستقاد و مثلها * قاد القلوب الى الصبا فامالها \r\n« بانويى به ديدارت آمد و در سراى تو را زد ، رؤياى او را درود بگو ، كه سپيدبانويى است و كرشمه‌هايش با زيبايى درآميخته ، دل را تو برده و دل در پى آن افتاده كه چون اويى دل‌ها را به بازىهاى كودكى مىكشاند و كژومژ مىكند » .\r\nحاضران سراپا گوش شدند و او تا اين‌جا ادامه داد كه گفت :\r\n هل تطمسون من السماء نجومها * باكفكم او تسترون هلالها\r\nاو تجحدون مقالة عن ربكم * جبريل بلغها النبى فقالها\r\nشهدت من الانفال آخر آية * بتراثهم فاردتهم ابطالها \r\n« آيا با دستان خويش ستاره‌ها را از پهنه‌ى آسمان مىرباييد ، يا ماه را پنهان مىكنيد ، يا سخن خداى خويش را كه جبرئيل براى پيامبر آورده ناديده مىگيريد كه در واپسين آيه‌ى سوره‌ى انفال به ميراث آنان گواهى داد و شما مىخواهيد بر آن خط بطلان كشيد ؟ »\r\nمهدى شگفت‌زده از آنچه شنيد ، فراز نمازگاه خويش را واگذاشت و تا فرش مسجد فرود آمد و پرسيد : چند بيت است ؟ گفت : صد بيت . فرمود تا صدهزار درهم به او بدهند . اين نخستين صدهزار درهمى بود كه در روزگار عباسيان به شاعرى دادند .\r\nروزگارى سپرى شد و هارون الرشيد بر تخت نشست . مروان همراه شاعران بر او وارد شد و شعرى در ستايش او خواند . پرسيد : تو كيستى ؟ گفت : شاعر و بنده‌ى تو ، مروان . پرسيد : آيا همان كسى نيستى كه در باره‌ى معن آن شعرها را گفته است ، و همان دو بيت پيشگفته را خواند و گفت : دستش را بگيريد و بيرونش كنيد ، نزد ما براى تو چيزى نيست . سرانجام بيرونش كردند . چند روز بعد ، باز فروتنى كرد و به دربار رفت و چكامه‌اى را خواند كه در آن مىگويد :\r\n لعمرك ما انسى غداة المحصّب * اشارة سلمى بالبنان المخضب \r\n\r\n","description":"","footnote":"","page_name":" 300 ","page_number":300},
  {"content":"\r\n\r\n و قد صدر الحجاج الا اقلهم * مصادر شتى موكبا بعد موكب \r\n« به آيين خودت سوگند كه من آن بامداد محصّب « 1 » را كه سلمى با انگشتان حناكرده‌اش اشاره كرد از ياد نمىبرم ، آن‌گاه كه جز اندكى ، همه‌ى حاجيان بار بسته و كاروان از پس كاروان راهى جاهاى گونه‌گونى شده بودند » .\r\nهارون را خوش آمد و پرسيد : اين چكامه‌ات چند بيت است ؟ گفت : شصت ( يا هفتاد ) بيت . دستور داد به شمار هر بيت آن هزار درهم به او بپردازند . شيوه‌ى مروان تا هنگام مرگ همين بود . « 2 »\r\nهمو : ابن‌اعرابى گويد : مروان سراغ معن را گرفت و برايش چنين سرود :\r\n بنو مطر يوم اللقاء كأنهم * اسود لها فى بطن خفّان اشبل\r\nهم يمنعون الجار حتى كأنما * لجارهم بين المساكن منزل\r\nلهاميم فى الاسلام سادوا و لم‌يكن * كأولهم فى الجاهلية اول\r\nهم القوم ان قالوا اصابوا و ان دعوا * اجابوا و ان اعطوا اطابوا و اجزلوا\r\nو لايستطيع الفاعلون فعالهم * و ان احسنوا فى النائبات و اجعلوا \r\n« بنىمطر به هنگام ديدار شيرى را مانند كه در دشت خفّان روان است و بچه‌شيرانى چابك در پى او مىروند . آنان چنان پاس همسايه را مىدارند كه گويا همسايگانشان در ميان خانه‌هاى خودشان خانه دارند . بخشندگانى هستند كه در سايه‌ى اسلام به سرورى رسيده‌اند و در دوران جاهلى هم كسى با پيشگامان آنان برابرى نمىكرده است . مردمانى هستند كه اگر لب بگشايند درست گويند ، اگر آنان را فراخوانند پاسخ دهند ، اگر ببخشند پاكيزه و فراوان بخشند و هيچ كس را - حتى اگر در گرفتارىها نيكى كنند و پاداش دهند - ياراى آن نباشد كه كردار آنان را به جا آورد » .\r\nپس فرمان داد تا او را صله‌اى كرامند بخشيدند و او را خلعت داد و دستانش را پر كرد .\r\n\r\n\r\n","description":"","footnote":"\r\n( 1 ) . شِعبى است ما بين مكه و مدينه كه به سوى ابطح مىرود و جاى سنگريزه انداختن به مِنى . ر . ك : منتهى الارب\r\n( 2 ) . الاغانى 10 / 302 .\r\n","page_name":" 301 ","page_number":301},
  {"content":"\r\n\r\nبه گفته‌ى او اگر معن همه‌ى دارايى خود را به او مىداد ، حق وى را ادا نكرده بود .\r\nابن‌اعرابى نام شاعران را با او به پايان مىبرد . « 1 »\r\nهمو گويد : معن بر منصور وارد شد . منصور از او پرسيد : آيا تو به ابن ابىحفصه صدهزار درهم داده‌اى ، چون در وصف تو گفته است :\r\n معن بن زائدة الذى زيدت به * شرفا الى شرف بنوشيبان \r\n« معن بن زائده كسى است كه شيبانىها به سبب او شرف بر شرف مىافزايند . »\r\nگفت : هرگز ؛ بلكه آن مبلغ را براى اين شعرش دادم كه گفت :\r\n ما زلت يوم الهاشمية معلنا * بالسيف دون خليفة الرحمان \r\n« تو در نبرد هاشميه « 2 » همواره با شمشير نشان مىدادى كه از خليفه‌ى خداى رحمان دفاع مىكنى » . « 3 »\r\nابن عبدربه : ابن‌قتيبه گويد : مرا خبر داده‌اند كه يزيد بن خرّاق نخستين كسى بود\r\n\r\n\r\n","description":"","footnote":"\r\n( 1 ) . الاغانى 304\r\n( 2 ) . شهرى است كه سفاح اولين خليفه عباسى آن را در كوفه بنا كرد . توضيح آن‌كه چون خلافت به سفاح رسيد ، به كاخ ابن‌هبيره فرودآمد و ساختمان آن را به اتمام رسانيد و به شكل شهرى درآورد و هاشميه نام نهاد ، ولى اين نام در بين مردم شيوع پيدا نكرد و باز به اسم اولى آن يعنى ابن‌هبيره مىخواندند . خليفه را اين قضيه مطبوع طبع نبود و بدان جهت دست از آن مكان برداشت و در جاى ديگر شهرى ساخت و در آن‌جا سكونت گزيد ، ولى اين بار هم مقبول طبع او واقع نشد و در زمين انبار شهر معروف هاشميه را بنا كرد و بدان‌جا منتقل شد و تا آخر زندگى خود در همين شهر اقامت داشت و در همين‌جا هم به خاك سپرده شد . هنگامى كه جانشين او منصور به خلافت رسيد اين شهر ناتمام را به اتمام رسانيده ، پايتخت خود ساخت ، ولى پس از چندى شهر بغداد را بنا نهاد و پايتخت را بدان‌جا منتقل كرد . منصور عباسى ، عبداللّه بن حسن بن حسن بن على بن ابىطالب و اهل بيتش را در همين شهر هاشميه زندانى كرد . ( معجم البلدان ) . حمداللّه مستوفى صاحب نزهةالقلوب ، بناى شهر هاشميه را به على بن ابىطالب ( ع ) نسبت داده و گفته است كه ابوجعفر منصور دومين خليفه عباسى آن را به اتمام رسانيد و بر گرد آن بارو كشيد . ر . ك : لغت‌نامه‌ى فارسى ، دهخدا .\r\n( 3 ) . الاغانى 10 / 305 .\r\n","page_name":" 302 ","page_number":302},
  {"content":"\r\n\r\nكه در شعرش بر حال خويش مويه كرد و مرگ را به ياد آورد ، آن‌جا كه گفت :\r\n هل للفتى من بنات الدهر من راق * ام هل له من حمام الموت من واق\r\nقد رجّلونى و ما بالشعر من شعث * و البسونى ثيابا غير اخلاق\r\nو طيّبونى و قالوا ايما رجل * و ادرجونى كانّى طىّ مخراق\r\nو ارسلوا فتية من خيرهم حسبا * ليسندوا فى ضريح القبر اطباقى\r\nو قسموا الماء و ارفضّت عوائدهم * و قال قائلهم مات ابن‌خرّاق\r\nهوّن عليك و لاتولع باشفاق * فانما مالنا للوارث الباقى \r\n« آيا افسونگرى هست كه جوان را از دختران روزگار رهايى بخشد ، يا او را از يورش مرغان مرگ پاس دارد ؟ مرا به هيبت مردى درآوردند با گيسوانى كه هرگز آشفته نبود ، و جامه‌اى بر پوشانيدند كه تاروپودش پوسيدگى نداشت ، و بوى خوش بر من افشاندند و گفتند : چه زيبا مردى ! و چنانم پيچيدند كه گويا تومار مردى خوش‌اندام را پيچيده‌اند ، و گروهى از خوش‌نام‌ترين مردان را گسيل داشتند تا در سنگچين گورم را استوار دارند و آب پاشيدند و برگشتند و پراكنده شدند و يكى از آن ميان گفت : ابن‌خرّاق بمرد ! آرام باش و دلتنگى مكن كه دارايى ما از آنِ ميراث‌خوارانى است كه پس از ما مىمانند » . « 1 »\r\nهمو : اولين كسى كه اسب‌ها را به آهو و گرگ و شترمرغ تشبيه كرد و ديگر شاعران راه او را رفتند امرؤالقيس بود كه گفت :\r\n له ايطلا ظبى و ساقا نعامة * و ارخاء سرحان و تقريب تتفل\r\nكأن على المتنين منه اذا انتحى * مداك عروس او صلابة حنظل\r\nمكرّ مفرّ مقبل مدبر معا * كجلمود صخر حطّه السيل من عل \r\n« اسبى كه كفل‌هايى چونان آهو دارد و ساق‌هايى هم‌چون شترمرغ ، به سان گرگ يله است و روباه‌بچه‌اى را مىمانَد كه در خيزش‌هاى خود پاهايش را در جاى دست‌ها مىنشاند . چون آهنگ جايى را مىكند ، تو گويى بر پهلوى چپ و راست\r\n\r\n\r\n","description":"","footnote":"\r\n( 1 ) . العقد الفريد 3 / 201 .\r\n","page_name":" 303 ","page_number":303},
  {"content":"\r\n\r\nاو سنگ عطرسايى جهاز عروسان و حنظل‌كوب نهاده‌اند . پيش‌تازنده است و چموش و يورش‌آور و پس‌نشين ؛ همانند صخره‌اى كه سيل آن را از فراز كوه بغلتاند » . « 1 »\r\nمالك اشتر در ستايش فاتك بن فضاله گفته است :\r\n وفد الوفود فكنت اول وافد * يا فاتك بن فضالة بن شريك \r\n« فرستادگان آمدند و در آن ميان ، تو اى فاتك بن فضالة بن شريك ، نخستين كس بودى . » « 2 »\r\nابوالفرج اصفهانى : على بن جهم گويد : پدرم مرا در كتابخانه به زندان افكند و من به مادرم چنين نوشتم :\r\n يا امّنا افديك من امّ * اشكو اليك فظاظة الجهم\r\nقد سرّح الصبيان كلهم * و بقيت محصورا بلا جرم \r\n« مادرم ، فداى تو مادر گردم ، درشت‌خويى جهم را شكايت نزد تو مىآورم . تمام بچه‌ها آزاد شدند و من بىگناه در حصر مانده‌ام . »\r\nگويد : شعرها را كه اولين سروده‌هاى من بود ، سوى مادر فرستادم و او آن را با اين پيام به پدر داد كه به خدا اگر رهايش نكنى ، خود چونان جنگجويى بيرون مىآيم تا او را آزاد كنم .\r\nابراهيم بن مدبّر اين خبر را نقل كرده و گفته است : ابن‌جهم دروغگو است ، چيزى مانع او نشده است كه اين داستان را ببافد و در حالى كه اين شعر را در شصت‌سالگى گفته ، اظهار كند كه آن را در خردسالى سروده است ، تا بدين وسيله جايگاه خويش را بالا ببرد . « 3 »\r\n\r\n\r\n","description":"","footnote":"\r\n( 1 ) . همان 1 / 142\r\n( 2 ) . در كتاب ، اين شعر از « وقعة صفين » نصر بن مزاحم نقل شده است ؛ و نام شاعر نيز « اقيشر » ( كذا ) آمده كه با استفاده از ديگر منابع به « اشتر » تبديل گرديد . بنگريد به : الكامل 5 / 297\r\n( 3 ) . الاغانى 10 / 393 .\r\n","page_name":" 304 ","page_number":304},
  {"content":"\r\n\r\nهمو گويد : روزى مهدى بيرون آمد و حسين بن مطير با او روبه‌رو شد و اين شعر را برايش خواند :\r\n اضحت يمينك من جود مصورة * لا بل يمينك منها صور الجود \r\n« در دستان تو از بخشش صورتى نهفته است ؛ اما نه ، اين دستان تو است كه به بخشندگى هويت بخشيده است » .\r\nگفت : دروغ مىگويى ، اى تبهكار ، آيا با شعرهايى مثل اين ، كه براى معن بن زائده سروده‌اى ، در آن‌ها جايى هم براى ديگران گذاشته‌اى :\r\n المّا بمعن ثم قولا لقبره * سقتك الغوادى مربعاً ثم مربعا\r\nايا قبر معن كنت اول حفرة * من الارض خطت للسماحة مضجعا \r\n« نزد معن رويد و گورش را بگوييد : ابرهاى بامدادى ، باران از پى باران آبَت داده‌اند . اى تربت معن ، در اين خاك ، تو اولين شكافى هستى كه شكل گرفتى و بزرگوارى در دل تو آرام گرفته است . » « 1 »\r\nابن ابىالحديد ( در خويش‌بالىهاى هاشم و اميه ) : خالد بن يزيد اولين كسى بود كه مترجمان و فيلسوفان را عطا بخشيد و حكمت‌مداران و سالاران هر صنعتى را به خود نزديك كرد و كتاب‌هاى نجوم و پزشكى و كيميا و آيين جنگاورى و ادبيات و مهارت‌ها و حرفه‌ها را به عربى برگرداند . « 2 »\r\nابن‌سكّيت : فَرع بالاترين چيز است و فَرَع اولين نتاج شتر و گوسفند كه مردم دوران جاهلى آن‌ها را براى خدايان خويش قربانى مىكردند . « 3 »\r\nابن‌دريد : اولين كسى كه گفت « برح الخفاء » شقّ كاهن بود كه خود ماجرايى دارد . اگر كسى آن را به فتحه « برَح » بخواند به معناى نمايان شدن است ؛ يعنى آنچه پنهان بود نمايان شد و اگر كسى آن را به كسره « برِح » بخواند به معناى از ميان رفتن\r\n\r\n\r\n","description":"","footnote":"\r\n( 1 ) . الاغانى 16 / 284\r\n( 2 ) . شرح نهج البلاغه 1 / 258\r\n( 3 ) . اصلاح المنطق 39 .\r\n","page_name":" 305 ","page_number":305},
  {"content":"\r\n\r\nاست ؛ يعنى پوشش از ميان رفت . مانند آن‌كه مىگوييد : « ما برِحتُ من مكانى » ؛ يعنى از آن‌جا نرفته‌ام . « 1 »\r\nمبرّد : معن بن اوس گويد :\r\n لعمرك ما ادرى و انى لاوجل * على ايّنا تغدو المنية اول \r\n« به آيينت سوگند كه نمىدانم و هراسان هستم كه مرگ ، نخست بر كداميك از ما آشكار خواهد شد ! » « 2 »\r\nمسعودى : القاهر به محمد بن على عميدى خراسانى گفت : تو به گزارش روزگار عباسيان و طرفداران و پيروان آنان بسى آگاهى دارى ؛ مرا از منصور خبر ده . گفت : به خدا قسم اولين كسى بود كه ميان فرزندان عباس و خاندان ابوطالب جدايى افكند ، در حالى كه پيش‌تر وضعيتى يكسان داشتند .\r\nاو نخستين خليفه‌اى بود كه منجمان را به خود نزديك ساخت و به داورىهاى ستاره‌شناسى رفتار كرد .\r\nنوبخت منجم مجوسى همراه او بود و به دست او اسلام آورد . وى پدر همين نوبختيان است . ابراهيم فزارى سراينده‌ى قصيده‌اى در باره‌ى نجوم و هيئت با او بود ، چنان كه على بن عيسى اسطرلابى منجم هم در دربار او حضور داشت .\r\nاو نخستين خليفه‌اى بود كه برايش كتاب‌هايى از زبان‌هاى غيرعربى به عربى ترجمه شد ، كه از آن جمله است : كليله و دمنه ، كتاب سندهند « 3 » ، كتاب‌هاى ارسطو در منطق و جز آن ، كتاب مجسطى بطلميوس ، كتاب ارثماطيقى ، كتاب اقليدس ، و ديگر كتاب‌هاى باستانى از يونانى و رومى و پهلوى و پارسى و سريانى . اين آثار به دست مردم افتاد و در آن نگريستند و دانش آن را فرا گرفتند .\r\nدر روزگار او بود كه محمد بن اسحاق كتاب المغازى و السير و اخبار المبتدأ را\r\n\r\n\r\n","description":"","footnote":"\r\n( 1 ) . جمهرة اللغة 1 / 274\r\n( 2 ) . الكامل 2 / 157\r\n( 3 ) . عنوان عربى آن : دهرالدهور . يكى از گرايش‌هاى علمى فلكى هنديان .\r\n","page_name":" 306 ","page_number":306},
  {"content":"\r\n\r\nنوشت ؛ كارى كه پيش از آن نه گردآورى شده بود و نه شناخته بود و نه فراهم آمده بود .\r\nوى اولين خليفه‌اى بود كه وابستگان و غلامان خود را به كار گرفت و آنان را بر امور خود گماشت و ايشان را بر اعراب پيشى داد و همين كار را فرزندانش كه پس از او به حكومت رسيدند ، پى گرفتند و اين گونه بود كه عرب به فروپاشى افتاد و نابود شد و قدرتش از كف رفت و جايگاهش را از دست داد .\r\nچون خلافت به او رسيد در علوم نظر كرد ، در كيش‌ها به مطالعه پرداخت ، در انديشه‌ها خيره شد ، در گرايش‌ها درنگ كرد و به نگارش حديث دست يازيد ؛ چندان كه در روزگار او ، روايات مردم فزونى گرفت و دانش‌هاى آنان گسترش يافت .\r\nتا آن‌جا كه گويد : مهدى اولين كسى بود كه متكلمان اهل بحث و جدل را فرمود تا كتاب‌هايى در ردّ ملحدان بنويسند و چون در روزگار وى ، ملحدان و خيانتگران به دين فراوان شده بودند و با نشر كتاب‌هاى مانى و ابن‌دميان و مرقيون كه عبدالله بن مقفع و ديگران آن‌ها را از زبان پارسى و پهلوى به عربى برگردانده بودند و آشكارا به تبليغ باورهاى خويش مىپرداختند ، و ابن ابىالعوجا و حماد عجرد و يحيى بن زياد و مطيع بن اياس نگارش‌هايى عربى در تأييد آيين مانوى و ديصانى و مرقيون داشتند ، خود در كشتار آنان كوشيد .\r\nهارون الرشيد نيز اولين خليفه‌اى بود كه در ميدان به بازى چوگان پرداخت و به سوى هدف تير افكند و با توپ و راكت بازى كرد و بازيگرانى زبردست را سوى خود خواند و اين بازىها در ميان مردم رواج يافت . وى اولين كس در ميان خليفگان عباسى بود كه به شطرنج پرداخت و نرد باخت و بازيگران اين رشته را به دربار خود فرا خواند و برايشان مقررى نهاد و مردم دورانِ او را كه به شكوفايى رسيده بود ، ماه عسل خواندند .\r\nتا آن‌جا كه گويد : ام‌جعفر زبيده اولين كسى بود كه ابزارهايى سيمين و زرين و آراسته به گوهر براى خود گرفت و جامه‌هايى فاخر برايش فراهم آمد چندان كه بهاى پوشاك نگارين او تا پنجاه هزار دينار مىرسيد .\r\nزبيده نخستين كسى بود كه نوكران و كنيزان را به خدمت خويش گرفت و آنان نشسته\r\n\r\n","description":"","footnote":"","page_name":" 307 ","page_number":307},
  {"content":"\r\n\r\nبر چهارپايان اين سو و آن سو مىرفتند و نيازهاى او را فراهم مىآوردند و نامه‌هاى او را مىرساندند .\r\nهمو اولين كسى بود كه خيمه‌هايى از جنس نقره و آبنوس و صندل برافراشت و ميخ‌ها و قلاب‌هايى از سيم و زر و آراسته به پارچه‌هايى از سمور و ديبا و انواع حرير كبود و سبز و سرخ و زرد بر آن كشيد و موزه‌اى مرصّع به جواهر و شمع عنبر فراهم آورد و ديگران كارهاى او را سرمشق خود كردند .\r\nچون كار به فرزندش رسيد ، غلامانى هم‌چون كوثر و ديگران را پيش انداخت و آنان را برترى داد و جايگاهشان را بالا برد . چون ام‌جعفر ديد كه فرزندش دل به غلامان بسته است ، بر سر كنيزكان خوش‌اندام زيبارو دستار پيچيد و برايشان زلف نهاد و قبا بر تنشان كرد و كمربند بر ميانشان بست ، و چون سينه‌ها و ميانشان جلوه‌گر شد آنان را سوى پسر فرستاد و پيش روى او به آمدوشد پرداختند ، ايشان را پسنديد و دل به گرو آنان نهاد و به كارشان گرفت و آنان را « غلاميات » ناميد . « 1 »\r\nجوهرى : كشته‌شده را « واجب » هم مىگويند . شاعر گفته است :\r\n اطاعت بنوعوف اميراً نهاهم * عن السلم حتى كان اول واجب \r\n« عوفيان اميرى را پيروى كردند كه آنان را از سازش باز داشته بود ؛ تا جايى كه خودش اولين كسى بود كشته شد . » « 2 »\r\nابن‌قتيبه : تغلبيان شيفته‌ى يكى از معقات سبع ، يعنى چكامه‌ى عمرو بن كلثوم شدند و شاعران در وصف دلدادگى ايشان گفتند :\r\n الهى بنىتغلب عن كل مكرمة * قصيدة قالها عمرو بن كلثوم\r\nيفاخرون بها مذ كان اولهم * يا للرجال لشعر غير مسئوم \r\n« چكامه‌اى كه عمرو بن كلثوم سرود ، فرزندان تغلب را از هر كرامتى باز داشت ؛ آنان از آغاز همواره بدان فخر مىفروشند . واىِ آن مردان كه هنوز از اين شعر\r\n\r\n\r\n","description":"","footnote":"\r\n( 1 ) . مروج الذهب 4 / 223\r\n( 2 ) . صحاح اللغة 1 / 232 .\r\n","page_name":" 308 ","page_number":308},
  {"content":"\r\n\r\nبيزار نشده‌اند . » « 1 »\r\nجوهرى در حديث جمعه : وقتى گفته مىشود فلان كس « بَكَرَ و ابتكَرَ » بدين معنا است كه شتاب ورزيد و از اول خطبه در نماز حاضر شد . اين واژه از « باكوره » به معناى نوبر است . هم‌چنين است وقتى مىگويند : « نخيل بكور » ، يعنى خرماى نوبر . « 2 »\r\nجاحظ : گفته‌اند : اولين تلفظ خطايى كه در باديه شنيده شد ، اين بود كه گفتند : « هذه عصاتى » ، و اولين اشتباهى كه در گفتار عراقيان پيش آمد كسره دادن به ياء در جمله‌ى « حىّ على الفلاح » بود . « 3 »\r\nابن‌قتيبه : شاعرى گفته است :\r\n و لو عليك اتكالى فى الغذاء * لكنت اول مدفون من الجوع \r\n« در خوراك ، اگر پشتوانه‌ى من تو بودى ، اولين كسى بودم كه از گرسنگى به خاك سپرده مىشدم » . « 4 »\r\nابن عبدالبر ، از واقدى و استادانش : : اولين كسى كه در مدينه براى پيامبر ( ص ) كتابت كرد ، ابىّ بن كعب بود وى نخستين كسى بود كه در پايان كتابت ، مىنوشت : « اين را فلان كس نگاشت » . وقتى ابىّ حضور نداشت پيامبر ( ص ) زيد بن ثابت را فرا مىخواند . آن دو وحى و نامه‌هاى حضرت به مردم و واگذارىها و ديگر چيزها را مىنوشتند . « 5 »\r\nابن‌دريد : يكى از شاعران جاهلى گفته است :\r\n اؤمل ان اعيش و انّ نومى * به اول او باهون او جبار\r\nاو التالى دبار او فيومى * بمونس او عروبة او شبار \r\n\r\n\r\n","description":"","footnote":"\r\n( 1 ) . الشعر و الشعراء 1 / 230\r\n( 2 ) . صحاح اللغة ( ب‌ك‌ر ) 3 / 152\r\n( 3 ) . البيان و التبيين 2 / 151\r\n( 4 ) . عيون الاخبار 3 / 292\r\n( 5 ) . الاستيعاب 1 / 68 .\r\n","page_name":" 309 ","page_number":309},
  {"content":"\r\n\r\n« خوش دارم كه زنده باشم و همه‌ى روزهاى هفته را بخوابم » .\r\n« اول » : روز يكشنبه ، « اهون » : روز دوشنبه ، « جبار » : روز سه‌شنبه ، « دبار » : روز چهارشنبه ، « مونس » روز پنجشنبه ، « عروبه » : روز جمعه و « شبار » : روز شنبه است . « 1 »\r\nابوالفرج اصفهانى : عدى بن زيد اولين كسى بود كه در ديوان كسرى به عربى نامه‌اى نوشت و كسرى آن را براى پادشاه روم فرستاد . تا آن‌جا كه گويد : وى سپس به دمشق رفت و در آن‌جا شعر گفت و تا جايى كه به ياد دارم ، اين اولين سروده‌ى او است :\r\n ربّ دار باسفل الجزع من دو * مة اشهى الىّ من جيرون\r\nو ندامى لايفرحون بما نا * لوا و لايرهبون صرف المنون\r\nقد سقيت الشمول فى دار بشر * قهوة مرة بماء سخين \r\n« چه بسا كلبه‌اى در پايين درّه‌ى دومه ، براى من گواراتر از جيرون باشد . . و چه بسا اهميت هم‌نشينانى كه نه از يافته‌هاى خود شادمان هستند و نه از مرگ مىترسند ، من در خانه‌ى بشر قهوه‌اى تلخ آميخته با آب داغ نوشيده‌ام » . « 2 »\r\nو در پى آن ، اولين شعرى كه گفت ، اين بود :\r\n لمن الدار تعفت بخيم * اصبحت غيرها طول القدم\r\nما تبين العين من آياتها * غير نؤى مثل خط بالقلم\r\nصالحاً قد لفّها فاستوسقت * لف بازى حماما فى سلم \r\n« از آنِ كيست اين كهنه‌سرايى كه با خيمه‌هايى برافراشته و فرسوده در گذر روزگاران پوشيده است . نشانه‌هايى كه از آن به چشم آيد دور نيست و به نگاشته‌اى با قلم مىماند . نوشته‌اى درست كه به‌سامان آن را در تومار\r\n\r\n\r\n","description":"","footnote":"\r\n( 1 ) . جمهرة اللغة 3 / 1311\r\n( 2 ) . دومه جايى ميان شام و موصل است و با دومةالجندل فرق دارد . جيرون ساختمانى مسقف و مستطيل‌شكل در باب دمشق است كه اطراف آن سبزه‌زار بوده است . اكنون در شرقى جامع دمشق را باب جيرون مىنامند . خواننده‌ى گرامى توجه دارد كه آشفتگى شعر به اين دليل است كه بيت‌هايى از ميان اين قصيده حذف شده است . در پاره‌اى از منابع ، « قهوة مزة » آمده و آن را به معناى مى خوشگوار دانسته‌اند . شعر را بنگريد در : الاغانى 2 / 94 .\r\n","page_name":" 310 ","page_number":310},
  {"content":"\r\n\r\nپيچيده‌اند ، آن سان كه عقابى كبوترى را در چنگال خود در هم پيچد » . « 1 »\r\nسيرافى : عاصم گويد : نخستين كسى كه زبان عربى را نهادينه كرد ابوالاسود دوئلى بود . وى روزى در بصره نزد زياد آمد و گفت : من اين گونه مىبينم كه اعراب با غيرعرب‌ها آميخته شده‌اند و زبانشان دگرگونى يافته است ، آيا مرا رخصت مىدهى كه براى اعراب سخنى وضع كنم تا زبانشان را بشناسند و آن را استوارى بخشند ؟ زياد گفت : نه . عاصم گويد : آن‌گاه مردى نزد زياد آمد و اظهار داشت : « توفى ابانا و ترك بنونا » ( پدران ما را مرده‌اند و فرزندانى گذاشته است ) . پس زياد ، ابوالاسود را گفت : آنچه را كه پيش‌تر تو را از آن باز داشتم ، اينك براى مردم وضع كن .\r\nابوعبيده معمر بن مثنى گويد : اولين كسى كه زبان عربى را قانون‌مند كرد ابوالاسود دوئلى بود ، و پس از او ميمون اقرن ، عنبسة الفيل و عبدالله بن ابىاسحاق بودند . « 2 »\r\nالنديم : اولين كسى كه در روزگار امويان چيزى نوشت ، قُطبه بود كه قلم‌هاى چهارگانه را استخراج كرد و برخى را از ديگرى بيرون آورد . وى پرنويس‌ترين فرد به زبان عربى بود . پس از او ، ضحاك بن عجلان كاتب است كه در آغاز دوران عباسيان آمد و از قطبه بيشتر نوشت .\r\nدر پى آنان اسحاق بن حماد كاتب است كه به روزگار منصور و مهدى مىزيست . وى شاگردانى هم داشت . يوسف كاتب ملقّب به لِقوه‌ى شاعر نيز پرنويس بود و ابراهيم بن محسن بر نوشته‌هاى او افزود .\r\nاز اين كسان نيز به عنوان خوشنويسان خطوط اصلى كه كسى را ياراى نوشتن آن‌ها نبود ، نام برده‌اند : شقير خادم ، ثناء كاتب كه كنيز ابن‌فيوما بود ، عبدالجبار رومى ، ابرش ، سُليم خادم ، خادم جعفر بن يحيى ، عمرو بن مسعده ، احمد بن ابىخالد ، احمد كلبى كه كاتب مأمون بود ، عبدالله بن شداد ، عثمان بن زياد عائد ، محمد بن عبدالله مدنى و\r\n\r\n\r\n","description":"","footnote":"\r\n( 1 ) . الاغانى 2 / 396\r\n( 2 ) . اخبار النحويين البصريين 1 / 14 .\r\n","page_name":" 311 ","page_number":311},
  {"content":"\r\n\r\nابوالفضل صالح بن عبدالملك خراسانى . « 1 »\r\nسيرافى : زيدى در باره‌ى كسائى و يارانش گويد :\r\n كنا نقيس النحو فى ما مضى * على لسان العرب الاول\r\nفجاءنا قوم يقيسونه * على لغى اشياخ قطربّل\r\nفكلهم يعمل فى نقض ما * به يصاب الحق لايأتلى\r\nان الكسائى و اشياعه * يرقون فى النحو الى اسفل \r\n« پيش از اين ، نحو را با زبان عرب‌هاى نخستين مىسنجيديم ، اما گروهى آمدند كه آن را به واژگان سران قُطرَبُّل « 2 » سنجه مىزنند و همگى بدون استثنا بر خلاف راه درست رفتار مىكنند . كسائى و پيروانش در نحو پيش مىروند ، اما رو به پايين ! » « 3 »\r\nابوالفرج اصفهانى از نوفلى : چون كميت شعر گفت ، اولين چيزى كه سرود ، هاشميات او بود كه آن را آشكار نكرد . روزى نزد فرزدق رفت و گفت : تو سرور و شاعر مضريان هستى و من برادرزاده‌ات . فرزدق گفت : درست است ، تو برادرزاده‌ى من هستى ، اما چه مىخواهى ؟ گفت : بر زبانم چرخيد و شعرى سرودم ، دوست دارم آن را برايت بخوانم تا اگر آن را نيكو شمردى نمايانش كنم و اگر ناسره بود فرمان بدهى تا آن را پنهان دارم . تو نخستين كسى هستى كه اين راز را با او مىگويم . فرزدق گفت : انديشه‌ات كه نيكو است ، اميد آن دارم كه شعرت نيز همتاى آن باشد ، بخوان آنچه سروده‌اى . و او چنين خواند :\r\nطربت و ما شوقا الى البيض اطرب / . . .\r\n« شادمانى كردم ، ولى سرخوشى من از مهر سپيدرويان نيست . . . »\r\n\r\n\r\n","description":"","footnote":"\r\n( 1 ) . الفهرست 1 / 17\r\n( 2 ) . نامى غير عربى براى دهى در خاك عراق ، بين بغداد و عكبرا كه تفرجگاه ميگساران است و شاعران پيرامون آن سروده‌هاى بسيار دارند . بنگريد به : معجم البلدان 4 / 371 .\r\n( 3 ) . اخبار النحويين البصريين 1 / 36 .\r\n","page_name":" 312 ","page_number":312},
  {"content":"\r\n\r\nفرزدق پرسيد : پس براى چه چيزى شادى مىكنى ؟ گفت :\r\nو لا لعباً منى و ذوالشيب يلعب\r\n« به بازى نيز نمىانديشم ، مگر پير سپيدموى هم به بازى مىنشيند ؟ »\r\nگفت : اى برادرزاده ، بازى كن ، كه اينك هنگامه‌ى بازيگرى تو است . كميت ادامه داد :\r\n و لم‌يلهنى دار و لا رسم منزل * و لم‌يتطربنى بنان مخضّب \r\n« ياد هيچ خانه و نشان هيچ سرايى هم مرا سرگرم نكرده ، و سرانگشتان آراسته به حنا نيز مرا به خوشى نكشانده است . »\r\nفرزدق پرسيد : برادرزاده ، پس بالاخره چه چيزى تو را شادمان كرده است ؟ گفت :\r\n و لا السانحات البارحات عشية * امرّ سليم القرن ام مرّ اعصب \r\n« اين شيفتگى از پرندگان فرخنده‌فال و شومى كه بامدادان و شامگاهان به فال نيك و بد بر سر من پرواز كرده‌اند ، نيز نيست . »\r\nگفت : آرى ، هرگز فال نيك و بد مزن . كميت ادامه داد :\r\n و لكن الى اهل الفضائل و التقى * و خير بنىحواء و الخير يطلب \r\n« عشق من اما به فضيلت‌داران و پارسايان و برترين زادگان حوّا است ؛ نيكى را بايد طلبيد . »\r\nپرسيد : واىِ تو ، اين‌ها كيستند ؟ گفت :\r\n بنىهاشم رهط النبى فاننى * بهم و لهم ارضى مراراً و اغضب\r\nخفضت لهم منى جناحى مودة * الى كنف عطفاه اهل و مرحب\r\nو كنت لهم من هولاء و هولاء * محباً على انى اذم و اغضب\r\nو ارمى و ارمى بالعداوة اهلها * و انى لاوذى فيهم و اؤنب \r\n« فرزندان هاشم ، همان خاندان پيامبر كه خشنودى و خشم چندباره‌ى من به شوق آنان است . براى ايشان فروتنى كرده و مهرورزانه بال به جانبى گسترده‌ام كه اين سو و آن‌سويش شايستگى است . من دوستدار آنان هستم ، هر چند خشم و سرزنش اين و آن نثار من شود . ديگران به من مىتازند و من به ديگران . اينك\r\n\r\n","description":"","footnote":"","page_name":" 313 ","page_number":313},
  {"content":"\r\n\r\nاين منم كه در راه آن خاندان آزار مىشوم و سرزنش مىشنوم . »\r\nفرزدق گفت : برادرزاده ، آن را بارها و بارها پخش كن ، كه به خدا تو شاعرترين فرد در ميان رفتگان و ماندگان هستى . « 1 »\r\nهمو : عبدالملك اولين كس در ميان خليفگان بود كه بخل او نسبت به شاعران نمايان شد . كثير بن هراسه با تعريض به همين خشك‌دستى ، اين شعر مقنّع كندى را برايش خواند :\r\n انى احرّض اهل البخل كلهم * لو كان ينفع اهل البخل تحريضى\r\nما قال مالى الا زادنى كرما * حتى يكون برزق الله تعويضى\r\nو المال يرفع مَن لولا دراهمه * امسى يقلّب فينا طرف مخفوض\r\nلن‌تخرج البيض عفوا من اكفهم * الا على وجع منهم و تمريض\r\nكانها من جلود الباخلين بها * عند النوائب تحذى بالمقاريض \r\n« اگر برانگيختن‌هاى مرا سودى بود ، من همه‌ى مردمان بخيل را برمىانگيختم . چون دارايى من به دهش كاستى يابد ، گشاده‌دستى من بيفزايد و اميد من به جايگزينى آن با رزق الهى باشد . مال آن كسى را ارجمندى بخشد كه اگر او را درهمى و دينارى نباشد در ميان ما گمنام بماند . همانان كه هرگاه سكه‌هاى سيمين از دستشان مىرود ، درد و بيمارى بر جانشان مىنشيند ؛ خشك‌دستانى كه اين درهم و دينار را به گاه سختى از ديگران دريغ دارند ، و گويى پاره‌هاى پوست آنان است كه به چاقو از تن ايشان بر مىكنند » .\r\nپس از شنيدن اين شعر ، عبدالملك گفت : راستگوتر از اين شاعر ، خداوند است كه مىفرمايد : « 2 » « و كسانى كه چون انفاق مىكنند ، زياده نمىروند و خشك‌دستى نمىكنند . و در ميانه‌ى آن راه استوارى هست » . « 3 »\r\n\r\n\r\n","description":"","footnote":"\r\n( 1 ) . الاغانى 17 / 23\r\n( 2 ) . فرقان 67\r\n( 3 ) . الاغانى 17 / 75 .\r\n","page_name":" 314 ","page_number":314},
  {"content":"\r\n\r\nبرقى ، در عنوان ياران امام صادق ( ع ) : عبدالله بن على حلبى از يحيى بن عمران حلبى . اهل كوفه بود اما چون تجارت‌خانه‌اى در حلب داشت ، او را بيشتر بدين نام مىخواندند . كتابى دارد و اولين كتابى است كه شيعيان آن را تأليف كرده‌اند . « 1 »\r\nخطيب بغدادى ، از احمد بن حنبل : اولين كسانى كه كتابى نوشتند جريج و ابن ابىعروه بودند . « 2 »\r\nخليل فراهيدى اولين كسى است كه حروف الفبا را در يك شعر گرد آورد و گفت :\r\n صِف خلق خُودٍ كمثل الشمس إذ بزغت * يحظى الضّجيع بها نجلاء معطار \r\n« با ما از آفرينش آن جوان بگو كه به برآمدن خورشيد مىماند و چون برآيد ، آن كه در زير آفتاب خفته است از آن خوش‌اندام خوشبو بهره‌ها گيرد » . « 3 »\r\nجوهرى ، در معناى واژه‌ى فَرَع : اولين بچه‌اى است كه از شتر زاده مىشود . عرب‌ها به قصد تبرّك ، آن را براى خدايان خويش قربانى مىكردند .\r\nاوس بن حجر با يادكرد دشوارىهاى سالى سرد مىگويد :\r\n و شبِّه الهيدب العبّام من الاق - * - وام سَقباً مجلّلًا فَرعا \r\n« و گروه‌هايى كه خود را با پوست‌هايى پر از پشم پوشانده‌اند ، گويى شتربچه‌هايى هستند . »\r\nدر خبر آمده است : « لا فرَع و لا عتيرة » ؛ يعنى براى قربانى ، نه شتربچه‌اى است و نه گوسفندى . « عتيره » گوسفندى است كه در ماه رجب براى خدايان سر مىبريدند . با استفاده از همين واژه‌ها است كه مىگويند : « هذه ايام ترجيب و تعتار » . « 4 »\r\nجهشيارى : ابونواس در باره‌ى جعفر برمكى گفته است :\r\n\r\n\r\n","description":"","footnote":"\r\n( 1 ) . الرجال 20\r\n( 2 ) . تاريخ بغداد 10 / 400\r\n( 3 ) . در متن ، اين مطلب از ابن‌سعد نقل شده است ، اما حموى در معجم الادباء 3 / 1263 آن را به همين ترتيب نقل كرده است . نيز بنگريد به : شذرات الذهب 2 / 322 و الوافى بالوفيات 13 / 242\r\n( 4 ) . صحاح اللغة 3 / 1257 .\r\n","page_name":" 315 ","page_number":315},
  {"content":"\r\n\r\n لقد غرّنى من جعفر حسن بابه * و لم‌ادر ان اللوم حشو اهابه\r\nو لست و ان بالغت فى مدح جعفر * به اول انسان خرى فى ثيابه \r\n« پيشخوان نيكوى جعفر مرا فريفت و ندانستم كه پوست او آكنده از سرزنش است . گو اين‌كه در ستايش او بسيار سروده‌ام ، اما اولين كسى نيستم كه جامه‌ى خويش را آلوده است » . « 1 »\r\nزمخشرى : وقتى گفته مىشود : « كان فلان لاول فوق » بدين معنا است كه فلانى اولين هدف تير هلاك او قرار گرفته است . اميه گويد :\r\n دار قومى به منزل غير ضنك * من يردنا يكن لاول فوق \r\n« خانه‌هاى قوم من در جايى است نه تنگ ؛ هر كه آهنگ ما كند اولين آماج تيرهاى ما خواهد شد » « 2 »\r\nاسكافى : در اين باره كه اميرالمؤمنين ( ع ) اولين كسى بود كه اسلام آورد و نماز خواند ، اشعارى سروده‌اند . از جمله اين‌ها است :\r\nشعر عبدالله بن ابىسفيان بن حارث بن عبدالمطلب در پاسخ وليد بن عقبه :\r\n و إن ولى الله بعد محمد * على و فى كل المواطن صاحبه\r\nوصى رسول الله حقا و صنوه * و اول من صلى و من لان جانبه \r\n« ولىّ خدا پس از محمد ( ص ) تنها على ( ع ) است كه در همه جا همراه او بود . جانشين به‌حق و ياور وى و نخستين كسى كه نماز خوانده و به دو گرويده است . »\r\nو سروده‌ى خزيمة بن ثابت :\r\n وصى رسول الله من دون اهله * و فارسه قد كان فى سالف الزمن\r\nو اول من صلى من الناس كلهم * سوى خيرة النسوان و الله ذومنن \r\n« جانشين رسول خدا ( ص ) كه از خاندان وى پاسدارى مىكرد و از ديرباز شهسوار او بود ، و نخستين كس از ميان همه‌ى مردمان به‌جز بهترين بانوان ( حضرت\r\n\r\n\r\n","description":"","footnote":"\r\n( 1 ) . الوزراء و الكتّاب 215\r\n( 2 ) . اساس البلاغه ( ف‌وق ) 350 .\r\n","page_name":" 316 ","page_number":316},
  {"content":"\r\n\r\nخديجه ) بود كه نماز برپا داشت ؛ خداوند را منت‌هاى فراوان است . »\r\nو شعرى كه ابوسفيان بن حرب بن اميه چون با ابوبكر بيعت كرد ، گفت :\r\n ما كنت احسب ان الامر منصرف * عن هاشم ثم منها عن ابىحسن\r\nاليس اول من صلى لقبلتهم * و اعلم الناس بالاحكام و السنن \r\n« نمىپنداشتم كه حكومت ، نخست از هاشم و آن‌گاه از ابوالحسن روى بگرداند ؛ آيا او نخستين كسى نبود كه به قبله‌ى آنان نماز گزارد و آيا به احكام و سنت‌ها از همه آگاه‌تر نبود ؟ »\r\nو سروده‌ى ابوالاسود دوئلى كه در تهديد طلحه و زبير گفت :\r\n و ان عليا لكم مصحر * يماثله الاسد الاسود\r\nاما انه اول العابد * ين بمكة و الله لايعبد \r\n« به‌راستى كه على براى شما شيرى است كه شيرترين شيرها را با او همانند توان كرد . هنگامى كه كسى خدا را نمىپرستيد ، او نخستين پرستندگان در مكه بود . »\r\nو رجزخوانى سعيد بن قيس همدانى در صفين :\r\n هذا على و ابن عم المصطفى * اول من اجابه فيما روى\r\nهوالامام لايبالى من غوى \r\n« اين على است ؛ عموزاده‌ى مصطفى و نخستين كسى كه فراخوان او را پاسخ داد ، پيشوايى است كه وى را از گمراهان باكى نباشد . »\r\nو گفتار زفر بن يزيد اسدى :\r\n فحوطوا عليا و انصروه فانه * وصى و فى الاسلام اول اول\r\nو لن‌تخذلوه و الحوادث جمة * فليس لكم عن ارضكم متحول \r\n« على را در ميان خويش گيريد و او را يارى دهيد كه وى جانشين پيامبر است و پيشگام همه‌ى نخستان در اسلام . آن‌گاه كه رخدادها فشار آورد ، او را\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nوامگذاريد ، كه شما را از سرزمينتان گريزى نيست . » « 1 »\r\nبحترى در باره‌ى اسماعيل بن شهاب گويد :\r\n صنتنى عن معاشر لايسمى * اولوهم الا غداة سباب \r\n« مرا از جماعتى مصون داشتى كه از نخستان ايشان تنها در آغاز هر دشنام نام برده مىشود » . « 2 »\r\nگفته‌اند : شعبى بر گروهى از موالى ( وابستگان ) كه پيرامون نحو سخن مىگفتند ، گذر كرد و به آنان گفت : اگر شما خواسته باشيد آن را سامان دهيد ، اولين كسانى هستيد كه آن را به تباهى كشيد . « 3 »\r\nبحترى گويد :\r\n اسعيد ما العلياء الا ما بنى * لك اول ابناء امّ اناس \r\n« اى سعيد ، بلندى جايگاه چيزى نيست جز آن‌كه نخستين فرزند از مادر مردمان براى تو ساخت » . « 4 »\r\nقفطى : ابراهيم بن حبيب اولى كس در اسلام بود كه اسطرلاب ساخت و ديگر مسلمانان از او فرا گرفتند . سمرة بن جندب يكى از فرزندان او است . « 5 »\r\nابن ابىالحديد گويد :\r\n اذا ما اراد الله ذل قبيلة * رماها بتشبيت الهوى و التخاذل\r\nو اول عجز القوم عما ينوبهم * تقاعدهم عنه و طول التواكل\r\nو اول خبث الماء خبث ترابه * و اول لؤم القوم لؤم الحلائل \r\n« هر گاه خدا پستى قبيله‌اى را اراده كند ، آنان را در خواسته‌هاى پراكنده و تنبلى\r\n\r\n\r\n","description":"","footnote":"\r\n( 1 ) . العثمانية 293\r\n( 2 ) . ديوان البحترى 1 / 72\r\n( 3 ) . البيان و التبيين 2 / 45\r\n( 4 ) . ديوان البحترى 2 / 64\r\n( 5 ) . اخبار العلماء 50 .\r\n","page_name":" 318 ","page_number":318},
  {"content":"\r\n\r\nمىاندازد . نخستين ناتوانى هر قوم در برابر گرفتارىها آن است كه در برابر آن سر خم مىكنند و كار را به يكديگر وامىگذارند . اولين آلودگى آب از ناپاكى خاك آن است و اولين سرزنش قوم ، سرزنش همسران » . « 1 »\r\nثعالبى :\r\nآغاز روز را « صبح » گويند و آغاز شب را « غسق » .\r\nاولين بارش باران « وسمىّ » و اولين رويش گياه « بارض » و اولين كِشت « لُعاع » است .\r\nاول عصرگاهان « سُلاف » است .\r\nاولين ميوه ( نوبر ) « باكوره » نام دارد و اولين فرزند را « بِكر » مىگويند .\r\nپيشاهنگ سپاه را « طليعه » مىنامند .\r\nاولين جرعه‌ى نوشيدنى را « نَهَل » مىخوانند .\r\nاولين سال‌هاى پيرى « وخط » نام دارد .\r\nاولين لحظات خواب را « نعاس » گويند .\r\nآغاز هر كارى را « حافره » خوانده‌اند . از همين باب است اين آيه‌ى قرآن كه فرمود : ( ) « 2 » « مىگويند : ما بازگشته‌هاى به آغاز امر هستيم » . در ضرب‌المثل هم آمده است : « النقد عند الحافرة » « 3 » ، يعنى جايزه را همان وقت مسابقه بدهند .\r\nاولين كسى كه وارد شود « فَرَط » نام دارد . در روايت كه گفته شده است : « انا فرَطكم على الحوض » به اين معنا است كه « من نخستين فرد از ميان شما هستم كه به حوض درآيم » . اولين صداى الاغ را « زفير » گويند و آخرينش را « شهيق » « 4 » .\r\nنام اولين نشانه‌هاى پيسى « نقبه » است .\r\n\r\n\r\n","description":"","footnote":"\r\n( 1 ) . شرح نهج البلاغه 19 / 416\r\n( 2 ) . نازعات 10\r\n( 3 ) . جمهرة الامثال 2 / 302\r\n( 4 ) . زفير و شهيق ، به‌ترتيب به معناى دم و بازدم است . .\r\n","page_name":" 319 ","page_number":319},
  {"content":"\r\n\r\nاولين جامه‌اى كه بر نوزاد مىپوشانند ، « عَلَقه » است .\r\nنخستين صداى نوزاد به هنگام ولادت را « استهلال » مىنامند .\r\nاولين آبى كه از چاه تازه‌حفارىشده بيرون زند ، « نَبَط » نام دارد .\r\nاولين نشانه‌هاى تب را « رس » يا « رسيس » خوانند .\r\nاولين نتاج شتر « فرَع » ناميده مىشود ، كه عرب‌ها آن را براى خدايان خود قربانى مىكردند . « 1 »\r\nابن‌دريد : نخستين باران هر سال را « عهده » ( با هر سه حركت ضمه و كسره و فتحه بر عين ) و « عِهد » نام داده‌اند و جمع آن « عهاد » و « عهود » مىباشد . شاعر گفته است :\r\n امير عمّ بالمعروف حتى * كأن الارض جللها العهاد \r\n« سالارى با كارهايى نيك و چنان گسترده كه تو گويى آغازين باران‌هاى بهار سراسر زمين را شسته است . » « 2 »\r\nزمخشرى : ليلى اخيليه گفته است :\r\n انابغ لم‌تنبُغ و لم‌تك اولا * و كنت صُنياً بين صُدّين مَجهلا \r\n« اى نابغه ، تو هيچ نبوغى نداشته‌اى و هرگز نخستين كس نبوده‌اى ، تو چاهى بودى خُرد و ناشناخته در ميان دو كوه » .\r\nصُنَى تصغير صِنو است ؛ يعنى چاهى ناشناخته در ميان دو كوه . « 3 »\r\nاولين شعرى كه حسان در اسلام گفت ، سروده‌ى وى در پاسخ مردى از قريش پيرامون اسارت سعد بن عباده در واقعه‌ى عقبه بود كه امية بن خلف و حارث بن هشام او را نجات دادند « 4 » :\r\n\r\n\r\n","description":"","footnote":"\r\n( 1 ) . فقه اللغة 37\r\n( 2 ) . جمهرة اللغة 2 / 667\r\n( 3 ) . اساس البلاغه ( ص‌ن‌ى ) 260\r\n( 4 ) . به نوشته‌ى ابن‌اسحاق ، مرد قريشى كه شعر گفت ، ضرار بن خطاب بن مرداس نام داشت و اسم آن دو تن كه سعد را نجات دادند ، جبير بن مطعم و حارث بن حرب بودند . .\r\n","page_name":" 320 ","page_number":320},
  {"content":"\r\n\r\n لست الى عمرو و لا المرء منذر * اذا ما مطايا القوم اصبحن ضمّرا\r\nفلولا ابو وهب لمرّت قصائد * على شرف البرقاء يهوين حسّرا\r\nفانا و من يهدى القصائد نحونا * كمستبضع تمرا الى اهل خيبرا\r\nفلاتك كالوسنان يحلم انه * بقرية كسرى او بقرية قيصرا\r\nو لاتك كالشاة التى كان حتفها * بحفر ذراعيها فلم‌ترض محفرا\r\nو لاتك كالعاوى فاقبل نحره * و لم‌يخشه سهما من النبل مضمرا\r\nأتفخر بالكتّان لمّا لبسته * و قد يلبس الانباط ريطا مقصرا \r\n« اينك كه اسبان قوم لاغرميان‌اند و آماده‌ى پيكار ، تو را نه سوى عمرو و نه سوى منذر راهى نباشد . اگر ابووهب نبود ، چكامه‌هاى اينان سرد و خاموش بر بلنداى برقاء فرود مىآمد . داستان ما و كسانى كه چامه‌هايشان را سوى ما مىفرستند ، به كسانى مىماند كه زيره به كرمان فرستد . تو چونان خوابديده‌اى مباش كه رؤياى خاك كسرى و قيصر را در سر مىپروراند ، و مانند آن گوسفندى مباش كه با سم‌هاى خود زمين را مىكاود تا آهنى بيابد و مايه‌ى سر بريدن او را فراهم كند و هم‌چون گرگى مباش كه سر خود بالا گيرد ، بىپروا از تيرى كه سينه‌ى گلوى او را آماج گرفته و بر چلّه‌ى كمان نشسته است . به تن‌پوش پنبه‌اى خويش مناز كه نبطيان بىسروپا هم گاه تكه‌پارچه‌اى بر دوش مىافكنند . » « 1 »\r\nاغانى ، از ابن ابىيزيد بن عبدالملك : وى گفت : در يكى از كاخ‌هاى عقيق بودم و اشعب و عمرالوادى و ابورقيه نيز پيش من بودند . دينارى چند خواستم و آن را پيش روى خويش نهادم و گفتم : هر كدام از شما كه در گفتن ارجوزه‌اى در افتخار به تبار خويش پيشى گيرد ، دينار از آنِ وى باشد . عمرالوادى گفت :\r\n انا ابن‌داوود انا ابن زازان * انا ابن مولى عمرو بن عثمان \r\n« من فرزند داوود هستم ، فرزند زازان ، زاده‌ى وابسته‌ى عمرو بن عثمان » .\r\nابورقيه گفت :\r\n\r\n\r\n","description":"","footnote":"\r\n( 1 ) . بنگريد به : السيرة النبوية 1 / 451 .\r\n","page_name":" 321 ","page_number":321},
  {"content":"\r\n\r\n انا ابن عامر القارى * انا ابن اول اعجمى\r\nتقدم فى مسجد النبى \r\n« من پسر عامر قارىام ، من پسر اولين عجمى هستم كه در مسجد پيامبر از ديگران پيش افتاد » .\r\nاشعب گفت :\r\n انا ابن ام‌ّالخلنداج « 1 » * انا ابن المحرّشة بين ازواج \r\n« من پسر ام‌ّخلنداج هستم ، فرزند آن كسى كه ميان همسران پيامبر را به هم مىزد » .\r\nبه او گفتم : خداوند تو را خوار گرداند ، آيا كسى به چنين چيزى هم افتخار مىكند ؟ گفت : آيا كس ديگرى به چنين افتخارى دست يافته است ؟ اگر مادر من مورد اعتماد آنان نبود ، سخن او را نمىپذيرفتند ، و بر يكديگر خشمگين مىشدند . « 2 »\r\nهمو ، از على بن يحيى : حسين بن ضحاك گويد : براى ابن‌مناذر يكى از چكامه‌هاى خود را خواندم كه در آن گفته بودم :\r\nلفقدك ريحانة العسكر\r\n« . . . چون ريحانه‌ى سپاه را از دست داده بودى ! »\r\nو اين از اولين سروده‌هاى من بود . او عباى خويش را درآورد و به سوى سقف پرتاب كرد و آن را با پاى خود گرفت و اين بيت را تكرار مىكرد . به حسين گفتيم : آيا او اين كار را براى اين مىكند كه سروده‌ات را نيك بشمارد ؟ گفت : نه . گفتيم : پس او اين كار را براى مسخره كردن تو انجام داده است . آن‌گاه حسين به سرزنش ما و او پرداخت . زان پس ، هر گاه از او مىخواستيم اين بيت را تكرار كند ، سنگى برمىداشت و پرتاب مىكرد و ابن‌مناذر را با زشت‌ترين واژه‌ها به باد نكوهش مىگرفت . « 3 »\r\n\r\n\r\n","description":"","footnote":"\r\n( 1 ) . نام اين زن در منابع ديگر ، از جمله الاصابة ، ام‌جلنداج و ام‌جلندج هم آمده است .\r\n( 2 ) . الاغانى 7 / 65\r\n( 3 ) . الاغانى 155 .\r\n","page_name":" 322 ","page_number":322},
  {"content":"\r\n\r\nزمخشرى : نابغه گفت :\r\n اذا ما غزوا بالجيش ابصرت فوقهم * عصائب طير تهتدى بعصائب\r\nجوانح قد ايقنّ انّ قبيله * اذا ما التقى الجمعان اول غالب \r\n« هنگامى كه با سپاه خود يورش مىبرند ، بر فرازشان دسته‌دسته از لاشخورهايى را مىبينى كه [ به قصد كشته‌هاى دشمن 
  ] يكى در پى ديگرى فرود مىآيند ، زيرا يقين كرده‌اند كه اگر درگيرى پيش آيد ، نخستين پيروز آنانند . » « 1 »\r\nابن‌دريد : به باكره‌اى كه نخستين نوزاد خود را بزايد ، « خَروس » گويند .\r\n شرّكم حاضر و خيركم دَ * رّ خروس من الارانب بكر \r\n« بدى و شرّ شما هميشه هست ، اما نيكىتان مثل شير خرگوش‌بچه‌ها است » .\r\nشاعر از خرگوش‌ها سخن گفته است ؛ چون كجا پيش مىآيد كه بچه‌خرگوش‌ها شير بدهند ؟ « 2 »\r\nطبرى : هشام روايت كند : اولين كس از عرب كه نوشت حرب بن اميه بود و اولين كسى كه به پارسى نگاشت ، « بيوراسب » كه در زمان ادريس مىزيست . اولين كسى طبقات كاتبان را مرتّب كرد و آنان را در جايگاه خويش نشاند « لهراسب » فرزند كاوه فرزند كيومرث بود . « 3 »\r\nبلاذرى : عبيدالله بن زياد اولين كسى بود كه خواهان نگارش همه‌ى ناستودگىهاى كسان شد تا با همان چيزى كه در باره‌ى خودش مىگويند ، به جنگ مردم برود . « 4 »\r\nذهبى : حافظان نگاشته‌هاى دراز و كوتاه بسيارى پيرامون جرح و تعديل نگاشته‌اند . اولين كسى كه در اين زمينه نوشت همان كسى است كه احمد بن حنبل در باره‌ى او گفته است : به چشم خود كسى را مانند يحيى بن سعيد يقظان نديدم . پس از\r\n\r\n\r\n","description":"","footnote":"\r\n( 1 ) . اساس البلاغه ( ج‌ن‌ح ) 66\r\n( 2 ) . جمهرة اللغة 1 / 584\r\n( 3 ) . تاريخ الامم و الملوك 6 / 178\r\n( 4 ) . انساب الاشراف 5 / 378 .\r\n","page_name":" 323 ","page_number":323},
  {"content":"\r\n\r\nاو ، شاگردانش در اين باره سخن گفتند : يحيى بن معين ، على بن مدينى ، احمد بن حنبل ، عمرو بن على فلاس ، ابوخثيمه ، و شاگردان اينان هم‌چون ابوزرعه ، ابوحاتم ، بخارى ، مسلم ، ابواسحاق جوزجانى سعدى ، و گروهى به دنبال ايشان ، از قبيل نسائى ، ابن‌خزيمه ، ترمذى ، دولابى و عقيلى . وى هم‌چنين كسانى مانند ابوحاتم بن حبّان و ابومحمد بن ابىحاتم و ابواحمد بن عدى و ابوالفتح ازدى و دارقطنى و حاكم و مقدسى و ابن‌جوزى را در اين شمار دانسته است . « 1 »\r\nثعلب : اصمعى گويد : اولين كسى كه چكامه‌اى به بلندى سى بيت از او بازگوييم ، مهلهل است ، سپس ذؤيب بن كعب بن عمرو بن تميم ، سپس ضمره كنانى و اضبط بن قريع . يكى از اشعار ذؤيب اين است :\r\n يا كعب ان اخاك منحمق * فاشدد ازار اخيك يا كعب\r\nيا ضمر اخبرنى و لستَ بفاعل * و اخوك نافعك الذى لايكذب \r\n« اى كعب ، به‌راستى كه برادرت به ناتوانى افتاده است ، پس كمر او را بربند اى كعب . اى ضمر ، گرچه اين كار را نمىكنى اما مرا خبر ده و بدان كه برادرت به سود تو خواهد بود و دروغ نخواهد بافت » .\r\nو اين شعر از سروده‌هاى اضبط بن قريع است :\r\n ادفعُ عن نفسه و يخدعنى * يا قوم من عاذرى من الخدعة \r\n« من از جانش پاسدارى كنم و او با من نيرنگ بازد ، اى مردم ، كيست كه مرا از نيرنگ‌بازان رها سازد » .\r\nو از اصمعى است :\r\n فصلَنّ البعيد ان وصل الحب - * - ل و اقطعن القريب ان قطعه \r\n« با هر كه از تو دور است ، اگر به ريسمان پيوست ، درآميز و از هر كه به تو نزديك است ، اگر پيوند را گسست ، بگسل » .\r\n\r\n\r\n","description":"","footnote":"\r\n( 1 ) . ميزان الاعتدال 1 / 110 تا 112 .\r\n","page_name":" 324 ","page_number":324},
  {"content":"\r\n\r\nميان ايشان و زمان پيدايش اسلام چهارصد سال فاصله بود و امرؤالقيس سال‌ها پس از ايشان پديدار شد . « 1 »\r\nشيخ طوسى در شرح حال كسانى مثل ابراهيم فزارى ، اسماعيل بن مهران ، زيد بن وهب ، عبدالعظيم حسنى ، مسعدة بن صدقه و مداينى از آنان به عنوان افرادى ياد مىكند كه خطبه‌هاى اميرالمؤمنين ( ع ) را گرد آورده‌اند . « 2 »\r\nاما به گمان من اولين كسى كه آن‌ها را جمع كرد حارث اعور همدانى بود .\r\nشيخ صدوق و شيخ كلينى به اسناد خود از ابواسحاق سبيعى نقل مىكنند كه حارث به او گفته است : اميرالمؤمنين ( ع ) در واپسين ساعات روزى ، بر منبر سخنى گفت كه مردم از توصيفات نيكوى او و آنچه پيرامون تعظيم خداى متعال فرمود ، در شگفت شدند . سبيعى از حارث پرسيد : آيا آن خطبه را حفظ نكرده‌اى ؟ گفت : نوشته‌ام . ابواسحاق گويد : حارث آن را از روى نوشته‌ى خود براى ما خواند . « 3 »\r\nابن‌منظور : از گفته‌هاى ابوذؤيب است :\r\n لهنّ نشيج بالنشيل كأنها * ضرائر حرمىّ تفاحش غارها \r\n« ديگ‌هايشان را از غوغاى گوشت‌هاى اندرون ، هياهويى است ، تو گويى آتش غيرت زنان هم‌شوى اهل حرم ، شعله‌ور شده است » .\r\nجوشش ديگ‌ها و بلند شدن صداى آن‌ها را به هياهوى زنان هم‌شوى تشبيه كرده و آنان را منسوب به حرم كرده ؛ زيرا ايشان اولين زنانى بودند كه در نكاح يك شوهر در آمدند . « 4 »\r\nابن‌معتز : من نخستين كسى هستم كه آرايه‌هاى بديع را گرد آورده‌ام و آن را به سال 274 ق . نوشتم و اولين كسى كه نسخه‌ى مرا بازنوشت على بن هارون بن يحيى بن\r\n\r\n\r\n","description":"","footnote":"\r\n( 1 ) . مجالس ثعلب 411\r\n( 2 ) . اين مطلب در جاهاى مختلف كتاب رجال طوسى آمده است ؛ بنگريد به صفحه‌هاى 35 ، 47 ، 130 ، 193 و 248\r\n( 3 ) . الكافى 1 / 141 .\r\n( 4 ) . لسان العرب 5 / 34 .\r\n","page_name":" 325 ","page_number":325},
  {"content":"\r\n\r\nابىمنصور بود . « 1 »\r\nابوالفرج اصفهانى : در بازار عكاظ براى نابغه گنبدى از چرم فراز مىشد و شاعران نزد او مىآمدند و سروده‌هايشان را مىخواندند . اولين كسى كه خواند اعشى بود ، سپس حسّان . در پى آنان ، خنساء چنين خواند :\r\n و ان صخرا لتأتم الهداة به * كأنه علم فى رأسه نار \r\n« به‌راستى كه صخر ( برادر شاعر ) كسى است كه همه‌ى هدايتگران از او پيروى مىكنند ، گويا كوهى است كه بر فراز آن آتشى افروخته باشند » .\r\nگفت : به خدا ، اگر ابوبصير ( يعنى اعشى ) همين چندى پيش نخوانده بود ، مىگفتم : تو شاعرترين كس در ميان آدميان و پريانى .\r\nحسّان برخاست و گفت : به خدا من از تو و پدرت شاعرترم . نابغه گفت : برادرزاده ، خوب نكردى كه چنين گفته‌اى :\r\n فانك كالليل الذى هو مدركى * و ان خلت ان المنتأى عنك واسع\r\nخطاطيف حجن فى حبال متينة * تمد بها ايد اليك نوازع \r\n« حتى اگر بر اين گمان باشم كه راه گريز از تو فراخ است ، باز تو همان شبى هستى كه بر من خيمه زده‌اى و دستانى هست كه قلاب‌هاى دردناك آويخته بر ريسمان‌هاى هزارگره را به سوى تو مىكشاند » .\r\nحسّان از اين گفته‌ى او سر به زير افكند . « 2 »\r\nمسعودى : اولين كسى كه گزارش صاحب زنج و رخدادهاى آغاز جنبش او و پديدار شدن آن در بحرين و خبرهاى وى در رويارويى با اعراب را نوشت ، محمد بن حسن بن سهل برادرزاده‌ى فضل ذوالرياستين بود . « 3 »\r\nابن‌قتيبه : شاعر گفته است :\r\n\r\n\r\n","description":"","footnote":"\r\n( 1 ) . البديع فى البديع 152\r\n( 2 ) . الاغانى 11 / 7\r\n( 3 ) . مروج الذهب 4 / 108 .\r\n","page_name":" 326 ","page_number":326},
  {"content":"\r\n\r\n و ليس فتى الفتيان من راح و اعتدى * لشرب صبوح او لشرب غبوق\r\nو لكن فتى الفتيان من راح و اعتدى * لضرّ عدو او لنفع صديق \r\n« اولين جوانمرد آن نيست كه راهى شود و براى شراب صبحگاهى و شامگاهى بجنگد . اولين جوانمرد كسى باشد كه رهسپار شود و براى زيان زدن به دشمن يا سود رساندن به دوست بستيزد . »\r\n« فتى الفتيان » : يعنى اولين جوانمرد . « 1 »\r\nجوهرى : كسى گفته است : العِفاوة ( با كسره ) به معناى سر ديگ آش است و العُفاوة ( با ضمه ) به معناى باقيمانده‌ى تهِ ديگ است كه وقتى كسى ديگى را به عاريه مىستاند ، آن را نيز به ديگ برمىگرداند . وقتى گفته شود : « عفوت القِدر » يعنى آن را در ته ديگ باقى گذاشتم . « 2 »\r\nابوهلال عسكرى : اولين كسى كه ظرف شراب را به مرغابى تشبيه كرد ، لبيد بود كه بدون آوردن نام شراب چنين گفت :\r\n تضمن بيضا كالاوز ظروفها * اذا أتاقوا اعناقها و الحواصلا \r\n« ظرف‌هايى سپيد داشت به سان مرغابيانى كه گردن‌ها و چينه‌دان‌هاى خود را مىافرازند » .\r\nشاعرى هم از او تقليد كرده و گفته است :\r\n و يوم كظل الرمح قصر طولَه * دمُ الزق عنا و اصطفاق المزاهر\r\nكأن اباريق المدام عشية * اوز على الطف عوج الحناجر \r\n« و روزى بلند هم‌چون سايه‌ى نيزه‌ها كه بلنداى آن را سبوهاى مى و زخمه‌هاى چنگ براى ما كوتاه كرد . سبوهايى كه شبانگاه چرخانده مىشوند ، گويا مرغابيانى هستند كه با گردنى كج بر كرانه‌ى رود از اين سو بدان سو روند » . « 3 »\r\n\r\n\r\n","description":"","footnote":"\r\n( 1 ) . عيون الاخبار 3 / 199\r\n( 2 ) . صحاح اللغة 6 / 2432\r\n( 3 ) . ديوان المعانى 1 / 311 .\r\n","page_name":" 327 ","page_number":327},
  {"content":"\r\n\r\nهمو : زيباترين توصيفى كه از جام بر لب نهادن صورت گرفته ، اين شعر ابن‌معتز است :\r\n ظبى خلى من الاحزان اودعنى * ما يعلم الله من حزن و من قلق\r\nكانه و كأن الكأس فى فمه * هلال اول شهر غاب فى الشفق \r\n« آهويى فارغ از هر اندوه ، هر چه غم و آشفتگى كه خدا مىدانست در من وديعت نهاد ، گويى او و جامى كه بر لب خود نهاده ، هلال اول ماه است كه در شفق پنهان شده است » . « 1 »\r\nدر خبر است كه مورّج سدوسى از بيابان آمد و هيچ آشنايى با زبان عربى نداشت ، و شناختش تنها به قريحه بود . گفت : اولين جايى كه قياس را فرا گرفتم ، در انجمن ابوزيد انصارى در بصره بود .\r\nابوالفرج اصفهانى : اولين شعرى كه برده بنىالحسحاس بر زبان آورد ، هنگامى بود كه او را به عنوان طليعه‌دار فرستادند و او بيامد و گفت :\r\n انعت غيثاً حسناً نباته * كالحبشى حوله بناته \r\n« بارانى را وصف گويم كه رويش‌هاى آن نيكو است ، همانند سياهى حبشى كه دخترانش بر گرد او ايستاده باشند » . « 2 »\r\nجوهرى ، در معناى واژه‌ى قريحه : اولين آبى كه از چاه بيرون آورند . وقتى گفته مىشود : فلانى قريحه‌ى خوبى دارد ؛ يعنى با خوش‌طبعى مىتواند علم را بيرون بكشد . « 3 »\r\nابوالفرج اصفهانى : چون يكى از فرماندهان احمد بن عبدالعزيز بن دلف بن ابىدلف عجلى به عمرو بن ليث پناه برد . احمد اندوهگين و نگران شد . ابونجده‌ى شاعر به او گفت :\r\n يا من تيمم عَمرا يستجير به * اما سمعت ببيت فيه سيار \r\n\r\n\r\n","description":"","footnote":"\r\n( 1 ) . همان 307\r\n( 2 ) . الاغانى 22 / 476\r\n( 3 ) . صحاح اللغة 1 / 396 .\r\n","page_name":" 328 ","page_number":328},
  {"content":"\r\n\r\n المستجير بعمرو عند كربته * كالمستجير من الرمضاء بالنار \r\n« اى كسى كه آهنگ عمرو كرده‌اى تا به دو پناه گيرى ، آيا داستان آن خانه‌اى را نشنيده‌اى كه در آن راهزنانى هستند ، هر كه در گرفتارى خويش به عمرو پناهنده شود ، به كسى مىماند كه براى رهايى از شراره‌ها خود را به آتش زند » . « 1 »\r\nابوعبيد از عديس :\r\n« استهلال » اولين گريه‌ى نوزاد به هنگام تولد است ، « عقى » اولين چيزى است كه از شكمش بيرون آيد .\r\n« نبط » اولين آبى است كه از چاه بيرون زند .\r\n« رس » و « رسيس » اولين تبى است كه انسان به آن مبتلا مىشود .\r\n« صدر » و « غرّه » ى هر چيز اول آن است .\r\n« فاتحة الكتاب » آغاز قرآن است .\r\n« شرخ » ، « ريعان » ، « عنفوان » ، « ميعه » و « غلواء » جوانى ، آغاز اين دوره است .\r\n« ريق الشباب » نيز آغاز جوانى است ، و « ريق المطر » اولين بارش .\r\n« حدثان الامر » يعنى آغاز هر چيز .\r\n« قرن الشمس » يعنى اول آفتاب .\r\n« عثنون الريح » يعنى اول باد .\r\n« غزالة الضحى » يعنى اول ظهر .\r\n« عروك الجارية » يعنى اولين روزهاى بلوغ زنانه‌ى يك كنيز .\r\n« سرعان الخيل » يعنى اسبان پيشتاز .\r\n« تباشير الصبح » يعنى اوايل بامداد .\r\nابوالفرج اصفهانى از ابن‌هرمه : اولين كسى كه من را در شعر بالا برد عبدالواحد بن سليمان بن عبدالملك بود . وى كه والى مدينه بود از من پيمان گرفت كه در شعر كسى جز او را نستايم . او هرگز نيكىها و هداياى خود را از من دريغ نمىكرد و همواره جوابگوى\r\n\r\n\r\n","description":"","footnote":"\r\n( 1 ) . الاغانى 24 / 223 .\r\n","page_name":" 329 ","page_number":329},
  {"content":"\r\n\r\nخواهش‌هاى من بود . « 1 »\r\nجوهرى ، در معناى واژه‌ى العَفَر : خاك است ، و نيز اولين آبيارى كشتزار . « 2 »\r\nابوالفرج اصفهانى : از عبدالله بن عباس در باره‌ى زنى نصرانى است كه دل به او بسته بود :\r\n ان فى القلب من الظبى كلوم * فدع اللوم فان اللوم لوم\r\nحبذا يوم السعانين و ما * نلت فيه من نعيم لو يدوم\r\nان يكن اعظمت ان همت به * فالذى تركب من عذلى عظيم\r\nلم‌يكن اول من سن الهوى * فدع اللوم فذا داء قديم \r\n« بر دل از آن آهو زخم‌ها است ، سرزنش را وانه كه سرزنش نكوهيده است . خوشا نبرد سعانين و بهره‌هايى كه در آن روز گرفتى كه كاش مانده بود . اگر كارى را كه آهنگش كرده‌ام ، بزرگ مىشمارى ، وقتى مرتكب سرزنش من شوى نيز گناهى بزرگ كرده‌اى . او نخستين كسى نبود كه عشق را سنت نهاد ، پس سرزنش بگذار كه اين دردى است ديرين » .\r\nابوالفرج اصفهانى : از شعرهايى كه ابوتمام براى سرودن آن‌ها به خود مىباليد ، اين است :\r\n قلّب فؤادك حيث شئت من الهوى * ما الحبّ الا للحبيب الاول \r\n« دل خود را هر جا كه خواهى ، عاشقانه اين سو و آن سو ببر ، كه عشق جز از آنِ محبوب نخست نيست . » « 3 »\r\nجوهرى : عدوى گويد : « قلوص » ماده‌شترى است كه براى اولين بار بر آن نشينند ، وقتى دوساله شد ، به آن مىگويند : « ناقه » . « عقود » هم شتر نر است كه اولين بار بر آن\r\n\r\n\r\n","description":"","footnote":"\r\n( 1 ) . الاغانى 6 / 362\r\n( 2 ) . صحاح اللغة 2 / 751\r\n( 3 ) . الاغانى 19 / 59 .\r\n","page_name":" 330 ","page_number":330},
  {"content":"\r\n\r\nنشينند ، وقتى دوساله شد ، به آن مىگويند : « جَمل » . « 1 »\r\nابوالفرج اصفهانى : دعبل مطلب بن عبدالله را كه كارگزار مصر بود ، چنين هجو كرد :\r\n تعَلق مصر بك المخزيات * و تبصق فى وجهك الموصل\r\nو عاديت قوما فما ضرّهم * و شرّفت قوما فما ينبلوا\r\nشعارك عند الحروب النجاة * و صاحبك الاخور الافشل\r\nفانت اذا ما التقوا آخر * و انت اذا انهزموا اول \r\n« مصر همه‌ى عناصر پستى را به تو آويخته و موصل بر چهره‌ات خدو انداخته ، با هر گروهى كه دشمنى كرده‌اى آنان را زيانى نبوده و هر گروهى را كه برترى بخشيده‌اى به بزرگى نرسيده‌اند . در جنگ‌ها شعار تو اين است : كمك ! آن كه با تو همدم باشد سست‌تر و شكست‌پذيرتر است . هر گاه ديگران به نبرد برخيزند ، تو در پى همگان باشى و چون به هزيمت افتند پيشاپيش همه » .\r\nگويد : مطلّب دعبل را بر شهر اسوان گمارد ، اما پس از گماشتن وى ، چون سروده‌ى هجو او به دستش رسيد او را بر كنار كرد و يكى از كسان خود را با نامه‌ى بركنارى سراغ وى گسيل داشت و فرستاده‌اش را فرمود : منتظر بمان تا او روز جمعه بر منبر رود ، و چون بر منبر نشست نامه را به دست او برسان و او را از خطبه باز دار و از منبر فرود آور و خود بر منبر نشين . هنگامى كه دعبل از پله‌هاى منبر بالا رفت و آماده‌ى سخن شد ، نامه را به دست او داد . دعبل او را گفت : بگذار خطبه‌ام را ايراد كنم ، وقتى پايين آمدم آن را خواهم خواند . گفت : نه ، مرا فرموده تا تو را از خطبه باز دارم و نامه را بخوانى . دعبل نامه را خواند و در حالى كه از پست خود بر كنار شده بود ، از پله‌ها فرود آمد . « 2 »\r\nگويم : شايد دعبل در هنگام پايين آمدن همين شعر هجويه‌ى خود را خوانده باشد كه :\r\n و عاديت قوما فما ضرّهم * و شرّفت قوما فما ينبلوا \r\n\r\n\r\n","description":"","footnote":"\r\n( 1 ) . صحاح اللغة 3 / 1054\r\n( 2 ) . الاغانى 20 / 323 . يادآورى مىشود كه در منبع يادشده برخى از بيت‌ها يا واژگان با گونه‌اى ديگر آمده و اين تنها چهار بيت از قصيده‌اى شانزده بيتى است . براى ملاحظه‌ى تمام آن بنگريد به : شعر دعبل بن على الخزاعى 208 .\r\n","page_name":" 331 ","page_number":331},
  {"content":"\r\n\r\n« با هر گروهى كه دشمنى كرده‌اى آنان را زيانى نبوده و هر گروهى را كه برترى بخشيده‌اى به بزرگى نرسيده‌اند » ،\r\nتا ننگ بركنارى را از خود بشويَد و مفهوم سروده‌ى خويش را عملًا در گردن او بياويزد .\r\nنقل شده است كه مطلّب به دعبل كه پيش‌تر او را ستوده بود ، گفت : هر وقت به اين شعر تو فكر مىكنم ، كه گفته‌اى :\r\n أبعد مصر و بعد مطلب * ترجو الغنى ، إن ذا من العجب\r\nان كاثرونا جئنا باسرته ! * او واحدونا جئنا بمطّلب \r\n« شگفتا كه پس از مصر و پس از مطّلب در پى بىنيازى هستى ، اگر بر ما فخر بفروشند ، خاندان او را به يادشان مىآوريم ، و اگر ما را بىكس بشمارند ، ما مطّلب را بياوريم » .\r\nمحبوب‌ترين كس پيش من هستى . و هر وقت به اين شعر تو فكر مىكنم ، كه گفته‌اى :\r\n و عاديت قوما فما ضرّهم * و شرّفت قوما فما ينبلوا \r\n« با هر گروهى كه دشمنى كرده‌اى آنان را زيانى نبوده و هر گروهى را كه برترى بخشيده‌اى به بزرگى نرسيده‌اند » ،\r\nبيش از همه بر تو خشم مىگيرم .\r\nجوهرى : در امثال آمده است كه « عرض سابرى » يعنى لباس نيكويى كه در اولين عرضه خريدارى شود . « 1 »\r\nابوالفرج اصفهانى : گويند : اغلب نام اولين كس در ميان اعراب بود كه رجزهاى طولانى سرود .\r\nحموى ، از ابن‌عباس : اولين كسى كه به زبان عبرانى سخن گفت موسى ( ع ) و بنىاسرائيل بودند ، زمانى كه از رود گذشتند و خداوند فرعون را نابود كرد . چون از دريا عبور كردند ، زبانشان عبرانى بود .\r\nگويند : هنگامى كه بخت‌نصر اسرائيليان را به اسارت گرفت و آنان را از فرات عبور\r\n\r\n\r\n","description":"","footnote":"\r\n( 1 ) . صحاح اللغة 3 / 1082 .\r\n","page_name":" 332 ","page_number":332},
  {"content":"\r\n\r\nداد ، مردانشان را عبرانيون و زنانشان را عبرانيات خواندند . « 1 »\r\nدر الروضة البهية آمده است : الفيه « 2 » اولين كتابى است كه شهيد اول تأليف كرده و لمعه « 3 » آخرين نوشته‌ى او است .\r\nثعالبى : به گمانم اولين كسى كه اين استعاره‌ى نمكين را در گفتار خود آورده ، ابوالعلاء سروى است كه گفته :\r\n و غرّدت خطباء الطير ساجعة * على منابر من ورد و من آس \r\n« پرندگان سخنور بر منبرهايى از گل و بوته آواز هماهنگ سر دادند » .\r\nمنظور وى از « خطباء الطير » فاخته‌ها و قنارىها و جيرجيرك‌ها و بلبلان و ديگر پرنده‌ها حشره‌هاى آوازه‌خوان است .\r\nگويم : وقتى آن‌ها را خطيب خوانده ، بايد منبرشان هم شاخ و برگ درختان باشد . « 4 »\r\nابن‌بطريق : يكى از گونه‌هاى شگفت شعر ، قواديسى است كه چون برخى از قافيه‌هايش زير و زبر مىشود و از آن رو كه شبيه چين و شكن سطل‌هاى چرمى است ، آن را چنين ناميده‌اند .\r\nاولين بار كه آن را از كسى شنيدم ، سروده‌ى طلحة بن عبدالله عونى « 5 » بود كه گفت :\r\n كم للدمى الابكار بال - * - جنتين من منازل\r\nبمهجتى للوجد من * تذكارها منازل\r\nمعاهد رعيلها * مثعنجر الهواطل\r\nلمّا نأى ساكنها * فادمعى هواطل \r\n\r\n\r\n","description":"","footnote":"\r\n( 1 ) . معجم البلدان 4 / 78\r\n( 2 ) . مقصود كتاب الالفية فى فقه الصلاة است .\r\n( 3 ) . مقصود كتاب اللمعة الدمشقية مىباشد كه شهيد ثانى به شرح آن پرداخته است .\r\n( 4 ) . ثمارالقلوب فى المضاف و المنسوب 447\r\n( 5 ) . از شاعران نامور سده‌ى چهارم هجرى است كه ابن شهرآشوب و علامه امينى سروده‌هاى وى در وصف اهل بيت : را در كتاب‌هاى خود آورده‌اند . بنگريد به : الغدير فى الكتاب و السنة 4 / 129 . .\r\n","page_name":" 333 ","page_number":333},
  {"content":"\r\n\r\n« چه دلبركانى بودند كه در بوستان‌ها خانه داشتند و دل من از يادكرد آن خانه‌ها به وجد مىآمد ؛ جايگاه‌هايى كه چون ساكنانش مىرفتند سرآغازش باران اشك بود ؛ پس اى اشك‌ها ، بارش آغازيد و فراوان ريزيد ! » « 1 »\r\nعبدالقادر بغدادى : كسى گفته است : كميت ده ويژگى داشت كه در شاعر ديگرى نبود : سخنران قبيله‌ى بنىاسد بود ، فقيه شيعيان شناخته مىشد ، قرآن را از حفظ داشت ، قوىدل بود ، از خطى خوش بهره مىبرد ، كسى در ميان اسديان چون او تير نمىافكند ، شهسوار بود ، دلير بود ، دستى دهنده داشت ، متدين بود ، اولين كسى بود كه پيرامون تشيع مناظره كرد . « 2 »\r\nابن‌عساكر : چون دعبل سراغ مأمون رفت ، مأمون از او خواست چكامه‌ى تائيه‌اش را بخواند و به او گفت : پيرامون محتواى آن در امان هستى . من آن را مىشناسم و آن را براى من خوانده‌اند ، ولى دوست دارم آن را از زبان خودت بشنوم . دعبل خواند و مأمون گريست ؛ چندان كه ريش او تر شد و اشك‌هايش تا روى سينه‌اش غلتيد . دعبل اولين كسى بود كه به دربار مأمون مىرفت و آخرين كسى بود كه از نزد او بيرون مىآمد . « 3 »\r\nاز سروده‌هاى يحيى بن بلال عبدى است :\r\n لعمرى لئن جارت امية و اعتدت * لاول من سن الضلالة اجور \r\n« به جانم سوگند ، اگر اميه ستم ورزيد و تجاوز كرد ، آن كه براى نخستين بار گمراهى را سنت نهاد ، ستمكارتر است . »\r\n\r\n\r\n","description":"","footnote":"\r\n( 1 ) . العمده 1 / 154\r\n( 2 ) . خزانة الادب و لب لباب لسان العرب 1 / 144 ؛ در منبع يادشده ويژگىهاى ديگرى نيز براى كميت شمرده شده است از جمله آن‌كه نسب‌شناس بود و در خردسالى نيز هوشى سرشار و زبانى گزنده داشت .\r\n( 3 ) . تاريخ مدينة دمشق 17 / 262 .\r\n","page_name":" 334 ","page_number":334},
  {"content":"\r\n\r\n\r\nفصل نهم : احكام شرعى\r\n\r\n","description":"","footnote":"","page_name":" 335 ","page_number":335},
  {"content":"\r\n . \r\n","description":"","footnote":"","page_name":" 336 ","page_number":336},
  {"content":"\r\n\r\nابوهلال عسكرى : اولين كسى كه مردم را گرد آورد تا نماز ميت را با چهارتكبير بخوانند ، عمر بن خطاب بود . « 1 »\r\nحميدى گويد : مروان بن حَكم اولين كسى بود كه خطبه‌ى نماز عيدين را پيش از نماز خواند « 2 » ؛ زيرا مردم براى شنيدن خطبه‌ى او نمىنشستند .\r\nاما آنچه در كتاب من لا يحضره الفقيه به امام صادق ( ع ) نسبت داده شده است كه اولين بار ، عثمان خطبه‌ى جمعه را پيش از نماز ايراد كرده ، اشتباهى از جانب شيخ صدوق است ؛ زيرا خطبه‌ى جمعه بدون هيچ اختلافى پيش از نماز خوانده مىشود . « 3 »\r\nاهل سنت روايت كنند كه عمر اولين كسى بود كه « الصّلاة خيرٌ من النّوم » را در اذان افزود و اولين كسى بود كه متعه‌ى حج و متعه‌ى زنان را حرام كرد و اولين كسى بود كه « عول » « 4 » را در ارث قرار داد .\r\nسيد رضى در خطبه‌ى قاصعه كه دربردارنده‌ى نكوهش ابليس به دليل گردن‌كشى و سرپيچى از سجده بر آدم ( ع ) است ، از حضرت على ( ع ) چنين باز مىگويد : ابليس نخستين كس بود كه عصبيت را آشكار ساخت و از حميت پيروى كرد . « 5 »\r\n\r\n\r\n","description":"","footnote":"\r\n( 1 ) . الاوائل 164\r\n( 2 ) . الجمع بين الصحيحين 2 / 471\r\n( 3 ) . بنگريد به : من لا يحضره الفقيه 1 / 432\r\n( 4 ) . منظور از عول اين است كه مضرب سهام ورثه ، بيش از سهام آنان شود ؛ يعنى مثلًا جايى كه مضرب و مخرج مشترك سهام 6 مىشود ، آن را 7 يا بيشتر بگيريم ، به‌نحوى كه نقص و كمى ، به نسبت بر همه وارد شود . لازمه‌ى مفاد تعريف اصطلاحى اين است كه از مقدار حصه‌ى ورّاث بكاهيم و بر تعداد سهام بيفزاييم تا كليه‌ى سهام تأمين شود و هيچ كدام از وراث محروم نگردند . گفتنى آن‌كه اين روش به فقه اهل سنت اختصاص دارد و در فقه شيعه پذيرفته نيست .\r\n( 5 ) . نهج البلاغه خطبه‌ى 192 .\r\n","page_name":" 337 ","page_number":337},
  {"content":"\r\n\r\nچون جبرئيل با فرمان اذان نازل شد و على ( ع ) نيز شنيد ، به فرمان پيامبر ( ص ) اولين كسى كه اميرالمؤمنين ( ع ) اذان را به او آموخت ، بلال بود .\r\nحموى به نقل از زجاجى : فدك را به نام « فدك بن حام » نخستين كسى كه بدان جا وارد شد ، چنين ناميده‌اند . « 1 »\r\nبلاذرى : هنگامى كه براء بن مالك مرزبان زآره « 2 » را از پاى درآورد و سَلَب « 3 » او را ستاند ، از فراوانى آن ، عمَر بر آن خمس نهاد « 4 » و گفت : اين نخستين سلَب در اسلام بود كه از آن خمس ستانده شد . « 5 »\r\nامام صادق ( ع ) فرمود : در روز رستاخيز اولين اندامى كه سخن گويد رحِم است كه چنين بخواهد : « بار پروردگارا ! هر كه در دنيا با من پيوسته ، امروز ميان خود را با او بپيوند ، و هر كه در دنيا از من گسسته ، امروز رشته‌ى ميان خود و او را بگسل . » « 6 »\r\nاميرالمؤمنين ( ع ) فرمود : در روز واپسين ، نخستين چيزى كه بدان بياغازند ، بخشيدن آب ( به تشنگان ) است ؛ يعنى به پاداش آن پرداخته شود . « 7 »\r\n\r\n\r\n","description":"","footnote":"\r\n( 1 ) . معجم البلدان 4 / 240\r\n( 2 ) . قريه‌اى بزرگ در بحرين كه به سال 12 ق . هنگام خلافت ابوبكر گشوده شد و با اهالى آن صلح برقرار گرديد .\r\n( 3 ) . دستبند و كمربند و قبا و ديگر اشياى قيمتى فرد .\r\n( 4 ) . هرگاه مسلمانى حريف خود را در نبرد تن‌به‌تن بكشد ، مىتواند اشياى همراه او را براى خود تصرف نموده و خمس به آنها تعلق نمىگيرد . و اين را سلَب گويند .\r\nدر زمان پيامبر اين گونه نبوده است كه مسلمانان ، به خواست خود با قبيله‌اى بجنگند ، بلكه با اجازه و هماهنگى يا با حضور پيامبر بوده است و پس از جنگ ، پيامبر ( ص ) غنايم جنگى را يك‌جا جمع مىفرمود و بعد از اخراج خمس ، آن را بين سربازان تقسيم مىكردند ، مگر در تجهيزاتى كه در حال نبرد به همراه دشمن بوده است . اين تجهيزات نصيب آن كسى مىشد كه صاحبش را با درگيرى كشته بود ، مسلمانان از اين گونه غنايم جنگى به سلب القتيل تعبير مىكردند\r\n( 5 ) . فتوح البلدان 92\r\n( 6 ) . الكافى 2 / 151\r\n( 7 ) . همان 4 / 57 .\r\n","page_name":" 338 ","page_number":338},
  {"content":"\r\n\r\nامام باقر ( ع ) فرمود : هر سهوى كه در نماز رخ دهد ، از آن كاسته مىشود ، ولى خداوند آن را با برپايى نمازهاى مستحب جبران مىكند . به‌راستى نخستين چيزى كه هر بنده‌اى با آن سنجيده مىشود نماز است ، اگر نماز پذيرفته شود ، جز آن همه چيز پذيرفته است « 1 » [ و اگر مقبول نيفتد ، ديگر اعمال همه مردود است . 
  ] « 2 »\r\nرسول خدا ( ص ) فرمود : نخستين چيزى كه خدا در روز رستاخيز در مورد آن داورى كند ، خون است ؛ بدين سان كه دو پسر آدم را نگه دارد و ميان آنان به قضاوت پردازد . آن‌گاه در ميان ديگر صاحبان خون چندان حكم براند كه كسى باز نماند . « 3 »\r\nنيز فرمود : در روز رستاخيز ، اولين چيزى كه در ترازوى هر بنده‌اى نهند ، اخلاق نيكوى او است . « 4 »\r\nابن‌قتيبه : اولين كسى كه سنت ديه‌ى صد شتر را نهاد ، عبدالمطلب بود كه همين سنت در اسلام هم پايدار ماند . گاه گويند : اين سنت كار ابوسياره عدوانى بود كه مردم را از مزدلفه روانه مىكرد . « 5 »\r\nحموى : اولين كسى كه در غريب الحديث كتاب نوشت ابوعبيد قاسم بن سلام بود كه ديگران از او آموختند .\r\nگفته‌اند : دانش‌پژوهان چون به نشست‌هاى اصمعى مىرفتند گويا در بازار مرواريدفروشان پشكل شتر مىخريدند و آن‌گاه كه به انجمن ابوعبيده مىرفتند ، گويا در ميدان سرگين‌فروشان به مرواريد دست مىيافتند . اين را از آن رو گويند كه درس اصمعى بر خلاف ابوعبيده ، آراسته و كم‌بهره بود . « 6 »\r\n\r\n\r\n","description":"","footnote":"\r\n( 1 ) . الكافى 3 / 268\r\n( 2 ) . اين بخش در منبع اصلى نيست .\r\n( 3 ) . الكافى 7 / 271\r\n( 4 ) . وسائل الشيعه 12 / 157\r\n( 5 ) . المعارف 551\r\n( 6 ) . معجم الادباء 6 / 2705 .\r\n","page_name":" 339 ","page_number":339},
  {"content":"\r\n\r\nبرقى در باره‌ى عبيدالله بن على حلبى گويد : او را كتابى است و آن نخستين كتابى باشد كه شيعيان نگاشته‌اند . « 1 »\r\nگويم : شايد مقصود او اولين نگارش شيعه در باب فقه باشد ، و گرنه ، كتاب سليم كهن‌تر از آن است .\r\nدر دعايى از اميرالمؤمنين ( ع ) آمده است : خدايا ، جان من اولين چيز باارزشى باشد كه آن را از من مىگيرى ، و نخستين سپرده از ميان امانت‌هايى كه از من بازمىستانى . « 2 »\r\nرسول خدا ( ص ) : اولين چيز از آيين خود كه آن را مىشكنيد امانت است ، و آخرين چيز نماز . « 3 »\r\nامام باقر ( ع ) فرمود : عثمان اولين كسى بود كه در محاسبه‌ى زكات ، دو مُدّ گندم را با يك صاع خرما برابر دانست . « 4 »\r\nهمان : از امام صادق ( ع ) پيرامون آيه‌ى شريفه‌ى ( ) « 5 » « در آن‌جا مقيم و باديه‌نشين يكسان هستند » سؤال شد . حضرت فرمود : شايسته نبود كه خانه‌هاى مكه را درى باشد ؛ زيرا حاجيان همراه شهروندان به خانه‌ها وارد مىشدند تا زمانى كه مناسك خود را به پايان برند ، و اولين كسى كه براى خانه‌هاى مكه در ساخت ، معاويه بود . « 6 »\r\nشيخ صدوق در المقنع گويد : بيست و نهم ذىالقعده بود كه خداوند كعبه را فرو\r\n\r\n\r\n","description":"","footnote":"\r\n( 1 ) . كتاب الرجال 23\r\n( 2 ) . نهج البلاغه ، خطبه‌ى 215\r\n( 3 ) . تفسير القمى 2 / 413\r\n( 4 ) . الاستبصار 2 / 48 . با اين توضيح كه در متن عربى كتاب ، بر خلاف همه‌ى منابعى كه اين حديث در آن‌ها آمده ، به جاى تمر ( خرما ) ، واژه‌ى شعير ( جو ) قيد شده است .\r\n( 5 ) . حج 25\r\n( 6 ) . من لا يحضره الفقيه 2 / 194 .\r\n","page_name":" 340 ","page_number":340},
  {"content":"\r\n\r\nفرستاد و آن نخستين رحمت خدا بود ؛ بنابراين ، هر كه اين روز را روزه شود ، كفاره‌ى شصت سال باشد . « 1 »\r\nهمو در من لا يحضره الفقيه گفته است : روز اول ماه محرم بود كه زكريا پروردگارش را خواند ، و هر كه آن روز را روزه بگيرد ، خداوند همان گونه كه پاسخ زكريا را داد ، دعاى او را نيز پاسخ دهد . « 2 »\r\nامام صادق ( ع ) : اولين كسى كه شهادت برده‌اى را نپذيرفت ، عمر بن خطاب بود كه برده‌اى براى گواهى نزد او آمد و گفت : اگر شهادت دهم بر جانم مىترسم و اگر آن را پنهان كنم نافرمانى خدا كرده‌ام . عمر گفت : تو اينك شهادت بده ، اما پس از تو ، گواهى هيچ برده‌اى را نخواهم پذيرفت . « 3 »\r\nدر روايت از امام صادق ( ع ) است : خداوند عزوجل در شب عرفه ، پيش از آن كه به اهل عرفات بنگرد ، به زوار قبر امام حسين ( ع ) نظر مىكند . گفتند : چرا اين گونه است ؟ فرمود : زيرا در ميان آنان زنازاده هم هست ، اما در بين اين افراد زنازاده نيست . « 4 »\r\nابن‌اثير : براء بن معرور انصارى بنا به قولى ، نخستين كسى بود كه در شب عقبه‌ى اولى با رسول خدا ( ص ) پيمان بست . او اولين كسى بود كه رو به قبله ايستاد و اولين كسى بود كه در باره‌ى ثلث مالش وصيت كرد و در آغاز روزگار اسلامى بمرد . در خبرى آمده است كه مرگ وى يك ماه پيش از ورود رسول خدا ( ص ) به مدينه رخ داده است . « 5 »\r\nامام صادق ( ع ) در پاسخ سؤالى كه از ايشان شد ، فرمود : در قتل مىتوان به شهادت كودك استناد كرد ، اما اولين سخن او پذيرفته است ، و دومى را نپذيرند . « 6 »\r\n\r\n\r\n","description":"","footnote":"\r\n( 1 ) . المقنع 207\r\n( 2 ) . من لا يحضره الفقيه 2 / 91\r\n( 3 ) . الكافى 7 / 389\r\n( 4 ) . همان 2 / 580\r\n( 5 ) . اسدالغابة 1 / 207\r\n( 6 ) . الكافى 7 / 389 .\r\n","page_name":" 341 ","page_number":341},
  {"content":"\r\n\r\nامام على ( ع ) : در ميان چهار شاهد ، هرگز اولين نفر نخواهم بود ؛ زيرا مىترسم كه برخى شهادت خود را پس بگيرند و تازيانه به من زده شود . « 1 »\r\nشيخ صدوق : در رفتن به مساجد مدينه ، مستحب است كه از مسجد قبا آغاز شود ؛ زيرا به تعبير قرآن ، قبا اولين مسجدى است كه از اولين روز بر پايه‌ى تقوى بنا نهاده شده است . « 2 »\r\nامام باقر ( ع ) : چون مؤمن را در گور خويش گذارند ، ندايى برخيزد كه نخستين چشم‌روشنى تو بهشت است و نخستين چشم‌روشنى آنان كه تو را تشييع كردند ، بخشايش . « 3 »\r\nعبدالواحد انصارى از امام باقر ( ع ) در باره‌ى نماز چاشتگاهان « 4 » پرسيد . ، حضرت فرمود : اولين كسانى كه آن نماز را خواندند ، قوم تو بودند ؛ آنان غافلانى بودند كه آن را خواندند و پيامبر ( ص ) چنين نمازى نخواند . « 5 »\r\nامام صادق ( ع ) : روزه‌ى نخستين پنج‌شنبه از دهه‌ى اول هر ماه و نخستين چهارشنبه از دهه‌ى دوم هر ماه و واپسين پنج‌شنبه از دهه‌ى آخر هر ماه مستحب است . « 6 »\r\nدر روايتى از امام صادق ( ع ) است : هر روزه‌دارى كه در اول روز با بويى خوش ، خود را عطرآگين كند ، عقلش زايل نشود « 7 » .\r\n\r\n\r\n","description":"","footnote":"\r\n( 1 ) . همان 4 / 24\r\n( 2 ) . من لا يحضره الفقيه 1 / 229\r\n( 3 ) . الكافى 3 / 172\r\n( 4 ) . نماز چاشت يا « صلاة الضحى » در باور اهل سنت ، نمازى مستحب است كه از هنگام بالا آمدن آفتاب تا پيش از وقت زوال در ظهر خوانده مىشود و آن را از دو تا دوازده ركعت دانسته‌اند و براى فضيلت آن احاديثى آورده‌اند .\r\n( 5 ) . من لا يحضره الفقيه 1 / 566\r\n( 6 ) . مضمون اين حديث را بنگريد در : من لا يحضره الفقيه 2 / 82\r\n( 7 ) . همان 86 .\r\n","page_name":" 342 ","page_number":342},
  {"content":"\r\n\r\nاز امام كاظم ( ع ) روايت است كه فرمود : هر كس روز اول ماه ذوالحجه را روزه باشد ، خداوند روزه‌ى هشتاد ماه را بر او خواهد نوشت . « 1 »\r\nو در روايت ديگرى آمده است : ابراهيم خليل ( ع ) در روز اول ماه ذوالحجه زاده شد ؛ بنابراين ، هر كه آن روز را روزه بدارد ، كفاره‌ى شصت سال او باشد . « 2 »\r\nدر روايت از امام صادق ( ع ) است كه هر كس روز اول ماه شعبان را روزه باشد ، بىشك بهشت بر او واجب شود . « 3 »\r\nدر روايتى آمده است كه امام صادق ( ع ) فرمود : هر گاه اول ماه شوال شود ، بانگى برآيد كه اى مؤمنان ، سوى پاداش‌هاى خويش بشتابيد . اى جابر ، پاداش‌هاى الهى چونان جايزه‌ى اين پادشاهان نيست . « 4 »\r\nشيخ صدوق : هر كس قربانى كند ، به هنگام جارى شدن اولين خون قربانى ، بخشيده مىشود . « 5 »\r\nامام باقر ( ع ) : نخستين قطره‌ى خون شهيد كفاره‌ى گناهان او است ، مگر قرض كه جز با پرداخت جبران نخواهد شد . « 6 »\r\nدر روايت از امام صادق ( ع ) است كه هر گاه ازدواج‌كرده‌اى زناكار به كرده‌ى خويش اعتراف كند ، اولين كسى كه او را رجم مىكند امام است و از پى او مردم ؛ و هر گاه شاهدى بر ضد او باشد ، اولين رجم‌كننده شاهد است ، آن‌گاه امام و سرانجام مردم . « 7 »\r\nامام صادق ( ع ) : اولين مصرف مال ( ميت ) ، هزينه‌ى كفن است ، آن‌گاه قرض ،\r\n\r\n\r\n","description":"","footnote":"\r\n( 1 ) . الاقبال 317\r\n( 2 ) . من لا يحضره الفقيه 2 / 87\r\n( 3 ) . همان 2 / 92\r\n( 4 ) . الكافى 4 / 168\r\n( 5 ) . من لا يحضره الفقيه 2 / 214\r\n( 6 ) . همان 3 / 183\r\n( 7 ) . الكافى 7 / 184 .\r\n","page_name":" 343 ","page_number":343},
  {"content":"\r\n\r\nسپس وصيت و سرانجام ميراث . « 1 »\r\nدر روايتى است كه پيامبر ( ص ) فرمود : چون شيطان آدم را وسوسه كرد ، آدم به آن درخت نزديك شد و نگاهى بدان انداخت و آبروى وى رفت . آن‌گاه برخاست و سوى درخت روانه شد و اين اولين گامى بود كه سوى گناه برداشت ، سپس دست برد و ميوه‌هاى آن را برداشت و خورد . اين گونه بود كه زينت و پوشش از پيكرش برداشته شد و دست بر فرق سر نهاد و گريست . چون خداوند عزوجل توبه‌ى آدم را پذيرفت ، بر او و تبارش وضوى بر اين چهار اندام را واجب كرد و او را فرمان داد تا چون به آن درخت نگاه كرده است ، روى خويش بشويَد و چون آن را با دست برداشته ، دستان خويش را تا آرنج شست‌وشو دهد ، و چون دست بر سر نهاده ، سر خويش را ، و چون گام سوى گناه نهاده ، دو پاى خويش را مسح كند . « 2 »\r\nاز امام صادق ( ع ) پرسيدند : اين مسأله كه زن حائض بايد روزه‌ى خويش را قضا كند ، اما نمازش قضا ندارد ، از كجا آمده است ؟ فرمود : اولين كسى كه قياس كرد ، ابليس بود . « 3 »\r\nدر روايت است كه زنى از امام صادق ( ع ) پيرامون مجازات زنان همجنس‌باز پرسيد ؛ امام فرمود : همان حدّ زنا است . چون روز رستاخيز شود ، آنان را بياورند و با پاره‌هاى آتش بپوشانند و با گرزهايى آتشين بر آنان بكوبند ، و در ميان آتش نهند و ستون‌هايى از آتش در آنان فرو كنند كه تا سرهايشان فراز رود و آنان را در آتش پرتاب كنند . نخستين كسانى كه اين بدكارى را كردند قوم لوط بودند ؛ مردانشان سراغ هم رفتند و زنان بدون مرد باقى ماندند و با خود آن كردند كه مردان با خويش . « 4 »\r\nابن‌همّام گويد : نخستين كسى كه براى خويش جايگاهى را ادعا كرد كه نه خدا\r\n\r\n\r\n","description":"","footnote":"\r\n( 1 ) . الكافى 7 / 23\r\n( 2 ) . من لا يحضره الفقيه 1 / 55\r\n( 3 ) . وسائل الشيعة 2 / 346 ؛ لطائف المعارف 4\r\n( 4 ) . الكافى 3 / 91 .\r\n","page_name":" 344 ","page_number":344},
  {"content":"\r\n\r\nبراى او قرار داده بود و نه خود شايستگى آن را داشت ، ابومحمد سريعى بود كه به همين دليل ، توقيعى از جانب حضرت مهدى ( ع ) در نفرين او و برائت جستن از وى صادر شد . « 1 »\r\nنجاشى از قول اصحاب خويش گويد : ابراهيم بن هاشم قمى نخستين كسى بود كه حديث كوفيان را در قم انتشار داد . او ريشه‌اى كوفى داشت و به قم كوچيده بود . « 2 »\r\nدر روايت آمده است : اولين فضيلتى كه به زائر امام حسين ( ع ) مىرسد اين است كه گناهان گذشته‌ى او بخشوده مىشود و به او گويند : كار را دوباره آغاز كن . « 3 »\r\nدر روايت از اميرالمؤمنين ( ع ) است كه : شتر اگر براى نخستين بار يورش آورد ، صاحبش ضامن نيست ، اما اگر براى بار دوم باشد ، ضامن است . « 4 »\r\nامام على ( ع ) : نخستين جهادى كه در آن شكست مىخوريد ، جهاد با دست‌هاتان است و آن‌گاه جهاد با زبانتان و سپس جهاد با قلبتان ؛ بنابراين ، آن كه قلباً كار نيك را نشناسد و از كار زشت بيزارى نجويد ، باژگونه شود ، پس ارزش‌ها در ديدگاه او سقوط كند و پستىها اوج گيرد . « 5 »\r\nامام سجاد ( ع ) : اولين نمازى كه خداوند آن را واجب ساخت ، نماز ظهر بود . « 6 »\r\nاولين كسى كه به هنگام خطبه خواندن بنشست ، معاويه ، و اولين كسى كه در نماز عيدين ، اذان و اقامه گفت بشر بن مروان بود . « 7 »\r\nابن‌قتيبه : از نكته‌هايى كه متكلمان اهل سنت بر اهل حديث خرده مىگيرند كه\r\n\r\n\r\n","description":"","footnote":"\r\n( 1 ) . الاحتجاج 2 / 474\r\n( 2 ) . رجال النجاشى 16\r\n( 3 ) . كامل الزيارات 153\r\n( 4 ) . الكافى 7 / 353\r\n( 5 ) . نهج البلاغه ، حكمت 375\r\n( 6 ) . من لا يحضره الفقيه 1 / 200\r\n( 7 ) . بنگريد به : تاريخ الخلفاء 152 .\r\n","page_name":" 345 ","page_number":345},
  {"content":"\r\n\r\nنقل روايت‌هاى منكر مانند اين خبر است كه مىگويد : « زمين بر پشت ماهى است و بهشتيان ، اول بار كه به آن‌جا وارد مىشوند از جگر آن ماهى مىخورند » . « 1 »\r\nجرجانى : عامر بن ظرب ، قاضى عرب‌ها كه مردم داورىهاى خويش را نزد وى مىبردند ، اولين كسى بود كه در باره‌ى مخنّث‌ها به قضاوت پرداخت و محل بيرون آمدن پيشاب را ملاك جارى شدن حكم مذكر و مؤنت دانست . در روزگار اسلامى نيز على ( كرّم الله وجهه ) همين حكم را داد . « 2 »\r\nدر نامه‌ى مأمون به كارگزارش اسحاق بن ابراهيم پيرامون آزمون فقيهان در باره‌ى باور يا انكار خلق قرآن آمده است : اما زيادى ؛ به اطلاع وى برسان كه نسب او ساختگى است ، و او نخستين مدعى نسب در اسلام نيست كه در باره‌ى او از حكم رسول خدا ( ص ) سرپيچى شده است و بايد به همان راه برود . « 3 »\r\nطبرى ، از عبيدالله بن عبدالله بن عتبه : نزد ابن‌عباس نشسته بودم كه سخن از ارث پيش آمد . ابن‌عباس گفت : سبحان الله العظيم ! مىبينيد ، كسى كه مىتواند تعداد ماسه‌هاى صحراى عالج را بشمارد ، مبلغى را به دو نصف و يك ثلث تقسيم كرده است ! دو نصف آن كه با تمام مبلغ برابر است ، چه جايى براى آن يك‌سوم مىماند ؟\r\nزفر بن اوس بصرى پرسيد : اى ابن‌عباس ، اولين كسى كه عَول را در ميراث وضع كرد ، كه بود ؟ گفت : عمر بن خطاب ؛ وقتى ارث را بر او عرضه كردند و محاسبه كرد ، گفت : به‌خدا ، نمىدانم خدا كدام يك از شما را مقدم دانسته و كدام را مؤخر ! بنابراين ، بهترين راه‌حلى كه به نظر من مىرسد اين است كه اين مبلغ را در ميان شما با سهميه تقسيم كنم . و بر هر صاحب سهمى ، آن مقدار كاستى كه لازم است وارد آورم . به خدا سوگند ، اگر آنچه را كه خدا مقدم داشته در اولويت قرار مىداد و آنچه را كه خدا مؤخر شمرده ، در\r\n\r\n\r\n","description":"","footnote":"\r\n( 1 ) . تأويل مختلف الحديث 55\r\n( 2 ) . كنايات الادباء 280\r\n( 3 ) . اين مطلب در متن از ارشاد نقل شده است . بنگريد به : تاريخ الامم و الملوك 8 / 642 و تاريخ الاسلام 15 / 23 .\r\n","page_name":" 346 ","page_number":346},
  {"content":"\r\n\r\nپايان مىآورد ، اصلًا هيچ نيازى به عول نبود . اما از ميان فرائض ارث آن كه خدا او را از سهمى جز به سهم مشخص ديگر كاهش نداده مصداق كسى است كه خدايش مقدم داشته است و هر فرضى كه چون مرتبه‌ى نخست مقرر برايش حاصل نيايد ، تنها آنچه از اموال باقى بماند از آن او باشد ، مصداق كسى است كه خدايش مؤخر داشته است . « 1 »\r\nطبرى : در سال 268 ق . اول ماه رمضان روز يكشنبه بود ، يكشنبه‌ى دوم عيد « شعانين » ( سالروز ورود حضرت مسيح به بيت‌المقدس ) بود ، يكشنبه‌ى سوم عيد « فِصَح » ( شكرگزارى آزادى بنىاسرائيل و بيرون شدن از مصر و عيد بهاره كه به‌شكرانه‌ى زايش گوسفندان و بارورى درختان برپا مىشود ) بود ، يكشنبه‌ى چهارم عيد « نوروز » بود و يكشنبه‌ى پنجم روز پايان ماه . « 2 »\r\nدر روايتى از اميرالمؤمنين ( ع ) نقل شده است : اولين كاستى و نقصانى كه پس از پيامبر ( ص ) بر ما وارد شد ، نايده گرفتن حق ما در خمس بود . « 3 »\r\nاز امام باقر ( ع ) : جز سه تن همه مرتدّ شدند . تا آن‌جا كه فرمود : آن‌گاه مردم توبه كردند و نخستين كسانى كه برگشتند ، ابوساسان انصارى و ابوعمره و شتيره بودند . « 4 »\r\nاولين جايى كه ابن‌عباس معروف شد در بصره بود كه بر منبر رفت و سوره‌هاى بقره و آل‌عمران را خواند و حرف‌حرف آن‌ها را تفسير كرد . وى كه سخنور بود و دانشى داشت كه چون سيل بىدرنگ سرازير مىشد ، « درياى دانش » و « دانشمند قريش » ناميده مىشد . « 5 »\r\nدر اخبار آمده است كه ابواهاب دارمى اولين كسى است كه چون مُرد ، در\r\n\r\n\r\n","description":"","footnote":"\r\n( 1 ) . بنگريد به : الاوائل 176 ؛ تذكرة الخواص 115\r\n( 2 ) . تاريخ الامم و الملوك 9 / 611\r\n( 3 ) . الامالى طوسى 8 ؛ الامالى مفيد 223 .\r\n( 4 ) . بنگريد به : اختيار معرفة الرجال 11 ؛ البته در متن عربى اين مطلب از طبرى نقل شده است .\r\n( 5 ) . البيان و التبيين 1 / 168 ؛ نيز بنگريد به : انساب الاشراف 4 / 34 و الطبقات الكبرى 2 / 280 .\r\n","page_name":" 347 ","page_number":347},
  {"content":"\r\n\r\nمسجدالحرام بر او نماز خواندند . « 1 »\r\nصولى : گروهى گويند : اولين كسانى كه جزيه پرداختند نجرانيان بودند . « 2 »\r\nگفته‌اند : اولين كسى كه [ علم 
  ] حديث را در شيراز نشر داد ، سيد ماجد فرزند سيد هاشم بحرانى ، استاد فيض [ كاشانى 
  ] بود . « 3 »\r\nمسعودى : در سال دوم هجرى ، پيامبر ( ص ) در آغاز صبح عيد ، قربانى خود را به صورت نمايان انجام داد و دستور داد تا ديگران نيز انجام دهند . حضرت به سوى مصلّا بيرون رفت و دو گوسفند را به دست خويش قربانى كرد . « 4 »\r\nابن‌قتيبه : همه‌ى قاريان اعم از هيثم و ابان و ابن‌اعين و ديگران ، آهنگ‌هاى غنايى و نغمه‌هاى ساربانان و آوازهاى صوفيانه را به قرائت خود راه مىدادند ؛ البته برخى از ايشان تنها پرده‌اى نازك از آن را در قرائت خود مىآوردند و برخى اين كار را چنان نمايان مىكردند كه قرائت را از شكل خود مىانداختند . « 5 »\r\nيعقوبى : اسماعيل نخستين كسى بود كه اهل معصيت را از حرم دور كرد . « 6 »\r\nهمو : عمرو بن يحيى بن قمعه بن الياس اولين كسى بود كه آيين ابراهيم را ديگرگونه كرد . « 7 »\r\n\r\n\r\n","description":"","footnote":"\r\n( 1 ) . الاصابة 7 / 21\r\n( 2 ) . ادب الكتّاب 214\r\n( 3 ) . الذريعة الى تصانيف الشيعة 6 / 11 ؛ نيز بنگريد به مستدرك اعيان الشيعة 1 / 137 كه در آن‌جا وى را از عالمان و اديبان بحرين مىخواند كه وقتى به عنوان نخستين كس به نشر علم حديث در شيراز پرداخت ، مردم شهر به دو روى آوردند . وى در 21 رمضان 1028 ق . درگذشت و در جوار حضرت احمد بن موسى ( ع ) به خاك سپرده شد .\r\n( 4 ) . التنبيه و الاشراف 207\r\n( 5 ) . المعارف 533\r\n( 6 ) . تاريخ اليعقوبى 1 / 221\r\n( 7 ) . تاريخ اليعقوبى 229 .\r\n","page_name":" 348 ","page_number":348},
  {"content":"\r\n\r\nنيز گويد : اولين نمازى كه بر حضرت رسول ( ص ) واجب شد ، نماز ظهر بود . « 1 »\r\nشيخ طوسى : ابراهيم بن هاشم ريشه‌اى كوفى داشت و به قم كوچيد . دوستان ما مىگويند او اولين كسى بوده كه حديث كوفيان را در قم پراكنده است . « 2 »\r\nكشى : فيض بن مختار اولين كسى است كه از امام صادق ( ع ) ، نص بر امامت فرزندش موسى بن جعفر ( ع ) را شنيد . « 3 »\r\nدر روايت از امام باقر ( ع ) است : اولين كسانى كه وارد بهشت شوند ، اهل معروف هستند . « 4 »\r\nشيخ صدوق ، از امام رضا ( ع ) به نقل از پيامبر ( ص ) : نخستين كسى كه حج گزارد آدم بود . وى هفتاد بار پياده به حج رفت و پرنده‌ى صرد « 5 » با او بود و جاى آب را به او نشان مىداد . اين پرنده همراه آدم كه از خوردن وركاك و پرستو بازش داشته بودند ، از بهشت بيرون آمد . « 6 »\r\n\r\n\r\n","description":"","footnote":"\r\n( 1 ) . همان 2 / 23\r\n( 2 ) . الفهرست 4\r\n( 3 ) . اختيار معرفة الرجال 354\r\n( 4 ) . بحارالانوار 8 / 197\r\n( 5 ) . دهخدا در لغت‌نامه‌ى فارسى در برابر واژه‌ى « صرد » اين گونه آورده است : مرغى است كه گنجشك را شكار كند . به فارسى وركاك است . ( منتهى الارب ) . شير گنجشك ( زمخشرى ) . كركسه ( ربنجنى ) . مرغى است بزرگ‌سر كه گنجشك را صيد كند . ( غياث ) . . . طائر ابيض‌البطن اخضرالظهر ضخم‌المنقار يصطاد العصافير ، يصفر لكل طائر يريد صيده و هو طائر صام للّه تعالى . ( منتهى الارب ) . قال ابن قتيبة : و سمى صرداً ، حكاية لصوته . و سمى الواقِ بكسر القاف ، و كنيته ابوكثير . و هو طائر فوق العصفور ، نصفه ابيض و نصفه اسود ، ضخم الراس ضخم المنقار و البراثن ، لايرى الا فى شعفه او شجرة بحيث لايقدر عليه احد ، و له صفير مختلف . و من شأنه انه يصيد العصافير و ما فى معناها ، فيصفر لكل طير يريد صيده بلغته ، يدعوه الى التقرب منه ، فيثب عليه فيأكله ، و العرب تتشام به تنفر من صياحه و هو مما وردت الشريعة بالنهى عن قتله . ( صبح الاعشى 2 / 80 ) .\r\n( 6 ) . عيون اخبار الرضا ( ع ) 1 / 243 .\r\n","page_name":" 349 ","page_number":349},
  {"content":"\r\n\r\nابن‌سعد : ديه برابر با ده شتر است . عبدالمطلب اولين كسى بود كه آن را سنت نهاد ، سپس در ميان قريش و ديگر اعراب رسم شد و رسول خدا ( ص ) نيز آن را پذيرفت . « 1 »\r\nهمو ، از براء : اولين كسان از اصحاب رسول خدا ( ص ) كه نزد ما آمدند مصعب بن عمير و پسر ام‌كلثوم بودند كه شروع به آموزش قرآن به مردم كردند . « 2 »\r\nنيز گويد : اولين وقف در اسلام موقوفه‌ى رسول خدا ( ص ) بود كه چون مخيريق در احد كشته شد ، و وصيت كرده بود كه اگر كشته شدم ، اموال مرا به رسول خدا ( ص ) بدهيد ، پيامبر آن را گرفت و وقف كرد . « 3 »\r\nوى مىافزايد : مخيريق بر آيين خود سوى احد رفت و چنين وصيتى كرد و هنگامى كه كشته شد پيامبر ( ص ) فرمود : مخيريق بهترين يهودى بود .\r\nخبيب بن عدى انصارى اولين كسى بود كه دو ركعت نماز در هنگام شهادت را سنت نهاد و آن در زمانى بود كه پيامبر ( ص ) او و گروهى را به سريه‌ى رجيع « 4 » فرستاد و او به اسارت رفت و در مكه فروخته شد و همان‌جا به شهادت رسيد . « 5 »\r\nدر روايتى از امام صادق ( ع ) : هر بنده‌اى اگر راست گويد ، نخستين كسى كه او را تصديق كند خدا است و وجدان خودش كه مىداند راستگو است ؛ و اگر دروغ گويد ، نخستين كسى كه او را تكذيب كند خدا است و وجدان خودش كه مىداند درغگو است . « 6 »\r\nدر روايت معراج است : اى احمد ، به عزت و بزرگى خودم قسم ، اولين عبادت و توبه‌ى بندگان چيزى نيست جز روزه و گرسنگى و خاموشى گزيدن بسيار و گوشه‌گيرى از\r\n\r\n\r\n","description":"","footnote":"\r\n( 1 ) . الطبقات الكبرى 1 / 72\r\n( 2 ) . همان 181\r\n( 3 ) . همان 388\r\n( 4 ) . چشمه‌محله‌اى از آنِ هذيل .\r\n( 5 ) . بنگريد به : امتاع الاسماع 1 / 187 ؛ الطبقات الكبرى 2 / 43\r\n( 6 ) . ثواب الاعمال 178 .\r\n","page_name":" 350 ","page_number":350},
  {"content":"\r\n\r\nمردمان . و اولين گناهى كه هر بنده‌اى مرتكب آن شود پرخورى و زبان گشودن به چيزهاى نامربوط به او است و همنشينى هوَسمندانه با آفريدگان . « 1 »\r\nطبرى : پس از اقرار به يكتاپرستى و بيزارى از بتان و دور افكندن شريك براى خدا ، اولين چيزى كه خداوند واجب كرد نماز بود . « 2 »\r\nشيخ صدوق ، از رسول خدا ( ص ) : اولين چيزى از هر بنده‌اى بپرسند ، دوستى ما اهل بيت است . « 3 »\r\nدر روايتى از رسول خدا ( ص ) است : سامان اين امت به پارسايى و باور است و بىفرجامى آن به زفتى و آرزو . « 4 »\r\nابن‌سعد : اولين جايى كه رسول خدا ( ص ) نماز خوف خواند در ذات‌الرقاع بود ( كوهى با تخته‌سنگىهايى سرخ و سياه و سفيد ) . به پيامبر خبر داده بودند كه بنىنمير و بنىثعلبه در آن‌جا سپاهيانى گرد آورده‌اند . رسول خدا ( ص ) در ماه محرم و درست 47 ماه پس از هجرت ، به سوى آن منطقه رفت و جز شمارى زن كسى را در آن‌جا نيافت . زنان را گرفتند و اعراب به بالاى كوه گريختند . در اين هنگام وقت نماز فرا رسيد و مسلمانان از بيم حمله‌ى ايشان نماز را به صورت نماز خوف ادا كردند . « 5 »\r\nعلامه حلى : ابن‌عقده گويد : حارث بن ابىرسن اودى اولين كسى است كه تشيع را در بنىاود رواج داد . « 6 »\r\nفقيهان گويند : براى كسى كه راهى حج مىشود ، مستحب است كه موى سر و ريش خود را از اول ماه ذىقعده رها كند .\r\n\r\n\r\n","description":"","footnote":"\r\n( 1 ) . الوافى 26 / 150\r\n( 2 ) . تاريخ الامم و الملوك 2 / 307\r\n( 3 ) . عيون اخبار الرضا ( ع ) 1 / 62\r\n( 4 ) . الخصال 1 / 79\r\n( 5 ) . الطبقات الكبرى 2 / 47\r\n( 6 ) . خلاصة الاقوال 123 .\r\n","page_name":" 351 ","page_number":351},
  {"content":"\r\n\r\nدر روايتى از امام صادق ( ع ) است : فضيلت اول وقت بر ديگر اوقات چون برترى آخرت بر دنيا است .\r\nنيز فرمود : براى مؤمن ، فضيلت اول وقت بر ديگر اوقات از پول و فرزند او برتر باشد . « 1 »\r\nشيخ صدوق : از امام صادق ( ع ) روايت شده است : برترين وقت نماز فجر همزمان با برآمدن سپيده است . خداى متعال فرموده است : ( ) « 2 » « نماز صبح همواره همراه با حضور فرشتگان است » يعنى نماز فجر كه فرشتگان روز و فرشتگان شام بر آن گواهى دهند . هر گاه بنده‌اى همزمان با برآمدن سپيده ، نماز صبح را بخواند ، دوبار برايش نوشته شود ؛ هم فرشتگان شام بنويسند و هم فرشتگان روز . « 3 »\r\nابن عبدالبر : نعمان بن عدى عدوى قرشى و پدرش از مهاجران به حبشه بودند كه پدر در آن‌جا درگذشت و نعمان از او ارث برد ؛ بنابراين ، نعمان اولين ارث‌بر در اسلام است و پدرش عدى اولين ارث‌گذار در روزگار اسلام . « 4 »\r\nاولين كسى كه در پهندشت كوفه ( نجف ) دفن شد خباب بن ارت بود كه مردم نيز از اين كار پيروى كردند .\r\nنصر بن مزاحم و طبرى گزارش جندب از بازگشت اميرالمؤمنين ( ع ) از صفين را چنين باز مىگويند : هنگامى كه از بنىعوف گذشتيم ، در طرف راست ما هفت يا هشت گور بود ، على ( ع ) پرسيد : اين گورها چيست ؟ قدامة بن عجلان ازدى گفت : اى امير مؤمنان ، پس از بيرون آمدن شما ، خباب بن ارت درگذشت ، و وصيت كرد كه در اين پهنه به خاك سپرده شود - پيش‌تر مردم مرده‌هاى خويش را در خانه دفن مىكردند -\r\n\r\n\r\n","description":"","footnote":"\r\n( 1 ) . هر دو حديث را بنگريد در : الكافى 3 / 274\r\n( 2 ) . اسراء 78\r\n( 3 ) . ثواب الاعمال 36\r\n( 4 ) . الاستيعاب 4 / 1502 .\r\n","page_name":" 352 ","page_number":352},
  {"content":"\r\n\r\nپس او را در آن پهنه به خاك سپردند و مردم در كنارش دفن شدند . على ( ع ) فرمود : خداى با خباب مهربانى كناد ! با ميل و رغبت اسلام آورد ، داوطلبانه هجرت كرد ، پيكارگر زيست ، و بيمارىهايى به جانش افتاد ، و خداوند پاداش كسى را كه كردار نيك داشته باشد ، هدر نمىدهد . « 1 »\r\nو اما اين سخن ابن‌قتيبه نادرست است كه گفته : « خبّاب اولين كسى است كه على ( ع ) وى را در كوفه به خاك سپرد و به هنگام بازگشت از صفين بر او نماز گزارد » « 2 » ؛ زيرا او بنا به وصيت خود در آن‌جا دفن شده و على ( ع ) پس از بازگشت از صفين بر وى نماز آمرزش خواسته است ، نه اين‌كه بر او نماز ميت خوانده باشد .\r\nسخن ابن‌عبدالبر نيز نادرست است كه گفته : « خبّاب در سال 37 ق . و هنگام بازگشت على ( ع ) از صفين و نهروان درگذشت و حضرت بر او نماز گزارد . . . » . چگونه چنين چيزى امكان دارد ، در حالى كه نهروان در سال 38 ق . رخ داده است ؟\r\nدر زيارت ناحيه آمده است : درود بر مسلم بن عوسجه اسدى ، همو كه حسين ( ع ) به او اجازه‌ى بازگشت داد ، ولى او چنين گفت : آيا ما تو را تنها گذاريم ؟ براى اداى حق تو چه بهانه‌اى نزد خدا آوريم ؟ به خدا ، هرگز ، تا اين‌كه نيزه‌ى خود را در سينه‌ى آنان بشكنم و ايشان را با شمشير خويش ، تا آن‌گاه كه قبضه‌اش در دست من است ، ضربت زنم . من و جدايى از تو هرگز ، حتى اگر جنگ‌افزارى برايم نماند كه با آن به نبرد برخيزم ، با سنگ آنان را خواهم زد . من و جدايى از تو هرگز ، تا اين‌كه همراه تو بميرم و اولين كسى باشم كه جان بيفشانم و اولين شهيدى از شهيدان خدا باشم كه پيمان خويش را ادا كرده است . « 3 »\r\nابن عبدالبر ، شريح بن ضمره مزنى را در ميان صحابه برشمرده و گفته است : وى اولين كسى بود كه زكات مُزَينه را نزد پيامبر ( ص ) برد . « 4 »\r\n\r\n\r\n","description":"","footnote":"\r\n( 1 ) . وقعة صفين 530 ؛ تاريخ الامم و الملوك 5 / 61\r\n( 2 ) . المعارف 317\r\n( 3 ) . الاقبال 575\r\n( 4 ) . الاستيعاب 2 / 702 .\r\n","page_name":" 353 ","page_number":353},
  {"content":"\r\n\r\nهمو : گويند : عامر بن ظرب اولين كسى بود كه در زمان جاهليت شراب را بر خويش حرام كرد . البته برخى گفته‌اند : عفيف بن معدىكرب عبدى اولين كس بوده است . « 1 »\r\nمسعودى : ابن‌زبير خطبه‌اى خواند و چنين گفت : چه شده است كسانى را كه از يك سو ، پيرامون متعه فتوا مىدهند و از ديگر سو ، ارج ياران رسول و ام‌المؤمنين عايشه را فرو مىكاهند ؟ آنان را چه شده ؟ خدا دل‌هايشان را نيز چونان ديدگانشان كور كند !\r\nچون اشاره‌ى وى به ابن‌عباس بود كه چشمانى نابينا داشت ، وى چنين پاسخش داد : اى ابن‌زبير ، اما در باره‌ى سخن تو پيرامون متعه ، از مادرت بپرس ، تو را پاسخ دهد ؛ زيرا اولين متعه‌اى كه آتشدان خود را براى آتشدانى ديگر گسترد ، ميان مادر و پدر خودت بود ( منظورش متعه‌ى حج بود ) و اما در باره‌ى ياران رسول خدا ( ص ) ؛ من همپاى پيشواى هدايت در نبرد بودم كه پدرت را گريزان ديدم . اگر چنان بود كه من گويم ، او به جنگ با ما كافر شده و اگر چنان است كه تو گويى وى به گريز از ما راه كفر پيموده است .\r\nابن‌زبير سخن او را قطع كرد و نزد مادرش رفت و ماجرا را از او پرسيد و وى گفت : راست گفته است . « 2 »\r\nابن ابىالحديد ، از وهب بن كيسان : اولين كسى كه در نماز پاهاى خود را رديف كرد و مردم نيز از او پيروى كردند ، ابن‌زبير بود . « 3 »\r\nشيخ صدوق : امام صادق ( ع ) : نام پيامبر ( ص ) بارها در اذان برده مىشد و اولين كسى كه آن را حذف كرد ابن‌اروى بود . « 4 »\r\nگويم : منظور از ابن‌اروى ، عثمان است كه مادرش اروى دختر كريز بن ربيعة بن حبيب بن عبدشمس بود و مادر مادرش بيضاء دختر عبدالمطلب .\r\n\r\n\r\n","description":"","footnote":"\r\n( 1 ) . الاستيعاب 820\r\n( 2 ) . مروج الذهب 3 / 81\r\n( 3 ) . شرح نهج البلاغه 20 / 109\r\n( 4 ) . من لا يحضره الفقيه 1 / 299 .\r\n","page_name":" 354 ","page_number":354},
  {"content":"\r\n\r\nطبرى ، از عروة بن زبير از پدرش : پس از رسول خدا ( ص ) نخستين كسى كه قرآن را با صداى خواند . عبدالله بن مسعود بود كه روزى ياران پيامبر گرد هم آمده بودند و مىگفتند : قريش هنوز اين قرآن را آشكارا نشنيده است ، آيا مردى هست كه آن را به گوش آنان برساند ؟ عبدالله بن مسعود گفت : من . گفتند : ما از آنان بر جان تو بيم داريم ، ما كسى را مىخواهيم كه خانواده‌اش از او دفاع كنند . گفت : مرا واگذاريد كه خدا از من دفاع خواهد كرد . راهى شد و نيمروز كه قريشيان در انجمن‌هاى خويش نشسته بودند ، به مقام ابراهيم رسيد . برخاست و با آواز بلند گفت    بِسْمِ اللَّهِ الرَّحْمنِ الرَّحِيمِ الرَّحْمنُ ( 1 ) عَلَّمَ الْقُرْآنَ ( 2 )    « 1 » آن‌گاه رو به قريش آورد و آيات را خواند . آنان سراپاگوش شدند و گفتند : اين پسر ام‌عبد چه مىگويد ؟ و او هم‌چنان به خواندن ادامه داد و تا جايى كه خدا مىخواست به خواندن پرداخت و آن‌گاه با چهره‌اى خونين نزد ياران خويش رفت . اصحاب گفتند : از همين بر تو مىترسيديم . گفت : دشمنان خدا هيچ‌گاه چون امروز بر من سهل و ساده نبوده‌اند ! اگر خواسته باشيد فردا هم همين كار را تكرار كنم . گفتند : نه ، تو را بس است كه آنچه را نمىپسندند به گوششان رساندى . « 2 »\r\nشيخ صدوق : از امام صادق ( ع ) پرسيدند : آيا پيكر مرده مىپوسد ؟ فرمود : آرى ، چندان كه گوشتى بر آن نمىماند ، مگر خميرمايه‌اى كه از آن آفريده شده است كه هرگز نمىپوسد و چونان گويى در گور مىماند تا باز همانند روز آغازين از آن بازآفريده شود . « 3 »\r\nدر روايت است : از امام صادق ( ع ) پيرامون كفر و شرك پرسيدند كه كدام پيشينه‌اى بيشتر دارد ؟ فرمود : كفر ؛ زيرا ابليس نخستين كسى بود كه كافر شد و كفر او بدون شرك ورزيدن بود ؛ چه او در آن هنگام ، به پرستش كسى جز خدا دعوت نكرد و از\r\n\r\n\r\n","description":"","footnote":"\r\n( 1 ) . الرحمن 1 و 2\r\n( 2 ) . تاريخ الامم و الملوك 2 / 334\r\n( 3 ) . من لا يحضره الفقيه 1 / 191 .\r\n","page_name":" 355 ","page_number":355},
  {"content":"\r\n\r\nآن پس بود كه بدين كار فراخوان داد و مشرك شد . « 1 »\r\nاميرالمؤمنين ( ع ) اولين كسى است كه نشستن ميان دو خطبه ( يعنى در نمازهاى جمعه و عيد فطر و قربان ) به نام وى ثبت شده است . « 2 »\r\nابن‌اثير ، از يك صحابى به نام ميثم : مرا گفته‌اند همراه اولين كسى كه به نماز جمعه مىشتابد ، فرشته‌اى با پرچم خويش روان است . « 3 »\r\nخطيب بغدادى : ابوالحسن علوى صوفى گويد : از ابراهيم خواص شنيدم كه مىگفت : اولين چيزى كه خداى تعالى به دانشمند ربانى مىبخشد ، خشيت از خداى متعال است . « 4 »\r\nدميرى : روزى مقاتل بن سليمان نشست و گفت : مرا در باره‌ى هر چيزى فروتر از عرش بپرسيد . كسى پرسيد : وقتى آدم ( ع ) براى نخستين بار به حج رفت ، سرش را چه كسى تراشيد ؟ گفت : اين چيزى بر علم شما نيفزايد . اما مىدانم كه چون خودشيفتگى مرا فرا گرفت ، به آزمون افتادم . « 5 »\r\nيكى از كسانى كه آشكارا ادعاى خلق قرآن را مطرح كرد ، جعد بن درهم بود ، كه گاه مروان حمار را به او نسبت دهند و گويند : مروان جَعدى . او به روزگار هشام اين دعوى را نمايان كرد و هشام او را نزد خالد قسرى كه كارگزار عراق بود فرستاد تا او را بكشد و چون خالد در روز عيد قربان خطبه خواند ، در پايان خطبه‌اش گفت : روانه شويد و قربانى كنيد كه نيز مىخواهم جعد را قربانى كنم ؛ و فرود آمد و او را سر بريد . « 6 »\r\nابن‌اثير : احمد بن بىدؤاد قاضى متوفاى سال 240 ق . ادعاى خلق قرآن را از بشر\r\n\r\n\r\n","description":"","footnote":"\r\n( 1 ) . الكافى 2 / 386\r\n( 2 ) . من لا يحضره الفقيه 1 / 521\r\n( 3 ) . اسدالغابة 4 / 508 ؛ متن از استيعاب نقل شده است .\r\n( 4 ) . تاريخ بغداد 14 / 428\r\n( 5 ) . حيوة الحيوان الكبرى 1 / 491\r\n( 6 ) . الكامل 5 / 263 ؛ متن از مروج الذهب نقل شده است . .\r\n","page_name":" 356 ","page_number":356},
  {"content":"\r\n\r\nمرسى فرا گرفت و بشر از جهم بن صفوان آموخته بود و جهم از همين جعدِ پيش‌گفته و جعد از ابان بن سمعان و ابان از طالوت خواهرزاده‌ى لبيد اعصم يهودى كه پيامبر را جادو كرد . لبيد به خلق تورات باور داشت و اولين كسى بود كه در اين باره چيز نوشت . او زنديق بود و آيين زندقه را آشكار كرد . « 1 »\r\nابن‌سعد در ماجراى سريه‌ى عبدالله بن جحش اسدى : گويند كه چون عبدالله از نخله بازگشت ، خمس غنيمت‌هايى را كه گرفته بود جدا ساخت و باقيمانده‌ى آن را ميان ياران خويش قسمت كرد . اين اولين خمسى بود كه در اسلام محاسبه شد . « 2 »\r\nزبيرى : اولين كسى كه پيرامون عقيده‌ى به ارجاء سخن گفت ، حسن بن محمد بن حنفيه بود . « 3 »\r\nابوالفرج اصفهانى از حذيفه : اولين چيزى كه از آيين خود از كف خواهيد داد ، فروتنى است و واپسين چيز ، نماز . « 4 »\r\nواحدى از ابن‌عباس : مقيس بن خبابه پيكر برادر مسلمانش هشام بن خبابه را در ميان بنىنجار يافت . چون گزارش آن را به پيامبر ( ص ) داد ، حضرت فرستاده‌اى از بنىفهر را با او راهى كرد و او را فرمود : نزد نجاريان برو و بر آنان سلام كن و بگو : رسول شما را فرمان مىدهد كه اگر قاتل هشام را مىشناسيد او را براى قصاص تحويل برادرش دهيد ، و اگر نمىشناسيد ديه‌ى مقتول را به او بپردازيد . او چنين كرد و گفتند : شنيديم و فرمانبر خدا و رسولش هستيم ؛ به خدا ما قاتل او را نمىشناسيم ، اما ديه‌ى او را خواهيم پرداخت و صد شتر به دو دادند . چون آن دو روانه شدند ، در راه شيطان بر مقيس هويدا شد و او را وسوسه كرد و پرسيد : چه كردى ؟ اگر ديه‌ى او را بپذيرى تو را نكوهش كنند . كسى را كه همراه تو است بكش ، كه جانى را در برابر جانى گرفته باشى و ديه نيز به عنوان افزوده\r\n\r\n\r\n","description":"","footnote":"\r\n( 1 ) . الكامل 7 / 75\r\n( 2 ) . الطبقات الكبرى 2 / 7\r\n( 3 ) . نسب قريش 3 / 75\r\n( 4 ) . حلية الاولياء 1 / 281 .\r\n","page_name":" 357 ","page_number":357},
  {"content":"\r\n\r\nبراى تو است .\r\nپس پاره‌سنگى برداشت و سوى او پرتاب كرد و سرش را شكست و بر يك شتر نشست و ديگران شتران را در پى خود كشاند و كافرانه به مكه بازگشت و با خود مىخواند :\r\n قتلت به فهرا و حملت عقله * سراة بنىالنجار ارباب فارع\r\nو ادركت ثارى و اضطجعت موسدا * و كنت الى الاوثان اول راجع \r\n« به قصاص او يكى از فهريان را كشتم و ديه‌ى او را نيز بر سران بنىالنجار و صاحبان دژ فارع نهادم و انتقام خويش را ستاندم و آسوده خفتم و اولين كسى هستم كه به مكه بازگشته‌ام » .\r\nو در اين رويداد بود كه اين آيه نازل شد :  وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً  « 1 » « و هر كس به‌عمد مؤمنى را بكشد ، كيفرش دوزخ است كه در آن ماندگار خواهد بود ؛ و خدا بر او خشم مىگيرد و نفرينش مىكند و عذابى سهمگين برايش فراهم ساخته است » . سپس پيامبر ( ص ) در روز فتح مكه خون او را حلال كرد و مردم او را در بازار شهر يافتند و كشتند . « 2 »\r\nاز كتاب تجمل « 3 » : محمد بن اذينه از ابن ابىعمر نقل مىكند : من در صورت‌هاى فلكى نظر مىكردم و طالع را مىشناختم ، به ذهنم رسيد و از اين مشكل ، شكايت نزد امام صادق ( ع ) بردم . حضرت فرمود : هر گاه از اين كار نگرانى به دلت راه يافت ، چيزى بردار و آن را به اولين بينوايى كه ديدى صدقه بده ؛ كه خداوند آن را از تو دفع كند . « 4 »\r\nدر حديثى آمده است : چون اين آيه نازل شد كه  خُذْ مِنْ أَمْوالِهِمْ صَدَقَةً تُطَهِّرُهُمْ وَ تُزَكِّيهِمْ بِها وَ صَلِّ عَلَيْهِمْ إِنَّ صَلاتَكَ سَكَنٌ لَهُمْ \r\n\r\n\r\n","description":"","footnote":"\r\n( 1 ) . نساء 93\r\n( 2 ) . اسباب النزول 147\r\n( 3 ) . كتاب التجمل از احمد بن محمد بن حسين بن حسن بن دؤل قمى ( درگذشته به سال 350 ق . ) است . بنگريد به : الذريعة 3 / 359\r\n( 4 ) . فرج المهموم 124 .\r\n","page_name":" 358 ","page_number":358},
  {"content":"\r\n\r\n وَ اللَّهُ سَمِيعٌ عَلِيمٌ  « 1 » « و برايشان دعا كن ؛ زيرا دعاى تو براى آنان آرامشى است ، و خدا شنواى دانا است . » و اصحاب را به پرداخت زكات فرمان داد ، اولين كسى كه بدين دستور تن\r\nداد و زكات خود را حاضر كرد ، مردى به نام ابواوفى بود كه پيامبر ( ص ) برايش دعا كرد و گفت : بارالها ، بر ابواوفى و خاندان ابواوفى درود فرست . « 2 »\r\nطبرى : عمر اولين كسى بود كه براى نماز تراويح در ماه رمضان ، مردم را پشت يك امام گرد آورد و در سال 14 ق . به سرزمين‌هاى گوناگون نامه نوشت و آنان را بر اين كار فرمان داد . « 3 »\r\nابن‌قتيبه : على بن عاصم گويد : براى ابوحنيفه سخن عبدالله را نقل كردم كه مردى گفت : هر كس گوسفندى را براى مردم قربانى كند ، اولين دخترى كه براى من زاده شود به همسرى او درآورم . مردى قربانى كرد و ابن‌مسعود فتوا داد كه آن دختر همسر او باشد و مَهريه‌ى زنان را دارد . ابوحنيفه گفت : اين داورى شيطان است . « 4 »\r\nبلاذرى : اولين كسى كه در خانه‌ى خود مسجدى براى نماز ساخت ، عمّار بود . « 5 »\r\nشيخ كلينى از امام صادق ( ع ) : در چهار وقت دعا كنيد : هنگام وزش باد ، هنگام ناپيدا شدن سايه‌ها در ظهر ، هنگام بارش باران ، و هنگام ريخته شدن اولين قطره از خون مؤمن ؛ زيرا در اين زمان‌ها درهاى آسمان گشوده مىشود . « 6 »\r\nشيخ صدوق : استاد ما ابن‌وليد رحمه الله مىگفت : اولين پله‌ى فرو افتادن در غلوّ اين است كه سهو پيامبر ( ص ) نفى شود . اگر روا باشد رواياتى را كه در اين معنا آمده ، ناديده بگيريم ، جايز است كه همه‌ى روايات را مردود بشماريم ، و اگر چنين كنيم ، دين و\r\n\r\n\r\n","description":"","footnote":"\r\n( 1 ) . توبه 103\r\n( 2 ) . عوالى اللئالى 2 / 231\r\n( 3 ) . تاريخ الامم و الملوك 4 / 209\r\n( 4 ) . تأويل مختلف الحديث 105\r\n( 5 ) . انساب الاشراف 1 / 162\r\n( 6 ) . الكافى 2 / 476 .\r\n","page_name":" 359 ","page_number":359},
  {"content":"\r\n\r\nشريعت را به بطلان كشيده‌ايم . « 1 »\r\nشيخ طوسى : از عبدالله بن فضل هاشمى مرفوعاً نقل شده است كه مردى با كنيزى آميزش كرده كه مالكش گفته است : اولين فرزند او را آزاد مىكند ، و كنيز دوقلو زاييده است . اميرالمؤمنين ( ع ) در باره‌ى وى فرمود : هر دو فرزند را آزاد كند . « 2 »\r\nابن‌اثير از ابو غليظ : پيامبر ( ص ) مرا در حالى ديد كه پرنده‌ى وركاكى در دست داشتم ، فرمود : اين اولين پرنده‌اى است كه روز عاشورا را روزه گرفته است .\r\nابن‌اثير گويد : حديث اين شخص هم مانند اسمش غليظ و خشن است . « 3 »\r\nابن‌هشام : ابووداعه سهمى اولين اسير از اسيران بدر است كه براى آزادىاش فديه پرداختند . فرزندش مطلّب آن را پرداخت . « 4 »\r\nابن‌اثير از ابوامامة بن سهل بن حنيف : اولين كسى كه نماز چاشت « 5 » خواند مردى از صحابه به نام ذوالزوائد بود . « 6 »\r\nگويم : اين خود گواهى بر نادرستى روايتى است كه گفته‌اند : پيامبر ( ص ) نماز چاشت خوانده است و ثابت مىكند كه اين كار بدعتى بيش نيست .\r\nابن‌اثير اين سخن را در ذيل نام ابوالزوائد هم آورده است .\r\nابوداوود : عبادة بن صامت به فرزندش گفت : تو هرگز لذت ايمان حقيقى را نخواهى يافت مگر آن‌كه بدانى آنچه به تو رسيده ، راه گريز از تو را نداشته ، و آنچه به كف نياورده‌اى راهى به تو نداشته است .\r\nاز پيامبر گرامى ( ص ) شنيدم كه فرمود : اولين چيزى كه خدا بيافريد قلم بود كه به دو\r\n\r\n\r\n","description":"","footnote":"\r\n( 1 ) . من لا يحضره الفقيه 1 / 359\r\n( 2 ) . تهذيب الاحكام 8 / 231\r\n( 3 ) . اسدالغابة 5 / 240\r\n( 4 ) . السيرة النبوية 2 / 5\r\n( 5 ) . بنگريد به پاورقى صفحه‌ى 332 .\r\n( 6 ) . اسدالغابة 2 / 22 .\r\n","page_name":" 360 ","page_number":360},
  {"content":"\r\n\r\nگفت : بنويس . گفت : چه نويسم ؟ فرمود : اندازه‌ى هر چيز را تا آن زمان كه قيامت برپا شود . پيامبر ( ص ) افزود : و هر كه بر باورى جز اين بميرد از من نباشد . « 1 »\r\nابوالفرج اصفهانى از سفيان عيينه : خداوند متعال به موسى ( ع ) وحى فرمود : اولين كسى كه مُرد ابليس بود ؛ زيرا وى نخستين كسى بود كه مرا نافرمانى كرد و هر كس را كه فرمان من نبرد ، از مردگان شمارم . « 2 »\r\nشيخ طوسى از صفوان جمّال از امام صادق ( ع ) : پيامبر ( ص ) فرمود : هر سكرآورى حرام است ، و هر چيز كه مقدار فراوانش مستى بياورد ، اندكش نيز حرمت دارد . پرسيدم : پس آن شرابى كه در صحن كعبه مىآشاميدند چه ؟ فرمود : چنين نبوده ، نوشيدن و نوشاندن از زمزم بوده است . آيا مىدانى اولين كسى كه آن را ديگرگون كرد كه بود ؟ گفتم : نه . فرمود : عباس بن عبدالمطلب كه حِبله‌اى داشت ؛ مىدانى حبله چيست ؟ گفتم : نه . فرمود : درخت انگور است كه مويز آن را صبح مىخيساندند و شام مىنوشيدند و شب مىخيساندند و صبح مىآشاميدند ، تا سنگينى آب را از مردمى كه آن را خوش نمىداشتند بزدايند ، اما آنان تجاوز كردند ، شما نه به آن نزديك شويد و نه از آن بياشاميد . « 3 »\r\nشيخ كلينى در باب روزه‌هاى مستحبى از ابوالحسن اول ، امام كاظم ( ع ) : روز بيست‌وپنجم ذىقعده خانه‌ى خدا نهاده شد و آن اولين رحمتى بود كه بر زمين قرار گرفت ؛ زيرا خداوند عزوجل آن را پناهگاه و جاى امن مردم نهاده است ؛ بنابراين ، هر كس آن روز را روزه بگيرد ، خداوند روزه‌ى شصت ماه را برايش بنويسد . « 4 »\r\nاما در باب روزه‌هاى مستحبى كتاب من لا يحضره الفقيه آمده است : روايت شده كه در روز بيست‌ونهم ذىقعده خداوند متعال كعبه را فرستاد و آن نخستين رحمتى بود كه\r\n\r\n\r\n","description":"","footnote":"\r\n( 1 ) . سنن ابىداوود 4 / 225\r\n( 2 ) . حلية الاولياء 7 / 304\r\n( 3 ) . تهذيب الاحكام 9 / 111\r\n( 4 ) . الكافى 4 / 194 .\r\n","page_name":" 361 ","page_number":361},
  {"content":"\r\n\r\nنازل شد و هر كه آن روز را روزه شود ، كفاره‌ى هفتاد سال او باشد . « 1 »\r\nابن‌طاووس نيز از دستخط على بن يحيى خياط به سند خود از عبدالرحمان سلمى از اميرالمؤمنين ( ع ) نقل كند كه فرمود : هر كه آن روز را روزه گيرد و شبش را زنده دارد ، ثواب عبادت صد سال كه روزهايش را روزه باشد و شب‌هايش را بيدار ، از آن او است . « 2 »\r\nشيخ طوسى : اگر مسلمانى بگويد : به اولين كسى كه از سوى من حج بگزارد ، صد تا ( هر واحد پولى ) خواهم داد ، اين گفته صحيح است . « 3 »\r\nشيخ طوسى از امام صادق ( ع ) : هر گاه هنگام نماز فرا رسد ، درهاى آسمان براى فراز شدن كردارها گشوده شود ؛ و من ، خوش ندارم كه عملى پيش‌تر از من فراز رود و در دفتر الهى ، نام كسى پيش از من نوشته آيد . « 4 »\r\nشيخ صدوق در باب نكته‌هايى از حج انبياء به نقل از امام صادق ( ع ) گويد : آدم همان كسى است كه خانه را ساخت و بنيان آن را نهاد و اولين كسى است كه آن را با پوششى مويين آراست و اولين كسى است كه به آهنگ خانه حج گزارد . پس از وى ، تبَّع آن را با بساطى چرمين پوشش داد ، آن‌گاه ابراهيم كعبه را با الياف گياهى پوشانيد و اولين كسى كه پارچه بر آن افكند سليمان بن داوود ( ع ) بود كه ديبا بر آن انداخت . « 5 »\r\nشيخ صدوق در باب فضايل حج : ام‌سلمه نزد پيامبر ( ص ) آمد و گفت : قربان مىآيد و مرا پولى براى قربانى كردن نيست ، مرا وامى ده تا قربانى كنم . پيامبر ( ص ) فرمود : قرض بگير كه آن وامى اداشده است .\r\nنيز گويد : با ريخته شدن اولين قطره از خون قربانى ، صاحب آن آمرزيده شود . « 6 »\r\n\r\n\r\n","description":"","footnote":"\r\n( 1 ) . من لا يحضره الفقيه 2 / 90\r\n( 2 ) . الاقبال 312\r\n( 3 ) . المبسوط فى فقه الامامية 1 / 326\r\n( 4 ) . تهذيب الاحكام 2 / 41\r\n( 5 ) . من لا يحضره الفقيه 2 / 235\r\n( 6 ) . من لا يحضره الفقيه 213 .\r\n","page_name":" 362 ","page_number":362},
  {"content":"\r\n\r\nبلاذرى از ابراهيم : عبيدالله بن مرجانه نخستين كسى بود كه قرائت معوذتين در نماز را نمايان كرد . « 1 »\r\nسيوطى : شعبان سال 791 ق . بود كه اذان‌گويان به دنبال اذان ، درود و سلام بر پيامبر ( ص ) آوردند و اين اولين بارى بود كه چنين چيزى رخ مىداد و نجم‌الدين طنبذى محتسب بدين كار فرمان داده بود . « 2 »\r\nشيخ كلينى در باب روزه‌ى رسول خدا ( ص ) از امام صادق ( ع ) : در آغاز بعثت ، پيامبر ( ص ) گاه چندان روزه مىگرفت كه مىگفتند هرگز روزه نمىگشايند و گاه چندان روزه نمىداشت كه مىگفتند هرگز روزه نگيرد . سپس اين رفتار را وانهاد و يك روز را روزه مىگرفت و روز ديگر را روزه نداشت كه همان روزه‌ى داوود بود . آن‌گاه اين را نيز ترك كرد و سه روز اول هر ماه را روزه مىگرفت ، پس از چندى اين را نيز كنار گذاشت و آن را به هر ده روز يك بار ( يعنى دو روز پنجشنبه كه چهارشنبه‌اى در ميان آن‌ها قرار گيرد ) تقسيم كرد و تا زمانى كه جانش ستانده شد ، بر همين شيوه بود . « 3 »\r\nفضل بن شاذان از محمد بن قيس اسدى ، از شعبى ، از ابن عمر : روزى عمر بر منبر خطابه خواند و گفت : خداوند سمرة بن جندب را لعنت كند ؛ او نخستين كسى بود كه در روزگار اسلامى تجارت شراب كرد ؛ كه هر چه خوردنش حلال نباشد ، خريد و فروش آن نيز حلال نيست . « 4 »\r\nشيخ صدوق : روايت شده است كه اميرالمؤمنين ( ع ) در روز حكميت فرمود : به خدا قسم ، كه من كسى از ميان آفريده‌ها را به حكميت نگماردم ؛ من كتاب خدا را حاكم قرار دادم . « 5 »\r\n\r\n\r\n","description":"","footnote":"\r\n( 1 ) . انساب الاشراف 5 / 380\r\n( 2 ) . تاريخ الخلفاء 353\r\n( 3 ) . الكافى 4 / 90\r\n( 4 ) . الايضاح 63\r\n( 5 ) . التوحيد 224 .\r\n","page_name":" 363 ","page_number":363},
  {"content":"\r\n\r\nهمو : رفاعه از امام صادق ( ع ) : شب قدر هنگام آغاز سال و پايان آن است . « 1 »\r\nشيخ كلينى : از ابوجعفر امام باقر ( ع ) از پيامبر ( ص ) : اولين كسانى كه وارد بهشت شوند ، معروف و اهل آن هستند و همان‌ها نخستين كسانى باشند كه در حوض بر من وارد آيند . « 2 »\r\nشيخ صدوق : پدرم كه خداى از او خرسند باد ، در نامه‌اى كه به من نوشت ، مرا فرمود : توجه در شش نماز از سنت باشد « 3 » : اولين ركعت از نماز شب ، نماز يك ركعتى وتر ، اولين ركعت از دو ركعت نافله‌ى وقت زوال ، اولين ركعت از دو ركعت احرام ، اولين ركعت از نمازهاى نافله‌ى مغرب ، و اولين ركعت از هر نماز واجب . « 4 »\r\nخطيب بغدادى : شافعى گويد : ابوحنيفه اولين مسأله از هر باب را بر بنياد خطا مىنهد و آن‌گاه تمام مبحث را بر همان مسأله قياس مىكند . « 5 »\r\nشيخ صدوق : در بحث علل تشريع برخى از احكام كه فضل بن شاذان از امام رضا ( ع ) روايت كرده ، آمده است : خداوند روز فطر را عيد قرار داد ، به اين دليل كه مسلمانان زمانى براى گردهمايى داشته باشند و براى خدا خود را بنمايانند و منت‌هاى خداوندى را سپاس گويند ؛ از اين رو است كه آن روز ، روز جشن است ، روز همايش است ، روز فطر است ، روز زكات است ، روز گرايش است و روز خواهش ؛ و نيز به اين دليل\r\n\r\n\r\n","description":"","footnote":"\r\n( 1 ) . من لا يحضره الفقيه 2 / 156\r\n( 2 ) . الكافى 4 / 28\r\n( 3 ) . مقصود از توجه اين است كه هفت تكبير براى دخول در نماز بگويد و دعاهايى كه پيش و بعد از آن‌ها و در ميان آن‌ها وارد شده بخواند ، مخصوصا اين دعا را كه دعاى توجه نامند : اللهم رب هذه الدعوة التامة و الصلاة القائمة . . و آيات 79 تا 163 سوره‌ى انعام را بعد از تكبير هفتم : . . . ر . ك : ترجمه‌ى محمدباقر كمره‌اى از خصال 1 / 296 .\r\n( 4 ) . الخصال 1 / 333\r\n( 5 ) . تاريخ بغداد 13 / 412 و 22 / 87 .\r\n","page_name":" 364 ","page_number":364},
  {"content":"\r\n\r\nكه اولين روز سال است كه خوردن و آشاميدن در آن روا باشد ؛ چه ، اهل حق ماه رمضان را آغاز سال مىشمارند . اين گونه است كه خداوند متعال خوش دارد كه در آن روز گرد هم آيند و او را سپاس گويند و تقديس كنند . « 1 »\r\nهمو : از امام صادق ( ع ) : اولين هديه‌اى كه به مؤمن دهند اين است كه هر كس جنازه‌ى او را تشييع كند ، آمرزيده شود . « 2 »\r\nسندى در حاشيه‌ى خود بر سنن ابن‌ماجه : يوسف بن خالد سمتى « 3 » دروغگويى است كه حديث جعل مىكرد . كتابى را در باره‌ى آيين جهميه برساخت و در آن برپايى ميزان در روز رستاخيز را انكار كرد . او نخستين كسى بود كه كتاب شروط را گرد آورد و اولين كسى بود كه نظر ابوحنيفه را به بصره كشاند . « 4 »\r\nشيخ صدوق در باب ذكر شمارى از منهيّات پيامبر ( ص ) به نقل از اميرالمؤمنين ( ع ) : هر كس جامه‌اى بپوشد و در آن ناز كند و خرامان رود ، خداوند وى را در كناره‌هاى دوزخ فرو برد تا همنشين قارون شود ؛ زيرا او اولين كسى بود كه با تكبر قدم برداشت و خداوند او و خانه‌اش را به كام زمين فرو كشانيد . هر كه تكبر ورزد با جبروت خداوند به ستيز برخاسته است . « 5 »\r\nهمو : هر زنى كه با زبان خود ، شويَش را آزار دهد خداوند متعال هيچ توبه و كفاره و كار نيكى را از او نپذيرد ، حتى اگر روزها را روزه باشد و شب‌ها را به عبادت برخيزد و برده‌ها را آزاد كند و در راه خدا بر اسبان چابك بنشيند ؛ مگر اين‌كه شوهرش را راضى كند . او در شمار اولين كسانى باشد كه به آتش درآيند . و چنين است وضعيت مرد اگر\r\n\r\n\r\n","description":"","footnote":"\r\n( 1 ) . من لا يحضره الفقيه 1 / 522 ؛ علل الشرايع 1 / 268\r\n( 2 ) . الخصال 1 / 24\r\n( 3 ) . در متن عربى كتاب : السهمى\r\n( 4 ) . حاشية السندى على سنن ابن‌ماجه 1 / 395\r\n( 5 ) . من لا يحضره الفقيه 4 / 13 .\r\n","page_name":" 365 ","page_number":365},
  {"content":"\r\n\r\nبه زنش ستم ورزد . « 1 »\r\nشيخ طوسى در باب نماز عيدين كتاب الخلاف گويد : اذان گفتن در نمازهاى عيدين بدعت است . همه‌ى فقيهان همين را گفته‌اند . سعيد بن مسيب گويد : اولين كسى كه براى اين دو نماز اذان گفت ، معاويه بود . محمد بن سيرين گفته است : اولين كسانى كه آن را بنا نهادند امويان بودند و حجّاج از ايشان فرا گرفت . ابوقلابه گويد : اولين كسى كه اين كار را كرد ابن‌زبير بود . « 2 »\r\n\r\n\r\n","description":"","footnote":"\r\n( 1 ) . همان\r\n( 2 ) . كتاب الخلاف 1 / 656 .\r\n","page_name":" 366 ","page_number":366},
  {"content":"\r\n\r\n\r\nفصل دهم : استان‌هاى هجرت\r\nومهاجران و انصار\r\n\r\n","description":"","footnote":"","page_name":" 367 ","page_number":367},
  {"content":"\r\n . \r\n","description":"","footnote":"","page_name":" 368 ","page_number":368},
  {"content":"\r\n\r\nجوهرى از تاريخنگاران بزرگ اهل سنت گويد : اولين كسى كه با ابوبكر بيعت كرد ، بشير بن سعد پدر نعمان بن بشير بود . چون مردم بر ابوبكر همداستان شدند ، سهميه‌اى را ميان زنان مهاجر و انصار مقرر كرد . چون آن را همراه زيد بن ثابت نزد زنى از بنىنجار برد ، زن پرسيد : اين چيست ؟ آيا رشوه‌ى ابوبكر براى بيعت است ؟ پاسخ داد : ابوبكر سهميه‌اى را براى زنان اختصاص داده است . زن گفت : آيا براى مخالفت با دين به من رشوه مىدهيد ؟ به خدا سوگند چيزى از آن را نخواهم پذيرفت . و آن را بازگرداند . « 1 »\r\nدر روايت است : بلال اولين كسى است كه سوى بهشت مىشتابد ؛ زيرا وى اولين كسى بود كه اذان گفت . « 2 »\r\nگويم : اگر اين روايت درست باشد ، منظور پيشگامى و اولويت وى نسبت به غير معصومين است .\r\nقمى : اولين كسى كه در روزگار اسلامى ظهار « 3 » كرد ، مردى از انصار به نام اوس بن صامت بود . « 4 »\r\nطبرى : اولين كس از انصار كه در عقبه با پيامبر ( ص ) بيعت كرد اسعد بن زراره بود .\r\n\r\n\r\n","description":"","footnote":"\r\n( 1 ) . السقيفة و فدك 51\r\n( 2 ) . تهذيب الاحكام 2 / 284\r\n( 3 ) . اگر به كنايه ، مرد به همسرش بگويد : پشت تو مانند پشت مادر من باشد ، احكامى را مانند حرمت وطى به دنبال مىآورد ، و آن يك نحو طلاقى است كه در زمان جاهليت متعارف بوده است و مىپنداشتند با گفتن اين عبارت ، زن مادرِ شوهر مىشود و هر گاه مرد همسر خود را ظهار كند ، نزديكى كردن با زن بر او حرام مىشود ، مگر آن‌كه پيش از نزديكى كفاره دهد . ر . ك : شرح اصطلاحات فقهى حقوقى 113 .\r\n( 4 ) . تفسير القمى 2 / 353 .\r\n","page_name":" 369 ","page_number":369},
  {"content":"\r\n\r\nگفته‌اند : ابن‌تيهان ، و گفته‌اند ، براء بن معرور اولين كس بوده است . « 1 »\r\nگفته‌اند : اولين كس پس از پيامبر ( ص ) كه قرآن را آشكارا بر قريش خواند ، ابن‌مسعود بود . « 2 »\r\nابن‌قتيبه از شعبى نقل مىكند : مهاجران پيشگام كسانى بودند كه در بيعت رضوان حضور داشتند . سعيد بن مسيب گويد : هر كه به سوى دو قبله نماز خوانده از مهاجران پيشگام شمرده شود . « 3 »\r\nابن‌اثير : جنگ سمير در روزگار جاهلى ، اولين دودستگى ميان انصار بود . « 4 »\r\nشيخ صدوق : از دوازده نفرى كه بيعت با ابوبكر را نپذيرفتند ، شش نفر از مهاجران بودند و شش تن از انصار ، كه سوى منبر رسول خدا ( ص ) شتافتند و بر گرد آن فراهم آمدند و انصار به مهاجران گفتند : خداوند عزوجل در قرآن با نام شما آغاز كرده و فرموده است :  لَقَدْ تابَ اللَّهُ عَلَى النَّبِيِّ وَ الْمُهاجِرِينَ وَ الْأَنْصارِ الَّذِينَ اتَّبَعُوهُ فِي ساعَةِ الْعُسْرَةِ  « 5 » « به‌راستى ، خدا بر پيامبر و مهاجران و انصار كه در آن ساعت دشوار از او پيروى كردند ، ببخشود » پس شما سخن آغاز كنيد . اولين كسى كه برخاست و به سخن پرداخت ، خالد بن سعيد بن عاص بود كه با انتقاد از بنىاميه چنين گفت : اى ابوبكر ، از خدا بترس ، كه تو خود مىدانى پيش از اين رسول خدا ( ص ) در باره‌ى على ( ع ) با ما چه گفته است . آيا نمىدانى كه در روز نبرد بنىقريظه آن‌گاه كه ما او را در ميان گرفته بوديم ، رو به سوى بزرگان ما\r\n\r\n\r\n","description":"","footnote":"\r\n( 1 ) . نگاه كنيد به : تاريخ الامم و الملوك 2 / 364 . براى آشنايى با روايات مختلف در اين زمينه بنگريد به : الاستيعاب 3 / 1348 كه بنا به نقل ابن عبدالبر ، بنو عبدالاشهل بر اين باورند كه مالك بن تيهان كه از قبيله‌ى اوس مدينه بود ، در بيعت با رسول خدا ( ص ) پيشگام بود ، ولى بنو عبدالنجار معتقدند كه ابوامامه اسعد بن زراره نخستين كسى بوده كه بيعت كرده و بنو سلمه را باور آن است كه اين فضيلت از آن براء بن معرور است .\r\n( 2 ) . السيرة النبوية 1 / 314 ؛ اسدالغابة 3 / 281\r\n( 3 ) . المعارف 572\r\n( 4 ) . الكامل 1 / 658\r\n( 5 ) . توبه 117 .\r\n","page_name":" 370 ","page_number":370},
  {"content":"\r\n\r\nفرمود : اى گروه مهاجران و انصار ، سفارشى به شما مىكنم كه بايد آن را پاس داريد و امرى را به شما مىسپارم كه بايد پذيرا شويد ؛ آگاه باشيد كه پس از من ، على فرمانرواى شما است و جانشين من در ميان شما . پروردگارم مرا به اين كار سفارش فرموده است . اگر شما سفارش من در باره‌ى او و آن چه را كه دوست ندارم ، پاس نداريد و او را يارى نكنيد ، در داورىهاى خود به دودستگى خواهيد افتاد و دينتان بر شما آشفته خواهد شد و بدترين كسانتان كار شما را به دست خواهند گرفت . « 1 »\r\nروايت شده است كه اولين نوزاد مهاجران عبدالله بن زبير بود و اولين نوزاد انصار نعمان بن بشير .\r\nگويم : و اين هر دو نوزاد براى اسلام شوم بودند .\r\nابن عبدالبر : اولين كسى كه در هجرت دوم به حبشه كوچيد ، خالد بن سعيد بن عاص بود . دخترش ام‌خالد گويد : پدرم نخستين كسى بود كه  بِسْمِ اللَّهِ الرَّحْمنِ الرَّحِيمِ ( 0 ) * \r\nرا نگاشت . « 2 »\r\nهمو : انصار گويند : اولين كسى كه در بقيع دفن شد اسعد بن زراره بود و مهاجران گويند : عثمان بن مظعون . « 3 »\r\nهمو ، از كعب بن مالك : اسعد بن زراره نخستين كسى بود كه در هزمه بخشى از ناحيه‌ى بنىبياضه كه آن را نقيع الخضمات « 4 » گويند براى ما نماز جمعه برگزار كرد . « 5 »\r\nيعقوبى : انصار در مكه از رسول خدا ( ص ) خواهش كردند كه مردى را از سوى خود همراه آنان كند تا مردم را به كتاب خدا فرا خواند . پس پيامبر ( ص ) مصعب بن عمير را با آنان فرستاد و او بر اسعد بن زراره وارد شد و به آموزش اسلام به ايشان پرداخت ؛ بنابراين ،\r\n\r\n\r\n","description":"","footnote":"\r\n( 1 ) . الخصال 2 / 461\r\n( 2 ) . الاستيعاب 2 / 421\r\n( 3 ) . همان 1 / 81\r\n( 4 ) . آبگيرى در نزديكى مدينه\r\n( 5 ) . همان 82 .\r\n","page_name":" 371 ","page_number":371},
  {"content":"\r\n\r\nاو نخستين كسى بود كه به مدينه رفت . « 1 »\r\nابن‌سعد : حارثة بن سراقه اولين كشته از انصار در روز بدر بود . « 2 »\r\nابن عبدالبر : واقدى گويد : روايت شده است كه معاذ بن حارث و رافع بن مالك زرقى اولين كس از انصار بودند كه در مكه مسلمان شدند . وى معاذ را هشتمين نفرى مىشمارد كه به عنوان اولين انصاريان در مكه اسلام آوردند . او هم‌چنين معاذ را ششمين نفر از كسانى برمىشمارد كه گفته‌اند اولين انصارىهايى بودند كه با پيامبر ( ص ) ديدار كردند و به اسلام گرويدند و كسى پيش از ايشان نبوده است . « 3 »\r\nواقدى مىافزايد : مطلب اين شش نفر از استوارترين مطالب در نزد ما است .\r\nشيخ طوسى : جابر انصارى اولين كس از ميان مردم است كه در روز بيستم صفر امام حسين ( ع ) را زيارت كرد . « 4 »\r\nحارثة بن سراقه اولين كشته از انصار در جنگ بدر است . مادرش عمه‌ى انس بن مالك بود . حسان بن عرفه ، حارثه را در حالى كه از آبگيرى آب مىنوشيد با پرتاب تيرى كشت . او به عنوان ديده‌بان بيرون آمده بود كه تيرى بر گلويش نشست . « 5 »\r\nعقبة بن وهب غطفانى هم‌پيمان خزرج اولين كس از انصار بود كه اسلام آورد و در مكه به پيامبر ( ص ) پيوست و همان‌جا ماند تا اين‌كه با حضرت به مدينه كوچيد . او را كه در بدر و احد حضور داشت ، مهاجرى انصارى مىخواندند . « 6 »\r\nابن عبدالبر : عبدالله بن عمرو اولين شهيد مسلمانان در احد است كه او و عمرو بن جموح را در يك قبر به خاك سپردند . « 7 »\r\n\r\n\r\n","description":"","footnote":"\r\n( 1 ) . تاريخ اليعقوبى 2 / 38\r\n( 2 ) . الطبقات الكبرى 2 / 12\r\n( 3 ) . الاستيعاب 3 / 1408\r\n( 4 ) . مصباح المتهجد 787\r\n( 5 ) . الاستيعاب 1 / 308\r\n( 6 ) . همان 3 / 1077\r\n( 7 ) . همان 954 .\r\n","page_name":" 372 ","page_number":372},
  {"content":"\r\n\r\nجعفر بن ابىطالب اولين كشته از هاشميان و فرزندش عبدالله بن جعفر اولين نوزاد اسلام در سرزمين حبشه است . « 1 »\r\nابن‌اثير : قرظة بن كعب انصارى در دوران خلافت على ( ع ) درگذشت و حضرت بر وى نماز گزارد . گفته‌اند : در دوران فرماندارى مغيره بر كوفه در ابتداى روزگار معاويه بمرد . اما سخن اول درست‌تر است . او اولين كسى بود كه در كوفه برايش سوگوارى شد . « 2 »\r\nابن عبدالبر : طبرى گويد : كلثوم بن هدم اولين كس از انصار است كه چند روز پس از آمدن پيامبر ( ص ) به مدينه درگذشت . « 3 »\r\nابن‌اثير : روزى كه عثمان در محاصره قرار گرفت و از نماز بازماند ، سعد بن قرض اذان‌گو نزد على بن ابىطالب ( ع ) آمد و پرسيد : چه كسى با مردم نماز بخواند ؟ حضرت فرمود : خالد بن زيد را فرا خوانيد . پس او را خواندند و با مردم نماز خواند . و آن نخستين روزى بود كه مردم دانستند نام ابوايوب انصارى ، خالد بن زيد است . « 4 »\r\nابن عبدالبر : ام‌سلمه و همسرش ابوسلمه اولين كسانى بودند كه به سرزمين حبشه كوچيدند . نيز گويند : ام‌سلمه نخستين كجاوه‌نشين مهاجرى بود كه وارد مدينه شد . « 5 »\r\nواحدى : ابوالحصين انصارى دو پسر داشت . چند بازرگان شامى كه روغن به مدينه آورده بودند ، به هنگام بازگشت نزد آن دو رفتند و آنان را به آيين مسيحيت فرا خواندند و آن دو پسر به مسيحيت گرويدند و به آهنگ شام بيرون رفتند . پدرشان پيامبر ( ص ) را از اين موضوع آگاه كرد و از ايشان خواست كه آنان را بخواهد . خداوند اين آيه را نازل فرمود كه :  لا إِكْراهَ فِي الدِّينِ  « 6 » « در دين هيچ اجبارى نيست » ، پيامبر ( ص )\r\n\r\n\r\n","description":"","footnote":"\r\n( 1 ) . الاستيعاب 3 / 880 ؛ الغارات 2 / 694\r\n( 2 ) . اسدالغابة 4 / 100\r\n( 3 ) . الاستيعاب 3 / 1328\r\n( 4 ) . الكامل 3 / 187\r\n( 5 ) . الاستيعاب 4 / 1921\r\n( 6 ) . بقره 256 .\r\n","page_name":" 373 ","page_number":373},
  {"content":"\r\n\r\nفرمود : خدا آنان را از رحمت دور كناد ! آنان اولين كسانى هستند كه كفر ورزيدند .\r\nگويد : اين داستان پيش از آن بوده است كه پيامبر ( ص ) مأمور به نبرد با اهل كتاب شود . چندى بعد اين آيه نسخ شد و با نزول سوره‌ى برائت به ستيز با اهل كتاب مأموريت يافت . « 1 »\r\nبلاذرى : عدى بن نضله در دومين نوبت همراه با جعفر به حبشه كوچيد و در همان‌جا بمرد . او نخستين كس در اسلام است كه ارث به جا گذاشته است . پسرش نعمان بن عدى كه از سوى عمر به كارگزارى ميسان گمارده شد ، از او ارث برد . وى اين شعر را گفت و عمر او را از كار بر كنار كرد :\r\n الا ابلغ الحسناء أن حليلها * بميسان يسقى فى زجاج و حنتم\r\nاذا شئتُ غنّتنى دهاقين قرية * و صناجة تجذو على كلّ منسّم \r\n« هان ، زيباروىِ مرا بگو كه همسرش در ميسان با جام بلورين و سبوى سياه مىنوشد . و هرگاه بخواهم باده‌فروشان روستا و زنان سنج‌كوب برايم خنياگرى كنند و بر هر گذرگاهى آتش افروزند » . « 2 »\r\nهمو : حاطب بن عمرو بن بنى عامر بن لؤى دو بار به حبشه مهاجرت كرد . بار اول نخستين مسلمانى بود كه وارد آن سرزمين شد . وى در بدر حضور داشت و سوده بنت زمعه را ( كه همسر برادرش سكران بن عمرو بود ) به همسرى پيامبر درآورد .\r\nگويند : حاطب اولين كسى بود كه وارد خاك حبشه شد و در ميان آخرين كسانى بود كه با جعفر بن ابىطالب از آن سرزمين بيرون آمد . « 3 »\r\nعياشى : امام باقر ( ع ) و صادق ( ع ) فرموده‌اند : عمر در نخستين سال خلافت خويش حج گزارد و در همان سال مهاجران و انصار حج به‌جا آوردند و على ( ع ) همراه حسن ( ع ) و حسين ( ع ) و عبدالله بن جعفر آهنگ حج كرد . چون عبدالله ازار و ردايى بر\r\n\r\n\r\n","description":"","footnote":"\r\n( 1 ) . اسباب النزول 86\r\n( 2 ) . انساب الاشراف 1 / 217\r\n( 3 ) . همان 219 .\r\n","page_name":" 374 ","page_number":374},
  {"content":"\r\n\r\nتن داشت كه با گِل سرخ اندود شده بود و لبيك‌گويان در كنار على ( ع ) گام برمىداشت ، عمر از پشت سر آنان را گفت : اين بدعت در حرم چه باشد ؟ على ( ع ) رو سوى او برگرداند و فرمود : اى عمر ، كس را نسزد كه سنت را به ما بياموزد . عمر گفت : به خدا راست گفتى اى ابوالحسن . « 1 »\r\nخطيب بغدادى : اولين كشته از ياران على ( ع ) در روز نهروان ، مردى انصارى به نام يزيد بن نويره بود كه پيامبر ( ص ) دوباره بهشت را براى وى گواهى داد ؛ يك بار در روز احد كه پيامبر ( ص ) فرمود : هر كه از اين بلندى بگذرد ، بهشت ارزانى او باد . يزيد گفت : ميان من و بهشت ، همين بلندى است . پس شمشير برگرفت و چندان جنگيد كه از آن گذشت . پسرعمويش گفت : اى رسول خدا ، آيا آنچه براى پسرعمويم قرار دادى به من نيز ارزانى شود ؟ فرمود : آرى . او نيز نبرد كرد و از تپه گذشت . سپس هر دو بازگشتند و در باره‌ى فردى كه كشته بودند اختلاف كردند . پيامبر ( ص ) آن دو را فرمود : بهشت براى هر دو شما واجب شده است ؛ اما اى يزيد ، تو را بر اين همراهت امتيازى باشد . گويد : بعدها يزيد همراه على ( ع ) شد و اولين يار او بود كه روز نهروان به شهادت رسيد . « 2 »\r\n\r\n\r\n","description":"","footnote":"\r\n( 1 ) . تفسير العياشى 2 / 38\r\n( 2 ) . تاريخ بغداد 1 / 218 .\r\n","page_name":" 375 ","page_number":375},
  {"content":"\r\n . \r\n","description":"","footnote":"","page_name":" 376 ","page_number":376},
  {"content":"\r\n\r\n\r\nفصل يازدهم : داستان‌هاى زنان\r\n\r\n","description":"","footnote":"","page_name":" 377 ","page_number":377},
  {"content":"\r\n . \r\n","description":"","footnote":"","page_name":" 378 ","page_number":378},
  {"content":"\r\n\r\nامام صادق ( ع ) : فاطمه بنت اسد ، مادر اميرالمؤمنين ( ع ) اولين بانويى بود كه براى پيوستن به رسول خدا ( ص ) ، از مكه تا مدينه را پياده پيمود . او از مهرورزترين كسان با پيامبر ( ص ) بود . « 1 »\r\nاز ائمه ( ع ) است كه فرموده‌اند : نخستين بانو از ما خاندان كه او را به‌ناروا در اختيار گرفتند ، ام‌كلثوم دختر امير مؤمنان ( ع ) بود . « 2 »\r\nابن‌قتيبه : اولين زنى كه دستش در پى دزدى بريده شد ، دختر سفيان بن عبدالاسد از بنىمخزوم بود كه پيامبر ( ص ) آن را قطع كرد . از ميان مردان دست خيار بن عدى بن نوفل بن عبدمناف بود كه نمىدانم آيا اولين دستى بود كه بريده شد يا نه . پيامبر ( ص ) هم‌چنين دست عمرو بن سمره ، برادر عبدالرحمان بن سمره را به دليل دزدى بريد . « 3 »\r\nدر روايت است : اولين كسى كه بر خداوند متعال برآشفت عناق دختر آدم بود و او اولين مقتولى بود كه خدا او را كشت ، بدين گونه كه شيرى را چون فيل ، و گرگى را چونان شتر و عقابى را همانند يك قاطر بر او چيره كرد و او را از پاى درآوردند . « 4 »\r\nابن ابىالحديد : اولين كسى كه عمر او را با تازيانه زد ، ام‌فروه دختر ابوقحافه بود . چون ابوبكر درگذشت ، زنان و از جمله خواهرش ام‌فروه بر او مويه كردند . پس عمر بارها آنان را از اين كار باز داشت ، اما ايشان هم‌چنان به كار خود پرداختند . آن‌گاه عمر ام‌فروه\r\n\r\n\r\n","description":"","footnote":"\r\n( 1 ) . الكافى 1 / 453\r\n( 2 ) . مضمون اين روايت را ببينيد در : كافى 5 / 346 ؛ وسائل الشيعه 2 / 561 و بحارالانوار 42 / 106 . براى آشنايى با ماجراى ازدواج ام‌كلثوم با عمر بن خطاب نيز بنگريد به : زواج ام‌كلثوم ؛ الزواج اللغز 122 ، و ترجمه‌ى فارسى آن با عنوان معماى ازدواج ام‌كلثوم با عمر 122 .\r\n( 3 ) . المعارف 556\r\n( 4 ) . الكافى 8 / 67 .\r\n","page_name":" 379 ","page_number":379},
  {"content":"\r\n\r\nرا از ميان آنان بيرون آورد و تازيانه را در برابر او فراز كرد ، چندان كه زنان گريختند و پراكندند ؛ از اين رو گفته‌اند : تازيانه‌ى عمر از شمشير حجاج برّان‌تر است . « 1 »\r\nابن‌اثير : سميه مادر عمار اولين بانوى شهيدى است كه در آغاز دعوت اسلام ، چون ابوجهل با نيزه بر او تاخت ، به شهادت رسيد . « 2 »\r\nطبرى ، از ابن‌عباس : اولين كسى كه ميان صفا و مروه سعى كرد مادر اسماعيل بود و همو اولين بانوى عرب بود كه دامن خويش را از پى مىكشيد . « 3 »\r\nاولين فرد از آل‌اعين كه تشيع را شناخت ، يكى از خواهران زراره به نام ام‌الاسود بود كه آن را از ابوخالد كابلى فرا گرفته بود .\r\nنيز گفته‌اند : در ميان ايشان ، اولين كسى كه تشيع را شناخت ، عبدالملك بن اعين بود كه آن را از رهگذر صالح بن ميثم ، صالح از حمران و او از ابوخالد كابلى آن را آموخته بود . « 4 »\r\nطبرى : عاتكه دخت يخلد بن نضر بن كنانه ، مادر لؤى بن غالب اولين فرد در ميان مادران قريشى رسول خدا ( ص ) است كه عاتكه ناميده شده است . « 5 »\r\nابن‌قتيبه : عثمان در مكه با رقيه دختر رسول خدا ( ص ) ازدواج كرد و همراه وى به سرزمين حبشه هجرت كرد . رسول خدا ( ص ) فرمود : پس از ابراهيم و لوط ( عليهما السلام ) آن دو نخستين مهاجران سوى خداى عزوجل هستند . « 6 »\r\nگويم : آنچه او گفته ، از برساخته‌هاى عثمانيان است . چگونه ممكن است پيامبر ( ص ) چنين فرموده باشد ، در حالى كه عبدالله بن جحش اسدى و همسرش ام‌حبيبه دختر\r\n\r\n\r\n","description":"","footnote":"\r\n( 1 ) . شرح نهج البلاغه 1 / 181\r\n( 2 ) . اسدالغابة 6 / 152\r\n( 3 ) . تاريخ الامم و الملوك 1 / 255\r\n( 4 ) . تاريخ آل‌زرارة 130\r\n( 5 ) . تاريخ الامم و الملوك 2 / 262\r\n( 6 ) . المعارف 192 .\r\n","page_name":" 380 ","page_number":380},
  {"content":"\r\n\r\nابوسفيان در همان هجرت از مكه كوچيدند ، عبدالله در آن جا به مسيحيت گرويد و مُرد و پيامبر ( ص ) پس از خواستگارى ام‌حبيبه از نجاشى ، با وى پيمان ازدواج بست ؟ افزون بر اين ، زبير و ابوسلمه و ابوحذيفه نيز در هجرت به حبشه همراه خانواده‌هاى خويش بودند .\r\nسخن حق در باره‌ى عثمان همان است كه از زبان طبرى گذشت كه محمد بن ابىحذيفه و محمد بن ابىبكر آن را گفته بودند . با اين همه سخنان متواتر و قطعى ، به روايت‌هاى ديگرگونه چه وقعى بايد نهاد ؟\r\nطبرى : چون عايشه از مكه بازگشت ، از عبدالله بن كلاب جوياى عثمان شد . او از كشته شدن او و گرد آمدن مردم پيرامون اميرالمؤمنين ( ع ) خبر داد . عايشه گفت : حال كه خلافت براى امام تو به سرانجام رسيده است ، كاش آسمان بر زمين فرو افتد . مرا بازگردانيد ! آن‌گاه رو به مكه آورد و مىگفت : به خدا قسم ، عثمان مظلومانه كشته شد . به خدا قسم ، به خون‌خواهى او برخواهم خاست . عبدالله او را گفت : اما به خدا قسم ، تو اولين كسى هستى كه با او از در ستيز درآمدى . تو خود بودى كه مىگفتى : اين نعثلِ درازريش را بكشيد كه كافر شده است . « 1 »\r\nهمو : اولين كسى كه به نداى خون‌خواهى عايشه براى عثمان پاسخ داد ، « عبدالله بن عامر » بود و بنى اميه پس از بازگشت وى به مكه فراخوان وى را لبيك گفتند . « 2 »\r\nمسعودى : چون عايشه به رود حوأب رسيد ، سگان آن منطقه بر كاروانيان پارس كردند . عايشه پرسيد : نام اين منطقه چيست ؟ شتربانش گفت : حوأب . عايشه سخنى را كه در اين باره شنيده بود ، به ياد آورد و گفت :  ( إِنَّا لِلَّهِ وَ إِنَّا إِلَيْهِ راجِعُونَ )  ، مرا باز گردانيد ، كه ديگر به رفتن نيازى ندارم . ابن‌زبير گفت : به خدا قسم ، اين‌جا حوأب نيست . شتربان به شما خبر غلط داده است . طلحه هم كه در ميان جمعيت بود ، خود را به او رساند و سوگند خورد كه اين‌جا حوأب نيست . پنجاه مرد همراه آنان نيز به اين سخن گواهى\r\n\r\n\r\n","description":"","footnote":"\r\n( 1 ) . تاريخ الامم والملوك 4 / 459\r\n( 2 ) . مروج الذهب 2 / 357 .\r\n","page_name":" 381 ","page_number":381},
  {"content":"\r\n\r\nدادند و اين اولين شهادت دروغينى بود كه در اسلام داده شد .\r\nهمو گويد : آنان به بصره رسيدند و عثمان بن حنيف نزد آنان رفت و راه ايشان ببست و نبردى درگرفت ، اما پس از چندى سازش كردند و تا آمدن على ( ع ) جنگ را فروگذاشتند . اما بارى بر عثمان بن حنيف شبيخون زدند و او را به اسارت بردند و زدند و ريش تراشيدند و چون از يورش برادرش سهل بر هم‌پيمانان خود در مدينه بيم بردند ، او را رها كردند و قصد بيت‌المال نمودند ، ولى خزانه‌داران و نگهبانان آن اندازه جلو ايشان ايستادند كه هفتاد مرد از آنان كشته شدند ؛ برخى زخم خوردند و گردن پنجاه تن نيز پس از اسارت زده شد ، اينان اولين گروهى بودند كه در اسلام مظلومانه به شهادت رسيدند .\r\nمىافزايد : على ( ع ) از ربذه به ابوموسى اشعرى نامه نوشت تا مردم را بسيج كند . اما ابوموسى آنان را درجا نگه داشت و گفت : اين فتنه‌اى بيش نيست . خبر به على ( ع ) رسيد و قرظة بن كعب انصارى را بر كوفه گمارد و به ابوموسى چنين نوشت : « اى خياطزاده ، از كار ما چونان رانده‌اى سرزنش‌شده بر كنار شو ، كه اين اولين روز رويارويى ما و تو نيست و تو را نيرنگ‌هاى بسيار باشد . »\r\nگويم : در اين « نيرنگ‌هاى بسيار » اشاره به ماجراى تحكيم دارد كه بعدها رخ داد و اين نيز يكى از پيشگويىهاى آن حضرت است .\r\nطبرى ، از ابن‌عباس : فاطمه نخستين كسى بود كه برايش تابوتى ساختند . اسماء بنت عميس كه ديده بود در سرزمين حبشه چنان مىكنند ، آن را فراهم آورد . « 1 »\r\nگفته‌اند : اولين زنى كه پس از خديجه اسلام آورد ، ام‌الفضل همسر عباس بود كه مادر فضل و عبدالله و معبد و قثم و عبدالرحمان و حبيب بود و هلالى در باره‌ى فرزندانش چنين گفته است :\r\n ما ولدت نجيبة من فحل * كستة من بطن ام‌الفضل\r\nاكرم بها من كهلة و كهل \r\n« هيچ بانوى نژاده‌اى بزرگمردانى چون آن شش تنى كه از ام‌الفضل زاده شده‌اند ،\r\n\r\n\r\n","description":"","footnote":"\r\n( 1 ) بنگريد به : تاريخ الامم و الملوك 11 / 599 .\r\n","page_name":" 382 ","page_number":382},
  {"content":"\r\n\r\nنزاده است ؛ كه او را چه ارجى در ميان مردان و زنان كهنسال است ! » « 1 »\r\nابن‌قتيبه : فاطمه بنت اسد اولين بانوى هاشمى است كه از يك هاشمى باردار شده است . « 2 »\r\nدر روايت است : على ( ع ) در باره‌ى زنى كه زنا كرده و باردار شده و فرزندش را پنهانى كشته است فرمود تا او را صد تازيانه بزنند و آن‌گاه سنگسارش كنند و آن زن نخستين كسى بود كه على ( ع ) او را سنگسار كرد . « 3 »\r\nابن‌سعد : مادر اسماعيل نخستين بانويى بود كه دامن بلند به پا كرد تا هنگامى كه ابراهيم وى و پسرش را سوى مكه برد ، گام‌جاى خود را از ساره پنهان كند . « 4 »\r\nيعقوبى : همسر مختار ، يعنى اسماء دختر نعمان بن بشير اولين بانويى بود كه مظلومانه گردنش را زدند . « 5 »\r\nابن‌اثير : عايشه به آهنگ مدينه از مكه بيرون شد و چون به سَرَف رسيد ، يكى از دايىهاى خود از بنىليث به نام عبيد بن ابىسلمه را كه پسر ام‌كلاب بود ، ديد و پرسيد : چه خبر ؟ گفت : عثمان به قتل رسيد و هشت تن باز ماندند . پرسيد : سپس چه كردند ؟ گفت : بر على هم‌پيمان شدند . گفت : اگر آسمان بر زمين مىافتاد مرا باكى نبود ، مرا باز گردانيد ، مرا بازگردانيد . آن‌گاه سوى مكه بازگشت و مىگفت : به خدا قسم كه عثمان مظلومانه كشته شد ، به خدا قسم كه انتقام خونش را خواهم ستاند ! عبيد او را گفت : ولى به خدا ، اولين كسى كه او را دشنام داد و مردم را به كشتن او تحريك كرد ، خود تو بودى كه گفتى : اين نعثل ( درازريش ) را بكشيد كه به تبهكارى درغلتيده است . عايشه گفت : آرى ، به خدا سوگند ، گفته‌ام ، اما آنان در آغاز او را وادار به توبه كردند و سپس كشتند ،\r\n\r\n\r\n","description":"","footnote":"\r\n( 1 ) . بنگريد به : الطبقات الكبرى 8 / 217\r\n( 2 ) . المعارف 120\r\n( 3 ) . تهذيب الاحكام 10 / 5\r\n( 4 ) . الطبقات الكبرى 1 / 42\r\n( 5 ) . تاريخ اليعقوبى 2 / 264 .\r\n","page_name":" 383 ","page_number":383},
  {"content":"\r\n\r\nهم من و هم آنان چيزهايى گفته‌ايم ، ولى آخرين گفته‌ى من بهتر از اولين گفته است . عبيد گفت :\r\n فمنك البداء و منك الغير * و منك الرياح و منك المطر\r\nو انت امرت بقتل الامام * و قلت لنا انه قد كفر\r\nفهبنا اطعناك فى قتله * و قاتله عندنا من امر\r\nو لم‌يسقط السقف من فوقنا * و لم‌ينكسف شمسنا و القمر\r\nو قد بايع الناس ذا تدرا * يزيل الشبا و يقيم الصغر\r\nو يلبس للحرب اثوابها * و ما من وفى مثل من قد غدر \r\n« مخالفت و دگرگونى از جانب تو است و باد و باران نيز هم . تو خود به كشتن امام فرمان دادى و گفتى كه او كفر ورزيده است . پس تو ما را چنين تصور كن كه در كشتن او فرمانت برده‌ايم ؛ زيرا قاتل اصلى آن باشد كه دستور داده است . اينك ، نه سقفى از فراز ما فرو افتاده و نه خورشيد و ماه را گرفتى پديد آمده است ، تنها مردم با ارجمندى بيعت كرده‌اند كه سايه‌ى خطر را از سر ما مىزدايد و كژىها را سامان مىدهد و براى نبرد جامه‌ى جنگ بر تن مىكند و روشن است كه انسان وفادار هرگز به خيانت‌كاران نمىماند » . « 1 »\r\nهمو : چون عايشه در مكه سخن گفت و بر خونخواهى عثمان پاى فشرد ، عبدالله بن عامر حضرمى كه كارگزار عثمان در مكه بود ، گفت : اولين خونخواه من هستم . وى نخستين كسى بود كه پاسخ داد و گروهى از امويان كه پس از كشته شدن عثمان از مدينه گريخته بودند ، از او پيروى كردند و سرهاى خويش را بالا گرفتند . اولين جايى كه آنان سخن گفتند در حجاز بود ، سعيد بن عاص و وليد بن عقبه و ديگر امويان به دنبال آنان افتادند ، عبدالله بن عامر با پولى بسيار از مكه بدانان پيوست ، يعلى بن اميه با ششصد شتر و ششصد هزار درهم از يمن سوى آنان آمد و در ابطح رحل اقامت افكند و طلحه و\r\n\r\n\r\n","description":"","footnote":"\r\n( 1 ) . الكامل 3 / 206 .\r\n","page_name":" 384 ","page_number":384},
  {"content":"\r\n\r\nزبير نيز از مدينه راهى مكه شدند . . . « 1 »\r\nهمو در رخدادهاى سال 41 ق . پس از گزارش يك شورش : آن‌گاه ابومريم وابسته‌ى بنىحارث بن كعب با دو زن به نام‌هاى قطام و كحيله شورش كرد و او اولين كسى بود كه با همراهى زنان برمىشوريد و ابوبلال بن اديه همين نكته را مايه‌ى نكوهش وى دانست . گويد : زنان همپاى او نبرد كردند . « 2 »\r\nابن‌قتيبه : ابوذؤيب دل به زنى از خويشان خود بست . چون خالد بن زهير را نزد او فرستاد ، در حق او خيانت كرد و ابوذؤيب چنين سرود :\r\n تريدين كيما تجمعينى و خالداً * و هل يجمع السيفان ويحك ، فى غمد ؟\r\nاخالد ما راعيت منّى قرابة * فتحفظنى فى الغيب او بعض ما تبدى ؟ \r\n« تو آيا مىخواهى من و خالد را با هم داشته باشى ؟ واى تو ، آيا مگر دو شمشير در يك نيام فرو رود ؟ و اما تو اى خالد ، هيچ حق خويشاوندى من را پاس نداشتى كه در نهان و آشكار ، حرمت من را حفظ كنى » .\r\nاين بار ابوذؤيب در حق پسرعمويش مالك بن عويم خيانت كرد و خالد در پاسخش چنين گفت :\r\n فلاتجزعن من سنة انت سرتها * و اول راض سنة من يسيرها \r\n« هرگز از روشى كه خود در پيش گرفته‌اى ، نالان مباش ؛ زيرا اولين كسى كه به روشى خرسند باشد ، همو است كه آن راه را بپيمايد . » « 3 »\r\nشيخ صدوق : امام صادق ( ع ) فرمود : اولين خونى كه بر زمين ريخت ، خون حوا بود آن‌گاه كه دوره‌ى خونمندى ( عادت ماهانه‌ى ) خود را سپرى مىكرد . « 4 »\r\nدر روايت است : اولين چيزى كه زن پس از زايمان مىخورد ، بايد خرما باشد كه\r\n\r\n\r\n","description":"","footnote":"\r\n( 1 ) . الكامل 207\r\n( 2 ) . همان 412\r\n( 3 ) . الشعر و الشعراء 2 / 640\r\n( 4 ) . من لا يحضره الفقيه 1 / 88 .\r\n","page_name":" 385 ","page_number":385},
  {"content":"\r\n\r\nخداوند متعال به مريم فرمود :  وَ هُزِّي إِلَيْكِ بِجِذْعِ النَّخْلَةِ تُساقِطْ عَلَيْكِ رُطَباً جَنِيًّا ( 25 )  « 1 » « و تنه‌ى درخت خرما را به سوى خود تكان بده ، خرماى تازه بر تو مىريزد » « 2 »\r\nطبرى : عايشه به زيد بن صوحان چنين نوشت : به فرزند دلبند ، زيد بن صوحان ، هر گاه اين نامه‌ى من به دست تو رسيد ، پيش آى و ما را در اين كارمان يارى كن ، كه اگر چنين نكنى ، خوارى مردم بر من باشد . و زيد نوشت : من فرزند دلبند تو باشم ، اگر از اين كار كناره گيرى ، و گرنه من اولين كسى هستم كه با تو بستيزم . و افزود : تو فرمان يافته‌اى كه در خانه بنشينى و ما را فرمان داده‌اند كه بجنگيم . فرمانى را كه به تو و ما داده‌اند وانهادى ، و كارى كردى كه ما را بايد و تو را نشايد . « 3 »\r\nزبيرى : تماضر دختر اصبغ همسر عبدالرحمان بن عوف مادر ابوسلمه فقيه ، اولين بانوى كلبى است كه به همسرى يك قريشى در آمد . « 4 »\r\nحموى : عزام بن اصبغ سلمى گويد : ام‌العيال روستايى است كه صدقه‌ى فاطمه دخت رسول خدا ( ص ) بوده است . « 5 »\r\nنصر بن مزاحم : پدر و مادر عمار اولين مسلمانانى بودند كه در مكه كشته شدند . « 6 »\r\nابوالفرج اصفهانى ، از برة دختر نافع : چون عطايا را آماده‌ى قسمت كردند ، عمر عطاياى زينب بنت جحش را برايش فرستاد . زينب دست‌هاى خويش را بالا آورد و گفت : بار الها ، مباد كه زين پس ، عطايى از عمر به من رسد ! و زينب اولين كس از\r\n\r\n\r\n","description":"","footnote":"\r\n( 1 ) . مريم 25\r\n( 2 ) . الكافى 6 / 22\r\n( 3 ) . تاريخ الامم و الملوك 4 / 476\r\n( 4 ) . نسب قريش 1 / 267\r\n( 5 ) . معجم البلدان 1 / 254\r\n( 6 ) . وقعة صفين 325 .\r\n","page_name":" 386 ","page_number":386},
  {"content":"\r\n\r\nهمسران رسول خدا ( ص ) بود كه سوى او روانه شد . « 1 »\r\nاز عايشه است كه گفت : پيامبر ( ص ) همسرانش را فرمود : اولين كسى كه از ميان شما به دنبال من آيد ، همان است كه دستش درازتر باشد ؛ اين گونه بود كه پس از پيامبر ( ص ) هر گاه دور هم بوديم دست‌هاى خويش بر ديوار مىنهاديم و اندازه مىگرفتيم . همواره چنين مىكرديم تا آن‌گاه كه زينب بنت جحش درگذشت . او نه تنها درازترين ما شمرده نمىشد ، كه زنى كوتاه‌قد بود . اين گونه بود كه دانستيم منظور پيامبر از درازدستى ، صدقه دادن بوده است كه زينب بسيار چنين مىكرد و با دست خويش چيزهايى را فراهم مىآورد و در راه خداى متعال مىبخشيد . « 2 »\r\nاز ام‌فروه مادربزرگ قاسم بن غنام بياضى است كه با پيامبر ( ص ) بيعت كرده بود : از پيامبر ( ص ) در باره‌ى برترين كار پرسيدند ؛ فرمود : نماز در اول وقت . « 3 »\r\nدر روايت است : على بن حسين ( ع ) چنين بود كه چون گاه زايمان زنان مىرسيد ، مىفرمود : هر زنى كه در خانه است بيرونش كنيد ؛ تا اولين كسى نباشد كه به عورتى بنگرد . « 4 »\r\nنيز آمده است : اولين نيكى مرد به فرزندش اين است كه نامى نيكو بر وى نهد ؛ پس هر يك از شما بايد نام فرزندانتان را نيكو گذاريد . « 5 »\r\nدينورى : اولين كسى كه به ابراهيم ايمان آورد ، همسرش ساره زيباترين بانوى آن روزگار بود ، و لوط خواهرزاده‌اش . گويم : پيامبر ما نيز چنين بود ؛ زيرا اولين كسى كه به او ايمان آورد ، همسرش خديجه بود كه شريف‌ترين بانوى روزگار خود و يكى از چهار زن برتر تمام روزگاران بود و اميرالمؤمنين ( ع ) ، پسرعمويش . « 6 »\r\n\r\n\r\n","description":"","footnote":"\r\n( 1 ) . حلية الاولياء 2 / 54\r\n( 2 ) . الطبقات الكبرى 8 / 86\r\n( 3 ) . عوالى اللئالى 1 / 110\r\n( 4 ) . الكافى 6 / 17\r\n( 5 ) . همان 18\r\n( 6 ) . الاخبار الطوال 8 .\r\n","page_name":" 387 ","page_number":387},
  {"content":"\r\n\r\nابوالفرج اصفهانى : هند دختر نعمان بن منذر دل در گرو زرقاء يمامه داشت . او اولين زن عرب بود كه زنى را دوست مىداشت . به دو خبر رسيد كه چون قومى از اعراب به يمامه تاخته‌اند ، زرقاء را گرفته و به كيفر آن كه سپاهيان را از فاصله‌ى سى ميلى مىديده است چشمش را از كاسه بيرون آورده‌اند و چند روز پس از آن مرده است . هند از اين رخداد سخت اندوهگين شد و جامه‌اى ژنده بر تن كرد و در حيره ديرى فراز آورد كه تا كنون به نام دير هند مشهور است و در آن‌جا بماند تا بمرد . « 1 »\r\nهمو : گويند : اولين شعرى كه امرؤالقيس در آن براى زنان به تشبيب پرداخت ، آن‌جا بود كه گفت :\r\n عهدتنى ناشئا ذا غرة * رجل الجمة ذا بطن اقب\r\nاتبع الولدان ارخى مئزرى * ابن عشر ذا قريط من ذهب\r\nو هى اذ ذاك عليها مئزر * و لها بيت جوار من لعب \r\n« روزى را به ياد دارم كه من خردسال بودم با دو زلف پر چين و شكن و ميانى باريك ، كه لنگ از كمر مىگشودم و در پى كودكان مىدويدم . من كودكى ده‌ساله بودم با گوشوارى از طلا و او با لنگى بسته بر ميان و خانه‌اى كه از همبازيان به آن‌جا پناه مىبرد » . « 2 »\r\nابن عبدالبر : چون نعمان كلبى دختر نابغه و گروهى از قوم او را به گروگان گرفت و آن‌گاه آزادشان كرد ، نابغه وى را با شعرى ستود كه برخى از ابياتش چنين است :\r\n و كنت امرءاً لاامدح الدهر سوقة * فلست على خير اتاك بحاسد\r\nسبقت الرجال الباهشين الى العلى * كسبق الجواد اصطاد قبل الطوارد\r\nعلوت معدا نائلا و نكاية * فانت لغيث الحمد اول رائد \r\n« من عهد كرده بودم كه در همه‌ى روزگاران رفتار احدى را نستايم ؛ بنابراين ، بدين خيرى كه بهره‌ى تو شده رشك نخواهم برد . تو اما كسى هستى كه گوى\r\n\r\n\r\n","description":"","footnote":"\r\n( 1 ) . الاغانى 2 / 415\r\n( 2 ) . همان 469 .\r\n","page_name":" 388 ","page_number":388},
  {"content":"\r\n\r\nسبقت را از همه‌ى پيشگامان در خيرخواهى ربوده‌اى ، مانند اسبى چابك كه پيش از فرا رسيدن ديگران جايزه را بربايد . تو در دستيابى و چيرگى حتى از معد هم پيشى گرفتى و كسى را مانى كه نخستين مژده را از باران رحمت آورده باشد » .\r\nابن‌جوزى ، در داستان هاجر گويد : وى اولين كسى بود كه دامن جامه‌ى خويش را بلند گرفت ؛ تا نشان راه رفته‌ى خود را بر ساره بپوشاند . « 1 »\r\nشيخ مفيد : از پيامبر ( ص ) : اولين كسى كه فرمان زنان را برد ، آدم بود كه خدا او را از بهشت فرود آورد . « 2 »\r\nابوالفرج اصفهانى : اولين دلدادگى « كثير عزة » هنگامى بود كه با گله‌اى گوسفند از كنار گروهى از زنان بنىضمره مىگذشت كه آنان عزة را كه دخترى خردسال بود سوى او فرستادند و گفت : زنان مىگويند ، قوچى را به ما به فروش و پولش را از ما نستان تا بازگرديم . عزة قوچى را كه خوش داشت برداشت و چون كثير بازگشت ، زنى از ايشان درهمى چند نزد او آورد . كثير پرسيد : پس كو آن دختركى كه قوچ را از من گرفت ؟ پرسيد : تو را با او چه كار ؟ اين درهم‌هاى خويش بستان و برو . گفت : درهم‌هاى خود را جز از دست كسى كه قوچ را به دو دادم ، نخواهم ستاند . و بيرون شد و چنين مىخواند :\r\n قضى كل ذى دين فوفّى غريمه * و عزة ممطول معنّى غريمها \r\n« هر كه وامى داشت غرامت خويش پرداخت ، اما عزة هنوز امروز و فردا مىكند و از بازپرداخت وام خويش ناتوان است . »\r\nو اين نخستين بارى بود كه وى را مىديد . « 3 »\r\nابن عبدالبر : ابوعمرو شيبانى گويد كه چون بسر بن ارطأة از سوى معاويه راهى يمن بود ، بر طايفه‌ى همدان تاخت و زنان آن ديار را كشت و به اسارت گرفت و آنان اولين\r\n\r\n\r\n","description":"","footnote":"\r\n( 1 ) . كتاب الاذكياء 16\r\n( 2 ) . الاختصاص 37\r\n( 3 ) . الاغانى 9 / 19 .\r\n","page_name":" 389 ","page_number":389},
  {"content":"\r\n\r\nزنانى بودند كه در روزگار اسلامى به اسارت رفتند . « 1 »\r\nابوداوود : چون پيامبر ( ص ) در بدر مىجنگيد ، مادر ورقة بن نوفل به حضرت گفت : آيا مرا اجازه مىدهى كه همراه تو به جنگ آيم ، تا بيماران شما را پرستارى كنم و شايد خداوند شهادت را روزى من سازد ؟ پيامبر ( ص ) فرمود : در سراى خويش بياساى ، كه خدا تو را روزى كند ! او را شهيده مىگفتند و غلام و كنيزى در اختيار داشت كه شبى سراغ او رفتند و صورتش را پارچه‌اى پوشاندند تا خفه شد ، آن‌گاه گريختند . عمر در ميان مردم آمد و پرسيد : چه كسى آن دو را مىشناسد ؟ آنان را آوردند و فرمان داد تا بر دار كشند و آنان نخستين كسانى بودند كه در مدينه بر دار شدند .\r\nدر روايتى ديگر آمده است كه مادر ورقه دختر عبدالله بن حارث بوده است . در همان روايت است كه پيامبر ( ص ) براى او مأذنه‌اى بنا كرد و او را فرمان داد تا در نماز ، براى اهل خانه‌ى خويش امامت كند . « 2 »\r\nشهرستانى : كلبى گويد : اعراب در روزگار جاهلى چيزهايى را حرام مىدانستند كه قرآن نيز بر حرمت آن‌ها صحه نهاد ؛ مثلًا آنان همزمان ، با مادران ، دختران ، خاله‌ها و عمه‌ها ازدواج نمىكردند و از زشت‌ترين كارها در نزد ايشان آن بود كه با دو خواهر ازدواج كنند يا پس از مرگ پدر ، زن او را بستانند ؛ و چنين كسى را ضَيزَن « 3 » ( شريك بد ) مىناميدند .\r\nاوس بن حجر تميمى گروهى از بنىقيس را كه سه برادر ، يكى پس از ديگرى ، با همسر پدر خود آميخته‌اند ، اين گونه نكوهش مىكند :\r\n الفارسية فيكم غير منكرة * فكلكم لابيه ضيزن سلف\r\nنيكوا فكيهة و امشوا حول قبتها * مشى الزرافة فى آباطها الخجف \r\n« كارى كه پارسيان مىكنند ، براى شما ناپسند نيست ، كه شما همه از پيش ، شركاى\r\n\r\n\r\n","description":"","footnote":"\r\n( 1 ) . الاستيعاب 1 / 161\r\n( 2 ) . سنن ابىداوود 2 / 206\r\n( 3 ) . فرزند كه مزاحم پدر خود باشد در باره زن وى . ر . ك : منتهى الارب . .\r\n","page_name":" 390 ","page_number":390},
  {"content":"\r\n\r\nبدى براى پدر خويش بوديد . با فكيهه بياميزيد و پيرامون گنبد او بگرديد ؛ چونان كه زرافه در حالى كه شورى در تن دارد ، مىخرامد » .\r\nدر قريش اولين كسى كه با دو خواهر ازدواج كرد ابواحيحه سعيد بن عاص بود كه هند و صفيه دختران مغيره مخزومى را گرفت . « 1 »\r\nهمو : عرب‌ها سه بار جداجدا طلاق مىدادند . عبدالله بن عباس گويد : نخستين كسى كه همسرش را در سه بار طلاق داد اسماعيل فرزند ابراهيم ( ع ) بود .\r\nعرب‌ها چنين مىكردند و اگر يك بار طلاق مىدادند ، باز هم بيش از ديگران سزاوار آن زن بودند ، مگر اين‌كه طلاق آنان به سه بار برسد كه در اين صورت راه بازگشتى براى آنان نبود .\r\nسخن اعشى در همين باب است كه با زنى ازدواج كرد و خويشاوندان زن از اعشى رويگردان شدند . وى خود نزد آنان رفت ، اما او را تهديد كردند كه اگر زن را طلاق ندهد او را خواهند زد :\r\n ايا جارتى بينى فانك طالقه * كذاك امور الناس غاد و طارقه \r\n« اى همنشين من ، از من جدا شو كه تو را طلاق دادم . كارهاى مردم به همين سان در آمدوشد است » .\r\nگفتند : دومى ، گفت :\r\n و بينى فان البين خير من العصا * و ان لاترى لى فوق رأسك بارقه \r\n« و جدا باش كه جدايى بهتر از عصيان است و بهتر از اين كه مرا بر سر خويش چون آذرخشى ببينى » .\r\nگفتند : سومى ، گفت :\r\n و بينى حصان الفرج غيرذميمة * و موموقة قد كنت فينا و وامقه \r\n« و جدا شو كه پاكدامن را ملامتى نيست و تو در ميان ما هم عاشق بودى و هم\r\n\r\n\r\n","description":"","footnote":"\r\n( 1 ) . الملل و النحل 3 / 90 .\r\n","page_name":" 391 ","page_number":391},
  {"content":"\r\n\r\nمعشوق » . « 1 »\r\nيكى از دروغ‌هاى اهل سنت روايتى است كه از قول ابوهريره در سنن ابوداوود آمده است ، كه وقتى يك يهودى گفت : سوگند به كسى كه موسى را بر جهانيان برگزيد ، يكى از مسلمانان دست خود را بالا برد و بر وى سيلى نواخت . يهودى گزارش آن را نزد پيامبر ( ص ) برد و حضرت فرمود : مرا از موسى برتر مگيريد ؛ كه مردم در روز قيامت از هوش مىروند و من با آنان بيهوش مىشوم و من نخستين كس هستم كه به هوش آيم . اما در اين هنگام مىبينم موسى در كنار عرش ايستاده است و نمىدانم آيا او از كسانى بوده كه از هوش رفته و پيش از من هوشيار شده يا خداوند از اصل او را استثنا كرده است . « 2 »\r\nابوالفرج اصفهانى : چون همسر مهلهل دخترش ليلى را بزاد ، مهلهل به او گفت : وى را بكش ، و او خدمتكار خويش را فرمود تا دختر را از چشم پدرش دور بدارد . هنگامى كه مهلهل به خواب رفت ، هاتفى اين ندا در داد :\r\n كم من فتى يؤمّل * و سيد شمردل\r\nو عدة لاتجهل * فى بطن بنت مهلهل \r\n« چه جوانانى را اميد توان برد ، سرورانى نيك‌سيما و كسانى كه در شكم دختر مهلهل هستند و از ياد نروند » .\r\nو او از خواب برخاست و همسرش هند را صدا زد و گفت : دخترم كجاست ؟ گفت : او را كشتم . گفت : به خداى ربيعه سوگند كه چنين نيست ( و اين نخستين بارى بود كه اين قسم را مىخورد ) با من راست بگو . چون او را از واقعيت آگاه كرد ، گفت : غذاى خوب برايش فراهم ساز . بعدها كلثوم بن مالك بن عتاب با وى ازدواج كرد و چون عمرو بن كلثوم را در شكم داشت ، گفت : كسى به خواب من آمد و اين شعر را خواند :\r\n يا لك ليلى من ولد * يقدم اقدام الاسد \r\n\r\n\r\n","description":"","footnote":"\r\n( 1 ) . الملل و النحل 91\r\n( 2 ) . سنن ابىداوود 4 / 350 .\r\n","page_name":" 392 ","page_number":392},
  {"content":"\r\n\r\n من جشّم فيه العدد * اقول قولا لا قند \r\n« وه چه پسرى ! چونان شير . هر كه بر او بتازد ، من سخنى بىخطا خواهم گفت » .\r\nگفت : چون هفت روز از زايمان گذشت ، شبى همان كس سراغ من آمد و به كودك اشاره كرد و گفت :\r\n انى زعيم لك ام‌عمرو * بماجد الجدّ كريم النجر\r\nاشجع من ذى لبد هزبر * يسودهم فى خمسة و عشر\r\nوقاص اقران شديد الاسر \r\n« اى ام‌عمرو ، گمان من به تو اين است كه بزرگوارى كوشا و بخشنده در راه دارى ، دلاورى هژبر و دليرتر از شيران بلنديال كه در پنج و ده بر آنان سرورى خواهد يافت » .\r\nو چنان شد كه او گفت و در پانزده‌سالگى به سرورى رسيد و در صدوپنجاه سالگى درگذشت . « 1 »\r\nمسعودى : واپسين پادشاه يونانيان قلبطره ( كلئوپاترا ) دختر بطلميوس ناميده مىشد كه فرزانه بود و نوشته‌هايى در پزشكى و آرايش داشت . او را شوهرى به نام آنطونيوس بود كه در پادشاهى سرزمين مقدونيه از خاك مصر با او همكارى مىكرد . دومين شاه روم يعنى اولين كسى كه قيصر نام گرفت ، نزد آنان رفت تا شوهرش را بكشد ، و چون مىدانست كه آن زن حكيم است و ديگر فرزانگان يونان شاگردى او مىكنند ، خواست تا او را فريب دهد و آن‌گاه از پايَش درآورد ؛ بنابراين ، با او به نامه‌نگارى پرداخت . زن اما مراد او را دانست و از كشتن شوهر و سپاهيانش آگاه شد . پس مارى را خواست كه ميان حجاز و مصر و شام لانه داشت و به گونه‌اى بود كه انسان را زير نظر مىگرفت و به يكى از اندام‌هاى او خيره مىشد و خود را از راه دور پرتاب مىكرد و بىآن كه خود را بر آن عضو بيندازد ، زهرى را بر آن مىافكند ، چندان كه آدمى بيهوش مىافتاد و گمان مىرفت\r\n\r\n\r\n","description":"","footnote":"\r\n( 1 ) . الاغانى 11 / 35 .\r\n","page_name":" 393 ","page_number":393},
  {"content":"\r\n\r\nكه درجا مرده است . يكى از آن مارها را برايش آوردند ، چون روزى فرا رسيد كه دانست قيصر به كاخ مىآيد ، يكى از كنيزان خود را كه نمىخواست پس از او عذاب را ببيند ، فرا خواند و مار زهر خود را بر وى افكند و بىدرنگ از هوش رفت . آن‌گاه خود بر تخت شاهى نشست و افسر بر سر نهاد و خويش را به جامه و زيور پادشاهى بياراست و سبزىهاى تازه را در مجلس خود و در برابر اورنگ خويش بگسترانيد و خادمان را از اطراف خود دور كرد و دست در ظرفى بلورين برد كه مار در آن خفته بود ، و دست را به دهان مار نزديك كرد و مار زهرى بر آن افكند و بانو درجا از هوش رفت . مار خزيد و از ظرف بيرون جست و چون تمام كاخ از سنگ و آجر بود ، سوراخ و گريزگاهى نيافت ، لذا خود را در ميان سبزىهاى خوردنى پنهان كرد . چون قيصر به درون كاخ آمد و پاى در مجلس نهاد ، زن را نظاره كرد كه بر تخت نشسته و تاج شاهى بر سر نهاده است ، ترديدى نكرد كه سخن خواهد گفت . اما چون نزديك شد دانست كه مرده است ، شگفت‌زده از سبزىهاى تازه ، دست سوى آن‌ها برد و همراهان ويژه‌اش از كار او در شگفت شدند . در همين حال ، مار سوى او جهيد و زهر را بر او ريخت و بىدرنگ نيمى از بدن او خشك شد و چشم و گوش راست او از كار افتاد . بدين سان ، از رفتار آن زن و خودكشى وى و جانفشانى او در برابر زندگى ننگين و پنهان كردن مار در ميان سبزىها در عجب آمد و در اين باره شعرى سرود . وى همان يك روز را زنده ماند و سپس بمرد . اگر آن مار پيش‌تر بخشى از زهر خود را نخست بر آن كنيز و سپس بر خود شاه‌بانو نريخته بود ، قيصر در جا مىمرد . « 1 »\r\nابن ابىالحديد : عامر بن ظرب دختر خويش را به عقد برادرزاده‌اش در آورد و چون خواست او را به وى بسپارد ، به مادر دختر گفت : دخترت را بفرماى تا در هيچ بيابانى فرود نيايد مگر آن‌كه با خود آب بردارد ، كه آب مايه‌ى رونق بالا و پاكى پايين است ، و بفرماى تا زياد با وى همبستر نشود كه اگر تن سست شود ، دل بفرسايد ، و بفرماى كه وى\r\n\r\n\r\n","description":"","footnote":"\r\n( 1 ) . مروج الذهب 1 / 337 .\r\n","page_name":" 394 ","page_number":394},
  {"content":"\r\n\r\nرا از شهوت باز ندارد كه بخت در همخوابى است . هنوز ماهى نگذشته بود كه دختر آزرده بازگشت . عامر با برادرزاده‌اش گفت : پسركم ، تو عصاى خويش را از آن دوشيزه برگير كه اگر از تو نگريزد ، دردى بىدرمان باشد ، و اگر با يكديگر همداستان نيستيد ، بهتر آن است كه جدا شويد . خُلع « 1 » از طلاق و از اين‌كه خانواده و سرمايه‌ات را رها كنى ، بهتر است .\r\nسرانجام عامر مهريه‌ى دخترش را پرداخت و او را با طلاق خلع از همسرش جدا كرد . اين اولين پيمان خلعى بود كه در ميان عرب رخ داد . « 2 »\r\nشيخ صدوق : از امام باقر ( ع ) : دختران پيامبران گرفتار خونمندى ( عادت ماهانه ) نشوند ؛ زيرا خونمندى ( عادت ماهانه ) خود يك مجازات است و اولين كسى كه حايض شد ، ساره بود . « 3 »\r\nيعقوبى : مصعب ، اسماء دختر نعمان بن بشير را كه همسر مختار بود دستگير كرد و او را گفت : نظرت در باب مختار چيست ؟ گفت : پرهيزكار بود و پاك و روزه‌دار . گفت : اى دشمن خدا ، اين تويى كه او را پاك مىدارى ! و فرمود تا گردنش را زدند و او اولين بانويى بود كه گردنش را مظلومانه زدند . « 4 »\r\nاشتر از مدينه به عايشه كه در مكه بود چنين نوشت : اما بعد ؛ تو همسر رسول خدايى و همو تو را فرموده است كه در سراى خويش بنشينى ؛ پس اگر چنين كنى برايت بهتر است و اگر سر باز زنى و در پى آن باشى كه چوبدست برگيرى و پوشش خويش براندازى و گيسوانت را براى مردم نمايان كنى ، من خود با تو بجنگم تا تو را به خانه‌ات ،\r\n\r\n\r\n","description":"","footnote":"\r\n( 1 ) . طلاق خُلع طلاق زنى است كه به شوهرش مايل نيست و مهر يا مال ديگرى به او مىبخشد تا طلاق بگيرد . در اين طلاق زن به واسطه‌ى كراهتى كه از شوهر خود دارد ، در مقابل مالى كه به شوهر مىدهد طلاق مىگيرد ؛ اعم از اين‌كه مال مزبور عين مهر يا معادل آن يا بيشتر يا كمتر از مهر باشد . ر . ك : شرح اصطلاحات فقهى حقوقى 112 .\r\n( 2 ) . شرح نهج البلاغه 18 / 333\r\n( 3 ) . علل الشرائع 1 / 290\r\n( 4 ) تاريخ اليعقوبى 2 / 264 .\r\n","page_name":" 395 ","page_number":395},
  {"content":"\r\n\r\nجايى كه خدايت براى تو پسنديده است ، برگردانم .\r\nعايشه در پاسخ نوشت : اما بعد ؛ تو نخستين عربى هستى كه فتنه برانگيخته‌اى و به تفرقه فرا خوانده‌اى و با پيشوايان به ستيز برخاسته‌اى و در كشتن خليفه كوشيده‌اى و من دانسته‌ام كه نمىتوانى خدا را از اين كار باز دارى كه كيفرى آن سان به تو رسد كه داد خليفه‌ى مظلوم را از تو بستاند . نامه‌ى تو به دستم رسيد و مفاد آن را دريافتم ؛ در گمراهى و كژتابى تو و هر كه چون تو باشد ، همان بس ! « 1 »\r\nشيخ طوسى : ابوعلى محمد بن همام گويد : بر انگشترى ابوجعفر سمّان اين جمله نقش بسته بود : « لا إله الا الله الملك الحق المبين » ، در آن باره از خودش پرسيدم ، گفت : ابومحمد عسكرى ( ع ) از پدرانش ( ع ) نقل فرمود كه فاطمه ( س ) انگشترى از نقره با نگينى از عقيق داشت و چون زمان رحلتش فرا رسيد آن را به حسن ( ع ) سپرد ، و او به حسين ( ع ) داد و امام حسين ( ع ) فرمود : عيسى بن مريم را در خواب ديدم و از وى پرسيدم : بر اين انگشتر چه بنگارم ؟ فرمود : « لا إله الا الله الملك الحق المبين » ، كه اين آغاز تورات و انجام انجيل است . « 2 »\r\nابومخنف گويد : عايشه سراغ ام‌سلمه آمد تا او را براى شورش به خونخواهى عثمان بفريبد و با او گفت : اى دختر ابواميّه ، تو نخستين بانو از ميان همسران رسول خدا ( ص ) هستى كه هجرت كردى و تو در ميان ما همسران پيامبر از همه بزرگ‌ترى ، و رسول خدا ( ص ) قسمت ميان ما را از خانه‌ى تو آغاز مىكرد ، و جبرئيل بيشتر از همه در سراى تو بود . ام‌سلمه پرسيد : اين سخن را از چه روى مىگويى ؟ عايشه گفت : عبدالله مرا خبر داده كه مردم عثمان را توبه داده‌اند و چون توبه كرده است ، او را با زبان روزه و در ماه حرام كشته‌اند و من آهنگ رفتن به بصره دارم ، طلحه و زبير نيز با من رهسپار هستند ، تو هم با ما بيرون آى ، باشد كه خداى اين كار را به دست ما و براى ما سامان دهد ! ام‌سلمه گفت : تا ديروز تو بر ضد عثمان مىشوراندى و زشت‌ترين سخن‌ها را در باره‌اش بر زبان\r\n\r\n\r\n","description":"","footnote":"\r\n( 1 ) . بنگريد به : بحارالانوار 32 / 137 ؛ شرح نهج البلاغه 6 / 224\r\n( 2 ) . الغيبة 297 .\r\n","page_name":" 396 ","page_number":396},
  {"content":"\r\n\r\nمىراندى ، نام او در نزد تو بيشتر از نعثل ( درازريش ) نبود ، و اگر سخنى به ميان آيد ، تو خود جايگاه على بن ابىطالب را در نزد رسول خدا ( ص ) مىدانى . گفت : آرى .\r\nگفت : آيا به ياد مىآورى روزى را كه پيامبر بيامد و ما با او بوديم و از سمت چپ پايين شد و با على خلوت كرد و به‌درازا با وى هم‌سخن شد و تو خواستى كه بر آنان يورش آورى و من تو را باز داشتم و تو فرمان نبردى و آن دو با هم راز مىگفتند كه يورش بردى و على را گفتى : سهم من از رسول خدا تنها يك روز از نه روز است ، اى پسر ابوطالب ، آيا همين يك روز را هم براى من نمىگذارى ؟ آن‌گاه پيامبر خشمگين و برافروخته رو به تو كرد و فرمود : به جاى خود بازگرد ، به خدا قسم هيچ كس ، خواه از خاندان من باشد و خواه از ديگر مردم ، با او دشمنى نورزد ، مگر آن‌كه از گردونه‌ى ايمان بيرون شود . و تو پشيمان و سرافكنده بازگشتى ؟ عايشه گفت : آرى ، آن را به ياد دارم .\r\nگفت : باز هم به يادت مىآورم . من و تو كنار رسول خدا ( ص ) نشسته بوديم و تو سر حضرت را مىشستى و من برايش خوراك خرمايى درست مىكردم كه دوست مىداشت . سرش را بالا آورد و فرمود : دريغا ؛ كدام يك از شما همراه شتر خواهد بود و سگان حوأب بر او پارس كنند و بدين سان از صراط فرو افتد . من سر از كار برداشتم و گفتم : از اين كار به خدا و رسولش پناه مىبرم ! آن‌گاه بر پشت تو زد و فرمود : اى سرخ‌فام ، مباد كه تو آن كس باشى كه هشدارت داده‌ام . عايشه گفت : آرى ، اين را نيز به خاطر دارم .\r\nام‌سلمه افزود : باز هم به خاطرت خواهم آورد . در يكى از سفرها من و تو با رسول خدا ( ص ) بوديم ، و على ( ع ) عهده‌دار كفش‌هاى پيامبر ( ص ) بود كه پينه زند ، و عهده‌دار جامه‌هايش كه آن‌ها را بشويَد ، لنگه‌كفشى مانده بود كه آن را بدوزد ، كه پدرت و عمر وارد شدند و از پيامبر اجازه خواستند و ما در پس پرده شديم و آنان به سخن خويش پرداختند ، سپس گفتند : اى رسول خدا ، ما نمىدانيم كه شما تا كى با ما هستيد ، كاش ما را آگاه كنيد كه چه كسى جانشين شما بر ما است تا پناهگاه ما گردد . پيامبر ( ص ) به آنان فرمود : من جاى او را مىدانم ، اما اگر چنين كنم از پيرامون او مىپراكنيد ؛ چونان كه\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nبنىاسرائيل از گرد هارون بن عمران پراكندند . پس آن دو خاموش شدند و بيرون رفتند و چون ما نزد رسول خدا ( ص ) بازگشتيم ، تو كه در سخن با حضرت دليرى بيشترى از ما داشتى ، پرسيدى : اى رسول خدا ، چه كسى را جانشين خود بر آنان خواهى كرد ؟ حضرت فرمود : پينه دوز . هنگامى كه نگريستيم كسى جز على را نديديم و تو به پيامبر گفتى : اى رسول خدا ، جز على كسى را نمىبينم و پيامبر ( ص ) فرمود : همو خودش است . عايشه گفت : آرى ، آن را به ياد دارم .\r\nام‌سلمه پرسيد : با اين همه ، پس چگونه خروج خواهى كرد ؟ گفت : شورش من براى سامان كار ميان مردم است و اميد پاداش مىبرم . ام‌سلمه او را گفت : تو هستى و نظر خودت . عايشه راهى شد و ام‌سلمه گزارش گفت‌وگوى خود با او را براى على نوشت . « 1 »\r\n\r\n\r\n","description":"","footnote":"\r\n( 1 ) . بنگريد به : بحارالانوار 32 / 169 .\r\n","page_name":" 398 ","page_number":398},
  {"content":"\r\n\r\n\r\nفصل دوازدهم : هنرهاى زيبا\r\n\r\n","description":"","footnote":"","page_name":" 399 ","page_number":399},
  {"content":"\r\n . \r\n","description":"","footnote":"","page_name":" 400 ","page_number":400},
  {"content":"\r\n\r\nابن‌هشام : اولين نغمه‌اى كه در بصره به گوش رسيد ، اين بود :\r\nلعل لها عذر و انت تلوم\r\n« شايد آن زن كه تو او را نكوهش مىكنى ، بهانه‌اى داشته باشد ! » « 1 »\r\nقتيبى : اولين كسى كه با آهنگ قرائت كرد عبدالله بن ابىبكره بود كه خوانش سوزناك داشت و در قالب هيچ يك از دستگاه‌هاى آوازى يا آهنگ‌هاى كاروانى نمىگنجيد . فرزندش عبدالله بن عمر آن را از وى فرا گرفت . اين همان چيزى است كه قرائت ابن‌عمر خوانده مىشود . « 2 »\r\nهمان : در يكى از روزهاى بهارى ، مردى از مضريان مشغول چراى شتران خويش بود . غلامش را فرمود تا كارى كند و چون وى تنبلى كرد ، او را با چوبدست خويش بزد ، و او رو به شتران خويش آواز سر داد و گفت : يا يداه يا يداه ! او را گفتند : آرام باش ، آرام باش ! و از همان زمان بود كه مردم حُدا را به كار گرفتند . « 3 »\r\nابليس نخستين كسى بود كه مويه كرد و اولين كسى بود كه آواز خواند و اولين كسى بود كه نغمه سر داد ؛ آن‌گاه كه آدم از درخت بخورد آواز خواند و چون به زمين هبوط كرد نغمه‌ى شادى سر داد و هنگامى كه در زمين پايبند شد ، مويه كرد و داشته‌هاى بهشتى را به ياد او آورد . « 4 »\r\nمسعودى : پيدايش حُدا در عرب پيش از موسيقى بود . مضر بن نزار بن معد كه\r\n\r\n\r\n","description":"","footnote":"\r\n( 1 ) . مغنى اللبيب 378\r\n( 2 ) . المعارف 533\r\n( 3 ) . همان 555\r\n( 4 ) . اين مطلب در متن عربى از برقى نقل شده است . اما در متون حديثى ديگر از تفسير عياشى آن را نقل كرده‌اند . بنگريد به : تفسير العياشى 1 / 276 .\r\n","page_name":" 401 ","page_number":401},
  {"content":"\r\n\r\nيكى از خوش‌صداترين مردم بود ، در يكى از سفرهايش از شتر افتاد و دستش شكست و پيوسته مىگفت : يا يداه ، يا يداه ! ( آى دستم ، آى دستم ! ) شتران به صداى او نظم گرفتند و رفتنشان آسان‌تر شد . « 1 » عرب‌ها حُدا را به وزن رجز شعر گرفتند و سخن او را سرآغاز حُدا كردند كه حداخوان چنين آغاز مىكند : « يا هاديا يا هاديا يا هاديا و يا يداه يا يداه يا يداه » . بدين سان ، حدا نخستين گام از سماع و آهنگ عرب بود . آن‌گاه موسيقى از حُدا پديد آمد و زنان عرب با آن بر مردگان خويش مويه كردند . پس از ايرانيان و روميان ، هيچ كس به اندازه‌ى عربان دلبسته‌ى خوشگذرانى و آوازخوانى نبود . آواز عرب‌ها در سه دستگاه بود : ركبانى ، سِناد ثقيل ، هَزَج خفيف .\r\nنخستين عرب‌هايى كه به موسيقى پرداختند ، دو كنيز خنياگر از آنِ معاوية بن بكر علقمى در روزگار عاد بودند كه آن‌ها را ( جرادتان ) ملخ‌هاى دوگانه مىخواندند .\r\nعرب‌ها دختران خنياگر را كَرينه ، و ساز عود را مَزهَر مىگفتند . موسيقى مردم يمن با ساز همراه بود كه يك آهنگ داشت و دو دستگاه : حنفى و حميرى ، كه حنفى بهتر بود . قرشيان اما جز خودِ آواز دستگاهى را نمىشناختند ، تا اين‌كه نضر بن حارث كلدة بن علقمة بن عبدمناف بن عبدالدار بن قصى كه در حيره به دربار كسرى رفته و عودنوازى و آوازخوانى همراه آن را آموخته بود ، از عراق بازگشت و چون به مكه آمد ، مردم آن ديار را آموزش داد ؛ اين گونه بود كه زنان آوازه‌خوان را به كار گرفتند . « 2 »\r\nهمان : روزى ابن‌خردادبه نزد معتمد رفت ، معتمد به او گفت : مرا آگاه كن كه اولين سازنده‌ى عود كه بود ؟ وى گفت : در اين باره سخن بسيار گفته‌اند . اولين كسى كه عود ساخت لمك بن متوشلخ بن محويل بن عاد بن خنوخ بن قابن بن آدم بود . داستان\r\n\r\n\r\n","description":"","footnote":"\r\n( 1 ) . شيخ اجل ، سعدى شيرازى عليه‌الرحمه گويد :\r\nنبينى شتر بر نواى عرب / كه چونش به رقص اندر آرد طرب\r\nشتر را چو شور و نوا در سر است / اگر آدمى را نباشد خر است !\r\n( 2 ) . مروج الذهب 4 / 133 .\r\n","page_name":" 402 ","page_number":402},
  {"content":"\r\n\r\nچنين بود كه وى پسرى داشت كه او را بسيار دوست مىداشت و چون مُرد او را به درختى آويخت و اندامش از هم پاشيد تا اين‌كه تنها ران و ساق پا و انگشتانش به جا ماند ، پس چوبى برگرفت و آن را تراشيد و به هم چسبانيد ؛ بالاى عود را مثل ران كرد و گردن آن را چون ساق و سرش را چون كف پا و چوب‌هاى كوك را چون انگشتان و سيم‌ها همانند رگ‌ها . سپس آن را نواخت و بر پسرش مويه كرد و عود به سخن آمد .\r\nحمدونى گويد :\r\n و ناطق بلسان لا ضمير له * كانه فخذ نيطت الى قدم\r\nيبدى ضمير سواه فى الحديث كما * يبدى ضمير سواه منطق القدم \r\n« و به زبانى بىروح چنان سخن مىگويد كه گويى رانى را به كف پا پيوسته باشند . در سخن ، باطن ديگران را نمودار مىسازد ، چونان كه قلم از اندرون ديگران پرده برمىدارد . » « 1 »\r\nآن‌گاه تومل بن لامك طبل را فراهم آورد ، و ضلال دخترش انواع ساز را بساخت . « 2 »\r\nاصمعى گويد : يكى از كوفيان گفته است كه من و دوستم به تپه‌هاى اطراف حيره رفتيم و در بوستانى به نوش‌خوارى و آواز پرداختيم و در اين‌كه كدام يك از ما خوش‌آوازتر است ، گفت‌وگو كرديم . دوستم گفت : به نظر اولين كسى كه ببينيم رضايت دهيم . عرب پشمينه‌پوشى پيدا شد كه او را آب و خوراك داديم و به دو گفتيم كه داورى نزد تو آورده‌ايم . پرسيد : در چه چيزى ؟ گفتيم : آواز ما را بشنو و قضاوت كن كه كدام ما خوش‌صداتر است . گفت : بخوانيد . من و دوستم خوانديم ، پس نگاهى به او انداخت و آن‌گاه به من نگريست و گفت :\r\n حمارا عبادى اذا قيل : بن لنا * بشرّهما يوماً اقول كلاكما \r\n« اگر به من گويند از ميان دو الاغ بنىعباد بدترينشان را نمايان كن ؛ گويم هر\r\n\r\n\r\n","description":"","footnote":"\r\n( 1 ) . شعر را بنگريد در : التذكرة الحمدونية 5 / 426\r\n( 2 ) . مروج الذهب 4 / 132 .\r\n","page_name":" 403 ","page_number":403},
  {"content":"\r\n\r\nدوشان » .\r\nيعقوبى : كنعان پسر حام اولين فرد از فرزندان نوح بود كه به كار فرزندان قابيل پرداخت و به سرگرمى و آوازخوانى و نواختن سرنا و طبل و بربط و چنگ روى آورد و در بازيگرى و پيمودن راه باطل پيرو شيطان شد . « 1 »\r\nقاموس : « مصطَلِق » لقب جذيمة بن سعد بن عمر است كه به دليل خوش‌صدايى او را چنين ناميده‌اند . او نخستين كس از خزاعه بود كه آواز خواند . « 2 »\r\nابوالفرج اصفهانى : اولين كسى كه سائلان را زائر ناميد ، خالد برمكى بود كه به همين سبب ، بشار وى را ستود .\r\nيكى از كفرگويىهاى بشار ، اين است : ديروز در محفل عروسى بوديم ، نخستين ترانه‌اى كه آوازخوان سر داد اين بود كه گفت :\r\n هوى صاحبى ريح الشمال اذا جرت * و اشفى لنفسى ان تهب جنوب\r\nو ما ذاك الا انها حين تنتهى * تناهى و فيها من عبيدة طيب \r\n« يار من وزش نسيم شمال را خوش دارد . باد جنوب اما براى جان من درمان‌بخش‌تر است ؛ زيرا آن‌گاه كه فرو نشيند رايحه‌ى خوش عبيده را با خود دارد » .\r\nو به طرب پرداخت و گفت : اين بهتر از رستگارى در روز قيامت است . « 3 »\r\nابوهلال عسكرى : قوم لوط نخستين كسانى بودند كه تنبور را ساختند .\r\nابوالفرج اصفهانى : عمرالوادى اولين كس از مردم وادى القرى بود كه به آوازه‌خوانى پرداخت و در روزگار فرماندارى وليد بن يزيد با او پيوست . او نوايى خوش داشت كه سوگ‌مويه‌هاى او هم شادىافزا بود .\r\nوليد او را « لذت‌ساز من » و « شادىآفرين من » مىناميد . روزى كه وليد كشته شد ، وى\r\n\r\n\r\n","description":"","footnote":"\r\n( 1 ) . تاريخ اليعقوبى 1 / 15\r\n( 2 ) . القاموس المحيط ( ص‌ل‌ق ) 1 / 901\r\n( 3 ) . الاغانى 3 / 150 .\r\n","page_name":" 404 ","page_number":404},
  {"content":"\r\n\r\nدر حال آوازخوانى براى او بود . « 1 »\r\nفيروزآبادى : طُوَيس بر وزن زبير ، مخنّثى بود كه طاووس نام داشت و چون صداى خود را زنانه كرد او را طُويس خواندند . او اولين كس در اسلام بود كه به خنياگرى رو آورد .\r\nدر مثَل گويند : شوم‌تر از طويس .\r\nاو مىگفت : مادرم به سخن‌چينى ميان انصار مىپرداخت و شبى كه زاده شدم پيامبر ( ص ) درگذشت . « 2 »\r\nابوالفرج اصفهانى : اسحاق اولين كسى بود كه تقليد صداى زنان را به آوازه‌خوانى راه داد ؛ كارى كه پيش‌تر ناشناخته بود . او با مهارت به اين فريب رو آورد ، تا ناهمگنى آواها را از ميان بردارد و آوازش گوش‌نوازتر شود . « 3 »\r\nهمو : نَصبى از آهنگ‌سازان گروه اعشى در همدان است و اولين كسى است كه در آن شهر به آواز پرداخته است . او تنبور مىنواخت و از چيزهايى كه در باره‌اش مىگويند اين است كه پنهانى با عبيدالله بن زياد نشست و برخاست داشت و برايش خنياگرى مىكرد . « 4 »\r\nمسعودى : وليد بن يزيد اولين كسى بود كه نوازندگان از سرزمين‌هاى مختلف به دربار او آمدند و با آوازه‌خوانان همنشين شد و ميگسارى و سرگرمى و نوازندگى را نمايان كرد و ابن‌سريج مغنى و مِعبد و غريض و ابن‌عايشه و ابن‌محرز و طويس و دحمان ، همه در روزگار او مىزيستند و در آن عصر ، شهوت نوازندگى بر او و همه‌ى عام و خاص چيرگى داشت . « 5 »\r\n\r\n\r\n","description":"","footnote":"\r\n( 1 ) . الاغانى 7 / 62\r\n( 2 ) . القاموس المحيط ( طوس ) 1 / 555\r\n( 3 ) . الاغانى 5 / 213\r\n( 4 ) . همان 6 / 334\r\n( 5 ) . مروج الذهب 3 / 213 .\r\n","page_name":" 405 ","page_number":405},
  {"content":"\r\n\r\nهمو گويد : يزيد بن وليد اولين كس از امويان بود كه بدين كار پرداخت و مادرش ساريه دختر فيروز ، ام‌ولد بود و با اين حال مىگويد :\r\n انا بن كسرى و ابن‌مروان * و قيصر جدى و جدى خاقان \r\n« من زاده‌ى كسرى و پسر مروان هستم و قيصر نياى من و ديگر نياى من خاقان است . » « 1 »\r\n\r\n\r\n","description":"","footnote":"\r\n( 1 ) . همان 226 .\r\n","page_name":" 406 ","page_number":406},
  {"content":"\r\n\r\n\r\nفصل سيزدهم : خوىها و رفتارها\r\n\r\n","description":"","footnote":"","page_name":" 407 ","page_number":407},
  {"content":"\r\n . \r\n","description":"","footnote":"","page_name":" 408 ","page_number":408},
  {"content":"\r\n\r\nبلاذرى : حجاج ، قطن بن قبيصة بن مخارق هلالى را بر فارس و كرمان گمارد . او كسى بود كه چون به رود رسيد ، و يارانش را ياراى گذشتن از آن نبود ، ايشان را گفت : هر كه از رود بگذرد ، هزار درهم مژدگانى گيرد . پس گذشتند و ستاندند . اين نخستين روزى بود كه آن را « روز جايزه » ناميدند . حجاف در باره‌ى آن روز گفته است :\r\n هم سنوا الجوائز فى معد * فصارت سنة اخرى الليالى \r\n« آنان بودند كه در ميان معد ، جايزه را سنت نهادند و زان پس ، اين خود سنت شبانه‌اى ديگر شد » . « 1 »\r\nمهلب در سرزمين قيقان هجده سوار ترك را ديد كه بر اسبان دم‌بريده نشسته بودند . همه را كشت و گفت : چرا بايد اين عجم‌ها از ما چابك‌سوارتر باشند ؟ و او خود دم اسبان خويش را بريد . بدين سان ، او اولين مسلمانى است كه چنين كرده است . « 2 »\r\nبلاذرى : زياد ، سنان بن سلمه بن محبق هذلى را ولايت داد . او انسانى برجسته و خداشناس بود . وى اولين كسى بود كه سپاهيان را به طلاق سوگند داد . به مرز سرزمين اسلام رفت و مكران را به‌زور بگشود و آن را شهر قرار داد و در آن اقامت كرد و كارهاى آن سرزمين را سامان بخشيد . « 3 »\r\nبلاذرى : در ميان عرب ، زياد نخستين كسى بود كه به تقليد از ايرانيان ، ديوان زمام و خاتم را تأسيس كرد . « 4 »\r\nديوان‌هاى شام و نيز گزارش‌هاى مالى به دربار امويان ، در برگه‌هاى كاغذى نوشته\r\n\r\n\r\n","description":"","footnote":"\r\n( 1 ) . فتوح البلدان 380\r\n( 2 ) . همان 417\r\n( 3 ) . همان جا\r\n( 4 ) . همان 446 .\r\n","page_name":" 409 ","page_number":409},
  {"content":"\r\n\r\nمىشد . چون منصور به حكومت رسيد ، وزيرش ابوايوب موريانى را فرمان داد تا آن‌ها را در كتابچه‌هايى فراهم كنند و به رنگ زرد درآورند .\r\nدر روزگار شاهان عجم رسم چنين بود كه نامه‌ها در صحيفه‌هايى سفيد نگاشته مىشد . خراج‌گير هر سال صحيفه‌ها را كه دربردارنده‌ى مقدار ماليات دريافتى ، هزينه‌هاى انجام‌شده و مبلغ واريزى به بيت‌المال بود ، نزد پادشاه مىآورد و او آن را مهر مىزد و تأييد مىكرد . هنگامى كه كسرى فرزند پرويز از بوى آن صحيفه‌ها آزرده شد ، فرمان داد تا صاحب ديوان گزارش خراج خود را جز در صحيفه‌هايى آغشته به زعفران و گلاب نزد وى نياورد و كتابچه‌هاى حاوى گزارش مالى و غيره ، جز در برگه‌هاى زردرنگ نوشته نشود . « 1 »\r\nبلاذرى از عيينه : اولين كسى كه بر وزن هفت مثقال ، سكه زد ، حارث بن عبدالله بن ابىربيعه مخزومى در روزگار عبدالله بن زبير بود . « 2 »\r\nاو از ابوزناد نقل مىكند كه عبدالملك نخستين كسى بود كه در سال گرسنگى يعنى سال 74 ق . سكه‌ى طلا ضرب كرد . « 3 »\r\nنيز از سعيد بن مسيب نقل مىكند كه همو اولين كسى بود كه دينارهاى نقش‌دار را ضرب كرد . پيش از آن سكه‌هاى دينار از روم و سكه‌هاى درهم از سرزمين كسرى در ايران وارد مىشد . « 4 »\r\nو از ابوزبير ناقد نقل مىكند كه حَجّاج با ذوب كردن فلزات ، سكه‌هايى ضرب كرد كه بر آن نوشته بود : « بسم الله الحجاج » . سال بعد بر آن‌ها نوشت : « الله احد ، الله الصمد » . فقها سكه‌هاى وى را ناپسند شمردند ، و به سكه‌هاى مكروه شهرت يافت . برخى گفته‌اند :\r\n\r\n\r\n","description":"","footnote":"\r\n( 1 ) . فتوح البلدان\r\n( 2 ) . همان 449\r\n( 3 ) . همان جا\r\n( 4 ) . همان جا .\r\n","page_name":" 410 ","page_number":410},
  {"content":"\r\n\r\nچون عجم‌ها كاستى آن را ناپسند دانستند ، چنين ناميده شد . « 1 »\r\nابن‌قتيبه : مسيلمه ( كذاب ) اولين كسى بود كه تخم مرغ را در شيشه جاى داد .\r\nو همو اولين كسى بود كه بال بريده‌ى پرنده‌اى را پيوند زد و گروهى از او پيروى كردند . يكى از شاعران حنفى در باره‌اش گفته است :\r\n لهفى عليك اباثمامة * لهفى على ركنى شهامه\r\nكم آية لك فيهم * كالشمس تطلع من غمامة \r\n« بر تو مىگريم اى ابوثمامه ، بر تو كه ستون دلاورى بودى ! چه نشانه‌هايى كه از تو در ميان آنان نمايان شد ، چونان خورشيدى كه از پس ابرها بتابد » . « 2 »\r\nهمان به نقل از ميمون بن مهران : اولين كسى كه سواره مىرفت و همراهانش پياده به دنبال او بودند ، اشعث بن قيس بود .\r\nگفته‌اند : در دوران جاهلى ، نخستين كسى كه براى ورود به كعبه پاىافزار خويش را در آورد ، وليد بن مغيره بود . در دوران اسلامى نيز مردم كفش از پاى كندند .\r\nهمان : اولين كسى كه در دوران جاهلى به قُسامه داورى كرد ، همو بود و اين روش در اسلام نيز تأييد شد .\r\nگفته‌اند : در ميان مردم مكه ، اولين كسى كه با رنگ مشكى خضاب كرد عبدالمطلب بود . مردى از حميريان در سفر يمن با وى چنين كرد و او را كه نشانه‌هاى پيرى به دو يورش آورده بود ، با وسمه آراست .\r\nگفته است : نخستين كسى كه تخت‌هاى روان را براى نشستن حاجيان ساخت ، و كجاوه را به كار گرفت و بر پشت شترهاى سرخ‌مو نهاد ، ام‌جعفر بود .\r\nاولين كسى كه در مساجد ، ايوان مقصوره بنا نهاد معاويه بود .\r\nاولين كسى كه در نامه‌ها تاريخ نوشت و با گِل مُهر زد ، عمر بود .\r\n\r\n\r\n","description":"","footnote":"\r\n( 1 ) . فتوح البلدان 450\r\n( 2 ) . المعارف 405 ؛ عيون الاثر 2 / 293 .\r\n","page_name":" 411 ","page_number":411},
  {"content":"\r\n\r\nاولين كسى كه در مدينه طيلسان پوشيد ، جبير بن مطعم بود .\r\nاولين كسى كه در بصره جامه‌هايى ساده پوشيد و پوشاك كتانى به تن كرد ، زياد بود .\r\nاولين عربى كه پارچه‌ى خز بر تن كرد ، عبدالله بن عامر بود .\r\nاولين زره سياه را مختار پوشيد و مردم گفتند : فرمانده ما پوست خرس به تن كرده است .\r\nاولين كسى كه نان لواش پخت ، نمرود بود .\r\nاولين كسى كه كفش به پا كرد جذيمه ابرش بود و همو نخستين پادشاهى بود كه منجنيق را به كار گرفت و شبانه بيرون آمد و براى او شمع افروختند ، و خود را هم‌نوش فرقَدان مىكرد و يك جام خود مىنوشيد و جامى را به نام يكى از ستارگان بر زمين مىريخت ، تا اين‌كه دونفر به نام‌هاى مالك و عقيل ، نديم و هم‌نوش او شدند .\r\nاولين سر بريده‌اى كه از شهرى به شهر ديگر برده شد ، سر عمرو بن حمق بود .\r\nاولين سر بريده‌اى كه در روزگار اسلامى بر نيزه شد ، سر همان عمرو بود كه آن را نزد معاويه آوردند .\r\nگويد : اولين كسى كه با شمشير خويش بر دروازه‌ى قسطنطنيه كوبيد و در سرزمين روم اذان گفت ، مردى از بنىعامر به نام عبدالله بن طيب بود كه با مسلمه روانه شد و چون قيصر خواست او را به قتل رساند ، گفت : به خدا قسم ، اگر مرا بكشى ، هر پيمانى كه در سرزمين اسلام بسته شده است ، خواهد شكست .\r\nاولين كسى كه عبدالملك ناميده شد ، ابن‌مروان بود .\r\nپيش از پيامبر ( ص ) در روزگار جاهلى ، هيچ كس « محمد » نام نداشت ، جز محمد بن احيحه برادرِ مادرى عبدالمطلب ، و محمد بن سفيان بن مجاشع ، و محمد بن سواة بن جشم بن سعد . در آن روزگار جز قيس بن عاصم و عامر بن طفيل را با كنيه‌ى ابوعلى نمىخواندند .\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nنخستين داستان‌سراى مكه ، عبيد ليثى يا اسود تميمى بود . « 1 »\r\nابن عبدربه گويد : نخستين كسى كه پاسبان گرفت ، عثمان بود . « 2 »\r\nدر روايت است : طرفه اولين كسى بود كه اسب خيال را دوانيد و گفت :\r\n فقل لخيال الحنظلية تنقلب * اليها فانى و اصل حبل من وصل \r\n« به خيال آن ماهروى حنظلى بگو نزد او باز رود كه من رشته‌ى هر كسى را كه بپيوندد خواهم پيوست . » « 3 »\r\nابن‌اثير : زياد نخستين كسى بود كه كسانى با عمودهاى افراشته پيش روى او گام زدند و نخستين كسى بود كه صندلى نهاد و مقصوره ساخت و جامه‌اى پوشيد كه به « زيادى » شهره شد و در كوفه شهر را به چهار محله كرد و شرطةالخميس را در بصره به كارگرفت .\r\nمبرّد : اولين كسى كه تازيانه را به كار گرفت و بدان كيفر داد ، ذو اصبح حمدى بود كه تازيانه‌هاى اصبحى منسوب به او است . « 4 »\r\nدر خبر است : اولين كسى كه از پرچم استفاده كرد ، ابراهيم خليل ( ع ) بود . « 5 »\r\nبه نقل از شيخ صدوق در المقنع : كفش نرم به پا مكن كه اين كار پيروى از فرعون است و او نخستين كسى بود كه پاىافزار نرم پوشيد . « 6 »\r\nدر روايتى است كه مردى به امام صادق ( ع ) گفت : اولين برده‌اى كه داشتم ، اينك آزاد است ، ولى او سه فرزند از خود به جا گذاشته است . امام فرمود : در ميان آنان قرعه بينداز ، به نام هر كس خورد ، او را آزاد كن . « 7 »\r\n\r\n\r\n","description":"","footnote":"\r\n( 1 ) . فتوح البلدان 551 تا 556\r\n( 2 ) . العقد الفريد 5 / 37\r\n( 3 ) . الاوائل 438\r\n( 4 ) . الكامل فى اللغة 3 / 146\r\n( 5 ) . تهذيب الاحكام 6 / 170\r\n( 6 ) . مستدرك الوسائل 3 / 281\r\n( 7 ) . تهذيب الاحكام 6 / 239 .\r\n","page_name":" 413 ","page_number":413},
  {"content":"\r\n\r\nطبرى : قابيل اولين كسى بود كه آتش افروخت و آن را پرستيد . ابليس او را گفت : هابيل چون به آتش‌پرستى پرداخته بود ، قربانىاش پذيرفته شد . « 1 »\r\nهمو : تولين پسر لامك اولين كسى است كه در خيمه نشست و مال اندوخت ، و توبيش پسر لامك اولين كسى است كه چنگ و عود نواخت ، و توبلقين پسر لامك اولين كسى است كه مس و آهن را به كار گرفت . « 2 »\r\n[ پارسيان 
  ] بر اين باورند كه هوشنگ اولين كسى بود كه قانون گزارد و حدّ تعيين كرد و از همين رو او را « پيشداد » خوانده‌اند كه در زبان فارسى به معنى كسى است كه پيش از همه به دادگرى پرداخته باشد . « 3 »\r\nدر روايتى از امام صادق ( ع ) است كه هر كس در اول روز صدقه دهد ، خداوند شرّهايى را كه آن روز از آسمان نازل مىشود از او مىتاراند ، و هر كه در اول شب صدقه بدهد خداوند شرّهايى را كه آن شب از آسمان نازل مىشود از او دفع مىكند . « 4 »\r\nدر روايتى از امام صادق ( ع ) است كه على ( ع ) در آغاز هر باران ، چندان زير آن مىايستاد كه سر و ريش و جامه‌اش تر مىشد و مىفرمود : اين آبى است كه به‌تازگى در عرش بوده است . « 5 »\r\nاز امام على ( ع ) روايت است كه پيامبر ( ص ) مردى را ديد ، با كالايى كه قصد فروش آن را داشت . فرمود : در اولين بازار آن را به فروش . « 6 »\r\nدر روايتى از امام صادق ( ع ) آمده است كه امويان خوراك خويش را با سركه شروع مىكردند و با نمك به پايان مىبردند ، ولى ما با نمك شروع و با سركه تمام مىكنيم . « 7 »\r\n\r\n\r\n","description":"","footnote":"\r\n( 1 ) . تاريخ الامم و الملوك 1 / 165\r\n( 2 ) . همان جا\r\n( 3 ) . همان 169\r\n( 4 ) . من لا يحضره الفقيه 2 / 67\r\n( 5 ) . الكافى 8 / 239\r\n( 6 ) . من لا يحضره الفقيه 3 / 196\r\n( 7 ) . همان 3 / 357 .\r\n","page_name":" 414 ","page_number":414},
  {"content":"\r\n\r\nامام صادق ( ع ) فرمود : خوراك خود را با نمك بياغازيد ، كه اگر مردم به آنچه در نمك است آشنا باشند ، آن را بر ترياكِ آزموده برخواهند گزيد . « 1 »\r\nطبرى : دانشمندان ايرانى مدعىاند ، اولين كسى كه به نشانه‌ى سوگوارى جامه‌ى سياه پوشيد ، شيدوَش فرزند گودرز بود كه در سوگ سياوش چنين كرد . او روزى كه روانه‌ى دربار كيكاوس شد تا مرگ پسرش را تسليت گويد ، سياه‌جامه بر تن كرد و او را گفت كه چون امروز گاهِ تيرگى و سياهى او باشد ، چنين كرده است . « 2 »\r\nابن عبدربه : حارث بن عمرو مزيقيا اولين پادشاهى است كه مردم را در آتش سوزانيد . « 3 »\r\nطبرى : هاشم در آغاز عمرو نام داشت ، و او را هاشم ناميدند ؛ چون در مكه اولين كسى بود كه براى قوم خود نان را خُرد و تريد كرد و آنان را خوراك داد . ( هاشم كسى است كه نان را تريد كند ) .\r\nابن‌زبعرى شاعر گفته است :\r\n عمرو الذى هشم الثريد لقومه * و رجال مكة مسنتون عجاف \r\n« عمرو كسى بود كه براى قوم خود نان تريد كرد ، در حالى كه مردان مكه همگى بينوا و تكيده بودند . » « 4 »\r\nدر خبر است كه معاويه اولين كسى بود كه نشسته خطبه خواند و براى اين كار از مردم اجازه خواست كه چون زانويش درد دارد ، چنين كند . « 5 »\r\nابوريحان بيرونى : اولين كسانى كه نام روزهاى هفته را به كار بردند ، مردم مغرب ، به‌ويژه اهالى شام و پيرامون آن بودند ؛ زيرا پيامبران در اين مناطق ظهور كرده‌اند و آن گونه\r\n\r\n\r\n","description":"","footnote":"\r\n( 1 ) . همان جا\r\n( 2 ) . تاريخ الامم و الملوك 1 / 508\r\n( 3 ) . العقد الفريد 3 / 315\r\n( 4 ) . تاريخ الامم و الملوك 2 / 251\r\n( 5 ) . عوالى اللئالى 2 / 58 .\r\n","page_name":" 415 ","page_number":415},
  {"content":"\r\n\r\nكه در تورات آمده ، مردم را از اولين روز هفته كه خداوند جهان را در آن روز آفريده است ، آگاهانيده‌اند و سپس در ميان ديگران گسترش يافته است . « 1 »\r\nامام على ( ع ) : نخستين پاداش بردبار از بردبارىاش اين است كه مردم در برابر نادان ، ياور او باشند . « 2 »\r\nطبرى : اولين كسى كه در خراسان سياه‌جامه پوشيد اسيد بن عبدالله در نسا بود كه ندا در داد : يا محمد ! يا منصور ! و مقاتل بن حكيم و ابن‌غزوان با او سياه به تن كردند و ابيورديان و مردم مرورود و روستاهاى مرو سياه‌جامه پوشيدند . « 3 »\r\nجرجانى : عبدالملك بن صالح عباسى اولين كسى بود كه كينه را ستود و براى خوبى آن استدلال كرد . روزى يحيى برمكى را بر كارى سرزنش كرد و يحيى او را گفت : تو را به خدا پناه مىدهم كه بر اسب چموش كينه بنشينى !\r\nپس از وى ، ابن‌رومى نيز كينه را چنين ستود :\r\n و ما الحقد الا توأم الشكر فى الفتى * و بعض السجايا ينتسبن الى بعض \r\n« در آيين جوانمردى كينه همزاد شكر است و بدين سان ، برخى از خوىها را با برخى ديگر پيوند باشد . » « 4 »\r\nهمو : در ستايش خودكامگى و وانهادن رايزنى نيز شعر سعد بن نائب مازنى را آورده‌اند كه گفته است :\r\n اذا همّ امضى بين عينيه عزمه * و نكّب عن ذكر العواقب جانبا\r\nو لم‌يستشر فى رأيه غير نفسه * و لم‌يرض الا قائم السيف صاحبا \r\n« اگر كمر همت به كارى ببندد ، برق اراده در چشمان موج مىزند و ياد فرجام را به كنارى مىنهد و انديشه‌اش را جز با خويشتن با كسى به شور نمىگذارد و جز\r\n\r\n\r\n","description":"","footnote":"\r\n( 1 ) . بنگريد به : الآثار الباقية عن القرون الخالية 57\r\n( 2 ) . نهج البلاغه حكمت 206\r\n( 3 ) . تاريخ الامم و الملوك 7 / 369\r\n( 4 ) . كنايات الادباء 220 .\r\n","page_name":" 416 ","page_number":416},
  {"content":"\r\n\r\nشمشير آخته را ياور خود نمىشمارد . » « 1 »\r\nهمو : قريش را به خوراك سخينه ( فرنى ) نكوهش مىكردند ؛ اولين كسى كه قريش را براى اين غذا هجو كرد ، خدّاش بن زهير عامرى بود كه گفت :\r\n يا شدة ما شددنا غيركاذبة * على سخينة لولا الليل و الحرم\r\nاذ يتقينا هشام بالوليد و لو * انا اتقينا هشاما شالت الحرم \r\n« اگر شب نبود و زنان پرده‌نشين با ما نبودند ، يورشى جدّ بر سخينه برده بوديم . اما از يك سو ، هشام ما را از بيم وليد مىرهاند و از ديگر سو ، تا اگر به هشام پناه بريم ، رشته‌ى حرمت‌ها از هم مىگسلد » .\r\nچون هجو حكم بن عبدل اعرج گسترش يافت ، مردم كوفه از او در بيم شدند . پيش‌تر او هرگز عصاى خود را وانمىنهاد ، اما بعدها بر خلاف روش نخست خود ، ايستادن بر در خانه‌هاى كوفيان را كنار گذاشت و نياز خود را بر روى عصايش مىنوشت و آن را با فرستاده‌اى به اين سو و آن سو گسيل مىداشت و بدين سان هيچ‌گاه فرستاده‌هايش معطل نمىشدند . يحيى بن نوفل گويد :\r\n عصا حَكم فى الدار اول داخل * و نحن على الابواب نقصى و نحجب \r\n« چوبدستى حَكم نخستين كسى است كه وارد مىشود ، در حالى كه ما بر در سراى نشسته‌ايم و حاجب ما را به درون راه نمىدهد » . « 2 »\r\nاولين كسى كه به فرمانروايى معاويه بر مؤمنان تسليم شد حجاج بن خزيمه بود كه در برابر شاميان بدين كار خويش مىباليد و همو بود كه برايش چنين گفت :\r\n ان بنى عمك عبدالمطلب * هم قتلوا شيخك غير كذب\r\nو انت اولى الناس بالوثب فثب \r\n« فرزندان عمويت عبدالمطلب ، همانان بودند كه نه از سر دروغ ، پيران تو را\r\n\r\n\r\n","description":"","footnote":"\r\n( 1 ) . كنايات الادباء 222\r\n( 2 ) . همان 259 .\r\n","page_name":" 417 ","page_number":417},
  {"content":"\r\n\r\nكشتند و تو سزاوارترين كس به شوريدن هستى ، پس مهياى شورش و يورش باش » . « 1 »\r\nچون ابوبكر و عمر نزد عباس آمدند تا براى وى نيز بهره‌اى قرار دهند و كفه‌ى اميرالمؤمنين ( ع ) را سبك كنند ، هر يك سخنى گفتند . عباس اما پاسخ آنان را داد تا آن‌جا كه گفت : ولى سخن تو اى عمر ، كه از مردم بر ما بيم مىبرى ، اين همان چيزى است كه پيش‌تر خود بدان دست يازيده بوديد . « 2 »\r\nگويم : عباس راست گفته ؛ زيرا آن دو زمينه‌ساز همه آن چيزهايى هستند كه حتى از سوى عباسيان بر اهل بيت ( ع ) رفته است .\r\nنخستين روزى كه صاحب زنج شراب را بر ياران خويش حرام كرد ، در بردالخيار بود كه با دستيازى به آنچه از قادسيه چپاول كرده بودند ، به ميگسارى پرداختند و صاحب زنج آن كار را از سر سياست تحريم كرد « و آنان را گفت : شما با سپاهى رودررو خواهيد شد كه با شما خواهند جنگيد ، چه لشكرهاى انبوهى كه چون به ميخوارى افتاده بودند سپاهيانى اندك آنان را شكست دادند . » « 3 »\r\nصولى : كعب بن لؤى نخستين كسى بود كه روز پايان هفته را جمعه ناميد ، و پيش‌تر آن را عروبه مىناميدند . « 4 »\r\nابن‌قتيبه : زيد بن بكر بن هوازن بن منصور را برادرش معاويه كشت و او نخستين كسى بود كه برايش شتر فديه دادند . « 5 »\r\nمسعودى از هشام بن خديج : قسطنطين پادشاه عموريه همراه با بازهاى خود رهسپار\r\n\r\n\r\n","description":"","footnote":"\r\n( 1 ) . الاخبار الطوال 155 ؛ نيز بنگريد به : شرح نهج البلاغه 3 / 91\r\n( 2 ) . سخنان كامل عباس بن عبدالمطلب در پاسخ آن دو را ببينيد در شرح نهج البلاغه 1 / 221 و الامامة و السياسة 1 / 37\r\n( 3 ) . افزوده‌ى پايانى عبارتى است كه در متن چاپ دارالبصائر آمده و در نسخه‌ى مؤسسه‌ى مطالعات حذف شده است .\r\n( 4 ) . ادب الكتّاب 36\r\n( 5 ) . المعارف 86 .\r\n","page_name":" 418 ","page_number":418},
  {"content":"\r\n\r\nشكار شد تا به خليج نيطس رسيد كه به درياى روم مىريخت . از آن گذر كرد و در پيش روى خويش ، چراگاهى گسترده ميان خليج و دريا را ديد و در آن‌جا چشمش به شاهينى افتاد كه در برابر مرغان آبى مىخراميد و از شتاب و زيركى او در شگفت شد . فرمود تا آن را برايش شكار كنند و بدين كار خو گرفت و اولين كسى شد كه با شاهين به بازى پرداخت .\r\nگويد : در آن چراگاه بود كه شهر قسطنطنيه را بنيان نهاد .\r\nوى از كتاب ارستجانس حكيم نقل مىكند كه يكى از شاهان روم به نام سنان اولين كسى بود كه شاهين را به بازى گرفت . او هم‌چنين از ابوزيد فهرى روايت كند كه اولين بارى كه او بدين شكار پرداخت در مغرب و سرزمين اندلس بود . و مىافزايد : نخستين كسانى كه خود را با عقاب‌ها سرگرم كردند ، مردم مغرب بودند . « 1 »\r\nطبرى ، از انس : شبث گفت : من نخستين كسى هستم كه حروريه يعنى خوارج را موجوديت بخشيدم ، ولى مردى در پاسخ گفت : اين چيزى نيست كه كسى را بر آن بستايند . « 2 »\r\nدر روايت از امام صادق ( ع ) است : اولين نگاه از آن تو است « 3 » ، دومى نه از آنِ تو كه به زيان تو است ، و در سومين نگاه نابودى تو است . « 4 »\r\nصولى : اولين كسى كه آيين هديه دادن در نوروز و مهرگان را در جزيرة العرب رسميت داد ، وليد بن عقبة بن ابىمعيط بود و پس از او سعيد بن عاص . آن‌گاه مردم به عثمان شكايت بردند ، و او در نامه‌اى وى را از اين كار بازداشت .\r\nصحيح بخارى ، از انس : رسول خدا ( ص ) چون سر خود را تراشيد ، ابوطلحه نخستين كسى بود كه از موى حضرت بگرفت . « 5 »\r\n\r\n\r\n","description":"","footnote":"\r\n( 1 ) . مروج الذهب 1 / 213\r\n( 2 ) . تاريخ الامم و الملوك 11 / 665\r\n( 3 ) . ادب الكتّاب 220\r\n( 4 ) . من لا يحضره الفقيه 3 / 474\r\n( 5 ) . صحيح بخارى 1 / 45 .\r\n","page_name":" 419 ","page_number":419},
  {"content":"\r\n\r\nيعقوبى : اولين بارى كه بت پرستيده شد ، در روزگار ساروغ بن ارغو بن فالغ بن عابر بن شالخ بن ارفخشذ بن سام بود . جايگاه بت‌ها در آغاز چنان بود كه هر گاه عزيز كسى هم‌چون پدر يا برادر يا فرزندش مىمرد ، بتى همانند چهره‌ى او مىساختند و او را به همان نام مىخواندند . چون آيندگان آمدند با القاى شيطان پنداشتند كه آن را براى پرستش ساخته‌اند ، پس آنان نيز به عبادت او پرداختند . « 1 »\r\nهمو : نمرود نخستين كسى بود كه آتش را پرستيد و در برابر آن سجده كرد ؛ داستان اين گونه بود كه آتشى از زمين بيرون آمد و نمرود بر آن سجده برد و شيطان از درون آن با وى همسخن شد و نمرود بنايى بر آن برافراشت و نگهبانانى بر آن گمارد . در آن روزگار مردم پيرامون دانش نجوم گفت‌وگو داشتند و گرفتِ خورشيد و ماه و سياره‌ها و ستاره‌ها را محاسبه مىكردند و در باب صورت‌هاى و برج‌هاى فلكى سخن مىگفتند . « 2 »\r\nابوالورد از فرماندهان مروانى اولين كس از سپيدجامگان ( كه عباسيانِ سياه‌جامه را بر كنار كردند ) بود . او در آغاز بيعت ، سياه بر تن داشت ، سپس آن را از تن به در آورد و سپيدجامه پوشيد . « 3 »\r\nطبرى ، از سرى ، از سيف ، از ديگران : پس از آن‌كه دنيا بر اعراب و مسلمانان روى آورد ، اولين كار ناپسندى كه در مدينه پديدار شد ، كبوتربازى و هدف‌گيرى با فلاخن بود كه در سال هشت هجرى ، عثمان مردى از بنىليث را بر مقابله با آن كار گمارد و او بال كبوتران را بريد و فلاخن‌ها را شكست .\r\nسپس گويد : اولين كسى كه مردم را از كبوتربازى و هدف‌گيرى با فلاخن بازداشت ، عثمان بود . « 4 »\r\nگويم : اين آقاى سرىّ خبيث كه از شعيب ، از سيف روايات كند ، روايت از ايشان را\r\n\r\n\r\n","description":"","footnote":"\r\n( 1 ) . تاريخ اليعقوبى 1 / 21\r\n( 2 ) . همان 23\r\n( 3 ) . تاريخ الامم و الملوك 7 / 443\r\n( 4 ) . تاريخ الامم و الملوك 4 / 398 .\r\n","page_name":" 420 ","page_number":420},
  {"content":"\r\n\r\nدستخوش تحريف كرده و جعل‌كننده‌ى عجيبى است . او در رواياتش پارس كردن سگ‌هاى حوأب بر عايشه را به پارس كردن آن‌ها بر زنى عرب كه پيامبر ( ص ) او را به اسارت گرفت و به عايشه بخشيد تغيير داده است . تبعيد ابوذر از مدينه به ربذه به دست عثمان را اين گونه تغيير داده كه خودش به اراده‌ى خويش از شهر بيرون رفته و حتى عثمان او را از اين كار بازداشته است تا مبادا پس از هجرت به بيابانگردى باز گردد . او كارهاى عثمان را كه دنيا و آخرت را انباشته ، حتى به اين عنوان كه وى از آن‌ها نهى مىكرده ، معرفى نموده و مثلًا نگفته است كه او اولين فرمانروايى بوده كه كسى را به فرماندارى بر مردم گمارده كه در حال مستى ، نماز صبح را چهار ركعت به جماعت برپا داشته است .\r\nيعقوبى : ناس بن مضر اولين كسى بود كه نسل اسماعيل را بر تغييراتى كه در آيين پدرانشان دادند نكوهش كرد و از او كارهايى چنان زيبا سر زد كه پس از ادد ، در ميان فرزندان اسماعيل تنها به وى رضايت دادند . او آنان را به سنت نياكان باز گرداند ، آن سان كه آيين ايشان يك‌سره به روش آغازين برگشت . او اولين كسى بود كه شتران فربه را به كعبه هديه كرد ، و اولين كسى بود كه پس از مرگ ابراهيم ركن را برقرار ساخت و اعراب ناس بن مضر را هم‌چون فرزانگان بزرگ مىدارند . « 1 »\r\nهمو : سعد بن سيَل كه با دختر كلاب بن مرّه ازدواج كرد اولين كسى بود كه شمشيرهايش با زر و سيم آراسته شد و شاعر براى همو است كه گويد :\r\n لا ارى فى الناس شخصا واحداً * فاعلموا ذاك كسعد بن سيَل \r\n« بدانيد كه در ميان مردم يك نفر را نمىبينم كه همانند سعد بن سيَل باشد » . « 2 »\r\nهمو : هاشم اولين كسى بود كه دو كوچ را پايه گذاشت ، كوچ زمستانه سوى شام و\r\n\r\n\r\n","description":"","footnote":"\r\n( 1 ) . تاريخ اليعقوبى 1 / 227\r\n( 2 ) . همان 237 .\r\n","page_name":" 421 ","page_number":421},
  {"content":"\r\n\r\nكوچ تابستانه سوى حبشه . « 1 »\r\nنيز گويد : عبدالمطلب اولين كسى بود كه درِ كعبه را با طلا بياراست . « 2 »\r\nو گويد : قريش نخستين كسانى بودند كه مردگان خويش را با سدر شستشو دادند . « 3 »\r\nهمو : عدنان نخستين كسى بود كه بت‌ها را برافراشت و كعبه را پوشش داد و فرزندش معَد اولين كسى بود كه بر شتران نر و ماده جهاز نهاد و نخستين كسى بود كه شتران را با تسمه‌هاى چرمين لگام زد . « 4 »\r\nنيز گويد : عرب‌ها با چهره‌هايى پوشيده در بازار عكاظ حاضر مىشدند و اولين عربى كه نقاب از چهره‌اش برگرفت طريف بن غنم عنبرى بود و پس از وى ديگر عرب‌ها نيز چنين كردند . « 5 »\r\nهمو گويد : كعب بن لؤى نخستين كسى بود كه روز پايان هفته را جمعه ناميد ، و پيش‌تر آن را عروبه مىناميدند . او در آن روز آنان را جمع كرد و برايشان خطبه خواند . . . و او همان است كه قريش مرگ وى را تاريخ خود قرار داد . « 6 »\r\nابوهلال : در سال‌هاى دور از كسى پرسيدند : پدرت چرا مرد ؟ گفت : چون زنده بود . اولين كسى كه بدين مضمون سخن گفت ، نمر بن تولب در روزگار جاهلى بود كه گفت :\r\n يودّ الفتى طول السلامة و الغنى * و كيف يرى طول السلامة تفعل\r\nيردّ الفتى بعد اعتدال و صحة * ينوء اذا رام القيام و يحمل \r\n« هر جوانى تندرستى و سرمايه‌ى درازدامن را خوش دارد ولى مگر بدن سالم تا كجا پايدار مىماند ؟ هر جوانى پس از دوران راستى و تندرستى ، اگر بخواهد برخيزد و چيزى بردارد ، به\r\n\r\n\r\n","description":"","footnote":"\r\n( 1 ) . همان 242\r\n( 2 ) . همان 247\r\n( 3 ) . همان 2 / 13\r\n( 4 ) . همان 1 / 223\r\n( 5 ) . همان 271\r\n( 6 ) . تاريخ اليعقوبى 236 .\r\n","page_name":" 422 ","page_number":422},
  {"content":"\r\n\r\nدشوارى مىافتد » . « 1 »\r\nابن‌سعد : ابراهيم اولين كسى بود كه از مهمانان خود پذيرايى كرد و اولين كسى بود كه تريد فراهم آورد و اولين كسى بود كه موى سپيد بر چهره‌ى خود بديد . « 2 »\r\nشيخ صدوق : از امام رضا ( ع ) روايت است كه از حضرت على ( ع ) در باره‌ى نخستين كسى كه به ختنه فرمان داد ، پرسيدند ، فرمود : ابراهيم ( ع ) . از اولين زنى كه ختنه كرد پرسيدند ، فرمود : هاجر بود كه ساره او را ختنه كرد تا از پيمان وى بيرون آيد . از اولين زنى كه دامان خويش بلند كرد پرسيدند ، فرمود : هاجر ، آن‌گاه كه از ساره گريخت و چنين كرد تا نشان جاى پايش را گم كند . از اولين مردى كه چنين كرد پرسيدند ، فرمود : قارون و از اولين كسى كه نعلين به پا كرد پرسيدند ، فرمود : ابراهيم ( ع ) . « 3 »\r\nيعقوبى : اولين كارى كه عمر كرد اين بود كه اسيران جنگ ردّه را به خانواده‌هايشان بازگرداند و گفت : خوش ندارم كه اسيرگيرى آيين اعراب شود . « 4 »\r\nهمو : عمر اولين كسى بود كه سند بهادار صادر كرد و پايين آن را مهر زد . « 5 »\r\nنيز گويد : در سال 44 ق . معاويه حج گزارد و از شام با خود منبرى آورد و آن را در مسجدالحرام نهاد و بدين سان او نخستين كسى بود كه در خانه‌ى خدا منبر برپا كرد . « 6 »\r\nهمو گويد : اولين كسانى كه براى حجر شهادت دادند ، بلال بن ابىبرده و يارانش بودند . « 7 »\r\nو گويد : معاويه همسر عمرو بن حمق را در دمشق دستگير كرد و او اولين كسى بود كه\r\n\r\n\r\n","description":"","footnote":"\r\n( 1 ) . الصناعتين 37\r\n( 2 ) . الطبقات الكبرى 1 / 40\r\n( 3 ) . عيون اخبار الرضا ( ع ) 1 / 245\r\n( 4 ) . تاريخ اليعقوبى 2 / 139\r\n( 5 ) . همان 155\r\n( 6 ) . همان 222\r\n( 7 ) . همان 231 .\r\n","page_name":" 423 ","page_number":423},
  {"content":"\r\n\r\nزنان را به گناه شوهرانشان بازداشت كرد . گويد : در اسلام اولين سرى بود كه گردانده شد ، سر عمرو بود و چون آن را نزد معاويه آوردند آن را فرستاد تا در اتاق همسر وى نهاده شود . « 1 »\r\nاو گويد : در روزگار اسلامى ، معاويه نخستين كسى بود كه نگهبان و پاسبان و دربان گرفت و ميان خود با مردم پرده گذاشت و مسيحيان را براى كتابت به كار گمارد و پيش روى او با سرنيزه رژه رفتند و از هدايا زكات ستاند ، و در حالى كه مردم در زير پايش بودند ، خود بر تخت نشست ، و ديوان خاتم تأسيس كرد و ساختمان‌ها را برافراشت و استوار ساخت و براى نخستين بار ، مردم را براى بناى آن اجير كرد و اموال ايشان را پالود و از آن براى خود برگرفت و سعيد بن مسيب مىگفت : خدا با معاويه چنان كرد و او با مردم ؛ او اولين كسى بود كه اين حكومت را به پادشاهى برگرداند و معاويه خود مىگفت : من نخستين پادشاه هستم . « 2 »\r\nمعاويه اولين كسى بود كه كعبه را با ديبا پوشش داد و بردگانى براى آن خريد . « 3 »\r\nمأمون در سربرگ نامه‌هايش مىنوشت :  بِسْمِ اللَّهِ الرَّحْمنِ الرَّحِيمِ ( 0 ) * \r\n، و بدين ترتيب ، وى اولين كسى بود كه اين كلام را در عنوان نامه‌هاى خليفگان نوشت و مقصوره‌ها را از مساجد جمع كرد و گفت : اين سنتى است كه معاويه گذاشته است . « 4 »\r\nسويدى : عرب در روزگار جاهلى چهارده آتش داشت : نخست : آتش مزدلفه تا هر كه از عرفه راهى شده است ، آن را ببيند و نخستين كسى كه آن را برافراشت قصى بن كلاب بود . . . تا آن‌جا كه گويد : پنجم : آتش آمادگى براى جنگ ؛ هر گاه عزم نبردى مىكردند يا چشم به راه سپاهى بودند ، بر كوهى آتشى مىافروختند تا خبر را به گوش يارانشان برسانند و آنان به سراغشان روند و اولين كسانى كه اين آتش را افروختند مردانى از قبيله‌ى طى بودند . « 5 »\r\n\r\n\r\n","description":"","footnote":"\r\n( 1 ) . همان 232\r\n( 2 ) . تاريخ اليعقوبى 232\r\n( 3 ) . همان 238\r\n( 4 ) . همان 268\r\n( 5 ) . سبائك الذهب 463 .\r\n","page_name":" 424 ","page_number":424},
  {"content":"\r\n\r\nدر روايتى از رسول خدا ( ص ) است كه فرمود : ميهمانى در اولين روز حق است ، دومين روز نيكى و فراتر از آن خودنمايى و آوازه‌پراكنى . « 1 »\r\nابن‌سعد ، از مقدسى : ابوذر اولين كسى بود كه به شيوه‌ى اسلامى بر پيامبر ( ص ) سلام داد ؛ يعنى ايشان را « يا رسول الله » خطاب كرد . « 2 »\r\nدر روايت از امام باقر ( ع ) است كه فرمود : اولين كسانى كه در روى زمين با هم مصافحه كردند ، ذوالقرنين و ابراهيم خليل ( ع ) بودند ؛ بدين سان كه ابراهيم وى را استقبال كرد و با وى دست داد . « 3 »\r\nاز امام على ( ع ) است : هر كه طعامى بخورد و در آغاز نام خداى را بياورد و در پايان وى را سپاس گويد ، هر چه باشد ، در باره‌ى آن نعمت از او پرسشى نشود . « 4 »\r\nابوالفرج اصفهانى : چون حسن بن على ( ع ) به امر حكومت پرداخت ، نخستين كارى كه كرد اين بود كه جنگاوران را صدصد بيفزود . پدرش على ( ع ) در روز جمل چنين كرده بود و حسن ( ع ) در جانشينى چنين كرد و ديگر خلفاى پس از وى نيز چنين كردند . « 5 »\r\nابن عبدالبر : اولين كسى كه در مدينه طيلسان بر تن كرد ، جبر بن مطعم بود . « 6 »\r\nهمو : ابومجاهد سراج وابسته‌ى تميم‌دارى اولين كسى بود كه مسجد النبى را با قنديل بياراست . « 7 »\r\nگفته‌اند : اولين كسى كه تخت‌هاى روان را به كار گرفت ، حجّاج بود . شاعر گويد :\r\n اول خلق عمل المحاملا * اخزاه ربى عاجلا و آجلا \r\n\r\n\r\n","description":"","footnote":"\r\n( 1 ) . الكافى 5 / 368\r\n( 2 ) . الطبقات الكبرى 4 / 167\r\n( 3 ) . وسائل الشيعة 12 / 222\r\n( 4 ) . بحارالانوار 63 / 368\r\n( 5 ) . مقاتل الطالبيين 64\r\n( 6 ) . الاستيعاب 1 / 233\r\n( 7 ) . همان 2 / 683 .\r\n","page_name":" 425 ","page_number":425},
  {"content":"\r\n\r\n« نخستين كسى كه محمل را به كار گرفت ، خدا او را زود يا دير ، به خوارى افكند . » « 1 »\r\nابن‌اثير ، در رخدادهاى سال 403 ق . : نقابت علويان بغداد را بر دوش سيد رضى افكندند ، و بر او جامه‌ى سياه پوشاندند و او اولين كس از خاندان ابوطالب است كه خلعت سياه بر تن او كرده‌اند . « 2 »\r\nهمو : مردم مىگفتند : اولين خوارى و ذلّتى كه بر جان كوفه نشست ، رحلت حسن بن على ( ع ) و كشته شدن حجر و دعوت از زياد بود . « 3 »\r\nابن ابىالحديد : اولين كسى كه به هنگام خطبه خواندن نشست ، معاويه بود و اولين كسى كه در نماز عيد اذان و اقامه گفت ، بشر بن مروان . « 4 »\r\nابوالفرج اصفهانى : علّاف نياى ابوناجيه ( يعنى مادر بنىناجيه ) اولين كسى بود كه كجاوه‌هايى ساخت كه علّافى نام گرفت . « 5 »\r\nابن‌اثير : هشام بن عروه گويد : نخستين واژه‌اى كه عمويم عبدالله بن زبير در كودكى آن را بر زبان آورد « شمشير » بود كه آن را از دست نمىنهاد و زبير مىگفت : تو را با آن روزى و روزگارى باشد ! « 6 »\r\nهمو : اولين چيزى كه از همّت ابن‌زبير دانسته شد اين بود كه وى روزى در خردسالى با كودكان بازى مىكرد و مردى بر آنان گذشت و بر سر ايشان فرياد كشيد و همه از او گريختند ، ولى ابن‌زبير به عقب رفت و گفت : بچه‌ها ، مرا فرمانده خود كنيد تا بر او بتازيم و چنين كردند . بارى ديگر كه با كودكان مشغول بازى بود ، عمر بر او گذشت و\r\n\r\n\r\n","description":"","footnote":"\r\n( 1 ) . البلدان 261\r\n( 2 ) . الكامل 9 / 242\r\n( 3 ) . الكامل 3 / 487\r\n( 4 ) . شرح نهج البلاغه 15 / 240\r\n( 5 ) . الاغانى 10 / 384\r\n( 6 ) . الكامل 4 / 360 .\r\n","page_name":" 426 ","page_number":426},
  {"content":"\r\n\r\nباز گريختند ولى او بر جاى خود ايستاد . عمر از او پرسيد : چرا تو فرار نمىكنى ؟ گفت : نه گناهى كرده‌ام كه از دست تو بگريزم و نه راه تنگ است كه بخواهم آن را برايت بگشايم . « 1 »\r\nهمو : حجاج اولين كسى بود كه به دليل سرپيچى فرماندهان از راهى شدن به مقصدى كه برايشان نوشته بود ، آنان را مىكشت .\r\nشعبى گويد : در زمان عمر و عثمان و على چنان بود كه اگر مردى از رهسپار شدن به پيكارى كه به دو فرمان داده بودند ، روى برمىتافت ، عمامه‌اش را از سرش برمىداشتند و او را در برابر مردم مىايستاندند و وى را رسوا مىكردند ، اما چون مصعب روى كار آمد ، گفت : اين كه چيزى نيست ؛ پس تراشيدن موى سر و صورت را نيز بدان افزود ، و چون بشر بن مروان حاكم شد ، چيز ديگرى به آن اضافه كرد و چنين شد كه آن مرد را از زمين بلند مىكردند و دست‌هاى او را با دو ميخ بر ديوار مىآويختند ؛ گاه مىمرد و گاه ميخ كف دست وى را مىدريد و از مرگ مىرهيد . شاعر گفته است :\r\n لولا مخافة بشر او عقوبته * و ان ينوط فى كفىّ مسمار\r\nاذاً لعطلت ثغرى ثم زرتكم * ان المحبّ لمن يهواه زوار \r\n« اگر از بيم بُشر و كيفرهاى او نبود و اين‌كه ميخ بر دستانم كوبيده شود ، مرزبانى خود را رها مىكردم و به ديدارتان مىآمدم كه هر عاشقى زائر دلداده‌ى خويش است . »\r\nو چون روزگار حجاج فرا رسيد ، گفت : اين كه فقط يك بازى است ؛ بزنيد گردن آن كسى را كه جاى خود در مرز را خالى مىگذارد . « 2 »\r\nهمو : اولين كس از پادشاهان عرب كه در بينى كسى سرب ريخت ، ثعلبة بن امرئالقيس بن مازن بن ازد بود .\r\nابن‌قتيبه : سعيد بن مسيب خواندن را با  بِسْمِ اللَّهِ الرَّحْمنِ الرَّحِيمِ ( 0 ) * \r\nآغاز مىكرد و\r\n\r\n\r\n","description":"","footnote":"\r\n( 1 ) . همان جا\r\n( 2 ) . الكامل 379 .\r\n","page_name":" 427 ","page_number":427},
  {"content":"\r\n\r\nمىگفت : اين اولين چيزى است كه در مصحف نوشته شده است و سرآغاز نامه‌ها است ، و اولين چيزى است كه سليمان براى آن زن نوشته است . « 1 »\r\nسيد بن طاووس : از امام عسكرى ( ع ) پرسيدند : آيا چيزى را بر عقيق سرخ برترى نمىدهيد ؟ فرمود : چنين است ، چون در باره‌ى آن مطلبى آمده است . گفته شد : پيرامون آن چه آمده است ؟ فرمود : پدرم روايت كرد كه آدم ( ع ) اولين كسى بود كه از آن انگشترى ساخت . « 2 »\r\nطبرى : قُصير كه براى خونخواهى جذيمه از زبا قيام كرد ، نخستين كسى بود كه جوال ساخت و در هر دو جوالى كه بر پشت شتران نهاده بود ، دو مرد را نشاند و گره‌گاه جوال‌ها را از درون تعبيه كرد و او نخستين كسى بود كه روز پنهان شد و شب راه پيمود . « 3 »\r\nبلاذرى : مصعب ، نائى بن زياد بن ظبيان ، برادر عبيدالله بن زياد بن ظبيان را كشت و عبيدالله عهد كرد كه در برابر او ، صد نفر از قريش را به هلاكت رساند ، پس هشتاد تن را كشت و آن‌گاه مصعب را از پاى درآورد و سرش را آورد و در پيش عبدالملك نهاد . چون بصره بر او تنگ آمد سوى عمّان گريخت و در آن‌جا به سليمان بن سعيد بن جلدى پناه برد . هنگامى كه سعيد از كار او آگاهى يافت ، از او هراسان شد و از اين‌كه او را آشكارا بكشد ، ترسيد و از آن‌جا كه مىدانست هندوانه را دوست دارد ، نصف هندوانه‌اى را زهرآلود كرد و برايش فرستاد و گفت : اين اولين هندوانه‌اى بود كه ديدم و نيمى از آن را خوردم و نيمش را براى تو هديه كردم . چون مصعب ميوه را خورد ، احساس مرگ كرد و در همان حال سليمان براى عيادت نزد او رفت و او را گفت : اى امير ، نزديك من آى تا رازى را با تو در ميان نهم . گفت : هر چه مىدانى بازگو ، كه تو را در اين سرزمين گوش شنوايى نباشد . و دليرىِ آن نداشت كه به او نزديك شود . پس عبيدالله بر اثر همان\r\n\r\n\r\n","description":"","footnote":"\r\n( 1 ) . عيون الاخبار 2 / 147\r\n( 2 ) . فرحة الغرى 87\r\n( 3 ) . تاريخ الامم و الملوك 1 / 624 .\r\n","page_name":" 428 ","page_number":428},
  {"content":"\r\n\r\nزهر بمرد . « 1 »\r\nابن‌قتيبه : وهب گويد : ابراهيم اولين كسى بود كه از ميهمان پذيرايى كرد و تريد ساخت و بينوايان را خوراك داد و اولين كسى بود كه شارب خويش كوتاه كرد و موى زائد خويش را زدود و ختنه كرد و ناخن‌هاى خود را گرفت و مسواك زد و موى خويش را شانه زد و مضمضه كرد و استنشاق كرد و با آب طهارت گرفت . وى مىافزايد : او كه صد و پنجاه سال داشت ، اولين كسى بود كه به كهنسالى رسيد . چون ساره اسحاق را بزاد ، كنعانىها گفتند : آيا از اين مرد و زن سالخورده در شگفت نمىشويد كه كودكى يافته‌اند و سرپرستى او را بر عهده گرفته‌اند ؟ پس خداوند اسحاق را به سيماى ابراهيم درآورد چندان‌كه آن دو از هم باز شناخته نمىشدند . اين گونه بود كه خداوند بر ابراهيم نشان پيرى نهاد . « 2 »\r\nمسعودى : نخستين كسى كه باز را به كار گرفت و با آن به بازى پرداخت ، بطلميوس بود و گفته‌اند : شاهان ازرقى اندلس اولين كسانى بودند كه به شكار با شاهين و بازى با آن پرداختند و يونانىها اولين كسانى بودند كه با عقاب به شكار رفتند و با آن بازى كردند . گاه گفته‌اند كه شاهان روم اولين شكارچيان با عقاب بوده‌اند . « 3 »\r\nابن عبدالبر : ليث گويد : معاويه نخستين كسى است كه در سلامتى خود ، فرزندش را جانشين خويش كرد .\r\nزبير گويد : معاويه اولين كسى است كه ديوان خاتم را بنا نهاد و براى هداياى نوروز و جشن مهرگان فرمان داد و در مساجد مقصوره ساخت و مسلمانى را مظلومانه كشت ( منظور حجر و يارانش هستند ) و اولين كسى كه براى جان خويش نگهبان گرفت و اولين كسى بود كه فرمانبردارانى را در برابر خود به زنجير كشيد ، و اولين كسى بود كه خواجگان را به كار گمارد و اولين كسى بود كه پلكان منبر را تا پانزده پله بالا برد و خود\r\n\r\n\r\n","description":"","footnote":"\r\n( 1 ) . معجم البلدان 5 / 128\r\n( 2 ) . المعارف 30\r\n( 3 ) . مروج الذهب 1 / 333 .\r\n","page_name":" 429 ","page_number":429},
  {"content":"\r\n\r\nمىگفت : من اولين شاه هستم . « 1 »\r\nصولى : كعب بن لؤى اولين كسى بود كه گفت : « اما بعد » . « 2 »\r\nابن‌قتيبه : عدى بن حاتم به فرزند نوجوان خود گفت : بر در سراى بايست و هر ناشناسى را باز دار و آشنايان را رخصت ده . گفت : نه به خدا ، هرگز مباد اولين كار دنيا كه بر آن گمارده شوم اين باشد كه گروهى را از خوراك باز دارم . « 3 »\r\nبرقى ، از امام صادق ( ع ) : هر كه بر اولين لقمه‌ى خوراك خويش نمك بپاشد ، به پيشواز بىنيازى رفته است . « 4 »\r\nو در روايتى ديگر است كه : خداوند لكه‌هاى چهره‌ى او را خواهد زدود . « 5 »\r\nبلاذرى : محلقة بن مرمر « 6 » شخصيت اصلى داستان عك در روز نبرد غسان بود و او نخستين كسى بود كه موى جلو سر اسيرى را زد و او را رها كرد . « 7 »\r\nهمو : بنا بر آنچه گفته‌اند ، سعد بن سيَل ( يعنى پدر فاطمه مادر قصى و زهره فرزندان كلاب ) اولين كسى بود كه شمشيرها را با زر و سيم آراست و همراه دخترش فاطمه ، دو شمشير آراسته نيز به كلاب هديه داد كه آن را در كعبه نهادند . « 8 »\r\nنيز گويد : چون قصى به بلوغ رسيد ، مادرش او را آماده كرد و بياراست و با حاجيان راهى شد و هنگامى كه به مكه اندر شد قريش منزلت و برترى او را شناختند و بزرگش داشتند و بر سرورى و سيادت او گواهى دادند . وى دورانديش‌ترين و راستگوترين و\r\n\r\n\r\n","description":"","footnote":"\r\n( 1 ) . الاستيعاب 3 / 1420\r\n( 2 ) . ادب الكتّاب 36\r\n( 3 ) . عيون الاخبار 1 / 457\r\n( 4 ) . المحاسن 2 / 594\r\n( 5 ) . الكافى 6 / 326\r\n( 6 ) . در نسخه‌ى چاپى انساب : سملقة بن مرى\r\n( 7 ) . انساب الاشراف 1 / 15\r\n( 8 ) . همان 48 .\r\n","page_name":" 430 ","page_number":430},
  {"content":"\r\n\r\nبخشنده‌ترين و پاكدامن‌ترين ايشان بود و ماجراى نخستين پولى كه به دستش رسيد اين گونه بود كه مردى با كالايى هنگفت به مكه رسيد و همه را فروخت و چون گاه مرگش رسيد ، وارثى نداشت . پس همه را به او بخشيد و در اختيار وى نهاد .\r\nگفته‌اند : هنگامى كه قصى كليدهاى كعبه را ستاند ، خزاعه را خوش نيامد و بر ستيز با او همداستان شدند و قصى برادر مادرىاش رزاح را كه سرور قضاعه بود به يارى خواند و او نزد وى رفت و اين گونه بود كه قصى بر آنان چيره شد . وى را مجمَع ناميده‌اند ؛ زيرا همه‌ى قريش را گرد آورد و به كار آنان پرداخت . « 1 »\r\nشيخ طوسى : ابوعلى بن همام گويد : از محمد بن على عزاقرى شلمغانى شنيدم كه مىگفت : حقيقت يكى بيش نيست ، ولى پوشش‌هايش مختلف است ؛ روزى در جامه‌ى سپيد نمايان شود ، روزى در سرخ ، و روزى در كبود .\r\nابن‌همام گويد : اين اولين سخن او بود كه آن را نپسنديدم ؛ زيرا اين گفتار معتقدان به حلول است . « 2 »\r\nدر روايت است كه اولين بار خدا در شش چيز نافرمانى شد : دوستى دنيا ، دوستى رياست ، دوستى خواب ، دوستى زن ، دوستى خوراك ، و دوستى آسودگى . « 3 »\r\nابوهلال عسكرى : اولين كسى كه مال مردم را به‌ناروا ستاند ، و آن را « خاصه » ناميد ، ضحاك بود .\r\nهمو : اولين كسى كه غلامان را سترون كرد ، هماى دختر بهمن فرزند اسفنديار بود .\r\nاولين كسى كه در اسلام او را عبدالملك خواندند ، فرزند مروان بود .\r\nاولين كسى كه سبزى در سفره گذاشت ، كيخسرو فرزند سياوش بود .\r\nاولين كسى كه جامه‌اى پوستين چون سمور و سنجاب بر تن كرد ، هوشنگ بود و اولين كسى كه كلاه قلنسوه بر سر نهاد و كفش را بپرداخت انوش فرزند ادريس بود .\r\n\r\n\r\n","description":"","footnote":"\r\n( 1 ) . انساب الاشراف 49\r\n( 2 ) . الغيبة 408\r\n( 3 ) . بحارالانوار 63 / 313 .\r\n","page_name":" 431 ","page_number":431},
  {"content":"\r\n\r\nابن‌اثير : مغيرة بن شعبه اولين كسى است كه در بصره ديوان را تأسيس كرد و اولين كس در اسلام است كه رشوه پرداخت ، او به يرفأ دربان عمر چيزى داد تا او را به خانه‌ى عمر راه دهد . « 1 »\r\nابن‌دريد : يكى از مردان سعد العشيرة يحابر بن مالك بود كه او را مراد ناميدند ؛ زيرا اولين كسى بود كه در يمن تمرّد و سرپيچى كرد . « 2 »\r\nابن‌اثير : ابوذر اولين كسى بود كه به شيوه‌ى اسلام بر پيامبر ( ص ) سلام داد . وى چهارمين نفرى بود كه اسلام آورد . وى سه سال پيش از بعثت پيامبر ( ص ) خداپرست بود و با رسول خدا ( ص ) چنين پيمان بست كه سرزنش كسى او را از پاى نيندازد و حقيقت را هر چند تلخ باشد ، بر زبان آورد . « 3 »\r\nهمو : عضدالدوله اولين كس در اسلام بود كه او را با عنوان شاهنشاه خطاب كردند و اولين كس پس از خلفا بود كه در بغداد به نامش خطبه خواندند و اولين كسى بود كه بر در خانه‌اش طبل نواختند . « 4 »\r\nابن‌اثير : قرظة بن كعب انصارى در روزگار خلافت على ( ع ) درگذشت و گفته‌اند : در آغازين روزهاى معاويه . او نخستين كسى بود كه در كوفه برايش سوگوارى كردند . « 5 »\r\nهمو : اولين كسى كه در روزگار جاهلى شراب را بر خود حرام كرد عامر بن ظرب عدوانى بود . نيز گفته‌اند : عفيف بن معدىكرب عبدى بود .\r\nاز كسانى كه آن را در روزگار جاهليت بر خود حرام كرد ، قيس بن عاصم منقرى بود و عباس بن مرداس سلمى كه او را گفتند : شراب بر توان و دليرى تو مىافزايد ، گفت : چنين مباد كه بامدادان سرور قوم خود باشم و شامگاهان نادان شوم ، هرگز چيزى كه ميان من و\r\n\r\n\r\n","description":"","footnote":"\r\n( 1 ) . اسدالغابة 4 / 407\r\n( 2 ) . الاشتقاق 398\r\n( 3 ) . اسدالغابة 4 / 472\r\n( 4 ) . الكامل 9 / 15\r\n( 5 ) . همان 202 .\r\n","page_name":" 432 ","page_number":432},
  {"content":"\r\n\r\nخرد من پرده‌اى بيندازد ، به اندرون من وارد نخواهد شد .\r\nنيز از كسانى كه آن را در آن روزگار بر خود تحريم كردند ، عثمان بن مظعون و عبدالله بن جدعان بودند . « 1 »\r\nنيز گويد : منذر بن عائذ اشج عبدى كسى است كه پيامبر ( ص ) او را فرمود : در تو دو خوى هست كه خدا و رسولش آن را دوست مىدارند : بردبارى و درنگ . گفته‌اند كه پيامبر ( ص ) او را اشجّ ( پيشانىشكسته ) خواند و آن اولين بارى بود كه چنين خوانده مىشد . « 2 »\r\nهمو گويد : واقد بن عبدالله يربوعى پيش از آمدن پيامبر ( ص ) به خانه‌ى ارقم اسلام آورد و حضرت ميان او و بشر بن براء بن معرور برادرى داد و عبدالله بن جحش را به نخله فرستاد و او را فرمود : همان جا بمان تا گزارش قريش به ما برسد و چون در ماه حرام بود او را فرمان جنگ نداد . پس روانه شدند تا در نخله فرود آمدند و عمرو بن حضرمى بر آنان گذشت و واقد سوى او تيرى افكند و او را كشت و كاروان را گرفت . پيامبر ( ص ) آنان را فرمود : من شما را در ماه حرام فرمان جنگيدن نداده بودم . قريش گفتند : محمد خونى حرام ريخت ! و خداوند اين آيه را نازل فرمود :  يَسْئَلُونَكَ عَنِ الشَّهْرِ الْحَرامِ قِتالٍ فِيهِ قُلْ قِتالٌ فِيهِ كَبِيرٌ وَ صَدٌّ عَنْ سَبِيلِ اللَّهِ وَ كُفْرٌ بِهِ وَ الْمَسْجِدِ الْحَرامِ وَ إِخْراجُ أَهْلِهِ مِنْهُ أَكْبَرُ عِنْدَ اللَّهِ وَ الْفِتْنَةُ أَكْبَرُ مِنَ الْقَتْلِ وَ لا يَزالُونَ يُقاتِلُونَكُمْ حَتَّى يَرُدُّوكُمْ عَنْ دِينِكُمْ إِنِ اسْتَطاعُوا وَ مَنْ يَرْتَدِدْ مِنْكُمْ عَنْ دِينِهِ فَيَمُتْ وَ هُوَ كافِرٌ فَأُولئِكَ حَبِطَتْ أَعْمالُهُمْ فِي الدُّنْيا وَ الْآخِرَةِ وَ أُولئِكَ أَصْحابُ النَّارِ هُمْ فِيها خالِدُونَ ( 217 ) \r\n« 3 » « از تو در باره‌ى ماهى كه كارزار در آن حرام است مىپرسند . بگو كارزار در آن گناهى بزرگ و بازداشتن از راه خدا و كفر ورزيدن به او و بازداشتن از مسجدالحرام و بيرون راندن اهل آن از آن‌جا ، نزد خدا بزرگ‌تر ، و فتنه از كشتار بزرگ‌تر است . » اين واقد اولين قاتل از ميان مسلمانان است و عمرو اولين مشركى است كه به دست مسلمانان\r\n\r\n\r\n","description":"","footnote":"\r\n( 1 ) . بنگريد به : الكامل 3 / 386\r\n( 2 ) . همان 4 / 418\r\n( 3 ) . بقره 217 .\r\n","page_name":" 433 ","page_number":433},
  {"content":"\r\n\r\nكشته شده است . « 1 »\r\nميبدى : او [ ابليس 
  ] اول اشقياى جن است ، چنان‌چه قابيل اوّل اشقياى بشر بود . « 2 »\r\nاولين كسى كه براى نگهبانى از سگ استفاده كرد ، نوح ( ع ) بود . قاسم روايت كند كه نوح گفت : بار پروردگارا ، مرا فرمودى كه كشتى بسازم و اينك در كار آنم ، روزها من مىسازم و شب‌ها آنان ساخته‌هاى مرا تباه مىكنند ، كى باشد كه آنچه مرا فرمان دادى بر من هموار گردد ؟ پس به دو وحى شد : سگى را به نگهبانى بگمار . پس سگى را گرفت و روزها به كار پرداخت و شب‌ها بخفت و چون آنان براى ويرانى ساخته‌هاى او مىآمدند ، پارس مىكرد و نوح بيدار مىشد و چوب برمىداشت و آنان مىگريختند . « 3 »\r\nاولين كسانى كه با عقاب به شكار رفتند و آن را تربيت كردند مردم مغرب بودند . حكايت شده است كه قيصر پادشاه روم عقابى را به كسرى پادشاه ايران هديه داد و به دو نوشت : آن را آموزش بده ؛ برايت كارهايى خواهد كرد كه بيشتر بازها از آن ناتوانند . دستور داد و برايش آوردند و با آن به شكار رفت و آن را پسنديد . روزى وى را گرسنه نگاه داشته بود تا با آن به شكار بپردازد ، كه بر كودكى از اطرافيان شاه پريد و وى را كشت . كسرى گفت : قيصر بدون هيچ سپاهى در دل اين سرزمين به نبرد ما آمده است . آن‌گاه پلنگ و ببرى را برايش هديه فرستاد و او را نوشت : چيزى براى تو فرستادم كه با آن آهوان را و هر جانور وحشى را كه به دو نزديك شود ، بكشى . چون قيصر آن را با ويژگىهايى كه برايش آورده بود ، هماهنگ يافت ، از آن در شگفت شد ، اما روزى غفلت كرد و جوانى از اطرافيان را دريد . قيصر گفت : كسرى ما را شكار كرد . چون اين خبر به كسرى رسيد ، گفت : من پدر ساسان هستم !\r\n\r\n\r\n","description":"","footnote":"\r\n( 1 ) . اسدالغابة 5 / 79\r\n( 2 ) . شرح ديوان منسوب به اميرالمؤمنين ( ع ) ؛ معروف به فواتح ميبدى 101 ؛ مرحوم شوشترى در متن كتاب ، اين بخش را از شرح ميبدى بر ديوان امام على ( ع ) به عربى ترجمه كرده است . آنچه در اين‌جا آمد ، از نسخه‌ى اصلى است .\r\n( 3 ) . بحارالانوار 62 / 52 به نقل از حياة الحيوان دميرى . .\r\n","page_name":" 434 ","page_number":434},
  {"content":"\r\n\r\nامام صادق ( ع ) : من مردى را كه كفشى با كناره‌هاى برآمده بپوشد نكوهيده مىشمارم ؛ زيرا اولين كسى كه نشان پاى پيامبر ( ص ) را تغيير داد فلانى بود . « 1 »\r\nابوالفرج اصفهانى از زبرقان : بازرگانى با بارى از شراب بر قيس بن عاصم گذشت و نزد او منزل كرد . قيس گفت : برايم قدحى پرشراب كن . چنين كرد . گفت : قدحى بيشتر . گفت : من بازرگانى سوداگر هستم و كسى را بىمزد و منّت شراب ندهم . قيس برخاست و او را به تنه‌ى درختى كه در خانه داشت بست و چون خواهرش با او سخن گفت ، وى را سيلى بزد و چهره‌اش را زخمى كرد . . . و مىگفت :\r\n و تاجر فاجر جاء الاله به * كأن لحيته اذناب اجمال \r\n« و بازرگان بدكارى كه خدا او را آورده است و ريشش به دُم شتران مىماند . »\r\nوقتى سپيده دميد و حالش برگشت ، پرسيد : چه كسى با ميهمان من چنين رفتارى كرده است ؟ خواهرش گفت : همو كه با چهره‌ى من رفتارى چنين كرده است - و گزارش كار او را داد - پس با خدا پيمان بست كه ديگر هرگز شراب نياشامد ؛ او نخستين عربى بود كه در روزگار جاهلى شراب را بر خود حرام كرد و همو بود كه مىگفت :\r\n فوالله لاأحسو مدى الدهر خمرة * و لاشربة تزرى بذى اللبّ و الفخر\r\nفكيف اذوق الخمر و الخمر لم‌تزل * بصاحبها حتى تكسّع فى الغدر\r\nو صارت به الامثال تضرب بعد ما * يكون عميد القوم فى السر و الجهر\r\nو يبدرهم فى كل امر ينوبهم * و يعصمهم ما نابهم حادث الدهر\r\nفيا شارب الصهباء دعها لاهلها ال - * - غواة و سلّم للحسيم من الامر\r\nفانك لاتدرى اذا ماشربتها * و اكثرت منها ما تريش و ما تبرى \r\n« عهد كردم كه دگر مى نخورم در همه عمر ، و نه شرابى كه خردمند و آبرودار را زيان رساند . چگونه لب به شرابى زنم كه تا نوشنده را به نيرنگ نيندازد از او جدا نمىشود ؟ و با او چنان كند كه اگر روزى سرور نهان و آشكار مردمان بوده ، و در\r\n\r\n\r\n","description":"","footnote":"\r\n( 1 ) . الكافى 6 / 463 .\r\n","page_name":" 435 ","page_number":435},
  {"content":"\r\n\r\nهر كارى آنان را نمايندگى مىكرده و در زير و بم روزگار پاسشان مىداشته ، اينك انگشت‌نماى آنان شود . اى كه جام صهبا سركشيده‌اى ، آن را براى همان ميخواران گمراه وانه و خود به كارهاى گران پرداز ، كه تو نمىدانى اگر شراب نوشى و رطل گران بزنى ، نه از درد مىرهى و نه تو را درمانى است . » « 1 »\r\nابن‌قتيبه : جذيمة بن ابرش اولين كسى بود كه منجنيق ساخت و اولين كسى بود كه كفش‌هايش را برايش جفت كردند و اولين كسى كه برايش شمع افروختند .\r\nسيوطى : به سال 65 ( يعنى 465 ق . ) الب‌ارسلان كشته شد و فرزندش ملك‌شاه جاى وى نشست و كشوردارى را به نظام‌الملك سپرد كه او را اتابك يعنى « هم پدر و هم فرمانده » مىخواندند ؛ وى اولين كسى بود كه چنين لقبى به دو دادند . « 2 »\r\nهمو : به سال 773 ق . نشان سبز بر دستار سادات نمايان شد تا به فرمان پادشاه از ديگران بازشناخته شوند ؛ اين اولين بارى بود كه چنين شد . ابوعبدالله بن جابر اعمى مؤلف شرح الفيه مشهور به « اعمى » و « بصير » گويد :\r\n جعلوا لأبناء الرسول علامة * ان العلامة شأن من لم‌يشهر\r\nنور النبوة فى كريم وجوهم * يغنى الشريف عن الطراز الاخضر \r\n« براى زادگان پيامبر نشان گذاشتند ، ولى نشان براى كسى است كه نامى نداشته باشد . پرتو پيامبرى كه در رخسار كريمانه‌ى آنان موج مىزند ، سادات را از علامت سبز بىنياز مىدارد . « 3 »\r\nذهبى از انس : شبث گفت : من اولين كسى بودم كه به خوارج موجوديت بخشيدم . ازدى گويد : او نخستين كسى بود كه چنين كرد . ذهبى گويد : اما وى از خوارج جدا شد . « 4 »\r\nثعالبى : اولين عربى كه خز تيره پوشيد عبدالله بن عامر بن كريز بود كه چون\r\n\r\n\r\n","description":"","footnote":"\r\n( 1 ) . الاغانى 14 / 310\r\n( 2 ) . تاريخ الخلفاء 301\r\n( 3 ) . همان 351\r\n( 4 ) . ميزان الاعتدال 2 / 261 .\r\n","page_name":" 436 ","page_number":436},
  {"content":"\r\n\r\nپوشاكى چنان بر تن كرد و به عنوان فرماندار منصوب عثمان ، بر منبر بصره نشست ، مردم گفتند : فرماندار پوست خرس پوشيده است . « 1 »\r\nهمو : اولين كسى كه يكى از احكام پيامبر ( ص ) را تغيير داد معاويه بود كه زياد بن عبيد ثقفى را به ابوسفيان منسوب نمود و بدين وسيله اين حكم پيامبر ( ص ) را دگرگون كرد كه فرموده بود : « فرزند به بستر شرعى پدر نسبت دارد و زناكار شايسته‌ى سنگسار است . » « 2 »\r\nهمو : معاويه اولين كسى است كه براى مسجد مقصوره ساخت ؛ داستان از اين قرار بود كه روزى سگى را بر منبر خود ديد . « 3 »\r\nگويم : آيا هنگامى كه خود بر منبر بود خوك نديد ؛ چه ، پيامبر ( ص ) او و همه‌ى امويان را ميمون‌هايى ديده بود كه بر منبرش فراز مىشوند .\r\nهمو : معاويه اولين كسى بود كه شوربا ( مضيرة ) پخت و ابوهريره از آن خوشش مىآمد و آن را خوشمزه مىشمرد و در روزگار صفين آن را بر سفره‌ى معاويه مىخورد و سپس پشت سر على بن ابىطالب نماز مىگزارد . در اين باره به او اعتراض كردند ، گفت : شورباى معاويه خوشمزه‌تر است و نماز پشت على برتر ؛ به همين دليل است كه او را « شيخ المضيرة » مىنامند . « 4 »\r\nگويم : اين سخنى است غريب كه آن را در جاى ديگرى نديده‌ام .\r\nثعلب : « عَقَنقَل » روده‌ى سوسمار باشد . گويد :\r\n اطعم اخاك من عقنقل الضب * انك الا تطعمه يغضب \r\n« از روده‌ى سوسمار به برادرت خوراك ده كه اگر چنين نكنى ، خشمگين مىشود . »\r\n\r\n\r\n","description":"","footnote":"\r\n( 1 ) . لطائف المعارف 11\r\n( 2 ) . همان جا\r\n( 3 ) . نيز همان جا\r\n( 4 ) . همان 12 .\r\n","page_name":" 437 ","page_number":437},
  {"content":"\r\n\r\nو آن اولين عضو آن جانور است كه كباب مىشود و خوشمزه‌تر از گوسفند و مرغ باشد . « 1 »\r\nيعقوبى : معاويه با كسى بيعت نكرد ، مگر اين‌كه از او پيمان گرفت ؛ وى اولين كسى بود كه در بيعت خود چنين كرد .\r\nشيخ كلينى ، از محمد بن ورّاق : به امام صادق ( ع ) نوشته‌اى عرضه داشتم كه در آن ، انجامه‌ى آيات قرآن آراسته به طلا بود و در پايان ، سوره‌اى به طلا داشت ؛ حضرت به آن توجهى نكرد و فرمود : مرا خوش نمىآيد جز آن‌كه قرآن با رنگ سياه نوشته شود ، همان گونه كه در آغاز نوشته شد . « 2 »\r\nابوهلال عسكرى : نخستين كسى كه نامه‌نگارى براى شادباش نوروز و مهرگان را باب كرد ، احمد بن يوسف بود كه به مأمون جامه‌دانى طلايى داد كه در طول و عرض آن قطعه‌اى عود به كار رفته بود و نوشت : اين روزى است كه بر پايه‌ى يك سنّت ، بندگان به سروران اظهار لطف مىكنند ، و من گفته‌ام :\r\n على العبد حق فهو لاشكّ فاعله * و ان عظم المولى و جلّت فضائله\r\nا لم‌ترنا نهدى الى الله ما له * و ان كان عنه ذا غنى فهو قابله\r\nو لو كان يهدى للجليل بقدره * لقصّر عسل البحر عنك و نائله\r\nو لكننا نهدى الى من نجلّه * و ان لم‌يكن فى وسعنا ما يشاكله \r\n« بدون شك هر بنده‌اى را هم حقى است كه بايد ادا كند ؛ گو اين‌كه سرورش بزرگ و فضيلتش بسيار باشد . آيا نمىبينى كه ما حق خدا را با همه‌ى بىنيازىاش ادا مىكنيم و او پذيرا مىشود ؟ اگر بنا باشد كه براى هر بزرگوارى به اندازه‌ى خودش چيزى ارمغان آورند ، دريايى از عسل نيز در برابر تو اندك است ؛ از اين رو ما به كسى كه بزرگش مىشماريم ، چيزى را هديه مىدهيم كه به اندازه‌ى توان ما باشد ، نه همتاى وى . » « 3 »\r\n\r\n\r\n","description":"","footnote":"\r\n( 1 ) . مجالس ثعلب 506\r\n( 2 ) . الكافى 2 / 629\r\n( 3 ) . ديوان المعانى 1 / 95 .\r\n","page_name":" 438 ","page_number":438},
  {"content":"\r\n\r\nآورده‌اند كه بزرگمهر زندانيان را گفت : از پادشاه بخواهيد تا به جاى نان‌خورش به شما بالنگ بدهد ، تا از پوست آن به جاى عطر بهره ببريد ، گوشتش را ميوه‌تان كنيد ، خشك‌شده‌ى آن را چاشنى خوراكتان كنيد و دانه‌اش روغن شما باشد ؛ اين نخستين جايى بود كه فرزانگى وى نمايان شد .\r\nنيز گويد : اولين كسى كه در نوشته‌هاى خود از حلواى فالوده ياد كرد ، ابوصلت بود كه در دوران جاهليت مىزيست و در وصف عبدالله بن جدعان چنين سرود :\r\n له داع بمكة مُشمَعلّ * و آخر فوقَ دارته ينادى\r\nإلى روح من الشيزى عليه * لباب البرّ يلبك بالشهاد \r\n« او در مكه كسى داشت كه شتابان مردم را فرا مىخواند ، و ديگرى كه بر فراز خانه‌اش ندا در مىداد تا مردم به ظرف آبنوسى سرشارى روى آورند كه دانه‌ى گندم و شهد در آن به هم آميخته است . »\r\nمنظور وى از « ديگرى » ، ابوقحافه پدر ابوبكر است . « 1 »\r\nجوهرى : لقبِ معدىكرب بن حارض بن عمرو برادر شرحبيل ، « غلَفا » بود ؛ زيرا به گمان ايشان وى نخستين كسى بود كه رايحه‌ى مشك را در غلاف كرد و نگه داشت . « 2 »\r\nابوالفرج اصفهانى ، از صدقة بن عبيد مازنى : هنگامى كه ازدواج كردم ، پدرم براى من وليمه داد . ده ظرف بزرگ تريد گوشت گوسفند به عمل آورديم . اولين كسى كه آمد هلال مازنى بود كه بسيار مىخورد ، ظرفى برايش برديم و خورد ، و به دنبال آن ، يكى پس از ديگرى را برديم و تا ظرف دهم را خورد و آن‌گاه نوشيدنى خواست و او را قرابه‌اى شراب داديم . آن را بر كنار دهانش نهاد و همه را در شكمش خالى كرد و برخاست و روانه شد و ما دوباره به آشپزى پرداختيم . « 3 »\r\nاز جمل ابومخنف : نگهبانان بيت‌المال كه پس از نيرنگ طلحه و زبير با عثمان بن\r\n\r\n\r\n","description":"","footnote":"\r\n( 1 ) . همان 302\r\n( 2 ) . صحاح اللغة ( غ‌ل‌ف ) 4 / 1412\r\n( 3 ) . الاغانى 3 / 49 .\r\n","page_name":" 439 ","page_number":439},
  {"content":"\r\n\r\nحنيف كشته شدند ، اولين كسان از مسلمانان بودند كه مظلومانه گردنشان را زدند . نيرنگ آن دو با ابن‌حنيف نيز نخستين حقه در اسلام بود . « 1 »\r\nگويم : ولى اولين نيرنگ در اسلام كار آنان با روز غدير بود .\r\nنسائى ، در عنوان « لعان چگونه است ؟ » از انس بن مالك نقل مىكند : اولين لعان در اسلام اين گونه بود كه هلال بن اميه ، به همسر شريك بن سحماء نسبت ناروا داد ، و نزد پيامبر ( ص ) آمد و حضرت به او فرمود : بايد چهار شاهد بياورى ، و گرنه بر پشت تو تازيانه زنند ، و اين را چند بار براى او بازگو كرد . هلال گفت : به خدا كه خدا مىداند من در اين سخن راست مىگويم و خداى عزوجل براى تو آيه‌اى نازل خواهد فرمود كه پشت مرا از تازيانه رها كند ، هنوز آن دو در گفت‌وگو بودند كه آيه‌ى لعان بر حضرت نازل شد . « 2 »\r\nنخستين كسى كه خود را طفيلى ساخت طفيل بن زلال بود و نخستين كسى كه بىدعوت از سفره‌ى ديگران چيزى برداشت پدرش ؛ به همين دليل طفيلى درآمدن بر كسى را به او ، و چنگ زدن بىدعوت به سفره‌اى را به پدرش منسوب داشته‌اند . « 3 »\r\nجعفر بن ابىطالب ( ع ) اولين كس است كه در روزگار اسلامى ، اسبش پى شد . « 4 »\r\n\r\n\r\n","description":"","footnote":"\r\n( 1 ) . شرح نهج البلاغه 9 / 320\r\n( 2 ) . سنن النسائى 5 / 280\r\n( 3 ) . التطفيل و حكايات الطفيليين 48\r\n( 4 ) . المناقب 1 / 205 .\r\n","page_name":" 440 ","page_number":440},
  {"content":"\r\n\r\n\r\nفصل چهاردهم : فرقه‌ها ، كيش‌ها آيين‌ها ، نحله‌ها و انساب\r\n\r\n","description":"","footnote":"","page_name":" 441 ","page_number":441},
  {"content":"\r\n . \r\n","description":"","footnote":"","page_name":" 442 ","page_number":442},
  {"content":"\r\n\r\nبلاذرى ، از ابن‌هيثم : اولين كسى كه مردم سجستان را به انديشه‌ى خوارج فرا خواند ، مردى از بنىتميم به نام عاصم يا ابن‌عاصم بود . « 1 »\r\nحموى : اولين كسى كه انديشه‌ى معتزله را در خوارزم گسترش داد محمود ضَبى ملقب به « يگانه‌ى دوران » بود كه بسيارى از مردم از جمله محمود زمخشرى و ابوعبيده معمر بن مثنى ، به كيش او گرويدند . « 2 »\r\nاولين كسى كه آيين اعتزال را نمايان كرد ابوحذيفه و اصل بن عطاء غزّال ( 80 - 131 ق . ) بود كه در آغاز كارش در مجلس حسن بصرى مىنشست ؛ ولى چون اختلاف آشكار شد و خوارج به تكفير و گروهى به ايمان مرتكبان گناه كبيره حكم دادند ، حسن بصرى از اين ماجرا كنار كشيد و عمرو بن عبيد نيز از وى پيروى كرد و بدين سان آنان را معتزله ناميدند .\r\nدر روايتى از ابوذر است : اولين پيامبر از بنىاسرائيل موسى ( ع ) بود و آخرينشان عيسى ( ع ) . « 3 »\r\nگويم : اگر اسرائيل نام يعقوب باشد ، اولين پيامبر از ايشان يوسف ( ع ) بوده است ؛ مگر اين‌كه عنوان بنىاسرائيل تنها براى نوادگان وى نهاده شده باشد .\r\nدر خبر است : اولين انسانى كه مرد هابيل بود كه بدين ترتيب يك‌چهارم انسان‌ها از ميان رفتند و اولين كسى كه برادرش را كشت ، قابيل بود . « 4 »\r\nابن ابىالحديد از ابن‌شهاب : اولين كارى كه براى عبدالمطلب ياد كرده‌اند اين\r\n\r\n\r\n","description":"","footnote":"\r\n( 1 ) . فتوح البلدان 389\r\n( 2 ) . معجم الادباء 6 / 2685\r\n( 3 ) . الخصال 2 / 523\r\n( 4 ) . مستدرك الوسائل 2 / 38 .\r\n","page_name":" 443 ","page_number":443},
  {"content":"\r\n\r\nاست كه قريش از بيم اصحاب فيل حرم را وانهادند و گريختند ، و عبدالمطلب كه جوانى بود گفت : من از حرم خدا بيرون نروم كه عزت را در ديگرجاى بجويم . در خانه نشست و چون قريش بر او هراسان شدند ، گفت :\r\n لاهمّ ان المرء يم - * لايغلبن صليبهم\r\n- نع رحله فامنع حلالك * و محالهم ابدا محالك \r\n« بارخدايا ، هر كسى زاد و توشه‌ى خود را پاس مىدارد ، تو خود از حوزه‌ى خويش نگهدارى كن تا هرگز صليب و نيرنگ آنان بر تدبير تو چيره نگردد . »\r\nو همان‌جا نشست تا اين‌كه خداوند فيل و اصحاب آن را به نابودى كشاند و قريش در حالى كه دورانديشى عبدالمطلب را مىستود و اقدام وى در بزرگداشت حرم الهى را ارج مىنهاد به مكه بازگشت . « 1 »\r\nاولين پادشاه بنىاسرائيل شائول بود كه سيصد و پنجاه و شش سال پس از موسى مىزيست .\r\nدر خبر است : ابن‌شبرمه در باره‌ى نخستين نوشته‌ى روى زمين از امام صادق ( ع ) پرسيد و امام فرمود : خداوند عزوجل تبار آدم را يكان يكان در برابر چشم او به نمايش در آورد : پيامبران ، پادشاهان ، مؤمنان و كافران . هنگامى كه به داوود رسيد ، پرسيد : اين كيست كه او را پيامبرى دادى و از عمرش كاستى ؟ خداوند عزوجل وحى كرد : اين فرزندت داوود است كه چهل سال عمر دارد و اين من هستم كه اجل‌ها را مىنويسم و روزىها را قسمت مىكنم و هر چه را بخواهم مىزدايم يا ثابت مىدارم و كتابِ مادر نزد من است . اينك اگر تو بخشى از عمر خويش را به او مىبخشى ، من آن را به عمرش مىافزايم . آدم گفت : پروردگارا ! شصت سال از عمر خويش را به دو مىدهم تا صد سال تمام عمر كند . خداوند متعال به جبرئيل و ميكائيل و عزرائيل فرمود : اين مطلب را بر او بنويسيد كه روزى فراموش خواهد كرد .\r\n\r\n\r\n","description":"","footnote":"\r\n( 1 ) . شرح نهج البلاغه 15 / 215 .\r\n","page_name":" 444 ","page_number":444},
  {"content":"\r\n\r\nچون ملك الموت براى گرفتن جان نزد آدم آمد ، آدم گفت : هنوز شصت سال از عمرم من باقى است . گفت : آن را به فرزندت داوود بخشيدى . آن‌گاه جبرئيل نازل شد و آن نوشته را به او نشان داد و جانش را ستاند .\r\nامام صادق ( ع ) افزود : به همين دليل چون به كسى كه وامى ستانده است ، سندى را نشان دهند ، به خوارى مىافتد . « 1 »\r\nابن ابىالحديد : اولين كس كه در روزگار اميرالمؤمنين ( ع ) آشكارا به غلوّ پرداخت ، عبدالله بن سبأ بود كه در پيشگاه وى چنين خطبه خواند : « تو همان تو هستى » و بارها اين را تكرار كرد . « 2 »\r\nهمو : محمد بن اسحاق گفته است : اوسيان مدعىاند بشير بن سعد اولين كسى بود كه با ابوبكر بيعت كرد . ( مىگويم : او پدر نعمان بن بشير و از مردان خزرج است . )\r\nو در ادامه گفته است : خزرج اما مدعىاند كه اسَيد بن حُضير اولين بيعت‌كننده است . ( گويم : او كه همراه عمر در حرمت‌شكنى خانه‌ى حضرت فاطمه ( س ) حضور داشت ، از مردان اوس است . )\r\nپس ، اين كه هر يك از اوس و خزرج پيشگامى در اين كار را به ديگرى نسبت مىدهند ، نشان مىدهد كه اين خود ، كارى ناپسند بوده است . « 3 »\r\nولى اظهارنظر ابن‌ابىالحديد در اين ماجرا كه گفته است : هر يك از دو گروه به حرمت سعد بن عباده اين اتهام را به گردن ديگرى مىاندازند ، هيچ نشانى از درستى ندارد ؛ زيرا سعد نه آن گونه كه شيعه در باره‌ى اميرالمؤمنين ( ع ) معتقد است حقى واقعى داشته ، و نه هم‌چون ابوبكر از حكومتى ظاهرى برخوردار بوده است ، تا خواسته باشند حرمت او را پاس دارند .\r\nميرزاى نورى ، پس از يادآورى اين‌كه شب نيمه‌ى شعبان اهل سنت هند ، در قالب\r\n\r\n\r\n","description":"","footnote":"\r\n( 1 ) . الكافى 7 / 378\r\n( 2 ) . شرح نهج البلاغه 5 / 5\r\n( 3 ) . همان 6 / 18 .\r\n","page_name":" 445 ","page_number":445},
  {"content":"\r\n\r\nيكى از بدعت‌هاى ناپسند ، چراغ مىافروزند و بر خانه‌ها و ديوارها مىنهند ، سخن برخى از دانشمندان متأخر را نقل مىكند و سپس چنين بازمىگويد : على بن ابراهيم گويد : اولين آتش‌افروزى از سوى برمكيان بود كه آتش مىپرستيدند و چون مسلمان شدند اين كار را به ميان مسلمانان بردند و چنين وانمود كردند كه از سنت‌هاى دينى است ، ولى هدف ايشان در واقع همان آتش‌پرستى بود . « 1 »\r\nطبرى : ايرانيان مىگويند : هوشنگ ، شاه پيشدادى كه به جاى نياى خويش ، كيومرث بر تخت شاهى نشست نخستين كسى بود كه فرمانروايى اقليم‌هاى هفت‌گانه برايش فراهم آمد . « 2 »\r\nامام صادق ( ع ) : در روزگار جاهليت ، عرب‌ها به آيين حنيف نزديكى بيشترى داشته‌اند تا مجوسيان ؛ زيرا مجوس به همه‌ى پيامبران كافر بوده و كتاب‌ها و برهان‌هاى آنان را انكار كرده‌اند ، و پادشاه باستانى ايشان كيخسرو سيصد پيامبر را كشته است . آنان غسل جنابت نمىكردند ، ولى عرب‌ها به غسل كه از ناب‌ترين احكام آيين حنيف است پايبند بوده‌اند . مجوس مردگان خود را در بيابان‌ها و آتشكده‌ها مىافكندند ، ولى عرب‌ها آن‌ها را در گور مىخوابانيدند و بر آن سنگ مىنهادند كه سنت رسولان نيز همين بوده است .\r\nاولين كسى كه براى او گورى كنده و بر آن سنگى نهاده شد ، آدم ابوالبشر بود . « 3 »\r\nابن‌قتيبه : عون بن عبدالله بن عتبة بن مسعود در اوان جوانى پيرو مرجئه بود ، آن‌گاه از اين انديشه‌ى خود دست كشيد و گفت :\r\n و اول ما نفارق غير شك * نفارق ما يقول المرجئونا \r\n« و نخستين چيزى كه بدون ترديد از آن جدا مىشويم ، اين است كه از گفته‌هاى\r\n\r\n\r\n","description":"","footnote":"\r\n( 1 ) . كشف الاستار عن وجه الغائب عن الابصار 229\r\n( 2 ) . تاريخ الامم و الملوك 1 / 153\r\n( 3 ) . الاحتجاج 2 / 346 ؛ در متن ، اين حديث از من لا يحضره الفقيه نقل شده است . .\r\n","page_name":" 446 ","page_number":446},
  {"content":"\r\n\r\nمرجئان دست بكشيم . » « 1 »\r\nطبرى : قحطان اولين كسى بود كه بر سرزمين يمن حكم راند و اولين كسى بود كه همانند ديگر پادشاهان او را با جمله‌ى « ابيت اللعن » ( نفرينت مَباد ) درود فرستادند . « 2 »\r\nهمان : فريدون اولين كسى بود كه با پيشوند « كى » ناميده شد و او را « كى فريدون » خواندند . اين واژه حاكى از تقدس است ، مانند كسى كه او را « روحانى و مقدّس » بخوانند . برخى گفته‌اند به معناى « درآمدخواه » است ، و برخى پنداشته‌اند كه « كى » را از « ارجمندى » برگرفته‌اند و فريدون چون ضحاك را كشت ، به ارجمندى رسيد . طبرى گويد : چون بر ضحاك چيره شد ، ضحاك او را گفت : مرا به انتقام نيايَت جم مكش . فريدون گفت كه نياى او ارجمندتر از آن بوده كه چون تويى همتاى پادشاهى او باشد . وى ضحاك را خبر داد كه او را در برابر گاوى كه در خانه‌ى جدّش بوده است ، از پاى در خواهد آورد . طبرى مىافزايد : گفته‌اند كه فريدون نخستين كسى بود كه فيل را رام كرد و بر آن نشست ، و استر را از آميزش اسب و الاغ بركشيد ، و غاز و كبوتر را به كار گرفت و از ترياك به عنوان پادزهر استفاده كرد . « 3 »\r\nكشى : يكى از دانشمندان گفته است كه عبدالله بن سبا يهودى بود و مسلمان شد و ولايت على ( ع ) را پذيرفت و چون هنگامى كه يهودى بود ، در باره‌ى يوشع بن نون ، جانشين موسى اعتقاد به غلوّ داشت ، در دوران اسلام خويش نيز پس از رحلت پيامبر ( ص ) بر همين باور شد و اولين كسى بود كه وجوب امامت على ( ع ) را نمايان كرد و آشكارا از دشمنان وى برائت جست و مخالفان وى را رسوا ساخت و آنان را به كفر نسبت داد . مخالفان شيعه با همين دستاويز است كه مىگويند تشيع و رفض در يهوديت ريشه دارد . « 4 »\r\n\r\n\r\n","description":"","footnote":"\r\n( 1 ) . المعارف 250\r\n( 2 ) . تاريخ الامم و الملوك 1 / 205\r\n( 3 ) . همان 213\r\n( 4 ) . اختيار معرفة الرجال 108 .\r\n","page_name":" 447 ","page_number":447},
  {"content":"\r\n\r\nفيروزآبادى : خِمس نام مردى است كه در يمن به پادشاهى رسيد و اولين كسى است كه بُرد معروف به خِمس براى او فراهم آمد . « 1 »\r\nطبرى : منوچهر اولين كسى بود كه خندق كند و ابزار جنگى فراهم آورد و نظام دهقانى را وضع كرد و بر مبناى آن ، براى هر روستا يك دهقان نهاد و روستاييان را به سان بردگان آن كس قرار داد و آن‌ها را جامه‌ى مذلّت و خوارى پوشانيد و فرمود تا از دهقان خويش فرمان برند . « 2 »\r\nنوبختى : اولين فرقه در ميان اين امت كه پس از پيامبر ( ص ) ، در روزگار اسلام قائل به توقف بر امامى شدند و اولين كسانى كه باور به غلوّ را درانداختند ، سَبَئيه ، يعنى پيروان عبدالله بن سبا بودند كه مىگفتند : على ( ع ) نمرده است و كشته نشده است ، و نخواهد مرد و كشته نخواهد شد ، مگر پس از آن‌كه عرب‌ها را با عصاى خويش براند و زمين را همان سان كه با بيداد و ستم پر شده است ، از عدل و داد بياكَند و چون ابن‌سبا در مدائن بود و خبر شهادت حضرت را شنيد ، به گزارشگر گفت : اگر مغز او را در هفتاد كيسه بياورى و هفتاد شاهد عادل را بر كشته شدن او گواه بگيرى ، ما خود آگاهيم كه او نمرده است و كشته نشده است ، تا اين كه بر سراسر زمين فرمان راند « 3 » .\r\nگفته‌اند اولين پادشاه روم كه به مسيحيت گراييد ، قسطنطين بود كه شهر قسطنطنيه را بنيان نهاد و پايتخت را از روميه بدان‌جا انتقال داد . « 4 »\r\nاولين كسى كه حيره را پايگاهى براى پادشاهان عرب قرار داد ، عمرو بن عدى خواهرزاده‌ى جذيمة الابرش بود .\r\nاولين فرد از فرزندان اين عمرو ، امرؤالقيس اوّل بود كه نخست از جانب اردشير بر عراق و حجاز و جزيره فرمان مىراند و سپس از سوى شاپور فرزند اردشير ، و آن‌گاه از سوى\r\n\r\n\r\n","description":"","footnote":"\r\n( 1 ) . القاموس المحيط ( خ م س ) 542\r\n( 2 ) . تاريخ الامم و الملوك 1 / 379\r\n( 3 ) . فرق الشيعه 22\r\n( 4 ) . بنگريد به الآثار الباقية 35 .\r\n","page_name":" 448 ","page_number":448},
  {"content":"\r\n\r\nهرمز پسر شاپور ، پس از آن از جانب بهرام پسر هرمز ، و سرانجام از سوى بهرام فرزند بهرام فرمانده سپاه شد و به نقل كلبى ، يكصد و چهارده سال از زندگى خود را در سمت فرمانروايى سپرى كرد .\r\nابن‌قتيبه : اولين عربى كه وارد شام شد ، سليح بود كه به قبيله‌ى غسان ، و به روايتى به قبيله‌ى قضاعه تعلق داشت . اين گونه بود كه شام به آيين مسيحيت نزديك شد و پادشاه روم يكى از همانان به نام نعمان بن عمرو بن مالك را به فرمانروايى شام گماشت ، پس از وى فرزندش مالك ، و آن‌گاه پسر او عمرو به فرمانروايى رسيدند و از ايشان جز همين سه نفر حكومت نيافتند . « 1 »\r\nطبرى : نام كامل سبا ، سبأ بن يعرب بن يشجب بن قحطان بن عبدشمس بود ، و او را سبا ناميدند ؛ چون مىپنداشتند كه او نخستين فرد در ميان عرب باشد كه به اسارت رفته است . ( سُبِىَ / اسير شد ) . « 2 »\r\nابوغالب زرارى گويد : اولين فرد از ما كه به زراره منسوب شد ، جدّ ما سليمان بود كه سرورمان ابوالحسن على بن محمد بن عسكرى ( ع ) او را به زراره نسبت داد و در نامه‌هاى خود به ديگران هر گاه نام او را مىآورد ، براى پنهان ساختن نام وى و پرده‌پوشى ، وى را زرارى مىناميد . پس از چندى اين نام رواج يافت و ما را بدين نام خواندند . « 3 »\r\nطبرى : اولين كينه‌اى كه ميان هاشم و اميه پديدار شد ، اين بود كه چون هاشم قوم خود را اطعام كرد ، اميه بر او رشك برد و با اين كه اموالى بسيار داشت ، او را دشوار آمد كه چون هاشم رفتار كند و چون از انجام كار ناتوان شد ، برخى از مردم قريش او را سرزنش كردند . پس خشمگين ، سراغ هاشم رفت و او را به مفاخره فرا خواند . هاشم به دليل سن و سال و جايگاه خويش از اين رويارويى سر باز زد ، ولى از آن‌جا كه قريش از سرزنش‌هاى خود دست نكشيدند و آن را به ياد سپردند ، هاشم گفت : من با قربانى كردن پنجاه شتر\r\n\r\n\r\n","description":"","footnote":"\r\n( 1 ) . المعارف 640\r\n( 2 ) . تاريخ الامم و الملوك 2 / 111\r\n( 3 ) . رسالة ابى غالب 117 .\r\n","page_name":" 449 ","page_number":449},
  {"content":"\r\n\r\nسياه‌چشم در مركز مكه ، در برابر ده سال دورى از شهر با تو شرط خواهم بست . اميه پذيرفت ، پس كاهن خزاعى را داور ميان خود قرار دادند . هاشم شترها را نحر كرد و همه‌ى حاضران را خوراك داد و اميه روانه‌ى شام شد و ده سال در آن‌جا ماند . و اين نخستين كينه‌اى بود كه ميان آن دو پديد آمد .\r\nطبرى آن‌گاه از شرطبندى ميان عبدالمطلب و حرب در نزد نجاشى و داورى نفيل عدوى ياد مىكند كه نفيل به حرب مىگويد : آيا به رويارويى كسى مىروى كه از تو درشت‌تر ، از تو بلندپيشانىتر ، از تو خوش‌نشان‌تر ، از تو كم‌عيب‌تر ، از تو پرفرزندتر ، از تو بخشنده‌تر ، و از تو مددكارتر است ؟ با اين حال ، با او رودرو شد . « 1 »\r\nهمو : نخستين كس از فرزندان عبدمناف كه مُرد ، هاشم بود كه در غزه‌ى شام درگذشت ، سپس عبدشمس در مكه مرد و در اجياد به خاك سپرده شد و نوفل در سلمان در راه عراق ، آن‌گاه مطلّب در رَدمان در سرزمين يمن . « 2 »\r\nنيز گويد : قصىّ بن كلاب اولين زاده‌ى كعب بن لؤى بود كه به پادشاهى رسيد و مردمش از او فرمان بردند و پرده‌دارى و آب‌رسانى و اطعام و رايزنى و پرچمدارى كعبه از آنِ او شد و بدين سان ، به تمام شرافت مكه رسيد و شهر را در ميان قوم خود به چهار بخش تقسيم كرد و هر گروه از قريش را در خانه‌هاى خويش نهاد و بر آن منطقه سرورى داد . « 3 »\r\nطبرى گويد : بعضى از نسب‌شناسان مرا گفته‌اند كه گروهى از دانشمندان عرب هستند كه نام شمارى معيّن از نياى عرب‌ها را تا اسماعيل برشمرده‌اند . وى افزوده است : در شمار اين نياكان ابن‌بورا است كه همان « بوز » باشد و همو است كه قربانى كرد و سنت عتيره و قربانى را در ميان عرب‌ها نهاد . « 4 »\r\n\r\n\r\n","description":"","footnote":"\r\n( 1 ) . تاريخ الامم و الملوك 2 / 253\r\n( 2 ) . همان 254\r\n( 3 ) . تاريخ الامم و الملوك 258\r\n( 4 ) . همان 274 .\r\n","page_name":" 450 ","page_number":450},
  {"content":"\r\n\r\nبه گفته‌ى جوهرى ، عتيره گوسفندى بود كه آن را در ماه رجب براى خدايان خويش قربانى مىكردند . گويا در روزگار جاهليت مردم نذر مىكردند كه اگر فلان چيزى را كه دوست دارند ، به دست آورند ، از ميان گوسفندان خود قربانى كنند و هر گاه نذر ايشان واجب مىشد و به تنگدستى مىافتادند ، به جاى گوسفند ، آهويى را شكار مىكردند و سر مىبريدند . حارث بن حلزه يشكرى در شعر خود ، به همين نكته اشاره دارد كه مىگويد :\r\n عنتاً باطلًا و ظلماً كما تع - * - تر عن حجرة الربيض الظباء \r\n« گناهى باطل و ستمكارانه ؛ آن گونه كه به جاى گله‌اى گوسفند ، آهويى را قربانى كنى . » « 1 »\r\nطبرى در شمار نياكان عرب از فردى به نام ابن شوحا ياد مىكند كه همان سعد رجب است و همو باشد كه سنت رجبيه را براى عرب‌ها قرار داد .\r\nگويم ظاهراً منظور وى از رجبيه ، عمره‌ى رجبيه است .\r\nنجاشى در عنوان احمد بن محمد بن عيسى اشعرى : اولين فرد از ميان پدران وى كه در قم سكنى گزيد ، سعد بن مالك بن احوص بود . « 2 »\r\nطبرى : در سال دهم وَبر بن يُحنّس تا ابناء يمن رهسپار شد و آنان را به اسلام فرا خواند . نخست بار نزد دختران نعمان بن بزرج رفت و جملگى اسلام آوردند . سپس نزد فيروز ديلمى كس فرستاد و او نيز اسلام بياورد . آن‌گاه كسانى را نزد مركبود و فرزندش عطاء ، و وهب بن منبه گسيل داشت . اولين كسانى كه در صنعاء قرآن را گرد آوردند ، عطاء بن مركبود و وهب بن منبه بودند . « 3 »\r\nافوه اودى گويد :\r\n ملكنا ملك لقاح اول * و ابونا من بنىاود خيار \r\n« سرزمين ما خاك كسانى است كه هرگز تن به فرمانبرى پادشاهان نداده‌اند ؛ و پدر\r\n\r\n\r\n","description":"","footnote":"\r\n( 1 ) . صحاح اللغة 3 / 300\r\n( 2 ) . رجال النجاشى 81\r\n( 3 ) . تاريخ الامم و الملوك 3 / 158 .\r\n","page_name":" 451 ","page_number":451},
  {"content":"\r\n\r\nما برگزيده‌اى از فرزندان اود است » . « 1 »\r\nابن‌قتيبه : از شاهان يمن يكى ابرهة بن رائش است كه او را « ذوالمنار » گويند ؛ زيرا وى اولين كسى بود كه در راه رفتن به نبرد مناره‌هايى افراشت تا به هنگام بازگشت راه را گم نكند . « 2 »\r\nهمو : يعرب بن قحطان همراه پسران خود به يمن رفت . او نخستين كس از آدميزادگان بود كه به زبان عربى سخن گفت و اولين كسى بود كه فرزندانش چون شاهان با جمله‌هاى « ابيتَ اللعن » ( نفرينت مباد ) و « انعِم صباحاً » ( صبح به خير ) او را درود مىگفتند . يمنىها همه از فرزندان او هستند . « 3 »\r\nابن عبدالبر : ابوذر در اسلام آوردن پيشگام بود ؛ برخى گفته‌اند : سومين نفر بود ، برخى او را چهارمين تن شمرده‌اند . از خود او روايت شده است كه گفته است : من چهارمين مسلمان بودم . گاه او را پنجمين تن نيز شمرده‌اند .\r\nمن گويم : ظاهراً كسى كه او را پنجمين نفر دانسته ، براى تصحيح اسلام آوردن ابوبكر به اين نظر گراييده است .\r\nبارى ، او پس از مسلمان شدن به سرزمين خويش بازگشت ، و آن‌گاه به مدينه نزد پيامبر ( ص ) آمد و اولين نبردى كه در آن حاضر شد ، پس از جنگ خندق بود ، ( گويم : اما سلمان اولين بار در جنگ خندق حضور يافت ) . چون در مدينه نزد حضرت آمد ، پيامبر در نام او ترديد كرد ، و فرمود : تو ابونمله بودى ؟ گفت : من ابوذر هستم . پيامبر فرمود : آرى ، ابوذر . « 4 »\r\nابن‌قتيبه در شمارش فرزندان مروان : اما بشر بن مروان ، كنيه‌اش ابومروان بود و بر كوفه فرمان مىراند . هنگامى كه بصره هم به كوفه افزوده شد ، به بصره كوچيد و در آن‌جا\r\n\r\n\r\n","description":"","footnote":"\r\n( 1 ) . لسان العرب 1 / 260\r\n( 2 ) . المعارف 627 ؛ اين مطلب در متن عربى از طبرى نقل شده است .\r\n( 3 ) . همان 626\r\n( 4 ) . الاستيعاب 4 / 1654 .\r\n","page_name":" 452 ","page_number":452},
  {"content":"\r\n\r\nاذريطوس « 1 » نوشيد و جان داد . او نخستين اميرى بود كه در بصره بمرد . « 2 »\r\nطبرى : در سال 126 ق . براى يزيد بن وليد بيعت گرفتند . او را يزيد ناقص مىگفتند ؛ چون از آن ده برابرى كه وليد به بخشش‌هاى زمان هشام افزوده بود ، كاست و آن را به وضعيت پيشين برگرداند . گفته‌اند : اولين بار ، مروان بن محمد بود كه از روى نكوهش ، او را به جاى « يزيد » ، « ناقص بن وليد » خواند و مردم نيز او را چنين ناميدند .\r\nچون وليد كشته شد ، يزيد خطبه خواند و گفت كه او خودخواهانه و سركشانه شورش نكرده ، بلكه بر اساس خشمى خدايى ، بر وليد ستمگرِ سرسخت شوريده است ، و افزود : اگر شما كسى را شايسته مىدانيد بدان سان كه براى شما ، همچون من از جان خويش گذشته باشد و بخواهيد با او بيعت كنيد ، من اولين كسى هستم كه با او پيمان ببندم و به فرمان او در آيم . اى مردم ، از هيچ آفريده‌اى فرمان نبايد برد ، اگر در اين كار ، نافرمانى خدا باشد . وى آن‌گاه مردم را به تجديد بيعت با خود دعوت كرد . اولين كسى كه با او بيعت كرد يزيد بن هشام بود . قيس بن هانى عبسى هم با او بيعت كرد و گفت : اى امير مؤمنان ، از خدا بترس و بر آنچه اينك هستى پايدار باش ، كه از خاندان تو هيچ كس در چنين جايگاهى نايستاده است . اگر از عمر بن عبدالعزيز نام بياورند ، تو با ريسمانى شايسته بدين رسيده‌اى و عمر با ريسمانى ناشايست . چون اين سخن به مروان بن محمد رسيد ، گفت : خدا او را بكشد كه همه‌ى ما را نكوهيده و عمر را نيز هم .\r\nهنگامى كه مروان به حكومت رسيد ، مردى را فرستاد و گفت : هرگاه به مسجد دمشق اندر شدى ، قيس بن هانى را كه در آن‌جا فراوان نماز مىخواند بجوى و بكش . مرد روانه شد و به مسجد رفت و قيس را ديد و كشت . « 3 »\r\nچون عبدالله بن معاويه جعفرى از عبدالله بن عمر عزيزى شكست خورد ، اولين\r\n\r\n\r\n","description":"","footnote":"\r\n( 1 ) . به فتح و كسر الف ؛ معرّب از روميه ، دوايى است مسهِل يا دوايى است براى حفظ ، و گويند مركّبى است از بيست و پنج جزو . ر . ك : لغت‌نامه‌ى فارسى ؛ دهخدا .\r\n( 2 ) . المعارف 355\r\n( 3 ) . تاريخ الامم و الملوك 7 / 261 تا 269 .\r\n","page_name":" 453 ","page_number":453},
  {"content":"\r\n\r\nكس از ياران شكست‌خورده‌اش كه به كوفه رسيد ، وابسته‌ى بنىعبس بود و فرزندش سليمان كه همراه او آمد . ابوالبلاد تظاهر به تشيع داشت و كوفيان روزانه او را به گونه‌اى خطاب مىكردند كه گويا از شكست مسخره‌اش مىكنند . پس فرزندش سليمان را ندا داد كه بگذر و اين پندگزاران را به خود بگذار ! « 1 »\r\nشهرستانى : بدان ، اولين شبهه‌اى كه در ميان آفريدگان پديد آمد ، از سوى ابليس ( لعنه الله ) بود ؛ كه در خودرأيى او مقابل نص ، و هواپرستى وى در برابر فرمان الهى ، و ارجمند دانستن آتش ، يعنى ماده‌اى كه از آن آفريده شده است در برابر ماده‌ى آفرينش آدمى يعنى گِل ريشه داشت . از اين شبهه ، هفت شبهه‌ى ديگر پديد آمد و در ميان آفريدگان افتاد و انديشه‌ى مردمان را درنورديد و كيشِ بدعت و گمراهى شد . اين شبهه‌ها در شرح انجيل‌هاى چهارگانه يعنى انجيل لوقا و مرقس و يوحنا و متى و در تورات آمده است .\r\nوى در مقدمه‌ى چهارم در بيان نخستين اختلافى كه در ميان امت اسلامى افتاد ، چنين گويد : شبهه‌هاى هر امتى در روزگاران واپسين ، ريشه در دشمنان منافق و كافر در روزهاى آغازين دارد .\r\nوى آن‌گاه روايت ذوالخويصره‌ى تميمى را ياد مىكند كه گفت : اى محمد ! تو به عدل و داد حكم نكردى . . . !\r\nتا اين‌كه مىگويد : بنا به روايت محمد بن اسماعيل بخارى به سند خودش از عبدالله بن عباس ، نخستين كشمكش هنگام بيمارى حضرت رخ داد . چون بيمارى پيامبر خدا ( ص ) كه در همان بيمارى درگذشت ، شدت يافت ، فرمود : دواتى و كاغذى بياوريد تا برايتان چيزى بنويسم كه پس از من هرگز گمراه نشويد . عمر گفت : درد بر رسول خدا چيره شده است . كتاب خدا ما را بسنده است . هياهو بالا گرفت و پيامبر ( ص ) فرمود : از نزد من برخيزيد ، كه درگيرى در پيشگاه من روا نباشد . ابن‌عباس گويد : همه‌ى بدبختىها از\r\n\r\n\r\n","description":"","footnote":"\r\n( 1 ) . همان 308 .\r\n","page_name":" 454 ","page_number":454},
  {"content":"\r\n\r\nهمان سخنى بود كه ميان ما و آن نوشته‌ى رسول خدا فاصله انداخت .\r\nاختلاف دوم در بيمارى حضرت آن بود كه فرمود : سپاه اسامه را رهسپار كنيد . نفرين خدا بر كسى باد كه از آن سر باز زند . قومى گفتند : بر ما واجب است كه فرمانش را اطاعت كنيم كه اسامه از مدينه بيرون رفته است . گروهى گفتند : بيمارى پيامبر ( ص ) شدت يافته و در چنين حالتى ، دل‌هاى ما را ياراى جدايى از او نيست ، پس صبر مىكنيم تا ببينيم حال وى به كجا مىانجامد .\r\nگويد : با اين كه چه بسا اختلافات بيشترى رخ داده باشد كه در روند مسائل دينى تأثير داشته ، من اما تنها اين دو كشمكش را برشمردم ؛ هر چند آنان هدف خويش از اين كارها را برپايى آيين شريعت دانسته‌اند ( گويم : هدف آنان برپايى آيين رياست و سلطنت خودشان بوده است . )\r\nوى ادامه مىدهد : اختلاف سوم در زمان رحلت پيامبر ( ص ) بود . عمر گفت : هر كه بگويد محمد درگذشته است ، من او را با همين شمشير خواهم كشت . او مانند عيسى ، به آسمان برده شده است . ابوبكر اما گفت : هر كه محمد را مىپرستيده بداند كه محمد درگذشته است و هر كه خدا ، يعنى پروردگار محمد را عبادت مىكرده بداند كه معبود او زنده است و هرگز نخواهد مرد و اين آيه را خواند :  وَ ما مُحَمَّدٌ إِلَّا رَسُولٌ قَدْ خَلَتْ مِنْ قَبْلِهِ الرُّسُلُ أَ فَإِنْ ماتَ أَوْ قُتِلَ انْقَلَبْتُمْ عَلى أَعْقابِكُمْ وَ مَنْ يَنْقَلِبْ عَلى عَقِبَيْهِ فَلَنْ يَضُرَّ اللَّهَ شَيْئاً وَ سَيَجْزِي اللَّهُ الشَّاكِرِينَ ( 144 )  « 1 » « و محمّد جز فرستاده‌اى نيست ، كه پيش از او هم پيامبرانى گذشتند . آيا اگر او بميرد يا كشته شود ، از عقيده‌ى خود برمىگرديد ؟ و هركس از عقيده‌ى خود بازگردد ، هرگز هيچ زيانى به خدا نمىرساند ، و به‌زودى خداوند سپاسگزاران را پاداش مىدهد » . مردم به سخن او بازگشتند . عمر گفت : تا زمانى كه ابوبكر اين آيه را خواند ، گويا آن را نشنيده بودم . « 2 »\r\n\r\n\r\n","description":"","footnote":"\r\n( 1 ) . آل‌عمران 144\r\n( 2 ) . الملل و النحل 1 / 12 .\r\n","page_name":" 455 ","page_number":455},
  {"content":"\r\n\r\nالنديم : على بن اسماعيل ميثمى اولين متكلم در ميان شيعيان است . « 1 »\r\nگويم : اين سخن توهمى بيش نيست ؛ چه او از شاگردان هشام بن حَكم سرشناس بوده است و دليل توهم او نيز آن باشد كه گمان كرده ميثم جدّ اول او است ، حال آن كه اين گونه نيست .\r\nطبرى : اولين كس از فرزندان حسن كه در حبس منصور درگذشت ، ابراهيم بن حسن بود و پس از او ، عبدالله بن حسن ؛ آنان سيزده مرد بودند . عثمانى را هم با آنان به زندان افكنده ، دو پسر او نيز در كاخ ابن‌هبيره در شرق كوفه به سوى بغداد ، دربند بودند . « 2 »\r\nجرجانى : اولين كسى كه خاندان فرزدق را به سبب پيشه‌ى آهنگرى « 3 » نكوهش كرد ، سحيم بود كه در شعرش چنين گفت :\r\n تركتم غلاما امّكم فى عدوّكم * و أحرزتم كنز القيون المحبّرا \r\n« دو پسربچه‌ى مادر خود را در ميان دشمن خويش رها كرديد و گنج آراسته‌ى آهنگرى را به دست آورديد » . « 4 »\r\nابن‌اثير در شمار نياكان اوس و خزرج از امرؤالقيس بطريق ياد كرده و گفته است : او را بطريق ( پدر روحانى ) ناميدند ؛ زيرا نخستين كس از اعراب بود كه بنىاسرائيل پس از بلقيس از وى يارى خواستند و اين گونه بود كه رُحُبعُم بن سليمان او را بدين لقب ناميد . « 5 »\r\nطبرى : نام « طى » جلهمه بود ، ولى چون چشمه‌ها را - و به گفته‌ى بعضى ، چاهى را -\r\n\r\n\r\n","description":"","footnote":"\r\n( 1 ) . الفهرست ، جلد اول ، جزء دوم ، ص 632 ، مقاله‌ى پنجم ، فن دوم\r\n( 2 ) . تاريخ الامم و الملوك 7 / 547\r\n( 3 ) . چون در بنىمجاشع دو آهنگر به نام‌هاى جبير و داسم بودند و فرزدق در پى مرگ مادرش از مادر جبير شير خورده است ، شاعر او را به آهنگرى نسب داده و بر اين امر نكوهش كرده است .\r\n( 4 ) . كنايات الادباء 271\r\n( 5 ) . الكامل 1 / 655 .\r\n","page_name":" 456 ","page_number":456},
  {"content":"\r\n\r\nسنگچين كرد ، او را « طى » ( از ماده طوى ) خواندند . « 1 »\r\nمسعودى : گفته‌اند : اولين كسى كه به عبرى سخن گفت ابراهيم خليل بود ، آن‌گاه كه از سرزمين بابل سوى حران جزيره بيرون شد و او و همراهانش از فرات گذشتند و راهى شام شدند . چون از رود عبور كردند و بدين زبان سخن گفتند ، آن را عبرى گفته‌اند و تورات به همان زبان نازل شده است .\r\nگويد : ميان اسماعيليان و اسرائيليان اختلافى نيست كه اسماعيل نخستين كسى بوده كه به عربى لب گشوده و سخن گفته است ؛ زيرا نه ابراهيم و نه اسحاق هيچ يك عرب نبوده‌اند .\r\nوى مىافزايد : هر چند بيشتر نسب‌شناسان يمنى بر اين باورند كه اولين سخنگو به زبان عربى ، يعرب بن قحطان بوده است ، قحطان عرب‌زبان نبوده ، بلكه به زبان سام بن نوح سخن مىگفته و اسماعيل زمانى كه در ميان عمالقه پرورش يافته به زبان عربى سخن گفته است . « 2 »\r\nنيز گويد : در رخدادهاى روزگاران گفتيم كه مردم در پارسيان آغازين اختلاف دارند ؛ گروهى بر اين باورند كه ايشان از كلدانىها هستند ، يا پادشاهى از كلدانيان بدانان رسيده است ، گروهى گويند : با برآمدن آشوريان در موصل ، پادشاهى كلدانيان فروپاشيده است ، و گروهى نيز گويند : نخستين سلطنتى كه پس از توفان در سرزمين بابل پديدار شد ، پادشاهى نمرود ستمگر و نمرودهاى پس از وى بود كه همين سخن نيز در تورات آمده است . اما خداوند عزوجل آشنايى با احوال امت‌هاى پيشين را براى هر كسى جز خود ناممكن دانسته و فرموده است :  أَ لَمْ يَأْتِكُمْ نَبَؤُا الَّذِينَ مِنْ قَبْلِكُمْ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ لا يَعْلَمُهُمْ إِلَّا اللَّهُ جاءَتْهُمْ رُسُلُهُمْ بِالْبَيِّناتِ فَرَدُّوا أَيْدِيَهُمْ فِي أَفْواهِهِمْ وَ قالُوا إِنَّا كَفَرْنا بِما أُرْسِلْتُمْ بِهِ وَ إِنَّا لَفِي شَكٍّ مِمَّا تَدْعُونَنا إِلَيْهِ مُرِيبٍ ( 9 )  « 3 » « آيا خبر كسانى كه پيش از شما بودند يعنى قوم نوح و\r\n\r\n\r\n","description":"","footnote":"\r\n( 1 ) . تاريخ الامم و الملوك 11 / 542\r\n( 2 ) . التنبيه و الاشراف 69\r\n( 3 ) . ابراهيم 9 .\r\n","page_name":" 457 ","page_number":457},
  {"content":"\r\n\r\nعاد و ثمود و آنان كه بعد از ايشان بودند و كسى جز خدا از ايشان آگاهى ندارد ، به شما نرسيده است ؟ » « 1 »\r\nهمو : نخستين شاه اشكانيان ، كه از شاهان طوايف پيش از ساسانيان بودند ، اشك پسر اشك بود . « 2 »\r\nو گويد : در روزگار قباد پدر انوشيروان ، مزدك مىزيست كه كتاب معروف زرتشت يعنى اوستا را تأويل مىكرد و براى ظاهر آن ، باطنى بر خلاف ظاهر مىتراشيد ؛ او از نخستين اصحاب تأويل و باطن‌گرايى و روى برتافتن از ظاهر در آيين زرتشت بود و كيش مزدكيه به دو نسبت دارد . « 3 »\r\nهمو : اولين كس از شاهان يونانى كه در تاريخ‌هاى حنفاى پيشين و زيج‌هاى ستاره‌شناسان و ديگر جاها آمده ، فيلپس پدر اسكندر است . « 4 »\r\nو گويد : اولين فديه‌اى كه در روزگار عباسيان و در دوران خلافت هارون الرشيد پرداخته شد ، به سال 189 ق . در لامس از شهرهاى ساحلى درياى روم بود كه 35 ميل با طرطوس فاصله داشت و در آن زمان ، كسى به نام نقفور بر سرزمين روم فرمان مىراند . « 5 »\r\nگويد ، در عنوان شاهان روم : پيش از گائيوس شاهانى فرمان راندند كه اولينشان روملس و ارمانوس بودند كه به گرگ‌زادگان شهرت داشتند و واژه‌ى رومى پسوند نام آنان باشد ؛ اما گائيوس نخستين كسى است كه در تاريخ باستان از او ياد شده است . گفته‌اند : اولين كسى كه بر روم فرمان راند رهما ساطوخاس بود و او همان جائيوس كوچك فرزند روم باشد .\r\n\r\n\r\n","description":"","footnote":"\r\n( 1 ) . التنبيه و الاشراف 82\r\n( 2 ) . همان 83\r\n( 3 ) . التنبيه و الاشراف 88\r\n( 4 ) . همان 97\r\n( 5 ) . همان 160 .\r\n","page_name":" 458 ","page_number":458},
  {"content":"\r\n\r\nآن‌گاه گفته است : سومين پادشاه اوگوست به معناى درخشش بود و او همان قيصر است كه به معناى شكافتن است ؛ زيرا مادرش در دوره‌ى باردارى از دنيا رفت و شمكش را شكافتند و او را بيرون آوردند و همين نام ، لقب بسيارى از شاهان روم شد و عرب نيز آنان را قيصران ناميدند . « 1 »\r\nهمو : در نخستين سال پادشاهى طيطوس دوازدهم از پادشاهان روم ، مرقيون سخن خود مبنى بر باور به دو عنصر نيك و بد و وجود سعد در ميان آن دو را آشكار كردند . وى فرزند يكى از اسقفان سرزمين حرّان بود و دوگانه‌پرستى مرقونى به دو نسبت دارد . « 2 »\r\nبخارى : اولين بار ، خونمندى ( عادت ماهانه ) بر بنىاسرائيل فرستاده شد . « 3 »\r\nيعقوبى : چون پانصد سال از زندگانى يَرد بن مهلائيل بن مرقان بن آنوس بن شيث سپرى شد ، فرزندان شيث عهدها و پيمان‌هاى ميان خود را بشكستند و به سرزمينى درآمدند كه فرزندان قابيل در آن مىزيستند . در آغاز ورود ايشان ، شيطان از ميان آدميان دو ديوصفت به نام‌هاى يوبل و توبلقين را برگزيد و گونه‌هاى نواختن و دميدن را بدانان بياموخت ؛ يوبل نى و تنبور و بربط و شيپور را و توبلقين طبل و دف و چنگ را بساخت . فرزندان قابيل كارى براى انجام نداشتند و جز از شيطان از كسى ياد نمىكردند . گويد : پس مىنشستند و با طبل و دف و بربط و چنگ مىنواختند و سر و صدا راه مىانداختند و خنده سر مىدادند ، چندان كه كوه‌نشينان بنىشيث نيز صداى آنان را شنيدند و صد مرد آنان گرد هم آمدند تا نزد قابيليان روند و بنگرند كه اين هياهو از چه برمىخيزد و چون اين خبر به يَرَد رسيد ، نزد آنان رفت و آنان را قسم داد و وصيت پدرانشان را به ياد آنان آورد و آنان را به خون هابيل سوگند داد ، ولى ايشان نپذيرفتند جز آن‌كه فرود آيند ، پس از آن كه خود را به گناه آلوده بودند ، با دختران قابيل بياميختند . « 4 »\r\n\r\n\r\n","description":"","footnote":"\r\n( 1 ) . همان 107\r\n( 2 ) . التنبيه و الاشراف 111\r\n( 3 ) . صحيح البخارى 1 / 489\r\n( 4 ) . تاريخ اليعقوبى 1 / 10 .\r\n","page_name":" 459 ","page_number":459},
  {"content":"\r\n\r\nشيخ طوسى ، در باره‌ى سلمان : او نخستين فرد از اركان اربعه است . « 1 »\r\nابن‌دُريد : ابوحاتم گويد : در اوايل دوران اسلامى ، گروهى از عجم بيرون آمدند و در سرزمين‌هاى عرب پراكنده شدند ؛ اساوره ( شهسواران ) به بصره رفتند ، احامره ( بنىاحمر : سرخ و سپيد چهرگان ) راهى كوفه شدند ، جرامقه ( منسوب به گرمانيكيا : نام كهن مرعش ) در شام پراكندند و خضارمه ( بزرگان و بخشندگان ) راه جزيره را در پيش گرفتند . « 2 »\r\nگويم : فيروزآبادى چنين پنداشته است كه احامره گروهى از عجم هستند كه در بصره سكونت كرده‌اند . « 3 »\r\nيعقوبى : پارسيان ، دانشمند آگاه به قوانين دينى را موبد موبدان يعنى دانشمند دانشمندان مىناميدند و اولين كسى كه اين نام بر او نهاده شد ، زرتشت بود . « 4 »\r\nهمو : يكى از پادشاهان هند ، كيهن بود ، مردى زيرك و اديب كه اسكندر پس از چيرگى بر تمامى خاك هند ، او را به سلطنت بر آن سرزمين گمارد . كيهن در دامان كفر افتاد و اولين كسى بود كه سخن از توهّم زد و گفت طبيعت به توهمات آدمى باز مىگردد ، و هر چه را انسان سودمند پندارد به او سود خواهد رساند ، هر چند در واقع به زيان او باشد . كيهن زهرى كشنده به نام « بيش » « 5 » را مىخورد و از آن‌جا كه تصور مىبرد\r\n\r\n\r\n","description":"","footnote":"\r\n( 1 ) . رجال طوسى 65\r\n( 2 ) . جمهرة اللغة 1 / 523\r\n( 3 ) . القاموس المحيط ( ح م ر ) 1 / 379\r\n( 4 ) . تاريخ اليعقوبى 1 / 177\r\n( 5 ) . نام بيخى است مهلك و كشنده ، شبيه به ماه پروين . گويند هر دو از يك جا رويند . ( برهان ، از انجمن آرا ) . بيخ گياهى است به‌غايت زهر قاتل ( رشيدى ) . گياهى سمّى و مهلك و شبيه به گياه زنجبيل كه در هندوستان رويد ( ناظم الاطباء ) . گياهى باشد چون زنجبيل در حال خشكى و تازگى در دواها به كار است و دانگى از آن زهر كشنده است . نباتى است مشابه زنجبيل و گاه در آن زهر كشنده رويد و ترياق آن گوشت سمانى و گوشت فارةالبيش است و سمانى مرغى است بيش مىخورد و نمىميرد ( منتهى الارب ) . گياهى است سمّى كه در هند رويد و تازه و خشك است و شبيه زنجبيل است ( از اقرب الموارد ) به هندى « بس » نامند و او بيخى است منبت او چين و كوهى كه هلاهل نامند ، و به همين جهت آن را زهر هلاهل گويند . بنگريد به : لغت‌نامه‌ى فارسى ، على اكبر دهخدا . .\r\n","page_name":" 460 ","page_number":460},
  {"content":"\r\n\r\nتوده‌هايى از يخ بر قلب او نهاده‌اند ، آن زهر در او اثر نمىكند و رطوبت آن مىسوخت . « 1 »\r\nنيز گويد : قصىّ اولين كسى بود كه قريش را سربلند كرد و به سبب او بود كه افتخار و بزرگى و ارجمندى و هويت قريش نمايان شد . وى ايشان را كه خانه‌هايى پست و پراكنده و ارجى اندك داشتند گرد آورد و در مكه سكونت بخشيد . او نخستين كس پس از اسماعيل بود كه در مكه به حفر چاه پرداخت و اولين كسى بود كه براى اسب خود اسم گذاشت و چهارپاى خويش را « عقاب سياه » ناميد . « 2 »\r\nهمو گويد : نضر بن كنانه اولين كسى بود كه او را قرشى خواندند . « 3 »\r\nيعقوبى هم‌چنين گويد : هنگامى كه عمرو بن لحى خزاعى رهسپار شام شد گروهى از عمالقه كه در آن سامان مىزيستند ، تنديسى به نام « هبل » به او هديه كردند و او آن را به مكه آورد و در كعبه نهاد و اين نخستين بتى بود كه در كعبه نهاده شد ؛ پس از آن بود كه اساف و نائله را در آن‌جا نهادند . « 4 »\r\nو گويد : چون قريش ديدند كه عبدالمطلب ميان اعراب از جايگاهى برخوردار شده است ، خواستار پيمان با يكديگر شدند تا به سربلندى دست يابند . اولين كسانى كه چنين درخواستى كردند فرزندان عبدالدار بودند . « 5 »\r\nدر روايت است : عبدالمطلب در حالى به سان امتى يگانه برانگيخته مىشود كه از شكوه شاهان و سيماى پيامبران بهره دارد ؛ زيرا نخستين كسى است كه سخن از بداء گفته است . « 6 »\r\n\r\n\r\n","description":"","footnote":"\r\n( 1 ) . تاريخ اليعقوبى 87\r\n( 2 ) . تاريخ اليعقوبى 241\r\n( 3 ) . همان 232\r\n( 4 ) . همان 254\r\n( 5 ) . همان 248\r\n( 6 ) . الكافى 1 / 447 .\r\n","page_name":" 461 ","page_number":461},
  {"content":"\r\n\r\nشيخ طوسى : افرادى موثق روايت كرده‌اند : نخستين كسانى كه باور واقفيان را آشكار كردند على بن ابىحمزه بطائنى و زياد بن مروان قندى و عثمان بن عيسى رواسى بودند كه به دنيا آز بستند و به مال آن گرويدند و كسانى هم‌چون حمزة بن بزيع و ابن‌مكارى و كرّام خثعمى و ديگران را به كار گرفتند و بخشى از پول‌هايى را كه با خيانت به كف آورده بودند به آنان بخشيدند . « 1 »\r\nابن‌سعد : وقتى كسانى آنان و جُرهُم را « عرب عاربه » مىنامند از بابل كوچيدند ، عمليق نخستين كسى بود كه به عربى سخن گفت . « 2 »\r\nهمو : مادر قصى بن كلاب ، فاطمه دختر سعد بن سيل يعنى همان خير بن حمالة بن عوف بن عامر جادر است و او اولين كسى بود كه ديوار و جدار كعبه را برافراشت و از همين رو وى را « جادِر » ناميدند . « 3 »\r\nو گويد : اولين كس از مضر كه به مكه در آمد ، خزيمة بن مدركه بود . « 4 »\r\nنيز : چون قصىّ به حرم در آمد ، و كردارهاى نيك از وى ديده شد ، او را قرشى ( بلند همت ) ناميدند ؛ بدين سان او نخستين كسى است كه بدين نام خوانده شده است . « 5 »\r\nهمو گويد : اولين گروه از مضر كه به حضور رسول خدا ( ص ) رسيد چهارصد تن از مزينه بودند و اين امر در ماه رجب سال پنجم رخ داد . « 6 »\r\nنيز ، از عمرو بن مرّه جهنى : وى نگهبان بت‌هايشان بود و چون از آمدن پيامبر ( ص ) آگاه شد ، نزد حضرت رفت و اسلام آورد و گفت :\r\n شهدت بان الله حق و اننى * لآلهة الاحجار اول تارك \r\n\r\n\r\n","description":"","footnote":"\r\n( 1 ) . الغيبة 63\r\n( 2 ) . الطقبات الكبرى 1 / 37\r\n( 3 ) . . همان 55\r\n( 4 ) . همان 57\r\n( 5 ) . همان 59\r\n( 6 ) . همان 222 .\r\n","page_name":" 462 ","page_number":462},
  {"content":"\r\n\r\n« گواهى دهم كه خداوند حق است و من نخستين كسى باشم كه خدايان سنگى را وانهم . » « 1 »\r\nيعقوبى : اولين كس از خوارج كه گفت : « لا حكم الا لله » عروة بن اديه تميمى بود . « 2 »\r\nابن‌سعد : يهود بنىقينقاع اولين يهوديانى بودند كه خيانت كردند . « 3 »\r\nهمو در تقسيم خمس اموال آنان گويد : اموال ايشان ( يهود بنىقينقاع ) نخستين موردى بود كه پس از جنگ بدر ، خمس آن ستانده شد . « 4 »\r\nهمو : اولين كسى كه در بيعت رضوان با پيامبر ( ص ) بيعت كرد ابوسنان اسدى بود . و مىافزايد : واقدى گفته : اين سخن نادرست است ؛ زيرا ابوسنان در محاصره‌ى بنىقريظه يعنى پيش از پيمان حديبيه كشته شده و آن كه در روز حديبيه بيعت كرده ، سنان بن سنان اسدى بوده است . « 5 »\r\nدر روايتى از رسول خدا ( ص ) است كه اهل سنت آن را نقل كرده‌اند : تا زمانى كه ترك‌ها شما را رها كرده‌اند ، آنان را وانهيد ؛ كه سرزمين ايشان نخستين خاكى باشد كه امت من خواهند ستاند . « 6 »\r\nابن عبدالبر : منذر بن عائذ از عبد قيس معروف به اشجّ است و گفته‌اند كه وى سرور و راهبر آنان به سوى اسلام بوده و نياكان وى نيز همه از سروران بوده‌اند . پيامبر ( ص ) او را فرمود : اى اشجّ ( پيشانىشكسته ) و آن اولين بارى بود كه چنين خوانده مىشد . « 7 »\r\nمجلسى : محمد بن ابىطالب و صاحب مناقب و ابن‌اثير در الكامل در رواياتى\r\n\r\n\r\n","description":"","footnote":"\r\n( 1 ) . همان 251\r\n( 2 ) . تاريخ اليعقوبى 2 / 190\r\n( 3 ) . الطبقات الكبرى 2 / 22\r\n( 4 ) . الطبقات الكبرى 7\r\n( 5 ) . همان 76 . 2\r\n( 6 ) . الامالى طوسى 6\r\n( 7 ) . الاستيعاب 4 / 1448 .\r\n","page_name":" 463 ","page_number":463},
  {"content":"\r\n\r\nنزديك به هم گويند : حر بن يزيد رياحى نزد امام حسين ( ع ) آمد و گفت : اى فرزند رسول خدا ، من نخستين كسى بودم كه بر تو شوريدم . مرا اذن ده كه اولين شهيد پيش روى تو باشم و اولين كسى كه فردا با جدّت دست در دست شوم . « 1 »\r\nابن‌قتيبه از اوزاعى : اولين كسى كه پيرامون قدر سخن گفت ، معبد جهنى بود و پس از او ، غيلان دمشقى . در همان‌جا آمده است كه هشام بن عبدالملك ، غيلان را گرفت و به دار آويخت . « 2 »\r\nابن‌اثير : چون زياد به فرماندارى عراق رسيد و درشت‌خويى و بدرفتارى پيشه كرد ، حُجر او را بر كنار دانست ولى به خلع معاويه نپرداخت . پس گروهى از شيعيان على ( ع ) از وى پيروى كردند و او و يارانش روزى پس از نماز ، زياد را به گروگان گرفتند . زياد به معاويه گزارش داد و معاويه امر كرد تا او و يارانش را نزد وى فرستد . پس آنان را همراه وائل بن حجر خضرمى و جماعتى ديگر به دربار معاويه گسيل داشت . هنگامى كه به دشت عذراء رسيد گفت : من اولين مسلمانى هستم كه در اين پيرامون تكبير گويم .\r\nاو و يارانش را در عذراء كه روستايى در نزديكى دمشق است ، نگه داشتند و معاويه فرمان قتل آنان را صادر كرد . ياران معاويه در خصوص برخى از اصحاب حجر ميانجيگرى كردند و معاويه سخن آنان را پذيرفت و حجر و شش تن را كشت و شش نفر را رها كرد .\r\nچون خواستند او را به قتل رسانند ، دو ركعت نماز گزارد و گفت : بيم آن نبود كه به چيزى جز آنچه در اندرون من است گمان بريد ، نماز را به درازا مىكشاندم و گفت : هيچ جنگ‌افزارى را از من جدا مكنيد و هيچ خون مرا مشوييد ، كه من فرداى قيامت ، در حالى كه بر راه راست باشم ، معاويه را خواهم ديد . « 3 »\r\nهنگامى كه معاويه وارد مدينه شد به ديدار عايشه رفت و نخستين چيزى كه\r\n\r\n\r\n","description":"","footnote":"\r\n( 1 ) . بحارالانوار 45 / 13\r\n( 2 ) . المعارف 484\r\n( 3 ) . اسدالغابة 1 / 461 .\r\n","page_name":" 464 ","page_number":464},
  {"content":"\r\n\r\nعايشه با او در ميان نهاد ، سخنى دراز پيرامون كشتن حجر بود كه معاويه گفت : من و حجر را واگذار تا در پيشگاه خدايمان به ديدار هم رويم . « 1 »\r\nابن‌قتيبه گويد : معاويه از عايشه پرسيد : در مسائل ميان خودمان و در برآوردن نيازهاى تو ، من چگونه بوده‌ام ؟ گفت : شايسته . گفت : پس كار ما و ايشان را واگذار تا در پيشگاه خدايمان به ديدار هم برويم . « 2 »\r\nحموى گويد : هنگامى كه از راه كوهستانى « عقاب » سرازير مىشوى و « غوطه » را پيش روى خود مىبينى ، اگر به سمت چپ خود نگاه كنى ، عذراء را خواهى ديد ؛ اولين روستاى پس از كوهستان ، كه حجر در آن‌جا كشته شد و قبر وى نيز همان‌جا است . گفته‌اند : او بود كه آن سرزمين را فتح كرد . در نزديكى آن سامان ، « راهط » است كه داستان ميان زبيريان و مروانيان در آن رخ داده است .\r\nراعى گويد :\r\n و كم من قتيل يوم عذراء لم‌يكن * لصاحبه فى اول الدهر قاليا \r\n« در نبرد عذراء چه بسيار كسانى كشته شدند كه در آغاز ، آنان را با قاتلانشان هيچ كينه‌اى نبود » . « 3 »\r\nابن‌عنبه : اولين كس از فرزندان جَون كه بر مكه چيره شد ، ابومحمد جعفر امير بود و اين پس از سال سيصد و چهل بود . « 4 »\r\nابن‌قتيبه : زيد بن بكر بن قيس عيلان را برادرش معاويه كشت . او نخستين كسى بود كه براى فديه‌اش شتر دادند . « 5 »\r\nابن‌عنبه : حسن بن زيد بن حسن ( ع ) پشتيبان عباسيان در مبارزه با\r\n\r\n\r\n","description":"","footnote":"\r\n( 1 ) . همان 462\r\n( 2 ) . الامامة و السياسة 1 / 206\r\n( 3 ) . معجم البلدان 4 / 91\r\n( 4 ) . عمدةالطالب 163\r\n( 5 ) . المعارف 86 .\r\n","page_name":" 465 ","page_number":465},
  {"content":"\r\n\r\nپسرعمويش حسن مثنّى بود و نخستين كس از علويان بود كه سياه پوشيد و هارون‌الرشيد را درك كرد . « 1 »\r\nابن عبدالبر از فرزند عمرو بن العاص : رسول ( ص ) فرمود : هم‌اينك مردى نفرين‌شده از در درآيد . ترسيد كه پدرش نخستين كسى باشد كه وارد شود ، آن‌گاه حكم بن ابىالعاص وارد شد . « 2 »\r\nابن‌قتيبه : سعيد بن عاص اولين كسى بود كه استخوان بينى شتر را سوراخ كرد تا در آن افسار نهد . او نزديك بيست پسر و بيست دختر از خود به جا گذاشت كه يكى از پسرانش عمرو بن سعيد اشوق است كه عبدالملك او را كشت .\r\nگويد : على ( ع ) پدر وى يعنى عاص را در جنگ بدر كشت . آن روز سعيد خردسال بود و رسول خدا ( ص ) او را در جبّه‌اى پوشانيد . از همان‌جا بود كه جامه‌ى سعيديه معروف شد . « 3 »\r\nابن عبدالبر : ذؤيب بن كُليب خولانى اولين فرد از يمن بود كه مسلمان شد و اسود كذّاب به دليل ايمان وى به پيامبر ( ص ) او را در آتش انداخت ، ولى آتش به او زيانى نرسانيد . « 4 »\r\nهمو : سنان بن ابىسنان اسدى ، يا پدرش ابوسنان اولين كسى بود كه در بيعت رضوان پيمان بست . « 5 »\r\nنيز گويد : پس از ادعاى نبوت از سوى اسود عنسى ، اولين كسى كه بر او اعتراض كرد و با او از سر ستيز در آمد ، عامر بن شهر همدانى در منطقه‌ى خود بود و سپس فيروز ديلمى و دادويه در مناطق خويش . در پى آنان ، كسانى بودند كه عامر به آنان در آن باره\r\n\r\n\r\n","description":"","footnote":"\r\n( 1 ) . عمدةالطالب 77\r\n( 2 ) . الاستيعاب 1 / 360\r\n( 3 ) . المعارف 296 و 614\r\n( 4 ) . الاستيعاب 2 / 464\r\n( 5 ) . همان 658 .\r\n","page_name":" 466 ","page_number":466},
  {"content":"\r\n\r\nنامه نوشت و آنان فرمان او را بردند . « 1 »\r\nابن ابىالحديد از وهب بن كيسان : اولين كسى كه در نماز پاهاى خويش را رديف كرد و راست ايستاد ، ابن‌زبير بود و بسيارى از بندگان از او پيروى كردند . « 2 »\r\nهمو : چون ابن‌زبير دشمنى خويش را با هاشميان نمايان كرد و كينه‌ى خود را آشكار ساخت و به سرزنش آنان پرداخت و آنچه در توان داشت با آنان انجام داد و نام رسول خدا ( ص ) را ، نه در خطبه‌ى روز جمعه و نه در ديگر خطبه‌ها ، بر زبان نياورد ، گروهى از همراهان وى او را نكوهيدند و كارش را به فال بد گرفتند و از سرانجام آن بيم بردند .\r\nپس گفت : اگر اين كار را به شكل آشكارا ترك كرده‌ام ، در نهان آن را مىگويم و بلكه بيشتر انجام مىدهم ، ولى ديدم كه هر گاه هاشميان نام وى را مىشنوند بر خود مىبالند و چهره‌هاشان گلگون مىشود و رگ‌هاى گردنشان نمايان مىگردد . به‌خدا ، حتى اگر بتوانم هيچ شادمانى براى آنان فراهم نخواهم آورد ؛ و كوشيده‌ام تا براى آنان گودالى فراهم آورم و بر ايشان آتش فرو ريزم ، كه من جز گنهكار كفرپيشه‌ى جادوگر را نكشم . خداى آنان را بارور نكند و فرخندگىشان نبخشد . سرايى بد است كه نه آغازى دارند و نه انجامى . به‌خدا كه پيامبر خدا هيچ خيرى در ميان آنان ننهاده و رسول همه‌ى راستى ايشان را ربوده و آنان دروغ‌گوترين مردمانند .\r\nآن‌گاه محمد بن سعد بن ابىوقاص برخاست و گفت : اى امير مؤمنان خداى تو را توفيق دهد ؛ كه من در كار ايشان ، نخستين ياور تو باشم .\r\nسپس عبدالله بن صفوان بن اميه جُمَحى به‌پا خاست و چنين سخن گفت : به‌خدا كه درست نگفتى ، و راه راست نپيمودى ، آيا از كسان رسول خدا ( ص ) عيب مىگيرى و آنان را مىكشى ، در حالى كه عرب پيرامون تو هستند .\r\nبه خدا سوگند اگر به جاى آنان افراد يكى از خاندان‌هاى ترك مسلمان را مىكشتى ،\r\n\r\n\r\n","description":"","footnote":"\r\n( 1 ) . همان 792\r\n( 2 ) . شرح نهج البلاغه 20 / 109 ؛ تاريخ مدينة دمشق 28 / 170 . اين مطلب در متن عربى از فرق الشيعه‌ى نوبختى نقل شده است . .\r\n","page_name":" 467 ","page_number":467},
  {"content":"\r\n\r\nباز هم خدا تو را رخصت نداده بود . به‌خدا كه اگر مردم ايشان را يارى ندهند خداوند به نصرت خويش ايشان را يارى رساند . ابن‌زبير گفت : بنشين اى اباصفوان كه تو هيچ آگاه و كارآزموده نيستى .\r\nچون گزارش اين كار به عبدالله بن عباس رسيد ، همراه با پسر خويش خشمگنانه راهى مسجد شد و تا منبر پيش تاخت و حمد و ثناى خدا گفت و بر رسول خدا ( ص ) درود فرستاد و چنين داد سخن داد :\r\nاى مردم ، ابن‌زبير چنين مىپندارد كه رسول خدا ( ص ) را هيچ اول و آخرى نيست . شگفتا و صد شگفتا از اين تهمت و از اين دروغ ! به‌خدا ، اولين كسى كه كاروان‌دارى كرد و شتران عرب را پاس داشت هاشم بود ، اولين كسى كه مكه را با آب گوارا سيراب كرد و براى كعبه درى زرين نهاد عبدالمطلب بود . به‌خدا كه جوانه‌هاى ما با قريش باليده ، و چون آنان سخن گفتند سخن ايشان شنيديم و چون خطابه خواندند به گوش جان خريديم . هيچ ارجى به پاى ارجمندى آغازين ما نرسد و اگر در قريش ارجى باشد ، براى كسى جز ما نيست ، كه آن روزگاران ، عرب در كفرى فراگير و آيينى تباه ، و گمراهى و سرگردانى و كورى بود ، تا اين‌كه خداوند متعال نورى را براى آنان برگزيد و چراغى را در ميانشان برافروخت و او را به سان پاكيزه‌اى بيرون آورد كه هيچ نكوهشى را نشايد و هيچ سرزنشى را برنتابد ؛ او يكى از ما بود و فرزند ما بود و عموى ما بود و عموزاده‌ى ما بود . نخستين كسى هم كه سوى او شتافت از ما بود و پسرعموى ما بود ، و در پى او ، خاندان ما بودند و پاره‌هاى تن ما ، يكى در پى ديگرى .\r\nبه دنبال وى ، برترين مردم و ادب‌ورزيده‌ترين و با شرافت‌ترين و خويشاوندترين كسان به دو خود ما بوديم .\r\nشگفتا و صد شگفتا از ابن‌زبير كه بر هاشميان خرده مىگيرد ! حال آن كه خود او و پدر و پدربزرگش با نسبت به ايشان شرافت يافته‌اند . آرى به‌خدا ، او خود ربوده‌ى قريش است . « 1 »\r\n\r\n\r\n","description":"","footnote":"\r\n( 1 ) . شرح نهج البلاغه 127 .\r\n","page_name":" 468 ","page_number":468},
  {"content":"\r\n\r\nابن‌قتيبه : وحشى قاتل حضرت حمزه اولين كسى بود كه به دليل ميگسارى در شام تازيانه خورد . « 1 »\r\nهمو : عمرو بن قيس خواهرزاده‌ى اشجّ عبدى نخستين كس از ربيعه بود كه مسلمان شد . « 2 »\r\nابن‌اثير : نسير بن ثور كه از فاتحان عصر عمر بود ، در روزگار معاويه وارد كوفه شد و گفت : اى كوفيان ، نخستين بار كه بر ما گذر كرديد ، شما گزيده‌ترين مردمان بوديد و در روزگار عمر و عثمان نيز هم‌چنان مانديد ، آن‌گاه ديگرگون شديد و چهار خصلت در ميان شما نمايان شد : بخل و زفتى ، حيله‌گرى ، كين‌ورزى ، و خسيسى . پيش‌تر هيچ يك از اين‌ها در ميان شما نبود . چون من در كار شما نگريستم ، دانستم كه اين‌ها را از كجا ستانده‌ايد :\r\nحيله‌گرى را از نبطيان ، زفتى را از پارسيان ، كين‌ورزى را از جانب خراسان ، و خسيس بودن را از اهواز . « 3 »\r\nابن عبدالبر ، در احوال عثمان بن ابىالعاص ثقفى : آن‌گاه كه اعراب مرتدّ شدند ، او باعث دست شستن ثقيف از ارتداد شد ؛ زيرا وقتى آنان به فكر ارتداد افتادند ، ايشان را گفت : اى مردم ثقيف ، شما آخرين كسانى بوديد كه اسلام آورديد ، پس اولين كسانى نباشيد كه مرتدّ شويد . « 4 »\r\nهمو : در روز فتح مكه ، ابوقحافه پدر ابوبكر را نزد پيامبر ( ص ) آوردند تا بيعت كند ، سر و صورتش مانند درخت شده بود . پيامبر ( ص ) فرمود : موى سپيد او را تغيير شكل دهيد و از جمعيت دورش كنيد .\r\nقتاده گويد : در روزگار اسلام ، ابوقحافه اولين كسى بود كه او را خضاب كردند . وى تا\r\n\r\n\r\n","description":"","footnote":"\r\n( 1 ) . المعارف 330\r\n( 2 ) . همان 338 ، ولى از متن كتاب المعارف چنين بر مىآيد كه اشج عبدى كه عمرو بن قيس خواهرزاده‌اش بود ، اولين كسى از ميان ربيعه بود كه اسلام آورد .\r\n( 3 ) . الكامل 3 / 17\r\n( 4 ) . الاستيعاب 3 / 1036 .\r\n","page_name":" 469 ","page_number":469},
  {"content":"\r\n\r\nروزگار عمر بزيست . « 1 »\r\nدر خبر است : هاشم اولين كسى بود كه نان را خُرد و تريد كرد . ( هاشم كسى است كه نان را تريد كند ) . « 2 »\r\nالنديم : اولين كسى كه پارسى سخن گفت ، كيومرث بود كه پارسيان او را گِل‌شاه گويند . « 3 »\r\nابن‌اثير در ماجراى پيوند دادن ميان معاويه و زياد گويد : . . . و آنان كه براى زياد شهادت دهند حاضر شدند ، و در ميان آنان ابومريم سلولى بود كه معاويه به او گفت : براى چه شهادت مىدهى ؟ گفت : من گواهى دهم كه ابوسفيان نزد من آمد و از من فاحشه‌اى خواست . گفتم : كسى جز سميه ندارم . گفت : به رغم همه‌ى ناپاكى و مردبارگى ، او را برايم فرا بخوان . وى را آوردم و با او خلوت كرد و چون سميه بيرون شد از كفل‌هايش مَردآب مىچكيد . زياد گفت : بس كن ابومريم ، تو به عنوان شاهد آمده‌اى ، نه به عنوان ناسزاگو . چنين بود كه معاويه او را به خود منسوب كرد و اين كار او نخستين جايى بود كه احكام دين آشكارا زيرورو شد ؛ زيرا رسول خدا ( ص ) چنين داورى فرموده كه فرزند به بستر شرعى پدر نسبت دارد و زناكار شايسته‌ى سنگسار است . « 4 »\r\nگفته‌اند : اولين كسانى كه در اسلام مدّعى غيبتى دروغين شدند ، كيسانيه بودند كه پيرامون ابن‌حنفيه چنين ادعايى كردند . سپس ناووسيه بودند كه مدعى غيبت امام صادق ( ع ) شدند . پس از آنان ، واقفيه همين ادعا را در مورد امام كاظم ( ع ) بر زبان‌ها انداختند .\r\nاما سخن درست آن است كه اولين مدّعى چنين امرى ، عمر بود كه در باره‌ى پيامبر ( ص ) ادعاى غيبت كرد و چون پيامبر ( ص ) درگذشت ، آمد و گفت : به خدا سوگند ،\r\n\r\n\r\n","description":"","footnote":"\r\n( 1 ) . الاستيعاب\r\n( 2 ) . همان 1 / 27\r\n( 3 ) . الفهرست ، جلد اول ، جزء اول ، ص 30 ، مقاله‌ى اول ، فن اول\r\n( 4 ) . الكامل 3 / 444 .\r\n","page_name":" 470 ","page_number":470},
  {"content":"\r\n\r\nمحمد نمرده است ، بلكه همان سان كه موسى از ميان قوم خود پنهان شد ، غيبت كرده است ، و پس از چندى ظاهر خواهد شد . او اين سخن را چندان باز گفت كه مردم گمان بردند عقل از سر او رفته است . پس ابوبكر سراغ او رفت و گفت : از سوگندى كه خوردى بر جان خويش هراسان باش . خداى متعال در كتاب خويش ما را خبر داده است كه :  إِنَّكَ مَيِّتٌ وَ إِنَّهُمْ مَيِّتُونَ ( 30 )  « 1 » « به‌راستى كه تو ميرا هستى و آنان نيز ميرنده‌اند » . عمر پرسيد : مگر اين آيه در كتاب خدا است ؟ گفت : آرى .\r\nعمر هيچ‌گاه قرآن را گرد نياورده بود . كمال‌الدين اين روايت را از شخصيت‌هاى خود آنان نقل كرده است . « 2 »\r\nابن عبدالبر : اولين ارتداد از جانب اين كسان رخ داد :\r\nاسود عنسى كه نامش عبهلة بن كعب بود و او را ذوالخمار مىگفتند ؛ زيرا مىپنداشت كسى به نام « ذوالخمار » براى آوردن پيام آسمانى سوى او مىآيد ، مسيلمه كه ثمامة بن قيس نام داشت و او را رحمان مىخواندند ؛ زيرا گمان مىكرد كسى به نام « رحمان » براى وى پيام مىآورد ، و طليحة بن خويلد اسدى كه مىگفتند « ذوالنون » نزد او مىآيد . تمام اين كسان پيش از رحلت پيامبر ( ص ) ظهور كردند . « 3 »\r\nطبرى : نام طىّ جلهمه بود . او را طىّ ناميدند ؛ زيرا اولين كسى بود كه چشمه‌ها را سنگ‌چين كرد . ( طوى : سنگ‌چين كرد ) . « 4 »\r\nابن‌قتيبه : سَبَئيّه به عبدالله بن سبأ منسوب هستند و او اولين كس از رافضه بود كه كافر شد و گفت : على رب‌العالمين است . اما على ياران او را در آتش سوزاند . « 5 »\r\nابن‌اثير : محمد بن حاطب جمحى اولين كسى بود كه در روزگار اسلامى او را\r\n\r\n\r\n","description":"","footnote":"\r\n( 1 ) . زمر 30\r\n( 2 ) . بنگريد به : كمال الدين 1 / 30\r\n( 3 ) . الاستيعاب 3 / 1266\r\n( 4 ) . تاريخ الامم و الملوك 11 / 542\r\n( 5 ) . المعارف 622 .\r\n","page_name":" 471 ","page_number":471},
  {"content":"\r\n\r\nمحمد ناميدند . « 1 »\r\nشيخ طوسى ، در عنوان محمد بن اسحاق صاحب مغازى : وى از اسيران عين‌التمر بود و اولين اسيرى بود كه وارد مدينه شد . « 2 »\r\nهولاكو نخستين كسى بود كه او را لقب « خان » دادند كه به معنى پادشاه و سرور قبيله است . « 3 »\r\nحموى : ابن‌دريد گويد : اولين كس از پدران من كه اسلام آورد ، نياى چهارم من بود . وى در ميان هفتاد سوارى قرار داشت كه چون خبر وفات پيامبر ( ص ) را شنيدند ، با عمرو بن عاص از عمان به مدينه آمدند و به مراسم رسيدند . « 4 »\r\nطبرى : عمرو بن عدى خواهرزاده‌ى جذيمه اطرش اولين كس از شاهان عرب بود كه در حيره منزل كرد و نخستين كس از شاهان عرب در عراق بود كه مردم حيره در نگاشته‌هاى خود ، وى را بزرگ داشتند . شاهان عرب در عراق يعنى شاهان آل‌نصر به دو نسبت مىبرند . او تا صد و بيست سالگى كه مرگش فرا رسيد ، يك‌تنه و مستبدانه در كسوت پادشاهى بود ؛ به جنگ مىرفت و غنيمت مىگرفت و هيئت‌ها به دربارش مىآمدند . نه او به آيين شاهان طوائف عراق درآمد و نه آنان به آيين او گرويدند ، تا اين‌كه اردشير بابكان نمايان شد . . . « 5 »\r\nهمو : اولين كسى كه شاپور ناميده شد ، شاپور پسر اردشير بود . طبرى در باره‌ى او داستانى شگفت نقل كرده است . « 6 »\r\nابن‌اثير : منسوب كردن معاويه به زياد بن ابيه اولين موردى است كه بر اساس آن\r\n\r\n\r\n","description":"","footnote":"\r\n( 1 ) . اسدالغابة 4 / 309 . اين مطلب در متن عربى از استيعاب نقل شده است .\r\n( 2 ) . رجال طوسى 277\r\n( 3 ) . منقول از تاريخ العراق . اصل مطلب در بسيارى از منابع تاريخى آمده است .\r\n( 4 ) . معجم الادباء 6 / 2491\r\n( 5 ) . تاريخ الامم و الملوك 1 / 627\r\n( 6 ) . همان 2 / 45 .\r\n","page_name":" 472 ","page_number":472},
  {"content":"\r\n\r\nيكى از احكام شريعت ، آشكارا دگرگون شده است . سرآغاز ماجراى او اين گونه بود كه سميه مادر زياد ، به دهقانى در زندرود كَسكر تعلق داشت . چون دهقان بيمار شد حارث بن كلده‌ى پزشك ثقفى را فرا خواند و او را درمان كرد و بهبود يافت و سميه را به دو بخشيد . زمانى كه نزد او بود ابوبكره‌ى نُفَيّع را زاييد ، اما حارث بدان اعتراف نكرد ، چندى بعد نافع را زاييد ، باز هم به آن اعتراف نكرد . هنگامى كه پيامبر ( ص ) طائف را به محاصره درآورد و ابوبكره نزد ايشان رفت ، حارث به نافع گفت : تو پسر من هستى . آن‌گاه سميه را به غلامى رومى به نام عبيد داد كه براى او نيز فرزندى به دنيا آورد .\r\nابوسفيان در روزگار جاهلى به طائف آمدوشد داشت . روزى سراغ مىفروشى به نام ابومريم سلولى رفت و به دو گفت : فاحشه‌اى براى من فراهم كن . گفت : آيا سميه را مىپسندى ؟ گفت : به رغم سينه‌ى آويزان و دامان گندبويش او را بياور . وى را حاضر كرد و با او به بستر رفت و زياد را آبستن شد و در سال اول هجرى او را بزاد . چون زياد بزرگ شد و رشد كرد ، و هنگامى كه به فرماندارى بصره رسيد ، ابوموسى اشعرى از او خواست به دبيرى بپردازد . بارى نيز عمر وى را به كارى گمارد و به جايگاهى پسنديده در آن دست يافت و در حالى كه مهاجران و انصار نزد عمر بودند ، از مأموريت بازگشت و خطبه‌اى خواند كه مانند آن را نشنيده بودند . عمرو بن عاص گفت : آفرين بر اين جوان ! اگر پدرت از قريش بود عرب‌ها را با عصاى خود به اين سو و آن سو راه مىبرد . ابوسفيان كه در مجلس حاضر بود گفت : من پدرش را مىشناسم و مىدانم كه چه كسى او را در رحم مادرش نهاده است . على ( ع ) به دو گفت : خاموش باش ؛ زيرا خوب مىدانى كه اگر عمر اين سخن را از تو بشنود ، بىدرنگ تو را كيفر دهد .\r\nهنگامى كه على ( ع ) به خلافت رسيد ، زياد را بر فارس گمارد و او آن جا را سامان داد و دژهاى آن را پاس داشت و چون معاويه خبردار شد او را خوش نيامد و به وى نامه نوشت و او را تهديد كرد و زايش او از ابوسفيان را به دو گوشزد نمود . زياد تا نامه را خواند ، در ميان مردم به‌پا خاست و گفت : شگفتا و بس شگفتا از زاده‌ى آن زن جگرخواره كه مرا مىترساند ؛ در حالى كه ميان من و او كسى از مهاجران و انصار ، هم‌چون پسرعموى رسول\r\n\r\n","description":"","footnote":"","page_name":" 473 ","page_number":473},
  {"content":"\r\n\r\nخدا ( ص ) است . آرى ، به خدا ، اگر به من اذن ديدار دهد مرا سرخ‌رو و ترسناك و شمشيرزن خواهد يافت .\r\nچون گزارش اين ماجرا به على ( ع ) رسيد ، به وى نوشت كه اين من بودم كه تو را بدان كار گماردم و تو را شايسته مىدانم . ابوسفيان روزگارى در آرزوهاى باطل و دروغ لغزيد كه نه ميراثى را براى وى موجب مىشود و نه نسبتى را براى او پديد مىآورد . معاويه كسى است كه از پس و پيش و راست و چپ به آدمى مىتازد ، پس بپرهيز و باز هم پرهيز كن .\r\nهنگامى كه على ( ع ) كشته شد و آن داستان زياد و صلح وى رخ داد ، زياد ، مصقلة بن هبيره را فرستاد و بيست هزار درهم به او وعده داد تا به معاويه بگويد كه زياد آب و زمين فارس را خورده است و با تو به بهاى هزار هزار درهم سازش مىكند . به‌خدا ، اين گفته حقيقت باشد . اگر پرسيد : كدام گفته ؟ بگو : اين‌كه مىگويند : او زاده‌ى ابوسفيان است . مصقله چنين كرد و معاويه ديد كه بهتر است زياد را به خود وابسته كند . پس بر اين امر همداستان شدند و معاويه مردم را فرا خواند و كسانى را كه براى زياد شهادت دهند گرد آورد و در ميان آنان ابومريم بود . معاويه پرسيد : تو به چه چيزى شهادت مىدهى ؟ گفت : به اين كه ابوسفيان نزد من آمد و از من فاحشه‌اى درخواست كرد . به او گفتم : جز سميه كسى پيش من نيست . گفت : به رغم ناپاكى و مردبارگى ، حاضرش كن ، او را آوردم و با وى خلوت كرد . . . « 1 »\r\nابن‌سعد از واقدى ، ضمن نقل ماجراى عقبه‌ى اخير : مردم مدينه رهسپار حج شدند . آنان هفتاد و يك يا هفتاد و دو تن در ميان پانصد تن از اوس و خزرج بودند ، چون به مكه رسيدند بر پيامبر ( ص ) سلام دادند و حضرت براى اولين شب كوچ در مِنى با آنان قرار گذاشت كه چون چشم مردمان آرام گرفت ، در دامنه‌ى سمت راست و در پايين گردنه هم را ببينند و آنان را فرمود كه نه خفته‌اى را برخيزانند و نه چشم‌انتظار فرد غايبى باشند . پس از آن‌كه آرامش حكمفرما شد يكان‌يكان يا دو به دو ، روانه شدند ، پيش از آن‌ها\r\n\r\n\r\n","description":"","footnote":"\r\n( 1 ) . الكامل 3 / 443 .\r\n","page_name":" 474 ","page_number":474},
  {"content":"\r\n\r\nپيامبر ( ص ) همراه عباس بن عبدالمطلب بدان‌جا رسيده بود . نخستين كسى كه بر پيامبر ( ص ) نمايان شد رافع بن مالك زرقى بود ، آن‌گاه هفتاد تن و از جمله دو زن پديدار گشتند .\r\nاسعد بن زراره گويد : نخستين كسى كه سخن گفت عباس بود كه گفت : اى مردمى كه بيرون آمده‌ايد ، به‌راستى كه شما محمد را به آنچه خواستيد فرا خوانديد . محمد از گرامىترين مردم در ميان خاندان خويش است . به خدا ، هر كس از ما كه با او باشد ، وى را پاس خواهد داشت و هر كسى از ما هم كه سخن او را نپذيرفته باشد ، به دليل نسب و شرف ، از او محافظت خواهد كرد . محمد همه‌ى مردم را وازده است ، جز شما را . پس اگر نيرومند و چابك و آگاه به رزم هستيد و دشمنى همه‌ى اعراب را كه همه از يك كمان شما را هدف گرفته‌اند ، ناچيز مىشماريد ، . . . . تا آن‌جا كه گويد : اولين كسى كه دست در دست رسول خدا ( ص ) نهاد براء بن معرور بود ، گويند : ابوالهيثم بن تيهان يا اسعد بن زراره بود . آن‌گاه همه‌ى آن هفتاد نفر با حضرت دست دادند و با او پيمان بستند .\r\nپيامبر ( ص ) فرمود : موسى از ميان بنىاسرائيل دوازده پيشوا برگزيد ، پس هيچ يك از شما به دل خويش راه ندهد كه چرا ديگرى برگزيده شد ؛ چه ، اين جبرئيل است كه براى من برمىگزيند . چون آنان را برگزيد به طليعه‌داران فرمود : شما سرپرست ديگران هستيد ، چونان كه عيسى نيز سرپرستانى انتخاب كرد . چون بيعت كردند ، شيطان در ميان مردم آن گردنه فرياد زد : اى مردم اخاشب ( كوه‌هاى بلند پيرامون مكه ) ، آيا شما از محمد خبر داريد ، كه كودكانى براى نبرد با شما بر گرد او فراهم آمده‌اند ؟ عباس بن عباده كه آن شب كسى جز او با خود شمشير نداشت ، گفت : اگر دوست مىدارى ، با شمشيرهاى خود بر اهل مِنى بتازيم . حضرت فرمود : بدين كار فرمان نيافته‌ايم . پس به كاروان‌هاى خويش باز گرديد .\r\nبامدادان چون قريشيان برخاستند ، گفتند : خبر شده‌ايم كه شما ديشب با رفيق ما ديدار كرده‌ايد و هم‌پيمان شده‌ايد كه در جنگ بر ضد ما با هم باشيد . يكى از مشركان آنان برخاست و سوگند خورد كه چنين نبوده است و اطلاعى نداريم . ابن ابىّ مىگفت :\r\n\r\n","description":"","footnote":"","page_name":" 475 ","page_number":475},
  {"content":"\r\n\r\nاين نادرست است ؛ زيرا قوم من در چنين مسأله‌اى خودسرانه عمل نخواهند نكرد ، و اگر من در يثرب بودم ، قوم من جز با رايزنى من دست به چنين كارى نمىزدند . قريش از هر سو در پى ايشان افتادند و سعد بن عباده را دستگير كردند و دستش را با ريسمانى به گردن آويختند و او را مىزدند و گيسوانش را كه انبوه بود مىكشيدند ، تا وارد مكه‌اش كردند . سرانجام مطعم بن عدى و حارث بن اميه بند او را گسستند ، و آن‌گاه سوى مدينه بازگشتند . « 1 »\r\nابن ابىالحديد : ابوعبيده روايت كند كه على ( ع ) در مورد كشتن عبدالله بن خبّاب از خوارج بازجويى كرد ، و بدان اعتراف كردند . پس فرمود : گروه گروه شويد ، تا سخن شما را جداگانه بشنوم ، پس اين گونه شدند ، و هر گروه به همان سان كه ديگر گروه‌ها به قتل عبدالله بن خبّاب اعتراف كرده بودند ، لب به سخن گشودند و گفتند : همان گونه كه او را كشتيم ، تو را نيز مىكشيم . امام ( ع ) فرمود : اگر تمام مردم دنيا همين طور به قتل او اعتراف كنند ، و من توانايى آن را داشته باشم ، همه را مىكشم . سپس رو به يارانش فرمود : بر آنان بتازيد كه من اولين كسى هستم كه بر ايشان بتازم . و با ذوالفقار بارها بر آنان يورش آورد و در هر يورش چنان ضربت مىزد كه شمشيرش كج مىشد و آن‌گاه بيرون مىآمد و با زانو آن را راست مىكرد و ديگر بار حمله مىبرد ، تا اين‌كه آنان را نابود كرد . « 2 »\r\nمبّرد : چون عبّاد بن اخضر قاتل ابوبلال خارجى روبه‌روى مسجد بنىكلب كشته شد ، بدين سان كه خوارج غافلگيرانه بر او تاختند و بر او رحم نياوردند ، فرزدق گفت :\r\n و ما لكليب حين تذكر اول * و ما لكليب حين تذكر آخر \r\n« هر گاه از كليب ياد شود ، او را هيچ اولى نباشد ، و هر گاه كه از كليب ياد شود ، او را هيچ آخرى نباشد . » « 3 »\r\nابن‌اثير : به سال 75 هجرى ، صالح بن مسرّح تميمى شورش آغازيد ؛ او با انديشه‌ى\r\n\r\n\r\n","description":"","footnote":"\r\n( 1 ) . الطبقات الكبرى 1 / 171\r\n( 2 ) . شرح نهج البلاغه 2 / 282\r\n( 3 ) . الكامل فى اللغة و الادب 3 / 188 .\r\n","page_name":" 476 ","page_number":476},
  {"content":"\r\n\r\nصفريه ( گروهى از خوارج ) همسو بود و اولين كس از ميان آنان بود كه خروج كرد . « 1 »\r\nهمو : در سال 80 هجرى ، معبد بن عبدالله بن عليم جهنى كه حديث دباغ را روايت كند ، كشته شد ؛ او نخستين كسى بود كه در بصره سخن از قدر گفت و حجاج او را كشت . نيز گفته‌اند : عبدالملك وى را در دمشق به قتل رسانده است . « 2 »\r\nمسعودى : منصور اولين كسى بود كه ميان فرزندان عباس و فرزندان ابوطالب جدايى انداخت ؛ پيش‌تر خواسته‌هاى آنان يكسان بود . « 3 »\r\nابن‌اثير : يزيد بن وليد اولين كسى بود كه در روز عيد با جنگ‌افزار بيرون آمد ؛ او در ميان دو صف مسلّح نمايان شد . گفته شده كه او قدرى بوده است . « 4 »\r\nابن عبدالبر : ابوبكر بن ابىشيبه گويد : اولين حرفى كه خوارج زدند اين بود كه گفتند : على ، خون‌هاى آنان را براى ما حلال نكرده و اموالشان را براى ما حرام شمرده است ! على ( ع ) فرمود : اين سنت اهل قبله باشد . گفتند : ما اين چيزها را نمىدانيم . فرمود : عايشه ، سرآمد آن قوم است آيا قسمت كردن او را ميان خود مىخواهيد ؟ گفتند : سبحان الله ، او مادر ما باشد . فرمود : پس حرام است ؟ گفتند : آرى . فرمود : پس آنچه در باره‌ى خودش حرام است ، در باره‌ى فرزندانش نيز حرمت دارد . « 5 »\r\nابن‌اثير : از حالات باطنيه كه همان اسماعيليه هستند و در روزگار ملك‌شاه سلجوقى آنان را قرمطى مىخواندند ، اول چيزى كه نمايان شد اين بود كه هجده تن از ايشان گرد هم آمدند و در ساوه نماز عيد گزاردند ، چون شحنه‌ها خبردار شدند ، آنان را گرفتند و به بند افكندند و از آنان بازجويى كردند و سپس رهاشان ساختند ؛ اين نخستين همايش آنان بود .\r\n\r\n\r\n","description":"","footnote":"\r\n( 1 ) . الكامل 4 / 391\r\n( 2 ) . همان 456\r\n( 3 ) . مروج الذهب 4 / 224\r\n( 4 ) . الكامل 5 / 310\r\n( 5 ) . العقد الفريد 5 / 79 .\r\n","page_name":" 477 ","page_number":477},
  {"content":"\r\n\r\nسپس اذان‌گويى از اهل ساوه را در اصفهان به كيش خود فراخواندند و او نپذيرفت ، چون از او بيم سخن‌چينى بردند وى را كشتند ؛ اين نخستين كشته به دست آنان و اولين خونى بود كه بر زمين ريختند .\r\nگزارش را كه به نظام‌الملك رساندند . فرمود تا متهمان به قتل وى دستگير شوند . درودگرى به نام طاهر به اين اتهام دستگير شد . او را كشتند و مثله‌اش كردند و پايش را در بازارها كشاندند ؛ اين نخستين كشته از ميان آنان بود .\r\nآن‌گاه باطنيان نظام‌الملك را كشتند ؛ اين نخستين حيله‌ى مشهور آنان بود . گفتند : او را در برابر آن درودگر كشته‌ايم .\r\nاولين جايى كه بر آن چيره شدند و در آن سنگر گرفتند ، موضعى در « قاين » بود كه در آن گرد آمدند و جان خويش را در پناه نهادند . چون كاروانى گران از كرمان راهى قاين بود ، بر آن شبيخون زدند و به جز يك تركمانى ديگران را كشتند .\r\nبا مرگ ملك‌شاه كار آنان بالا گرفت و استوار شد ؛ پراكنده بودند و گرد هم آمدند و تا توانستند چپاول كردند و كشتند . اين رفتار را با مردمانى بسيار صورت دادند ، چندان كه اگر كسى در وقت عادى به خانه‌اش نمىرسيد ، كسانش به سوگ او مىنشستند .\r\nروزى كسى از باطنيان مؤذنى را گرفت ، و خانواده‌اش به عزاى او پرداختند . او را بر بام خانه‌اش بردند و در حالى كه نمىتوانست سخنى بگويد ، به او نشان دادند تا ببيند كه خاندانش چگونه برايش عزادارى مىكنند .\r\nبارى نيز رخ داد كه مردى به خانه‌ى دوستش رفت و پوشاك و پاىافزارها و جامه‌هايى را مشاهده كرد كه تا آن روز نديده بود . بيرون آمد و با مردم در آن باره سخن گفت ، چون جست‌وجو كردند دريافتند كه آن‌ها از آنِ كشتگان است . هنگامى كه تحقيق كردند روشن شد كه هر كس از ميان آنان گذشته ، او را گرفته و در چاه خانه افكنده‌اند . بدين ترتيب كه نابينايى را در پيرامون خانه گماشته‌اند و او از رهگذران مىخواسته تا او را به در خانه برسانند ، آن‌گاه او را مىگرفتند و مىكشتند .\r\nابوالقاسم خجندى از دست آنان گريخت و گروه انبوه مسلّحى را گرد آورد و فرمود تا\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nگودال‌هايى بكَنند و در آن آتش بيفروزند ، و باطنيان را گاه تنها و گاه گروه‌گروه در آتش افكند و مردى با نام مالك بر آن آتش‌ها گمارد .\r\nاز قلعه‌هاى آنان قلعه‌اى است در اصفهان ، و قلعه‌اى پيرامون قزوين به نام « الَموت » كه اصل آن در گويش ديلمى « آله مُوت » به معناى « آموزش عقاب » است ؛ زيرا عقابى آنان را تا آن‌جا راه نموده است . « 1 »\r\nجزرى : در سال 555 ق : مقتفى عباسى مانند پدرش مستظهر به بيمارى درد ترقوه درگذشت . از آغاز ديلميان تا كنون ، او نخستين كسى است كه به صورتى خودمختار و جداى از پادشاه ، در عراق حكمرانى كرد . از معتضد كه بگذريم ، از زمان مستنصر كه مماليك بر خلفا تحكم داشتند ، تا كنون ، او اولين خليفه‌اى است كه توانست خلافت مستقل داشته باشد و بر سپاه و ياران خود فرمان راند . « 2 »\r\nزبيرى : عمرو بن يحيى بن قمعه اولين كسى است كه سائبه « 3 » و بَحيره « 4 » را رسم\r\n\r\n\r\n","description":"","footnote":"\r\n( 1 ) . بنگريد به : نهاية الارب 26 / 351 ؛ الكامل 9 / 37\r\n( 2 ) . الكامل 11 / 256\r\n( 3 ) . در قرآن كريم : مائده 103 نيز به سنت سائبه و بحيره اشاره شده و فرموده است : خدا ( چيزهاى ممنوعى از قبيل ) بحيره و سائبه و وصيله و حام قرار نداده است ، ولى كسانى كه كفر ورزيدند ، بر خدا دروغ مىبندند و بيشترشان تعقّل نمىكنند .\r\nبراى معناى سائبه بنگريد به : لغت‌نامه‌ى فارسى ، دهخدا : در معنى آن اختلاف است بعضى گفته‌اند : ناقه‌اى است كه ده بچه‌ى ماده آورده باشد و آن را بر سر خود مىگذاشتند و سوار آن نمىشدند و موى آن را نمىچيدند و شير آن را جز مهمان كسى نمىخورد . و گفته‌اند ناقه‌اى است كه به اصنام وا مىگذاشتند و آن را به خدّام بت‌ها مىدادند و از شير آن جز ابناءالسبيل و امثال آنان كسى نمىخورد . و گفته‌اند شترى كه اولاد اولاد خود را درك كند و آن را ترك مىكردند و سوار آن نمىشدند . و گفته‌اند وقتى كه كسى از سفر دورى مىآمد يا حيوانى از مشقت يا جنگ نجات مىيافت مىگفت : هى سائبة . يا هنگامى كه يكى از مهره‌هاى پشت يا استخوانى را از پشت حيوان در مىآوردند و در اين صورت آن را سوار نمىشدند و از آب و علف منعش نمىكردند و گويا اين نوعى از نذرهاى آنان هنگام بازگشت از سفر و شفا از مرض بود . و گفته‌اند ناقه‌اى كه ترك شود براى آن‌كه با آن حج به جاى آرند .\r\n( 4 ) . براى معناى بحيره بنگريد به : منتهى الارب ( ب ح ر ) 1 / 56 : ناقه و گوسپند كه جاهليت هر گاه ده بطن مىزاد گوش آن را شكافته سر مىدادند تا برود و بچرد هر جا كه خواهد و چون مىمرد گوشت آن را مردان خوردندى و به خوردن زنان ندادندى ، يا آن‌كه آن را به دشبان مىگذاشتند ، يا آن‌كه در بطن پنجم اگر نر مىزاد آن نر را ذبح كردندى و اگر ماده مىزاد گوش آن مىشكافتند و شير و سوارى آن برخودها حرم مىكردند و بعد مردن آن گوشت وى را بر زنان حلال كردندى ، يا به معنى بچه‌سائبه است كه ماده پيدا شود . . . ، يا گوسپندى باشد كه چون پنج بطن مىزاد گوش آن را شكافته و رها مىكردند ، و نيز به معنى ماده‌ى بسيارشير . .\r\n","page_name":" 479 ","page_number":479},
  {"content":"\r\n\r\nكرد . « 1 »\r\nنيز گويد : اولين كسى كه حرمت ماه‌ها را جابه‌جا كرد سرير بن ثعلبة بن حارث بن مالك بن كنانه يعنى پدر هند مادر كلاب بن مرة بود .\r\nبا مرگ سرير ، پس از وى برادرزاده‌اش قِلمّس به اين كار پرداخت ؛ نام وى عدى بن عامر بود . اين كار در نسل وى ادامه يافت و آخرين كس از ايشان كه به خود اجازه داد حرمت ماه‌ها را به تأخير اندازد ، جنادة بن عوف بن امية بن قلع بن عبّاد بن حذيفة بن عبد بن فقيم بن قلمس بود « 2 » .\r\nهمو : شفاء دختر هاشم در پيوند همسرى هاشم بن عبدالمطلب بود كه عبديزيد بن هاشم معروف به « محض » را زاييد . « محض » كسى است كه از پيوند پسرعمو و دخترعمو زاده شود .\r\nعلى بن ابىطالب ( ع ) نخستين فرزندى است كه در پى ازدواج دو هاشمى به دنيا آمده است . « 3 »\r\nگويد : عبدالملك خشمگين شد و به هشام بن اسماعيل كارگزارش در مدينه و پدر همسرش ام‌هشام نامه نوشت كه فرزندان على را بشوران تا على بن ابىطالب را ناسزا گويند ، و فرزندان زبير را برانگيز تا عبدالله بن زبير را سرزنش كنند .\r\nچون نامه‌اش رسيد ، علويان و زبيريان از اين كار سر باز زدند و وصيت‌هاى خود را نوشتند . پس يكى از خواهران دانا و خردمند هشام نزد او رفت و گفت : اى هشام ، آيا تا آن\r\n\r\n\r\n","description":"","footnote":"\r\n( 1 ) . نسب قريش 8\r\n( 2 ) . همان 13\r\n( 3 ) . نسب قريش 16 .\r\n","page_name":" 480 ","page_number":480},
  {"content":"\r\n\r\nباشى كه خاندانش را به دست خويش به ورطه‌ى نابودى افكنى ؟ در اين كار به اميرالمؤمنين باز گرد . گفت : اين كار را نكنم . گفت : اگر ناگزير بايد كارى بكنى ، پس علويان را بفرما تا زبيرىها را ناسزا گويند و زبيريان را فرمان ده تا علويان را دشنام دهند . گفت : همين را خواهم كرد . اين برنامه مردم را نيز خوش آمد و برايشان آسان‌تر بود .\r\nاولين كسى كه اين كار را از او خواستند ، حسن بن حسن بود كه نازك بدن بود و جامه‌ى كتانى نازكى نيز بر تن داشت . هشام به او گفت : زبيريان را ناسزا گو . گفت : آنان خويشاوندىيى دارند كه به ريشه‌هاى آن پايبند هستم و آن عهد و پيمان را پاس مىدارم . هشام به نگهبان خود گفت : بزن او را . پس يك تازيانه از بالاى لباس به او زد و همان بر پوستش نشست و آن را دريد و خون تا پاهايش و از آن‌جا تا سنگ‌هاى مرمر روانه شد . ابوهاشم ابن محمد بن حنفيه برخاست و گفت : اى امير ، من به جاى او اين خواسته‌ى تو را در باره‌ى خاندان زبير اجرا مىكنم . پس به ناسزاگويى آنان پرداخت . « 1 »\r\nزبيرى گويد : فرزندان سبّاق بن عبدالدار كه شمارشان بسيار بود ، اولين كسانى بودند كه در مكه به تجاوز پرداختند و سرانجام به نابودى افتادند . « 2 »\r\nهمو : وجَز بن غالب خزاعى ( پدربزرگ مادرى وهب بن عبدمناف كه جدّ پيامبر ( ص ) بود ) اولين كسى است كه به پرستش ستاره‌ى شَعرا پرداخت . وى مىگفت : شعرا عرض آسمان را مىپيمايد ، و من در پهنه‌ى آسمان ، هيچ شىء و خورشيد و ماه و ستاره‌اى را نمىبينم كه عرض آن را اين سان بپيمايد . عرب شَعرا را « عبور » مىنامد ؛ زيرا از آسمان مىگذرد و عبور مىكند .\r\nوجَز يادشده همان ابوكبشه است كه قريش رسول خدا ( ص ) را به دو منسوب مىكنند . عرب بر اين پندار است كه هيچ كس جز به دليل تعلقّات نژادى دست به كارى نمىزند ؛ پس چون پيامبر ( ص ) به ستيز با آيين قريش برخاست ، گفتند : مسبّب اين ماجرا ابوكبشه است كه با پرستش شعرا به مخالفت با مردم پرداخته بود . ابوكبشه سرورى\r\n\r\n\r\n","description":"","footnote":"\r\n( 1 ) . نسب قريش 47\r\n( 2 ) . همان 256 .\r\n","page_name":" 481 ","page_number":481},
  {"content":"\r\n\r\nخزاعه را داشت . آنان با اين بيان نمىخواهند بگويند كه پيامبر كوتاهى كرده است ، بلكه بر آنند تا او را در اين رفتار شبيه ابوكبشه بشمارند و بگويند كه وى نيز همانند ابوكبشه از در مخالفت با ديگران در آمده است . « 1 »\r\nزبيرى : عمرو بن حريث مخزومى اولين كس از قريش بود كه در كوفه سرمايه‌اى به هم زد . وى گنجينه‌ى نخيرجان را از سائب بن اقرع خريدارى كرد و از آن رهگذر سود هنگفتى برد . او زمامدارى كوفه را بر عهده داشت و فرزندان وى در آن‌جا زندگى مىكردند . « 2 »\r\nهمو : سويد بن هرمى بن عامر بن مخزوم اولين كسى كه در مكه از مردم با شير پذيرايى كرد . « 3 »\r\nنيز گويد : از فرزندان عبد بن ابىقيس بن عبد ودّ عامرى ، عمرو بن عبد است كه او را « ذوالثدى » ( داراى سينه‌ى ستبر ) مىگفتند . وى شهسوار قريش بود و اولين كسى بود كه از خندق گذشت . شاعر گويد :\r\n عمرو بن عبد كان اول فارس * جزع المذاد و كان فارس يَليَل \r\n« عمرو بن عبد اولين شهسوارى بود كه از مذاد ( نام جايى كه در آن خندق كنده بودند ) گذر كرد . او چابكسوار يَليَل ( دشتى در نزديكى بَدر ) بود . » « 4 »\r\nگويم : از اين سخن دانسته مىشود كه وى به دليل انتساب به پدر پدربزرگش ، به عمرو بن عبد ودّ ، شهرت يافته است . اما در جايى ديگر نديدم كه براى او لقب « ذوالثدى » را به كار برند .\r\nدينورى ، پس از نقل ماجراى فراخوان مردم از سوى اميرالمؤمنين ( ع ) براى نبرد با شاميان : پس بيشتر مردم فراخوان وى را براى راهى شدن پذيرفتند ، جز ياران ابن‌مسعود و\r\n\r\n\r\n","description":"","footnote":"\r\n( 1 ) . همان 261\r\n( 2 ) . نسب قريش 333\r\n( 3 ) . همان 342\r\n( 4 ) . همان 422 .\r\n","page_name":" 482 ","page_number":482},
  {"content":"\r\n\r\nعبيده سلمانى و ربيع بن خثيم . بدين سان امير مؤمنان پرچمى برايش فراز آمد و اين نخستين پرچمى بود كه در كوفه فراز مىشد تا ربيع با آن راهى پيكار در مرزها شود . « 1 »\r\nواقدى : اولين كسى كه در بدر براى مشركان شتر كشت ابوجهل بود ؛ وى در « مَرّ الظهران » ده شتر نحر كرد و پس از او امية بن خلف در « عُسفان » نه شتر و سرانجام سهل بن عمرو در « قَديد » ده شتر قربانى كردند . « 2 »\r\nمبرّد : مهلب در هنگام رويارويى با خوارج به سخنرانى پرداخت و گفت : اى مردم ، شما كيش اينان را مىشناسيد و مىدانيد كه اگر بر شما چيره شوند در دينتان فتنه‌گرى مىكنند ، و خونتان را مىريزند ، پس بر همان چيزى كه على بن ابىطالب با نخستين كسان ايشان جنگيد ، شما نيز با آنان به جنگ برخيزيد . « 3 »\r\nابن ابن‌الحديد ، از نوشته‌ى هاشم و عبدشمس به ابن ابىرؤبه دباس : اولين كسى كه پسران هاشم از پسران عبدشمس كشتند ، عفيف بن ابى العاص بن اميه بود كه حمزة بن عبدالمطلب وى را كشت . « 4 »\r\nمسعودى : و اصل بن عطاء به سال 231 ق . درگذشت . معتزله به دو نامور شده‌اند . وى نخستين كسى بود كه سخن از « منزلة بين المنزلين » به ميان آورد ؛ بدين معنى كه فاسق مسلمان نه مؤمن است و نه كافر . « 5 »\r\nابن عبدربه : پس از روزگار على ( ع ) ، اولين كس از ميان خوارج كه شورش آغاز كرد ، حوثره اقطع بود كه وقتى معاويه در كوفه بود ، او سوى نخيله رفت و گروهى پيرامون وى گرد آمدند . چون امام حسن ( ع ) رو سوى مدينه آورد و پاى در راه نهاد ، معاويه از امام خواست تا نبرد با آنان را عهده‌دار شود . امام حسن ( ع ) فرمود : به خدا\r\n\r\n\r\n","description":"","footnote":"\r\n( 1 ) . الاخبار الطوال 165\r\n( 2 ) . المغازى 1 / 144\r\n( 3 ) . الكامل فى اللغة و الادب 3 / 227\r\n( 4 ) . شرح نهج البلاغه 15 / 232\r\n( 5 ) . مروج الذهب 4 / 22 .\r\n","page_name":" 483 ","page_number":483},
  {"content":"\r\n\r\nسوگند ، من از تو دست كشيدم تا خون مسلمانان را پاس دارم . گمان نمىكنم كه اين كار از من برآيد . چگونه با اين گروه بجنگم كه جنگ با تو سزاوارتر است ؟ چون پاسخ به معاويه رسيد گروهى را كه بيشتر آن از كوفيان بودند ، گسيل داشت و پدر حوثره را گفت : راهى شو و خود شرّ فرزندت را از سر من كوتاه كن . ابوحوثره سوى وى رفت و او را به بازگشت فرا خواند و او نپذيرفت . پدر گفت : پسرت را با خود آورده‌ام تا شايد دلت به حال او رحم آيد . گفت : اى پدر ، من بيش از آن كه دلتنگ پسرم باشم ، شيفته‌ى ضربتى هستم كه در پى آن بر پشته‌اى از نيزه‌ها فرو افتم ! و چون به كوفيان نگريست ، گفت : اى دشمنان خدا ، شما تا ديروز با معاويه مىجنگيديد تا پايه‌هاى سلطنت او را فرو ريزيد ، امروز اما براى تقويت همان كس در ركابش مىجنگيد ؟ آن‌گاه اين شعر را بر زبان راند و بر آنان تاخت :\r\n احمل على هذى الجموع حوثرة * فعن قريب ستنال المغفرة \r\n« اى حوثره ، بر اين جمع بتاز كه به‌زودى به بخشش دست خواهى يافت . »\r\nسپس مردى از طىّ بر او يورش آورد و او را كشت . « 1 »\r\nطبرى : عمرو بن عاص با جماعتى از مصريان به دربار معاويه آمد و آنان را گفت : بنگريد كه چون بر پسر هند وارد شديد ، بر او به خلافت سلام ندهيد كه او اين كار را از شما بزرگ مىشمارد ، و تا مىتوانيد او را سبك كنيد . هنگامى كه به دربار او رسيدند ، معاويه به دربانانش گفت : من اين ابن‌نابغه را مىشناسم كه مرا در ميان قوم خود خوار و كوچك كرده است ؛ مراقب باشيد كه تا همراهانش وارد شدند ، در حد توان آنان را بيازاريد ؛ چندان كه هيچ مردى از آنان سراغ من نيايد جز آن‌كه بر جان خويش بيمناك باشد .\r\nاولين كسى كه آمد مردى از مصريان به نام ابن‌خياط بود ، كه با صدايى لرزان از در درآمد و گفت : سلام بر تو اى رسول خدا ، و در پى او مردمان همين كار را كردند . چون بيرون آمدند ، عمرو به آنان گفت : خدا لعنتتان كند ، من شما را از اين كه وى را به\r\n\r\n\r\n","description":"","footnote":"\r\n( 1 ) . العقد الفريد 1 / 181 .\r\n","page_name":" 484 ","page_number":484},
  {"content":"\r\n\r\nفرمانروايى سلام دهيد ، باز داشتم ، اما شما به پيامبرى بر او درود فرستاديد ! « 1 »\r\nهمو : جذيمه از نيك‌انديش‌ترين و دورتازترين شاهان عرب بود ؛ وى نخستين كسى بود كه پادشاهى عراق برايش فراهم آمد و عرب را به آن سرزمين پيوند داد و با سپاهيان جنگيد . وى دچار پيسى بود ، اما عرب‌ها از اين‌كه او را بدان نسبت دهند بيم داشتند ؛ بنابراين وى را « جذيمه‌ى وضّاح » ( خوبرو ) يا « ابرش » ( كك‌مكى ) خوانده‌اند .\r\nمنزلگاه‌هاى او ميان حيره و انبار و بقّه و هيت و پيرامون آن و عين‌التمر و اطراف برّ تا غمير و قطقطانه و خفيه و پس از آن بود . « 2 »\r\nابن‌قتيبه : وهب گويد : كسى كه در باره‌ى خدا با ابراهيم محاجّه كرد ، نمرود بن كنعان بود . وى نخستين كسى بود كه خودكامگى و سركشى و چپاول كرد و سنّت ناروا نهاد و اولين كسى بود كه تاج بر سر گذاشت و به نجوم پرداخت و در ستارگان نگريست و بر همان پايه راه پيمود و خداوند او را با پشه‌اى كه در بينىاش فرو شد و چهل سال بدان گرفتار بود ، از پاى در آورد . « 3 »\r\nابن‌كلبى : از ابوباسل طائى ، از عمويش كه گفت : قبيله‌ى طىّ بتى به نام « فُلس » داشتند كه آن را به سان تنديس انسانى ، در ميان كوه محل سكونت خود به نام « اجا » نهاده بودند و آن را مىپرستيدند و سراغ آن مىرفتند و قربانىهاى خويش را در پيشگاهش سر مىبريدند . هر بيمناكى كه نزدش مىآمد اندوه از دل مىزدود ، و هر رانده‌شده‌اى كه به آن پناه مىبرد بخشيده مىشد . بنىبولان حافظان آن بودند و بولان همان كسى است پرستش او را آغازيد . آخرين نگهبان وى از ميان ايشان مردى به نام صيفى بود كه شترى از كلبيان بنىعليم متعلق به زن همسايه‌ى مالك بن كلثوم شمحى را كه از شريفان بود ، فرارى داد و آن را تا فضاى پيش روى « فلس » راند . زن همسايه سراغ مالك رفت و او را خبر داد كه شترش را فرارى داده‌اند ، مالك بر اسبى برهنه نشست و\r\n\r\n\r\n","description":"","footnote":"\r\n( 1 ) . تاريخ الامم و الملوك 5 / 330\r\n( 2 ) . تاريخ الامم و الملوك 1 / 613\r\n( 3 ) . المعارف 31 .\r\n","page_name":" 485 ","page_number":485},
  {"content":"\r\n\r\nنيزه بر كف گرفت و در پى او روانه شد و او را نزد « فلس » يافت و به وى گفت : شتر همسايه‌ام را رها كن . شتر از آن خداى تو است . گفت : راهش را بگشاى . گفت : آيا به خداى خويش خيانت كنى ؟ پس نيزه‌اى سوى شتر افكند و ريسمانش را دريد و آن را به صاحبش برگرداند . نگهبان سوى « فلس » رفت و رجزخوان گفت :\r\n يا رب إن مالك بن كلثوم * أخفرك اليوم بنابٍ علكوم\r\nو كنت قبل اليوم غير مغشوم \r\n« اى خداى من ، مالك بن كلثوم امروز با ماده‌شترى راست‌قامت به تو خيانت كرد ، در حالى كه تا پيش از امروز ، هيچ ستمى بر تو نرفته بود . »\r\nعدى پسر حاتم طائى كه همان روز در پيشگاه « فلس » قربانى كرده بود ، با گروهى نشسته ، از داستان مالك سخن مىگفتند . عدى نگران شد و گفت : بنگريد كه امروز چه بر سر او مىآيد ! روزى چند سپرى شد و هيچ اتفاقى نيفتاد . پس عدى پرستش فلس را وانهاد و مسيحى شد و چون خداوند اسلام را آورد ، به اسلام گرويد .\r\nمالك اولين كسى بود كه آن را خوار كرد ، و پس از آن هر گاه نگهبان ، چيزى را به سوى فلس مىراند از او مىستاندند .\r\nفلس تا زمان دعوت پيامبر ( ص ) به اسلام پرستش مىشد ، و پس از آن ، پيامبر ( ص ) على ( ع ) را فرستاد و او آن را در هم كوبيد و دو شمشير با نام‌هاى « مخذَم » و « رَسوب » را كه حارث بن ابىشمّر غسانى پادشاه غسّان به آن آويخته بود ، برداشت و نزد پيامبر ( ص ) آورد كه حضرت خود از آن استفاده مىكرد و سپس آن را به على ( ع ) داد و اين همان شمشيرى بود كه همواره آن را با خود داشت . « 1 »\r\nهمو ، از ابن‌عباس : پيامبر ( ص ) فرمود : آتشى در برابر من افروخته شد و مردى كوتاه‌قد و سرخابى را در آن ديدم كه چوبى آتشين را با خود مىكشيد . پرسيدم : اين كيست ؟ گفته شد : عمرو بن لحى اولين كسى كه بحيره و وصيله و سائبه « 2 » را رسم كرد و\r\n\r\n\r\n","description":"","footnote":"\r\n( 1 ) . الاصنام 59\r\n( 2 ) . براى آشنايى با معناى بحيره و سائبه بنگريد به پاورقى صفحه‌ى 462 ، اما وصيله عبارت از شتر ماده‌اى است كه ده شكم در پى يكديگر زايد ، و گوسپند كه هفت بطن دو دو ، بچه ماده در پى يكديگر آرد . منتهى الارب ( و ص ل ) 2 / 1321 .\r\n","page_name":" 486 ","page_number":486},
  {"content":"\r\n\r\nآيين ابراهيم را دگرگون كرد و عرب را به بت‌پرستى فرا خواند . « 1 »\r\nنيز گويد : اولين كسى كه « هُبَل » را نصب كرد خزيمة بن مدركة بن الياس بن مضر بود ؛ از همين رو ، آن بت را « هبل خزيمه » نام داده بودند . « 2 »\r\nابن‌اثير : وحشى قاتل حمزه اولين كسى است كه براى ميگسارى تازيانه خورد ؛ او نخستين كسى بود كه در شام جامه‌ى پرند زرد بر تن كرد . « 3 »\r\nفيروزآبادى : مصطلِق لقب جذيمة بن سعد بن عمرو بود ، كه چون آوازى خوش داشت او را چنين ناميدند . وى اولين كس در خزاعه بود كه چنين ناميده شد . « 4 »\r\nعلامه حلى : ابن‌عقده گويد : حارث بن ابىرسن اودى نخستين كسى است كه تشيع را در دل‌هاى بنىاود انداخت . « 5 »\r\nخطيب بغدادى : اولين كسى كه عهده‌دار قضاوت براى عباسيان شد ، حجاج بن ارطاة بود و همو اولين كسى است كه وقتى قاضى بصره بود ، رشوه ستاند . « 6 »\r\nبلاذرى : عمرو بن مرّه جهنى اولين كسى بود كه قضاعه را به يمن منسوب كرد و برخى از بلوىها گفتند :\r\n ايا اخوتى لاترغبوا عن ابيكم * و لاتهلكوا فى لجة لجّها عمرو \r\n« اى برادرانم ، از پدر خويش رويگردان نشويد ، و در دامى كه عمرو براى شما تنيده است ، به نابودى نيفتيد » .\r\n قضاعة كان ينسب من معد * فلجّ بها السفاهة و الضرار \r\n\r\n\r\n","description":"","footnote":"\r\n( 1 ) . همان 59\r\n( 2 ) . همان 28\r\n( 3 ) . الكامل 2 / 251\r\n( 4 ) . القاموس المحيط ( ص ل ق ) 1 / 901\r\n( 5 ) . خلاصة الاقوال 123\r\n( 6 ) . تاريخ بغداد 2 / 228 .\r\n","page_name":" 487 ","page_number":487},
  {"content":"\r\n\r\n فان تعدل قضاعة عن معد * تكن تبعا و للتبع الصغار\r\nأزنّيتم عجوزكم و كانت * حصانا لايشمّ لها خمار\r\nو كانت لو تناولها يمان * للاقى مثل ما لاقى يسار\r\nو اكره ان تكون شعار قومى * لذى يمن اذا ذعرت نذار \r\n« قضاعه نسب خويش را از معد مىگرفت ، اما اين خاندان غرق در سبك‌خردى و بدنهادى شد . اگر قضاعه از معد و انتساب به آن رخ برتابد ، پيرو ديگران خواهد شد و دنباله‌روى سرآغاز زبونى است . آيا شما به پيرزنى تعرض كرده‌ايد كه پيش‌تر پاكدامنى بوده و بويى از خيانت آنان نبرده است و اگر دست يكى از يمنىها به سويش دراز مىشده ، سرنوشت شومى چون « يسار » مىيافته است و خوش ندارم كه شعار طايفه‌ى من نزد يمنيان وحشت‌زده « نذار » باشد » . « 1 »\r\nهمو : امرؤ القيس بن عمرو بن امرؤ القيس بن عمرو بن عدى بن نصر را « محرق » مىناميدند ؛ او نخستين كسى بود كه با آتش ديگران را مجازات كرد . او از « لَخم » بود و از شاهان حيره به شمار مىرفت .\r\nعمرو بن هند هم كه بنىتميم را سوزانده بود ، محرق ناميدند . « 2 »\r\nشيخ طوسى : تلعكبرى از قول ابن‌همام گويد : شريعى از ياران امام هادى ( ع ) و امام عسكرى ( ع ) اولين كسى بود كه براى خود مدعى مقامى شد كه نه خدا برايش نهاده بود و نه شايستگى آن را داشت . او بر خدا و حجت‌هاى الهى دروغ بست و به آنان نسبت‌هايى دور و ناروا داد . پس شيعيان وى را نفرين كردند و از وى بيزارى جستند و نامه‌ى امام مبنى بر لعنت او و بيزارى از وى انتشار يافت .\r\nتلعكبرى گويد : آن‌گاه سخن كفرآلود و الحادى وى نمايان شد . همه‌ى اين مدعيان بر امام دروغ بسته و ادعاى نمايندگى ايشان را داشتند و با اين سخن ، سست‌عنصران را سوى خود فرا مىخواندند . فرجام كار آنان چونان كه از شلمغانى و همگنان وى مشهور\r\n\r\n\r\n","description":"","footnote":"\r\n( 1 ) . انساب الاشراف 1 / 15\r\n( 2 ) . همان 28 .\r\n","page_name":" 488 ","page_number":488},
  {"content":"\r\n\r\nاست ، به سخن حلّاجيه كشيده شد . « 1 »\r\nبلاذرى : چون ابوجندل بن سهيل بن عمرو اسلام آورد ، پدرش او را به بند افكند ، اما هنگامى كه پيامبر ( ص ) به حديبيه آمد و مردم سرگرم بودند ، ابوجندل با زنجير در پا خدمت پيامبر ( ص ) رسيد و از قريش خواست تا همانند پيمانى كه با آنان دارند ، در مورد وى نيز عمل گردد و اين عهد نوشته شود . پدرش برخاست و بر صورتش سيلى نواخت و ابوجندل فرياد زد : اى جماعت مسلمان ، مشركان مىخواهند با من فتنه كنند .\r\nميان ايشان عهدى بود كه مسلمانان هر كسى از آنان را كه بدانان مىگرويد ، بازپس گردانند . سهيل بن عمرو گفت : اى محمد ، اين نخستين مورد از عهدى است كه با تو بسته‌ايم . پيامبر ( ص ) پس از آن‌كه حويطب بن عبدالعزى و مكرز بن حفص به ابوجندل پناه دادند و ضمانت كردند كه پدرش او را آزار ندهد ، وى را باز پس داد و فرمود : اى ابوجندل ، شكيبا باش و صبر پيشه كن ، كه خدا تو را خواهد رهانيد . عمر گفت : چرا اين فرد كه به قريش دهيم ، و در اين كار كه تو كرده‌اى به خوار شدن تن دهيم ؟ پيامبر ( ص ) فرمود : ما براى كارى با آنان عهد بسته‌ايم ، و پيمان‌شكنى از آيين ما نيست .\r\nابواليقظان گويد : چون روزگار خلافت عمر شد ، ابوجندل با شمارى ديگر شراب‌خوارى كرد و فرمانده آنان خواست تا آنان را تازيانه زند . گفتند : اينك دشمن يورش آورده است ؛ اگر كشته شديم كه شرّ ما كنده و كارمان ساخته است و اگر زنده مانديم ، بر ما حدّ جارى كن . اما در جنگ همگى كشته شدند . « 2 »\r\nزبير بن بكّار از قول هشام بن عروه گويد : نخستين واژه‌اى كه عبدالله بن زبير در كودكى درست تلفظ كرد ، كلمه‌ى ( السيف ) به معناى « شمشير » بود كه از زبانش نمىافتاد . پدرش زبير هر گاه اين كلمه را از او مىشنيد مىگفت : روزى و روزگارى تو را با آن كارها باشد ! « 3 »\r\n\r\n\r\n","description":"","footnote":"\r\n( 1 ) . الغيبة 397\r\n( 2 ) . انساب الاشراف 1 / 220\r\n( 3 ) . البداية و النهاية 8 / 340 .\r\n","page_name":" 489 ","page_number":489},
  {"content":"\r\n\r\nگويم : ابن‌بكّار از اين دروغ‌ها در باره‌ى جدّش ابن‌زبير بسيار گفته است . از جمله اين‌كه وى در فاصله‌ى يك هفته هم در مكه و هم در مدينه حضور دارد و چيزهايى از اين قبيل .\r\nابن‌دُريد : بنىسبّاق اولين كسانى بودند كه در مكه دست به تجاوز زدند و به هلاكت افتادند . « 1 »\r\nهمو : نخستين كسى كه عبدشمس ناميده شد سبأ بن يشجب بن يعرب بن قحطان بود . شمس نام بتى باستانى است .\r\nدر سيره گويد : او را سبأ ناميده‌اند ؛ زيرا اولين كس از اعراب بود كه به اسارت رفت ( سُبى : به اسارت رفت ) . « 2 »\r\nاز انس : چون مردم يمن آمدند ، پيامبر ( ص ) فرمود : مردم يمن سوى شما آمده‌اند ؛ آنان نخستين كسانى بودند كه مصافحه را به ميان آن مردمان آوردند . « 3 »\r\nابن‌هشام : ابن‌اسحاق گويد : عمرو بن حارث بن مضاض جرهمى گويد : هنگامى كه كنانه و خزاعه آنان را از مكه بيرون راندند ، وى بكر و غبشان و شهروندان مكه را كه پس از آن خواهند آمد ، ياد كند و گويد :\r\n يا ايها الناس سيروا إن قصركم * أن تصحبوا ذات يوم لاتسيرونا\r\nحثوا المطى و أرخوا من أزمتّها * قبل الممات و قضّوا ما تقضّونا\r\nكنا اناسا كما كنتم فغيّرنا * دهر فأنتم كما كنّا تكونونا \r\n« اى مردم ، راهى شويد كه روزى فرجام شما آن خواهد بود كه هيچ از جايى به جايى نكوچيد . اينك پيش از آن‌كه بميريد ، بر مركب‌ها نهيب زنيد و زمام آن‌ها سست كنيد و آنچه ما پشت سر نهاده‌ايم شما نيز پشت سر نهيد كه ما نيز چون شما مردمانى بوديم ؛ ولى روزگار ما را دگرگون ساخت ؛ شما نيز همان سان خواهيد\r\n\r\n\r\n","description":"","footnote":"\r\n( 1 ) . الاشتقاق 91\r\n( 2 ) . جمهرة اللغة 2 / 832\r\n( 3 ) . سنن ابىداوود 2 / 521 ؛ التمهيد 12 / 246 .\r\n","page_name":" 490 ","page_number":490},
  {"content":"\r\n\r\nشد كه ما بوده‌ايم » .\r\nابن‌هشام گويد : يكى از دانايان اين شعر را برايم خوانده و افزوده‌اند كه اين نخستين شعرى است كه در ميان عرب سروده شده و آن را بر سنگ‌نبشته‌اى در يمن يافته‌اند و نامى از سراينده‌اش نبرده‌اند . « 1 »\r\nابوداوود ، از ابو زرعه : چند تن در مدينه نزد مروان آمدند و از او شنيدند كه پيرامون نشانه‌هاى رستاخيز سخن مىگويد كه نخستين نشانه دجّال است . من داستان را براى عبدالله بن عمر بازگفتم . گفت : چيز مهمّى نگفته است . از پيامبر ( ص ) شنيدم كه مىفرمود : نخستين نشانه‌اى كه نمايان شود برآمدن خورشيد از مغرب يا بيرون آمدن دابّه در چاشتگاهان است . گمان كنم كه اولين چيز برآمدن آفتاب از باختر باشد . « 2 »\r\nهمو ، از ابن‌مسعود : پيامبر ( ص ) فرمود : اولين كاستى كه در بنىاسرائيل پديدار شد اين بود كه هر گاه مردى با ديگرى روبه‌رو مىشد مىگفت : اى فلانى ، از خدا بترس و كارى را كه مىكنى وابگذار كه بر تو روا نباشد و چون فردا او را مىديد ، حتى اگر هم‌خور و هم‌نوش و هم‌نشين او بود ، وى را از اين كار باز نمىداشت . اين گونه بود كه خداوند دل‌هاى آنان را از هم گسست . و فرمود :     لُعِنَ الَّذِينَ كَفَرُوا مِنْ بَنِي إِسْرائِيلَ عَلى لِسانِ داوُدَ وَ عِيسَى ابْنِ مَرْيَمَ ذلِكَ بِما عَصَوْا وَ كانُوا يَعْتَدُونَ ( 78 ) كانُوا لا يَتَناهَوْنَ عَنْ مُنكَرٍ فَعَلُوهُ لَبِئْسَ ما كانُوا يَفْعَلُونَ ( 79 ) تَرى كَثِيراً مِنْهُمْ يَتَوَلَّوْنَ الَّذِينَ كَفَرُوا لَبِئْسَ ما قَدَّمَتْ لَهُمْ أَنْفُسُهُمْ أَنْ سَخِطَ اللَّهُ عَلَيْهِمْ وَ فِي الْعَذابِ هُمْ خالِدُونَ ( 80 ) وَ لَوْ كانُوا يُؤْمِنُونَ بِاللَّهِ وَ النَّبِيِّ وَ ما أُنْزِلَ إِلَيْهِ مَا اتَّخَذُوهُمْ أَوْلِياءَ وَ لكِنَّ كَثِيراً مِنْهُمْ فاسِقُونَ ( 81 )     « 3 » « از ميان فرزندان اسرائيل آنان كه كفر ورزيدند ، به زبان داوود و عيسى بن مريم نفرين شده‌اند ؛ از آن رو كه عصيان ورزيده و تجاوز مىكردند . يكديگر را از كار زشتى كه مرتكب آن مىشدند بازنمىداشتند . راستى چه بد بود آنچه مىكردند . بسيارى از آنان را\r\n\r\n\r\n","description":"","footnote":"\r\n( 1 ) . السيرة النبوية 1 / 116\r\n( 2 ) . سنن ابىداوود 4 / 191\r\n( 3 ) . مائده 78 تا 81 .\r\n","page_name":" 491 ","page_number":491},
  {"content":"\r\n\r\nمىبينى كه با كسانى كه كفر ورزيده‌اند دوستى مىكنند . راستى چه زشت است آنچه براى خود پيش فرستادند كه خدا بر ايشان خشم گرفت و پيوسته در عذاب مىمانند . و اگر به خدا و پيامبر و آنچه كه به سوى او فرود آمده ايمان مىآوردند ، آنان را به دوستى نمىگرفتند ، ليكن بسيارى از ايشان نافرمانند » . « 1 »\r\nهمو ، از براء بن عازب : مردى يهودى را كه چهره‌اش را با ذغال سياه كرده و همانطور وى را مىگرداندند ، نزد پيامبر ( ص ) آوردند . آن مرد از آنان پرسيد : حدّ زناكار در كتاب شما چيست ؟ پاسخ را به مردى از ميان خويش حوالت دادند . آن‌گاه پيامبر ( ص ) از آن مرد پرسيد : حد زناكار در كتاب شما چيست ؟ او گفت : سنگسار ؛ ولى چون زنا در ميان اشراف ما نمايان شد ، خوش نداشتيم كه شريف از مجازات رهايى يابد و تنها بر زيردستان حدّ جارى شود ؛ پس اين كيفر را در ميان خويش ناديده گرفتيم .\r\nآن‌گاه پيامبر ( ص ) دستور داد و او را سنگسار كردند و فرمود : بار الها ، به‌راستى من نخستين كسى باشم كه آنچه را از كتاب تو ميرانده‌اند ، زنده كردم . « 2 »\r\nحموى : نضر بن شميل از اهل سنت بود و نخستين كسى بود كه اين كيش را در خراسان و مرو نمايان كرد . او از خليل دانش آموخت و چون زندگى در بصره بر او سخت آمد ، راه خراسان را در پيش گرفت . هنگام ترك بصره ، حدود سه هزار تن از محدثان و فقيهان و زبان‌شناسان و نحويان و اديبان او را بدرقه كردند ، ولى او رو به آنان گفت : اگر هر روز در نزد شما يك كلوچه‌ى باقلا مىيافتم ، هرگز شما را رها نمىكردم . آن‌گاه راهى مرو شد و در آن‌جا ثروتى به هم زد . « 3 »\r\nصاحب سنن گويد : مُحلّم بن جثامه ليثى مردى از اشجع را بكشت و اين اولين جايى بود كه پيامبر ( ص ) حكم به ديه فرمود . عيينه كه از غطفان بود در خونخواهى مرد اشجعى سخن گفت و اقرع حابسى كه از خِندَف بود ، از محلّم دفاع كرد ، و بدين سان\r\n\r\n\r\n","description":"","footnote":"\r\n( 1 ) . سنن ابىداوود 4 / 213\r\n( 2 ) . همان 263\r\n( 3 ) . معجم الادباء 6 / 2758 .\r\n","page_name":" 492 ","page_number":492},
  {"content":"\r\n\r\nبگومگو در ميان آنان فزونى گرفت . پيامبر ( ص ) پرسيد : اى عيينه ، آيا ديه را نمىپذيرى ؟ گفت : نه ، مگر پس از آن‌كه زنان او را نيز چون زنان خودمان به عزا بنشانم . پس نزاع و چانه‌زنى بالا گرفت . پيامبر ( ص ) فرمود : اى عيينه ، آيا ديه را قبول ندارى ؟ عيينه باز همان سخن را تكرار كرد ، تا اين كه مردى از بنىليث برخاست و گفت : اى رسول خدا ، براى كارى كه اين مرد در آغاز اسلام كرد ، هيچ مثالى نيافتم جز آن كه بگويم : گله‌اى كه به آبشخور در آيد و اولين گوسفندانش را بزنند ، همه‌شان بگريزند ، پس امروز سنتى بگذار و فردا آن را تغيير بده . پيامبر ( ص ) كه آن زمان در يكى از سفرهايش بود ، فرمود : پنجاه تا در همين سفر ، و پنجاه تا ، چون به مدينه رسيديم .\r\nمحلّم در گوشه‌اى جدا از مردم نشسته بود و آن‌قدر سراغ او رفتند تا سرانجام قرار بر ديه شد و محلّم از مرگ رهيد . آن‌گاه او با چشمانى اشكبار در برابر پيامبر ( ص ) نشست و گفت : من مرتكب آن كارى كه گزارش آن را به شما داده‌اند شده‌ام و اينك توبه مىكنم ، شما نيز براى من طلب بخشش كنيد . پيامبر ( ص ) فرمود : آيا در آغاز اسلام وى را با سلاح از پاى در آوردى ؟ و با آواز بلند چنين نفرين كرد : بارخدايا ، محلّم را نيامرز . پس محلّم ايستاد و در حالى كه با گوشه‌ى عباى خويش سرشك از ديده‌ى خويش مىسترد ، از حضور پيامبر ( ص ) برخاست .\r\nقوم او مدعى شده‌اند كه پيامبر ( ص ) بعدها براى او آمرزش خواسته است . « 1 »\r\nابن‌دريد : ابنا صحار ، دو درّه در ميان سرزمين‌هاى اعراب است و آن‌ها را چنين ناميده‌اند ، چون نخستين كسان از تهامه بودند كه به صحرا رو آوردند . « 2 »\r\nابن‌اثير : رافع بن مالك زرقى و معاذ بن عفراء اولين خزرجيانى هستند كه مسلمان شدند . رافع اولين كسى بود كه حامل سوره‌ى يوسف براى مردم مدينه بود . « 3 »\r\nعبدالله بن رواحه از سرايندگانى است كه از پيامبر ( ص ) دفاع مىكرد ؛ وى اولين\r\n\r\n\r\n","description":"","footnote":"\r\n( 1 ) . سنن ابىداوود 4 / 290\r\n( 2 ) . جمهرةاللغة 1 / 514\r\n( 3 ) . اسدالغابة 2 / 45 .\r\n","page_name":" 493 ","page_number":493},
  {"content":"\r\n\r\nكسى بود كه راهى غزوه مىشد و آخرين كسى بود كه باز مىگشت . « 1 »\r\nهمو : ابن‌كلبى گويد : اولين كسانى كه در مكه دست به تجاوز زدند ، فرزندان سباق بن عبدالدار بودند كه به هلاكت افتادند و به‌جز يك خاندان كه از طريق « عك » در يمن ماندند ، ديگر كسانشان همگى از بين رفتند . « 2 »\r\nابن عبدالبر : اولين فرد بىنژاده‌اى كه در اسلام زاده شد و داستانش شهرت يافت زياد بن عبيد بود كه به معاويه انتساب يافت . سميه ، زياد و ابوبكره و نافع را به دنيا آورد ؛ بنابراين زياد را به قريش منتسب دانستند ، ابوبكره را در شمار اعراب قلمداد كردند و نافع را از موالى شمردند . ابن‌مفرغ در باره‌ى اين سه گفته است :\r\n إن زيادا و نافعا و ابا * بكرة عندى من اعجب العجب\r\nان رجالا ثلاثة خلقوا * من رحم انثى مخالفى النسب\r\nذا قرشى فى ما يقول و ذا * مولى و هذا ابن عمه عربى \r\n« در نگاه من ، زياد و نافع و ابابكره از شگفت‌انگيزترين عجايب هستند . سه مرد كه از شكم يك زن زاده‌اند و نَسبى ديگرگون دارند . يكى چنان كه مىگويد قرشى است ، يكى از وابستگان است و آن ديگرى پسرعمويى عرب دارد . » « 3 »\r\nفيروزآبادى : عزّى نام بت يا درخت خاردارى است كه غطفان آن را پرستيده‌اند . اولين كسى كه آن را ساخت و خانه‌اى برايش ساخت و نامش را « بُسّا » نهاد ، ظالم بن اسعد بود . پس از فتح مكه ، پيامبر ( ص ) خالد بن وليد را فرستاد و آن خانه را ويران كرد و آن بت را سوزاند . « 4 »\r\nابن‌اثير : نفيع بن معلّى بن لوذان پيش از هجرت پيامبر ( ص ) به مدينه اسلام آورد . در بطحان مردى از مزينه كه هم‌پيمان اوس بود ، وى را ديد و به دليل رقابتى كه ميان اوس و\r\n\r\n\r\n","description":"","footnote":"\r\n( 1 ) . همان 3 / 131\r\n( 2 ) . همان 299\r\n( 3 ) . العقد الفريد 7 / 145\r\n( 4 ) . القاموس المحيط ( ع‌زى ) 1 / 517 .\r\n","page_name":" 494 ","page_number":494},
  {"content":"\r\n\r\nخزرج بود او را كشت ؛ بنابراين ، وى اولين كشته از انصار است . « 1 »\r\nهمو ، در باره‌ى وهب بن عبدالله گويد : ابوسنان اسدى ، شعبى به مردى از بنىاسد گفت : اولين كسى كه در بيعت رضوان و زير درخت پيمان بست ، مردى از قوم تو بود كه به پيامبر ( ص ) گفت : دست بگشا تا با تو بيعت كنم . پرسيد : بيعت بر چه چيز ؟ گفت : پيروزى يا شهادت . پس ابوسنان اسدى بيعت كرد و مردم مىگفتند : ما به همان بيعت ابوسنان پيمان مىبنديم . بنابراين ، اين افتخار از آن قوم تو است . « 2 »\r\nشيخ كلينى ، از امام صادق ( ع ) : عبدالمطلب اولين كسى بود كه به بداء باور داشت . روز قيامت او به سان امتى واحد و در حالى برانگيخته شود كه شوكت شاهان و سيماى پيامبران را دارد . « 3 »\r\nجوهرى : غاليه را كه از عطرها است ، گويند اولين كسى كه چنين ناميد ، سليمان بن عبدالملك بود . « 4 »\r\nبلاذرى : مدائنى گويد : عفّان پدر عثمان هيچ آوازه‌اى نداشت . شاعر گويد :\r\n عفان اول حائك لثيابكم * قدما و قد يدعى اخا الاشرار \r\n« عفان پيش از اين ، اولين دوزنده‌ى جامه‌هاى شما بود كه گاه او را برادر بدىها مىخواندند . » « 5 »\r\nابن‌حجر عسقلانى : يونس اسوارى اولين كسى بود كه سخن از قدر گفت و در بصره بود كه معبد جهنى درس‌آموز او شد . « 6 »\r\nبلاذرى : ابوفروه عبدالرحمان بن اسود و نُصير ابوموسى بن نُصير از اسيران عين‌التمر\r\n\r\n\r\n","description":"","footnote":"\r\n( 1 ) . اسدالغابة 4 / 579\r\n( 2 ) . همان 683\r\n( 3 ) . الكافى 1 / 447\r\n( 4 ) . صحاح اللغة ( غ‌ل‌ى ) 6 / 2448\r\n( 5 ) . انساب الاشراف 5 / 480\r\n( 6 ) . لسان الميزان 6 / 325 .\r\n","page_name":" 495 ","page_number":495},
  {"content":"\r\n\r\nبودند ، نخست ناعم اسدى ابوفروه را خريد و سپس عثمان وى را از ناعم خريد و به گوركنى گمارد . چون مردم به عثمان تاختند ، او نيز در ميان مردم بود و عثمان را گفت : اى عثمان ، ردّ مظالم كن . « 1 » عثمان گفت : اولينش خودت هستى كه تو را با پول صدقه خريدم تا قبر بكنى ، و تو اين كار را وانهادى . فرزندش عبدالله بن ابىفروه از سران موالى بود . « 2 »\r\nيعقوبى ، پيرامون كسانى كه در روزگار فرمانروايى مغيره كارگزار معاويه بر ضد او شوريدند : و گروهى از موالى به فرماندهى يكى از مردم كوفه به نام ابوعلى سر برداشتند ؛ ابوعلى وابسته‌ى بنىحارث بن كعب بود . اين نخستين بارى بود كه كسانى از موالى مىشوريدند . مغيره كسى از بجيله را نزد آنان فرستاد و در بادوريا رودرروى هم قرار گرفتند . بجلى رو به آنان گفت : اى گروه عجميان ، اين عرب‌ها به نام دين با ما مىجنگند ، شما را چه شده است ؟ گفتند :    قُلْ أُوحِيَ إِلَيَّ أَنَّهُ اسْتَمَعَ نَفَرٌ مِنَ الْجِنِّ فَقالُوا إِنَّا سَمِعْنا قُرْآناً عَجَباً ( 1 ) يَهْدِي إِلَى الرُّشْدِ فَآمَنَّا بِهِ وَ لَنْ نُشْرِكَ بِرَبِّنا أَحَداً ( 2 )    « 3 » « به راستى ما قرآنى شگفت‌آورا شنيديم كه به راه راست هدايت مىكند پس بدان باور يافتيم و هرگز كسى را شريك پروردگارمان نخواهيم گرفت . » و خداوند پيامبر ما را براى همه‌ى مردم برانگيخت و او را از كسى دريغ نداشت ، پس بجلى با آنان جنگيد و همه را كشت . « 4 »\r\nجاحظ : شعبى بر گروهى از موالى كه پيرامون نحو سخن مىگفتند ، گذر كرد و گفت : اگر شما آن را به سامان آوريد ، خود ، اولين كسانى هستيد كه آن را تباه كرده‌ايد . « 5 »\r\nخطيب بغدادى : سفيان عيينه از هشام بن عروه از پدرش نقل كند : كار بنىاسرائيل به‌سامان بود تا اين‌كه فرزندان اسيران ديگر ملت‌ها در ميان آنان به دنيا آمدند و در ميان آنان به ديدگاه‌هاى خود پرداختند و كارشان به گمراهى كشيد . سفيان گفت : پس ما نيز چون نظر كرديم ، ديديم اولين كسانى كه كار ما را دگرگون كردند ،\r\n\r\n\r\n","description":"","footnote":"\r\n( 1 ) . در متن عربى اين جمله با همان گويش گوينده چنين آمده است : « يا اثمان ، رد المذالم » .\r\n( 2 ) . انساب الاشراف 4 / 212\r\n( 3 ) . جن 1 و 2\r\n( 4 ) . تاريخ اليعقوبى 2 / 221\r\n( 5 ) . البيان و التبيين 2 / 45 .\r\n","page_name":" 496 ","page_number":496},
  {"content":"\r\n\r\nابوحنيفه در كوفه ، عثمان بُتى در بصره و ربيعه در مدينه بودند و چون نيك نگريستيم چنين يافتيم كه آنان نيز زادگان اسيرانى از ملت‌هاى ديگرند . « 1 »\r\nشيخ كلينى ، از پيامبر ( ص ) : كسى كه در اسلام خوبى كند به رفتارش در روزگار جاهلى كيفر نبيند ، و كسى كه بدى كند به آن آغاز و اين انجام مجازاتش كنند . « 2 »\r\nابوالفرج اصفهانى : ابن‌كلبى گويد : اولين بارى كه در نَسب دروغ گفتم آن‌جا بود كه خالد بن عبدالله قسرى ، پيرامون مادربزرگش ام‌كريز از من پرسيد ؛ وى يكى از فاحشه‌هاى بنىاسد به نام زينب بود ، ولى من گفتم : او زينب دختر عرعرة بن جذيمة بن نصر بن تعين بود . او از اين امر شادمان شد و مرا صله داد . « 3 »\r\nجاحظ : پارسيان گويند : خسرو پرويز را هجده بهره دادند كه به هيچ شاهى پيش از وى نداده بودند ؛ يكى آن‌كه نهصدوپنجاه فيل برايش فراهم آمد ، و از جمله آن‌كه وى فيل‌هاى نر و ماده را به هم مىانداخت و با اين‌كه فيل‌ها در عراق باردار نمىشدند ، اما يكى از فيل‌ها در نزد وى زايمان كرد و آن اولين فيلى بود كه در عراق مىزاييد و نيز آخرين فيلى بود كه چنين كرد . « 4 »\r\nابن ابىالحديد : اولين كسى كه عثمان را « نعثل » ( درازريش ) ناميد عايشه بود كه مىگفت : نعثل را بكشيد ، خدا نعثل را بكشد . « 5 »\r\nابونعيم اصفهانى : يك عامرى و يك اسدى براى رقابت بر افتخارات خود نزد من آمدند . عامرى دست اسدى را گرفته بود و اسدى مىگفت : رهايم كن . عامرى مىگفت : نمىكنم . من به عامرى گفتم : رهايش كن و به اسدى گفتم : شما را خصلت‌هايى بود كه هيچ عربى نداشت ؛ در ميان شما زنى به نام زينب بنت جحش بود كه پيامبر ( ص ) از او\r\n\r\n\r\n","description":"","footnote":"\r\n( 1 ) . تاريخ بغداد 13 / 395\r\n( 2 ) . الكافى 2 / 461\r\n( 3 ) . الاغانى 22 / 280\r\n( 4 ) . الحيوان 7 / 110\r\n( 5 ) . شرح نهج البلاغه 6 / 214 .\r\n","page_name":" 497 ","page_number":497},
  {"content":"\r\n\r\nخواستگارى كرد و خداوند او را به ازدواج حضرت در آورد و سفير ميان آن دو جبرئيل بود ؛ اين از افتخارات قوم تو است . نيز از ميان شما مردى بهشتى به نام عكاشة بن محيصن\r\nبود كه فروتنانه بر زمين گام مىنهاد ؛ اين نيز از افتخارات قوم تو باشد . نيز اولين پرچمى كه در اسلام پيچيده شد براى عبدالله بن جحش مردى از شما بود كه اين هم از افتخارات قوم تو است . نخستين غنيمتى هم كه در اسلام تقسيم شد غنيمتى بود كه عبدالله بن جحش آورد . نيز اولين كسى كه بيعت رضوان را بست ، ابوسنان مردى از قوم تو بود و نزد رسول خدا ( ص ) آمد و گفت : اى رسول خدا ، دست بگشا تا با تو بيعت كنم . فرمود : بر چه چيز ؟ گفت : بدآنچه در دل دارى . پرسيد : چه چيزى در دل دارم ؟ گفت : پيروزى يا شهادت . پس ابوسنان بيعت كرد و مردم مىآمدند و مىگفتند : ما به همان بيعت ابوسنان پيمان مىبنديم . اين هم از افتخارات قوم تو . آنان در روز بدر يك‌هفتم مهاجران بودند . اين هم از قوم تو . « 1 »\r\nشيخ صدوق : از اميرالمؤمنين ( ع ) در باره‌ى نخستين مردى كه به مرگ ناگهانى مرد پرسيدند ، فرمود : داوود ، كه روز چهارشنبه بر منبر مرد . « 2 »\r\nجوهرى : عمرو بن هند را « محرّق » ناميدند ؛ زيرا صد تن از بنىتميم را سوزاند . ( نود و نه تن از بنىدارم و يك نفر از براجم ) . « محرّق » هم‌چنين لقب حارث بن عمرو پادشاه شام از خاندان جفنه است ؛ او را نيز از آن رو چنين نام دادند كه عرب‌ها را در سرزمينشان آتش زد ؛ خاندان او را « آل محرّق » گويند .\r\nاما منظور اسود بن يعفر از « محرّق » در شعر زير ، امرؤالقيس بن عمرو بن عدى لخمى است كه او را نيز « محرق » مىگويند .\r\n ما ذا اؤمّل بعد آل محرّق * تركوا منازلهم و بعد أياد \r\n« پس از آل محرّق كه خانه‌هاى خويش را وانهادند ، و پس از اياد ، ديگر به چه كسى\r\n\r\n\r\n","description":"","footnote":"\r\n( 1 ) . حلية الاولياء 4 / 315\r\n( 2 ) . علل الشرائع 2 / 596 .\r\n","page_name":" 498 ","page_number":498},
  {"content":"\r\n\r\nاميد داشته باشم ؟ » « 1 »\r\nگويم : جارية بن قدامه سعدى كه اميرالمؤمنين ( ع ) او را براى تاراندن ابن‌حضرمى فرستاده‌ى معاويه ، رهسپار بصره فرمود و توانست وى را در خانه‌اى محاصره كند و خانه را بر او آتش زند نيز « محرّق » ناميده مىشده است .\r\nامينى : بهاءالدوله در سال 388 هجرى سيد رضى گردآورنده‌ى نهج البلاغه را شريف اجلّ لقب داد و در سال 392 ق . وى را ذومَنقبتين خواند ، و در سال 398 ق . او را ذوحَسَبين ناميد ، و در سال 401 ق . دستور داد تا خطاب‌ها و نامه‌نگارىهاى به وى با عنوان شريف اجلّ صورت پذيرد ؛ وى نخستين كسى بود كه از ناحيه‌ى دربار پادشاهى اين گونه خطاب مىشد . « 2 »\r\nابوالفرج اصفهانى : دو مرد از بنىعبدالله بن دارم در باره‌ى روزگار پس از پيامبر ( ص ) بحث مىكردند و سرانجام به داورى اولين كسى كه آشكار شود رضايت دادند . ناگهان سيد حميَرى نمايان شد . كسى كه على ( ع ) را برتر مىدانست گفت : من و اين مرد در باره‌ى بهترين فرد پس از پيامبر ( ص ) اختلاف داريم ؛ من گفته‌ام : على بن ابىطالب ( ع ) است . سيد حميرى سخن او را قطع كرد و پرسيد : و آن حرام‌زاده چه مىگويد ؟ حاضران خنده كردند و آن مرد زبانش بند آمد و نتوانست پاسخى بدهد . « 3 »\r\nابن‌اثير : چون عبيدة بن حارث بن عبدالمطلب را كه هنوز جان در بدن داشت ، نزد رسول خدا ( ص ) آوردند ، پرسيد : آيا من شهيد نيستم ؟ رسول فرمود : چرا ، « 4 » تو نخستين شهيد از خاندان من هستى .\r\nهمو : اولين كس از اسيران بدر كه برايش فديه پرداختند ابووداعه سهمى بود كه\r\n\r\n\r\n","description":"","footnote":"\r\n( 1 ) . صحاح اللغة 4 / 1457\r\n( 2 ) . الغدير فى الكتاب و السنة 4 / 204\r\n( 3 ) . الاغانى 7 / 175\r\n( 4 ) . الكامل 2 / 125 ؛ ادامه‌ى مطلب در الكامل نيست . .\r\n","page_name":" 499 ","page_number":499},
  {"content":"\r\n\r\nپسرش مطّلب آن را پرداخت . « 1 »\r\nابومخنف در ماجراى ورود اهل جمل به بصره گويد : سپاهيان كشته‌شده در آن روز چهارصد مرد بودند . نيرنگ طلحه و زبير با عثمان بن حنيف اولين نيرنگى بود كه در اسلام رخ داد . و آن سپاهيان نخستين گروه از مسلمانان بودند كه مظلومانه گردنشان را زدند .\r\nشهرستانى : از جمله بدعت‌هاى ابومنصور بجلى اين بود كه گفت : اولين چيزى كه خدا آفريد ، عيسى بن مريم بود و پس از وى ، على بن ابىطالب . « 2 »\r\n\r\n\r\n","description":"","footnote":"\r\n( 1 ) . همان 132\r\n( 2 ) . الملل و النحل 1 / 179 .\r\n","page_name":" 500 ","page_number":500},
  {"content":"\r\n\r\n\r\nفصل پانزدهم : صنعت و كشاورزى\r\n\r\n","description":"","footnote":"","page_name":" 501 ","page_number":501},
  {"content":"\r\n . \r\n","description":"","footnote":"","page_name":" 502 ","page_number":502},
  {"content":"\r\n\r\nابن‌قتيبه : وهب گويد : ادريس اولين كسى بود كه لباس دوخت و جامه پوشيد . پيش از آن مردم پوست بر تن مىكردند . « 1 »\r\nنخستين كسى كه صابون ساخت ، سليمان ( ع ) بود . « 2 »\r\nاولين كسى كه كاغذ ساخت ، يوسف ( ع ) بود . « 3 »\r\nدر روايت است : اولين كسى كه پيمانه و ترازو را ساخت ، شعيب پيامبر ( ع ) بود كه آن را با دست خود فراهم آورد و مردم كالاها را با آن پيمانه مىكردند و هر چيز را به اندازه مىگرفتند . پس از آن بود كه به كم‌فروشى رو آوردند ، و در پيمانه‌ها كاستى روا داشتند . « 4 »\r\nطبرى ، از ابن‌عباس : اولين چيزى كه خداوند آفريد قلم بود و آن‌گاه بر هر موجودى روا گشت . « 5 »\r\nهمو : گندم را جبرئيل آورد . پس از آن كه آدم گرسنه شد و از خدا طعام خواست ، خداوند جبرئيل ( ع ) را با هفت دانه گندم فرستاد كه آن را در دست آدم ( ع ) نهاد . آدم پرسيد : اين چيست ؟ جبرئيل به دو گفت : اين همان است كه تو را از بهشت بيرون راند . آدم پرسيد : با اين چه كنم ؟ گفت : آن را بر زمين بيفشان . گفته‌اند : در همان لحظه خداوند آن را روياند و از همان جا بود كه شيوه‌ى بذرپاشى در زمين ميان آدمىزادگان پديدار شد . آن‌گاه فرمود تا آن را درو كند ، و فرمود تا جمع كند و با دست آن را مالِش دهد ، و فرمود تا در برابر باد آن را پاك كند ، سپس دو سنگ آورد و يكى را بر ديگرى نهاد و\r\n\r\n\r\n","description":"","footnote":"\r\n( 1 ) . عيون الاخبار 1 / 102\r\n( 2 ) . الاوائل 424\r\n( 3 ) . همان جا\r\n( 4 ) . بحارالانوار 12 / 382\r\n( 5 ) . تاريخ الامم و الملوك 1 / 33 .\r\n","page_name":" 503 ","page_number":503},
  {"content":"\r\n\r\nگندم را آرد كرد ، و فرمود تا خمير بسازد و آن را بورزد ، و فرمود تا نان مُلّه بپزد و جبرئيل برايش سنگ و آهن فراهم آورد و آتش بيفروخت . بدين سان وى اولين كسى است كه نان ملّه پخت . « 1 »\r\nهمو ، در ماجراى اصحاب فيل و يورش ابابيل و سنگ پراندن بر ايشان : سنگ بر هر چه باريد آن را در هم شكست و بر هر جاى بدن كه خورد تاول زد ، و اين اولين بارى بود كه آبله و حصبه و درختان تلخ‌بار ديده شد . آن‌گاه خداوند سيلى خروشان روان كرد و همه را برد و به دريا افكند .\r\nنيز روايت شده است كه همان سال اولين سالى بود كه حصبه و آبله در سرزمين‌هاى عربى ديده شد و نيز اولين سالى بود كه تلخى بوته‌هاى اسفند و هندوانه‌ى ابوجهل و عُشَر يا استبرق نمايان شد . « 2 »\r\nگويم : عُشَر يا استبرق ، درختى صمغ‌دار از درختان كائوچويى است كه ميوه‌اى زردرنگ مانند سيب دارد . واحد آن عُشَرة و جمع آن عشَر و عُشَرات است .\r\nيعقوبى : از فرزندان ماش بن ارم بن سام بن نوح يكى نمرود ستمگر و ديگرى نُبَيط بودند كه همان ابونبيط است و اولين كسى است كه از چاه آب كشيد و جوى ساخت و درخت كاشت و زمين را آباد كرد . « 3 »\r\nهمو ، پس از نام بردن از خرابات ، پنجمين پادشاه چين ، گويد : وى از سوى خويش هيئتى را رهسپار بابل و سرزمين‌هاى رومى مجاور آن كرد تا با حكمت و صنعت آن ديار آشنا شوند ، و دستافرينه‌هايى مانند جامه‌هاى ابريشم و ديگر چيزهايى را كه در چين فراهم مىآيد و ابزارى كه در آن كشور ساخته مىشود همراه ايشان روانه كرد و آنان را فرمود تا هر صنعت ظريفى را كه در سرزمين بابل و روم ساخته مىشود با خود بياورند و با آيين‌هاى آن مردم آشنا شوند . اين اولين بارى بود كه كالاهاى چينى براى تجارت به\r\n\r\n\r\n","description":"","footnote":"\r\n( 1 ) . تاريخ الامم و الملوك 128\r\n( 2 ) . همان 2 / 138\r\n( 3 ) . تاريخ اليعقوبى 1 / 19 .\r\n","page_name":" 504 ","page_number":504},
  {"content":"\r\n\r\nبازارهاى جهان راه يافت . كالاهايى كه از جانب چين به سوى شاهان مىآمد ، ايشان را خوش آمد . پس كاروان‌هايى به هم آوردند و مال‌التجاره در آن نهادند و اين نخستين راهيابى بازرگانان به چين بود . پادشاهى خرابات شصت سال به درازا كشيد . « 1 »\r\nحموى : ابوبكره اولين كسى بود كه در بصره درخت كاشت و گفت : اين‌جا سرزمين رويِش نخل است و پس از وى ديگر مردم به كاشت درخت روى آوردند . اولين خانه‌اى كه در آن‌جا ساخته شد خانه‌ى نافع بن حارث بود . نخستين نوزادى كه در آن زاده شد عبدالرحمان بن ابىبكره بود ؛ پدرش براى وى شترى كشت كه تمام مردم بصره از آن سير شدند . تبديل بصره به شهر در سال 141 هجرى ، و شش ماه پيش از كوفه بود . « 2 »\r\nابن‌دريد : راجز گويد :\r\n انا ابن عمرو ذى السنا الوباص * و ابن ابيه مسعط الرصاص \r\n« من پسر عمرو هستم ، صاحب آن فروغ درخشان و پسر پدر او همان بود كه سرب در قالب ريخت » . اولين كس از شاهان كه سرب را ذوب كرد ، ثعلبة بن امرئالقيس بن مازن بن ازد بود . « 3 »\r\nزبيرى : ام‌العيال نام چشمه‌محله‌اى است كه جعفر بن طلحة بن عمر بن عبيدالله تيمى آن را ساخته است ، چشمه‌اى بزرگ و داراب بود . « 4 »\r\nجوهرى : خَمَس گونه‌اى از پارچه‌هاى بُرد يمانى است ؛ اولين كسى كه آن را به عمل آورد شاهى از يمن به نام خَمَس بود . « 5 »\r\nمبرّد : پيش‌تر ، ركاب اسب‌هاى مردمان از چوب بود و چون سوار پا بر ركاب مىزد مىشكست و به هنگام زدن و ضربه نواختن اطمينانى بدان نبود . پس مهلّب دستور داد\r\n\r\n\r\n","description":"","footnote":"\r\n( 1 ) . تاريخ اليعقوبى 181\r\n( 2 ) . معجم البلدان 1 / 432\r\n( 3 ) . جمهرة اللغة 1 / 121\r\n( 4 ) . نسب قريش 290\r\n( 5 ) . صحاح اللغة 3 / 924 .\r\n","page_name":" 505 ","page_number":505},
  {"content":"\r\n\r\nتا ركاب‌ها را از آهن بسازند و بدين سان او نخستين كسى است كه چنين فرمان داد . عمران عنزى گويد :\r\n ضربوا الدراهم من امارتهم * و ضربت للحدثان و الحرب\r\nحلقاً ترى منها مرافقهم * كمناكب الجمالة الجرب \r\n« تا پيش از آن ، در امارت خويش سكه ضرب مىكردند ، تو اما براى نوسواران و رزم‌آوران حلقه‌هايى ساختى كه با آن ، زانوانشان همانند شانه‌ى پينه‌بسته‌ى شتران ديده شود . » « 1 »\r\nبلاذرى : انوش بن شيث بن آدم اولين كسى بود كه نخل كاشت و دانه در زمين كرد و حكيمانه سخن گفت . « 2 »\r\nاولين كسى كه ريسندگى كرد حوّا بود كه پشم بز را ريسيد و آدم از آن براى خويش جبه‌اى و تن‌پوشى و براى حوّا چارقدى بافت . « 3 »\r\nاولين كسى كه جامى براى آشاميدن آب و شير و مانند آن ساخت ، قينان بن انوش بن شيث بود .\r\nاولين كسى كه قيچى ساخت و با آن پارچه بريد متوشلح پسر ادريس بود .\r\nاولين كسى كه به بافتن فرش فرمان داد هوشنگ بود . در روزگار فريدون حصير و بوريا مىبافتند . نيز اولين كسى كه دستور ساختن شمشير داد جمشيد بود .\r\nاولين كسى كه نيزه ساخت گشتاسب شاه بود و اولين كسى كه به دوخت جامه با پنبه فرمان داد و كتان و ابريشم را حاضر كرد جمشيد بود . پيش از او جامه‌ها همه پشمين بود .\r\nاولين كسى كه زربافت را به عمل آورد بهمن پسر اسفنديار بود و اولين كسى كه به\r\n\r\n\r\n","description":"","footnote":"\r\n( 1 ) . الكامل فى اللغة و الادب 3 / 269\r\n( 2 ) . انساب الاشراف 1 / 3\r\n( 3 ) . مؤلف اين مطلب و چند مورد بعدى را از الاوائل عسكرى نقل كرده است . بنگريد به : الطبقات الكبرى 1 / 31 .\r\n","page_name":" 506 ","page_number":506},
  {"content":"\r\n\r\nرنگ‌آميزى جامه‌ها دستور داد جمشيد بود .\r\nيكى از حميَريان ذو يزن است : اولين كسى كه سرنيزه‌هاى آهنين را به كار گرفت و به همين سبب براى سرنيزه‌ها وصف « يزَنى » ، « ازنى » را مىآورند . پيش از آن همه‌ى سرنيزه‌هاى عرب را از شاخ گاو مىساختند . « 1 »\r\nشاعر گويد :\r\n يُهزهِز صعدةً جرداء فيها * نقيع السمّ او قرن محيق « 2 » \r\n« نيزه‌اى برهنه و زهرآلود يا شاخى نوك‌تيز را به رقص در مىآورد . »\r\nيكى ديگر از حميريان هم ، حارث بن مالك ، ذو اصبح است . وى اولين كسى بود كه تازيانه‌هاى اصبحى را برايش ساختند .\r\nنيز ابرهه‌ى ذوالمنار است كه در راه‌ها مناره بنا كرد و او را چنين خوانده‌اند .\r\nخطيب بغدادى ، از ابن‌عباس : پيامبر ( ص ) فرمود : چون خداوند متعال آدم را به زمين هبوط داد ، اولين ميوه‌اى كه در زمين خورد ، كُنار ( ميوه‌ى درخت سدر ) بود . « 3 »\r\nفيروزآبادى : شمشيرهاى حنيفى به احنف بن قيس منتسب است ؛ زيرا وى اولين كسى بود كه آن‌ها را به كار گرفت . قاعده آن است كه گفته شود : احنفى . كمان را نيز حَنفاء گويند . « 4 »\r\nبلاذرى : اولين كسى كه آهن را به كار گرفت هالك بن عمرو بن اسد بود كه پسرانش را براى همين كار سرزنش مىكردند . از فرزندان وى يكى سمّاك است كه مسجد سمّاك\r\n\r\n\r\n","description":"","footnote":"\r\n( 1 ) . در متن عربى كتاب ، اين مطلب از ابن‌سعد نقل شده ، و نام آن فرد ذى بيزن و سرنيزه‌هايش بزنى آمده است ، اما اين سخن در آثار ابن‌سعد ديده نشد ، ولى ثعالبى نيز آن را آورده ، و نام آن كس را ذويَزَن و نيزه‌هاى منسوب به وى را يَزَنى خوانده است . با استناد به اين كتاب و منابع بسيار ديگر نام وى تصحيح شد . بنگريد به : لطائف المعارف 7\r\n( 2 ) . شعر را بنگريد در : الاصمعيات 201\r\n( 3 ) . تاريخ بغداد 13 / 64\r\n( 4 ) . القاموس المحيط ( ح ن ف ) 1 / 802 .\r\n","page_name":" 507 ","page_number":507},
  {"content":"\r\n\r\nكوفه به نام او است و اخطل برايش چنين سروده است :\r\n ان سماكا بنى مسجدا لاسرته * حتى الممات و فعل الخير يبتدر\r\nقد كنت احسبه قينا و اخبره * فاليوم طير عن اثوابه الشرر \r\n« چون در كار خير بايد پيشى گرفت ، سمّاك نيز براى دودمان خود تا گاه مرگ ، مسجدى فراز آورد . من از پيش وى را آهنگرى مىپنداشتم و مىخواستم او را بر اين بيازمايم ، و اينك از جامه‌اش شراره‌اى برجهيد » .\r\nسمّاك او را گفت : واى از اين بىشرمى ؛ به آهنگ ستايش ، مرا نكوهيدى ! « 1 »\r\n\r\n\r\n","description":"","footnote":"\r\n( 1 ) . فتوح البلدان 279 .\r\n","page_name":" 508 ","page_number":508},
  {"content":"\r\n\r\n\r\nفصل شانزدهم : ضرب‌المثل‌ها\r\n\r\n","description":"","footnote":"","page_name":" 509 ","page_number":509},
  {"content":"\r\n . \r\n","description":"","footnote":"","page_name":" 510 ","page_number":510},
  {"content":"\r\n\r\nاولين سرزمينى كه حجاج بر آن ولايت يافت ، تَباله « 1 » بود ، كه چون آن را ديد به چشمش ناچيز آمد و بازگشت . از اين رخداد ضرب‌المثلى ساخته و گفته‌اند : « فلان چيز از تباله در نزد حجاج ناچيزتر است » . « 2 »\r\nگفته‌اند : اولين كسى كه گفت : ( اتتك بحائن رِجلاه ) عبيد بن ابرص بود كه روزى براى ستودن نعمان بن منذر نزد او رفت ، اما نمىدانست كه روز شوم او است . نعمان چون او را ديد ، پرسيد : چه چيز تو را به اين‌جا آورده است ؟ گفت : ( اتتك بحائن رِجلاه ؛ كسى را كه در آستانه‌ى مرگ است ، دو پايش آورده است ) .\r\nنعمان پرسيد : چرا كسى جز تو به كام مرگ نيامده باشد ؟ عبيد گفت : ( البلايا على الحوايا ) « مرگ ، نشسته بر شتر ، تاخته تا سراى ما » . از آن زمان بود كه اين دو جمله‌ى عبيد ضرب‌المثل شد . « 3 »\r\nطبرى از محمد بن زياد : مفضل گفته است : مهدى مرا گفت : همه‌ى مثل‌هايى را كه از بدويان شنيده‌اى و نزد تو درست مىنمايد ، گرد بياور . اين گونه بود كه من امثال و گزارش جنگ‌هاى عرب را كه به من رسيده بود برايش نوشتم و او مرا صله داد و به من نيكى كرد . بنابراين ، وى اولين كسى است كه امثال را جمع كرده است . « 4 »\r\nجرجانى : در ميان بنىهاشم كسى كه خودش را به آن خاندان منسوب بدارد ، « پسرعموهاى پيامبر از دُلدُل » مىخواندند . « دلدل » نام استرى بود كه مقوقس پادشاه اسكندريه در مصر آن را به پيامبر ( ص ) پيشكش كرده بود . وى اولين استرى بود كه در\r\n\r\n\r\n","description":"","footnote":"\r\n( 1 ) . جايى حاصلخيز در قسمت غربى شمال يمن و از نخستين شهرهايى كه مردمانش اسلام را پذيرفتند .\r\n( 2 ) . الاغانى 1 / 83\r\n( 3 ) . مجمع الامثال 1 / 23\r\n( 4 ) . تاريخ الامم و الملوك 8 / 179 .\r\n","page_name":" 511 ","page_number":511},
  {"content":"\r\n\r\nروزگار اسلامى ديده شد . « 1 »\r\nاولين كسى كه ضرب‌المثل ( ذُق عقَق ) « بچش كه از خاندان خويش بريده‌اى ! » را بر زبان آورد ، ابوسفيان بود كه وقتى در روز احد حمزه را كشته يافت ، چنين گفت . « 2 »\r\nصحاح : « نُقبه » اولين نشانه‌هاى پراكنده از جَرَب ( گال ) است كه در پوست بدن نمايان مىشود . جمع آن : نُقب است .\r\nابن‌دريد گويد :\r\n متبذلا تبدو محاسنه * يضع الهناء مواضع النقب \r\n« ژنده‌پوشى است كه زيبايىهايش هويدا باشد و قطران بر جاى درد مىنهد . » « 3 »\r\nسيد رضى : امام على ( ع ) به كسى كه سخنى فراتر از اندازه‌ى خود گفته بود ، رو كرد و فرمود : ( لقد طرتَ شكيراً و هدّرتَ سقباً ) ؛ يعنى پيش از آن‌كه پرهايت برويد پريدى و در خردسالى نعره كشيدى !\r\n« شكير » در اين‌جا به معنى اولين پرهايى است كه پيش از نيرو يافتن و استوار شدن پرنده ، بر بدن او مىرويَد ، و « سَقب » شتر كوچك است . شتر تا زمانى كه فحل نشده باشد صدايش را در گلو نمىپيچاند . « 4 »\r\nجرجانى : عمرو بن مالك اولين كسى بود كه براى انتقال سخن خود بر عصا كوفت . حكايت كرده‌اند كه سعد بن مالك بن ضبيعة بن قيس بن ثعلبه با شترانى چند ، كه برخى را با افسار مىكشيد و برخى را برهنه رها كرده بود ، بر نعمان بن منذر وارد شد .\r\nچون نزد وى رسيد ، نعمان از حال شترانش پرسيد . سعد گفت : نه بر اين‌ها افسار نهاده‌ام كه بفروشم و نه اين‌ها را پالان كرده‌ام كه ببخشم .\r\nنعمان از حال زمين او جويا شد ، و پرسيد كه آيا بارانى بر آن باريده است تا محصولى\r\n\r\n\r\n","description":"","footnote":"\r\n( 1 ) . كنايات الادباء 78\r\n( 2 ) . همان 260\r\n( 3 ) . صحاح اللغة ( ن‌ق‌ب ) 1 / 227\r\n( 4 ) . نهج البلاغه ، حكمت 402 .\r\n","page_name":" 512 ","page_number":512},
  {"content":"\r\n\r\nشايسته به بار آورد و درختانش را آب داده باشد ؟ سعد گفت : باران همه جا را شسته و برگ‌ها نورسته و گياهان به هم پيوسته .\r\nنعمان كه از تندى زبان وى گرفتار حسادت شده بود ، گفت : به پدرت سوگند كه تو دهانى فراخ دارى ! اگر بخواهى ، چيزى بر زبان رانم كه از پاسخش درمانى !\r\nسعد گفت : به شرط آن‌كه تند نپويى و گزافه نگويى ، مىخواهم كه چنين كنى .\r\nآن‌گاه نعمان غلام را فرمود تا به دو سيلى بنوازد و مىخواست او سخن را از اندازه بگذراند تا او را بكشد ، پس پرسيد : خب ، پاسخ اين چيست ؟ سعد گفت : « نادانى است كه فرمان برده است . » و اين جمله ضرب‌المثل شد .\r\nنعمان به غلام دستور داد : ضربتى ديگر بنواز . او نيز چنين كرد . نعمان پرسيد : اين را جواب چه باشد ؟ سعد گفت : « تو پادشاهى ؛ پس درگذر ! » اين نيز مثَل شد . نعمان گفت : درست گفتى .\r\nسعد پس از آن ماجرا مدتى نزد وى ماند .\r\nچندى بعد نعمان در انديشه شد تا كسى را روانه كند تا برايش از علف‌زار خبرى بياورد . پس عمرو برادر سعد را راهى كرد و چون در بازآمدن تأخير كرد ، از او در خشم شد و سوگند خورد كه چون بازگردد ، خواه ستايشگر علوفه‌ى آن زمين باشد و خواه نكوهشگر آن ، وى را بكشد .\r\nهنگامى كه عمرو آمد و بر نعمان وارد شد ، مردم نزد وى بودند و سعد نيز در آن ميان ايستاده بود و چون از سوگند نعمان آگاهى داشت ، گفت : آيا مرا رخصت مىدهى تا با او سخن گويم . نعمان گفت : اگر با او حرف بزنى زبانت را خواهم بريد . پرسيد : به او اشاره كنم ؟ گفت : اگر اشاره كنى ، دستت را خواهم بريد . پرسيد : پس به او وحى كنم ؟ گفت : در اين صورت چشمانت را از كاسه بيرون آورم . پرسيد : پس برايش بر عصا بكوبم ؟ گفت : بكوب .\r\nآن‌گاه عصايى را از حاضران گرفت و آن را پيش روى خويش نهاد و چوبدست برادرش را كه در آن‌جا ايستاده بود ، ستاند و نخست با يكى بر ديگرى كوبيد و آن را سوى آسمان بلند\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nكرد و يكى را بر ديگرى ماليد . برادر دريافت كه مىگويد : نشانى از خشكسالى نديدم .\r\nسپس چند بار بر عصا كوبيد و آن را اندكى برافراشت . برادر فهميد كه مىگويد : ولى گياهى نيز نيافتم .\r\nسرانجام يك بار بر چوبدست كوبيد و آن را سوى نعمان گرفت ، برادر فهميد كه مىگويد : با او سخن بگو .\r\nپس عمرو بن مالك به سوى نعمان رفت و پيش روى او ايستاد . نعمان پرسيد : بالاخره از سرسبزى زمين شكرگزارى كردى يا از خشكى آن ناليدى ؟ عمرو گفت : نه خشكى آن را نكوهيدم و نه بر سرسبزى آن سپاس گفتم . زمين ناآشنايى بود كه نه حاصلخيزىاش شناخته شود و نه سرسبزىاش به وصف اندر آيد . هر كه سوى آن روَد حيران ماند و هر كه آن را نشناسد بسيار داند و هر كه در آن پناه گيرد هراسان شود و گفت : تو را سزاوارتر آن باشد كه رهايى يا بى ، و بدين سان از مرگ رست .\r\nسعد در اين باره گفت :\r\n قرعتُ العصا حتى تبيّن صاحبى * و لم‌تك لولا ذاك للقوم تقرع\r\nفقال رأيت الارض ليس بمحمل * و لا سارح فيها على الرىّ يشبع\r\nسواء فلا جدب فيعرف جدبها * و لا صابها غيث غزير فتمرع\r\nفنجّى بها حوباء نفس كريمة * و قد كاد لولا ذاك منهم يقطّع \r\n« بر چوبدست كوفتم تا رفيقم سخن را دريابد . و اگر چنين نمىكردم ، هيچ قومى بر عصا نمىكوفت . گفت : زمين را ديدم كه نه چيزى دارد ، و نه رمه‌اى در آن به سيرى رسد . نه چندان خشك است كه خشكىاش شناخته آيد ، و نه بارانى بر آن باريده كه حاصلخيزش شمارند . با اين گونه سخن گفتن ، جانى گرامى را رهايى بخشيد كه اگر چنين نكرده بود ، زبانش را بريده بودند . » « 1 »\r\nگفته‌اند : « ابوعذر » يا « ابوعذرة » تعبيرى كنايى براى اولين شوهر يك زن است . از اين واژه به كنايه از كسى كه كارى را ابتكار و اختراع كرده باشد نيز استفاده مىشود .\r\n\r\n\r\n","description":"","footnote":"\r\n( 1 ) . كنايات الادباء 278 .\r\n","page_name":" 514 ","page_number":514},
  {"content":"\r\n\r\nگفته‌اند : ابوسعد مزيَد بن سعد مردى از « عاد » بود كه براى اولين بار عصا به دست گرفت تا به هنگام پيرى از آن يارى جويد . از اين رو ، به هر كه رو به كهنسالى گذارد و نيازمند برداشتن عصا شود ، گويند : نيزه‌ى ابوسعد را به دست گرفته است . ذوالاصبع گويد :\r\nإما ترى شكتى رميح ابى سعد فقد أحمل السلاح معا « اين كه مىبينى كمان ابوسعد را در دست دارم ؛ از اين رو است كه گاه جنگ‌افزار را با هم برمىگيرم » . « 1 »\r\nابن‌فارس : پرسيد : آيا روزه بر اسير ابىسعد واجب است ؟ گفت : آرى ، اگر بتواند بگيرد ؛ ومنظور از ابىسعد پير سالخورده است ؟ « 2 »\r\nابن‌سكيت : عرب‌ها براى « جنگ » ، با سه واژه كنايه مىآورند : « عطر مَنشِم » « 3 » ، « لباس مُحارب » و « بُرد فاخر » .\r\nوى گويد : فاخر مردى از تميم بوده كه براى اولين بار در هنگام نبرد ، بُرد نگارين بر تن كرده است .\r\nجرجانى : در باره‌ى كسان يا چيزهايى كه در نيكى يا بدى با هم برابر باشند ، گفته شود : ( هم كأسنان المشط ) ؛ يعنى « آنان مانند دندانه‌هاى يك شانه‌اند » . اولين كسى كه اين سخن را بر زبان آورد ، پيامبر ( ص ) بود ، نيز اين سخن را كه ( مات حتفَ انفه ) ؛ يعنى « فلانى از راه بينىاش بمرد » و منظور مردن به مرگ طبيعى است . « 4 »\r\nگفته‌اند : ( اوّل ناس اوّل النّاس ) ؛ يعنى « اولين كسى كه گرفتار نسيان شد ، نخستين\r\n\r\n\r\n","description":"","footnote":"\r\n( 1 ) . ر . ك : لسان العرب ( رم‌ح ) 5 / 310\r\n( 2 ) . فتيا فقيه العرب ، چاپ‌شده در « مجلة المجمع العلمى العربى دمشق » ، شماره‌ى 33 ، جزء اول ، يك كانون الثانى سال 1958 م . 9 جمادىالآخرة سال 1377 ه - . صفحه 463\r\n( 3 ) . منشم نام زنى عطرفروش در مكه بود كه مردان مكه هر گاه آهنگ نبرد مىكردند دستان خود را در عطر او فرو مىبردند و هم‌پيمان مىشدند .\r\n( 4 ) . كنايات الادباء 378 .\r\n","page_name":" 515 ","page_number":515},
  {"content":"\r\n\r\nانسان بود » . اين اشاره به فرموده‌ى حق تعالى در باره‌ى آدم است كه :  وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً ( 115 )  « 1 » « ما پيش‌تر با او پيمان بسته بوديم ، اما او فراموش كرد و براى او عزمى استوار نيافتيم » .\r\nدر روايتى از امام على ( ع ) است : « بسا كس كه بامداد را ديد و به شامگاهش نرسيد ، و بسا كس كه در آغاز شب بر او رشك بردند و در پايان آن ، نوحه‌كنان بر وى بگريستند » . « 2 »\r\nجوهرى : « او را در اول صَوك و بَوك ديدم » ؛ يعنى براى اولين بار . « صوك بوك » اول هر چيزى باشد . « 3 »\r\n( باك الحمار الاتان ) يعنى خر نر با خر ماده درآميخت . ( صاك الطيب ) يعنى بوى خوش با آن بياميخت .\r\nحموى : پيامبر ( ص ) در روز حنين با اشاره به شعله‌ور شدن آتش نبرد فرمود : ( حمى الوطيس ) ؛ يعنى « تنور داغ شد » . حضرت اولين كسى بود كه اين جمله را بيان داشت . « 4 »\r\nدر داستان سريّه‌ى عمير بن عدى به سوى عصماء بنت مروان از فرزندان امية بن زيد ، زنى كه مردم را بر ضد پيامبر ( ص ) مىشورانيد و عمير وى را كشت آورده است كه آن‌گاه او از پيامبر ( ص ) پرسيد : آيا در كشتن او بر من گناهى است ؟ پيامبر ( ص ) فرمود :\r\n( لاينتطح فيها عنزان ) ؛ يعنى « در باره‌ى آن زن ، دو بز با هم سرشاخ نمىشوند » . كنايه از اين كه در اين باره هيچ اختلاف نظرى نيست . اين سخن اولين بار از پيامبر ( ص ) شنيده شد . « 5 »\r\nميدانى : ابوزيد در معنى ( لقيته اول ذات يَدَين ) گفته است : يعنى اولين بار وى را\r\n\r\n\r\n","description":"","footnote":"\r\n( 1 ) . طه 115\r\n( 2 ) . نهج البلاغه ، حكمت 380\r\n( 3 ) . صحاح اللغة ( ص‌وك ) 4 / 1597\r\n( 4 ) . معجم البلدان 1 / 281\r\n( 5 ) . داستان را بنگريد در بيشتر كتاب‌هاى سيره و از جمله در : الطبقات الكبرى 2 / 21 .\r\n","page_name":" 516 ","page_number":516},
  {"content":"\r\n\r\nديدم ؛ تقديرش چنين است : « وى را به عنوان اولين انسان داراى دو دست ديدم » ، و « دو دست » را براى كنايه از قدرت تصرّف آورده و گويا گفته است : « او را به عنوان اولين متصرّف ديدم » . « 1 »\r\nگويند : « او را در وهله‌ى اول ديدم » ضرب‌المثلى است براى اولين كسى كه به او دست پيدا مىكنى و نگاهت به سوى او مىچرخد . « 2 »\r\nگفته‌اند : ( عمّك اول شارب ) يعنى عمويت از ديگران شايسته‌تر است ، از او آغاز كن . ضرب‌المثلى است براى ويژه ساختن شمارى از مردم .\r\nعسكرى : ( إنّ من البيان لسحراً ) اولين كسى كه اين سخن را بر زبان آورد ، پيامبر ( ص ) بود كه به عمرو بن اهتم فرمود : مرا از زبرقان آگاه كن . گفت : او فردى است كه در انجمنش از او حرف‌شنوى دارند ، تندخوى و قاطع است و از كسان و خاندان خويش پاس مىدارد .\r\nزبرقان گفت : اى پيامبر ، اين مرد بيش از اين در باره‌ى من مىداند ، اما بر من حسادت مىكند .\r\nپس عمرو بن اهتم گفت : اى پيامبر خدا ، اما جوانمردى او اندك ، خوابگاهش تنگ ، سرمايه‌اش نويافته ، پدرش كم‌خرد و دايىهايش فرومايه‌اند . من در آن سخن اول دروغ نگفتم و در اين آخرى راست گفته‌ام . آن دم كه از او خرسند بودم بهترين آنچه را كه از او مىدانستم گفتم ، و اينك كه از او به خشم آمده‌ام بدترين دانسته‌هاى خود را بر زبان آورده‌ام .\r\nپيامبر اين بشنيد و فرمود : راستى كه سِحر جلوه‌اى از بلاغت است . اين نخستين بار بود كه چنين سخنى شنيده مىشد . « 3 »\r\nكسى از عمر بن عبدالعزيز درخواستى كرد و پاسخش را با سخن داد . گفت : اين\r\n\r\n\r\n","description":"","footnote":"\r\n( 1 ) . مجمع الامثال 2 / 178\r\n( 2 ) . همان 209\r\n( 3 ) . جمهرة الامثال 1 / 13 .\r\n","page_name":" 517 ","page_number":517},
  {"content":"\r\n\r\nهمان جادوى حلال باشد ؛ آن‌گاه يكى از حاضران گفت :\r\n و حديثها السحر الحلال لو انه * لم‌يجن قتل المسلم المتحرز\r\nان طال لم‌يملل و ان هى اوجزت * ودّ المحدَّث انها لم‌توجز \r\n« و سخنش اگر به قتل مسلمان پرهيزگارى نينجامد ، جادويى است حلال . اگر به درازا بكشد خسته نمىكند و اگر كوتاه باشد ، آن كه روى سخن با اوست ، خوش‌تر دارد كه كوتاه نماند . » « 1 »\r\nابوالفرج اصفهانى : اولين كسى كه گفت : ( لا ناقة لى فى هذا و لا جمل ) يعنى « در اين باره من نه شتر ماده‌اى دارم و نه نر » « 2 » و آن را ضرب‌المثل كرد ، حارث بن عبّاد در قتل كليب بود . « 3 »\r\nمطرزى : اولين گوينده‌ى ( شنشنة اعرفها من اخزم ) جدّ پدربزرگ حاتم بود كه وقتى حاتم رشد كرد و بخشندگى اخزم ( نياى خويش ) را در وى ديد ، گفت : « اين خويى است كه از اخزم به ياد دارم » . « 4 »\r\nميدانى : اولين ضرب‌المثلى كه عرب‌ها گفتند اين بود : ( المرأة من المرء ، و كل ادماء من آدم ) يعنى « زن از مرد است و همه‌ى سياه و سپيد از آدم » . « 5 »\r\nبلاذرى : مرتع كندى با زنى از حضرموت ازدواج كرد . پدر آن زن شرط كرد كه مرد همسرى ديگر نگيرد و زنش جز در خانه‌ى قوم خود زايمان نكند . مرد اما به شرط عمل نكرد ، پس داورى نزد افعى جرهمى بردند كه عرب‌ها قضاوت را به دو مىدادند و شرطى كه كرده بودند نزد وى به اثبات رساندند . افعى جرهمى گفت : ( الشرط املَك ) يعنى « شرط از هر چيزى مؤثرتر است » و او نخستين كسى بود كه اين را گفت ؛ پس حضرمىها زن و فرزندش\r\n\r\n\r\n","description":"","footnote":"\r\n( 1 ) . همان 15\r\n( 2 ) . همانند « من نه سر پياز هستم و نه ته پياز » .\r\n( 3 ) . الاغانى 5 / 30\r\n( 4 ) . المغرب فى ترتيب المعرب 1 / 456\r\n( 5 ) . مجمع الامثال 2 / 319 .\r\n","page_name":" 518 ","page_number":518},
  {"content":"\r\n\r\nمالك را از مرتع كندى ستاندند و مرتع گفت : فرزندم مالك را از من باز داشتند . « 1 »\r\nهمو : يسار برده‌ى اياد بود و به دختر اربابش تعرض كرد و دختر وى را از خويش راند ، پس براى رايزنى ، نزد يكى از يارانش رفت كه به وى گفت : اى يسار ، واى تو ؛ از گوشت بىمزه‌ى شتربچه بخور ، و از شير شتر تازه‌زا بنوش ، اما از دختران مردان آزاد حذر كن . يسار گفت : اما او در چهره‌ى من خنده زد ، و با اين توجيه ، بار ديگر نزد وى رفت و دختر گفت : امشب سراغم بيا ؛ و چون رفت ، گفت : نزديك شو تا تو را عطرآگين كنم . هنگامى كه يسار صورتش را نزديك برد ، دختر با چاقويى كه از قبل فراهم كرده بود ، بينىاش را بريد و چاقويى نيز به دو دختربچه‌اش داده و به آن‌ها گفته بود كه هر گاه من بينىاش را بريدم ، شما نيز يورش بريد و هر كدام يكى از گوش‌هايش را ببريد و آن دو نيز چنين كردند .\r\nوقتى يسار نزد دوستى كه با او مشورت كرده بود ، بازگشت ، وى با ديدن يسار گفت : نمىدانم تو رو به من مىآيى يا پشت به من بازمىگردى ؟ ! يسار كه او را « يسار الكواعب » مىناميدند ، گفت : ( هبك لاترى الانف و الاذنين ، اما ترى وبيض العينين ) يعنى « گيرم گوش و بينى را نبينى ، سفيدى چشم را هم نمىبينى ! » و اين جمله ضرب‌المثل شد .\r\nقضاعه را عمرو مىخواندند ، اما چون از قوم خود كناره گرفت ( تَقضَّع : دور شد ) قضاعه ناميده شد . « 2 »\r\nطبرى : شعبى گويد : اولين مردى كه زياد در كوفه كشت ، اوفى بن حصن بود كه در باره‌اش گزارشى رسيده بود ، پس او را خواستند و او گريخت . بارى زمانى كه زياد از رهگذرى مىگذشت ، اوفى با وى رودررو شد ، زياد گفت : اين كيست ؟ گفتند : اوفى بن حصين طائى ، گفت : ( اتتك بحائن رجلاه ) يعنى « كسى را كه در آستانه‌ى مرگ است ، دو پايش آورده است » . « 3 »\r\nميدانى :\r\n\r\n\r\n","description":"","footnote":"\r\n( 1 ) . انساب الاشراف 1 / 9\r\n( 2 ) . همان 17\r\n( 3 ) . تاريخ الامم و الملوك 5 / 235 .\r\n","page_name":" 519 ","page_number":519},
  {"content":"\r\n\r\n« رايزنى سرآغاز هر دورانديشى است » . « 1 »\r\n« هسته سرآغاز هر درخت است » . « 2 »\r\n« شتربچه اول هر شكارى است » .\r\nاين ضرب‌المثلى است كه وقتى كسى پيش از كار خير ، نيكى اندكى مىكند بر زبان مىآورند . « 3 »\r\n« خشم آغاز درماندن از جواب است » ؛ چون اگر كسى از پاسخ بازنماند ، خشمگين نمىشود . « 4 »\r\n« اوّل هر جنگ نادانى است » ؛ آن را براى بيان كم‌تجربگى به كار مىبرند .\r\nدر همين زمينه گفته‌اند :\r\n الحرب اول ما تكون فتية * تسعى بزينتها لكل جهول\r\nحتى اذا سعرت و شبّ ضرامها * عادت عجوزاً غير ذات حليل \r\n« جنگ در آغاز به زنى جوان مانَد كه با زيور خويش ، در برابر هر نادانى نمايان شود . اما همين كه آتش آن گرم شد و زبانه‌هاى آن سر كشيد ، به سيماى پيرى بيوه و بىياور مىماند » . « 5 »\r\n« اولين بارى است كه دم سوسمار پيدا شده است » ؛ اين ضرب‌المثل را هنگامى به كار مىبرند كه مردى براى اولين بار كار خيرى انجام داده باشد . « 6 »\r\nجوهرى : « اين ذو اثير است » يعنى از هر چيزى برتر است و در درجه‌ى نخست قرار دارد .\r\n\r\n\r\n","description":"","footnote":"\r\n( 1 ) . مجمع الامثال 1 / 52\r\n( 2 ) . همان 59\r\n( 3 ) . همان 25\r\n( 4 ) . همان 52\r\n( 5 ) . مجمع الامثال 40\r\n( 6 ) . همان 62 .\r\n","page_name":" 520 ","page_number":520},
  {"content":"\r\n\r\nعروة بن ورد گويد :\r\n و قالوا ما تشاء ؟ فقلت ألهو * إلى الاصباح آثر ذواثير \r\n« و گفتند : چه خواهى ؟ گفتم : كه صبح بردمد ، و بامداد را از هر چيزى برتر مىدانم » . « 1 »\r\nشاعرى گويد :\r\n الحبّ اول ما يكون لجاجة * تأتى به و تسوقه الاقدار\r\nحتى اذا سلك الفتى لجج الهوى * جاءت امور لاتطاق كبار \r\n« عشق در آغاز يك پافشارى است كه دست قضا آن را مىآورد و مىراند و چون جوان ، بر آغوش موج‌هاى سهمگين مىافتد ، بلاهايى بر سرش مىآورد كه بزرگان نيز تاب آن را ندارند » . « 2 »\r\nميدانى : « اول شراب دُرد است » ؛ آن را براى كسى مثال مىآورند كه سرانجام زشت كار خود را در آغاز هويدا مىكند . « 3 »\r\nعسكرى : « اول جنگ نادانى است » ؛ براى آدم كم‌تجربه مثَل آورده مىشود ؛ و منظور اين است كه پس از تمرين و ممارست ، كارها به سامان مىرسد . « 4 »\r\nجاحظ : گفته‌اند اولين كسى كه گفت : ( سبق السيف العذَل ) يعنى ( شمشير از سرزنش پيشى گرفت » ضمضم بن عمرو لخمى بود كه دل در گرو زنى داشت و با ترفندهاى بسيار از او خواستگارى كرد ، اما زن نپذيرفت و در عوض ، به عزيز بن عبيد پاسخ مثبت داد . ضمضم كه از تندخوترين مردم بود ، شبى شمشير بر ميان بست و خود را به جايى رسانيد كه آن دو ، دور از چشم ديگران ، خلوت مىكردند . چون مردم خفتند و خاموشى ضمضم نيز به درازا كشيد ، عزيز سوار بر\r\n\r\n\r\n","description":"","footnote":"\r\n( 1 ) . صحاح اللغة ( اث‌ر ) 2 / 575\r\n( 2 ) . الاغانى 5 / 141 ؛ آدمى بىاختيار ياد اين شعر خواجه حافظ مىافتد كه فرمود : « . . . كه عشق آسان نمود اول ولى افتاد مشكل‌ها » .\r\n( 3 ) . مجمع الامثال 1 / 87\r\n( 4 ) . جمهرة الامثال 1 / 48 .\r\n","page_name":" 521 ","page_number":521},
  {"content":"\r\n\r\nاسب بدان‌جا آمد و به گونه‌اى كه ضمضم هم مىشنيد ، چنين آواز سر داد :\r\n امام تولّينى و تأبى بنفسها * على ضمضم تعساً و رغماً لضمضم \r\n« او مرا برگزيد و به رغم خواسته‌ى ضمضم و شوربختى وى ، خود او را پس زد » .\r\nآن‌گاه از اسب پايين آمد و آن را بست و به جاى خفتن آن زن نزديك شد و از خود صداى كبوتر در آورد ، كه گوياى نشانه‌اى آشنا ميان آن دو بود ، زن بيرون شد و پيش چشم ضمضم ، دست در گردن هم انداختند و با هم آميختند . چون كار بدين جا رسيد ، ضمضم شمشير از نيام بركشيد و چنين خواند :\r\n ستعلم أنى لست أعشق مبغضا * فكان بنا عنها و عنك عزاء \r\n« خواهى دانست كه من از سر كينه‌توزى عشق نورزيده‌ام ، و اينك ما به عزاى او و تو خواهيم نشست » .\r\nو آن‌گاه وى را به قتل رساند . هنگامى كه مردم از اين كار آگاه شدند و ضمضم را به ميان خويش آوردند تا او را بكشند ، وى را به خاطر كشتن پسرعمويش نكوهش مىكردند ، اما او گفت : « شمشير از سرزنش پيشى گرفت » . « 1 »\r\nهمو : گفته‌اند اولين كسى كه گفت : « براى لذتى كوتاه خود را رسوا كردم » فاقره همسر مرّه اسدى بود كه از زيباروترين بانوان روزگار خويش به شمار مىرفت ، و چون سال‌ها در فراق شوهرش زيست ، دل به برده‌اى حبشى بست كه شتران او را به چرا مىبرد . بارى ، وى را فرمود تا بستر وى را بگستراند . از قضا ، همان شب شوهرش آهنگ بازگشت كرده و سواره سوى او آمد و هنگامى به دو رسيد كه برده از بستر بانو برخاسته بود . زن پشيمان از كرده‌ى خويش ، مىگفت : « براى لذتى كوتاه خود را رسوا كردم » و آهى كشيد و جان داد . مرد نيز در حالى كه اين شعر را مىخواند ، غلام را كشت :\r\n لعمركِ ماتعتادنى منك لوعة * و لا انا من وجد بذكراك اسهد \r\n« به جان خودت سوگند ، كه هرگز مرا در سوز عاشقانه نخواهى يافت و هيچ‌گاه از\r\n\r\n\r\n","description":"","footnote":"\r\n( 1 ) . المحاسن و الاضداد 1 / 258 .\r\n","page_name":" 522 ","page_number":522},
  {"content":"\r\n\r\nهيجان ياد تو بىخواب نخواهم ماند » « 1 »\r\nعسكرى : عمرو بن احمر باهلى گويد :\r\n اذا ضيعت اول كل امر * ابت أعجازه الا التواء\r\nو ان حملت امرك كل وغد * و ان داويت دينا بالتناسى\r\nضعيف كان امركما سواء * و بالليان أخطأت الدواء \r\n« هر گاه آغاز كارى را تباه كنى ، پايان آن جز كژى نخواهد بود . و هرگاه كار خويش را به فرومايه‌اى ناتوان بسپارى ، كار شما دو تن يكسان است . و اگر بخواهى كارى را با فراموشى و سستى درمان كنى ، داروى نابه‌جايى را به كار برده‌اى » . « 2 »\r\nابن‌دريد : البَراح : بخش‌هاى پيدا و نمايان زمين ؛ از همين باب است « برح الخفاء » يعنى آنچه پنهان بود هويدا شد . اولين كسى كه آن را بر زبان آورد شقّ كاهن بود كه خود داستانى دارد . اگر بگويند « برَح الخفاء » منظور نمايان شدن است و اگر بگويند « برِح » به معنى از ميان رفتن باشد ؛ « ما برِحتُ من مكانى » يعنى « از آن جا بيرون نرفتم » . « 3 »\r\nهنگامى كه گويند : ( ما له هَبع و لا ربَع ) ؛ رَبَع نتاج اول سال در بهار است و هَبع نتاج واپسين . « 4 »\r\n\r\n\r\n","description":"","footnote":"\r\n( 1 ) . المحاسن و الاضداد\r\n( 2 ) . ديوان المعانى 1 / 143\r\n( 3 ) . جمهرة اللغة ( ب‌رح ) 1 / 274\r\n( 4 ) . در متن عربى ، اين سخن از طبرى نقل شده است . اما بنگريد به : لسان العرب 15 / 19 . .\r\n","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n\r\n\r\nفصل هفدهم : طبيعت\r\n\r\n","description":"","footnote":"","page_name":" 525 ","page_number":525},
  {"content":"\r\n . \r\n","description":"","footnote":"","page_name":" 526 ","page_number":526},
  {"content":"\r\n\r\nطبرى ، از ابن‌اسحاق : اولين پديده‌اى كه خدا بيافريد نور و ظلمت بود ، سپس ميان آن دو جدايى انداخت و ظلمت را شبى تاريك و ظلمانى قرار داد و نور را درخشنده و روشنىبخش . « 1 »\r\nهمو ، از عبيد بن عمير : نخستين روزى كه خورشيد در آن تابيد روز جمعه بود كه بهترين روزها است . « 2 »\r\nدر روايتى از ابن ابىعمير است كه گفت : من كه نجوم مىدانستم و طالع را مىشناختم ، به ستارگان مىنگريستم كه چيزى به ذهنم رسيد ، چون ماجرا را به موسى بن جعفر ( ع ) گفتم ، فرمود : اگر بيمى به دلت راه يافت ، به اولين بينوايى كه رسيدى ، صدقه بده و بگذر ؛ تا خداوند آن را از تو دور كند . « 3 »\r\nاز امام صادق ( ع ) نقل است كه فرمود : خداوند عزوجل نور را در روز جمعه ، اولين روز ماه رمضان بيافريد و ظلمت را در روز چهارشنبه كه عاشورا بود ، و براى هر يك از آن دو روش و آيينى نهاد . « 4 »\r\nابن‌دريد : اولين پرتو خورشيد را « قِرن » گويند . « 5 »\r\nصولى : استهلال به معنى صدا و فرياد است ؛ از همين باب است وقتى گويند : « استهلال الصبى » يعنى ناله و گريه‌ى نوزاد . هنگامى كه عرب‌ها در آغاز هر ماه ، به ويژه در موسم حج به آسمان مىنگريستند و ماه را مىديدند ، تكبير مىگفتند و از فرا رسيدن\r\n\r\n\r\n","description":"","footnote":"\r\n( 1 ) . تاريخ الامم و الملوك 1 / 34\r\n( 2 ) . همان 115\r\n( 3 ) . من لا يحضره الفقيه 2 / 369\r\n( 4 ) . مصباح المتهجد 782\r\n( 5 ) . جمهرة اللغة 2 / 793 .\r\n","page_name":" 527 ","page_number":527},
  {"content":"\r\n\r\nهنگامه‌ى حج شادمانى مىكردند و بدين سان ، رؤيت را در فعل خود آورده و گفته‌اند : « استهلّ » و « أهَلّ » و به همين دليل است كه ماه شب اول را نيز « هلال » ناميده‌اند . مردم مكه در شب آغاز ماه گرد هم مىآمدند و آتش مىافروختند و كودكان و بردگان نيز به بازى مىپرداختند . « 1 »\r\nگويم : عبارت بالا همين گونه است كه آورده‌ام ، ولى گويا دستخوش دگرگونى شده ؛ هر چند مفهوم روشن است .\r\nمسعودى : در روزگار جاهليت ، عرب‌ها براى ساماندهى اختلاف تاريخ‌ها و وقت‌ها كه ناشى از ناهماهنگى ميان سال‌هاى شمسى و قمرى بود ، ماه‌ها را جابه‌جا مىكردند . گويد : مسئوليت اين كار با خاندان حارث بن كنانه بود كه اولين ايشان ابوثمامه به « قِلمِس » شهرت داشت ، و پس از وى نيز ديگر متوليان اين كار را « قلامس » ناميده‌اند . آن‌ها هر سه سال يك بار ، يك ماه از سال را از تقويم حذف مىكردند و ماه بعد را به نام ماه حذف‌شده مىخواندند و روزهاى « ترويه » و « عرفه » و « قربان » را روز هشتم و نهم و دهم ماه نو مىدانستند ، تا از اين رهگذر ، با ديگر ملت‌ها كه بر پايه‌ى تاريخ شمسى عمل مىكردند ، همسو باشند .\r\nتا روزگار اسلام چنين بود ، و هنگامى كه پيامبر ( ص ) مكه را گشود ، در سال نهم هجرى ، كه آخرين سال حج‌گزارى مشركان ، و در واقع روز دهم ذىقعده بود ، ابوبكر را به حج فرستاد ، و چون آيات سوره‌ى توبه نازل شد ، رسول خدا ( ص ) على بن ابىطالب ( ع ) را رهسپار فرمود . در پى آن رخداد ، رسول خدا ( ص ) در ذوالحجه‌ى همان سال براى حجةالوداع راهى حج شد و در آن‌جا چنين خطبه خواند : روزگار به شيوه‌ى همان روزى بازگشته است كه خداوند آسمان‌ها و زمين را آفريد ؛ يعنى دوازده ماه كه چهار ماه آن حرمت دارد : ذىقعده و ذىحجه و محرم و رجب مضر ، يعنى همان ماهى كه ميان جمادى و شعبان است . « 2 »\r\n\r\n\r\n","description":"","footnote":"\r\n( 1 ) . ادب الكتّاب 182\r\n( 2 ) . التنبيه و الاشراف 186 .\r\n","page_name":" 528 ","page_number":528},
  {"content":"\r\n\r\nسرير بن ثعلبه كه مرة بن كعب با دخترش هند پيمان ازدواج بست ، اولين كسى بود كه ماه‌ها را جابه‌جا كرد . « 1 »\r\nدر روايت از امام باقر ( ع ) است : اولين درختى كه بر روى زمين روييد ، نخل بود . « 2 »\r\nبه ابوعبدالله بن قيس ، قيس « ماصر » مىگفتند ؛ چون اولين كسى بود كه دجله و فرات را مرزبندى كرد . ( مَصَر : مرز ميان دو چيز را مشخص كرد ) « 3 »\r\nابن‌اثير : در سال 467 ق . نظام‌الملك و ملك‌شاه شمارى از منجّمان سرشناس را گرد آوردند و نوروز را اولين روز ماه حَمَل قرار دادند . پيش از آن ، نوروز در بامداد نيمه‌ى ماه حوت بود . بدين سان ، كارى كه ملك‌شاه كرد سرآغاز گاهشمارىها شد و رصد را نيز به همان ترتيب صورت دادند . « 4 »\r\nهمو : شنبه اولين روز سال 583 هجرى قمرى با نوروز سلطانى و چهاردهم آذار سال 1498 اسكندرانى مصادف بود و ماه و خورشيد هر دو در برج حمل بودند و اول سال عرب‌ها و اول سال جديد پارسيان و سرآغاز سال روميان يكسان شده بود و خورشيد و ماه در اولين برج قرار داشتند ؛ چيزى كه مانند آن به‌ندرت پديد مىآيد . « 5 »\r\nجوهرى : عرب‌ها آغاز به محاق رفتن ماه را كه شب بيست و هشتم است « الدعجاء » مىخوانند ، دومين شب يعنى شب بيست و نهم را « سرار » و آخرين آن يعنى شب سىام را « فلته » مىنامند . « 6 »\r\nابن‌جوزى : سدى از استادانش نقل مىكند كه روزى اميرالمؤمنين ( ع ) به آسمان نگريست و رنگين‌كمانى ديد ، از اصحابش پرسيد : اين را چه مىناميد ؟ گفتند : قوس قزح\r\n\r\n\r\n","description":"","footnote":"\r\n( 1 ) . تاريخ اليعقوبى 1 / 237\r\n( 2 ) . الامالى طوسى 215\r\n( 3 ) . بنگريد به : الانساب 12 / 41\r\n( 4 ) . الكامل 10 / 98\r\n( 5 ) . همان 11 / 529\r\n( 6 ) . صحاح اللغة ( دع‌ج ) 1 / 315 .\r\n","page_name":" 529 ","page_number":529},
  {"content":"\r\n\r\n( كمان قزح ) . فرمود : چنين مگوييد . آن را كمان خدا بناميد كه امان از غرق شدن است . ابن‌جوزى گويد : آن را قوس قزح خوانده‌اند ؛ زيرا كوهى كه در مزدلفه است و براى رمى جمرات از آن سنگ برمىدارند ، قزح نام دارد و اين كمان رنگين را بدان نسبت داده‌اند ؛ چون در جاهليت اولين بار آن را بر فراز اين كوه ديدند . « 1 »\r\nابن‌دريد : اولين شاه عرب كه سرب در بينى كسى ريخت ، ثعلبة بن قيس از ازد بود . « 2 »\r\nابن‌هشام : اولين كسى كه ماه‌ها را براى عرب جابه‌جا كرد و به خواست خود ، برخى را حلال و شمارى را حرام ساخت « قلمس » از كنانه بود ، پس از وى ، پسرش عباد ، بعد از او پسرش اميه ، آن‌گاه پسرش عوف ، سرانجام جنادة بن عوف . اما اسلام بدان اعتراض كرد . عمير بن قيس گويد :\r\n السنا الناسئين على معد * شهور الحلّ نجعلها حراما ؟ \r\n« آيا ما نبوديم كه ماه‌هاى حلال را براى طايفه‌ى معد حرام مىكرديم ؟ » « 3 »\r\nهمو : اولين بارى كه حصبه و آبله در سرزمين‌هاى عرب پديدار شد ، سال نابودى اصحاب فيل بود ، و همان سال اولين بارى بود كه درختان تلخ‌بار و بوته‌هاى اسفند و هندوانه‌ى ابوجهل و عشَر يا استبرق ديده شد . « 4 »\r\nجوهرى : ملخ را در آغاز پرواز « كُتفان » گويند . نيز گفته‌اند نخست « سرو » است ، سپس « دبا » ، پس از آن « غوغاء » و سرانجام « كتفان » . « 5 »\r\nبلاذرى : ابومنذر گويد : رود « كوثا » در عراق را بدين دليل چنين ناميده‌اند كه يكى از ارفخشذ بن سام بن نوح ( ع ) آن را حفر كرد و اين رود به او كه پدرِ مادر ابراهيم يعنى بونا دختر\r\n\r\n\r\n","description":"","footnote":"\r\n( 1 ) . تذكرة الخواص 148\r\n( 2 ) . جمهرة اللغة ( رص‌ص ) 1 / 121\r\n( 3 ) . السيرة النبوية 1 / 44\r\n( 4 ) . همان 54\r\n( 5 ) . صحاح اللغة ( ك‌ت‌ف ) 4 / 1419 .\r\n","page_name":" 530 ","page_number":530},
  {"content":"\r\n\r\nكربنا فرزند كوثا بود نسبت يافته است . اين اولين آبراهه در عراق بود كه از فرات سرچشمه مىگرفت ، پس از وى سليمان نهر « اكرف » را كشيد و از آن پس ، شمار رودها فزونى يافت . « 1 »\r\nسيوطى : در سال 583 ق . چنين رخ داد كه اولين روز سال قمرى ، اولين روز هفته و سرآغاز سال شمسى و اولين روز سال پارسيان بود و خورشيد و ماه در اولين برج بودند . اين از پديده‌هاى شگفت‌انگيز بود . « 2 »\r\nحمزه اصفهانى : منجّمان بر اين پندارند كه از نخستين روز گردش سيارات در رأس برج حمَل تا روزى كه متوكل از سامرا به سوى دمشق بيرون شد تا آن‌جا را پايتخت خود كند ، يعنى اولين روز محرم سال 244 هجرى ، چهار ميليون و سيصد و بيست هزار سال شمسى سپرى شده است . « 3 »\r\nابن‌دريد : « فَخت » اولين پرتو ماه است . اشتقاق نام فاخته نيز از همين واژه است كه به دليل رنگ‌آميزىاش آن را چنين ناميده‌اند . « 4 »\r\n\r\n\r\n","description":"","footnote":"\r\n( 1 ) . معجم البلدان 4 / 487\r\n( 2 ) . تاريخ الخلفاء 1 / 321\r\n( 3 ) . تاريخ سنى ملوك الارض و الانبياء 11 ؛ با اين توضيح كه در نسخه‌ى موجود از كتاب يادشده ، شمار سال‌هاى ميان آن دو رخداد ، يعنى آغاز گردش سيارات تا بيرون شدن متوكل ، چنين آمده است : چهار هزار هزار هزار ، سه بار ، و سيصد هزار هزار و بيست هزار هزار از سال‌هاى خورشيدى ، ( به نظر مترجم اين يعنى چهار ميليارد و سيصد و بيست ميليون سال ) و اين با آن‌چه در متن آمده بسيار متفاوت است ، شايد نسخه‌ى كتاب مزبور در نزد نويسنده‌ى الاوائل چنين بوده است .\r\nدكتر جعفر شعار مترجم فارسى كتاب يادشده نيز در تاريخ پيامبران و شاهان ، شمار سال‌هاى مزبور را در متن كتب ( 4 ميليون سال سه بار ، و سيصد هزار و بيست هزار سال ) ترجمه كرده و در پاورقى پس از نقل متن عربى ، چنين افزوده است : « در مجمل التواريخ ( ص 11 ) به نقل از همين كتاب چنين آمده : . . . چهار هزار هزار و سه بار و سيصد هزار و بيست هزار سال . ترجمه متن حاضر با توجه به نقل مجمل التواريخ است و قطعيت ندارد » . ر . ك : تاريخ پيامبران و شاهان 9 .\r\n( 4 ) . جمهرة اللغة ( ف‌خ‌ت ) 1 / 389 .\r\n","page_name":" 531 ","page_number":531},
  {"content":"\r\n . \r\n","description":"","footnote":"","page_name":" 532 ","page_number":532},
  {"content":"\r\n\r\n\r\nفصل هجدهم : دارايى و داد و دهش\r\n\r\n","description":"","footnote":"","page_name":" 533 ","page_number":533},
  {"content":"\r\n . \r\n","description":"","footnote":"","page_name":" 534 ","page_number":534},
  {"content":"\r\n\r\nاز ابن‌عباس روايت است : اولين بارى كه در روى زمين ، درهم و دينار ضرب شد ، ابليس آن‌ها را ديد و چون به‌دقت نگريست ، بر ديده نهاد و به سينه فشرد و بانگى برآورد و دوباره به سينه فشرد و گفت : شما نور چشمان من هستيد و ميوه‌هاى دل من . آدميزادگان تا شما را دوست داشته باشند ، مرا باكى نيست كه بتى را نپرستند ، از آنان مرا همين بس كه به شما عشق بورزند . « 1 »\r\nابن‌رستم طبرى : ابوعاصم نبيل حكايت كند كه خالد حذاء اولين كسى بود كه بر آنان عُشر بنهاد و گفت : سرمايه‌ى بازرگانان در هر زمانى به گونه‌اى است كه در آن اختلاف و تفاوت وجود دارد و نمىتوان از آنان زكات ( ثابت ) ستاند . پس بايد بر اساس صلح از آنان چيزى گرفت . « 2 »\r\nطبرى : عمر هر گاه به خالد مىرسيد ، به او مىگفت : اموال خدا را از زير نشيمن‌گاه خويش بيرون آور ، و او پاسخ مىداد : مرا مالى نيست . اما چون اين كار تكرار شد ، گفت : بهاى همه‌ى آن چيزى كه در حكومت شما به من رسيده ، چهل‌هزار درهم است . عمر گفت : تمام آن را به چهل‌هزار درهم از تو خريدم . هر دو پذيرفتند . عمر همه‌ى سرمايه‌ى خالد را شمرد و حساب كرد و بهاى آن بالغ بر هشتادهزار درهم شد . « 3 »\r\nاولين كس از آل‌بويه كه در سال 341 از بغداد خراج ستاند ، جلال‌الدوله فرزند بهاءالدوله فرزند عضدالدوله بود . دولت ايشان در سال 447 از ميان رفت و پس از آن ، سلجوقيان به حكومت رسيدند . « 4 »\r\n\r\n\r\n","description":"","footnote":"\r\n( 1 ) . الامالى صدوق 347\r\n( 2 ) . المسترشد فى امامة اميرالمؤمنين ( ع ) 184\r\n( 3 ) . تاريخ الامم و الملوك 3 / 437\r\n( 4 ) . مطلب از يعقوبى نقل شده است . .\r\n","page_name":" 535 ","page_number":535},
  {"content":"\r\n\r\nطبرى : مجاعة بن الازهر از معن بن زائده سه خواسته داشت كه هر سه را پاسخ داد . اولين درخواست آن بود كه او را با دوشيزه‌اى از خاندان خويش به نام زهرا وصلت دهد . چون معن موضوع را با آن دختر در ميان نهاد ، گفت : او را با چه چيزش به ازدواج من در مىآورى ؛ به جبّه‌ى پشمينه‌اش يا به شولايَش ؟ پدر اين زن در سپاه معن بود و مجاعه گفت : اى امير ، من زهرا را مىخواهم كه پدرش در اردوگاه تو است . پس آن دختر را با ده‌هزار درهم كه آن را نيز خود پرداخت ، به عقد او در آورد . آن‌گاه گفت : دومين خواسته‌ات چيست ؟ گفت : مالكِ باغى كه در آن‌جا خانه دارم ، در سپاه تو است . پس معن باغ را از او خريد و آن را از آنِ او كرد و گفت : و اما سومين درخواست ؟ گفت : مرا سرمايه‌اى ببخش . پس فرمود تا سىهزار درهم باقيمانده از صدهزار درهم را به خانه‌اش ببرند . گفت :\r\n يا معن انك قد اوليتنى نعما * عمّت لجيما و خصّت آل مجاع\r\nفلا ازال اليك الدهر منقطعا * حتى يشيد بهلكى هتفه الناعى \r\n« اى معن ، مرا نعمت‌هايى بخشيدى كه براى همه‌ى لجيم و به‌ويژه خاندان مجاع هست . به روزگاران ، هرگز از تو نخواهم گسست ، تا اين‌كه بانگى برخيزد و مرگ مرا آواز دهد » . « 1 »\r\nهمو : منصور فرمان داد تا هر يك از عموهايش سليمان و عيسى و صالح و اسماعيل را هزار درهم مساعده از بيت‌المال دهند . او نخستين خليفه‌اى بود كه اين اندازه از بيت‌المال پرداخت و از آن پس اين مبلغ در ديوان‌ها جريان يافت . « 2 »\r\nهمو : در عصر منصور ، مقررى دبيران و كارگران سيصد درهم بود . اين نرخ تا روزگار مأمون ادامه يافت و اولين كسى كه بر مقررى آنان افزود ، فضل بن سهل بود . « 3 »\r\nاز ابن‌سكيت نقل است : اولين پولى كه به دست صاحب‌الزنج رسيد اين گونه بود\r\n\r\n\r\n","description":"","footnote":"\r\n( 1 ) . تاريخ الامم و الملوك 8 / 67\r\n( 2 ) . همان 85\r\n( 3 ) . همان 95 .\r\n","page_name":" 536 ","page_number":536},
  {"content":"\r\n\r\nكه چون وى به روستاى معروف به جعفريه در آمد ، جوياى وكلاى هاشميان شد . سرورشان را نزد وى آوردند . از وى درخواست پول كرد و پاسخ شنيد كه مرا اموالى نيست . همين كه دستور داد گردنش را بزنند به چيزى كه در جايى پنهان كرده بود ، اعتراف كرد و دويست و پنجاه دينار و هزار درهم براى وى آورد . « 1 »\r\nاولين كس از زنگيان كه به او پيوست ، ريحان يكى از بردگان شورجىها بود . « 2 »\r\nطبرى : القاهر هنگامى كه بر تخت خلافت نشست ، چندان اراده و بلندهمتى و ساده‌زيستى و درويشى از خود نشان داد كه مردم بدين كار او راگرامى شمردند . بارى ، گونه‌هاى رنگ‌رنگ شيرينى و ميوه را به رسم خليفگان پيشاپيش وى نهادند ، و او آنان را بيش از اندازه دانست و پرسيد : هر روز اين ميوه را به چه بهايى مىخريد ؟ گفتند : سى دينار . گفت : مىتوان به يك دينار از اين ميوه‌ها بسنده كرد و دوازده گونه خوراكى خريد . « 3 »\r\nبلاذرى : انوشيروان اولين كسى بود كه رسم پرداختِ خراج را سنت نهاد و چگونگى آن را روشن ساخت . پيش‌تر از عنوان « مقاسمه » استفاده مىشد كه پدرش در واپسين روزهاى عمر ، آن را وضع كرده اما به پايان نبرده بود . « 4 »\r\nبخارى : در سال دهم اموال بحرين را كه برابر هشتادهزار درهم بود براى رسول خدا ( ص ) آوردند . علاء حضرمى آن را بياورد و اين نخستين مالى بود كه به مدينه مىرسيد و حضرت آن را در ميان مردم پخش كرد . « 5 »\r\nيعقوبى ، در ماجراى بنىقريظه : اموال و زنان ايشان تقسيم شد و سهم سوار و پياده را مشخص فرمود . سوار دو سهم داشت و پياده يك سهم . اين نخستين غنيمتى بود كه\r\n\r\n\r\n","description":"","footnote":"\r\n( 1 ) . همان 9 / 417\r\n( 2 ) . همان 419\r\n( 3 ) . همان 11 / 155\r\n( 4 ) . التنبيه و الاشراف 89\r\n( 5 ) . صحيح البخارى 4 / 96 .\r\n","page_name":" 537 ","page_number":537},
  {"content":"\r\n\r\nسهم سواران در آن اعلام مىشد . سواره‌ها سى و هشت تن بودند . « 1 »\r\nهمو : عمرو بن عاص در شب فطر سال 43 هجرى بمرد . معاويه همه‌ى اموال وى را گرفت ، و اين نخستين بارى بود كه وى اموال كارگزاران را خالصه كرد .\r\nگويم : در صحاح آمده است كه « استصفى الامير مال فلان » يعنى همه‌ى اموال وى را ستاند .\r\nعمر اولين كسى بود كه اموال ديگران را قسمت كرد و معاويه نيز راه وى را پيمود و هر كارگزارى كه مىمرد با ميراث‌بران او سهيم مىشد و در اين باره مىگفت : اين سنتى است كه عمر آن را نهاده است . « 2 »\r\nهمو : زياد اولين كسى بود كه براى كارگزارانش هزار درهم و براى خود بيست و پنج هزار درهم مقررى گذاشت . « 3 »\r\nدر روايت از اميرالمؤمنين ( ع ) است : بدترين جاها بازار است كه جولانگاه ابليس باشد . صبحگاهان با پرچم خود روانه مىشود ، صندلى خود را مىگذارد و دودمان خود را مىپراكند ؛ برخى از پيمانه مىكاهند ، شمارى ترازو را سبك مىكنند ، يا از متر مىدزدند ، يا پيرامون كالايى دروغ مىبافند . شيطان همواره با كسى است كه پيش‌تر از همه وارد شود و ديرتر از همه بيرون رود ، بهترين جاها اما مسجد است . هر كه زودتر به بازار درآيد و ديرتر بيرون رود ، براى شيطان دوست‌داشتنىتر باشد . « 4 »\r\nاز سعيد بن عمرو جعفى : من كه زارترين مردم بودم سوى مكه روانه شدم و شكايت به امام صادق ( ع ) بردم . چون از نزد ايشان بيرون آمدم ، بر آستانه‌ى در كيسه‌اى يافتم با هفتصد درهم . شتابان نزد وى بازگشتم و گزارش دادم . فرمود : تقواى خدا پيشه كن و در هر صحنه او را بشناس . من كه اميد داشتم اجازه دهد بخشى از آن پول را بردارم ،\r\n\r\n\r\n","description":"","footnote":"\r\n( 1 ) . تاريخ اليعقوبى 2 / 53\r\n( 2 ) . همان 2 / 222\r\n( 3 ) . همان 234\r\n( 4 ) . من لا يحضره الفقيه 3 / 199 .\r\n","page_name":" 538 ","page_number":538},
  {"content":"\r\n\r\nاندوهگين خارج شدم و از مردم كناره گرفتم و تنها به ماقوفه ( خانه‌هاى موقتى در منى ) رفتم و دور از ديگران در خانه‌اى نشستم . آن‌گاه گفتم : چه كسى اين كيسه را مىشناسد ؟ اولين آوازى كه دادم ، مردى بالاى سرم ايستاد و گفت : صاحب اين كيسه من هستم . با خود گفتم : تو كه نيستى ! و از او پرسيدم : نشانه‌هاى اين كيسه چيست ؟ نشانه‌ها را بيان كرد و آن را به وى دادم و به گوشه‌اى رفت و پول‌ها را شمرد و همه در جاى خود بود . سپس هفتاد دينار را جدا كرد و گفت : اين را بگير ، پولى حلال كه از هفتصد دينار حرام باارزش‌تر است . گرفتم و نزد امام صادق ( ع ) رفتم و ايشان را از كناره‌جويى و رفتار خود آگاه كردم . فرمود : اما تو هنگامى كه شكايت نزد ما آوردى ، دستور پرداخت سى دينار را به تو داديم . اينك اى كنيزك ، آن را بياور . گرفتم و اينك در ميان مردم خويش ، از خوش‌بخت‌ترين‌ها هستم . « 1 »\r\nابن‌اثير : در سال 76 هجرى عبدالملك به ضرب سكه‌هاى درهم و دينار پرداخت . او اولين كس در اسلام بود كه اين كار را كرد . داستان اين گونه بود كه بر پيشانى نامه‌هاى خود به شاهان روم در كنار تاريخ و نام پيامبر ( ص )   « قُلْ هُوَ اللَّهُ أَحَدٌ »   مىنوشت . شاه روم به دو نوشت : « شما چنين و چنان كرده‌ايد ؛ اين كار را واگذاريد ، و گرنه در سكه‌هاى دينارى كه نزد شما مىآيد ، چيزهايى ناپسند خواهيد يافت » . خالد بن يزيد به دو گفت : دينارهاى آنان را تحريم كن و خود براى مردم سكه بزن .\r\nپس از آن ، حجاج درهم ضرب كرد و نقش   « قُلْ هُوَ اللَّهُ أَحَدٌ »   بر آن زد ، اما مردم آن‌ها را خوش نداشتند ؛ زيرا مردان جنُب و زنان حائض نيز بدان دست مىزدند . حجاج ديگران را از ضرب سكه منع كرد ، و چون سمير يهودى چنين كرد ، خواست او را بكشد . سمير گفت : عيار دينارهاى من بهتر است ، اما او را رها نكرد تا عيارسنج بياورند ، و بدين سان از كشتن او دست كشيد . مردم با وزن و عيار آشنا نبودند ، و سكه‌ها را با هم مىسنجيدند . از هنگامى كه سمير عيارسنج براى آنان گذاشت ، مردم از فريب دادن\r\n\r\n\r\n","description":"","footnote":"\r\n( 1 ) . تهذيب الاحكام 6 / 391 .\r\n","page_name":" 539 ","page_number":539},
  {"content":"\r\n\r\nيكديگر دست برداشتند . « 1 »\r\nهمو : اولين كسى كه در باره‌ى عيار سخت‌گيرى كرد و نقره‌ى ناب را به كار گرفت عمر بن هبيره در روزگار يزيد بن عبدالملك بود . سخت‌گيرتر از وى ، خالد قسرى در عصر هشام بود و چون يوسف بن عمر به فرمانروايى رسيد ، بيشتر از آن‌ها سخت گرفت ؛ اين گونه بود كه سكه‌هاى هبيرى و خالدى و يوسفى ناب‌ترين سكه‌هاى امويان به شمار مىرفت و منصور در ستاندن خراج فقط آن‌ها را مىپذيرفت .\r\nسكه‌هاى درهم عجم‌ها گونه‌گون بود : بيست قيراط ، دوازده و ده قيراط . در دوره‌ى اسلامى بر اساس ميانگين آن‌ها در چهارده قيراط ضرب شد و هر ده سكه ، هفت مثقال بود .\r\nگفته‌اند كه مصعب در روزگار برادرش سكه ضرب كرد ، و در عهد عبدالملك آن‌ها را نابود كردند . « 2 »\r\nطبرى : يزيد بن وليد را « ناقص » مىخواندند ؛ چون ده واحد افزوده‌ى وليد بن يزيد در پرداختى به مردم را كم كرد . گفته‌اند : اولين كسى كه او را چنين ناميد مروان بن محمد بود كه سرزنش‌كنان وى را « ناقص بن وليد » ناميد ، آن‌گاه مردم نيز چنينش خواندند . « 3 »\r\nابن‌اثير : معزالدوله نخستين كسى بود كه به كار خبرگزاران پرداخت و بديشان دهش بسيار كرد ؛ زيرا مىخواست بىدرنگ خبر خود را به برادرش ركن‌الدوله برساند . فضل و مرعوش در روزگار وى پرورش يافتند و گوى سبقت را از ديگر گزارشگران ربودند . هر يك از اين دو ، روزى چهل و اندى فرسنگ راه مىپيمودند و مردم به آن دو رضايت داده بودند . يكى خبرگزار اهل سنت بود و ديگرى گزارش شيعيان را مىداد . « 4 »\r\nهمو : به هشام گزارش رسيد كه خالد قسرى پسرش را گفته است : تو از مسلمة بن هشام\r\n\r\n\r\n","description":"","footnote":"\r\n( 1 ) . الكامل 4 / 417\r\n( 2 ) . همان جا\r\n( 3 ) . تاريخ الامم و الملوك 7 / 261\r\n( 4 ) . الكامل 8 / 575 .\r\n","page_name":" 540 ","page_number":540},
  {"content":"\r\n\r\nكمتر نيستى ، و بر مردى از دودمان سعيد بن عاص تندى روا داشته و از هشام به عنوان « فرزند زنى كودن » ياد كرده ، و بارى كه هشام به او مىنويسد : « تا همه‌ى محصول من به فروش نرفته ، چيزى از محصول را به فروش مگذار » ، برمىخيزد و مىگويد : گمان برده‌ايد كه من نرخ‌هاى شما را بالا مىبرم ، لعنت خدا بر هر كسى كه نرخ‌ها را افزايش دهد !\r\nنيز چون به هشام گزارش رسيد كه خالد فرمانروايى عراق را ناچيز شمرده است ، اين كار وى را ناخوش داشت و به دو نوشت : به من خبر داده‌اند كه تو مىگويى فرمانروايى عراق مايه‌ى شرافت من نيست ؛ اى زاده‌ى زنى گندبو ، چرا امارت عراق برايت شرافت نباشد ؟ تو كجا و آن سرزمين گرامى . . . . ! آرى ، به خدا ، گمان مىكنم اولين كسى كه سراغ تو آيد يكى از عقاب‌هاى قريش باشد كه دستانت را به گردنت بياويزد . هشام پنهانى تصميم به بركنارى خالد گرفت و به يوسف بن عمر كه در يمن بود ، نوشت كه او را بر عراق گمارده است . آن‌گاه جزئيات دستگيرى و شكنجه‌ى خالد را گزارش مىدهد . « 1 »\r\nهمو : گفته‌اند كه يزيد بن منبه وابسته‌ى ثقيف ، وليد بن يزيد را ستود و او فرمان داد تا بيت‌هاى شعر او را بشمارند و در برابر هر يك ، هزار درهم به دو بپردازند ؛ پنجاه بيت بود . وليد نخستين خليفه‌اى بود كه شعر را شمرد و در برابر هر بيت ، هزار درهم پرداخت . « 2 »\r\nجاحظ : على ( ع ) از اكتل بن شماخ عكلى چنين ياد فرمود : « الصبيح الفصيح » ( خوش‌چهره و خوش‌سخن ) . او نخستين كسى بود كه در خانه‌ى خويش بيت‌المالى براى خود فراهم آورد . « 3 »\r\nابوالفرج اصفهانى : بشار نزد عمر بن هبيره رفت و با اين سروده وى را ستود :\r\n لالقى بنىعيلان ان فعالهم * تزيد على كل الفعال مراتبه\r\nاولاك الالى شقوا العمى بسيوفهم * عن الغى حتى ابصر الحق طالبه \r\n\r\n\r\n","description":"","footnote":"\r\n( 1 ) . همان 5 / 220\r\n( 2 ) . الكامل 290\r\n( 3 ) . البيان و التبيين 2 / 118 .\r\n","page_name":" 541 ","page_number":541},
  {"content":"\r\n\r\n و جيش كجنح الليل يرجف بالحصا * و بالشول و الخطّى حمر ثعالبه\r\nغدونا له و الشمس فى خدر امها * تطالعنا و الطل لم‌يجر ذائبه\r\nبضرب يذوق الموت من ذاق طعمه * و تدرك من نجّى الفرار مثالبه\r\nكأن مثار النقع فوق رؤوسنا * و اسيافنا ليل تهاوى كواكبه\r\nبعثنا لهم موت الفجاءة اننا * بنوالموت خفّاق علينا سبائبه\r\nفراحوا فريق فى الاسار و مثله * قتيل و مثل لاذ بالبحر هاربه\r\nاذا الملِك الجبار صعّر خدّه * مشينا اليه بالسيوف نعاتبه \r\n« من با دودمان عيلان چنان روبه‌رو شوَم كه ارجمندى رفتارشان فراتر از ديگران است . آنان كسانى هستند كه با شمشيرهاى خود كورچشمىها را دريده‌اند تا هر حق‌جويى به حقيقت راه يابد . . . سپاهى چونان بال‌هاى شب كه با شن و نيش و نيزه‌هايى سرخ‌فام يورش مىآورد . بامدادان ، آن‌گاه كه هنوز خورشيد از آغوش مام خويش ما را نظاره مىكرد و شبنم از گلبرگ‌ها نرفته بود ، سوى وى تاختيم ، با ضربتى كه هر كس مزه‌ى آن را بچشد گويا مرگ را چشيده باشد و چنگال‌هاى مرگ هر گريزانى را درربايد . تو گويى بر سر و روى ما غبار جنگ نشسته است و برقابرق شمشيرهايمان به شبى شهاب‌باران مىماند . مرگ ناگهانى را سوى آنان تازانديم ؛ چه ما زادگان شاهى هستيم كه پرچم‌هايش بر سر ما افراشته است . اين گونه شد كه رفتند : گروهى به بند ، گروهى به مرگ و گروهى گريزان تا دل دريا . اگر شاه ستمگر چهره برگرداند ، ما با شمشيرهامان سوى او رويم و به سرزنش او برخيزيم » .\r\nپس ابن‌هبيره ده هزار درهم به دو صله داد و اين نخستين هديه‌ى كرامندى بود كه بشار ستاند و آوازه‌اش بلند شد .\r\n. . . در همين شعر است كه مىگويد :\r\n اذا كنت فى كل الامور معاتباً * صديقَك لم‌تلق الذى لاتعاتبه\r\nفعش واحداً او صل اخاك فانه * مقارف ذنب مرة و مجانبه\r\nاذا انت لم‌تشرب مراراً على القذى * ظمئت و اى الناس تصفو مشاربه \r\n« اگر تو در هر كارى دوست خود را سرزنش كنى ، چيزى نخواهى يافت كه شايسته‌ى سرزنش نباشد . پس يا تنها و بىكس زندگى كن يا اين سان با برادرت\r\n\r\n","description":"","footnote":"","page_name":" 542 ","page_number":542},
  {"content":"\r\n\r\nبپيوند كه گاه از گناه مىپرهيزد و گاه مىآميزد . اگر تو گاه‌به‌گاه آب آلوده ننوشى ، بسيار تشنه مىمانى . كيست كه نوشاك بىخاشاك نوشد ؟ » « 1 »\r\nابن‌قتيبه : اياس قاضى مزنى گفت : عمر بن هبيره كسى را در پى من فرستاد و من نزد وى رفتم . سكوت كرد و من خاموش ماندم . چون سكوت به درازا كشيد ، گفت : بله . گفتم : هر چه مىخواهى بپرس . گفت : قرآن مىخوانى ؟ گفتم : آرى . پرسيد : فريضه‌ها را به جا مىآورى ؟ گفتم : آرى . پرسيد : جنگ‌هاى عرب را مىشناسى ؟ گفتم : آرى . پرسيد : جنگ‌هاى عجم را چطور ؟ گفتم : بدان آگاه‌تر هستم . گفت : مىخواهم از تو يارى جويم . گفتم : مرا سه چيز است كه با وجود آن‌ها شايسته‌ى كار نباشم . پرسيد : آن سه چيست ؟ گفتم : همانطور كه مىبينى ، من زشت‌رو هستم ، و زود مىرنجم و زبانم لكنت دارد . گفت : اما زشت‌رويى ؛ من كه نمىخواهم زيبايى خودم را به رخ مردم بكشم . اما لكنت زبان ؛ من مىبينم كه از بيان خواسته‌ى خودت برمىآيى ، و اما بداخلاقى تو را تازيانه سامان مىدهد . برخيز كه تو را ولايت بخشيدم . وى دوهزار درهم به من داد و آن دو هزار نخستين پولى بود كه به دست آوردم . « 2 »\r\nابوالفرج اصفهانى : غريض نزد عايشه ( دختر طلحه ) رفت ؛ عايشه به دو گفت : اگر براى من آوازى بخوانى . . . . . چنين و چنانت بخشم . و او اين گونه خواند :\r\n و ما زلت من ليلى لدن طرّ شاربى * الى اليوم اخفى حبها و اداجن\r\nو احمل فى ليلى لقوم ضغينة * و تحمل فى ليلى علىّ الضغائن \r\n« از آن‌گاه كه موى بر پشت لبم رسته است ، تا امروز عشق ليلى را نهفته مىدارم و با آن مدارا مىكنم . من براى ليلى كينه‌ى اين و آن را به دل گرفته‌ام و تو براى او كينه‌هايى از من را به جان مىبرى » .\r\nعايشه گفت : از آن چه در دلم بود ، قدمى فراتر نرفتى ، و او را صله‌اى كرامند بخشيد . « 3 »\r\n\r\n\r\n","description":"","footnote":"\r\n( 1 ) . الاغانى 3 / 234\r\n( 2 ) . عيون الاخبار 1 / 72\r\n( 3 ) . الاغانى 2 / 586 .\r\n","page_name":" 543 ","page_number":543},
  {"content":"\r\n\r\nابن‌اثير : اولين گروهى كه زكات خود را به پيامبر ( ص ) پرداختند گروه بنىيشكر بودند . چون اعوص بن عمرو يشكرى نزد حضرت آمد ، پيامبر ( ص ) پرسيد : تو كيستى ؟ گفت : اعوص بن عمرو . حضرت فرمود : نه ، تو عبدالله هستى . « 1 »\r\nهمان ، به نقل از ميثم كه مردى از صحابه بود : برايم گفته‌اند كه فرشته پرچم خويش را با نخستين كسى كه روانه‌ى مسجد مىشود برمىافرازد و پيوسته با او است تا به خانه‌اش بازگردد . و شيطان پرچم خويش با نخستين كسى كه به بازار مىرود برمىافرازد و همواره با او است تا بازگردد و به خانه‌اش در آيد . « 2 »\r\nابوداوود : ابن‌عمر نزد معاويه رفت . معاويه پرسيد : چه مىخواهى ؟ گفت : سهميه‌ى آزادگان را ؛ چه ، من پيامبر ( ص ) را ديدم كه هر گاه چيزى به دو مىرسيد ، از بردگان آزادشده مىآغازيد . « 3 »\r\nابوالفرج اصفهانى : عمرالوادى در زمان حيات پدر چندان با وليد بن يزيد پيوسته و همدم بود كه از او جدا نمىشد . وقتى هشام به فرمانروايى رسيد نزد او رفت و از وى خواست تا شعرى بخواند . هشام گفت : تو بايد نزد همان وليد به روى و براى او شعر بسرايى ، و فرمود تا بيرونش كنند . هنگامى كه خبر به وليد رسيد ، به دو گفت : سوى طائف روانه شو و از اموالى كه در آن سامان دارم بهره ببر ؛ زيرا همه‌ى محصول آن ديار را براى تو نهاده‌ام . او به طائف رفت و تا زمانى كه وليد به حكمرانى رسيد ، آن‌جا بود . آن‌گاه نزد وى آمد و برايش شعرى با اين مطلع سرود :\r\n سليمى تلك فى العير * قفى ان شئت او سيرى \r\n« اى سلماى محبوب ، اى كه در كاروانى ، گر خواهى بايست و گر خواهى روانه شو » .\r\nوليد دستور داد تا ابيات قصيده را برشمارند و در برابر هر بيت هزار درهم به دو\r\n\r\n\r\n","description":"","footnote":"\r\n( 1 ) . اسدالغابة 3 / 250\r\n( 2 ) . همان 4 / 508\r\n( 3 ) . سنن ابىداوود 2 / 151 .\r\n","page_name":" 544 ","page_number":544},
  {"content":"\r\n\r\nبپردازند . چون شمردند پنجاه بيت بود . او نخستين خليفه‌اى بود كه بيت‌هاى سروده‌ها را شمرد و در برابر هر يك هزار درهم پرداخت . پس از او ، كسى جز هارون الرشيد اين كار را نكرد . وى نيز به مروان بن ابىحفصه و منصور نمرى كه او را ستودند و دودمان ابوطالب را هجو كردند ، در برابر هر بيت هزار درهم پرداخت . « 1 »\r\nشيخ صدوق : از اميرالمؤمنين ( ع ) : بارى پيامبر ( ص ) بر مردى گذشت كه كالايى را براى فروش در دست داشت ، به دو فرمود : در اولين بازار آن را به فروش . « 2 »\r\nثعالبى : ابوهريره اولين كسى بود كه در بيت‌المال مسلمانان خيانت كرد . عمر كه وى را بر بحرين گمارده بود و او در آن‌جا دست در بيت‌المال مسلمين برد ، او را بر كنار كرد و خسارت آن را گرفت و چندان او را بزد تا هزار و پانصد دينار از وى بازستاند . « 3 »\r\nهمو : اولين كسى كه سكه‌هاى درهم تقلبى زد عبيدالله بن زياد بود كه چون از بصره گريخت و به چشمه‌محله‌اى رسيد و از شبيخون عرب‌ها بيمناك بود ، همه را ميان آنان پخش كرد . « 4 »\r\nهمو : وليد بن عبدالملك اولين كسى بود كه بيمارستان را به كار گرفت . وى اولين كسى بود كه براى قاريان و كارگزاران مساجد مقررى گذاشت و براى نابينايان و معلولان نيز سهمى در نظر گرفت و براى هر يك خدمتكارى گماشت . « 5 »\r\nمأمون تنها در يك روز ، براى برادرش معتصم بر فرمانروايى مغرب حكم داد و پانصدهزار درهم به دو پرداخت . پسرش عباس را به مرزها و شهرهاى پيرامون آن فرستاد و پانصدهزار دينار بخشيد . عبدالله بن طاهر را براى جنگ بابك همراه سيصدهزار دينار راهى جبل ساخت ، و هفتصدهزار دينار نيز ميان ديگر فرماندهان پخش كرد . چون\r\n\r\n\r\n","description":"","footnote":"\r\n( 1 ) . الاغانى 7 / 70\r\n( 2 ) . من لا يحضره الفقيه 3 / 196\r\n( 3 ) . لطائف المعارف 11\r\n( 4 ) . همان 13\r\n( 5 ) . همان جا .\r\n","page_name":" 545 ","page_number":545},
  {"content":"\r\n\r\nهمگى پول‌ها را ستاندند ، عمر بن نوح گفت : اين نخستين روزى باشد كه در آن پولى تقسيم مىشود كه از وقتى دنيا بوده ، اين اندازه پخش نشده است . « 1 »\r\nبلاذرى : پيامبر ( ص ) براى حمزة بن نعمان بن هوده عذرى به اندازه‌ى پرتاب تيرش از خاك وادىالقرى سهم تعيين كرد . وى سرور بنىعذره و اولين كس از مردم حجاز بود كه زكات قوم خود را نزد حضرت آورد . « 2 »\r\nابوالفرج اصفهانى : اولين پاداشى كه به يكى از شاعران هارون‌الرشيد داده شد ، جايزه‌اى بود كه به ابوفاقد دادند . هنگامى كه هارون بر تخت نشست ، وى چنين سرود :\r\n الم‌تر ان الشمس كانت مريضة * فلما ولى هارون اشرق نورها\r\nفالبست الدنيا جمالا لوجهه * فهارون واليها و يحيى وزيرها \r\n« آيا نديدى كه خورشيد در بستر بيمارى بود ، اما چون هارون به حكومت رسيد ، پرتو آن به درخشندگى گراييد ؟ و به بركت رخسار وى ، سراسر گيتى را در جامه‌اى از زيبايى نشاند ؛ چه ؛ اينك هارون فرمانرواى جهان است و يحيى وزير آن » . « 3 »\r\nشيخ صدوق : از اميرالمؤمنين ( ع ) در باره‌ى نخستين كسى كه سكه‌هاى دينار و درهم را پديد آورد پرسيدند . فرمود : نمرود بن كنعان پس از نوح ( ع ) . از وى در باره‌ى نخستين كسى كه رفتار قوم لوط را مرتكب شد پرسيدند . فرمود : ابليس ، كه خود را در اختيار نهاد . « 4 »\r\nابوالفرج اصفهانى : وليد بن يزيد از حماد راويه پرسيد : داستان چه دارى ؟ گفت : هفتصد قصيده از حفظ دارم كه همگى با « بانَت سُعاد » شروع مىشود . گفت : اين هم داستانى است ! آن‌گاه شراب خواست و كنيزكى با قدحى در دست بيامد و آن را در پياله ريخت و چندان به هم زد كه حباب‌هاى روى آن را ديدم ، وليد گفت :\r\n\r\n\r\n","description":"","footnote":"\r\n( 1 ) . اين مطلب نيز از لطائف ثعالبى نقل شده كه آن را در نسخه‌اى كه در دسترس من بود ، نديدم .\r\n( 2 ) . فتوح البلدان 41\r\n( 3 ) . الاغانى 5 / 161\r\n( 4 ) . علل الشرائع 2 / 596 .\r\n","page_name":" 546 ","page_number":546},
  {"content":"\r\n\r\nبراى من در باره‌ى چنين چيزى شعر بگو . گفتم : اين به مانند سروده‌ى عدى بن زيد است كه\r\n بكر العاذلون فى وضح الصب - * - ح يقولون لى الا تستفيق ؟\r\nثم ثاروا الى الصبوح فجاءت * قينة فى يمينها ابريق\r\nقدمته على سلاف كريح ال - * - مسك صفى سلافها الراووق\r\nفترى فوقها فقاقيع كالي - * - اقوت يجرى خلالها التصفيق \r\n« سرزنشگران در روشناى بامداد ، شتابان مرا گويند : آيا هشيار نخواهى شد ؟ آن‌گاه به صبوحى روى آوردند و ساغرى بيامد نشسته در كنار قدحى كه كنيزكى آن را بر باده‌اى مشك‌آسا ريخت تا دُرد آن فرو نشيند و همانطور كه آن را به هم مىآميزد ، در بالاى آن حباب‌هايى چون ياقوت مىبينى » .\r\nسپس پياله را سركشيد و بارها از من خواست كه شعر را از نو بخوانم ، و چندان نوشيد كه مست و خراب افتاد . آن‌گاه يكى از بالش‌ها را برداشت و بر سر گذاشت و مستانه آواز در داد : « كى گوشت گاو مىخواهد ؟ ! » سپس رو به من گفت : اى حماد ، هر چه در اين خانه است از آن تو ! و اين اولين پولى بود كه به دست آوردم . « 1 »\r\nهمو : مقررى زنان در كوفه دويست بود ، اما سعيد بن عاص در روزگار عثمان آن را تا صد تنزل داد . زنى از كوفيان در نكوهش سعيد و ستايش سعد بن ابىوقاص چنين گفت :\r\n فليت ابىاسحاق كان اميرنا * و ليت سعيدا كان اول هالك\r\nيحطط اشراف النساء و يتقى * بابنائهن مرهفات النيازك \r\n« كاش ابواسحاق فرمانرواى ما مىماند و اين سعيد اولين كسى بود كه نابود مىشد ؛ زيرا از يك سو ، بانوان شريف را خوار مىكند و از سوى ديگر ، با استفاده از فرزندان همانان خود را در برابر زنان لاغراندام و نيزك‌ها نگه مىدارد » . « 2 »\r\n\r\n\r\n","description":"","footnote":"\r\n( 1 ) . الاغانى 6 / 353\r\n( 2 ) . همان 12 / 368 .\r\n","page_name":" 547 ","page_number":547},
  {"content":"\r\n . \r\n","description":"","footnote":"","page_name":" 548 ","page_number":548},
  {"content":"\r\n\r\n\r\nفصل نوزدهم : اسبان و ديگر چهارپايان\r\n\r\n","description":"","footnote":"","page_name":" 549 ","page_number":549},
  {"content":"\r\n . \r\n","description":"","footnote":"","page_name":" 550 ","page_number":550},
  {"content":"\r\n\r\nشيخ صدوق در باب اسبان و اولين كسانى كه بر آن نشستند گويد : امام صادق ( ع ) فرمود : اسب‌ها در سرزمين عرب حيواناتى وحشى بودند و چون ابراهيم و اسماعيل بر كوه ابوقبيس فراز آمدند و ندا در دادند كه « الا هلا ، الا هلمّ » هيچ اسبى باقى نماند جز آن كه افسارش به كف آمد و ناصيه‌اش در دست افتاد . « 1 »\r\nاصمعى در ذيل اين شعر بشر بن ابىخازم\r\n حلفت برب الداميات نحورها * و ما ضمّ اجياد المصلى و مذهب \r\n« به خداى آن عروسكان سوگند مىخورم و به زير گلوهاشان و به « مصلّى » و « مذهب » كه در اجياد جاى گرفته است » .\r\n[ ابوعبيده گفته است : مصلّى به معناى مسجد و مذهب اشاره به بيت الله الحرام است 
  ] و اصمعى گويد : اجياد جايى بود كه خداوند اسبان را براى اسماعيل رام كرد . « 2 »\r\nمن گويم : اجياد منطقه‌اى در غرب مكه است .\r\nاعشى گويد :\r\n و لا جعل الرحمن بيتك فى العلى * باجياد غربى الصفا و المحرم \r\n« و خداوند رحمان خانه‌ات را در بلندىهاى اجياد در غرب صفا و مسجدالحرام قرار ندهد » .\r\nدر روايتى از امام على ( ع ) است : به دنبال رحلت پيامبر ( ص ) اولين حيوانى كه از چهارپايان حضرت مُرد ، الاغ وى به نام عُفَير بود كه در پى درگذشت حضرت ، افسار خود را گسست و تا چاه بنىخطمه در قبا گريزان روانه شد و خود را در چاه افكند و\r\n\r\n\r\n","description":"","footnote":"\r\n( 1 ) . من لا يحضره الفقيه 2 / 286\r\n( 2 ) . بنگريد به : معجم البلدان 1 / 105 .\r\n","page_name":" 551 ","page_number":551},
  {"content":"\r\n\r\nهمان جا مُرد . « 1 »\r\nاز على ( ع ) نقل است : به اسب « اجد » گفته‌اند ؛ زيرا اوّلين كسى كه روى اسب نشست قابيل بود كه در روز كشتن برادرش هابيل سوار آن شد و اين بيت را سرود :\r\n اجد اليوم و ما * ترك الناس دما \r\n« مىيابم كه امروز مردم خون را ناديده نگرفته‌اند » .\r\nو از اين رو ، اسب را « اجد » گفته‌اند . « 2 »\r\nنيز : به قاطر « عد » گفته‌اند ؛ چون اوّلين كسى كه بر قاطر نشست آدم بود و ماجرايش اين است كه آدم فرزندى به نام « معد » داشت كه شيفته‌ى چهارپايان بود و پيوسته آدم را بر آن مىنشاند و مىبرد و هر گاه قاطر از رفتار مىماند آدم با صداى بلند مىفرمود : « معد ، آن را بران » در نتيجه ، قاطر با اسم معد انس پيدا كرد ، و بدين ترتيب اين اسم براى آن حيوان گذارده شد ، پس از آن ، مردم « ميم » را حذف كردند و قاطر را « عد » خواندند . « 3 »\r\nنيز : به درازگوش « حر » گفته‌اند ؛ زيرا اوّلين كسى كه بر آن نشست حوّاء بود . وى درازگوشى داشت كه براى زيارت قبر فرزندش هابيل بر آن سوار مىشد و در راه مكرّر مىگفت : « وا حرّاه » و هر گاه اين عبارت را به زبان مىآورد ، حيوان راه مىافتاد و چون ساكت مىشد حيوان از رفتن باز مىماند . مردم در آن تصرّف كرده و كلمه‌ى « وا حرّاه » را « حرّ » گفتند . « 4 »\r\nطبرى : اولين اسبى كه رسول خدا ( ص ) داشت ، آن بود كه در مدينه به ده اوقيه‌ى نقره از مردى از بنىفُزاره خريده بود . آن اعرابى اسب را « ضَرس » مىناميد ، اما پيامبر ( ص ) آن را « سَكب : تيزرو » نام گذاشت . اولين نبردى كه حضرت سوار بر آن اسب حضور\r\n\r\n\r\n","description":"","footnote":"\r\n( 1 ) . الكافى 1 / 236\r\n( 2 ) . مستدرك الوسائل 8 / 305\r\n( 3 ) . همان جا\r\n( 4 ) . هما جا .\r\n","page_name":" 552 ","page_number":552},
  {"content":"\r\n\r\nيافت ، احد\r\nبود كه در آن روز جز همان اسب و اسبى به نام ملاوح از ابوبردة بن دينار ، اسب ديگرى نبود . « 1 »\r\nهمو : روايت شده است كه استر پيامبر به نام « دُلدُل » ، اولين قاطرى بود كه در روزگار اسلامى ديده شد ، مقوقس آن را همراه الاغى به نام « عَفير » به پيامبر ( ص ) هديه داده بود . اين استر تا زمان معاويه زنده ماند . « 2 »\r\nابن عبدالبر : جعيل اشجعى گويد : در يكى از غزوات ، همراه رسول خدا ( ص ) بودم و بر اسب رنجور و لاغر خود نشسته ، در آخر جمعيت راه مىپيمودم . حضرت مرا فرمود : راهش ببر ! گفتم : لاغر و ناتوان است . پس با چوبدستى كه داشت بر آن زد و گفت : خداوند در اين اسب به تو بركت دهد ! و بدين سان خودم را چنين يافتم كه گرچه آن اسب به كار من نيامد ، اما كرّه‌اى را كه در شكم داشت به دوازه هزار فروختم . « 3 »\r\nجزرى : به سال 437 هجرى در ميان اسبان و با افتاد و از اردوى شاه ابوكاليجار دوازده هزار اسب هلاك شد و همه‌ى آن سرزمين را فرا گرفت . گويد : چون شاه خواست سوى سرزمين پارس رود ، سپاه توشه‌ى خود را بر الاغان نشاندند . « 4 »\r\nشيخ كلينى : از امام صادق ( ع ) منقول است كه فرمود : جعفر بن ابىطالب اولين كس در اسلام بود كه اسبش را پى كرد . وى آن را در نبرد موته پى كرد . « 5 »\r\nابوداوود : از ابووهب ، از پيامبر ( ص ) : بر شما باد به اسب سرخ‌يال پيشانى و دست و پا سپيد ، يا سياه‌يال سپيدپيشانى .\r\nاز عقيل بن شبيب راوى پرسيدند : حضرت چرا سرخ‌يال را برترى داد ؟ گفت : چون پيامبر ( ص ) سريه‌اى را گسيل داشت و اولين كسى كه گزارش پيروزى را آورد بر اسبى\r\n\r\n\r\n","description":"","footnote":"\r\n( 1 ) . تاريخ الامم و الملوك 3 / 173\r\n( 2 ) . همان 174\r\n( 3 ) . الاستيعاب 1 / 246\r\n( 4 ) . الكامل 9 / 529\r\n( 5 ) . الكافى 5 / 49 .\r\n","page_name":" 553 ","page_number":553},
  {"content":"\r\n\r\nچنان نشسته بود . « 1 »\r\nجوهرى : عدوى گفت : ماده‌شتر را چون نخستين بار بر آن نشينند « قلوص » گويند ، تا اين كه شش‌ساله شود ، پس آن را « ناقه » خوانند . شتر نر را چون اولين بار سوارى دهد « قعود » گويند ، تا اين كه شش‌ساله شود ، آن‌گاه « جمل » نامند . « 2 »\r\nابوالفرج اصفهانى : لقيط بن زراره تميمى از جبله بر يابوى خود نشسته ، آن را در پارچه‌اى از ديبا كه كسرى به دو بخشيده بود ، پوشيده داشت . وى اولين عربى بود كه چهارپايش را برگستوان پوشاند . « 3 »\r\n\r\n\r\n","description":"","footnote":"\r\n( 1 ) . سنن ابىداوود 2 / 26\r\n( 2 ) . صحاح اللغة ( ق‌ل‌ص ) 3 / 1054\r\n( 3 ) . الاغانى 11 / 97 .\r\n","page_name":" 554 ","page_number":554},
  {"content":"\r\n\r\n\r\nفصل بيستم : سياست‌ورزى و وزيران\r\n\r\n","description":"","footnote":"","page_name":" 555 ","page_number":555},
  {"content":"\r\n . \r\n","description":"","footnote":"","page_name":" 556 ","page_number":556},
  {"content":"\r\n\r\nمسعودى : اولين كسى كه نام وزارت در دولت عباسيان بر وى نهاده شد ، ابوسلمه خلّال بود كه او را وزير آل‌محمد مىخواندند و گفته‌اند كه ابومسلم غافلگيرانه وى را كشت . در باره‌اش گفته‌اند :\r\n ان الوزير وزير آل محمد * اودى فمن يشناك كان وزيرا \r\n« وزير ، يعنى همان وزير آل‌محمد . به هلاكت رسيد ؛ زيرا كسى كه نكوهش تو را مىكرد خود وزير بود » . « 1 »\r\nطبرى : جعفر برمكى در شب شنبه اولين شب از صفر سال 187 كشته شد ، در حالى كه او سىوهفت‌ساله بود و برمكيان هفده سال وزارت را در دست داشتند . رقاشى در اين باره گويد :\r\n أيا سبت يا شر السبوت صبيحة * و يا صفر المشؤوم ما جئت أشأما\r\nأتى السبت بالأمر الذى هد ركننا * وفى صفر جاء البلاء مصمما \r\n« شنبه ، اى بدترين بامداد همه‌ى شنبه‌ها ، اى صفَر شُوم ، كه رخداد تو از خودت شوم‌تر بود ، شنبه حادثه‌اى را پيش آورد كه پايه‌هاى ما را به لرزه انداخت . در اين ماه صفر ، بلايى راستين به سراغ ما آمد » . « 2 »\r\nجرجانى : عيسى بن بجلى گويد : منصور همواره با ما به رايزنى مىنشست ، تا آن‌گاه كه ابن‌هرمه وى را با اين شعر خود ستود :\r\n اذا ما اراد الامر ناجى ضميره * فناجى ضميراً غير مختلف العقل\r\nو لم‌يشرك الاذنين فى جل امره * اذا انفصمت بالاضعفين عرى الجهل \r\n« هر گاه اراده‌ى كارى كند ، با نهان خويش به نجوا مىنشيند ، و با وجدانى\r\n\r\n\r\n","description":"","footnote":"\r\n( 1 ) . مروج الذهب 3 / 271\r\n( 2 ) . تاريخ الامم و الملوك 8 / 300 .\r\n","page_name":" 557 ","page_number":557},
  {"content":"\r\n\r\nبىآمدوشدِ عقل راى مىزند و هنگامى كه با انگشتان خود ريسمان نادانى را مىبرد ، گوش‌هايش را در بيشتر كارهايش شركت نمىدهد » .\r\nزان پس ديگر با ما مشورت نكرد . « 1 »\r\nطبرى از شمامة بن اشرس : اولين چيزى كه رشيد از يحيى بن خالد برمكى ناپسند شمرد اين بود كه محمد بن ليث به رشيد نامه‌اى نگاشت و در آن او را ارجمند شمرد و يادآور شد كه يحيى بن خالد برمكى كه او را ميان خويشتن و خدا قرار داده‌اى ، تو را از خدا بىنياز نمىسازد . چه حالى خواهى داشت ، اگر در برابر خدا بايستى و از تو بپرسد كه در شهرها و ميان بندگان چه كردى و تو بگويى : من براى امور بندگانت به يحيى بسنده كردم ! آيا خود مىپندارى كه دليلى خداپسند آورده‌اى ؟ افزون بر اين ، سخنان نكوهشگرانه‌اى هم بنوشت .\r\nرشيد يحيى را كه پيش‌تر گزارش نامه را شنيده بود ، فرا خواند و پرسيد : آيا محمد بن ليث را مىشناسى ؟ گفت : آرى . پرسيد : چگونه مردى است ؟ گفت : در اسلام او ترديد است . آن‌گاه فرمان داد تا روزگارى چند محمد بن ليث را در سياهچال افكندند . چون رشيد به برمكيان بدگمان شد ، او را به ياد آورد و دستور داد تا بيرونش آورند و به حضور خوانند . پس از سخنانى دراز او را پرسيد : اى محمد ! آيا مرا دوست مىدارى ؟ گفت : نه به خدا . گفت : چنين مىگويى ؟ گفت : آرى ، تو در پاى من زنجير نهادى و ميان من و خانواده‌ام جدايى افكندى ، بى آن‌كه گناهى كرده و مرتكب خطايى شده باشم . تنها سخن تبهكارى را كه در ميان اسلام و مسلمانان نيرنگ كرده و الحاد و ملحدان را دوست دارد پذيرفته‌اى . پس چگونه تو را دوست بدارم ؟ گفت : راست گفتى ، و دستور داد رهايش كنند . سپس گفت : اينك مرا دوست مىدارى ؟ گفت : نه به خدا ، ولى آنچه در دل داشتم از ميان رفت . پس فرمود تا صدهزار درهم به او دهند . چون حاضر شد ، پرسيد : اى محمد ، اينك مرا دوست مىدارى ؟ گفت : اكنون اما كه تو مرا نعمت\r\n\r\n\r\n","description":"","footnote":"\r\n( 1 ) . كنايات الادباء 222 .\r\n","page_name":" 558 ","page_number":558},
  {"content":"\r\n\r\nبخشيدى و به من نيكى كردى ، آرى . « 1 »\r\nمسعودى ، در كشتن منصور ابومسلم را : ابومسلم گفت : اى امير مؤمنان ، مرا براى رويارويى با دشمنانت نگاه دار ! گفت : اگر تو را نگه دارم ، خداى مرا نگه ندارد ، كدام دشمن از تو دشمن‌تر ؟ « 2 »\r\nهمو : ابوسلمه اولين وزير عباسيان بود كه پدرش حيات داشت .\r\nدر وزراى مقتدر گويد : عبدالله بن محمد بن عبيدالله خاقانى اولين كسى است كه به وزارت رسيد و پدرش تا كنون ( يعنى سال 345 هجرى ) زنده است . از اين كسان ، عبيدالله بن يحيى بن خاقان و عباس بن حسن بن ايوب را نيز برشمرده است . « 3 »\r\nدر تاريخ آمده است : ذوالحاجتين محمد بن ابراهيم بن ياسر اولين كسى بود كه با سفاح بيعت كرد ، و هر روز در دو مسأله از وى داورى مىخواست . « 4 »\r\nابن عبدالبر : معاويه اولين كسى است كه پسرش را ولىعهد و جانشين خود ساخت . همو اولين كسى است كه ديوان خاتم را بنا نهاد و براى هداياى نوروز و جشن مهرگان فرمان داد و در مساجد مقصوره ساخت و مسلمانى را مظلومانه كشت ( منظور حجر و يارانش هستند ) و اولين كسى كه براى جان خويش نگهبان گرفت و اولين كسى بود كه فرمانبردارانى را در برابر خود به زنجير كشيد ، و اولين كسى بود كه خواجگان را به كار گمارد و اولين كسى بود كه پلكان منبر را تا پانزده پله بالا برد و خود مىگفت : من اولين شاهان هستم . « 5 »\r\nابن‌اثير : عبدالملك اولين كسى بود كه ديوان را از فارسى به عربى برگرداند . « 6 »\r\n\r\n\r\n","description":"","footnote":"\r\n( 1 ) . تاريخ الامم و الملوك 8 / 288\r\n( 2 ) . مروج الذهب 3 / 292\r\n( 3 ) . همان 329\r\n( 4 ) . القاموس المحيط 2 / 164\r\n( 5 ) . الاستيعاب 3 / 1420\r\n( 6 ) . الكامل 4 / 522 .\r\n","page_name":" 559 ","page_number":559},
  {"content":"\r\n\r\nهمو : نخستين كسى كه به « نظام‌الملك » ملقّب شد حسن بن محمد دهستانى وزير سلطان طغرل‌بيك بود كه چهار وزير داشت : ابوالقاسم على بن عبدالله جوينى ، حسين بن على بن ميكائيل ، نظام ، عميدالملك كندرى . « 1 »\r\nهمو : به سال 449 هجرى ، فرستاده‌ى تكين پسرعموى سلطان طغرل‌بيك سلجوقى كه با او سر ناسازگارى داشت ، به دارالخلافه رفت تا در نزد شاه ميانجيگرى كند . شاه گفت : او نيكى مرا با سركشى پاسخ داده است ، پس بايد به دربار تسليم شود تا جايگاه من براى مردم روشن گردد و شوكت من در نزد ايشان فزونى يابد . در پى بازگشت فرستاده ، تصميم بر آن شد كه او را به زنجير كشند . پس از آن ، بيانيه‌ى خليفه بدين مضمون صادر شد : « جايگاه ركن‌الدوله ( يعنى سلطان طغرل‌بيك ) اقتضا مىكند كه ما چنين كارى را با ديگرى نكنيم ؛ زيرا در اين سراى گرامى رايج نيست كه كسى را به زنجير كشند . » گويد : دارالخلافه در روزگار آل‌بويه پناهگاه بيمناكان بود ، ولى در عصر سلجوقى زمانه دگرگون شد ، و اولين چيزى كه رخ داد همين بود . « 2 »\r\nنيز گويد : اولين كس از مصريان كه به عنوان « ملك » خوانده شد ، رضوان وزير حافظ علوى بود . « 3 »\r\nهمو : اولين وزير موحّدان ابوجعفر اندلسى بود كه در سرزمين مغرب نزد فرمانده ايشان عبدالمؤمن اسير بود ، و چون انديشه و نگارش نيكوى وى را ستودند ، او را رها كرد و به وزارت نشاند . « 4 »\r\nطبرى در رخدادهاى سال 233 ق . گويد : متوكل بر محمد بن عبدالملك زيات وزير الواثق بالله خشم گرفت و او را به بند افكند و فرمود تا تنورى چوبين با ميخ‌هايى آهنين فراهم كنند و او را در آن نهند . ابن ابىداوود و پدر وزير گويند : او ، يعنى محمد بن\r\n\r\n\r\n","description":"","footnote":"\r\n( 1 ) . همان 9 / 526\r\n( 2 ) . همان 635\r\n( 3 ) . همان 11 / 48\r\n( 4 ) . همان 152 .\r\n","page_name":" 560 ","page_number":560},
  {"content":"\r\n\r\nعبدالملك بن زيات خود اولين كسى بود كه به ساخت چنين چيزى حكم داده و ابن‌اسباط مصرى را شكنجه داده بود تا هر چه نزد او هست بياورد ، ولى سرانجام خود گرفتار آن شد و روزى چند بدان شكنجه‌اش كردند .\r\nگويد : در ابزار قتل او اختلاف كرده و گفته‌اند : بر زمينش خواباندند و پنجاه كافركوب بر شكمش زدند ، آن‌گاه وارونه‌اش كردند و همين اندازه بر باسنش نواختند و در حال ضربت خوردن ندانستند و بمرد و بامدادان او را در حالى مرده يافتند كه گردنش پيچيده و ريشش كنده شده بود . از مبارك مغربى نقل كرده‌اند كه گمان نمىبرم كه در زمان دراز زندانى شدن ، بيش از يك قرص نان خورده باشد ، و تنها يكى دو انگور مىخورد و دو سه روز پيش از مرگش شنيدم كه با خود مىگفت : اى محمد بن عبدالملك ، آن همه نعمت‌ها و ستوران راهوار و خانه‌ى پاكيزه و جامه‌ى فاخر و زندگى در عافيت بسنده‌ات نبود كه وزارت خواستى . بچش آنچه با خود كردى . تا آن‌جا كه گويد : پسرانش سليمان و عبيدالله به خاكسپارى او پرداختند ، اما گور او را چندان گود نكرده بودند . گفته‌اند كه سگان گورش را بشكافتند و گوشتش را بخوردند . « 1 »\r\nجهشيارى : اولين كسى كه نامه‌اش را با نام بردن از مخاطب آغاز كرد ، ابن‌عمر بود كه خواست در موضوعى به معاويه نامه بنويسد ، پسرش به دو گفت كه نخست نام معاويه را بياورد ، پس نوشت : « به معاوية بن ابىسفيان از جانب عبدالله بن عمر » . « 2 »\r\nهمو : اولين كسى كه دستور داد سربازان را به زيورآلات بيارايند ، مروان بن محمد جعدى بود . « 3 »\r\nسيوطى : در سال 576 هجرى خليفه ، ابوشجاع را به وزارت گمارد و او را « ظهيرالدين » لقب داد و به گمانم اين اولين بارى است كه پسوند « الدين » را به لقبى افزوده‌اند . « 4 »\r\n\r\n\r\n","description":"","footnote":"\r\n( 1 ) . تاريخ الامم و الملوك 9 / 159\r\n( 2 ) . الوزراء و الكتّاب 25\r\n( 3 ) . همان 72\r\n( 4 ) . تاريخ الخلفاء 1 / 302 .\r\n","page_name":" 561 ","page_number":561},
  {"content":"\r\n\r\nخوارزمى : اولين وزيرى كه به « صاحب » ملقّب شد ، اسماعيل بن عباد بود كه در سمت وزارت رشد كرد و رستمى در باره‌اش گويد :\r\n ورث الوزارة كابراً عن كابر * موصولة الاسناد بالاسناد\r\nيروى عن العباس عباد وزا * رته و اسماعيل عن عباد \r\n« وزارت را پشت به پشت ، به ارث برد و سندها را به سندها گره زد . عباد وزارت خويش را از عباس دارد و اسماعيل از عباد »\r\nاو را صاحب ناميده‌اند چون پيوسته هم‌صحبت ابن‌عميد بود .\r\nصابى گويد : وى را از آن رو صاحب خوانده‌اند كه از دوران كودكى با مؤيدالدولة بن بوية همراه بود و از همان‌جا اين نام بر او ماندگار شد .\r\n\r\n","description":"","footnote":"","page_name":" 562 ","page_number":562},
  {"content":"\r\n\r\n\r\nكتابنامه\r\n1 . الآثار الباقية عن القرون الخالية ، ابوريحان البيرونى ، مركز نشر ميراث مكتوب ، تهران ، ؛ چاپ اول 1422 ق .\r\n2 . اثبات الهداة بالنصوص و المعجزات ، محمد بن الحسن الحر العاملى ، تحقيق ابوطالب التجليل التبريزى ، تصحيح هاشم الرسولى ، قم ، المطبعة العلمية ، 1401 ق .\r\n3 . الاحتجاج على اهل اللجاج ، ابومنصور احمد بن على الطبرسى ، انتشارات مرتضى ، مشهد ، 1403 ق .\r\n4 . الاخبار الطوال ، ابوحنيفه احمد بن داوود الدينورى ، تحقيق عبدالمنعم عامر ، انتشارات شريف رضى ، قم 1368 ش .\r\n5 . اخبار العلماء باخيار الحكماء ، جمال الدين ابوالحسن على بن يوسف القفطى ، تحقيق ابراهيم شمس الدين ، دارالكتب العربية ، بيروت ، چاپ اول 1426 ق . / 2005 م .\r\n6 . اخبار النحويين البصريين ، ابوسعيد الحسن بن عبدالله بن المرزبان السيرافى ، تحقيق طه محمد الزينى ، محمد عبدالمنعم الخفاجى ، مصطفى البابى الحلبى ، قاهره 1373 ق . / 1966 م .\r\n7 . اخبار مكة ، محمد بن عبدالله ازرقى ، تحقيق على عمر ، مكتبة الثقافة الدينية ، قاهره ، 1424 ق .\r\n8 . الاختصاص ، ابوعبدالله محمد بن النعمان معروف به شيخ مفيد ، كنگره شيخ مفيد ، قم ، چاپ اول 1413 ق .\r\n9 . اختيار معرفة الرجال ، معروف به رجال كشى ، محمد بن عمر الكشى ، دانشگاه فردوسى ، مشهد 1348 ش .\r\n10 . ادب الدنيا و الدين ، ابوالحسن الماوردى ، دار و مكتبة الهلال ، بيروت 1421 ق .\r\n11 . ادب الكتّاب ، ابوبكر محمد بن يحيى الصولى ، تحقيق محمد بهجة الاثرى ، المطبعة السلفية بمصر ، المكتبة العربية ببغداد ، 1341 ق . / 1923 م .\r\n12 . الاذكياء ، ابوالفرج عبدالرحمن بن على بن الجوزى ، المكتب التجارى للطباعة و التوزيع و النشر ، بيروت .\r\n13 . ارشاد القلوب الى الصواب ، شيخ حسن ديلمى ، انتشارات شريف رضى ، قم ، چاپ اول 1414 ق .\r\n14 . الارشاد فى معرفة حجج الله على العباد ، ابوعبدالله محمد بن النعمان معروف به شيخ مفيد ، كنگره‌ى شيخ مفيد ، قم ، چاپ اول 1413 ق .\r\n15 . اساس البلاغه ، جارالله ابوالقاسم محمود بن عمر زمخشرى ، تحقيق عبدالرحيم محمود ، دارالمعرفه للطباعة و النشر ، بيروت ، 1399 ق . / 1979 م .\r\n16 . الاستيعاب فى معرفة الاصحاب ، ابوعمر يوسف بن عبدالله بن محمد بن عبدالبر ، تحقيق على محمد البحاوى ، بيروت ، دارالجيل ، چاپ اول 1412 ق . / 1992 م .\r\n17 .\r\n\r\n","description":"","footnote":"","page_name":" 563 ","page_number":563},
  {"content":"\r\n\r\nاسدالغابة فى معرفة الصحابة ، عزالدين أبو الحسن على بن محمد الجزرى معروف به ابن‌اثير ، دار الفكر ، بيروت 1409 ق . / 1989 م .\r\n18 . الاشتقاق ، ابوبكر محمد بن الحسن بن دريد الازدى ، تحقيق عبدالسلام محمد هارون ، دارالجيل ، بيروت ، چاپ اول ، 1411 ق . / 1991 م .\r\n19 . الاصابة فى معرفة الصحابة ، تحقيق عدل عبدالموجود و على محمد عوض ، دارالكتب العلمية ، بيروت 1415 ق .\r\n20 . اصلاح المنطق ، ابويوسف يعقوب بن اسحاق ، معروف به ابن‌سكيت ، تحقيق محمد مرعب ، داراحياء التراث العربى ، چاپ اول 1423 ق . / 2002 م .\r\n21 . الاصمعيات ( اختيار الاصمعى ) ، ابوسعيد عبدالملك بن قريب بن على بن اصمع ، تحقيق احمد محمد شاكر و عبدالسلام محمد هارون ، دارالمعارف ، قاهره ، چاپ هفتم 1993 م .\r\n22 . الاصنام ، ابوالمنذر هشام بن محمد بن ابىالنضر ابن‌السائب ابن‌بشر الكلبى ، تحقيق احمد زكى باشا ، دارالكتب المصرية ، قاهره ، چاپ چهارم 2000 م .\r\n23 . الاصول الستةعشر من الاصول الاولية فى الروايات و احاديث اهل البيت ( ع ) ، نخبة من الرواة ، انتشارات شبسترى ، قم 1363 ش .\r\n24 . اعلام الورى باعلام الهدى ، ابوعلى الفضل بن الحسن الطبرسى ، تحقيق و چاپ مؤسسة آل البيت ( ع ) ، قم ، چاپ اول 1417 ق .\r\n25 . الاغانى ، ابوالفرج اصفهانى ، دار احياء التراث العربى ، بيروت ، چاپ اول 1415 ق .\r\n26 . الاقبال بالاعمال الحسنة فيما يعمل مرة فى السنة ، السيد عبدالكريم بن طاووس ، مؤسسة النشر الاسلامى ، قم ، چاپ سوم 1377 ش .\r\n27 . الاقتراح فى علم اصول النحو ، جلال الدين السيوطى ، تحقيق د . محمود سليمان ياقوت ، دارالمعرفة الجامعية ، قاهره ، چاپ اول 1426 ق . / 2006 م .\r\n28 . الامالى ، ابوجعفر محمد بن الحسن الطوسى ، دارالثقافة ، قم ، 1414 ق .\r\n29 . الامالى ، ابوجعفر محمد بن على بن الحسين بن بابويه القمى معروف به شيخ صدوق ، تحقيق قسم الدراسات الاسلامية فى مؤسسة البعثة ، مؤسسة البعثة ، تهران ، چاپ اول 1417 ق .\r\n30 . الامالى ، ابوعبدالله محمد بن النعمان معروف به شيخ مفيد ، تحقيق حسين استاد ولى و على اكبر غفارى ، دارالمفيد ، بيروت ، 1414 ق . / 1993 م .\r\n31 . الامالى ( با نام‌هاى شذور الامالى و النوادر هم خوانده شده است ) ، ابوعلى اسماعيل بن القاسم القالى ، به كوشش محمد عبدالجواد الاصمعى ، قاهره ، دار الكتب المصرية ، چاپ دوم 1344 ق . / 1926 م .\r\n32 . الامامة و السياسة معروف به تاريخ الخلفاء ، ابن‌قتيبة الدينورى ، ابومحمد عبد بن مسلم ، تحقيق على شيرى ، بيروت ، دارالاضواء ، چاپ اول 1410 ق . / 1990 م .\r\n33 . امتاع الاسماع بما للنبى من الاحوال و الاموال و الحفدة و المتاع ، تقى الدين احمد بن على المقريزى ، تحقيق محمد عبدالحميد النميسى ، دارالكتب العربية ، بيروت ، چاپ اول 1420 ق . / 1999 م .\r\n34 .\r\n\r\n","description":"","footnote":"","page_name":" 564 ","page_number":564},
  {"content":"\r\n\r\nانساب الأشراف ، احمد بن يحيى بن جابر البلاذرى ، جلدهاى مختلف به تحقيق : محمد حميدالله ، محمدباقر المحمودى ، احساب عباس ، عبدالعزيز الدورى ، و با چاپ‌هاى گوناگون در قاهره و بيروت .\r\n35 . الايضاح ، فضل بن شاذان نيشابورى ، تحقيق سيد جلال الدين محدث ارموى ، چاپ و انتشارات دانشگاه تهران ، 1351 ش .\r\n36 . بحارالانوار ، الشيخ محمد باقر المجلسى ، مؤسسة الوفاء ، بيروت 1404 ق .\r\n37 . البداية و النهاية ، ابوالفداء اسماعيل بن عمر بن كثير الدمشقى ، دارالفكر ، بيروت 1407 ق . / 1986 م .\r\n38 . البديع فى البديع ، ابوالعباس عبدالله بن محمد المعتز بالله ، دارالجيل ، بيروت ، چاپ اول 1410 ق . / 1990 م .\r\n39 . البرهان فى تفسير القرآن ، السيد هاشم البحرانى ، بنياد بعثت ، تهران 1416 ق .\r\n40 . بشارة المصطفى لشيعة المرتضى ، عمادالدين محمد بن ابىالقاسم الطبرى ، المطبعة الحيدرية ، نجف ، 1383 ق .\r\n41 . بصائر الدرجات ، ابوجعفر محمد بن الحسن بن فروخ ( الصفار ) ، تحقيق الحاج ميرزا محسن كوچه‌باغى ، مؤسسة الاعلمى ، تهران 1362 ش . / 1404 ق .\r\n42 . بغية الوعاة فى طبقات اللغويين و النحاة ، جلال الدين السيوطى ، تحقيق محمد ابوالفضل ابراهيم ، المكتبة العصرية ، صيدا\r\n43 . البيان و التبيين ، عمرو بن بحر الجاحظ ، دار و مكتبة الهلال ، بيروت 1423 ق .\r\n44 . تاج اللغة و صحاح العربية ، ابونصر اسماعيل بن حماد الجوهرى الفارابى ، تحقيق احمد عبدالغفور عطار ، دارالعلم للملايين ، بيروت ، چاپ چهارم ، 1407 ق . / 1987 م .\r\n45 . تاريخ آل‌زرارة ، السيد محمدعلى الموحد الابطحى ، انتشارات ربانى ، اصفهان 1358 ش .\r\n46 . تاريخ الاسلام و طبقات المشاهير و الاعلام ، شمس‌الدين ابوعبدالله محمد بن احمد الذهبى ، تحقيق عمر عبدالسلام تدمرى ، دارالكتاب العربى ، بيروت ، چاپ اول 1407 ق . / 1987 م .\r\n47 . تاريخ الامم و الملوك ، ابوجعفر محمد بن جرير الطبرى ، تحقيق محمد ابوالفضل ابراهيم ، دارالتراث ، بيروت ، چاپ دوم ، 1967 م .\r\n48 . تاريخ پيامبران و شاهان ، ترجمه‌ى فارسى تاريخ سنى ملوك الارض و الانبياء ، دكتر جعفر شعار ، اميركبير ، تهران ، چاپ دوم 1367 ش .\r\n49 . تاريخ الخلفاء ، جلال الدين السيوطى ، تحقيق حمد الدمرداش ، مكتبة نزار مصطفى الباز ، قاهره ، چاپ اول 1425 ق . / 2004 م .\r\n50 . تاريخ سنى ملوك الارض و الانبياء ، ابوعبدالله حمزة بن الحسن الاصقهانى ، دار مكتبة الحياة ، بيروت\r\n51 . تاريخ بغداد ، خطيب بغدادى ، دار الكتب العلمية ، بيروت ، چاپ اول ، 1417 ق .\r\n52 . تاريخ قم ، حسن بن محمد قمى ، ترجمه‌ى حسن بن على بن حسن عبدالملك قمى ، تحقيق سيد جلال الدين تهرانى ، توس ، تهران 1361 ش .\r\n53 . تاريخ مدينة دمشق ، ابوالقاسم على بن الحسن معروف به ابن‌عساكر ، دارالفكر ، بيروت ، 1415 ق .\r\n54 .\r\n\r\n","description":"","footnote":"","page_name":" 565 ","page_number":565},
  {"content":"\r\n\r\nتأويل مختلف الحديث ، ابومحمد عبدالله بن مسلم بن قتيبة الدينورى ، المكتب الاسلامى و مؤسسة الاشراق ، چاپ دوم 1419 ق . / 1999 م .\r\n55 . تاريخ اليعقوبى ، احمد بن ابىيعقوب معروف به يعقوبى ، بيروت ، دارصادر .\r\n56 . التذكرة الحمدونية ، محمد بن حسن بن حمدون ، دار صادر ، بيروت ، چاپ اول ، 1417 ق .\r\n57 . تذكرة الخواص ، ابوالفرج عبدالرحمن بن على بن الجوزى ، انتشارات شريف رضى ، قم 1418 ق .\r\n58 . ترجمه‌ى خصال شيخ صدوق ، محمدباقر كمره‌اى ، تهران ، انتشارات كتابچى ، چاپ اول 1377 ش .\r\n59 . التطفيل و حكايات الطفيليين و اخبارهم و نوادر كلامهم و اشعارهم ، ابوبكر الخطيب البغدادى ، به كوشش بسام عبدالوهاب الحبابى ، دار ابن‌حزم و الجفان و الجابى للطباعة و النشر ، چاپ اول 1420 ق . / 1999 م .\r\n60 . التفسير الصافى ، ملامحسن فيض كاشانى ، تحقيق حسين اعلمى ، انتشارات صدر ، تهران ، چاپ دوم 1415 ق .\r\n61 . تفسير القرآن العظيم ، اسماعيل بن عمرو دمشقى معروف به ابن‌كثير ، تحقيق محمدحسين شمس‌الدين ، دارالكتب العلمية و منشورات محمدعلى بيضون ، بيروت ، 1419 ق .\r\n62 . تفسير القمى ، على بن ابراهيم بن هاشم القمى ، دارالكتاب ، قم ، 1404 ق .\r\n63 . التفسير المنسوب الى الامام العسكرى ( ع ) ، مدرسة الامام المهدى 0 ع ) ، قم ، 1409 ق .\r\n64 . تفسيرالعياشى ، محمد بن مسعود العياشى ، چاپخانه‌ى علميه ، تهران ، 1380 ق .\r\n65 . التمهيد ، ابن عبدالبر ، تحقيق مصطفى بن احمد العلوى ، محمد عبدالكبير البكرى ، وزارة عموم الاوقاف و الشؤون الاسلامية ، المغرب ، 1387 ق .\r\n66 . التنبيه و الاشراف ، المسعودى ، دار صعب ، بيروت\r\n67 . التوحيد ، مفضل بن عمر جعفى كوفى ، مكتبة الداورى ، قم 1969 ق .\r\n68 . تهذيب الاحكام ، ابوجعفر محمد بن الحسن الطوسى ، تحقيق السيد حسم الموسوى الخرسان ، انتشارات اسلاميه ، تهران ، چاپ چهارم 1365\r\n69 . ثمار القلوب فى المضاف و المنسوب ، ابومنصور عبدالملك بن محمد الثعالبى ، تحقيق محمد ابوالفضل ابراهيم ، دارالمعارف ، قاهره ، چاپ اول ، 1965 م .\r\n70 . ثواب الاعمال و عقاب الاعمال ، ابوجعفر محمد بن على بن الحسين بن بابويه القمى معروف به شيخ صدوق ، انتشارات شريف رضى ، قم ، چاپ اول 1364 ش .\r\n71 . الجامع المسند الصحيح المختصر من امور رسول الله و سننه و ايامه ، محمد بن اسماعيل البخارى ، تحقيق محمد زهير بن ناصر الناصر ، دار طوق النجاة ، چاپ اول 1422 ق .\r\n72 . الجامع لاحكام القرآن ، محمد بن احمد القرطبى ، ناصرخسرو ، تهران ، چاپ اول 1364 ش .\r\n73 . جغرافياى تاريخى سرزمين‌هاى خلافت شرقى ، لسترنج ، ترجمه‌ى محمود عرفان ، شركت انتشارات علمى فرهنگى ، تهران ، چاپ دوم 1374 ش .\r\n74 . الجمل ، ابوعبدالله محمد بن النعمان معروف به شيخ مفيد ، كنگره‌ى شيخ مفيد ، قم ، چاپ اول 1413 ق .\r\n75 . جمهرة الامثال ، ابوهلال العسكرى ، دارالفكر ، بيروت .\r\n76 .\r\n\r\n","description":"","footnote":"","page_name":" 566 ","page_number":566},
  {"content":"\r\n\r\nجمهرة اللغة ، ابوبكر محمد بن الحسن بن دريد الازدى ، تحقيق رمزى منير البعلبكى ، دارالعلم للملايين ، بيروت ، چاپ اول 1987 م .\r\n77 . جمهرة انساب العرب ، ابن‌حزم ، تحقيق لجنة من العلماء ، دارالكتب العلمية ، بيروت ، چاپ اول ، 1403 ق . / 1983 م .\r\n78 . جواهر الادب فى ادبيات و انشاء لغة العرب ، احمد بن ابراهيم بن مصطفى الهاشمى ، مؤسسة المعارف ، بيروت .\r\n79 . الجواهر السنية فى الاحاديث القدسية ، محمد بن الحسن الحر العاملى ، مطبعة النعمان ، نجف ، 1384 ق . / 1964 م .\r\n80 . الحاوى للفتاوى ، جلال الدين السيوطى ، تحقيق عبداللطيف حسن عبدالرحمن ، دارالكتب العلمية ، بيروت ، 1421 ق . / 2000 م .\r\n81 . حلية الاولياء و طبقات الاصفياء ، ابونعيم الاصبهانى ، السعادة ، قاهره 1394 ق . / 1974 م .\r\n82 . الحيوان ؛ عمرو بن بحر الجاحظ ، دارالكتب العلمية ، بيروت ، 1424 ق .\r\n83 . حيوة الحيوان الكبرى ، كمال الدين الدميرى ، دارالكتب العلمية ، بيروت ، چاپ دوم 1424 ق .\r\n84 . الخرائج و الجرائح ، قطب راوندى ، مدرسة الامام المهدى ( ع ) ، قم ، چاپ اول 1409 ق .\r\n85 . خزانة الادب و لب لباب لسان العرب ، عبدالقادر بن عمر البغدادى ، تحقيق عبدالسلام محمد هارون ، مكتبة الخانجى ، قاهره ، چاپ چهارم 1418 ق . / 1997 م .\r\n86 . الخصال ، ابوجعفر محمد بن على بن الحسين بن بابويه القمى معروف به شيخ صدوق ، مؤسسة النشر الاسلامى ، قم ، 1403 ق .\r\n87 . خلاصة الاقوال فى معرفة الرجال ، ابومنصور الحسن بن يوسف بن المطهر ، معروف به علامه حلى ، تحقيق جواد القيومى ، مؤسسة النشر الاسلامى ، چاپ اول 1417 ق .\r\n88 . الخلاف ، ابوجعفر محمد بن الحسن الطوسى ، تحقيق جماعة من المحققين ، مؤسسة النشر الاسلامى ، قم ، چاپ اول 1407 ق .\r\n89 . دايرةالمعارف فارسى ، به سرپرستى غلامحسين مصاحب ، اميركبير ، تهران ، چاپ دوم 1380 ش .\r\n90 . دلائل النبوة و معرفة احوال صاحب الشريعة ، ابوبكر احمد بن الحسين البيهقى ، تحقيق عبدالمعطى قلعجى ، دارالكتب العلمية ، بيروت ، چاپ اول 1405 ق . / 1985 م .\r\n91 . ديوان البحترى ، تحقيق عبدالرحمن افندى البرقوقى ، مطبعة هندية بالموسكى ، قاهره ، چاپ اول 1329 ق . / 1911 م .\r\n92 . ديوان المعانى ، ابوهلال العسكرى ، دارالجيل ، بيروت\r\n93 . ديوان عمر بن ابىربيعه ، تحقيق على العسيلى ، مؤسسة الاعلمى للمطبوعات ، بيروت 1419 ق . / 1998 م .\r\n94 . الذريعة الى تصانيف الشيعة ، شيخ آقا بزرگ تهرانى ، اسماعيليان و اسماعيله ، قم و تهران ، 1408 .\r\n95 . ذوب النضار فى شرح الثار ، محمد بن جعفر بن هبةالله معروف به ابن‌نما حلى ، مؤسسة النشر الاسلامى ، قم ، چاپ اول 1416 ق .\r\n96 . رجال ابن‌داوود ،\r\n97 . رجال البرقى ، احمد بن محمد بن خالد البرقى ، دانشگاه تهران ، 1383 ق .\r\n98 .\r\n\r\n","description":"","footnote":"","page_name":" 567 ","page_number":567},
  {"content":"\r\n\r\nرجال الطوسى ، ابوجعفر محمد بن الحسن الطوسى ، تحقيق جواد القيومى ، مؤسسة النشر الاسلامى ، قم ، 1415 ق .\r\n99 . رجال النجاشى ، ( با نام ديگر اسماء مصنفى الشيعة ) ، ابوالعباس احمد بن على النجاشى ، تحقيق السيد موسى الشبيرى الزنجانى ، مؤسسة النشر الاسلامى ، قم ، 1407 ق .\r\n100 . رجال علامه حلى ، دارالذخائر ، قم ، 1411 ق .\r\n101 . رسالة فى آل اعين ، احمد بن محمد الزرارى ، تحقيق محمدرضا حسينى ، مركز البحوث و التحقيقات الاسلامية ، قم 1411 ق .\r\n102 . رسالة المحكم و المتشابه المنسوبة الى الشريف المرتضى علم الهدى ، و هى قطعة من تفسير النعمانى ، ابوعبدالله محمد بن ابراهيم النعمانى ، تحقيق عبدالحسين الغريفى البهبهانى ، مجمع البحوث الاسلامية ، مشهد ، چاپ اول 1386 ش . / 1428 ق .\r\n103 . روض الجنان و روح الجنان ، ابوالفتوح حسين بن على رازى ، تحقيق د . محمدجعفر ياحقى و د . محمدمهدى ناصح ، بنياد پژوهش‌هاى اسلامى آستان قدس رضوى ، مشهد ، چاپ اول 1371 ش .\r\n104 . روض المناظر فى علم الاوائل و الاواخر ، محب‌الدين ابوالوليد محمد بن محمد ابن‌شحنة ، تحقيق سيد محمد مهنى ، دارالكتب العلمية ، بيروت 1317 ق .\r\n105 . روضة الواعظين و بصيرة المتعظين ، محمد بن الفتال النيسابورى ، تحقيق السيد محمدمهدى السيد حسن الخرسان ، انتشارات شريف رضى ، قم ، چاپ اول .\r\n106 . زواج ام‌كلثوم ، الزواج اللغز ، السيد على الشهرستانى ، مركز الابحاث العقائدية ، قم ، چاپ اول 1428 ق . / 2007 م .\r\n107 . زهرالآداب و ثمرالالباب ، ابراهيم بن على القيروانى ، تحقيق د . زكى مبارك ، دارالجيل ، بيروت .\r\n108 . سبائك الذهب فى معرفة قبائل العرب ، ابوالفوز محمد امين البغدادى الشهير بالسويدى ، دارالكتب العلمية ، بيروت .\r\n109 . السقيفة و فدك ، ابوبكر احمد بن عبدالعزيز الجوهرى ، رواية عزالدين عبدالحميد بن ابىالحديد ، تحقيق د . محمدهادى الامينى ، شركة الكتبى للطباعة و النشر ، بيروت ، چاپ دوم 1413 ق . / 1993 م .\r\n110 . سنن ابىداوود ، سليمان بن الاشعث ابوداوود السجستانى الازدى ، تحقيق محمد محيىالدين عبدالحميد ، صيدا ، المكتبة العصرية .\r\n111 . السيرة النبوية ، ابن‌هشام ، تحقيق مصطفى السقاء و ابراهيم الابيارى و عبدالحفيظ شلبى ، دارالكنوز الادبية ، بيروت .\r\n112 . سيرت رسول الله ، ترجمه و انشاى رفيع الدين اسحاق بن محمد همدانى ، تحقيق دكتر اصغر مهدوى ، انتشارات خوارزمى ، تهران ، چاپ دوم 1361 ش .\r\n113 . شذرات الذهب فى اخبار من ذهب ، عبدالحى بن احمد بن محمد العكرى الحنبلى ، تحقيق عبدالقادر الارناؤوط و محمود الارناؤوط ، دمش دار بن‌كثير ، 1406 ق .\r\n114 . شرح اصطلاحات فقهى حقوقى ، حسن شيبانىفر ، نشر نگاه معاصر ، تهران ، چاپ اول 1390 ش .\r\n115 .\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nشرح ديوان منسوب به اميرالمؤمنين على بن ابىطالب ( ع ) ، كمال الدين ميرحسين بن معين الدين ميبدى يزدى ، تصحيح حسن رحمانى و سيد ابراهيم اشك شيرين ، مركز نشر ميراث مكتوب ، تهران ، چاپ اول 1379 ش .\r\n116 . شرح نهج البلاغه ، ابن‌ابىالحديد ، تحقيق محمد ابوالفضل ابراهيم ، دار احياء التراث العربى ، بيروت ، چاپ دوم 1385 ق . / 1965 م .\r\n117 . شعر دعبل بن على الخزاعى ، د . عبدالكريم الاشتر ، مطبوعات مجمع اللغة العربية بدمشق ، چاپ دوم 1403 ق . / 1983 م .\r\n118 . الشعر و الشعراء ، ابومحمد عبدالله بن مسلم بن قتيبة الدينورى ، دارالحديث ، قاهره ، 1423 ق .\r\n119 . صبح الاعشى فى صناعة الانشاء ، احمد بن على القلقشندى ، تحقيق د . يوسف على طويل ، دمشق ، دارالفكر ، چاپ اول 1987 م .\r\n120 . الصراط المستقيم ، على بن يونس نباطى بياضى ، المطبعة الحيدرية ، نجف ، 1384 ق .\r\n121 . الصناعتين ، ابوهلال العسكرى ، المكتبة العصرية ، بيروت 1419 ق .\r\n122 . الطبقات الكبرى ، محمد بن سعد بن منيع الهاشمى البصرى ، تحقيق محمد عبد القادر عطا ، دار الكتب العلمية ، بيروت ، چاپ اول 1410 ق . / 1990 م .\r\n123 . الطرائف فى معرفة المذاهب ، السيد عبدالكريم بن طاووس ، انتشارات خيام ، قم ، چاپ اول 1400 ق .\r\n124 . العثمانية ، ابوعثمان عمرو بن الجاحظ ، و بآخره مناقضات ابىجعفر الاسكافى لبعض ما آورده الجاحظ فى العثمانية ، دارالكتاب العربى بمصر ، 1374 ق . / 1955 م .\r\n125 . عرائس التيجان ، فى قصص الانبياء ( عرائس المجالس هم خوانده شده است ) ، ابن‌اسحاق احمد بن محمد بن ابراهيم ثعلبى ، چاپ سنگى ، مطبع الحيدرى ، بمبئى 1294 ق .\r\n126 . العقد الفريد ، ابوعمر شهاب الدين احمد بن محمد بن عبدربه الاندلسى ، بيروت ، دارالكتب العلمية ، چاپ اول 1404 ق .\r\n127 . علل الشرائع ، ابوجعفر محمد بن على بن الحسين بن بابويه القمى معروف به شيخ صدوق ، مكتبة الداورى ، قم چاپ اول .\r\n128 . عمدة الطالب فى انساب آل ابىطالب ، جمال الدين احمد بن على الحسنى معروف به ابن‌عنبه ، تحقيق السيد مهدى الرجائى ، مكتبة آية الله المرعشى النجفى ، قم ، چاپ اول 1383 ش . / 1425 ق .\r\n129 . عوالى اللئالى ، ابن‌ابىجمهور الاحسائى ، انتشارات سيدالشهداء ، قم 1405 ق .\r\n130 . عيون اخبار الرضا ( ع ) ، ابوجعفر محمد بن على بن الحسين بن بابويه القمى معروف به شيخ صدوق ، انتشارات جهان ، 1378 ق .\r\n131 . عيون الاثر فى فنون المغازى و الشمائل و السير ، ابوالفتح محمد ابن‌سيد الناس ، تحقيق ابراهيم محمد رمضان ، دارالقلم ، بيروت ، چاپ اول 1414 ق . / 1993 م .\r\n132 . عيون الاخبار ، ابومحمد عبد الله بن مسلم ابن‌قتيبة ، دارالكتب العلمية ، بيروت ، 1418 ق .\r\n133 .\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nالغارات ، ابواسحاق ابراهيم بن محمد الثقفى الكوفى ، تحقيق جلال الدين حسينى ارموى ، انجمن آثار ملى ، تهران 1353 ش .\r\n134 . الغدير فى الكتاب و السنة ، عبدالحسين احمد الامينى النجفى ، دارالكتاب العربى ، بيروت ، چاپ دوم 1387 ق . / 1967 م .\r\n135 . غريب القرآن ، ابوبكر محمد بن العزيز السجستانى ، تحقيق محمد اديب عبدالواحد جمران ، دار قتيبة ، 1416 ق . / 1995 .\r\n136 . الغيبة ، محمد بن ابراهيم النعمانى ، نشر صدوق ، تهران ، چاپ اول 1397 ق .\r\n137 . الغيبة للحجة ، ابوجعفر محمد بن الحسن الطوسى ، دار المعارف الاسلامى ، قم ، 1411 ق .\r\n138 . الفاضل ، ابوالعباس محمد بن يزيد المبرد ، دارالكتب المصرية ، قاهره ، چاپ سوم 1421 ق .\r\n139 . فتح البارى فى شرح صحيح البخارى ، احمد بن على بن حجر العسقلانى ، دارالمعرفة ، بيروت ، 1379 ق .\r\n140 . فتوح البلدان ، ابوالحسن احمد بن يحيى البلاذرى ، دار و مكتبة الهلال ، بيروت 1988 م .\r\n141 . فتوح مصر و اخبارها ، ابوالقاسم عبدالرحمن بن عبدالله بن عبدالحكم القرشى المصرى ، تحقيق محمد الحجيرى ، دارالفكر ، بيروت ، چاپ اول 1416 ق . / 1996 م .\r\n142 . فتيا فقيه العرب ، ابوالحسين احمد بن فارس اللغوى ، به تحقيق دكتر حسين‌على محفوظ ، چاپ‌شده در مجلة المجمع العلمى العربى دمشق ، جزء اول ، جلد 33 ، اول كانون الثانى 1958 م . 9 جمادىالآخرة 1377 ه - .\r\n143 . فرج المهموم ، السيد عبدالكريم بن طاووس ، دارالذخائر ، قم .\r\n144 . فرحة الغرى بصرحة القرى ، سيد عبدالكريم بن طاووس ، انتشارات شريف رضى ، قم ، چاپ اول .\r\n145 . فرق الشيعة ، ابومحمد الحسن بن موسى النوبختى ، تحقيق السيد محمد باقر بحرالعلوم ، المطبعة الحيدرية ، نجف 1355 ق . / 1936 م .\r\n146 . الفصول المهمة فى معرفة الائمة ( ع ) ، ابن‌صباغ على بن محمد المالكى ، تحقيق جعفر الحسينى ، المجمع العالمى لاهل البيت ( ع ) ، قم 1427 ق .\r\n147 . فضائل الخلفاء الاربعة و غيرهم ، ابونعيم الاصبهانى ، تحقيق صالح بن محمد العقيل ، دارالبخارى للنشر و التوزيع ، المدينة المنورة ، چاپ اول 1417 ق . / 1997 م .\r\n148 . فقه الرضا ( ع ) ، الامام على بن موسى الرضا ( ع ) ، تحقيق محمد مهدى نجف ، كنگره جهانى امام رضا ( ع ) ، مشهد 1406 ق .\r\n149 . فقه اللغة و سر العربية ، ابومنصور عبدالملك بن محمد الثعالبى ، تحقيق عبدالرزاق المهدى ، دار احياء التراث العربى ، بيروت ، چاپ اول 1422 ق . / 2002 م .\r\n150 . الفهرست ، ابوالفرج محمد بن اسحاق النديم ، تحقيق ايمن فؤاد السيد ، ( 4 جزء در 2 جلد ) مؤسسة الفرقان الاسلامى ، لندن ، چاپ اول 1430 ق . / 2009 م .\r\n151 . القاموس المحيط ، مجدالدين ابوطاهر محمد بن يعقوب الفيروزآبادى ، تحقيق مكتب تحقيق التراث فى مؤسسة الرسالة بإشراف محمد نعيم العرقسوسى ، مؤسسة الرسالة ، بيروت چاپ هشتم ، 1426 ق . / 2005 م .\r\n152 .\r\n\r\n","description":"","footnote":"","page_name":" 570 ","page_number":570},
  {"content":"\r\n\r\nالكافى ، ابوجعفر محمد بن يعقوب بن اسحاق الكلينى الرازى ، تحقيق على اكبر غفارى ، انتشارات اسلاميه ، تهران ، چاپ دوم ، 1362 ش .\r\n153 . الكامل فى التاريخ ، عز الدين ابوالحسن على بن ابىالكرم معروف به ابن‌اثير ، دار صادر و دار بيروت ، بيروت ، چاپ اول 1385 ق . / 1965 م .\r\n154 . كامل الزيارات ، ابوالقاسم جعفر بن محمد بن قولويه القمى ، انتشارات مرتضويه ، نجف ، 1356 ق .\r\n155 . الكامل فى اللغة و الادب ، ابوالعباس محمد بن يزيد المبرد ، تحقيق محمد ابوالفضل ابراهيم ، دارالفكر ، قاهره ، چاپ سوم 1417 ق . / 1997 م .\r\n156 . كتاب سليم بن قيس الهلالى ، انتشارات هادى ، قم ، چاپ اول 1405 ق .\r\n157 . كشف الاستار عن وجه الغائب عن الابصار ، الميرزا حسين النورى الطبرسى ، به كوشش السيد على الحسينى الميلانى ، مكتبة نينوى الحديثة ، تهران ، چاپ دوم مطبعة الخيام ، قم 1400 ق .\r\n158 . كشف الغمة ، على بن عيسى اربلى ، مكتبة بنىهاشمى ، تبريز ، 1381 ق .\r\n159 . كشف اليقين فى فضائل اميرالمؤمنين ( ع ) ، علامه حلى ، وزارت فرهنگ و ارشاد اسلامى ايران ، تهران ، چاپ اول 1411 ق .\r\n160 . الكشكول ، بهاءالدين محمد بن حسين بن عبدالصمد الحارثى العاملى ، تحقيق محمد عبدالكريم النمرى ، دارالكتب العلمية ، بيروت چاپ اول 1418 ق . / 1998 م .\r\n161 . كفاية الحاجة فى شرح سنن ابن‌ماجة ( معروف به حاشية السندى ) ، نورالدين محمد بن عبدالهادى التتوى السندى ، دار الجيل ، بيروت\r\n162 . كفاية الطالب فى مناقب على بن ابىطالب ( ع ) ، ابوعبدالله محمد بن يوسف بن محمد القرشى الكنجى الشاعى ، تحقيق . د . محمدهادى الامينى ، شركة الكتبى للطباعة و النشر ، بيروت چاپ چهارم 1413 ق . / 1993 .\r\n163 . كمال الدين و تمام النعمة ، ابوجعفر محمد بن على بن الحسين بن بابويه القمى معروف به شيخ صدوق ، انتشارات اسلاميه ، تهران ، چاپ دوم ، 1395 ق .\r\n164 . كنايات الادباء و ارشادات البلغاء ، القاضى ابوالعباس احمد بن محمد الجرجانى ، تحقيق د . محمود شاكر القطان ، الهيئة المصرية العامة للكتاب ، قاهره ، 2003 م .\r\n165 . كنزالفوائد ، ابوالفتح محمد بن على بن عثمان الكراجكى الطرابلسى ، دارالذخائر ، قم ، 1410 ق .\r\n166 . لباب الآداب ، ابومنصور عبدالملك بن محمد الثعالبى ، تحقيق احمد حسن لبج ، بيروت دارالكتب العلمية ، چاپ اول 1417 ق . / 1997 م .\r\n167 . لسان العرب ، ابن‌منظور ، تحقيق على شيرى ، دار احياء التراث العربى ، بيروت ، چاپ اول 1408 ق . / 1988 م .\r\n168 . لسان الميزان ، ابوالفضل احمد بن على العسقلانى ، تحقيق دائرة المعارف النظاميه هند ، مؤسسة الاعلمى للمطبوعات ، چاپ دوم 1390 ق .\r\n169 . لطائف المعارف ، ابومنصور عبدالملك بن محمد الثعالبى ، آكادمى  Lugduni Batavorum  ، ليدن هلند ، 1867 م .\r\n170 . لغت‌نامه فارسى ، على اكبر دهخدا ، دانشگاه تهران ،\r\n171 .\r\n\r\n","description":"","footnote":"","page_name":" 571 ","page_number":571},
  {"content":"\r\n\r\nاللفيف ، امين الدولة افسطى ، دارالغرب الاسلامى ، بيروت ، چاپ اول 1425 ق .\r\n172 . المبسوط فى فقه الامامية ، ابوجعفر محمد بن الحسن الطوسى ، انتشارات مرتضوى ، تهران ، چاپ سوم 1387 .\r\n173 . مجالس ثعلب ، ابوالعباس يحيى بن احمد ثعلب ، تحقيق عبدالسلام محمد هارون ، دارالمعارف ، قاهره ، 1960 م .\r\n174 . مجله‌ى وحيد ، فروردين 1350 ، شماره‌ى 88\r\n175 . مجله‌ى يغما ، آبان 1340 ، شماره‌ى 160\r\n176 . مجمع الامثال ، ابوالفضل احمد بن محمد الميدانى ، تحقيق محمد محيىالدين عبدالحميد ، دارالمعرفه ، بيروت .\r\n177 . مجمع البيان ، ابوعلى ، فضل بن حسن طبرسى ، تحقيق السيد هاشم الرسولى المحلاتى ، دار احياء التراث العربى ، بيروت ، 1379 ق . / 1339 ش .\r\n178 . المحاسن ، احمد بن محمد البرقى ، تحقيق مهدى الرجائى ، المجمع العالمى لاهل البيت ( ع ) ، قم 1413 ق .\r\n179 . محاسن اصفهان ، مفضل بن سعد بن الحسين المافروخى الاصفهانى ، تحقيق السيد جلال الدين الحسينى الطهرانى ، مطبعة مجلس ، تهران 1312 ش .\r\n180 . المحاسن و الاضداد ، عمرو بن بحر الجاحظ ، دار و مكتبة الهلال ، 1423 ق .\r\n181 . مروج الذهب و معادن الجوهر ، ابوالحسن على بن الحسين بن على المسعودى ، تحقيق اسعد داغر ، دارالهجرة ، قم ، چاپ دوم 1409 ق .\r\n182 . مستدرك اعيان الشيعة ، السيد محسن الامين ، دارالتعارف ، بيروت ، 1408 ق .\r\n183 . مستدرك الوسائل و مستنبط المسائل ، اليرزا حسين النورى الطبرسى ، تحقيق مؤسسة آل البيت لاحياء التراث ، بيروت 1408 ق . / 1987 م .\r\n184 . المستدرك على الصحيحين ، ابوعبدالله الحاكم محمد بن عبدالله النيسابورى ، تحقيق مصطفى عبدالقادر عطا ، دارالكتب العلمية ، بيروت ، چاپ اول 1411 ق . / 1990 م .\r\n185 . المسترشد فى امامة اميرالمؤمنين على بن ابىطالب ( ع ) ، الحافظ محمد بن جرير بن رستم الطبرى الامامى ، تحقيق احمد المحمودى ، مؤسسة كوشانپور ، تهران ، چاپ اول 1415 ق .\r\n186 . مسند احمد بن حنبل ، ابوعبدالله احمد بن محمد بن حنبل بن هلال الشيبانى ، تحقيق السيد ابوالمعاطى النورى ، عالم الكتب ، بيروت ، چاپ اول 1419 ق . / 1998 م .\r\n187 . مصباح المتهجد ، ابوجعفر محمد بن الحسن الطوسى ، مؤسسة فقه الشيعه ، بيروت 1411 ق / 1991 م .\r\n188 . المصباح المنير فى غريب الشرح الكبير ، ابوالعباس احمد بن محمد الفيومى ، بيروت ، المكتبة العلمية .\r\n189 . المعارف ، ابومحمد عبد الله بن مسلم ابن‌قتيبة ، تحقيق ثروت عكاشة ، الهيئة المصرية العامة للكتاب ، قاهره ، چاپ دوم 1992 م .\r\n190 .\r\n\r\n","description":"","footnote":"","page_name":" 572 ","page_number":572},
  {"content":"\r\n\r\nمعانى الاخبار ، ابوجعفر محمد بن على بن الحسين بن بابويه القمى معروف به شيخ صدوق ، تحقيق على اكبر غفارى ، مؤسسة النشر الاسلامى ، قم ، چا\r\n191 . معجم الادباء ، شهاب‌الدين ابوعبدالله ياقوت بن عبد الله الحموى ، دارالغرب الاسلامى ، بيروت ، چاپ اول 1414 ق .\r\n192 . معجم البلدان ، شهاب‌الدين ابوعبدالله ياقوت بن عبد الله الحموى ، دار صادر ، بيروت ، چاپ دوم 1995 م .\r\n193 . المعجم الكبير ، ابوالقاسم سليمان بن احمد الطبرانى ، تحقيق حمدى بن عبدالمجيد السلفى ، موصل ، مكتبة العلوم و الحكم ، چاپ دوم 1404 ق . / 1983 م .\r\n194 . المغازى ، محمد بن عمر الواقدى ، تحقيق مارسدن جونس ، مؤسسة الاعلمى للمطبوعات ، بيروت ، چاپ سوم ، 1409 ق . / 1989 م .\r\n195 . المغرب فى ترتيب المعرب ، ابوالفتح ناصرالدين ، تحقيق محمود فاخورى و عبدالحميد مختار ، مكتبة اسامة بن زيد ، حلب ، چاپ اول 1979 م .\r\n196 . مغنى اللبيب عن كتب الاعاريب ، جمال الدين ابومحمد عبدالله بن يوسف بن هشام الانصارى ، تحقيق د . زكى مبارك و محمد على حمدالله ، دارالفكر ، بيروت ، چاپ ششم ، 1985 م .\r\n197 . مقاتل الطالبيين ، ابوالفرج على بن الحسين الاصفهانى ، تحقيق السيد احمد صقر ، دارالمعرفة ، بيروت .\r\n198 . مقامات حريرى ، با ترجمه‌ى فارسى ، پژوهش دكتر على رواقى ، مؤسسه‌ى فرهنگى شهيد محمد رواقى ، تهران ، چاپ اول 1364 .\r\n199 . المقنع ، ابوجعفر محمد بن على بن الحسين بن بابويه القمى معروف به شيخ صدوق ، مؤسسة الامام الهادى ( ع ) ، قم ، چاپ اول 1415 ق .\r\n200 . الملل و النحل ، ابوالفتح محمد بن عبدالكريم الشهرستانى ، مؤسسة الحلبى ، قاهره .\r\n201 . من لا يحضره الفقيه ، ابوجعفر محمد بن على بن الحسين بن بابويه القمى معروف به شيخ صدوق ، مؤسسة النشر الاسلامى ، قم ، چاپ دوم 1404 ق .\r\n202 . مناقب آل ابىطالب ( ع ) ، محمد بن شهرآشوب المازندرانى ، انتشارات علامه ، قم 1379 ق .\r\n203 . المنتظم فى تاريخ الامم و الملوك ، ابوالفرج عبدالرحمن بن على بن الجوزى ، تحقيق محمد عبدالقارد عطا و مصطفى عبدالقادر عطا ، دارالكتب العلمية ، بيروت ، چاپ اول 1412 ق . / 1992 م .\r\n204 . منتهى الارب فى لغة العرب ، عبدالرحيم ابن عبدالكريم صفىپور ، كتابخانه‌ى سنائى ، تهران ، 1397 ق .\r\n205 . ميزان الاعتدال فى نقد الرجال ، شمس الدين ابوعبدالله الذهبى ، تحقيق على محمد البجاوى ، دارالمعرفة ، بيروت 1382 ق . / 1963 م .\r\n206 . نسب قريش ، ابوعبدالله المصعب بن عبدالله بن المصعب الزبيرى ، تحقيق ليفى بروفسال ، دارالمعارف ، قاهره .\r\n207 . النوادر ، فضل الله راوندى كاشانى ، مؤسسه تحقيقات و نشر معارف اهل البيت ( ع )\r\n208 .\r\n\r\n","description":"","footnote":"","page_name":" 573 ","page_number":573},
  {"content":"\r\n\r\nنورالابصار فى مناقب آل‌النبى المختار ، مؤمن شبلنجى ، تحقيق سامى الغريرى ( الغراوى ) ، نشر ذوى القربى ، قم 1384 ش .\r\n209 . نورالثقلين ، عبدعلى بن جمعه الحويزى ، تحقيق سيد هاشم رسولى محلاتى ، انتشارات اسماعليان ، قم ، چاپ چهارم 1415 ق .\r\n210 . النهاية فى غريب الحديث و الاثر ، مجدالدين المبارك بن محمد الجزرى ، معروف به ابن‌اثير ، تحقيق طاهر احمد الزاوى و محمود محمد الطناجى ، المكتبة العلمية ، بيروت ، 1399 ق . / 1979 م .\r\n211 . نهج الايمان ، زين الدين على بن يوسف بن جبر ، تحقيق السيد احمد الحسينى ، مجتمع امام هادى ( ع ) ، مشهد ، 1418 ق .\r\n212 . نهج الحق و كشف الصدق ، ابومنصور الحسن بن يوسف بن المطهر ، معروف به علامه حلى ، تحقيق عين الله الحسنى الارموى ، دارالهجرة ، قم ، 1407 ق .\r\n213 . نهج البلاغه ، الامام على بن ابىطالب ( ع ) ، جمعه الشريف الرضى ، تحقيق د . صبحى الصالح ، بيروت ، چاپ اول 1387 ق . / 1967 م .\r\n214 . الوافى ، فيض كاشانى ، تحقيق ضياءالدين الحسينى الاصفهانى ، مكتبة الامام اميرالمؤمنين ( ع ) ، اصفهان ، چاپ اول 1406 ق .\r\n215 . الوافى بالوفيات ، صلاح الدين خليل بن ايبك بن عبدااله الصفدى ، تحقيق احمد الارناؤوط و تركى مصطفى ، دار احياء التراث العربى ، بيروت 1420 ق . / 2000 م .\r\n216 . الوزارء و الكتّاب ، ابوعبدااله محمد بن عبدوس الجهشيارى ، تحقيق مصطفى السقا و ابراهيم الابيارى و عبدالحفيظ شلبى ، مطبعة مصطفى الحلبى و اولاده ، قاهره ، 1357 ق . / 1938 م .\r\n217 . وسائل الشيعة ، محمد بن الحسن الحر العاملى ، تحقيق و نشر مؤسسة آل البيت ( ع ) ، قم ، چاپ دوم 1372 ش . / 1414 ق .\r\n218 . وقعة الجمل ، السيد ضامن شدقم الحسينى ، نشر محمد ، قم ، چاپ اول 1420 ق .\r\n219 . وقعة صفين ، نصر بن مزاحم المنقرى ، تحقيق عبدالسلام محمد هارون ، المؤسسة العربية الحديثة ، قاهره ، چاپ دوم ، 1382 ق .\r\n220 . يتيمة الدهر ، ابومنصور عبدالملك بن محمد الثعالبى ، تحقيق مفيد محمد قمحية ، دارالكتب العلمية ، بيروت ، چاپ اول 1403 ق . / 1983 م .\r\n\r\n","description":"","footnote":"","page_name":" 574 ","page_number":574},
  {"content":"\r\n\r\n\r\nنمايه‌ها\r\n\r\nنمايه‌ى كسان\r\nآدم ( ع ) 32 ، 39 ، 46 ، 47 ، 61 ، 81 ، 121 ، 130 ، 131 ، 144 ، 145 ، 146 ، 148 ، 166 ، 170 ، 177 ، 197 ، 198 ، 253 ، 264 ، 279 ، 297 ، 330 ، 343 ، 348 ، 353 ، 360 ، 366 ، 381 ، 391 ، 402 ، 430 ، 445 ، 446 ، 447 ، 506 ، 509 ، 510 ، 519 ، 521 ، 554\r\nآنطونيوس 396\r\nابان بن تغلب 352\r\nابان بن سمعان 360\r\nابراهيم ( عبدالله بن حسن ) 217 ، 270\r\nابراهيم ( ع ) 18 ، 22 ، 47 ، 57 ، 122 ، 145 ، 146 ، 147 ، 170 ، 195 ، 221 ، 253 ، 270 ، 347 ، 352 ، 366 ، 382 ، 385 ، 390 ، 393 ، 414 ، 423 ، 424 ، 425 ، 427 ، 431 ، 458 ، 490 ، 534 ، 552\r\nابراهيم امام 157 ، 184\r\nابراهيم بن حبيب 322\r\nابراهيم بن حسن 97 ، 457\r\nابراهيم بن عباس صولى 169\r\nابراهيم بن محسن 315\r\nابراهيم بن محمد بن على بن عبدالله بن عباس 247\r\nابراهيم بن موسى بن جعفر 46\r\nابراهيم بن مهدى 161 ، 184\r\nابراهيم بن وضاح جمحى 230\r\nابراهيم بن وليد 157\r\nابراهيم بن هاشم 349 ، 353\r\nابراهيم خواص 360\r\nابراهيم فزارى 310 ، 329\r\nابرهه‌ى ذوالمنار 453 ، 510\r\nابن ابىاسحاق حضرمى 281\r\nابن ابىالشوارب 204\r\nابن ابىالعوجا 311\r\nابن ابىداوود 162 ، 563\r\nابن ابىرؤبه دباس 486\r\nابن ابىعروه 319\r\nابن ابىمعيط 244\r\nابن‌اسباط مصرى 162 ، 562\r\nابن‌اشعث 234 ، 236\r\nابن‌اعين 352\r\nابن‌بقيله 140\r\nابن‌بورا 452\r\nابن‌تيهان 373\r\nابن‌جوزى 328\r\nابن‌حنفيه 217 ، 473\r\nابن‌حنيف 247 ، 442\r\nابن‌خردادبه 403\r\n\r\n","description":"","footnote":"","page_name":" 575 ","page_number":575},
  {"content":"\r\n\r\nابن‌خزيمه 328\r\nابن‌خياط 487\r\nابن‌داوود 289 ، 300\r\nابن‌دُريد 282\r\nابن‌دميان 311\r\nابن‌رومى 419\r\nابن‌زبعرى 416\r\nابن‌زبير اسدى 185 ، 246\r\nابن‌سريج مغنى 406\r\nابن‌سميّه 232\r\nابن‌عامر 215\r\nابن‌عايشه ( ابراهيم بن محمد ) 140 ، 184\r\nابن‌عايشه ( مغنى ) 406\r\nابن‌عمر 402 ، 546 ، 562\r\nابن‌عميد 252 ، 563\r\nابن‌غزوان 417\r\nابن‌فيوما 315\r\nابن‌قطاع سعدى 282\r\nابن‌قوطيه 282\r\nابن‌كوّاء 83\r\nابن‌لجا 291 ، 292\r\nابن‌محبق 243\r\nابن‌محرز 406\r\nابن‌مروان 407 ، 413\r\nابن‌معتز 330 ، 332\r\nابن‌مكارى 463\r\nابن‌مليكه 164\r\nابن‌مناذر 326\r\nابن‌نابغه 487\r\nابن‌هبيره 267 ، 306 ، 457 ، 544\r\nابن‌هرمه 334 ، 558\r\nابو اهاب تميمى دارى 203\r\nابواحمد ( عباسى ) 152 ، 328\r\nابواحمد بن عدى 328\r\nابواسحاق جوزجانى سعدى 328\r\nابوالاسود دوئلى 113 ، 281 ، 296 ، 315 ، 321\r\nابوالاعور 189 ، 243\r\nابوالبخترى 212\r\nابوالبلاد 455\r\nابوالحسن بن كوفى 294\r\nابوالحسن قزوينى 297\r\nابوالحسين بن ابوعمر قاضى 206\r\nابوالحصين انصارى 377\r\nابوالخصيب 196\r\nابوالخير بن خمار 294\r\nابوالسفاح بجلى 218 ، 247\r\nابوالشعثاء كندى ( يزيد بن زياد ) 72\r\nابوالصديم ( حسين بن على بن آدم ) 260\r\nابوالطيب طاهرى 256\r\nابوالعلاء سروى 337\r\nابوالغيث 165\r\nابوالفتح ازدى 328\r\nابوالفضل ( صالح بن عبدالملك خراسانى ) 316\r\nابوالفضل همدانى 297\r\nابوالقاسم خجندى 481\r\nابوالقاسم على بن عبدالله جوينى 562\r\nابوالقاسم عيسى بن على 294\r\nابوالقاسم قشيرى 195\r\nابوالورد 422\r\nابوالهيثم بن تيهان 477\r\nابوامامه باهلى 225\r\nابواوفى 363\r\nابواهاب دارمى 352\r\nابوايوب انصارى 197 ، 377\r\nابوايوب خوزى 159\r\nابوايوب موريانى 147 ، 411\r\nابوباسل طائى 488\r\nابوبردة بن دينار 555\r\nابوبرزه اسلمى 28 ، 141\r\nابوبصير ( ليث بن بخترى ) 68\r\nابوبكر 36 ، 37 ، 42 ، 45 ، 49 ، 53 ، 71 ، 87 ، 112 ، 136 ، 143 ، 149 ، 166 ، 172 ، 173 ، 175 ، 176 ، 193 ، 203 ، 213 ، 214 ، 254 ،\r\n\r\n","description":"","footnote":"","page_name":" 576 ","page_number":576},
  {"content":"\r\n\r\n264 ، 321 ، 342 ، 373 ، 374 ، 381 ، 419 ، 441 ، 446 ، 447 ، 454 ، 457 ، 472 ، 473 ، 475 ، 479 ، 497 ، 508 ، 531\r\nابوبكره ( نُفَيّع ) 475\r\nابوبلال بن اديه 387\r\nابوبلال خارجى 479\r\nابوتمام 292 ، 293 ، 335\r\nابوثمامه قِلمِس\r\nابوجابر انصارى 222\r\nابوجعفر اندلسى 562\r\nابوجعفر سمّان 398\r\nابوجندل بن سهيل 492\r\nابوجهل 382 ، 486\r\nابوحاتم بن حبّان 328\r\nابوحذيفه ( مخزومى ) 272 ، 383\r\nابوحنيف ( نعمان بن ثابت ) 263\r\nابوحنيفه 31 ، 202 ، 363 ، 368 ، 369 ، 500\r\nابوحوثره 487\r\nابوخالد كابلى 67 ، 147 ، 382\r\nابوخثيمه 76 ، 328\r\nابودجانه 54\r\nابودلف 142\r\nابوذؤيب 329 ، 387\r\nابوذر غفارى 24 ، 56 ، 67 ، 85 ، 89 ، 90 ، 151 ، 155 ، 164 ، 165 ، 187 ، 188 ، 227 ، 422 ، 426 ، 434 ، 444 ، 454\r\nابورقيه 325 ، 326\r\nابوزرعه 328\r\nابوزيد انصارى 332 ، 520\r\nابوزيد فهرى 420\r\nابوساسان انصارى 56 ، 321\r\nابوسفاح بجلى 223\r\nابوسفيان 107 ، 112 ، 189 ، 190 ، 196 ، 197 ، 213 ، 217 ، 228 ، 321 ، 382 ، 439 ، 472 ، 475 ، 476 ، 515\r\nابوسلمه خلّال 558 ، 560\r\nابوسلمه مخزومى 69 ، 73 ، 76 ، 377 ، 383 ، 388\r\nابوسنان اسدى 66 ، 465 ، 468 ، 498 ، 501 ، 502\r\nابوسياره عدوانى 343\r\nابوشجاع 563\r\nابوطالب 38 ، 99 ، 273 ، 292\r\nابوطاهر قرمطى 268\r\nابوطفيل كنانى 234\r\nابوطلحه 421\r\nابوعاصم نبيل 536\r\nابوعبدالله اسود بن صريع سعدى 203\r\nابوعبدالله بن جابر اعمى 429\r\nابوعبدالله بن قيس 532\r\nابوعبيد ( قاسم بن سلام ) 333 ، 343\r\nابوعبيد ثقفى 155\r\nابوعبيدة بن جراح 37 ، 71 ، 143 ، 148 ، 149 ، 214 ، 255\r\nابوعبيدة بن حرث بن عبدالمطلب 50\r\nابوعبيدة بن مسعود 149\r\nابوعبيده معمر بن مثنى 109 ، 110 ، 141 ، 315 ، 343 ، 444 ، 552\r\nابوعلى ( وابسته‌ى بنىحارث ) 220 ، 499\r\nابوعمره 56 ، 351\r\nابوعوف 154\r\nابوغليظ 364\r\nابوفاقد 548\r\nابوفروه ( عبدالرحمان بن اسود ) 499\r\nابوقتاده عدوى بصرى 122\r\nابوقحافه 95 ، 381 ، 441 ، 472\r\nابوقره كندى 203\r\nابوكاليجار 554\r\nابوكبشه ( سُليم ) 57 ، 484\r\n\r\n","description":"","footnote":"","page_name":" 577 ","page_number":577},
  {"content":"\r\n\r\nابولؤلؤه 193\r\nابولهب 73 ، 81\r\nابومحمد بن ابىحاتم 328\r\nابومحمد جعفر امير 171 ، 467\r\nابومحمد سريعى 348\r\nابومحمد سفيانى 157\r\nابومحمد صادق 150 ، 258\r\nابومرثد 50\r\nابومريم ( وابسته‌ى بنىحارث ) 387\r\nابومريم سلولى 472 ، 475 ، 476\r\nابومسلم 157 ، 181 ، 192 ، 247 ، 248 ، 558 ، 560\r\nابومنصور بجلى 86 ، 503\r\nابوموسى اشعرى 107 ، 108 ، 139 ، 154 ، 165 ، 174 ، 189 ، 205 ، 384 ، 475 ، 499\r\nابوموسى بن نُصير 499\r\nابوناجيه 425\r\nابونجده 333\r\nابونمله 454\r\nابونواس 284 ، 285 ، 320\r\nابووداعه 227 ، 239 ، 364 ، 503\r\nابووضّاح هرمزفرى 157\r\nابووهب 325\r\nابوهاشم ابن محمد بن حنفيه 484\r\nابوهريره 165 ، 394 ، 439 ، 547\r\nابويعلى حمزه حسنى 84\r\nابويوسف 203 ، 205\r\nابىّ بن كعب 21 ، 127 ، 313\r\nابىّ بن مالك قشيرى 120\r\nابيون بطريق 295\r\nاتابك 438\r\nاجلح بن منصور كندى 229\r\nاحمد بن ابىالاحيل 74\r\nاحمد بن ابىخالد 316\r\nاحمد بن بىدؤاد قاضى 361\r\nاحمد بن حسين غضائرى 289\r\nاحمد بن حنبل 327 ، 328\r\nاحمد بن داوود جرجانى 11\r\nاحمد بن محمد برقى 11\r\nاحمد بن محمد بن عيسى 255 ، 453\r\nاحمد بن يوسف 440\r\nاحمد كلبى 316\r\nاحمدبن [ عبدال - 
  ] - عزيز عجلى 260 ، 333\r\nاحنف ( بن قيس ) 108 ، 175 ، 212 ، 510\r\nاخزم 521\r\nاخطل 511\r\nاخفش 281\r\nاخنوخ بن برد 289\r\nادريس ( ع ) 282 ، 285 ، 289 ، 327 ، 433 ، 506 ، 509\r\nاديه 175\r\nاذريطوس 454\r\nاردشير بابكان 285 ، 450 ، 475\r\nارستجانس 420\r\nارسطو 285 ، 310\r\nارشميدس 291\r\nارفخشذ 534\r\nارقم كندى 63\r\nاركند 168\r\nارمانوس 460\r\nارمينا بن لنطا 253\r\nاروى 358\r\nازال 253\r\nاساف ( بت ) 463\r\nاسامه 48 ، 242 ، 456\r\nاسحاق ( مغنى ) 406\r\nاسحاق بن ابراهيم 350\r\n\r\n","description":"","footnote":"","page_name":" 578 ","page_number":578},
  {"content":"\r\n\r\nاسحاق بن حماد 297 ، 315\r\nاسحاق بن كنداج 152\r\nاسحاق بن مسعود 255\r\nاسحاق ( ع ) 147 ، 431 ، 458\r\nاسرافيل 39 ، 88\r\nاسعد بن زراره ( ابوامامه ) 122 ، 125 ، 261 ، 373 ، 375 ، 475 ، 477\r\nاسفار بن شيرويه 252\r\nاسكندر 460 ، 462\r\nاسماء ( دخت عميس ) 384\r\nاسماء ( دخت نعمان ) 385 ، 398\r\nاسماء انصارى ( دخت يزيد بن سكن ) 28\r\nاسماعيل ( پسر امام صادق ( ع ) ) 77\r\nاسماعيل بن اسحاق قاضى 208\r\nاسماعيل بن حماد 153\r\nاسماعيل بن شهاب 321\r\nاسماعيل بن عباد ( صاحب بن عباد ) 563\r\nاسماعيل بن على عباسى 105 ، 220 ، 537\r\nاسماعيل بن مهران 329\r\nاسماعيل ( ع ) 47 ، 259 ، 352 ، 382 ، 385 ، 393 ، 422 ، 423 ، 452 ، 455 ، 459 ، 462 ، 552\r\nاسوَد بن سريع تميمى 201 ، 414\r\nاسود بن عبدالمطلب اسدى 272\r\nاسود بن يعفر 502\r\nاسود عنسى 44 ، 468 ، 473\r\nاسَيد بن حُضير 446\r\nاسيد بن عبدالله 247 ، 417\r\nاشعب 198 ، 325 ، 326\r\nاشعث ( بن قيس ) 139 ، 175 ، 226 ، 243 ، 412\r\nاشك پسر اشك 459\r\nاشهب بن جميل 291\r\nاصمعى 328 ، 343 ، 552 ،\r\nاضبط بن قريع 328\r\nاعشى ( ابوبصير ) 330 ، 393 ، 406 ، 552\r\nاعوص بن عمرو 545\r\nاغلب بن جشم 300\r\nافرائيم 167\r\nافعى بن افعى جرهمى 202\r\nاقرع حابسى 496\r\nاقيشر 308\r\nاكتل بن شماخ عكلى 543\r\nاكثم بن صيفى 202\r\nاگوستوس 290\r\nام‌ابراهيم ( ماريه ) 23\r\nام‌اسحق ( كنيز محمد بن موسى ) 47\r\nام‌الاسود 382\r\nام‌الفضل 384 ، 385\r\nامام الحرمين 195\r\nام‌حبيبه 382 ، 383\r\nام‌ّحرام ( دخت ملحان انصارى ) 226\r\nام‌خالد 375\r\nام‌ّخلنداج 326\r\nامرؤالقيس ( بن عمرو ) 491 ، 502\r\nامرؤالقيس اوّل 450\r\n\r\n","description":"","footnote":"","page_name":" 579 ","page_number":579},
  {"content":"\r\n\r\nامرؤالقيس بطريق 458\r\nام‌سلمه 23 ، 67 ، 74 ، 95 ، 134 ، 367 ، 377 ، 399 ، 400\r\nام‌عبد 359\r\nام‌عبدالله كلبيه 215\r\nام‌عمرو 397\r\nام‌فروه 262 ، 381\r\nام‌كريز 500\r\nام‌كلثوم ( دخت اميرمؤمنان ( ع ) ) 38 ، 381\r\nام‌كلثوم ( دخت فضل بن عباس ) 165\r\nام‌كلثوم ( فرزند پيامبر ) 96\r\nام‌محمد ( دخت محمد بن على ) 260\r\nام‌محمد ( دخت موسى مبرقع ) 47\r\nام‌محمد ثقفيه 142\r\nامية بن ابىصلت 20\r\nامية بن خلف 324 ، 486\r\nامية بن زيد 519\r\nامير بن احمر 141\r\nامين 164\r\nامين بن هارون 158 ، 164 ، 194\r\nامين‌الدوله 175\r\nاميه 99 ، 309 ، 320 ، 339 ، 451 ، 533\r\nانس بن مالك 376 ، 442\r\nانكجور تركى 171\r\nانوش ( فرزند ادريس ( ع ) ) 433\r\nانوش ( فرزند شيث ) 509\r\nانوشروان بن خالد 281\r\nانوشيروان 459 ، 538\r\nانيس ( برادر ابوذر ) 89\r\nاوس بن حجر تميمى 393\r\nاوس بن صامت 373\r\nاوس بن مغراء 257\r\nاوشهنگ 144\r\nاوفى بن حصن 190 ، 523\r\nاوگوست 460\r\nاويس قرنى 67\r\nاهود بن جيرا 167\r\nاياد 502\r\nاياس بن قبيصه 219\r\nاياس قاضى مزنى 544\r\nايرج 297\r\nايوب ( ع ) 101\r\nباذان 144\r\nالب‌ارسلان 438\r\nبالق 166 ، 167\r\nبانوقه دختر مهدى 263\r\nباهلى 302\r\nبحترى 275 ، 276 ، 322\r\nبخارى ( محمد بن اسماعيل ) 48 ، 328 ، 456\r\nبخت‌نصر 167 ، 171 ، 289 ، 337\r\nبَدر ( غلام معتضد ) 154\r\nبراء بن عازب 25 ، 495\r\nبراء بن مالك 248 ، 342\r\nبراء بن معرور انصارى 18 ، 345\r\nبرة ( دخت نافع ) 389\r\nبرهمن 168\r\nبريد بن معاويه عجلى 67\r\nبريده اسلمى 141\r\nبزرگمهر 441\r\nبُسّا ( بت ) 498\r\nبستى 298\r\nبسر بن ارطأه فهرى 107 ، 221 ، 392\r\nبسوس 283\r\nبشار بن برد 286 ، 405 ، 543 ، 544\r\nبشار خفاف 176\r\nبشر بن ابىخازم 552\r\nبشر بن براء بن معرور 435\r\n\r\n","description":"","footnote":"","page_name":" 580 ","page_number":580},
  {"content":"\r\n\r\nبشر بن مروان 349 ، 428 ، 429 ، 454\r\nبشر مرسى 360\r\nبشران بن ابىاميه 178\r\nبشير بن سعد 37 ، 71 ، 446\r\nبطحان 498\r\nبطريق معلم 218\r\nبطلميوس 168 ، 295 ، 310 ، 396 ، 431\r\nبقراط فرزند مقليدس بن بقراط 290\r\nبكر بن وائل 218 ، 219\r\nبكير بن حى تيمى 72\r\nبلال 342 ، 373\r\nبلال بن ابىبرده 205 ، 425\r\nبلقيس 458\r\nبوز 452\r\nبونا ( دخت كربنا ) 534\r\nبهاءالدوله 502 ، 537\r\nبهرام پسر هرمز 450\r\nبهرام‌شاه غزنوى 238\r\nبهستون پسر وشمگير 252\r\nبهمن پسر اسفنديار 289 ، 510\r\nبيدپا 290\r\nبيصر بن حام 268\r\nبيضاء دخت عبدالمطلب 358\r\nبيوراسب 297 ، 327\r\nپولس 192\r\nپيشداد 253 ، 415\r\nترمذى 328\r\nتكين سلجوقى 561\r\nتماضردخت اصبغ 388\r\nتوبلقين ( پسر لامك ) 415 ، 461\r\nتوبيش ( پسر لامك ) 415\r\nتور ( پسر فريدون ) 297\r\nتولين ( پسر لامك ) 415\r\nتومل ( پسر لامك ) 404\r\nتيجان 235\r\nتيمائوس 291\r\nتيمور لنگ 195\r\nثالس بن مالس امليسى 294\r\nثعالبى 37 ، 280\r\nثعلبة ( پسر امرؤالقيس ) 429 ، 508 ، 533\r\nثناء كاتب 317\r\nثوَيبه ( كنيز ابولهب ) 73\r\nجائيوس 460\r\nجابر انصارى 218 ، 220 ، 249 ، 378\r\nجابر بن حارث سلمانى 73\r\nجابر جعفى 115\r\nجارية بن قدامه سعدى 502\r\nجاريه 175\r\nجالينوس 294\r\nجبار بن عدى 207\r\nجبلة بن زحر 236\r\nجَبَلة بن عمرو ساعدى 152 ، 153\r\nجبيب بن منقذ ثورى 255\r\nجبير بن مطعم 67 ، 247 ، 325 ، 413\r\nجذيمة بن سعد بن عمر 405 ، 490\r\nجذيمه ابرش 254 ، 258 ، 413 ، 438 ، 450 ، 488\r\nجريج 319\r\nجرير 287 ، 291 ، 292\r\nجرير بن عبدالله بجلى 139 ، 211\r\nجعد 227\r\nجعد بن درهم 248 ، 360\r\nجعد بن صبره شيبانى 202\r\nجعدة بن هبيره 141\r\nجعفر اكبر ( پسر منصور ) 259\r\nجعفر بن ابىطالب 38 7 ، 73 ، 76 ، 122 ، 240 ، 376 ، 378 ، 442 ، 554\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nجعفر بن حنظله 181\r\nجعفر بن طلحة تيمى 508\r\nجعفر بن محمد بن اشعث 97\r\nجعفر بن يحيى برمكى 316 ، 320 ، 558\r\nجعيل اشجعى 554\r\nجلال‌الدوله ( پسر بهاءالدوله ) 537\r\nجلودى 102\r\nجلهمه 458 ، 474\r\nجم 448\r\nجمشيد 297 ، 509 ، 510\r\nجنادة بن عوف 482 ، 533\r\nجندب 356\r\nجندب بن عبدالله ازدى 222\r\nجَون 467\r\nجوهر 180\r\nجوهرى 12 ، 289\r\nجويريه 54\r\nجهم بن صفوان 360\r\nحاتم 489 ، 521\r\nحارث بن ابىرسن اودى 358 ، 490\r\nحارث بن ابىشمّر غسانى 489\r\nحارث بن اميه 478\r\nحارث بن حرب 329\r\nحارث بن حلزه يشكرى 453\r\nحارث بن ربيعه 217\r\nحارث بن عبّاد بن ضبيعه 203\r\nحارث بن عبدالله مخزومى 412\r\nحارث بن عمرو مزيقيا 417\r\nحارث بن كلده 479\r\nحارث بن مالك 410 ، 414 ، 510\r\nحارث بن هشام 324\r\nحارث عامرى 234\r\nحارث همدانى 131 ، 132 ، 329\r\nحارثة بن سراقه 375 ، 376\r\nحاطب بن عمرو 378\r\nحافظ علوى ( خليفه‌ى مصر ) 561\r\nالحاكم بامر الله 178\r\nحاكم نيشابورى 328\r\nحام 17 ، 405\r\nحبيب بن ذؤيب 60\r\nحبيب بن مسلم 215\r\nحبيب بن مظاهر 71\r\nحجاج بن ارطأه 205 ، 490\r\nحجاج بن خزيمه 419\r\nحجاج بن يوسف 143 ، 145 ، 146 ، 147 ، 164 ، 192 ، 194 ، 201 ، 232 ، 233 ، 234 ، 235 ، 236 ، 256 ، 289 ، 296 ، 370 ، 382 ، 410 ، 411 ، 427 ، 428 ، 429 ، 479 ، 514 ، 541\r\nحجاف 410\r\nحجر بن زائده 68\r\nحُجر بن عدى 62 ، 63 ، 141 ، 143 ، 225 ، 230 ، 425 ، 428 ، 431 ، 466 ، 467 ، 560\r\nحداد 261\r\nحذيفة بن اسيد غفارى 67\r\nحذيفه 247 ، 257 ، 267\r\nحر بن يزيد رياحى 44 ، 465\r\nحرب بن اميه 203 ، 327 ، 451\r\nحرب بن عثمان ( وابسته‌ى قيس بن ثعلبه ) 258\r\nحريرى 276 ، 281 ، 282\r\nحريش ( وابسته‌ى خزاعه ) 247\r\nحسان 227 ، 241 ، 324 ، 330 ، 331\r\nحسان بن عرفه 376\r\nحسن ( فرزند امام حسين ( ع ) ) 201\r\nحسن بصرى 444\r\nحسن بن حسن 97 ، 483\r\nحسن بن زيد بن حسن 50 ، 467\r\n\r\n","description":"","footnote":"","page_name":" 582 ","page_number":582},
  {"content":"\r\n\r\nحسن بن زيد علوى 184\r\nحسن بن سهل 102\r\nحسن بن ضحاك 161\r\nحسن بن عمار 178\r\nحسن بن محمد بن حنفيه 361\r\nحسن مثنّى 467\r\nحسين بن حسين ( علاءالدين ) 237 ، 238\r\nحسين بن سالم 154\r\nحسين بن على بن ميكائيل 561\r\nحسين بن مطير 308\r\nحصين بن نمير سكونى 262\r\nحصين عنبرى 275\r\nحفصه 114 ، 115\r\nحَكم بن ابىالعاص 130 ، 140 ، 151\r\nحَكم بن ابىالعاصى 278\r\nحكم بن عبدل اعرج 418\r\nحَكم بن عمرو غفارى 141\r\nحكم بن كيسان 105 ، 106\r\nحَكم بن وليد 157 ، 194\r\nحَكم بن هشام اموى 258\r\nحكيم بن جبله 243\r\nحكيم بن منقذ كندى 64 ، 224\r\nحماد راويه 279 ، 548\r\nحماد عجرد 311\r\nحمامه 189 ، 190\r\nحمران بن ابان 251\r\nحمران بن اعين 67 ، 382\r\nحمزة بن بزيع 463\r\nحمزة بن نعمان عذرى 547\r\nحمزه بن عبدالمطلب 73 ، 486\r\nحُميد بن زهير 276\r\nحنش بن عبدالله 274\r\nحنظلة بن مالك 170\r\nحنظلة بن نهد قضاعى 203\r\nحوا 177 ، 317 ، 388 ، 495 ، 509\r\nحوثره اسدى 85 ، 486\r\nحويطب بن عبدالعزى 492\r\nحيان عطار 150\r\nحيسمان خزاعى 212\r\nخارجة بن حذاقه 267\r\nخاقان 407\r\nخالد برمكى 405\r\nخالد بن اعلم 246\r\nخالد بن زهير 387\r\nخالد بن زيد ( نيز : ابوايوب انصارى ) 377\r\nخالد بن سعد بن نفيل 63\r\nخالد بن سعيد بن عاص 42 ، 213 ، 374 ، 375\r\nخالد بن عبدالله قسرى 500\r\nخالد بن عرفطه 139\r\nخالد بن نجيح 125\r\nخالد بن وليد 139 ، 148 ، 498\r\nخالد بن يزيد 309 ، 541\r\nخالد قسرى 182 ، 267 ، 271 ، 360 ، 541 ، 542\r\nخباب بن ارت 139 ، 356\r\nخبيب بن عدى انصارى 354\r\nخدّاش بن زهير عامرى 418\r\nخديجه 66 ، 96 ، 104 ، 112 ، 321 ، 384 ، 390\r\nخرابات 507 ، 508\r\nخربان بن عيسى 142\r\nخزيمة بن ثابت 112 ، 320\r\nخزيمة بن مدركة 490\r\nخسرو پرويز 218 ، 501\r\nخسروشاه 238\r\nخضر 46\r\nخطر بن مالك 85\r\nخفيه 488\r\nخلف احمر 160 ، 279\r\nخلفِ دلقك 153\r\nخليل بن احمد 279\r\n\r\n","description":"","footnote":"","page_name":" 583 ","page_number":583},
  {"content":"\r\n\r\nخمانى ( دخت بهمن ) 289\r\nخِمس 449\r\nخَمَس 508\r\nخنساء 330\r\nخوارزمى 297 ، 563\r\nخيار بن عدى 381\r\nخير بن حمالة 464\r\nخيزران ( مادر هارون ) 263\r\nدابشِليم 290\r\nدادويه 468\r\nدارا ( پسر قابوس ) 252\r\nدارقطنى 328\r\nداوود ( سلجوقى ) 150\r\nداوود بن كراز 157\r\nداوود ( ع ) 100 ، 148 ، 170 ، 367 ، 445 ، 446 ، 495 ، 502\r\nدحمان 406\r\nدُرَيد 78\r\nدعبل خزاعى 133 ، 178 ، 335 ، 336 ، 338 ، 339\r\nدوشان 167\r\nدولابى 328\r\nديك‌الجن 293\r\nذؤيب بن كعب 328\r\nذؤيب بن كُليب خولانى 468\r\nذكوان ( بن عبدالقيس ) 122 ، 261\r\nذو اصبح حمدى 414\r\nذو يزن 510\r\nذوالاصبع 518\r\nذوالحاجتين ( محمد بن ابراهيم ) 560\r\nذوالخويصره 87\r\nذوالرّمه 287\r\nذوالزوائد 364\r\nذوالقرنين 46 ، 195 ، 427\r\nذواليمينين 167\r\nرؤبه 205\r\nراجز 508\r\nرافع بن مالك زرقى 376 ، 477 ، 497\r\nربيع 196\r\nربيع بن خثيم 223 ، 485\r\nربيع بن زياد حارثى 141\r\nربيعة بن حارث بن عبدالمطلب 65 ، 84\r\nربيعة بن مخاشن ( ذوالاعواد ) 202 ، 204 ، 205\r\nرُحُبعُم بن سليمان 458\r\nرزاح 433\r\nرضوان وحشى 151\r\nرضوان وزير 561\r\nرفاعة بن شداد 71\r\nرفيع ابوالعاهيه 142\r\nرقاشى 558\r\nرقيه ( فرزند رسول خدا ( ص ) ) 96 ، 382\r\nركن‌الدوله ديلمى 150 ، 252 ، 542 ، 561\r\nرماح بن عتيك غسانى 229\r\nرُمَع ( عمر ) 206\r\nرمله 192\r\nرَوح بن زنباع 146\r\nروزبهان 236 ، 237\r\nروملس 460\r\nرهما ساطوخاس 460\r\nريحان 538\r\nريطه ( دخت زياد ) 275\r\nزادان فروخ 289\r\nزايل بن عبيد حزامى 230\r\nزبرقان 520\r\nزُبيده ( ام جعفر ) 267\r\nزبير بن اروح تميمى 76\r\nزبير بن خزيمه خثعمى 263\r\nزبير بن عبدالمطلب 203 ، 299\r\nزبير بن عوام 91 ، 113 ، 114 ، 136 ، 164 ، 203 ، 225 ، 233 ، 243 ، 321 ، 370 ، 387 ، 399 ، 428 ، 442 ، 483 ، 484 ، 493 ، 503\r\n\r\n","description":"","footnote":"","page_name":" 584 ","page_number":584},
  {"content":"\r\n\r\nزحّاف طائى 216\r\nزرارة بن اعين 67 ، 382\r\nزِربابِل 167\r\nزرتشت 167 ، 460 ، 462\r\nزرعة بن عامر اسلمى 171\r\nزرقاء يمامه 390\r\nزفر بن اوس بصرى 350\r\nزفر بن يزيد اسدى 113 ، 321\r\nزكريا 16 ، 144 ، 345\r\nزنباغ بن نعمان 248\r\nزندرود 475\r\nزهرا 537\r\nزهره ( دخت كلاب ) 432\r\nزهرى 51\r\nزهير ( بن ابىاسلم ) 286 ، 287\r\nزياد ( بن ابيه ) 62 ، 63 ، 141 ، 154 ، 155 ، 172 ، 174 ، 190 ، 191 ، 207 ، 231 ، 243 ، 253 ، 265 ، 267 ، 275 ، 282 ، 288 ، 294 ، 315 ، 397 ، 410 ، 413 ، 414 ، 428 ، 439 ، 466 ، 472 ، 475 ، 476 ، 497 ، 498 ، 523 ، 539\r\nزياد بن اشهب جعدى 221\r\nزياد بن مروان قندى 463\r\nزيد بن ارقم 135 ، 136\r\nزيد بن بكر 420 ، 467\r\nزيد بن ثابت 127 ، 313 ، 373\r\nزيد بن حارثه 213 ، 221 ، 241\r\nزيد بن حصين 244\r\nزيد بن صوحان 388\r\nزيد بن على 62 ، 91\r\nزيد بن وهب 329\r\nزينب ( دخت پيامبر ( ص ) ) 96\r\nزينب ( دخت جحش ) 50 ، 67 ، 389 ، 501\r\nزينب ( دخت عرعرة ) 500\r\nزينب ( دخت موسى مبرقع ) 47 ، 260\r\nسائب بن اقرع 484\r\nساروغ بن ارغو 421\r\nساره 22 ، 147 ، 244 ، 385 ، 390 ، 391 ، 397 ، 424 ، 431\r\nساريه ( دخت فيروز ) 407\r\nسالم 37 ، 186 ، 191\r\nسام بن نوح 17 ، 144 ، 459\r\nسبأ بن يعرب بن يشجب بن قحطان بن عبدشمس 255 ، 450 ، 493\r\nسبّاق بن عبدالدار 484\r\nسحيم 458\r\nسخر بن يعمر 202\r\nسراج ( وابسته‌ى تميم‌دارى ) 427\r\nسرىّ 422\r\nسرير بن ثعلبة 482\r\nسعد ( وابسته‌ى عمر بن خالد ) 72\r\nسعد بن ابىوقاص 44 ، 149 ، 150 ، 173 ، 219 ، 267\r\nسعد بن بكر 123\r\nسعد بن حذيفه 255\r\nسعد بن زيد اشهلى 227\r\nسعد بن زيد بن مناة 170 ، 202\r\nسعد بن سيَل 423 ، 432 ، 464\r\nسعد بن عباده 43 ، 70 ، 71 ، 95 ، 324 ، 446 ، 447 ، 478 ، 549\r\nسعد بن غران همدانى 63\r\nسعد بن قرض 377\r\nسعد بن مالك بن احوص 171 ، 255 ، 453\r\nسعد بن مالك بن ضبيعة 515\r\nسعد بن نائب مازنى 418\r\nسعيد بن عاص ( ابواحيحه ) 42 ، 236 ، 254 ، 257 ، 387 ، 393 ، 421 ، 468 ، 543 ، 550\r\nسعيد بن عبدالله حنفى 72\r\nسعيد بن عثمان 142\r\nسعيد بن عمرو جعفى 541\r\nسعيد بن قيس همدانى 113 ، 321\r\nسعيد بن مسيب 30 ، 36 ، 68 ، 185 ، 370 ، 374 ، 411 ، 425 ، 429\r\nسفاح 150 ، 198 ، 201 ، 268 ، 306 ، 561\r\nسفيان بن ابىليلى همدانى 67\r\nسفيان بن عبدالاسد 207 ، 381\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nسقراط 291\r\nسكران بن عمرو 378\r\nسلّامى 296\r\nسلم ( پسر فريدون ) 297\r\nسلم بن زياد 142\r\nسلم بن قتيبه 256\r\nسلمان بن ربيعه ( باهلى ) 202 ، 257\r\nسلمان فارسى 36 ، 45 ، 56 ، 66 ، 67 ، 212 ، 454\r\nسليح 450\r\nسُليم ( ابوكبشه ) 57\r\nسُليم بن قيس هلالى 290\r\nسُليم خادم 315\r\nسليمان ( عموى منصور ) 537\r\nسليمان ( ع ) 88 ، 101 ، 146 ، 252 ، 366 ، 429 ، 499 ، 534\r\nسليمان بن سعيد 430\r\nسليمان بن صرد 63 ، 64 ، 71 ، 84 ، 156 ، 224\r\nسليمان بن عبدالله 455\r\nسليمان بن كثير 150 ، 157\r\nسليمان بن محمد بن عبدالملك 163 ، 499 ، 562\r\nسليمان بن نوفل 202\r\nسليمان بن وهب 288\r\nسليمان زرارى 450\r\nسمّاك 511\r\nسمرة بن جندب 322 ، 367\r\nسميدع بن هوبر 166\r\nسمير يهودى 541\r\nسميه ( مادر زياد ) 472 ، 475 ، 476 ، 497\r\nسميه ( مادر عمار ) 382\r\nسنان ( شاه روم ) 420\r\nسنان بن ابىحارثه مرى 202\r\nسنان بن سلمة 243 ، 256 ، 410\r\nسنان بن سنان اسدى 148 ، 465 ، 468 ، 498\r\nسنجر 237 ، 238\r\nسنحاريب 289\r\nسواع ( بت ) 75\r\nسوده ( دخت زمعه ) 67 ، 378\r\nسويد بن ربيعة 202\r\nسويد بن عمرو خثعمى 63\r\nسويد بن مقرن 214\r\nسويد بن هرمى 485\r\nسهل بن حنيف 384\r\nسهل بن عمرو 486\r\nسياوش 416 ، 433\r\nسياه اسود 275\r\nسيبويه 281 ، 282 ، 286\r\nسيد حميرى 131 ، 503\r\nسيد رضى 41 ، 82 ، 341 ، 427 ، 501\r\nسيد مرتضى 179\r\nسيف بن عميره 105\r\nسيف‌الدين 238\r\nشائول 445\r\nشاپور ( پسر اردشير ) 450 ، 475\r\nشاپور پسر هرمز ( ذوالاكتاف ) 219 ، 268\r\nشاريه ( كنيز ابراهيم بن مهدى ) 161\r\nشبث بن ربعى 178 ، 235\r\nشبيب 233 ، 234\r\nشتيره 56 ، 350\r\nشدّاخ ( يعمر بن عوف ) 202\r\nشرحبيل 441\r\nشريح بن ضمره مزنى 357\r\nشريعى 491\r\nشريف ابوجعفر هاشمى 180\r\nشريف رضى سيد رضى\r\nشريك بن سحماء 442\r\nشريك بن شداد 63\r\nشريك قاضى 203\r\nشعبة بن عقال 92\r\nشعبى 322 ، 498 ، 499\r\nشعيب ( ع ) 506\r\nشفاء ( دخت هاشم ) 482\r\nشقّ كاهن 309 ، 526\r\n\r\n","description":"","footnote":"","page_name":" 586 ","page_number":586},
  {"content":"\r\n\r\nشقير خادم 315\r\nشلمغانى 433 ، 491\r\nشمّاخ 301\r\nشمر 72\r\nشمس ( بت ) 493\r\nشمعون 192\r\nشهرآزاد 289\r\nشهريار 149\r\nشهيد ثانى 289 ، 300 ، 337\r\nشيبه 230\r\nشيث 461\r\nشيخ آقابزرگ تهرانى 11\r\nشيخ المضيرة ( ابوهريره ) 165 ، 439 ، 547\r\nشيخ صدوق 300 ، 341 ، 368\r\nشيخ طوسى 299\r\nشيخ مفيد 300\r\nشيدوَش ( پسر گودرز ) 416\r\nشيركوه ايوبى 150\r\nشيرويه 256\r\nصاحب زنج 287 ، 331 ، 419 ، 538\r\nصاعد 152\r\nصالح ( عموى منصور ) 163 ، 537\r\nصالح بصرى 289\r\nصالح بن على 52\r\nصالح بن فيروز عكّى 229 ، 230\r\nصالح بن مسرّح تميمى 233 ، 479\r\nصالح بن ميثم 382\r\nصخر 330\r\nصدقة بن عبيد مازنى 441\r\nصعصعة بن صوحان 118 ، 243\r\nصفوان بن اميه 212\r\nصفى بن فسيل 63\r\nصفيه ( دخت مغيره مخزومى ) 393\r\nصلاح‌الدين ( ايوبى ) 150\r\nضحّاك 297 ، 433 ، 448\r\nضحاك بن سفيان كلابى 120\r\nضحاك بن عجلان 296 ، 315\r\nضر بن حارث 403\r\nضرار بن خطاب بن مرداس 325\r\nضلال ( دخت تومل ) 404\r\nضمام بن ثعلبه 123 ، 124 ، 125\r\nضمره كنانى 328\r\nضمضم بن عمرو لخمى 525\r\nطائى ( شاعر ) 285\r\nطارق 211\r\nطارق بن شهاب 188\r\nطالوت ( خواهرزاده‌ى لبيد ) 360\r\nطاهر ( پسر رسول خدا ( ص ) ) 74 ، 96\r\nطاهر بن حسين 160 ، 161\r\nطاهر درودگر 480\r\nطرفه 295 ، 296 ، 414\r\nطريف بن غنم عنبرى 423\r\nطغرل‌بيك 150 ، 561 ، 562\r\nطفيل بن زلال 442\r\nطلحة بن عبدالله عونى 338\r\nطلحه 60 ، 91 ، 113 ، 136 ، 139 ، 188 ، 206 ، 225 ، 243 ، 321 ، 383 ، 387 ، 399 ، 442 ، 503\r\nطليحة بن خويلد اسدى ( ذوالنون ) 44 ، 148 ، 264 ، 473\r\nطُوَيس 406\r\nطيطوس 461\r\nظالم بن اسعد 498\r\n\r\n","description":"","footnote":"","page_name":" 587 ","page_number":587},
  {"content":"\r\n\r\nظبيان بن عماره 259\r\nظهير بن سنان 123\r\nعابر بن شالخ 144\r\nعاتكه ( دخت زيد بن عمر ) 114\r\nعاتكه ( دخت يخلد بن نضر ) 382\r\nعاد 403 ، 459\r\nعاص بن وائل سهمى 74 ، 96 ، 298\r\nعاصم بجلى 63\r\nعاصم تميمى 444\r\nعاقل بن بكير كنانى 123 ، 224\r\nعامر بن ربيعه 76\r\nعامر بن شهر همدانى 468\r\nعامر بن ضيحان 202\r\nعامر بن طفيل 414\r\nعامر بن ظرب 169 ، 202 ، 349 ، 357 ، 397 ، 434\r\nعامر بن عبدالله بن جذاعه 67\r\nعامر عدوانى 204\r\nعامر قارى 326\r\nعايشه ( دخت طلحه ) 298 ، 544\r\nعايشه 66 ، 93 ، 103 ، 140 ، 224 ، 358 ، 383 ، 385 ، 386 ، 388 ، 389 ، 398 ، 399 ، 400 ، 406 ، 422 ، 466 ، 467 ، 480 ، 501\r\nعبّاد بن اخضر 479\r\nعباد بن حصين ( حبطى ) 251\r\nعباس ( پسر مأمون ) 103 ، 547\r\nعباس بن حسن بن ايوب 560\r\nعباس بن عباده 478\r\nعباس بن عبدالمطلب 65 ، 74 ، 90 ، 99 ، 100 ، 123 ، 193 ، 242 ، 310 ، 365 ، 384 ، 419 ، 477 ، 479\r\nعباس بن على ( ع ) 73\r\nعباس بن مرداس سلمى 434\r\nعباسه 251\r\nعبد بن ابىقيس عامرى 485\r\nعبدالجبار رومى 315\r\nعبدالدار 463\r\nعبدالرحمان 235\r\nعبدالرحمان ابن عوف 59 ، 188 ، 388\r\nعبدالرحمان بن ابزى 141\r\nعبدالرحمان بن ابىبكر 174\r\nعبدالرحمان بن ابىبكره 251 ، 259 ، 275 ، 508\r\nعبدالرحمان بن اسود 499\r\nعبدالرحمان بن جبل جمحى 116\r\nعبدالرحمان بن سعيد بن قيس 255\r\nعبدالرحمان بن سعيد عدوى 186\r\nعبدالرحمان بن سمره 381\r\nعبدالرحمان بن عباس 384\r\nعبدالرحمان بن عقيل 56\r\nعبدالرحمان بن محمد 180\r\nعبدالرحمان عنزى 62 ، 231\r\nعبدالصمد بن على 105 ، 192 ، 220\r\nعبدالعزى 276 ، 492\r\nعبدالعظيم حسنى 50 ، 329\r\nعبدالله ( برادر مالك اشتر ) 172 ، 179 ، 258\r\nعبدالله ( پسر پيامبر ( ص ) ) 74 ، 96\r\nعبدالله ( فرزند امام صادق ( ع ) ) 81\r\nعبدالله بن ابىاسحاق 315\r\nعبدالله بن ابىبكر 114\r\nعبدالله بن ابىبكره 402\r\nعبدالله بن ابىسرح 22 ، 127\r\n\r\n","description":"","footnote":"","page_name":" 588 ","page_number":588},
  {"content":"\r\n\r\nعبدالله بن ابىسفيان 112 ، 320\r\nعبدالله بن ابىعمر مخزومى 185\r\nعبدالله بن ابىعمرو 197\r\nعبدالله بن ابىفروه 499\r\nعبدالله بن ابىيعفور 67\r\nعبدالله بن ارقم زهرى 127\r\nعبدالله بن جحش 69 ، 105 ، 219 ، 361 ، 501\r\nعبدالله بن جدعان 203 ، 299 ، 435 ، 441\r\nعبدالله بن جذاعه 67\r\nعبدالله بن جعفر 376 ، 378\r\nعبدالله بن حارث 392\r\nعبدالله بن حسن بن حسن 97 ، 306 ، 201 ، 270 ، 457\r\nعبدالله بن حسن بن حسين 81\r\nعبدالله بن حويه 63\r\nعبدالله بن خبّاب 478\r\nعبدالله بن ذؤاب سلمى 236\r\nعبدالله بن رواحه 125 ، 225 ، 241 ، 497\r\nعبدالله بن زبير 154 ، 186 ، 375 ، 411 ، 428 ، 483 ، 492\r\nعبدالله بن زبير بن عبدالمطلب 218\r\nعبدالله بن زياد 253\r\nعبدالله بن سبأ 83 ، 84 ، 446 ، 448 ، 449 ، 474\r\nعبدالله بن سعد بن ابىسرح 40 ، 150 ، 151 ، 153\r\nعبدالله بن سلام 76\r\nعبدالله بن شداد 316\r\nعبدالله بن شريك عامرى 67 ، 77\r\nعبدالله بن صفوان جُمَحى 469\r\nعبدالله بن طاهر 547\r\nعبدالله بن طيب 413\r\nعبدالله بن عامر حضرمى 153 ، 383 ، 386 ، 387 ، 413 ، 439\r\nعبدالله بن عباس 48 ، 99 ، 334 ، 384 ، 393 ، 456 ، 470\r\nعبدالله بن عثمان ثقفى 274\r\nعبدالله بن على ( عموى منصور ) 158 ، 159 ، 183 ، 192 ، 259\r\nعبدالله بن على حلبى 319\r\nعبدالله بن عمر 86 ، 402 ، 494 ، 562\r\nعبدالله بن عمر بازيار 178\r\nعبدالله بن عمر عزيزى 455\r\nعبدالله بن عمرو 376\r\nعبدالله بن عمرو بن حارث بن همّام 204\r\nعبدالله بن عمرو بن عاص 130 ، 174\r\nعبدالله بن عمير كلبى 72\r\nعبدالله بن قنفذ 186\r\nعبدالله بن كلاب 383\r\nعبدالله بن محمد خاقانى 560\r\nعبدالله بن مسعود 134 ، 223 ، 358 ، 359\r\nعبدالله بن مسمّع 71\r\nعبدالله بن معاوية جعفرى 92 ، 455\r\nعبدالله بن مغفل مزنى 28 ، 256\r\nعبدالله بن مقفع 311\r\nعبدالله بن نوفل 165 ، 202 ، 204\r\nعبدالله بن وال 71\r\nعبدالله بن وهب 66 ، 175\r\nعبدالله بن هاشم سلولى 155 ، 176 ، 192\r\nعبدالله بن يزيد 64 ، 156\r\nعبدالمؤمن ( پسر شبث بن ربعى ) 235\r\nعبدالمؤمن اسير 561\r\nعبدالمسيح ازدى 139\r\nعبدالمطلب 17 ، 60 ، 99 ، 124 ، 203 ، 267 ، 343 ، 353 ، 358 ، 412 ، 414 ، 419 ، 423 ، 445 ، 451 ، 463 ، 470 ، 498\r\nعبدالملك بن اعين 382\r\nعبدالملك بن صالح عباسى 158 ، 417\r\nعبدالملك بن محمد بن حجاج 156\r\nعبدالملك بن مروان 139 ، 146 ، 164 ، 175 ، 190 ، 232 ، 235 ، 236 ، 318 ، 411 ، 413 ، 430 ، 433 ، 468 ، 479 ، 483 ، 540 ، 541 ، 561\r\nعبدالواحد بن سليمان 334\r\nعبدالوهاب ثقفى 194\r\nعبدشمس 451 ، 486 ، 493\r\nعبدمناف 214 ، 451\r\nعبديزيد بن هاشم محض 483\r\nعبيد بن ابرص 514\r\nعبيد بن عمير 530\r\nعبيد ليثى 414\r\nعبيدالله ( پسر محمد بن عبدالملك ) 163 ، 562\r\nعبيدالله بن ابىبكره 278\r\nعبيدالله بن زياد 52 ، 64 ، 71 ، 72 ، 76 ، 77 ، 79 ، 80 ، 156 ، 327 ، 282 ، 406 ، 547\r\nعبيدالله بن زياد ظبيان 430\r\nعبيدالله بن عباس 221\r\nعبيدالله بن عبدالله بن عتبه 350\r\nعبيدالله بن مرجانه 367\r\nعبيدالله بن يحيى 560\r\nعبيدالله حلبى 290 ، 344\r\nعبيدة بن حارث 44 ، 219 ، 503\r\nعبيده سلمانى 223 ، 485\r\nعتابى 142\r\nعتبة بن اخنس 63\r\nعتبة بن ربيعه عبشمى 122 ، 261 ، 272\r\nعثمان ( بن وليد ) 70\r\nعثمان بتى 500\r\nعثمان بن ابىالعاص ثقفى 471\r\nعثمان بن حنيف 243 ، 384 ، 442 ، 503\r\nعثمان بن زياد عائد 316\r\n\r\n","description":"","footnote":"","page_name":" 589 ","page_number":589},
  {"content":"\r\n\r\nعثمان بن عبدالله بن مغيره 106 ، 107\r\nعثمان بن عفان 17 ، 20 ، 24 ، 40 ، 41 ، 59 ، 63 ، 91 ، 94 ، 136 ، 139 ، 140 ، 141 ، 143 ، 148 ، 150 ، 151 ، 152 ، 153 ، 164 ، 171 ، 173 ، 174 ، 183 ، 186 ، 187 ، 188 ، 190 ، 191 ، 194 ، 196 ، 197 ، 198 ، 214 ، 215 ، 231 ، 244 ، 251 ، 257 ، 283 ، 341 ، 344 ، 358 ، 377 ، 382 ، 383 ، 385 ، 386 ، 399 ، 414 ، 421 ، 422 ، 429 ، 439 ، 471 ، 499 ، 501 ، 550\r\nعثمان بن عيسى رواسى 463\r\nعثمان بن مظعون 375 ، 435\r\nعثمانى 457\r\nعثنايل 167\r\nعدنان بن ادّ بن ادد 279 ، 423\r\nعدى ( پسر حاتم طائى ) 432 ، 489\r\nعدى 99 ، 356\r\nعدى بن ارطأة 256\r\nعدى بن حاتم طائى 139\r\nعدى بن ربيعه 283\r\nعدى بن زيد 314 ، 549\r\nعدى بن نضله 378\r\nعروة بن اديّه ( تميمى ) 175 ، 202\r\nعروة بن ورد 524\r\nعروه 164\r\nعزّه ( حاجبيه ) 298\r\nعزّى ( بت ) 498\r\nالعزيز بالله ( فاطمى ) 171 ، 178\r\nعزيز بن عبيد 528\r\nعصماء ( دخت مروان ) 238 ، 519\r\nعضدالدوله 252 ، 434 ، 538\r\nعطاء بن مركبود 453\r\nعطاء خراسانى 26\r\nعفّان ( پدر عثمان ) 26\r\nعفير بن سيف 118\r\nعفيف بن ابى العاص 486\r\nعفيف بن معدىكرب 357\r\nعقبة بن ابىمعيط 93 ، 246\r\nعقبة بن عمرو عبسى 39 ، 55\r\nعقبة بن وهب غطفانى 376\r\nعقبه اسدى 216\r\nعقلون 167\r\nعقيل بن ابىطالب 189 ، 190\r\nعقيل بن شبيب 556\r\nعقيلى 328\r\nعكاشة بن محيصن 501\r\nعلاء حضرمى 540\r\nعلّاف 428\r\nعلى اكبر ( فرزند شهيد امام حسين ( ع ) ) 57 ، 63\r\nعلى بن ابىحمزه بطائنى 463\r\nعلى بن اسماعيل ميثمى 457\r\nعلى بن جهم 308\r\nعلى بن حسن باخرزى 280\r\nعلى بن حسين بن اسماعيل 163\r\nعلى بن عيسى اسطرلابى 310\r\nعلى بن محمد علوى 217\r\nعلى بن مدينى 328\r\nعلى بن هارون بن يحيى 330\r\nعمادالدوله‌ى ديلمى 330\r\nعمادالكتّاب 280\r\nعمار 56 ، 91\r\nعماره 119 ، 166 ، 275 ، 363 ، 388\r\nعمر بن ابىربيعه 301\r\nعمر بن ابىعمر قاضى 281\r\nعمر بن حنظله 128\r\nعمر بن خطاب 37 ، 38 ، 43 ، 44 ، 45 ، 46 ، 48 ، 58 ، 71 ، 87 ، 103 ، 114 ، 130 ، 136 ، 139 ، 143 ، 148 ، 149 ، 154 ، 155 ، 164 ، 166 ، 172 ، 173 ، 174 ، 175 ، 192 ، 196 ، 202 ، 203 ، 206 ، 210 ، 211 ، 214 ، 215 ، 228 ، 242 ، 247 ، 248 ، 251 ، 267 ، 277 ، 282 ، 300 ، 341 ، 342 ، 345 ، 350 ، 363 ، 367 ، 378 ، 379 ، 381 ، 382 ، 389 ، 392 ، 400 ، 413 ، 419 ، 425 ، 428 ، 429 ، 434 ، 446 ، 456 ، 457 ، 471 ، 472 ، 473 ، 475 ، 476 ، 492 ، 494 ، 837 ، 539 ، 540 ، 548\r\nعمر بن سعد 43 ، 72 ، 78\r\nعمر بن عبدالعزيز 41 ، 201 ، 251 ، 455 ، 521\r\nعمر بن نوح 548\r\nعمر بن هبيره 542 ، 544 ، 545\r\nعمر منجورانى 256\r\nعمرالوادى 325 ، 405 ، 547\r\nعمران عنزى 509\r\nعمرو بن احمر باهلى 526\r\nعمرو بن اميه 75 ، 76\r\nعمرو بن اهتم 520\r\nعمرو بن جحدم فهرى 219\r\nعمرو بن جموح 222 ، 376\r\nعمرو بن حارث جرهمى 493\r\nعمرو بن حجاج 72\r\n\r\n","description":"","footnote":"","page_name":" 590 ","page_number":590},
  {"content":"\r\n\r\nعمرو بن حريث مخزومى 484\r\nعمرو بن حضرمى 105 ، 219 ، 246 ، 435 ، 436\r\nعمرو بن حمق خزاعى 413 ، 425\r\nعمرو بن حميمه دوسى 203\r\nعمرو بن خالد صيداوى 72\r\nعمرو بن زبير 154\r\nعمرو بن زراره 171\r\nعمرو بن سعيد 175\r\nعمرو بن سعيد اشوق 468\r\nعمرو بن سعيد عاصى 190\r\nعمرو بن سمره 381\r\nعمرو بن شعيب 120\r\nعمرو بن عبدودّ 86 ، 485\r\nعمرو بن عبيد 444\r\nعمرو بن عثمان 186 ، 325\r\nعمرو بن عدى 254 ، 450 ، 474\r\nعمرو بن على فلاس 328\r\nعمرو بن قيس 471\r\nعمرو بن كلثوم 312 ، 395\r\nعمرو بن لحى خزاعى 463 ، 490\r\nعمرو بن ليث 333\r\nعمرو بن مالك 515 ، 516 ، 517\r\nعمرو بن مرّه جهنى 464 ، 490\r\nعمرو بن مسعده 316\r\nعمرو بن معدى كرب 216\r\nعمرو بن نافع 76\r\nعمرو بن نعمان 450\r\nعمرو بن هند 491 ، 502\r\nعمرو بن يحيى بن قمعه 352 ، 482\r\nعمرو بن يزيد سلمى 221\r\nعمروعاص 38 ، 107 ، 174 ، 176 ، 186 ، 189 ، 196 ، 197 ، 225 ، 226 ، 228 ، 229 ، 244 ، 267 ، 468 ، 475 ، 487 ، 540\r\nعمليق 464\r\nعمليق بن لاود 166\r\nعميدالملك كندرى 195 ، 562\r\nعمير بن تيجان 236\r\nعمير بن عدى 238 ، 239 ، 519\r\nعمير بن قيس 533\r\nعمير بن وهب جمحى 239\r\nعناق ( دخت آدم ) 381\r\nعنبسة الفيل 281 ، 315\r\nعنزه 226\r\nعون بن عبدالله بن عتبة 448\r\nعياشى 297\r\nعياض 181\r\nعيسى بن بجلى 558\r\nعيسى بن شبيل 157\r\nعيسى بن عمر 281\r\nعيسى بن مريم ( ع ) 58 ، 86 ، 128 ، 144 ، 159 ، 351 ، 444 ، 457 ، 478 ، 495 ، 503\r\nعيسى بن موسى 158 ، 159 ، 537\r\nعيينه 227 ، 496\r\nغالب نيشابورى 258\r\nغبشان 495\r\nغريض 406 ، 545\r\nغيلان بن سلمه 202\r\nغيلان دمشقى 466\r\nفاتك بن فضاله 307\r\nفاخر 518\r\nفاطمه ( دخت اسد ) 23 ، 381 ، 385\r\nفاطمه ( دخت سعد بن سهيل ) 432 ، 464\r\nفاطمه ( دخت وليد ) 148\r\nفاطمه معصومه ( س ) 47\r\nفاطمه ( س ) 41 ، 49 ، 56 ، 57 ، 58 ، 73 ، 74 ، 76 ، 94 ، 95 ، 96 ، 99 ، 100 ، 101 ، 121 ، 135 ، 177 ، 251 ، 384 ، 388 ، 398 ، 446\r\nفاقره ( همسر مرّه اسدى ) 525\r\nفدك بن حام 342\r\nفرّاء 282 ، 302\r\nفرزدق 283 ، 316 ، 317 ، 318 ، 458 ، 479\r\nفرعون 18 ، 235 ، 337 ، 414\r\nفرفوريوس صورى 294\r\nفريدون 297 ، 448 ، 509\r\nفضل ( گزارشگر ) 542\r\nفضل بن سهل 102 ، 103 ، 287 ، 331 ، 538\r\nفُلس ( بت ) 488\r\nفلوطرخس 294\r\nفيثاغورس 290 ، 291\r\nفيروز ديلمى 453 ، 468\r\nفيض بن مختار 353\r\n\r\n","description":"","footnote":"","page_name":" 591 ","page_number":591},
  {"content":"\r\n\r\nفيض كاشانى 352\r\nفيل ( وابسته‌ى زياد ) 141 ، 274\r\nفيلپس 460\r\nالقائم عباسى 179 ، 180\r\nقابوس بن وشمگير 252\r\nقابيل 16 ، 29 ، 32 ، 33 ، 405 ، 415 ، 436 ، 461 ، 553\r\nالقادر عباسى 179\r\nقارون 369 ، 425\r\nقاسم ( پسر پيامبر ( ص ) ) 74 ، 96\r\nقاسم ( پسر هارون ) 158\r\nقاسم بن سالم 343\r\nقاسم بن غنام بياضى 389\r\nقاضى ابن‌بهلول تنوخى 201\r\nقاضى سلمة بن عمرو 31\r\nالقاهر ( عباسى ) 310 ، 538\r\nقباد 201 ، 459\r\nقبيصه عبسى 63\r\nقتيبة بن مسلم 255\r\nقثم 384\r\nقحطان 448 ، 459\r\nقدامة بن ابى عيسى 255\r\nقدامة بن عجلان ازدى 255\r\nقرظة بن كعب انصارى 377 ، 384 ، 434\r\nقريب الايادى 216\r\nقس بن ساعده 203 ، 286\r\nقسطنطين 192 ، 420 ، 450\r\nقصى بن كلاب 169 ، 262 ، 270 ، 274 ، 426 ، 432 ، 433 ، 452 ، 462 ، 464\r\nقُصير 430\r\nقطام 387\r\nقُطبه 296 ، 315\r\nقطن بن قبيصة هلالى 410\r\nقفِ پرخور 153\r\nقلبطره ( كلئوپاترا ) 396\r\nقِلمّس 482 ، 531\r\nقيس بن ثغلبه 258\r\nقيس بن سعد بن عباده 58 ، 59 ، 62 ، 96 ، 199\r\nقيس بن عاصم منقرى 414 ، 434 ، 437\r\nقيس بن عدى سهمى 272\r\nقيس بن هانى عبسى 455\r\nقيس ماصر 532\r\nقيصر 155 ، 248 ، 325 ، 366 ، 397 ، 407 ، 413 ، 436 ، 437 ، 460\r\nقينان بن انوش 509\r\nكافيجى 209 ، 300\r\nكاوه 327\r\nكُثيّر ( شاعر ) 298 ، 391\r\nكثير بن هراسه 318\r\nكحيله 387\r\nكدام بن حبان عنزى 63\r\nكرّام خثعمى 463\r\nكروس بن زيد طائى 185 ، 246\r\nكريز بن ربيعة 358\r\nكريم بن عفيف خثعمى 63 ، 231\r\nكسائى 282 ، 316\r\nكسرى 139 ، 150 ، 155 ، 212 ، 219 ، 248 ، 254 ، 265 ، 269 ، 273 ، 275 ، 314 ، 325 ، 403 ، 407 ، 411 ، 436 ، 438 ، 556\r\nكعب بن جميل شاعر شاميان 119\r\nكعب بن سوار قاضى 202 ، 225\r\nكعب بن لؤى 170 ، 270 ، 420 ، 424 ، 431 ، 452\r\nكعب بن مالك 240 ، 375\r\nكعب‌الاحبار 164\r\nكلاب بن مرّه 423\r\nكلثوم بن مالك بن عتاب 395\r\nكلثوم بن هدم 125 ، 377\r\nكلوديس 192\r\nكُميت 113 ، 114\r\nكنعان ( پسر حام ) 405\r\nكوثر 312\r\nكيخسرو 433 ، 447\r\nكيكاوس 416\r\nكيومرث 253 ، 327 ، 447 ، 472\r\n\r\n","description":"","footnote":"","page_name":" 592 ","page_number":592},
  {"content":"\r\n\r\nكيهن 462\r\nگائيوس 460\r\nگشتاسب شاه 509\r\nگِل‌شاه / كيومرث 472\r\nلات ( بت ) 125 ، 272 ، 273\r\nلبابه جرشيه 275\r\nلبيد ( شاعر ) 331\r\nلبيد اعصم 360 ، 361\r\nلقيط بن زراره تميمى 555\r\nلمك بن متوشلخ 404\r\nلوط ( ع ) 16 ، 53 ، 183 ، 221 ، 348 ، 382 ، 390 ، 405 ، 548\r\nلهراسب 327\r\nلهيب لهبى 85\r\nليلى ( دخت ابوخثيمه ) 76\r\nليلى ( دخت مهلهل ) 394\r\nليلى اخيليه 324\r\nليلى بن نعمان 252\r\nالمؤتمن 158\r\nالمؤيد ( عباسى ) 163\r\nمؤيدالدولة بن بوية 563\r\nماجد بحرانى 352\r\nماش بن ارم 507\r\nمالك 413\r\nمالك اشتر 184 ، 307\r\nمالك بن ادهم سلمانى 229\r\nمالك بن تيهان 373\r\nمالك بن عويم 387\r\nمالك بن كلثوم 488 ، 489\r\nمالك بن مرتع 522\r\nمالك بن نعمان 450\r\nمالك بن نويره 144 ، 173\r\nمالك بن هبيره كندى 178\r\nمأمون 65 ، 102 ، 103 ، 140 ، 158 ، 160 ، 161 ، 177 ، 178 ، 184 ، 195 ، 201 ، 295 ، 316 ، 338 ، 339 ، 350 ، 426 ، 440 ، 538\r\nمانى 311\r\nمبارك مغربى 562\r\nمتنبى 285\r\nالمتنسصر علوى 180\r\nمتوشلح ( پسر ادريس ( ع ) ) 509\r\nمتوكل 142 ، 162 ، 169 ، 178 ، 201 ، 534 ، 562\r\nمثنى بن حارثه شيبانى 148\r\nمجاعة بن الازهر 536\r\nمجدى بن عمرو جهنى 49\r\nمُجمع بن عبدالله عائذى 71\r\nمُحارب 517\r\nمحرز سعدى 62\r\nمحقن بن غزوان 246\r\nمحلقة بن مرمر 431\r\nمُحلّم بن جثامه ليثى 495\r\nمحمد ( فرزند عبدالله بن حسن ) 269\r\nمحمد بن ابراهيم بن ياسر 197\r\nمحمد بن ابىبكر 42 ، 66 ، 150 ، 239 ، 245 ، 382\r\nمحمد بن ابىجهم عدوى 185\r\nمحمد بن ابىحذيفه 150 ، 151 ، 383\r\nمحمد بن ابىطالب 78 ، 465\r\nمحمد بن احيحه 414\r\nمحمد بن اسحاق 211 ، 240 ، 263 ، 310 ، 446 ، 474\r\nمحمد بن اسماعيل بخارى 48 ، 456\r\nمحمد بن جعفر بن محمد 46\r\nمحمد بن حاطب جمحى 474\r\nمحمد بن حسن بن ابىساره 300\r\nمحمد بن حسن بن سهل خزاعى 287\r\nمحمد بن حسن رواسى 282\r\nمحمد بن خنيس 150\r\nمحمد بن روضه جمحى 230\r\nمحمد بن زبيده 97\r\nمحمد بن سعد بن ابىوقاص 469\r\nمحمد بن سفيان بن مجاشع 414\r\nمحمد بن سليمان 160 ، 251\r\nمحمد بن سواة بن جشم 414\r\nمحمد بن سهل 114\r\nمحمد بن عبدالله بن محمد 256\r\nمحمد بن عبدالله مدنى 316\r\nمحمد بن عبدالملك زيات 162 ، 563\r\nمحمد بن على بن عبدالله بن عباس 150 ، 247 ، 258\r\nمحمد بن على عزاقرى شلمغانى 433\r\n\r\n","description":"","footnote":"","page_name":" 593 ","page_number":593},
  {"content":"\r\n\r\nمحمد بن على عميدى خراسانى 310\r\nمحمد بن على هاشمى 65 ، 66\r\nمحمد بن عمير بن عطارد 255\r\nمحمد بن كعب بن قرظه 255\r\nمحمد بن ليث 560\r\nمحمد بن مروان 233\r\nمحمد بن مروان بن ابىجنوب 163\r\nمحمد بن مسلم 68\r\nمحمد بن ورّاق 440\r\nمحمود بن سبكتكين 195\r\nمحمود زمخشرى 444\r\nمحمود ضَبى 444\r\nمحمود غزنوى 148 ، 178\r\nمختار 56 ، 79 ، 155 ، 165 ، 172 ، 179 ، 211 ، 216 ، 224 ، 248 ، 255 ، 385 ، 398 ، 413\r\nمخيريق 354\r\nمداينى 329\r\nمدبج 235\r\nمرامر بن مرّه 280\r\nمرة ( دخت سفيان بن عبدالاسد ) 207\r\nمرة بن كعب 274 ، 532\r\nمرتع كندى 522\r\nمرداويج 252\r\nمرعوش 542\r\nمروان بن ابىحفصه 302 ، 303 ، 304 ، 305 ، 546\r\nمروان بن حَكم 114 ، 153 ، 157 ، 165 ، 184 ، 185 ، 186 ، 194 ، 204 ، 212 ، 247 ، 302 ، 248 ، 273 ، 341 ، 360 ، 407 ، 454 ، 455 ، 493 ، 541 ، 563\r\nمروان بن قيس دوسى 120\r\nمريم ( س ) ( دخت عمران ) 18 ، 68 ، 101 ، 144 ، 387\r\nمزاحم بن على اشعرى 260\r\nمزدك 459\r\nالمستعين 452\r\nالمستنصر 481\r\nمسرف 263 ، 264\r\nمسعدة بن صدقه 329\r\nمسعر بن فدكى 244\r\nمسعود بن فدكى 175\r\nمسلم بن ابىبكره 274 ، 275\r\nمسلم بن عبدالله 224\r\nمسلم بن عقبه 185 ، 186 ، 263\r\nمسلم بن عقيل 45 ، 72 ، 76 ، 77\r\nمسلم بن عوسجه ( اسدى ) 72 ، 357\r\nمسلم بن مخلّد انصارى 155 ، 257\r\nمسلم بن وليد ( صريع الغوانى ) 285\r\nمسلمة بن هشام 542\r\nمسيب بن شريك 31\r\nمسيب بن نجيه 71\r\nمسيلمه 44 ، 412 ، 473\r\nمصعب بن زبير 216 ، 398 ، 429 ، 430 ، 541\r\nمصعب بن عمير 354 ، 375\r\nمصقلة بن هبيره 476\r\nمضر بن نزار بن معد 403\r\nمطعم بن عدى 478\r\nمطلّب 335\r\nمطلّب فرزند ابووداعه 227 ، 364\r\nمطلّب قريشى 451\r\nمطيع بن اياس 311\r\nمعاذ بن جبل 175 ، 255 ، 299\r\nمعاذ بن حارث 376\r\nمعاذ بن عفراء 497\r\nمعاذ بن مسلم 299 ، 300\r\nمعاوية بن ابىسفيان 37 ، 38 ، 40 ، 41 ، 43 ، 58 ، 59 ، 62 ، 87 ، 116 ، 117 ، 118 ، 142 ، 150 ، 153 ، 154 ، 155 ، 165 ، 174 ، 176 ، 178 ، 179 ، 184 ، 187 ، 187 ، 189 ، 190 ، 191 ، 192 ، 196 ، 197 ، 198 ، 199 ، 204 ، 215 ، 220 ، 221 ، 225 ، 226 ، 228 ، 229 ، 230 ، 231 ، 240 ، 243 ، 244 ، 245 ، 246 ، 248 ، 249 ، 257 ، 259 ، 292 ، 349 ، 370 ، 377 ، 392 ، 413 ، 417 ، 419 ، 425 ، 426 ، 428 ، 431 ، 439 ، 440 ، 466 ، 467 ، 471 ، 472 ، 475 ، 476 ، 486 ، 487 ، 497 ، 499 ، 502 ، 539 ، 546 ، 554 ، 562\r\nمعاوية بن بكر علقمى 403\r\nمعاوية بن ثور 251\r\nمعاوية بن حرب 228\r\nمعاوية بن خديج كندى 174 ، 240\r\nمعاوية بن عروه 202\r\nمعاوية بن يزيد بن حصين 157\r\nمعاويه بن بكر بن هوازن 403 ، 420 ، 467\r\nمعبد بن عبدالل جهنى 466 ، 479 ، 499\r\nمِعبد مغنّى 406\r\nالمعتزّ 151 ، 152\r\nالمعتصم 161 ، 547\r\nالمعتضد 153 ، 154 ، 481\r\nالمعتمد 152 ، 153 ، 154 ، 258 ، 403\r\nمعد ( پسر آدم ( ع ) ) 553\r\n\r\n","description":"","footnote":"","page_name":" 594 ","page_number":594},
  {"content":"\r\n\r\nمعد بن عدنان 261 ، 423 ، 491\r\nمعدان 227\r\nمعدى 118\r\nمعرى بن اقبل 228\r\nالمعزّ علوى 180\r\nمعزالدوله 204 ، 236 ، 237 ، 264 ، 542\r\nمعقل بن يسار مزنى 260 ، 269\r\nمعمر بن مثنى 109 ، 315 ، 444\r\nمعمّرى 281\r\nمعن بن اوس 309\r\nمعن بن زائدة 303 ، 304 ، 305 ، 306 ، 309 ، 539\r\nمغيره 139 ، 154 ، 172 ، 220 ، 377 ، 395 ، 499\r\nمفضل 514\r\nمقاتل بن حكيم 247 ، 417\r\nمقاتل بن سليمان 360\r\nالمقتدى 180\r\nمقداد 56 ، 59 ، 60 ، 67 ، 221 ، 227\r\nمقدسى 328\r\nمقلاص ( منصور ) 270\r\nمقنّع كندى 318\r\nمقوقس 514\r\nمقيس بن خبابه 361\r\nمقيس بن صبابه كنانى 115\r\nمكرز بن حفص 492\r\nملتمس ( شاعر ) 204\r\nملك‌شاه 438 ، 480 ، 181 ، 532\r\nمنبه 212\r\nمنتاب 164\r\nالمنتصر 162 ، 163 ، 263\r\nمنجاب ضبى 275\r\nمنذر بن عائذ اشج 325 ، 435 ، 465\r\nمَنشِم 518\r\nمنصور 50 ، 97 ، 104 ، 105 ، 147 ، 150 ، 159 ، 160 ، 181 ، 183 ، 192 ، 196 ، 201 ، 202 ، 220 ، 259 ، 270 ، 297 ، 306 ، 310 ، 315 ، 411 ، 457 ، 479 ، 537 ، 538 ، 541 ، 558 ، 560\r\nمنصور نمرى 546\r\nمنوچهر 252 ، 257 ، 449\r\nمورّج سدوسى 332\r\nموريان رومى 215\r\nموسى ( پسر ابوموسى اشعرى ) 165\r\nموسى بن عيسى مروزى 133\r\nموسى بن كعب 157\r\nموسى بن نصير 211\r\nموسى مبرقع 260\r\nموسى ( ع ) 18 ، 54 ، 88 ، 101 ، 128 ، 165 ، 170 ، 292 ، 337 ، 365 ، 394 ، 444 ، 445 ، 448 ، 473 ، 477\r\nموسىالجون 171\r\nموشكيره 153\r\nموفق 152 ، 164\r\nمهجع ( وابسته‌ى عمر ) 228\r\nمهدى ( عباسى ) 158 ، 160 ، 201 ، 251 ، 263 ، 277 ، 297 ، 303 ، 308 ، 311 ، 315 ، 514\r\nمهلب 232 ، 233 ، 235 ، 245 ، 410 ، 486 ، 509\r\nمهلهل حرورى 105 ، 220 ، 283 ، 288 ، 328 ، 394 ، 395\r\nميثم ( صحابى ) 360 ، 545\r\nميثم تمار 51 ، 67 ، 79 ، 80\r\nميمون اقرن 281 ، 315\r\nميمونه ( دخت محمد بن على ) 47 ، 260\r\nميمونه ( همسر پيامبر ( ص ) ) 66\r\nنائل اعرجى 149\r\nنائله ( بت ) 463\r\nنائى بن زياد بن ظبيان 430\r\nنابغه 324 ، 327 ، 330 ، 389 ، 487\r\nناس بن مضر 423\r\nالناصر 180 ، 195\r\nناعم اسدى 499\r\nنافع ( پسر زياد بن عبيد ) 475 ، 497 ، 489\r\nنافع بن حارث 260 ، 269 ، 499\r\nناقص بن وليد 454 ، 542\r\nنُبَيط 507\r\nنبيه 212\r\nنتيله ( مادر عباس بن عبدالمطلب ) 123\r\n\r\n","description":"","footnote":"","page_name":" 595 ","page_number":595},
  {"content":"\r\n\r\nنجاشى ( شاعر ) 119\r\nنجاشى 76 ، 383 ، 451\r\nنجم‌الدين طنبذى 367\r\nنجيّه 122\r\nنسائى 328\r\nنسير بن ثور 471\r\nنَصبى 406\r\nنصر بن احمد سامانى 150 ، 252\r\nنضر بن شميل 495\r\nنضر بن كنانه 382 ، 463\r\nنظام‌الملك 195 ، 438 ، 480 ، 532 ، 560 ، 562\r\nنعثل ( عثمان ) 140 ، 383 ، 386 ، 399 ، 501\r\nنعمان بن بزرج 453\r\nنعمان بن بشير 251 ، 373 ، 375 ، 385 ، 398 ، 446\r\nنعمان بن عدى قرشى 356 ، 378\r\nنعمان بن عمرو بن مالك 450\r\nنعمان بن مقرن 211 ، 214\r\nنعمان بن منذر 273 ، 390 ، 514 ، 515\r\nنعمان كلبى 390\r\nنفيع بن معلّى بن لوذان 498\r\nنفيل عدوى 451\r\nنقاده اسدى 122\r\nنقفور 460\r\nنمر بن تولب 424\r\nنمرود 255 ، 289 ، 413 ، 421 ، 459 ، 485 ، 507 ، 548\r\nنميلة بن مرّه 217\r\nنوبخت منجم 310\r\nنوح بن دراج 99\r\nنوح ( ع ) 17 ، 144 ، 145 ، 269 ، 405 ، 436 ، 459 ، 548\r\nنوفل ( از فرزندان عبدمناف ) 451\r\nنوفل بن عبدالله 105 ، 106\r\nوائل مهلهل\r\nوائل بن حجر خضرمى 139 ، 466\r\nالواثق 142 ، 161 ، 162 ، 562\r\nو اصل بن عطاء 444 ، 486\r\nواقد بن عبدالله 105 ، 246 ، 435\r\nوَبر بن يُحنّس 453\r\nوجَز بن غالب خزاعى 484\r\nوحشى 471\r\nورقاء بجلى 63\r\nورقة بن نوفل 93 ، 392\r\nوشمگير 252\r\nوكيع بن سلمه 202\r\nوليد بن جابر طائى 116 ، 117 ، 118\r\nوليد بن عبدالملك 51 ، 155 ، 547\r\nوليد بن عتبه 211\r\nوليد بن عقبه 112 ، 118 ، 173 ، 190 ، 320 ، 387 ، 421\r\nوليد بن غضين كنانى 64 ، 224\r\nوليد بن مغيره 203 ، 270 ، 271 ، 412\r\nوليد بن يزيد 156 ، 181 ، 182 ، 183 ، 194 ، 256 ، 405 ، 406 ، 454 ، 541 ، 543 ، 546 ، 548\r\nوهب بن عبدمناف 484\r\nوهب بن منبه 453\r\nهابيل 16 ، 32 ، 415 ، 444 ، 461 ، 553\r\nهاجر 391 ، 424\r\nهارون الرشيد 81 ، 97 ، 98 ، 99 ، 100 ، 101 ، 142 ، 158 ، 263 ، 267 ، 269 ، 304 ، 305 ، 311 ، 460 ، 467 ، 546 ، 548 ، 559\r\nهارون بن عمران 101 ، 128 ، 400\r\nهاشم بحرانى 352\r\nهاشم بن صبابه 115\r\nهاشم بن عبدالمطلب 95 ، 112 ، 113 ، 309 ، 321 ، 416 ، 423 ، 451 ، 470 ، 472 ، 483 ، 486\r\nهالك بن عمرو بن اسد 511\r\nهانى بن ابىحيه وادعى 76\r\nهانى بن ثبيت حضرمى 72\r\nهانى بن عروه مرادى 76 ، 77\r\nهانى بن هانى 71\r\nهبةالله ( پسر آدم ( ع ) ) 81 ، 166\r\nهبل ( بت ) 463 ، 490\r\nهرثمة بن عرفجه بارقى 251\r\nهَرِم بن سنان ذبيانى مرى 286\r\nهرم بن قبطه 202\r\nهرمز پسر شاپور 450\r\nهشام بن اسماعيل 483\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nهشام بن حَكم 457\r\nهشام بن خبابه 361\r\nهشام بن عبدالملك 181 ، 360 ، 415 ، 454 ، 466 ، 541 ، 542 ، 546\r\nهشام كلبى 144 ، 145 ، 251 ، 269 ، 327\r\nهلال بن اميه 442\r\nهلالى 290 ، 384\r\nهماى ( دخت بهمن ) 433\r\nهند ( دخت مرة بن كعب ) 532\r\nهند ( دخت مغيره مخزومى ) 393\r\nهند ( دخت نعمان ) 390\r\nهوشنگ‌شاه 145\r\nهولاكو 474\r\nهيثم بن عدى 176 ، 177 ، 202\r\nهيثم قارى 352\r\nيافث 17\r\nيحابر بن مالك 434\r\nيحيى بن ام‌طويل 67 ، 98\r\nيحيى بن بلال عبدى 339\r\nيحيى بن خالد برمكى 97 ، 203 ، 417 ، 548 ، 559\r\nيحيى بن زكريا ( ع ) 16 ، 144\r\nيحيى بن زياد 311\r\nيحيى بن سعيد يقظان 328\r\nيحيى بن عمران 319\r\nيحيى بن معين 176 ، 328\r\nيحيى بن نوفل 418\r\nيخلد بن نضر بن كنانه 382\r\nيَرد بن مهلائيل 461\r\nيرفأ ( حاجب عمر ) 434\r\nيزدگرد 174 ، 297\r\nيزيد بن ابىسفيان 213 ، 214 ، 215 ، 225\r\nيزيد بن خرّاق 306\r\nيزيد بن خليفه 128\r\nيزيد بن عاصم محاربى 202\r\nيزيد بن عبدالله بن زمعه 185\r\nيزيد بن عبدالملك 201 ، 541\r\nيزيد بن عمر بن هبيره 267\r\nيزيد بن معاويه 67 ، 76 ، 77 ، 79 ، 86 ، 102 ، 142 ، 184 ، 185 ، 190 ، 192 ، 197 ، 258 ، 264\r\nيزيد بن منبه 543\r\nيزيد بن نويره 233\r\nيزيد بن وليد 183 ، 194 ، 407 ، 454 ، 479 ، 541\r\nيزيد بن هشام 455\r\nيسار ( جد ابن‌اسحاق ) 211 ، 491\r\nيسار الكواعب 522\r\nيعرب بن قحطان 281 ، 453 ، 459\r\nيعقوب 444\r\nيعلى بن اميه 149 ، 387\r\nيوبل 461\r\nيوثاغورس 294\r\nيوسف بن خالد سمتى 369\r\nيوسف بن عمر 91 ، 107 ، 182 ، 541 ، 542\r\nيوسف كاتب 315\r\nيوسف ( ع ) 101 ، 444 ، 576\r\nيوشع بن نون 166 ، 167 ، 448\r\nيونس اسوارى 160 ، 499\r\nيونس بن عبدالرحمان 80\r\nيونس ( ع ) 18\r\n\r\n","description":"","footnote":"","page_name":" 597 ","page_number":597},
  {"content":"\r\n\r\n\r\nنمايه‌ى مكان\r\nآبادان 252\r\nآذربايجان 194 ، 256\r\nآمودريا 143\r\nابطح 307 ، 387\r\nابلّه 270\r\nابنا صحار 498\r\nابوقبيس 48 ، 262 ، 269 ، 299 ، 554\r\nابوهرميس 269\r\nابيورد 158 ، 248 ، 418\r\nاجا 489\r\nاجنادين 194 ، 219\r\nاجياد 452 ، 554\r\nاحد 17 ، 52 ، 58 ، 94 ، 102 ، 172 ، 189 ، 213 ، 214 ، 218 ، 219 ، 223 ، 250 ، 355 ، 377 ، 380 ، 516 ، 555\r\nاحساء 269\r\nاخاشب 479\r\nاردن 167 ، 216\r\nارمينيه 173 ، 180 ، 216 ، 254 ، 256\r\nاسبينا 140\r\nاسكندريه 194 ، 215 ، 516\r\nاسوان 336\r\nاصطخر 216\r\nاصفهان 143 ، 255 ، 481 ، 482\r\nافريقيه 156 ، 212 ، 215 ، 216\r\nالَموت 482\r\nام‌العيال 389 ، 509\r\nام‌ّرحم ( مكه ) 262\r\nانبار 269 ، 307 ، 489\r\nاندريقان 261\r\nاندلس 181 ، 212 ، 259 ، 275 ، 421 ، 432\r\nانطاكيه 193 ، 259\r\nاوسط 259\r\nاهواز 194 ، 202 ، 472\r\nايوان كسرى ( مدائن ) 151 ، 277 ، 279\r\nبئرمعونه 108\r\nباب 150 ، 258\r\nباب الشام 159\r\nباب الفيل 53\r\nباب بنىشيبه 75 ، 273 ، 277\r\nباب جيرون 315\r\nباب دمشق 315\r\nبابل 54 ، 254 ، 256 ، 290 ، 459 ، 460 ، 465 ، 508\r\nبابلان 48\r\nبادَرايا 254\r\nبازَبدى 17\r\nبحرة الرغاء 52 ، 278\r\nبحرين 254 ، 264 ، 265 ، 269 ، 288 ، 332 ، 343 ، 353 ، 540 ، 548\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nبخارا 257\r\nبدر 51 ، 58 ، 94 ، 106 ، 120 ، 124 ، 138 ، 187 ، 212 ، 213 ، 214 ، 220 ، 225 ، 228 ، 229 ، 240 ، 243 ، 247 ، 365 ، 376 ، 377 ، 379 ، 393 ، 466 ، 469 ، 486 ، 487 ، 503 ، 504\r\nبدره بادريا\r\nبرّ 489\r\nبردالخيار 420\r\nبرقاء 326\r\nبرقه 156\r\nبساسه 262\r\nبُصرا 255\r\nبصره 44 ، 91 ، 92 ، 100 ، 103 ، 142 ، 161 ، 173 ، 179 ، 192 ، 194 ، 202 ، 204 ، 206 ، 208 ، 236 ، 218 ، 238 ، 252 ، 260 ، 261 ، 269 ، 270 ، 271 ، 275 ، 280 ، 282 ، 283 ، 316 ، 333 ، 352 ، 370 ، 385 ، 400 ، 403 ، 414 ، 415 ، 431 ، 435 ، 440 ، 455 ، 462 ، 463 ، 476 ، 480 ، 491 ، 496 ، 500 ، 501 ، 503 ، 504 ، 509 ، 548\r\nبطحاء 213\r\nبطن نخله 106\r\nبغداد 159 ، 161 ، 196 ، 238 ، 260 ، 262 ، 265 ، 267 ، 270 ، 298 ، 307 ، 317 ، 428 ، 435 ، 458 ، 538\r\nبقّه 486\r\nبقيع 376\r\nبلخ 238 ، 248 ، 257 ، 290\r\nبلقاء 167 ، 215\r\nبوشنج 248\r\nبهقباذ بالا 256\r\nبهقباذ پايين 256\r\nبيت‌العتيق 62 ، 138\r\nبيت‌المقدس 47 ، 48 ، 52 ، 74 ، 127 ، 128 ، 194 ، 257 ، 352\r\nبيزانس 193\r\nتباله 144 ، 515\r\nتَباله 515\r\nتستر شوشتر\r\nتهامه 167 ، 234 ، 498\r\nثمانين 17\r\nثنيه 220\r\nجبال 194\r\nجبال غور 238\r\nجبايات 213\r\nجبله 556\r\nجرجان 255\r\nجزيرة العرب 422\r\nجزيره 159 ، 194 ، 451 ، 459 ، 463\r\nجعفريه 539\r\nجندىشاپور 202\r\nجوخى 234 ، 256\r\nچاه زمزم 268 ، 272\r\nچشمه‌ى نجف 260\r\nچين 89 ، 298 ، 508 ، 509\r\nحبشه 79 ، 273 ، 357 ، 376 ، 377 ، 378 ، 379 ، 383 ، 384 ، 385 ، 424\r\nحجاز 194 ، 254 ، 271 ، 388 ، 397 ، 451 ، 548\r\nحجر 284\r\nحجر اسماعيل 62 ، 213\r\nحجرالاسود 48 ، 54 ، 58 ، 62 ، 83 ، 117 ، 131 ، 138 ، 262 ، 263 ، 273 ، 277\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nحديبيه 77 ، 466 ، 493\r\nحديثه‌ى موصل 153\r\nحراء 20 ، 105 ، 230\r\nحران 296 ، 459 ، 462\r\nحروراء 255\r\nحرّه 186 ، 187 ، 222 ، 247 ، 264 ، 265\r\nحضرموت 522\r\nحلوان 256\r\nحمام اعين 140\r\nحمراءالاسد 219\r\nحمص 158 ، 170\r\nحنو 213\r\nحُنين 52 ، 137 ، 278 ، 520\r\nحوأب 384 ، 385 ، 401 ، 423\r\nحيره 140 ، 183 ، 220 ، 255 ، 259 ، 391 ، 404 ، 405 ، 451 ، 475 ، 489 ، 492\r\nخانقين 248\r\nخانه‌ى ارقم 124 ، 436\r\nختلان 248\r\nخراسان 142 ، 143 ، 151 ، 161 ، 162 ، 175 ، 248 ، 249 ، 254 ، 255 ، 256 ، 259 ، 418 ، 472 ، 496\r\nخزر 89\r\nخليج نيطس 421\r\nخِندَف 497\r\nخوارزم 143 ، 445\r\nخيبر 24\r\nدارابگرد 216\r\nدارالعجله 271\r\nدارالندوه 271 ، 300\r\nدارين 264\r\nدجله 217 ، 269 ، 270 ، 553\r\nدرياى روم 216 ، 421 ، 461\r\nدژ فارع 363\r\nدشت خفّان 306\r\nدماوند 254\r\nدمشق 73 ، 119 ، 158 ، 315 ، 427 ، 456 ، 467 ، 480 ، 535\r\nدوس 58\r\nدومه 315\r\nدير هند 390\r\nديلم 89 ، 254\r\nذات الصوارى 153\r\nذات‌الرقاع 356\r\nذىعجرم 213\r\nذىقار 213 ، 219 ، 220\r\nراهط 468\r\nربذه 385 ، 423\r\nربض 260\r\nرَدمان 452\r\nركن يمانى 263\r\nركوه 53\r\nروحاء 140\r\nروم 89 ، 140 ، 193 ، 219 ، 249 ، 250 ، 273 ، 315 ، 397 ، 412 ، 414 ، 421 ، 432 ، 437 ، 451 ، 461 ، 462 ، 508 ، 541\r\nروميه 451 ، 455\r\nرى 79 ، 194 ، 215 ، 224 ، 254 ، 278\r\nزآره 249 ، 343\r\nزبا 431\r\nزبيد يمن 299\r\nزوراء 154 ، 271\r\nزهره 300\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nساراكوزا 275\r\nسامرا 153 ، 155 ، 259 ، 264 ، 535\r\nساوه 481\r\nسجستان 216 ، 254 ، 445\r\nسرخس 248\r\nسرزمين ترك 89\r\nسرزمين قيقان 411\r\nسقادم 158\r\nسقيفه بنىساعده 37 ، 71\r\nسلمان 452\r\nسند 89 ، 223\r\nسواد 194 ، 268\r\nسوراء 55\r\nشام 45 ، 46 ، 72 ، 91 ، 103 ، 108 ، 120 ، 163 ، 167 ، 179 ، 194 ، 197 ، 214 ، 215 ، 226 ، 228 ، 231 ، 237 ، 244 ، 249 ، 250 ، 255 ، 256 ، 257 ، 265 ، 274 ، 284 ، 315 ، 357 ، 366 ، 378 ، 397 ، 412 ، 418 ، 424 ، 426 ، 451 ، 452 ، 459 ، 463 ، 464 ، 472 ، 491 ، 503\r\nشراة 151\r\nششتر شوشتر\r\nشميط 265\r\nشوش 254 ، 270\r\nشوشتر 29 ، 202 ، 236 ، 237 ، 257 ، 265 ، 270\r\nشيراز 353\r\nشيفيا 218\r\nصحراى عالج 351\r\nصراة 217\r\nصفا 263 ، 383 ، 553 ، 287\r\nصفين 114 ، 177 ، 203 ، 216 ، 219 ، 223 ، 224 ، 226 ، 227 ، 244 ، 247 ، 248 ، 284 ، 322 ، 357 ، 358 ، 440\r\nصنعا 254 ، 454\r\nطائف 52 ، 106 ، 121 ، 476 ، 547\r\nطاق 258\r\nطالقان 248\r\nطبرستان 216 ، 254 ، 258 ، 278\r\nطخارستان 248\r\nطرابلس 156 ، 575\r\nطرطوس 461\r\nطف 72\r\nطنجه 212\r\nطوس 248\r\nطيزن‌آباد 140\r\nظُفر 265\r\nعجول ( چاه ) 275\r\nعذراء 467 ، 468\r\nعراق 45 ، 81 ، 109 ، 118 ، 119 ، 120 ، 135 ، 140 ، 150 ، 151 ، 155 ، 173 ، 183 ، 194 ، 203 ، 211 ، 233 ، 236 ، 244 ، 254 ، 255 ، 257 ، 265 ، 290 ، 303 ، 361 ، 404 ، 451 ، 452 ، 467 ، 475 ، 476 ، 482 ، 489 ، 502 ، 535 ، 543\r\nعراقَين 173\r\nعربه 226\r\nعرفه 275 ، 427\r\nعرق الظبية 247\r\nعُسفان 487\r\nعسكر مُكرَم 202\r\nعقاب 468\r\nعقبه 374 ، 478\r\n\r\n","description":"","footnote":"","page_name":" 601 ","page_number":601},
  {"content":"\r\n\r\nعكاظ 331 ، 425\r\nعكبرا 317\r\nعمان 254 ، 296 ، 431 ، 475\r\nعَمواس 256\r\nعموريه 421\r\nعين‌التمر 212 ، 220 ، 475 ، 489 ، 500\r\nغابه 221 ، 228\r\nغدير خم 38 ، 136\r\nغذوان 213\r\nغزنه 238 ، 239\r\nغزه‌ى شام 452\r\nغسان 433 ، 490\r\nغمير 489\r\nغوطه 468\r\nفارس 106 ، 150 ، 156 ، 194 ، 216 ، 221 ، 255 ، 411 ، 477\r\nفدك 42 ، 178 ، 179 ، 202 ، 252 ، 343\r\nفرات 140 ، 218 ، 229 ، 230 ، 234 ، 269 ، 270 ، 271 ، 284 ، 338 ، 459 ، 533 ، 535\r\nفرارود 142 ، 143\r\nفُرع 259 ،\r\nفزاره 265 ،\r\nفلسطين 226 ، 257 ، 264\r\nفيروزكوه 238 ، 239\r\nقادسيه 218 ، 233 ، 420\r\nقاين 481\r\nقبا 37 ، 276 ، 347 ، 553\r\nقبرس 215 ، 216 ، 227\r\nقبرستان اسد 260\r\nقبرستان خيزران 264\r\nقَديد 487\r\nقراقر 213\r\nقِرَد 214\r\nقَردا 17\r\nقرده 222\r\nقرن 52 ، 278 ،\r\nقزوين 195 ، 224 ، 482\r\nقس الناطف 64\r\nقسطنطنيه 193 ، 414 ، 421 ، 451\r\nقُطرَبُّل 317\r\nقطقطانه 486\r\nقطيف 269\r\nقلزم مصر 273\r\nقم 48 ، 256 ، 261 ، 262 ، 349 ، 349 ، 353 ، 454\r\nقومس 255 ، 256\r\nكابل‌شاه 89\r\nكاخ ابن‌بقيله 141\r\nكاخ ابن‌هبيره 307 ، 458\r\nكاخ ابيَض ( سفيد ) 141 ، 255\r\nكاخ خورنق 220\r\nكاخ عدسيين 141\r\nكرمان 256 ، 411 ، 481\r\nكَسكر 215 ، 476\r\nكش 248\r\nكعبه 17 ، 18 ، 19 ، 43 ، 53 ، 54 ، 55 ، 58 ، 75 ، 127 ، 128 ، 146 ، 147 ، 171 ، 187 ، 194 ، 196 ، 234 ، 262 ، 263 ، 268 ، 271 ، 272 ، 273 ، 299 ، 345 ، 366 ، 367 ، 413 ، 424 ، 427 ، 433 ، 434 ، 453 ، 464 ، 465 ، 471\r\nكوثا ( رود ) 150 ، 535\r\n\r\n","description":"","footnote":"","page_name":" 602 ","page_number":602},
  {"content":"\r\n\r\nكوفه 44 ، 48 ، 53 ، 59 ، 65 ، 66 ، 79 ، 80 ، 89 ، 100 ، 120 ، 157 ، 159 ، 173 ، 174 ، 183 ، 191 ، 194 ، 199 ، 202 ، 204 ، 221 ، 224 ، 235 ، 233 ، 234 ، 252 ، 254 ، 256 ، 260 ، 261 ، 265 ، 268 ، 274 ، 307 ، 320 ، 357 ، 358 ، 378 ، 385 ، 415 ، 419 ، 429 ، 435 ، 455 ، 456 ، 458 ، 463 ، 472 ، 485 ، 486 ، 487 ، 500 ، 501 ، 509 ، 512 ، 524 ، 550\r\nكارجه 261\r\nگرمانيكيا 463\r\nگور 216\r\nگورستان باب الشام 159\r\nگورستان مجوسيان 264\r\nلامس 461\r\nليّه 52 ، 278\r\nمآب 215\r\nمدائن 85 ، 151 ، 203 ، 235 ، 255 ، 256 ، 268 ، 277 ، 290 ، 450 ، 500\r\nمدرسه نظاميه 196\r\nمَرّ الظهران 487\r\nمرتع مدينه 123\r\nمرعش 463\r\nمرو 142 ، 158 ، 216 ، 248 ، 418 ، 496 ، 497\r\nمرورود 248 ، 418\r\nمروه 263 ، 383\r\nمريسيع 116\r\nمزدلفه 127 ، 344 ، 427 ، 534\r\nمُزَينه 358\r\nمسجد بنىكلب 480\r\nمسجد جامع ابن‌طولون 181\r\nمسجد جامع سرقسطه 275\r\nمسجد قبلتين 128\r\nمسجد مروزيه 134\r\nمسجدالحرام 27 ، 127 ، 204 ، 352 ، 426 ، 436 ، 553\r\nمصر 23 ، 152 ، 156 ، 175 ، 179 ، 181 ، 194 ، 197 ، 241 ، 247 ، 258 ، 268 ، 269 ، 273 ، 275 ، 287 ، 336 ، 337 ، 352 ، 397 ، 516\r\nمغرب 156 ، 247 ، 258 ، 418 ، 421 ، 437 ، 548\r\nمقام ابراهيم 16 ، 194 ، 360\r\nمقبره‌ى بابلان 48\r\nمقدونيه 397\r\nمكران 244 ، 257 ، 260 ، 411\r\nمليح 52 ، 278\r\nمنجوران 257\r\nمِنى 142 ، 306 ، 478 ، 479\r\nموأب 168\r\nموته 123 ، 241 ، 242 ، 555\r\nميسان 379\r\nميمون 268\r\nنجد 76 ، 214\r\nنجران 150 ، 353\r\nنجف 89 ، 357\r\nنخله 52 ، 70 ، 106 ، 220 ، 278 ، 362 ، 436\r\nنسا 248 ، 418\r\nنسف 248\r\nنشاستج 140\r\nنقيع الخضمات 376\r\nنهاوند 212 ، 215\r\nنهر اكرف 535\r\nنهر جعفر 218\r\nنهر عيسى 217\r\n\r\n","description":"","footnote":"","page_name":" 603 ","page_number":603},
  {"content":"\r\n\r\nنهر ميمون وكيل 268\r\nنهروان 54 ، 217 ، 223 ، 234 ، 358 ، 380\r\nنيشابور 248 ، 253 ، 259\r\nوادى القرى 406 ، 548\r\nوادى بنىسالم 51\r\nوادى عقيق 195\r\nواسط 195 ، 218 ، 257 ، 398\r\nولايت اسد 259\r\nهاشميه 98 ، 307\r\nهجر 269\r\nهرات 248\r\nهزمه 376\r\nهنبرد 261\r\nهند 169 ، 195 ، 254 ، 291 ، 463 ، 448\r\nهيت 489\r\nيمامه 284 ، 303 ، 304 ، 391\r\nيمن 108 ، 118 ، 145 ، 150 ، 176 ، 205 ، 214 ، 237 ، 256 ، 259 ، 299 ، 388 ، 393 ، 404 ، 413 ، 435 ، 449 ، 450 ، 452 ، 454 ، 469 ، 491 ، 492 ، 494 ، 495 ، 498 ، 509 ، 515 ، 543\r\n\r\n","description":"","footnote":"","page_name":" 604 ","page_number":604},
  {"content":"\r\n\r\n\r\nنمايه‌ى آيين‌ها و قبايل\r\nآشوريان 459\r\nآل‌اعين 382\r\nآل‌بويه 253 ، 540 ، 563\r\nآل‌جفنه 504\r\nآل‌محرّق 504\r\nآل‌مرامر 281\r\nآل‌نصر 476\r\nآيين حنيف 449\r\nآيين ديصانى 312\r\nآيين زرتشت 462\r\nاحامره 463 ، 464\r\nازد 64 ، 291 ، 535\r\nازرَقيان 217\r\nاساوره 216 ، 463\r\nاسديان 339\r\nاسماعيليان 460\r\nاشجع 498\r\nاشعريان 196\r\nاشكانيان 461\r\nاصحاب فيل 27 ، 447 ، 509 ، 536\r\nامويان 91 ، 152 ، 189 ، 218 ، 268 ، 297 ، 316 ، 371 ، 387 ، 388 ، 409 ، 413 ، 418 ، 441 ، 543\r\nاوس 71 ، 448 ، 460 ، 479 ، 500\r\nباطنيان 482 ، 483\r\nبجيله 221 ، 501\r\nبرمكيان 449 ، 559 ، 560\r\nبكر 495\r\nبكريه 172\r\nبلوىها 492\r\nبنىاسرائيل 12 ، 166 ، 167 ، 168 ، 338 ، 352 ، 401 ، 446 ، 447 ، 460 ، 463 ، 479 ، 496 ، 502\r\nبنىالحسحاس 333\r\nبنىاود 356 ، 455 ، 492\r\nبنىبهدله 72\r\nبنىبياضه 376\r\nبنىتميم 446 ، 493 ، 504\r\nبنىثعلبه 356\r\nبنىحارث بن فهر 300\r\nبنىحارث بن كعب 221 ، 388 ، 501\r\nبنىحصن 284\r\nبنىساعده 36 ، 70\r\nبنىسالم 50\r\nبنىسبّاق 495\r\nبنىسعد 222 ، 271\r\nبنىسلمه 214\r\nبنىسليم 222\r\n\r\n","description":"","footnote":"","page_name":" 605 ","page_number":605},
  {"content":"\r\n\r\nبنىشيبه 42 ، 74 ، 273 ، 277\r\nبنىضمره 392\r\nبنىعامر 415\r\nبنىعبدالاشهل 222 ، 259\r\nبنىعبدالله بن دارم 505\r\nبنىعبدالمطلب 300\r\nبنىعبس 457\r\nبنىعذره 549\r\nبنىعوف 356\r\nبنىفُزاره 553\r\nبنىفهر 361\r\nبنىقريظه 374 ، 465 ، 539\r\nبنىقيس 393\r\nبنىقينقاع 49 ، 50 ، 87 ، 214 ، 466\r\nبنىكثير 64\r\nبنىكنانه 184\r\nبنىليث 51 ، 65 ، 120 ، 277 ، 385 ، 422 ، 496\r\nبنىمالك 148\r\nبنىمجاشع 458\r\nبنىمخزوم 207 ، 381\r\nبنىناجيه 428\r\nبنىنجار 361 ، 373\r\nبنىنزار 202\r\nبنىنمير 355\r\nبنىهاشم 165 ، 299 ، 317 ، 514\r\nبنىيشكر 545\r\nپارسيان 144 ، 145 ، 149 ، 174 ، 218 ، 289 ، 297 ، 393 ، 415 ، 459 ، 462 ، 471 ، 472 ، 501 ، 532 ، 534\r\nتبَّع 146 ، 366\r\nتغلبيان 312\r\nتميم 299 ، 518\r\nتيره‌ى عدوان 159\r\nتيم 99\r\nثقيف 75 ، 120 ، 471 ، 543\r\nجرامقه 462\r\nجرهم 18 ، 170 ، 261 ، 262 ، 267 ، 464\r\nجهميه 369\r\nحروريّه 254\r\nحضرمىها 522\r\nحلّاجيه 492\r\nحميريان 412 ، 510\r\nحمينيان 173\r\nخزاعه 141 ، 247 ، 262 ، 405 ، 433 ، 484 ، 490 ، 493\r\nخزرج 71 ، 376 ، 446 ، 458 ، 477 ، 497 ، 498\r\nخضارمه 462\r\nخوارج 175 ، 232 ، 244 ، 254 ، 273 ، 420 ، 438 ، 444 ، 464 ، 478 ، 479 ، 486\r\nخوارزميان 142\r\nدودمان ابوحقيق 23\r\nديلميان 264 ، 481\r\nربيعيان 395 ، 171 ، 118\r\nروميان 151 ، 171 ، 192 ، 218 ، 221 ، 225 ، 249 ، 403 ، 532\r\nزبيريان 233 ، 467 ، 483\r\nزنگيان 538\r\nسادات رضوى 47 ، 260\r\nسبئيّه 83 ، 474\r\nسعد العشيره 434\r\nسلجوقى 150 ، 238 ، 480 ، 538 ، 561\r\nشافعيان 195\r\nشاميان 52 ، 77 ، 108 ، 118 ، 157 ،\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n215 ، 226 ، 228 ، 230 ، 233 ، 243 ، 244 ، 257 ، 419 ، 485\r\nشاهان ازرقى 431\r\nشورجىها 538\r\nصغانيان 247\r\nصفريه 479\r\nطالبيان 38 ، 46 ، 82\r\nطايفه‌ى رباب 256\r\nطايفه‌ى همدان 392\r\nطلحيه 171\r\nعبدالقيس 57 ، 243 ، 465\r\nعثمانيان 382\r\nعلويان 178 ، 238 ، 427 ، 467 ، 483\r\nعمالقه 170 ، 459 ، 463\r\nعوفيان 312\r\nغزنويان 238\r\nغسّان 450\r\nغطفان 496 ، 498\r\nغوريان 237\r\nفاطميان 178 ، 258\r\nفهريان 221 ، 362\r\nقبطيان 151\r\nقبيله‌ى ثقيف 120\r\nقبيله‌ى جعفى 267\r\nقبيله‌ى طىّ 117 ، 280 ، 426 ، 458 ، 487 ، 488\r\nقبيله‌ى غسان 450\r\nقبيله‌ى قيس بن عيلان 169\r\nقحطانيان 119\r\nقريش 18 ، 22 ، 40 ، 41 ، 50 ، 57 ، 60 ، 61 ، 71 ، 74 ، 105 ، 106 ، 107 ، 108 ، 127 ، 131 ، 189 ، 203 ، 212 ، 219 ، 227 ، 227 ، 239 ، 259 ، 270 ، 272 ، 274 ، 276 ، 277 ، 292 ، 298 ، 299 ، 324 ، 353 ، 359 ، 374 ، 393 ، 418 ، 423 ، 424 ، 430 ، 432 ، 433 ، 435 ، 445 ، 451 ، 452 ، 462 ، 463 ، 470 ، 471 ، 476 ، 478 ، 484 ، 485 ، 492 ، 497 ، 542\r\nقضاعه 433 ، 450 ، 490 ، 491 ، 522\r\nقوم لوط 16 ، 183 ، 348 ، 405 ، 548\r\nقيس 120 ، 169 ، 204 ، 221 ، 393 ، 465\r\nكتامه 178\r\nكلدانىها 459\r\nكليب 288 ، 479\r\nكنانيان 221 ، 493 ، 533\r\nلَخم 491\r\nمانوى 311\r\nمذجح 261\r\nمرجئه 448\r\nمرقيون 311 ، 461\r\nمروانيان 150 ، 467\r\nمزدكيه 460\r\nمزينه 357 ، 464 ، 498\r\nمسيحيان 101 ، 128 ، 192 ، 195 ، 255 ، 425\r\nمسيحيت 192 ، 255 ، 377 ، 382 ، 450\r\nمصريان 487 ، 561\r\nمضريان 117 ، 258 ، 316 ، 402 ، 464 ، 532\r\nمعتزله 444 ، 486\r\nمعد 391 ، 410 ، 533\r\nمماليك 481\r\n\r\n","description":"","footnote":"","page_name":" 607 ","page_number":607},
  {"content":"\r\n\r\nموالى 220 ، 322 ، 497 ، 499 ، 500\r\nموحّدان 561\r\nناووسيه 473\r\nنبطيان 216 ، 279 ، 325 ، 471\r\nنجرانيان 351\r\nنوبختيان 310\r\nواقفيه 80 ، 473\r\nهاشميان 45 ، 60 ، 72 ، 80 ، 178 ، 376 ، 469 ، 471 ، 538\r\nهذيليان 51 ، 65 ، 75 ، 120 ، 171 ، 173 ، 243 ، 277\r\nهمدانيان 228\r\nيونانيان 396\r\nيهود 46 ، 47 ، 49 ، 87 ، 125 ، 126 ، 180 ، 193 ، 213 ، 354 ، 394 ، 448 ، 449 ، 464 ، 465 ، 495\r\n\r\n\r\n","description":"","footnote":"","page_name":" 608 ","page_number":608}
  ]