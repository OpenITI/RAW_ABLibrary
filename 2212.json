[
  {"content":"\r\nالخصال\r\nجلد اول\r\nتأليف :\r\nشيخ صدوق ( ابن بابويه )\r\nابو جعفر محمد بن على بن بابويه قمّى\r\nترجمه و توضيحات :\r\nيعقوب جعفرى\r\n","description":"","footnote":"","page_name":" 1 ","page_number":1},
  {"content":"\r\nابن بابويه ، محمد بن على ، 311 - 381 ق .\r\n[ الخصال . فارسى 
  ]\r\nالخصال / تأليف شيخ صدوق ابن بابويه ؛ ترجمه و توضيحات يعقوب جعفرى . - قم : نسيم كوثر ، 1382 .\r\n2 ج .\r\n- 54000 ريال : ( دوره )\r\nISBN 964 - 94926 - 4 - X\r\n( ج . 1 ) ISBN 964 - 94926 - 2 - 3\r\n( ج . 2 ) ISBN 964 - 94926 - 3 - 1\r\nفهرستنويسى بر اساس اطلاعات فيپا .\r\n1 . احاديث اخلاقى . 2 . اخلاق اسلامى . 3 . احاديث شيعه - - قرن 4 ق . الف . جعفرى ، يعقوب ، 1325 - ، مترجم و مصحح . ب . عنوان .\r\n6041 خ 2 الف / 248 BP 61 / 297\r\n1382\r\nكتابخانه ملى ايران 29599 - 82 م\r\nانتشارات نسيم كوثر\r\nقم - خيابان ارم - پاساژ قدس - طبقه 5 - پلاك 161\r\nتلفن : 7830567 - دورنگار : 7830568 / همراه : 09122514907\r\nشناسنامه\r\nنام كتاب : الخصال / جلد اول\r\nمؤلف : شيخ صدوق ابن بابويه\r\nمترجم : يعقوب جعفرى\r\nناشر : نسيم كوثر\r\nحروفچينى : نسيم كوثر\r\nچاپ : اعتماد - قم\r\nنوبت چاپ : اول / 1382\r\nشمارگان : 2000 نسخه\r\nقيمت دورهء دو جلدى : 4500 تومان\r\nحق چاپ براى ناشر محفوظ است\r\n","description":"","footnote":"","page_name":" 2 ","page_number":2},
  {"content":"\r\nبسم الله الرحمن الرحيم\r\n","description":"","footnote":"","page_name":" 3 ","page_number":3},
  {"content":"\r\n\r\nمقدمه ناشر\r\nدر قرن چهارم هجرى ، تشيّع داراى دو مكتب و مشرب فكرى در دو نقطه از بلاد اسلامى بود : مكتب بغداد و مكتب قم ، اين دو مكتب در اصل ، هيچ گونه تعارض و تقابلى با يك ديگر نداشتند اما در شيوهء نگرش به بحثهاى كلامى و اعتقادى و فقهى تفاوتهاى ويژه اى داشتند . مكتب بغداد كه نمايندهء آن شيخ مفيد و سيد مرتضى و شيخ طوسى و شاگردانشان بودند در عين استفاده از احاديث معصومين ( ع ) به روشهاى عقلگرايانه و نقادانه هم توجه خاص داشتند ، ولى مكتب قم كه نمايندهء آن شيخ صدوق و استادان و شاگردان او بودند ، با حديثگرايى و تعبد در روايات ، از به كارگيرى عقل در موضوعات دينى پرهيز داشتند و يا آن را به حدّ اقلّ رسانيده بودند . شايد علت اين تفاوت ، ويژگيهاى محيط زندگى اين بزرگواران باشد ، چون در بغداد شيعيان مستقيما با اهل تسنّن تماس داشتند و بايد مسائل را به گونه اى مطرح مىكردند كه براى آنان قابل پذيرش باشد ولى در قم چنين نبود و استناد به حديث معصومين ( ع ) مىتوانست قول فصل باشد ( 1 ) .\r\nشخصيت بارز و برجستهء مكتب قم بىترديد ، شيخ صدوق محمد بن على بن بابويه قمى متوفى ( 381 ه ) بود كه با مسافرتهاى خود و استماع احاديث از مشايخ ، ثروت عظيمى از سخنان معصومين را اندوخته بود و مهمتر اينكه خداوند به او اين توفيق را داده بود كه اين ميراث گرانبها را با تأليف كتابهاى متعدد به آيندگان تحويل دهد و مىتوان گفت كه شيخ صدوق حقّى بزرگ و يا بزرگترين حق را در پاسدارى و انتقال احاديث معصومين به نسلهاى بعدى دارد . او حدود سيصد جلد كتاب از خود به يادگار گذاشته است .\r\nكتابهاى حديثى شيخ صدوق بسيار متنوع است و هر كدام با تبويب و فصلبندى خاصى نگارش يافته و هر يك عطر و طعم خاصى دارد و متأسفانه برخى از كتابهاى او در طول زمان از ميان رفته و به دست ما نرسيده است كه از آن جمله مىتوان از كتاب\r\n\r\n","description":"","footnote":"\r\n( 1 ) در باره جزئيات تفاوتهاى اين دو مكتب رجوع شود به مقالهء « مقايسه اى ميان دو مكتب فكرى شيعه در قم و بغداد در قرن چهارم » به قلم يعقوب جعفرى كه در مجموعه مقالات كنگره شيخ مفيد چاپ شده است .\r\n","page_name":" 4 ","page_number":4},
  {"content":"\r\n« مدينة العلم » او ياد كرد كه نجاشى از آن ياد كرده ( 1 ) و شيخ طوسى آن را بزرگتر از كتاب « من لا يحضره الفقيه » دانسته است ( 2 ) ، اين كتاب تا زمان شيخ عبد الصمد پدر شيخ بهايى در دسترس بود و از آن پس ديگر اثرى از آن ديده نمىشود ( 3 ) .\r\nبه هر حال آنچه از مرحوم شيخ صدوق مانده نشانگر گستردگى اطلاعات حديثى و تلاش بىوقفهء او در گردآورى احاديث آل محمد ( ص ) بوده است و بر ماست كه ارزش اين ميراث گرانبها را بدانيم و در پخش و نشر آن گامهاى استوارى برداريم . كتابهاى شيخ صدوق بارها با ترجمه و بدون ترجمه چاپ شده ولى هنوز هم ميدان براى اين كار باز است .\r\nدر همين راستا ، انتشارات نسيم كوثر تصميم گرفت كه برخى از اين كتابها را همراه با ترجمه اى جديد و با قلم روز به ضميمه توضيحات مختصرى كه فهم برخى از مشكلات احاديث را آسانتر كند ، منتشر سازد و اينك متن كتاب « الخصال » كه يكى از يادگارهاى ماندگار شيخ صدوق است ، همراه با ترجمه فارسى آن به قلم دانشمند بزرگوار حجة الاسلام و المسلمين آقاى يعقوب جعفرى ، به علاقمندان آثار و علوم آل محمد ( ص ) تقديم مىشود .\r\nانتشارات نسيم كوثر\r\n\r\n","description":"","footnote":"\r\n( 1 ) رجال نجاشى ص 389 .\r\n( 2 ) شيخ طوسى ، الفهرست ص 157 .\r\n( 3 ) تهرانى ، الذريعة ج 20 ص 252 .\r\n","page_name":" 5 ","page_number":5},
  {"content":"\r\n","description":"","footnote":"","page_name":" 6 ","page_number":6},
  {"content":"\r\n\r\nبه نام خداوند بخشايشگر مهربان\r\nستايش خداوندى راست كه در يگانگي يكتا و در خداوندگارى تنهاست ، همو بندگان را بر اساس معرفت خويش پديد آورده و زبانها از توصيف او ناتوان و ديدگان از ديدن او در پرده است . خداوندى كه از صفات آفريدگان برتر و از معانى كسانى كه حدّى تعيين مىكنند بالاتر است ، بنا بر اين در ميان همهء خلائق همانندى ندارد و جز او براى جهانيان معبودى نيست .\r\nگواهى مىدهم كه معبودى جز خداوند يگانه وجود ندارد و براى او شريكى نيست ، در حالى اين گواهى را مىدهم كه به يگانگى او اعتراف دارم و خواهان برخوردارى از كرامت او هستم و از گناهان به سوى او توبه دارم . و گواهى مىدهم كه محمّد بندهء او و فرستادهء اوست كه او را به رسالت خويش برگزيده و نشانه‌هاى دين خود را به او سپرده و با كتاب خود ، او را مبعوث كرده تا حجتى بر بندگانش باشد . و نيز گواهى مىدهم كه علىّ بن ابى طالب وصىّ او و بهترين مردم پس از او و اجراكنندهء فرمان او و دعوتكننده به راه اوست ، و همو امير مؤمنان و سرور اوصياء و شايسته ترين مردم نسبت به پيامبران است ، و همسر او فاطمهء زهرا سيّدهء زنان جهان است و حسن و حسين و امامان از نسل او ، رهبران هدايت و نشانه‌هاى تقوا و حجتهاى خداوند بر اهل دنيا هستند . و گواهى مىدهم كه هر كس از آنان پيروى كرد نجات يافت و هر كس از آنان بازماند هلاك شد . درودها و رحمت و بركات خداوند بر آنان و ارواح و اجسادشان باشد .\r\nاما بعد ، من اساتيد و پيشينيان را - كه رحمت خدا بر آنان باد - ديدم كه در فنون علم ، كتابهايى تأليف كرده‌اند ؛ ولى از تأليف كتابى كه مشتمل بر عددها و خصلتهاى پسنديده و نكوهيده باشد ، غفلت نموده‌اند و در تأليف چنين كتابى سود بسيارى براى طالب علم و خواهان خير و نيكى يافتم ، با قصد قربت به خداوند به تصنيف چنين كتابى پرداختم ، در حالى كه طالب پاداش خدا و خواستار رسيدن به رحمت او هستم و اميدوارم كه در آرزويى كه دارم با بزرگوارى و احسان خود ، مرا نااميد نكند كه او بر هر چيزى تواناست .\r\n","description":"","footnote":"","page_name":" 7 ","page_number":7},
  {"content":"\r\n","description":"","footnote":"","page_name":" 8 ","page_number":8},
  {"content":"\r\n\r\nباب خصلتهاى يگانه\r\nشيخ بزرگوار ابو جعفر محمّد بن على بن الحسين بن موسى بن بابويه قمى فقيه ، مصنف اين كتاب - كه خدا عزّت او را پايدار سازد - مىگويد :\r\n1 - مقدام بن شريح بن هانى از پدرش نقل مىكند كه گفت : در جنگ جمل يك نفر اعرابى ! بلند شد و گفت : يا امير المؤمنين ! آيا مىگويى خداوند يگانه است ؟ مردم به او حمله كردند و گفتند : اى اعرابى آيا نمىبينى كه امير المؤمنين در چه حالى از دلمشغولى است ؟ امير المؤمنين فرمود : رهايش كنيد ، آنچه اين اعرابى مىخواهد همان است كه ما از اين قوم مىخواهيم . سپس گفت : اى اعرابى ! سخن گفتن از اينكه خدا يكى است چهار قسم است ، دو قسم آن بر خدا جايز نيست ، ولى دو قسم آن را مىتوان بر خدا ثابت نمود ، آن دو قسمى كه جايز نيست اين است كه شخص بگويد :\r\nخدا يكى است و منظور از لحاظ شمارش و عدد باشد ، اين جايز نيست ، چون چيزى كه دوّمى ندارد داخل در باب اعداد نيست ، آيا نمىبينى كه هر كس بگويد : خداوند سوّمى از سه تاست كافر شده است ؟ همچنين اگر بگويد : خدا يكى از مردم است و منظور او نوعى از جنس باشد اين نيز روا نيست ، چون تشبيه است و پروردگار ، برتر از آن است .\r\nو اما دو وجهى كه جايز است ، سخن شخص است كه بگويد : خدا يكى است و در ميان موجودات مانند ندارد ، پروردگار ما چنين است و نيز سخن شخص كه بگويد :\r\nخداوند از نظر معنا يكى است و منظورش اين باشد : خدا نه در وجود و نه در عقل و نه در وهم قابل قسمت نيست ، پروردگار ما چنين است .\r\n\r\nترك خصلتى موجود به خاطر خصلتى كه وعده داده شده است\r\n2 - سكونى از امام صادق ( ع ) و او از پدرانش نقل مىكند كه پيامبر خدا ( ص ) فرمود : خوشا به حال كسى كه شهوتى موجود و آماده را به خاطر وعده ( ثواب و عقاب ) كه نديده است ، رها كند .\r\n","description":"","footnote":"","page_name":" 9 ","page_number":9},
  {"content":"\r\n","description":"","footnote":"","page_name":" 10 ","page_number":10},
  {"content":"\r\n\r\nيك خصلت از ستمگرى است\r\n3 - هشام بن سالم از امام صادق ( ع ) نقل مىكند كه فرمود : گفتن سواره به پياده كه راه را باز كن ، از ستمگر است .\r\n\r\nيك خصلت از دين خواهى است\r\n4 - فضيل بن يسار از امام صادق ( ع ) نقل مىكند كه فرمود : از دين دوستى شخص است كه برادران خود را دوست داشته باشد .\r\n\r\nيك خصلت سبب پنج خصلت مىشود\r\n5 - ابو عبيدهء حذّاء از امام باقر ( ع ) نقل مىكند كه فرمود : خداوند مىفرمايد : سوگند به جلال و جمال و ارزش و والايى و برتريم ، كه هيچ بنده اى خواست مرا بر خواست خود مقدم نمىدارد مگر اينكه بىنيازى او را در نفسش و همّت او را در بارهء آخرتش قرار مىدهم و او را از تباهى نگه مىدارم و آسمانها و زمين را ضامن روزى او مىكنم و من به سود او در پشت تجارت هر تاجرى هستم .\r\n\r\nيك خصلت به يك خصلت\r\n6 - سكونى از امام صادق ( ع ) و او از پدرانش نقل مىكند كه پيامبر ( ص ) فرمود : هر كس خشنودى مردم را در برابر خشم خداوند طلب كند ، خدا از مردم كسى را كه ستايشكنندهء اوست ، نكوهشكنندهء او قرار مىدهد .\r\n7 - اسماعيل بن ابى زياد از امام صادق ( ع ) و او از پدرانش نقل مىكند كه پيامبر خدا ( ص ) فرمود : هر كس چيزى را آرزو كند كه خوشنودى خدا در آن است ، از دنيا\r\n","description":"","footnote":"","page_name":" 11 ","page_number":11},
  {"content":"\r\n","description":"","footnote":"","page_name":" 12 ","page_number":12},
  {"content":"\r\nبيرون نمىرود مگر اينكه خدا آن را به او عطا مىكند .\r\n\r\nيك خصلت نجات دهنده است\r\n8 - على بن نعمان با سند خود از پيامبر خدا ( ص ) نقل مىكند كه خداوند فرمود : اى فرزند آدم ! در چيزى كه تو را فرمان داده‌ام از من اطاعت كن و به من ياد مده كه چه چيزى به صلاح تو است .\r\n\r\nيك خصلت بهترين كار در دين است\r\n9 - عبد الله بن ميمون از امام صادق ( ع ) و او از پدرانش نقل مىكند كه پيامبر خدا ( ص ) فرمود : نزد خداوند ، افزونى علم بهتر از افزونى عبادت است و بهترين كار در دين شما ورع و خداترسى است .\r\n\r\nچيزى با چيزى جمع نشده كه بهتر از جمع شدن يك خصلت با يك خصلت باشد\r\n10 - سليمان بن جعفر از پدرش و او از امام صادق ( ع ) و او از پدرانش نقل مىكند كه پيامبر خدا ( ص ) فرمود : چيزى با چيزى جمع نشده كه بهتر از جمع شدن حلم با علم باشد .\r\n11 - حسين بن زيد از امام صادق ( ع ) و او از پدرانش ، از امير المؤمنين نقل مىكند كه پيامبر خدا ( ص ) فرمود : سوگند به كسى كه جان من در دست اوست ، چيزى با چيزى جمع نشده كه بهتر از جمع شدن حلم با علم باشد .\r\n\r\nخصلتى است كه شرافت دنيا و آخرت در آن است\r\n12 - منصور بن حازم از امام صادق ( ع ) نقل مىكند كه پيامبر خدا ( ص ) فرمود :\r\n","description":"","footnote":"","page_name":" 13 ","page_number":13},
  {"content":"\r\n","description":"","footnote":"","page_name":" 14 ","page_number":14},
  {"content":"\r\nهمنشينى با اهل دين ، شرافت دنيا و آخرت است .\r\n\r\nداناترين مردم كسى است كه يك خصلت را با يك خصلت جمع كند\r\n13 - سيف بن عميره از امام صادق ( ع ) نقل مىكند كه از امير المؤمنين ( ع ) در بارهء داناترين مردم پرسيده شد ، فرمود : كسى است كه دانش مردم را با دانش خود جمع كند .\r\n\r\nحقيقت خوشبختى يك چيز و حقيقت بدبختى يك چيز است\r\n14 - وهب بن وهب از امام صادق ( ع ) و او از پدرانش نقل مىكند كه على ( ع ) فرمود : حقيقت خوشبختى اين است كه شخص ، عمل خود را با سعادت پايان برد و حقيقت بدبختى اين است كه شخص ، عمل خود را با بدبختى و شقاوت به پايان رساند .\r\n\r\nمردم به سبب يك خصلت پاداش مىگيرند يا مجازات مىشوند\r\n15 - ابو حمزه نقل مىكند كه امام سجاد ( ع ) فرمود : زبان فرزند آدم هر روز بر اعضاى بدنش متوجّه مىشود و مىگويد : حال شما چطور است ؟ آنها مىگويند : اگر تو ما را ترك كنى حالمان خوب است و او را سوگند مىدهند و مىگويند : همانا ما به وسيلهء تو به ثواب يا عقاب مىرسيم .\r\n\r\nيك خصلت بهترين جهاد است\r\n16 - مسعدة بن صدقه نقل مىكند كه از امام صادق ( ع ) از معناى اين حديث پيامبر پرسيده شد كه فرمود : بهترين جهاد سخن گفتن از عدالت نزد حاكم ستمگر است ، فرمود : اين بدان صورت است كه به اندازهء شناخت خود ، او را امر كند و در عين حال او سخنش را بپذيرد و گر نه لازم نيست .\r\n","description":"","footnote":"","page_name":" 15 ","page_number":15},
  {"content":"\r\n","description":"","footnote":"","page_name":" 16 ","page_number":16},
  {"content":"\r\n\r\nسختترين چيزها خصلتى است كه نمىتوان از آن دورى كرد مگر با ترك يك خصلت\r\n17 - عبد الله بن سنان مىگويد : امام صادق ( ع ) فرمود : حواريون به عيسى بن مريم گفتند : اى آموزگار نيكىها ! به ما ياد بده كه سختترين چيزها چيست ؟ گفت : سختترين چيزها خشم خداوند است . گفتند : با چه چيزى از خشم خداوند مىتوان دورى كرد ؟ فرمود : به اينكه شما به كسى خشم نگيريد . گفتند : سرچشمهء خشم چيست ؟ فرمود : تكبر و خود بزرگ بينى و كوچك شمردن مردم .\r\n\r\nشرافت مؤمن در يك خصلت و عزّت او در يك خصلت\r\n18 - عبد الله بن سنان مىگويد : امام صادق ( ع ) فرمود : شرافت مؤمن در نماز شب او ، و عزّت او در پرهيز از آزار مردم است .\r\n19 - عبد الله بن سنان از امام صادق ( ع ) نقل مىكند كه پيامبر خدا ( ص ) به جبرئيل فرمود : مرا موعظه كن ! او گفت : اى محمد ! هر چه خواهى زنده بمان كه بالاخره خواهى مرد و هر چه را كه خواهى دوست بدار كه از آن جدا خواهى شد و هر چه خواهى انجام بده كه آن را ملاقات خواهى كرد ، شرافت مؤمن در نماز شب او و عزّتش در پرهيز كردن از عرض مردم است .\r\n20 - سهل بن سعد گفت : جبرئيل نزد پيامبر آمد و گفت : اى محمد ! هر چه خواهى زنده بمان كه بالأخره خواهى مرد و هر چه را كه خواهى دوست بدار كه از آن جدا خواهى شد و هر چه خواهى انجام بده كه به سبب آن جزا داده خواهى شد ، و بدان كه شرافت مرد در قيام او در شب است ، و عزّتش در بىنيازى او از مردم است .\r\n21 - ضحاك از ابن عباس نقل مىكند كه پيامبر خدا ( ص ) فرمود : شرافتمندان امت\r\n","description":"","footnote":"","page_name":" 17 ","page_number":17},
  {"content":"\r\n","description":"","footnote":"","page_name":" 18 ","page_number":18},
  {"content":"\r\nمن حاملان قرآن و شبزنده داران هستند .\r\n\r\nكليد هر بدى يك خصلت است\r\n22 - داود بن فرقد گفت : امام صادق ( ع ) فرمود : غضب ، كليد هر بدى است .\r\n\r\nخصلتى از عدالت است\r\n23 - حبيب خثعمى گفت : امام صادق ( ع ) فرمود : براى مردم چيزى را دوست بداريد كه براى خودتان دوست مىداريد .\r\n\r\nخصلتى است كه هر كس انجام دهد به داورى با آن راضى شود\r\n24 - حسن بن محبوب از برخى از اصحاب ما از امام صادق ( ع ) نقل مىكند كه فرمود : هر كس خودش با مردم با انصاف رفتار كند ، راضى مىشود كه ديگران نيز با آن داورى كنند .\r\n\r\nكمترين حق مؤمن بر برادرش يك خصلت است\r\n25 - مفضل بن عمر مىگويد : از امام صادق ( ع ) پرسيده شد : كمترين حق مؤمن بر برادرش چيست ؟ فرمود : خودش را در چيزى كه برادرش به آن محتاجتر از اوست ، مقدم نكند .\r\n\r\nبا يك خصلت مىتوان به خداوند نزديك شد\r\n26 - عمر بن يزيد گفت : امام صادق ( ع ) فرمود : با مواسات با برادران خود ، خويشتن را به خدا نزديك كنيد .\r\n\r\nخداوند بندگانش را با چيزى سختتر از يك خصلت امتحان نكرد\r\n27 - جميل بن دراج گفت : امام صادق ( ع ) فرمود : خداوند بندگان را با چيزى\r\n","description":"","footnote":"","page_name":" 19 ","page_number":19},
  {"content":"\r\n","description":"","footnote":"","page_name":" 20 ","page_number":20},
  {"content":"\r\nسختتر از دادن پول امتحان نكرد .\r\n\r\nميوهء نيكى يك چيز است\r\n28 - حمران بن اعين نقل مىكند كه از امام باقر ( ع ) شنيدم كه فرمود : هر چيزى ميوه اى دارد و ميوهء نيكى زودتر آوردن چراغ ( براى مهمان ) است .\r\n\r\nخصلتى است كه ايمان بنده را پابرجا مىكند و خصلتى است كه او را از ايمان بيرون مىكند .\r\n29 - ابان بن سويد گفت : به امام صادق ( ع ) عرض كردم كه چه چيزى ايمان را در بنده پا بر جا و ثابت مىكند ؟ فرمود : چيزى كه او را در ايمان ثابت مىكند ، ورع و پرهيزگارى ، و چيزى كه او را از ايمان بيرون مىكند طمع است .\r\n\r\nخصلتى است كه وقار مؤمن را از بين مىبرد\r\n30 - ابراهيم بن عبد الحميد گفت : امام كاظم ( ع ) فرمود : تند راه رفتن وقار مؤمن را از بين مىبرد .\r\n\r\nيك نيكى است كه بالاتر از آن نيكى نيست و يك بدى بر والدين است كه بالاتر از آن بدى نيست\r\n31 - اسماعيل بن مسلم سكونى از امام صادق ( ع ) و او از پدرانش نقل مىكند كه پيامبر خدا ( ص ) فرمود : بالاتر از هر نيكى يك نيكى وجود دارد تا هنگامى كه شخص در راه خدا كشته شود و چون در راه خدا كشته شد ، ديگر بالاتر از آن نيكى وجود ندارد و بالاتر از هر بدى به والدين ، يك بدى وجود دارد تا هنگامى كه شخصى يكى از والدينش را بكشد و چون يكى از آنها را كشت بالاتر از آن بدى وجود ندارد .\r\n","description":"","footnote":"","page_name":" 21 ","page_number":21},
  {"content":"\r\n","description":"","footnote":"","page_name":" 22 ","page_number":22},
  {"content":"\r\n\r\nصاحب يك خصلت تضمين داده شده كه فقير نشود\r\n32 - ابراهيم بن ميمون مىگويد : از امام صادق ( ع ) شنيدم كه فرمود : براى كسى كه ميانه روى كند ، ضمانت مىكنم كه فقير نشود .\r\n\r\nمروّت اهل بيت پيامبر ( ص ) در يك خصلت است\r\n33 - زراره مىگويد : از امام صادق ( ع ) شنيدم كه فرمود : مروّت ما اهل بيت عفو كردن كسى است كه به ما ستم كرده است .\r\n\r\nيك خصلت از مروّت است\r\n34 - ابان بن تغلب از امام باقر ( ع ) نقل مىكند كه پيامبر خدا ( ص ) فرمود : اصلاح كردن مال از مروّت است .\r\n\r\nيك خصلت از مردى با شخصيت ناپسند است\r\n35 - معاوية بن وهب گفت : امام صادق ( ع ) مرا در مدينه ديد ، در حالى كه با خودم سبزى حمل مىكردم ، پس فرمود : براى مرد با شخصيت ناپسند است كه چيز حقيرى را حمل كند ، مردم به او جرات پيدا خواهند كرد .\r\n\r\nخصلتى است كه خدا آن را دوست دارد و خصلتى است كه خدا آن را دشمن مىدارد\r\n36 - داود رقّى گفت : امام صادق ( ع ) فرمود : خداوند ميانه روى را دوست ، و اسراف را دشمن مىدارد ، حتى دور انداختن تو يك هسته خرما را كه مىتواند به درد چيزى بخورد ، و يا ريختن تو باقى ماندهء آب را كه مىخورى .\r\n\r\nخصلتى است كه هر كس آن را داشته باشد شكر نعمت را به جا نياورده است\r\n37 - علىّ بن حسّان از كسى كه به او گفته است ، نقل مىكند كه امام صادق ( ع )\r\n","description":"","footnote":"","page_name":" 23 ","page_number":23},
  {"content":"\r\n","description":"","footnote":"","page_name":" 24 ","page_number":24},
  {"content":"\r\nفرمود : هر كس جفاى ديگران را تحمل كند ، شكر نعمت نكرده است ( از شخصيت خود كه نعمت بزرگى است ، دفاع نكرده است ) .\r\n\r\nهر كس كه خصلتى او را خشمناك نكند خصلتى را شكر نكرده است\r\n38 - علىّ بن اسباط در يك حديث مرفوع از امام صادق ( ع ) نقل مىكند كه فرمود :\r\nهر كس كه در برابر ستمى كه به او مىشود خشمگين نشود ، شكر نعمت نكرده است .\r\n\r\nخصلتى از فروتنى است\r\n39 - هارون بن خارجه گفت : امام صادق ( ع ) فرمود : از فروتنى است كه هر كس را كه ملاقات كردى سلام كنى .\r\n\r\nخصلتى است كه نزديك است كه به كفر انجامد و خصلتى است كه ممكن است بر قضا و قدر غلبه كند\r\n40 - سكونى از امام صادق ( ع ) و او از پدرانش نقل مىكند كه پيامبر خدا ( ص ) فرمود : نزديك است كه فقر و تنگدستى به كفر انجامد ، و نزديك است كه حسد بر قضا و قدر غلبه كند .\r\n\r\nخصلتى است كه ملَّتهاى پيشين را هلاك كرده\r\n41 - ابو الحسن حذّاء مىگويد : از امام صادق ( ع ) شنيدم كه به ابو العباس بقباق فرمود : چه چيزى تو را از رفتن به حج بازداشت ؟ گفت : كفالتى كه بر عهده دارم .\r\nفرمود : تو را با كفالت چه كار ؟ آيا ندانستى كه كفالت همان چيزى است كه ملتهاى پيشين را هلاك كرده است ؟\r\n\r\nشهادت در راه خدا باعث آمرزش هر گناهى مىشود مگر يك گناه ، كه جز يكى از سه خصلت آن را از بين نمىبرد\r\n42 - حنّان بن سدير از پدرش نقل مىكند كه امام باقر ( ع ) فرمود : شهادت در راه خدا كفارهء هر گناهى است مگر وام ، كه كفاره ندارد ، مگر ادا شود و يا رفيقش آن را\r\n","description":"","footnote":"","page_name":" 25 ","page_number":25},
  {"content":"\r\n","description":"","footnote":"","page_name":" 26 ","page_number":26},
  {"content":"\r\nبپردازد و يا صاحب حق آن را ببخشد .\r\n\r\nخداوند به محمد ( ص ) و امت او هديه اى داده كه به هيچ يك از امتها نداده\r\n43 - سكونى از امام صادق ( ع ) و او از پدرانش نقل مىكند كه پيامبر خدا فرمود :\r\nخداوند به من و امت من هديه اى داده است كه به هيچ يك از امتها آن را نداده و اين كرامتى از جانب خداوند بر من است . گفتند : اى پيامبر خدا ! آن هديه چيست ؟ فرمود :\r\nافطار كردن و قصر خواندن نماز در سفر است ، هر كس اين كار را نكند هديه خدا را رد كرده است .\r\n\r\nهر كس بخواهد بركت خانه اش افزون شود به هنگام آمدن غذا يك خصلت را انجام دهد\r\n44 - ابو بصير از امام صادق ( ع ) و او از پدرانش نقل مىكند كه امير المؤمنين ( ع ) فرمود : هر كس خوشش آيد كه خير و بركت در خانه اش افزون شود ، موقع حضور غذا وضو بگيرد .\r\n\r\nچون خداوند بنده اى را دوست بدارد به او نظر مىكند و چون به او نظر كند يكى از سه چيز را به او تحفه مىدهد .\r\n45 - جابر گفت : امام باقر ( ع ) فرمود : چون خداوند بنده اى را دوست بدارد ، به او نظر مىكند و چون به او نظر كرد ، يكى از سه چيز را به او تحفه مىدهد : يا سردرد يا تب و يا چشم درد . ( تا بدين وسيله استحقاق دريافت ثواب خدا را داشته باشد )\r\n\r\nقيامت عروسى پرهيزگاران است\r\n46 - عبد الله بن قاسم جعفرى گفت : امام صادق ( ع ) فرمود : قيامت عروسى پرهيزگاران است .\r\n\r\nخصلتى است كه به سبب آن انسان مرگ را دوست ندارد\r\n47 - سكونى از امام صادق ( ع ) و او از پدرانش نقل مىكند كه مردى خدمت پيامبر\r\n","description":"","footnote":"","page_name":" 27 ","page_number":27},
  {"content":"\r\n","description":"","footnote":"","page_name":" 28 ","page_number":28},
  {"content":"\r\nخدا ( ص ) رسيد و به او گفت : چگونه است كه من مرگ را دوست ندارم ؟ فرمود : آيا مالى دارى ؟ گفت : آرى . فرمود : آيا آن را پيش از مرگ ( به گور خود ) فرستاده اى ؟\r\nگفت : نه . فرمود : براى همين است مرگ را دوست ندارى .\r\n\r\nخصلتى است كه به ضدّ خود شباهت دارد\r\n48 - حمزة بن حمران گفت : امام صادق ( ع ) فرمود : خداوند ، يقينى را كه شك در آن نباشد ، همچون شكى كه يقين در آن نباشد مانند مرگ نيافريده است . ( همه به مرگ يقين دارند ولى در عمل به آن اعتنا نمىكنند . )\r\n\r\nبدترين مردم كسانى هستند كه از ترس خصلتى به آنها احترام مىشود\r\n49 - اسماعيل بن ابى زياد از امام صادق ( ع ) و او از پدرانش نقل مىكند كه پيامبر خدا ( ص ) فرمود : آگاه باشيد كه بدترين امت من كسانى هستند كه از ترس شرّشان به آنها احترام مىشود . آگاه باشيد كسى كه مردم از ترس شرّ او به او احترام كنند ، از من نيست .\r\n\r\nيك خصلت زهد در دنيا و يك خصلت شكر هر نعمتى است\r\n50 - محمد بن سنان در يك حديث مرفوع نقل مىكند كه امير المؤمنين ( ع ) فرمود : قبول شدن عمل را بيش از خود عمل مهم بداريد ، زهد در دنيا كوتاه كردن آرزوها است و شكر هر نعمتى پرهيز از چيزى است كه خدا آن را حرام كرده است ، هر كس بدنش را ( در انجام واجبات ) به زحمت اندازد ، پروردگارش را خوشنود كرده و هر كس بدنش را به زحمت نياندازد ، پروردگارش را نافرمانى كرده است .\r\n\r\nهيچ چيزى به زندانى شدن طولانى ، مستحقتر از زبان نيست\r\n51 - حارث گفت : از امير المؤمنين ( ع ) شنيدم كه فرمود : هيچ چيزى به زندانى شدن طولانى ، سزاوارتر از زبان نيست . ( هر چه كمتر سخن گويى كمتر گناه كنى )\r\n","description":"","footnote":"","page_name":" 29 ","page_number":29},
  {"content":"\r\n","description":"","footnote":"","page_name":" 30 ","page_number":30},
  {"content":"\r\n\r\nهر كس آرزوى دراز كند عملش بد مىشود\r\n52 - سكونى از امام صادق ( ع ) و او از پدرانش نقل مىكند كه على ( ع ) فرمود : هر كس آرزوى خود را دراز كند عمل او بد مىشود .\r\n\r\nهر گاه كه شخص مسلمان ساكت باشد ، نيكوكار نوشته مىشود\r\n53 - امام صادق ( ع ) فرمود : بندهء مؤمن هميشه نيكوكار نوشته مىشود ، مادامى كه ساكت باشد و چون سخن گفت ، ممكن است نيكوكار و يا گنه كار نوشته شود .\r\n\r\nخصلتى است كه هر كس داشته باشد از هراس روز قيامت در امان است\r\n54 - پيامبر خدا ( ص ) فرمود : هر كس به جاى مردم خودش را دشمن بدارد ، خداوند او را از هراس روز قيامت ايمن مىكند . ( به مردم خوشبين باشد و از هواى نفس خود بترسد )\r\n\r\nرأس عقل يك خصلت است\r\n55 - حسين بن زيد از امام صادق ( ع ) و او از پدرانش نقل مىكند كه پيامبر خدا ( ص ) فرمود : رأس عقل پس از ايمان به خدا اظهار دوستى به مردم است .\r\n\r\nپرهيزگارترين و عابدترين و زاهدترين و كوشاترين مردم\r\n56 - ابو شعيب نقل مىكند كه امام صادق ( ع ) فرمود : پرهيزگارترين مردم كسى است كه در برابر شبهه توقف كند و عابدترين مردم كسى است كه واجبات را به جاى آورد و زاهدترين مردم كسى است كه حرام را ترك كند و كوشاترين مردم كسى است كه از گناهان بپرهيزد .\r\n","description":"","footnote":"","page_name":" 31 ","page_number":31},
  {"content":"\r\n","description":"","footnote":"","page_name":" 32 ","page_number":32},
  {"content":"\r\n\r\nپشيمان شدن در توبه كفايت مىكند\r\n57 - على جهضمى نقل مىكند كه امام باقر ( ع ) فرمود : پشيمان شدن در توبه كفايت مىكند .\r\n\r\nكسى كه بيشتر از مصرف روزانه اش مال به دست آورد\r\n58 - على بن حسين بن رباط در يك حديث مرفوع نقل مىكند كه مردى خدمت امير المؤمنين ( ع ) از تنگدستى شكايت كرد . امام به او فرمود : بدان كه بيش از مصرف روزانه ات ، هر چه به دست تو رسد ، تو امانتدار آن براى ديگران هستى .\r\n\r\nسفارش به يك خصلت\r\n59 - ابو حمزهء ثمالى از امام باقر ( ع ) نقل مىكند كه فرمود : چون مرگ على بن الحسين ( ع ) فرا رسيد ، مرا به سينه اش چسبانيد و گفت : فرزندم ! تو را به چيزى وصيت مىكنم كه پدرم به هنگام مرگ مرا به آن وصيت كرد و گفت كه پدرش آن را به او وصيت كرده است ، فرزندم ! بر حذر باش از ستم كردن به كسى كه در برابر تو جز خدا ياورى ندارد .\r\n\r\nيك خصلت دفعكننده و يك خصلت جذبكننده است\r\n60 - حذيفة بن منصور گفت : از امام صادق ( ع ) شنيدم كه فرمود : قومى از قريش ، كمتر با مردم مدارا و رفتار خوب داشتند ، از قريش رانده شدند . به خدا سوگند كه از نظر حسب مشكلى نداشتند ، و قومى از غير قريش با مردم رفتار خوب داشتند ، پس به آن بيت رفيع ملحق شدند . سپس فرمود : هر كس دست خود را از آزار دادن مردم باز دارد او يك دست را باز مىدارد ولى مردم دستهاى بسيارى را از او باز مىدارند .\r\n\r\nيك خصلت بر اهل دنيا سنگين و يك خصلت بر آنها سبك است\r\n61 - محمد بن مسلم مىگويد : از امام باقر ( ع ) شنيدم كه فرمود : نيكى بر اهل دنيا سنگين است به مقدار سنگينى آن در ميزان اعمالشان در روز قيامت ، و بدى بر اهل\r\n","description":"","footnote":"","page_name":" 33 ","page_number":33},
  {"content":"\r\n","description":"","footnote":"","page_name":" 34 ","page_number":34},
  {"content":"\r\nدنيا سبك است به مقدار سبكى آن در ميزان اعمالشان در روز قيامت ( شرح : ميزان اعمال در قيامت ، وجود پيامبران و ائمه است كه نيكىها در اعمال آنها بسيار زياد و سنگينى و بدىها بسيار كم و سبك است ) .\r\n\r\nشرافتى جز با يك خصلت و كرامتى جز با يك خصلت و عملى جز با يك خصلت و عبادتى جز با يك خصلت نيست\r\n62 - ابو حمزهء ثمالى از امام زين العابدين ( ع ) نقل مىكند كه فرمود : حسب ( و شرفى ) بر قريش و عرب نيست جز با تواضع ، و كرامتى نيست جز با تقوا ، و عملى نيست جز با نيّت ، و عبادتى نيست جز با دانستن احكام . آگاه باشيد كه مبغوضترين مردم به خداوند كسى است كه به سنّت يك امام اقتدا مىكند ولى از اعمال او پيروى نمىكند .\r\n\r\nخصلتى است كه در چهار مورد سودمند است\r\n63 - حمّاد بن عثمان مىگويد : امام صادق ( ع ) فرمود : كشيدن سرمهء مو را مىروياند و اشك را مىخشكاند و آب دهان را شيرين مىسازد و چشم را جلا مىبخشد .\r\n\r\nچون خداوند بنده اى را دوست بدارد او را به بلايى بزرگ مبتلا مىكند\r\n64 - ابو اسامهء شحام گفت : امام صادق ( ع ) از پيامبر خدا نقل مىكند كه فرمود : همانا به سبب بلاى بزرگ ، پاداش بزرگ داده مىشود و چون خداوند بنده اى را دوست بدارد او را به بلاى بزرگى گرفتار مىكند ، پس هر كس راضى باشد ، خوشنودى خداوند را در پى دارد و هر كس خشمگين شود به خشم خدا گرفتار شود .\r\n\r\nيك خصلت باعث ايجاد بواسير مىشود\r\n65 - اسماعيل بن ابى زياد مىگويد : امام صادق ( ع ) از پدرانش ، از امير المؤمنين ( ع ) نقل مىكند كه فرمود : نشستن طولانى در مستراح باعث ايجاد بواسير مىشود .\r\n","description":"","footnote":"","page_name":" 35 ","page_number":35},
  {"content":"\r\n","description":"","footnote":"","page_name":" 36 ","page_number":36},
  {"content":"\r\n\r\nدستى كه انگشترى از آهن بر آن است پاكيزه نمىشود\r\n66 - سرى بن خالد گفت : امام صادق ( ع ) از پيامبر خدا نقل مىكند كه فرمود : دستى كه در آن انگشترى از آهن باشد ، پاكيزه نمىشود ( شرح : چون آهن زنگ مىزند )\r\n\r\nكسى كه پيش از سلام دادن سخن بگويد به او پاسخ مدهيد\r\n67 - اسماعيل بن زياد گفت : امام صادق ( ع ) از پدرانش ، از پيامبر خدا ( ص ) نقل مىكند كه فرمود : هر كس پيش از سلام دادن سخن بگويد او را پاسخ مدهيد و فرمود :\r\nهيچ كس را به طعام خود دعوت مكن ، تا وقتى كه سلام بدهد .\r\n\r\nخصلتى است كه هر كس آن را انجام دهد يا در بارهء او انجام داده شود از دين محمد ( ص ) بيرون رفته است\r\n68 - ابو بصير از امام صادق ( ع ) نقل مىكند كه فرمود : هر كس كهانت كند يا در بارهء او كهانت شود ، از دين محمد ( ص ) بيزار است ( شرح : كهانت نوعى غيبگويى است كه كاهن با ادعاى تماس با اجنّه آن را انجام مىدهد ) راوى مىگويد : گفتم : قيافه شناسى چطور ؟ فرمود : دوست ندارم نزد آنان روى ، البته آنها كمتر چيزى مىگويند كه نزديك به واقعيت نباشد . و فرمود : قيافه شناسى بازمانده اى از نبوّت است كه در اختيار مردم قرار گرفته است .\r\n\r\nاز سخنان حكمتآميز پيامبران جز يك كلمه باقى نمانده است\r\n69 - حسن بن جهم از امام كاظم ( ع ) نقل مىكند كه فرمود : از سخنان حكمتآميز پيامبران جز يك كلمه باقى نمانده است و آن اينكه وقتى حيا ندارى هر كارى كه مىخواهى بكن . و فرمود : اين سخن در بنى اميه مصداق دارد .\r\n\r\nوقتى خداوند به بنده اى نيكى را اراده كند ، در اين دنيا تعجيل در عقوبت او مىكند و وقتى به بنده اى بدى را اراده مىكند ، عقوبت او را به تأخير مىاندازد\r\n70 - سرى بن خالد از امام صادق ( ع ) نقل مىكند كه فرمود : وقتى خداوند به بنده اى\r\n","description":"","footnote":"","page_name":" 37 ","page_number":37},
  {"content":"\r\n","description":"","footnote":"","page_name":" 38 ","page_number":38},
  {"content":"\r\nنيكى را اراده كند ، در دنيا تعجيل در عقوبت او نمايد و وقتى خداوند به بنده اى بدى را اراده كند ، گناهان او را نگه مىدارد تا در روز قيامت سزاى آن را بدهد .\r\n\r\nشكيبايى در برابر دشمنان نعمت\r\n71 - معاذ بن مسلم از امام صادق ( ع ) نقل مىكند كه فرمود : در برابر دشمنان نعمتها ( يعنى حسودان ) شكيبايى كن ؛ زيرا كه تو براى كسى كه در حق تو خدا را نافرمانى مىكند ، نمىتوانى بهتر از اين مقابله كنى ، كه در بارهء او خدا را اطاعت كنى .\r\n\r\nپيامبر ( ص ) و على بن ابى طالب ( ع ) از يك درخت آفريده شده اند\r\n72 - ابو الحزور از امام باقر ( ع ) نقل مىكند كه فرمود : پيامبر خدا ( ص ) فرمود : مردم از درختان گوناگونى آفريده شده‌اند ، و من و على بن ابى طالب از يك درخت آفريده شده‌ايم ، اصل من على و شاخهء من جعفر است .\r\n\r\nيك خصلت سپاس هر نعمتى است\r\n73 - عمر بن يزيد از امام صادق ( ع ) نقل مىكند كه فرمود : سپاس هر نعمتى هر چند كه بزرگ باشد اين است كه خدا را حمد كنى ( شرح : ستايش خداوند و گفتن الحمد لله بهترين نوع سپاسگزارى حق تعالى است )\r\n\r\nدين همان دوست داشتن است\r\n74 - سعد بن يسار مىگويد : امام صادق ( ع ) به من فرمود : آيا دين چيزى جز دوست داشتن است ؟ خداوند مىفرمايد : « بگو اگر خدا را دوست داريد از من پيروى كنيد تا خدا شما را دوست داشته باشد . »\r\n\r\nوقتى يك مؤمن با مؤمن ديگر مصافحه كرد ، از هم جدا مىشوند در حالى كه گناهى ندارند\r\n75 - ابو عبيدهء حذّاء از امام باقر ( ع ) نقل مىكند كه فرمود : همانا وقتى مؤمنى با\r\n","description":"","footnote":"","page_name":" 39 ","page_number":39},
  {"content":"\r\n","description":"","footnote":"","page_name":" 40 ","page_number":40},
  {"content":"\r\nمؤمنى مصافحه مىكند ( با محبت دست مىدهد ) از هم جدا مىشوند در حالى كه گناهى بر آنان نيست .\r\n\r\nيك خصلت دلها را زنده مىكند\r\n\r\n[ يك خصلت كه در آن زنده شدن ياد ائمه ع است 
  ]\r\nخيثمه مىگويد : امام باقر ( ع ) به من فرمود : در خانه‌هاى خود همديگر را زيارت كنيد ( به ديدار يك ديگر برويد ) كه در آن زنده شدن امر ماست ، خداوند بنده اى را رحمت كند كه امر ما را زنده كند .\r\n\r\nخداوند چيزى را نيافريده كه بيشتر از يك خصلت چشم را روشن كند\r\n78 - محمد بن مروان مىگويد : امام صادق ( ع ) به من فرمود : اى محمد ! پدرم مىگفت : فرزندم ! خداوند چيزى را نيافريده كه بيشتر از تقيّه چشم پدرت را روشن كند .\r\n\r\nنه قسمت از ده قسمت دين در يك خصلت است\r\n79 - ابو عمر عجمى مىگويد : امام صادق ( ع ) به من فرمود : اى ابا عمر ! نه بخش از ده بخش دين در تقيه است و تقيه در هر چيزى رواست جز در خوردن نبيذ ( شراب ساخته شده از خرما ) و مسح بر روى چكمه ( در حال وضو ) .\r\n\r\nكسى كه به قضا راضى باشد و كسى كه از آن خشمگين باشد\r\n80 - فرّاء از امام صادق ( ع ) نقل مىكند كه فرمود : هر كس به قضا ( و قدر الهى ) راضى باشد ، همواره قضا بر او مىگذرد در حالى كه او پاداش داده مىشود ، و كسى كه بر قضا خشم بگيرد ، همواره قضا بر او جارى مىشود در حالى كه خداوند پاداش او را تباه مىسازد .\r\n","description":"","footnote":"","page_name":" 41 ","page_number":41},
  {"content":"\r\n","description":"","footnote":"","page_name":" 42 ","page_number":42},
  {"content":"\r\n\r\nيك خصلت است كه در برابر آن شتران سرخ مو هم دوست داشتنى نيست\r\n81 - ابو حمزهء ثمالى مىگويد : امام سجاد ( ع ) فرمود : دوست ندارم كه در برابر خوارى و ذلت نفسم شتران سرخ مو داشته باشم و من جرعه اى ننوشيدم كه برايم دوست داشتنىتر از نوشيدن جرعه خشمى باشد كه باعث خشم را سزا ندهم .\r\n\r\nيك خصلت بر روزى مىافزايد\r\n82 - ابو عوف عجلى مىگويد : از امام صادق ( ع ) شنيدم كه فرمود : وضو گرفتن قبل و بعد از طعام بر روزى مىافزايد .\r\n\r\nيك خصلت از گناهانى است كه آمرزيده نمىشود\r\n83 - فضيل از امام باقر ( ع ) نقل مىكند كه فرمود : از جمله گناهانى كه آمرزيده نمىشود ، اين سخن شخص است كه بگويد : اى كاش جز به سبب اين گناه كيفر داده نشوم ( شرح : اين سخن دليل بر كوچك شمردن گناه است كه خود ، گناه كبيره است )\r\n\r\nيك خصلت باعث نفاق مىشود و تنگدستى مىآورد\r\n84 - حسن بن هارون مىگويد : از امام صادق ( ع ) شنيدم كه فرمود : غناء و آوازخوانى باعث نفاق مىشود و تنگدستى مىآورد .\r\n\r\nنخستين تحفه اى كه به مؤمن داده مىشود يك چيز است\r\n85 - اسحاق بن عمار مىگويد : به امام صادق ( ع ) عرض كردم : اولين تحفه اى كه به مؤمن داده مىشود چيست ؟ فرمود : كسانى كه جنازهء او را تشييع مىكنند ، آمرزيده مىشوند .\r\n\r\nبنده اى كه در روز قيامت حسنه اى ندارد به سبب يك خصلت آمرزيده مىشود\r\n86 - محمد بن عمران از امام صادق ( ع ) نقل مىكند كه فرمود : در روز قيامت\r\n","description":"","footnote":"","page_name":" 43 ","page_number":43},
  {"content":"\r\n","description":"","footnote":"","page_name":" 44 ","page_number":44},
  {"content":"\r\nبنده اى را مىآورند كه هيچ حسنه اى ندارد ، پس به او گفته مىشود : ياد كن ، ياد بياور كه آيا تو حسنه اى دارى ؟ آن بنده فكر مىكند ، پس مىگويد : پروردگارا مرا هيچ حسنه اى نيست جز اينكه فلان بنده ات از كنار من مىگذشت ، من از او آب خواستم و او به من آب داد و من با آن وضو گرفتم و براى تو نماز خواندم . پس خداوند مىفرمايد : تو را آمرزيدم ، بنده‌ام را به بهشت وارد كنيد .\r\n\r\nيك خصلت سرآمد همه گناهان است\r\n87 - شخصى از امام صادق ( ع ) نقل مىكند كه فرمود : دوست داشتن دنيا سرآمد همه گناهان است .\r\n\r\nچقدر زشت است كه شخصى وارد بهشت شود در حالى كه آبروى او ريخته مىشود\r\n88 - نجم مىگويد : امام باقر ( ع ) به من فرمود : اى نجم همهء شما در بهشت با ما هستيد ، جز اينكه چقدر زشت است كه كسى وارد بهشت شود در حالى كه آبرو مىرود و عورت او آشكار است . به آن حضرت گفتم : فدايت گردم چنين چيزى اتفاق خواهد افتاد ؟ فرمود : آرى اگر فرج و شكم خود را حفظ نكند .\r\n\r\nخصلتى است كه هر كس آن را انجام دهد ، سزاوار رحمت خدا گردد\r\n89 - مدرك بن هزهاز از امام صادق ( ع ) نقل مىكند كه فرمود : اى مدرك ! خدا رحمت كند بنده اى را كه دوستى مردم را بر خويشتن جلب كند و از آنچه براى آنها آشناست سخن بگويد و آنچه را كه براى آنان پذيرفتنى نيست ، رها كند .\r\n\r\nخصلتى است كه هر كس آن را انجام دهد خير و بركت خانه اش زياد شود\r\n90 - اسماعيل بن ابى زياد گفت : امام صادق ( ع ) از امير المؤمنين ( ع ) نقل مىكند كه فرمود : هر كس بخواهد خير و بركت خانه اش زياد شود ، پيش از خوردن غذا دستش را بشويد .\r\n\r\nدر باره كسى كه تندرستى او بر بيماريش غلبه كند و در عين حال با چيزى خود را معالجه كند و بميرد\r\n91 - اسماعيل بن ابى زياد از امام صادق ( ع ) نقل مىكند كه فرمود : كسى كه\r\n","description":"","footnote":"","page_name":" 45 ","page_number":45},
  {"content":"\r\n","description":"","footnote":"","page_name":" 46 ","page_number":46},
  {"content":"\r\nتندرستى او بر بيماريش غلبه كند و در عين حال با چيزى خودش را معالجه نمايد و بميرد ، من از او به خدا بىزارى مىجويم . ( شرح : اشاره به ناپسندى مصرف بىجهت دارو است )\r\n\r\nمؤمن از يك خصلت بر كنار است\r\n92 - عبد الواحد مىگويد : از امام باقر ( ع ) در بارهء بازى با شطرنج پرسيدم ، فرمود :\r\nمؤمن از بازى بر كنار و روى گردان است .\r\n\r\nايمان را چيزى مانند يك خصلت نابود نمىكند\r\n93 - مسعدة بن صدقه از امام صادق ( ع ) و او از پدرانش نقل مىكند كه پيامبر خدا ( ص ) فرمود : چيزى مانند آزمندى ايمان را از بين نمىبرد . آنگاه فرمود : آزمندى حركتى مانند حركت مورچه ، شعبه هايى مانند شعبه‌هاى شرك دارد . ( شرح :\r\nهمان گونه كه مورچه حركتى آرام دارد آزمندى و حرص و بخل نيز آرام آرام انسان را به سوى شرك مىبرد )\r\n\r\nآن كس كه نميرد تا جانشين خود را بعد از خود ببيند ، سعادتمند است\r\n94 - موسى بن بكر واسطى مىگويد : به امام كاظم ( ع ) گفتم : آيا رواست كه شخصى به پسر يا دخترش بگويد كه پدر و مادرم فداى تو باد ؟ فرمود : اگر پدر و مادرش زنده باشند ، اين سخن را ناسپاسى به آنها مىدانم و اگر مرده باشند ، اشكالى ندارد . سپس فرمود : ( پدرم ) جعفر ( ع ) مىفرمود : خوشبخت است آن كسى كه نميرد تا جانشين خود را پس از خود ببيند ، به خدا سوگند كه خدا جانشين مرا پس از خودم به من نشان داد .\r\n\r\nمؤمن از نظر احترام از كعبه بالاتر است\r\n95 - ابراهيم بن عمر از امام صادق ( ع ) نقل مىكند كه فرمود : حرمت مؤمن از كعبه بزرگتر است .\r\n\r\nمؤمن را اين پيروزى از جانب خداوند بس ، كه دشمنش را ببيند كه مشغول گناه است\r\n96 - قتيبه از امام صادق ( ع ) نقل مىكند كه فرمود : براى مؤمن اين پيروزى از سوى\r\n","description":"","footnote":"","page_name":" 47 ","page_number":47},
  {"content":"\r\n","description":"","footnote":"","page_name":" 48 ","page_number":48},
  {"content":"\r\nخداوند كافى است كه دشمن خود را ببيند كه مشغول ارتكاب گناه است .\r\n\r\nهديه دادن كينه‌ها را از ميان مىبرد\r\n97 - مسكونى از امام صادق ( ع ) نقل مىكند كه فرمود : چقدر خوب است هديه دادن پيش از احتياج ( پيش از آنكه طرف محتاج شود به او هديه بدهى ) و فرمود : هديه بدهيد تا همديگر را دوست داشته باشيد ، همانا هديه كينه‌ها را از ميان مىبرد .\r\n\r\nخوشا به حال بندهء بىنام و نشان\r\n98 - صفوان جمّال از امام صادق ( ع ) نقل مىكند كه فرمود : خوشا به حال بنده اى كه بىنام و نشان و غير معروف باشد ، او مردم را مىشناسد و با بدن خود با آنان همراهى مىكند ولى با قلب خود با آنان همراهى نمىكند ، او ظاهر آنها را مىشناسد و آنان باطن او را نمىشناسند .\r\n\r\nخصلتى شخص را در روز قيامت فقير مىسازد\r\n99 - جابر بن عبد الله از پيامبر خدا ( ص ) نقل مىكند كه فرمود : مادر سليمان بن داود به سليمان گفت : از خوابيدن زياد در شب بپرهيز كه خوابيدن زياد در شب ، تو را در روز قيامت فقير مىسازد .\r\n\r\nسرشناسان اهل بهشت يك گروه هستند\r\n100 - ابو سعيد خدرى از پيامبر خدا ( ص ) نقل مىكند كه فرمود : حاملان قرآن ، سرشناسان اهل بهشت هستند .\r\n\r\nپيامبر خدا ( ص ) پشت سر هم وضو مىساخت\r\n101 - معاوية بن قرّه از ابن عمر نقل مىكند كه : پيامبر خدا ( ص ) پشت سر هم\r\n","description":"","footnote":"","page_name":" 49 ","page_number":49},
  {"content":"\r\n","description":"","footnote":"","page_name":" 50 ","page_number":50},
  {"content":"\r\nوضو مىگرفت .\r\n\r\nيك خصلت زيباترين زيبايىهاست\r\n102 - ابو الحسن از حسن و او از حسن و او از حسن ( ع ) نقل مىكند كه فرمود :\r\nزيباترين زيبايىها داشتن اخلاق زيباست .\r\nمنظور از ابو الحسن اول محمد بن عبد الرحيم تسترى و منظور از ابو الحسن دوم على بن احمد بصرى و منظور از ابو الحسن سوم على بن محمد واقدى است و منظور از حسن اول حسن بن عرفه و منظور از حسن دوم حسن بصرى و منظور از حسن سوم حضرت حسن بن على بن ابى طالب ( ع ) است .\r\n\r\nپيامبر خدا ( ص ) به خاطر يك خصلت دعاى خود را ترك كرد\r\n103 - معمّر بن سليمان گفت : از انس بن مالك شنيدم كه گفت : پيامبر خدا ( ص ) فرمود : هر پيامبرى دعايى داشت كه با آن دعا مىكرد و چيزى را از خدا مىخواست ، ولى من دعاى خود را براى شفاعت امتم در روز قيامت نگه داشته‌ام .\r\n\r\nبهترين عبادت يك خصلت و بهترين دين ، يك خصلت است\r\n104 - نافع از ابن عمر نقل مىكند كه پيامبر خدا ( ص ) فرمود : بهترين عبادت دانستن ( احكام شرع ) و بهترين دين پرهيزگارى است .\r\n\r\nيك چيز فراوان است ولى عملكننده اندك است\r\n105 - عبد الله بن عمر از پيامبر خدا ( ص ) نقل مىكند كه فرمود : كار نيكو فراوان\r\n","description":"","footnote":"","page_name":" 51 ","page_number":51},
  {"content":"\r\n","description":"","footnote":"","page_name":" 52 ","page_number":52},
  {"content":"\r\nاست ولى عملكننده به آن اندك است .\r\n\r\nيك خصلت نصف دين است\r\n106 - انس از پيامبر خدا ( ص ) نقل مىكند كه فرمود : اخلاق نيكو نصف دين است .\r\n\r\nبهترين چيزى كه به مسلمان داده شده يك خصلت است\r\n107 - اسامة بن شريك مىگويد : به پيامبر خدا ( ص ) گفته شد : بهترين چيزى كه به شخص مسلمان داده شده چيست ؟ فرمود : اخلاق نيكو .\r\n\r\nپيامبر خدا ( ص ) و على بن ابى طالب ( ع ) از يك نور آفريده شده اند\r\n108 - امام رضا ( ع ) از پدران خود از پيامبر خدا ( ص ) نقل مىكند كه فرمود : من و على از يك نور آفريده شده‌ايم .\r\n\r\nسلامت بنده در سلامت عضوى از بدن اوست\r\n109 - نعمان بن بشير مىگويد : از پيامبر خدا ( ص ) شنيدم كه فرمود : در وجود انسان پاره گوشتى است كه اگر صحيح و سالم باشد ساير اعضاى بدن نيز سالم است و اگر مريض باشد ساير اعضاى بدن نيز مريض و فاسد خواهد بود و آن قلب است . ( شرح : منظور از قلب در اينجا روح انسان است كه قلب مركز نگهدارندهء آن است و سلامت روح از انحرافات فكرى و عقيدتى ، سلامت انسان را تضمين مىكند . )\r\n110 - عبد الله بن عمر و ابو هريره نقل مىكنند كه پيامبر خدا ( ص ) فرمود : هنگامى\r\n","description":"","footnote":"","page_name":" 53 ","page_number":53},
  {"content":"\r\n","description":"","footnote":"","page_name":" 54 ","page_number":54},
  {"content":"\r\nكه قلب شخص پاكيزه باشد ، جسد او نيز پاكيزه مىشود و هنگامى كه قلب انسان پليد باشد ، جسد او نيز پليد مىشود .\r\n\r\nشخصى به خاطر يك خصلت وارد بهشت شد\r\n111 - ابو هريره مىگويد : پيامبر خدا ( ص ) فرمود : بنده اى به سبب اينكه يك شاخه خارى از سر راه مسلمانان برداشت ، وارد بهشت شد .\r\n\r\nكسى كه دو خصلت او را شاد كند ، يك خصلت را به كار گيرد\r\n112 - انس بن مالك مىگويد : از پيامبر خدا ( ص ) شنيدم كه فرمود : هر كس كه بخواهد روزى او گسترش پيدا كند و اجلش به تأخير افتد ، پس صلهء رحم كند .\r\n\r\nپيامبر خدا ( ص ) سلام نماز را با يك سلام مىخواند\r\n113 - انس بن مالك مىگويد : پيامبر خدا ( ص ) با يك سلام ، سلام مىداد ( منظور سلام نماز است ) .\r\n","description":"","footnote":"","page_name":" 55 ","page_number":55},
  {"content":"\r\n","description":"","footnote":"","page_name":" 56 ","page_number":56},
  {"content":"\r\n\r\nباب خصلتهاى دوگانه\r\n\r\nشناخت توحيد با دو خصلت\r\n1 - هشام بن سالم گفت : امام صادق ( ع ) فرمود : از پدرم شنيدم و او از پدرش شنيد كه مردى نزد امير المؤمنين ( ع ) از جاى برخاست و به او گفت : يا امير المؤمنين ! پروردگارت را با چه چيزى شناختى ؟\r\nفرمود : با به هم خوردن عزم و اراده و شكسته شدن همّت ، هر گاه كه چيزى را قصد كردم ، خدا ميان من و قصدم حايل شد و من چيزى را اراده كردم ولى قضاى الهى با آن مخالفت نمود ، پس دانستم كه سامان دهندهء كارها كسى غير از من است . آن شخص گفت : چگونه سپاس نعمتهاى خدا را به جاى آوردى ؟ فرمود : به بلايى توجه كردم كه از من دور كرده و ديگرى را به آن مبتلا ساخته است ، پس دانستم كه به من نعمت داده و سپاسگزارى كردم . آن شخص گفت : براى چه ملاقات او را دوست دارى ؟\r\nفرمود : وقتى ديدم كه او دين فرشتگان و پيامبران و انبياى خود را براى من برگزيده ، دانستم كه كسى كه مرا اين گونه گرامى داشته ، مرا فراموش نمىكند ، پس ملاقات او را دوست داشتم .\r\n\r\nسخن پيامبر ( ص ) كه دوست ندارم در دو خصلت كسى شريك من باشد\r\n2 - سكونى از امام صادق ( ع ) و او از پدرانش نقل مىكند كه على ( ع ) گفت : پيامبر خدا ( ص ) فرمود : دو خصلت است كه دوست ندارم كسى در آنها شريك من باشد :\r\nوضوى من كه جزء نماز من است و ديگرى صدقه دادن من كه چون از دست من به دست سائل مىرسد ، در واقع در دست خداى رحمان قرار مىگيرد .\r\n\r\nدو غريب را تحمل كنيد\r\n3 - سكونى از امام صادق ( ع ) و او از پدرانش نقل مىكند كه على ( ع ) از پيامبر خدا ( ص ) نقل مىكند كه فرمود : دو غريب است كه بايد آنها را تحمل كنيد : كلمهء حكمتآميزى از يك نادان ، آن را قبول كنيد و كلمهء نابخردانه اى از حكيم ، آن را ببخشاييد .\r\n\r\nوضو را باطل نمىكند مگر آنچه از دو طرف خارج مىشود\r\n4 - ابو بصير مرادى مىگويد : از امام صادق ( ع ) در بارهء حجامت و قى كردن و هر\r\n","description":"","footnote":"","page_name":" 57 ","page_number":57},
  {"content":"\r\n","description":"","footnote":"","page_name":" 58 ","page_number":58},
  {"content":"\r\nخونى كه جريان دارد پرسيدم ، فرمود : هيچ كدام وضو ندارد ( وضو را باطل نمىكند ) همانا وضو از چيزى است كه از دو طرف تو بيرون شود همان دو طرفى كه به وسيله آنها به تو نعمت داده است .\r\nمصنف كتاب مىگويد : منظور بول و غائط و باد و منى است .\r\n\r\nدو نعمت همواره ناسپاسى مىشوند\r\n5 - اسماعيل بن مسلم از امام صادق ( ع ) و او از پدرانش نقل مىكند كه على ( ع ) از پيامبر خدا ( ص ) نقل مىكند كه فرمود : دو نعمت است كه همواره ناسپاسى مىشوند :\r\nامنيت و تندرستى .\r\n\r\nدو خصلت است كه بسيارى از مردم با آنها آزمايش مىشوند\r\n6 - سكونى از امام صادق ( ع ) و او از پدرانش نقل مىكند كه على ( ع ) از پيامبر خدا ( ص ) نقل مىكند كه فرمود : دو خصلت است كه بسيارى از مردم با آنها آزمايش مىشوند : تندرستى و فراغت .\r\n7 - ابن عباس از پيامبر خدا ( ص ) نقل مىكند كه فرمود : دو نعمت است كه بسيارى از مردم با آنها آزمايش مىشوند : فراغت و تندرستى .\r\n\r\nخداوند با چيزى بهتر از سكوت و پياده رفتن به سوى خانهء او پرستش نشده است\r\n8 - ابو الربيع شامى از امام صادق ( ع ) نقل مىكند كه فرمود : خداوند با چيزى بهتر از سكوت و پياده رفتن به سوى خانهء او پرستش نشده است . ( منظور از خانهء خدا كعبه است ) .\r\n\r\nدو كس امر به معروف مىشوند\r\n9 - يحيى الطويل از امام صادق ( ع ) نقل مىكند كه فرمود : همانا ( دو كس ) امر به\r\n","description":"","footnote":"","page_name":" 59 ","page_number":59},
  {"content":"\r\n","description":"","footnote":"","page_name":" 60 ","page_number":60},
  {"content":"\r\nمعروف و نهى از منكر مىشوند : يكى مؤمن كه پند مىگيرد و ديگرى جاهل كه مىآموزد ، ولى صاحب تازيانه و شمشير ، هرگز !\r\n\r\nكفر دو بال دارد\r\n10 - محمد بن اسحاق از پدرش و او از امام صادق ( ع ) نقل مىكند كه فرمود : براى كفر دو بال است : بنى اميّه و خاندان مهلَّب . ( اين خاندان كارگزاران بنى اميه بودند ) .\r\n\r\nخداوند اهل زمين را به دو قسم تقسيم كرده\r\n11 - ابراهيم بن يحيى از امام صادق ( ع ) و او از پدرانش نقل مىكند كه پيامبر خدا ( ص ) فرمود : خداوند اهل زمين را به دو قسم تقسيم كرده و مرا در اين ميان بهترين آنها قرار داده است ، آنگاه نصف ديگر را به سه قسم تقسيم كرده و من بهترين آن سه قسم هستم ، سپس از مردم ، عرب را انتخاب كرد آنگاه از عرب ، قريش را برگزيد ، آنگاه از قريش ، بنى هاشم را اختيار كرد ، آنگاه از بنى هاشم فرزندان عبد المطلب را انتخاب كرد ، آنگاه از فرزندان عبد المطلب مرا برگزيد .\r\n\r\nدو گروه از اين امت هر گاه اصلاح شوند تمام امت اصلاح مىشود ، و اگر فاسد شوند تمام امت فاسد مىشود\r\n12 - سكونى مىگويد : امام صادق ( ع ) از پدرش نقل مىكند كه پيامبر خدا ( ص ) فرمود : دو گروه از امت من هستند كه هر گاه اصلاح شوند ، امت من اصلاح مىشوند و هر گاه فاسد شوند ، امت من فاسد مىشوند . گفته شده آن گروه كدامند يا رسول الله ؟\r\nفرمود : فقيهان و حاكمان .\r\n\r\nدر بارهء دو گروه ناتوان از خدا بترسيد\r\n13 - سماعه از امام صادق ( ع ) نقل مىكند كه فرمود : در بارهء دو گروه ناتوان از خدا بترسيد . منظور از آنها يتيمان و زنان هستند .\r\n","description":"","footnote":"","page_name":" 61 ","page_number":61},
  {"content":"\r\n","description":"","footnote":"","page_name":" 62 ","page_number":62},
  {"content":"\r\n\r\nپاداش كسى كه دو دختر يا دو خواهر يا دو عمّه يا دو خاله را تكفّل كند\r\n14 - زكرياى مؤمن مرفوعا از امام صادق ( ع ) نقل مىكند كه فرمود : هر كس دو دختر يا دو خواهر يا دو عمّه يا دو خاله را كفالت كند آنها او را از آتش ( جهنم ) حفظ مىكنند .\r\n\r\nدو كس بوى بهشت را نمىشنوند\r\n15 - جابر از امام باقر ( ع ) نقل مىكند كه پيامبر خدا ( ص ) فرمود : بوى بهشت از فاصلهء پانصد سال ، شنيده مىشود ولى عاقّ والدين و ديّوث آن را نمىشنود . گفته شد :\r\nيا رسول الله ديّوث كيست ؟ آن حضرت فرمود : كسى كه زنش زنا مىكند و او از آن خبر دارد .\r\n\r\nآنچه در بارهء شخص دورو وارد شده است\r\n16 - على ( ع ) از پيامبر خدا ( ص ) نقل مىكند كه فرمود : در روز قيامت شخص دورو در حالى مىآيد كه زبان او از پشت سر و زبان ديگرى از جلو درآمده و اين دو زبان ، آتش را بر او مسلط مىكنند تا جسمش بسوزد ، آنگاه گفته مىشود : اين است كسى كه در دنيا دورو و دوزبان بود ، در روز قيامت با اين حالت شناخته مىشود .\r\n17 - ابو هريره از پيامبر خدا ( ص ) نقل مىكند كه فرمود : از بدترين مردم در روز قيامت كسى است كه دورو باشد .\r\n18 - عمار از پيامبر خدا ( ص ) نقل مىكند كه فرمود : كسى كه در دنيا دورو باشد در قيامت دو زبان از آتش خواهد داشت .\r\n","description":"","footnote":"","page_name":" 63 ","page_number":63},
  {"content":"\r\n","description":"","footnote":"","page_name":" 64 ","page_number":64},
  {"content":"\r\n19 - ابن ابى يعفور مىگويد : از امام صادق ( ع ) شنيدم كه فرمود : هر كس كه با مؤمنان با يك رو ملاقات كند و در غياب آنها روى ديگرى نشان دهد ، در روز قيامت در حالى مىآيد كه دو زبان از آتش دارد .\r\n20 - زهرى از امام باقر ( ع ) نقل مىكند كه فرمود : چه بد بنده اى است بنده اى كه دو صورت و دو زبان داشته باشد ، در حضور برادر دينىاش او را ستايش كند و در غياب او ، او را بخورد ، اگر به او چيزى عطا شد حسد كند و اگر گرفتار گرديد خوارش سازد .\r\n\r\nمردم دو گروهند ، يكى راحت مىكند و ديگرى راحت مىشود\r\n21 - جابر از امام باقر ( ع ) نقل مىكند كه پيامبر خدا ( ص ) فرمود : مردم دو گروهند :\r\nيكى راحت مىكند و ديگرى راحت مىشود ، آنكه راحت مىشود مؤمن است كه چون مىميرد ، از دنيا و گرفتارى آن راحت مىشود ، و آنكه راحت مىكند كافر است كه چون مىميرد ، درختان و حيوانات و بسيارى از مردم را راحت مىكند ( منظور اين است كه كافر به خاطر دورى از خدا ، وصلهء ناجورى در جهان است و موجودات عالم از او بيزارند . )\r\n\r\nمردم دو گروهند : دانشمند و دانش طلب\r\n22 - محمد بن ابى عمير گفت : امام صادق ( ع ) فرمود : مردم دو گروه هستند :\r\nدانشمند و دانش طلب و مردم ديگر فرومايه‌اند و فرومايگان در آتش هستند .\r\n\r\nدو خصلت است كه يكى گناهان را از ياد مىبرد و ديگرى قساوت قلب مىآورد\r\n23 - اسماعيل بن ابى زياد مىگويد : امام صادق ( ع ) از پدرش نقل مىكند كه فرمود :\r\nخداوند به موسى ( ع ) وحى كرد كه به خاطر افزونى مال خرسند مباش و در هيچ حالتى ياد مرا فراموش مكن ، زيرا كه افزونى مال گناهان را از ياد مىبرد و فراموش كردن من قلب را با قساوت مىكند .\r\n","description":"","footnote":"","page_name":" 65 ","page_number":65},
  {"content":"\r\n","description":"","footnote":"","page_name":" 66 ","page_number":66},
  {"content":"\r\n\r\nدو خصلت است كه امان از جذام هستند\r\n24 - حفص از امام صادق ( ع ) نقل مىكند كه فرمود : گرفتن ناخنها و گرفتن شارب از اين جمعه به آن جمعه ، امان از جذام است .\r\n\r\nتوجه كردن به دو چيز بزرگ\r\n25 - امام صادق ( ع ) از پدرش نقل مىكند كه فرمود : ابو ذر از ترس خدا گريه كرد تا اينكه چشمش ناراحت شد ، به او گفتند : اى ابو ذر ! بهتر است كه از خدا بخواهى چشمت را شفا دهد ، گفت : من به آن توجهى ندارم و آن بزرگترين غم من نيست ، گفتند : چه كسى تو را به آن بىتوجه كرده ؟ گفت : دو چيز بزرگ : بهشت و آتش .\r\n\r\nدنيا دو كلمه و دو درهم است\r\n26 - اسماعيل بن ابى زياد گفت : امام صادق ( ع ) از پدرش نقل مىكند كه فرمود :\r\nابو ذر نزد كعبه به پا خاست و گفت : من جندب بن سكن هستم ، مردم دور او را گرفتند ، پس گفت : اگر كسى از شما عزم سفر كند ، توشه اى كه به درد آن مىخورد برمىدارد ، سفر روز قيامت ، ( در پيش است ) آيا توشه اى كه در آن به درد شما مىخورد نمىخواهيد ؟ مردى به پا خاست و گفت : ما را راهنمايى كن ، گفت : براى قيامت روز گرمى را روزه بدار و براى كارهاى بزرگ حجّ به جا آور و براى وحشت قبر در تاريكى شب ، دو ركعت نماز بخوان . سخن نيكويى كه مىگويى و از سخن بدى كه از آن ساكت مىشوى يا صدقه اى كه به فقير مىدهى ، شايد اينها تو را اى بيچاره از روزى سخت نجات دهد . دنيا را دو درهم قرار بده ، درهمى كه آن را به خانواده ات خرج مىكنى و درهمى كه به آخرت خود پيش فرستى ، درهم سوم زيان مىرساند و سودى ندارد ، پس آن را مخواه . دنيا را دو كلمه قرار بده ، كلمه اى در طلب حلال و كلمه اى براى آخرت ، كلمهء سوم زيان مىرساند و سودى ندارد ، پس آن را مخواه ، سپس گفت :\r\nغم روزى كه به آن نرسيده‌ام مرا مىكشد !\r\n\r\nشخص فقيه نمىشود مگر اينكه دو خصلت در او باشد\r\n27 - موسى بن اكيل مىگويد : از امام صادق ( ع ) شنيدم كه فرمود : شخص فقيه نمىشود مگر اينكه باكى نداشته باشد كه كدام لباس خود را پوشيده و با چه چيز جلو\r\n","description":"","footnote":"","page_name":" 67 ","page_number":67},
  {"content":"\r\n","description":"","footnote":"","page_name":" 68 ","page_number":68},
  {"content":"\r\nگرسنگى خود را گرفته است .\r\n\r\nخيرى در دنيا نيست مگر براى دو كس\r\n29 - حفص بن غياث از امام صادق ( ع ) نقل مىكند كه فرمود : خيرى در دنيا نيست مگر براى دو كس : كسى كه هر روز بر احسان كردن خود مىافزايد و كسى كه گناه خود را با توبه كردن جبران مىكند ، او كى مىتواند توبه كند ؟ به خدا سوگند كه اگر سجده كند به گونه اى كه گردنش قطع شود ، خدا توبهء او را نمىپذيرد مگر با ولايت ما خاندان .\r\n\r\nدانش دو دانش است\r\n30 - سليم بن قيس هلالى مىگويد : از على ( ع ) شنيدم كه به أبو الطفيل عامر بن واثله كنانى فرمود : اى ابو الطفيل ! علم دو علم است : علمى كه مردم چاره اى ندارند جز اينكه در آن بينديشند و آن علم اسلام است و علمى كه جاى انديشيدن نيست و آن قدرت خداوند است .\r\n\r\nدو خصلت عجيب است : خوردن روزى خدا و ادعاى پروردگارى براى غير خدا\r\n31 - ابراهيم بن ابى زياد از امام صادق ( ع ) نقل مىكند كه فرمود : خداوند فرشته اى را بر روى زمين نازل كرد و او روزگارى طولانى در زمين ماند سپس به آسمان بالا رفت ، به او گفته شد : چه چيزى ديدى ؟ گفت : شگفتىهاى بسيارى ديدم و از همه\r\n","description":"","footnote":"","page_name":" 69 ","page_number":69},
  {"content":"\r\n","description":"","footnote":"","page_name":" 70 ","page_number":70},
  {"content":"\r\nشگفتآورتر اين بود كه مردى را ديدم كه غرق در نعمتهاى تو بود ، روزى تو را مىخورد ولى ادعاى خدايى داشت ، از جسارت او بر تو و حلم تو بر او تعجب كردم .\r\nخداوند فرمود : از حلم من تعجب كردى ؟ گفت : آرى پروردگارا ، فرمود : من به او چهار صد سال مهلت دادم ، رگى از وى آسيب نديد و از دنيا چيزى را نخواست مگر اينكه به آن رسيد و خوراك و آشاميدنى او تغيير نيافت .\r\n\r\nامر به معروف و نهى از منكر ، دو آفريدهء خداوند هستند\r\n32 - يعقوب بن يزيد با سند خود نقل مىكند كه امام باقر ( ع ) فرمود : امر به معروف و نهى از منكر دو آفريده از مخلوقات خداوند هستند ، پس هر كس به آنها كمك كند خداوند او را عزيز مىدارد و هر كس آنها را خوار سازد ، خداوند او را خوار مىكند .\r\n\r\nبيشترين عبادت ابو ذر دو چيز بود\r\n33 - يونس بن عبد الرحمن از كسى نقل مىكند كه امام صادق ( ع ) فرمود : بيشترين عبادت ابو ذر كه خدا رحمتش كند ، دو چيز بود : انديشيدن و عبرت گرفتن .\r\n\r\nزنى كه دو بار شوهر كرده ، در بهشت با كدام يك خواهد بود ؟\r\n34 - ام سلمه به پيامبر خدا ( ص ) گفت : پدر و مادرم فداى تو باد ، زنى كه دو بار شوهر كرده و آنها از دنيا رفته‌اند و به بهشت داخل شده‌اند ، اين زن با كدام يك از آنها خواهد بود ؟ فرمود : اى ام سلمه : هر كدام كه اخلاق نيكويى داشته باشد و با خانوادهء خود رفتار نيكويى داشته باشد . اى ام سلمه ! كسى كه اخلاق نيكو داشته باشد خير دنيا و آخرت را برده است .\r\n\r\nدو دشمن كه در بارهء پروردگارشان با هم دشمنى كردند\r\n35 - نصر بن مالك مىگويد : به امام حسين ( ع ) عرض كردم : يا ابا عبد الله ، راجع به\r\n","description":"","footnote":"","page_name":" 71 ","page_number":71},
  {"content":"\r\n","description":"","footnote":"","page_name":" 72 ","page_number":72},
  {"content":"\r\nاين سخن خداوند به من توضيح بده كه فرمود : « اينان دو دشمن هستند كه در بارهء پروردگارشان با هم دشمنى كردند . فرمود : ما و بنى اميّه كه در بارهء خدا با هم دشمنى كرديم ، ما گفتيم : خداوند راست مىگويد ، آنها گفتند : خداوند دروغ مىگويد ، ما و آنها در قيامت دو طرف مخاصمه هستيم .\r\n\r\nبخششكننده ، دو قسم است\r\n36 - احمد بن سليمان مىگويد : كسى از امام موسى بن جعفر ( ع ) كه در حال طواف بود ، پرسيد : به من از بخششكننده ( جواد ) خبر بده ، فرمود : سخن تو دو وجه دارد ، اگر از مخلوق مىپرسى ، جواد كسى است كه آنچه را كه خدا واجب كرده ادا مىكند و بخيل كسى است كه به آنچه خدا واجب كرد ، بخل مىورزد ، و اگر نظر تو آفريدگار است ، پس او اگر بدهد جواد است و اگر ندهد باز جواد است . چون او اگر به بنده اى عطا كند چيزى را كه از آن او نيست به او مىدهد و اگر ندهد ، چيزى را نداده كه از آن او نيست .\r\n\r\nدينار و درهم هلاككننده هستند\r\n38 - فرمود : طلا و نقره دو سنگ مسخ شده هستند ، پس هر كس آنها را دوست بدارد با آنها خواهد بود . ( طلا و نقره آتشگيرهء جهنم خواهند بود و دوستدار آنها هم در آتش خواهند بود ) مصنف اين كتاب مىگويد : منظور اين است كه : هر كس آنها را به گونه اى دوست بدارد كه حق خدا را از آنان نپردازد .\r\n\r\nپناه بردن به خدا از دو چيز\r\n39 - ابو سعيد خدرى از پيامبر خدا ( ص ) نقل مىكند كه فرمود : به خدا پناه مىبرم\r\n","description":"","footnote":"","page_name":" 73 ","page_number":73},
  {"content":"\r\n","description":"","footnote":"","page_name":" 74 ","page_number":74},
  {"content":"\r\nاز كفر و بدهكارى ، گفته شد : يا رسول الله ! آيا بدهكارى با كفر هم طراز است ؟\r\nحضرت فرمود : آرى .\r\n\r\nدر شيعه دو خصلت وجود دارد\r\n40 - ابو حمزه از امام سجّاد ( ع ) نقل مىكند كه فرمود : دوست داشتم براى دو خصلتى كه در شيعيان ما وجود دارد ، دستم را بدهم ، سبكسرى و كم بودن راز نگاهدارى .\r\n\r\nروزه دار دو شادى دارد\r\n41 - حسين بن سعيد در يك حديث مرفوع نقل مىكند كه امام صادق ( ع ) فرمود :\r\nروزه دار دو شادى دارد : يكى شادى موقع افطار ، و ديگر شادى موقع ملاقات پروردگار .\r\n42 - ابن عباس از پيامبر خدا نقل مىكند كه فرمود : خداوند مىفرمايد : هر كارى كه فرزند آدم انجام دهد براى خود اوست ، جز روزه گرفتن كه براى من است و من خود پاداش آن هستم . روزه سپر بندهء مؤمن در روز قيامت است ، همان گونه كه يكى از شما در دنيا سلاح خود را نگاه مىدارد . و بوى دهان روزه دار نزد خداوند ، پاكيزه تر از بوى مشك است و روزه دار دو بار شاد مىشود : هنگامى كه افطار مىكند و مىخورد و مىآشامد و هنگامى كه با من ملاقات مىكند و من او را وارد بهشت مىكنم .\r\n\r\nآنچه در بارهء دو بازرگان وارد شده ، هنگامى كه راست بگويند و نيكى كنند و هنگامى كه دروغ بگويند و خيانت كنند\r\n43 - حسين بن زيد بن على از پدرانش نقل مىكند كه على ( ع ) از پيامبر خدا ( ص ) نقل مىكند كه فرمود : هنگامى كه دو تاجر راست بگويند و نيكى كنند ، به آنها بركت داده مىشود و چون دروغ بگويند و خيانت كنند ، به آنها بركت داده نمىشود و آنان مادامى كه از هم جدا نشده‌اند ، اختيار فسخ دارند و هر گاه اختلاف كنند ، سخن ، سخن صاحب كالاست يا متاركه كنند .\r\n\r\nدو چيز بامدادان و شامگاهان سود مىدهند\r\n44 - امير المؤمنين ( ع ) از پيامبر خدا ( ص ) نقل مىكند كه فرمود : بر شما باد گوسفند\r\n","description":"","footnote":"","page_name":" 75 ","page_number":75},
  {"content":"\r\n","description":"","footnote":"","page_name":" 76 ","page_number":76},
  {"content":"\r\nو زراعت كه اين دو بامدادان و شامگاهان سود مىدهند . گفته شد : يا رسول الله ! پس شتران كجايند ؟ فرمود : آنها اطراف شيطانند و سود آنها از جانب چپ مىآيد . گفته شد : يا رسول الله اگر مردم اين را بشنوند شتران را رها مىكنند . فرمود : آن بدبختان فاجر شترها را از بين نمىبرند . ( منظور از اينكه سود شتران از جانب چپ است ، اين است كه شتران را از جانب چپ مىدوشند و به آنها از جانب چپ سوار مىشوند ) .\r\n\r\nدو خريد و فروش بد است\r\n45 - محمد بن سنان از امام باقر ( ع ) نقل مىكند كه آن حضرت از دو نوع خريد و فروش بدش مىآمد : يكى بينداز و بگير و ديگرى خريدن چيزى كه آن را نديدى .\r\n( منظور از معامله بينداز و بگير اين است كه پول را بگذارى و جنس را بردارى ، بدون اينكه با فروشنده صحبتى كرده باشى و قرارى بگذارى ) .\r\n\r\nدر كالاى خوب دو دعا و در كالاى بد دو دعاست\r\n46 - مروك بن عبيد از كسى نقل مىكند كه امام صادق ( ع ) فرمود : در كالاى خوب دو دعاست و در كالاى بد نيز دو دعا وجود دارد : به صاحب كالاى خوب گفته مىشود : خداوند به تو و به كسى كه اين جنس را به تو فروخته بركت بدهد و به صاحب كالاى بد گفته مىشود : خداوند به تو و به كسى كه اين را به تو فروخته بركت ندهد .\r\n\r\nكسى كه خدا را در نظر بگيرد ، دو خصلت به او داده مىشود\r\n47 - معاوية بن وهب مىگويد : از امام صادق ( ع ) شنيدم كه مىفرمود : هيچ بندهء مسلمانى در نفس خود خدا را در نظر نگرفت ، به گونه اى كه حق ( ديگران ) را از خود بپردازد و حق خود را بگيرد ، مگر اينكه به او دو خصلت داده مىشود : روزى از جانب خدا كه به آن قانع شود و خوشنودى از سوى خدا كه او را نجات مىدهد .\r\n\r\nكسى كه در او دو خصلت باشد او حقيقتا مؤمن است\r\n48 - جعفر بن ابراهيم جعفرى گفت : امام صادق ( ع ) از پدرش نقل مىكند كه پيامبر\r\n","description":"","footnote":"","page_name":" 77 ","page_number":77},
  {"content":"\r\n","description":"","footnote":"","page_name":" 78 ","page_number":78},
  {"content":"\r\nخدا ( ص ) فرمود : كسى كه فقيرى را دستگيرى كند و از جانب خود با مردم با انصاف رفتار كند ، او حقيقتا مؤمن است .\r\n\r\nدو خصلت است كه اگر در كسى باشد با او باش ، و گر نه از او دور شو\r\n50 - مفضل بن عمرو از امام صادق ( ع ) نقل مىكند كه فرمود : دو خصلت است كه اگر در كسى باشد با او باش ، و گر نه از او دورى كن ، دورى كن ، گفته شد : آن دو خصلت كدامند ؟ فرمود : خواندن نماز در وقت آن و مداومت بر آن و همدردى با ديگران .\r\n\r\nدو كار است كه هر كدام زودتر واقع شود ، زن طلاق داده شدهء مسترابه از شوهر جدا مىشود\r\n51 - زراره از امام باقر ( ع ) نقل مىكند كه فرمود : دو چيز است كه هر كدام از آنها زودتر واقع شود ، به وسيلهء آن زن طلاق داده شده مسترابه كه حيض نمىبيند ولى در سن حيض ديدن است ، از شوهرش جدا مىشود : يكى هنگامى كه سه ماه پاكى بگذرد و او در آن خون نبيند ، و ديگرى هنگامى كه سه تا حيض ببيند به طورى كه ميان دو حيض سه ماه فاصله نباشد ، در اين صورت با حيض جدا مىشود .\r\n\r\nنزديكى به خداوند با دو خصلت\r\n52 - عمر بن زيد از امام صادق ( ع ) نقل مىكند كه فرمود : احسان كردن غير از زكات است ، پس به خدا تقرّب بجوييد با نيكى كردن و صله رحم .\r\n\r\nدو خصلت فقر را مىزدايد و بر عمر مىافزايد و از صاحب خود هفتاد نوع مرگ بد را دور مىكند\r\n53 - اسحاق بن غالب از كسى كه به او حديث كرده نقل مىكند كه امام باقر ( ع ) فرمود : نيكى و صدقه ، فقر را مىزدايد و بر عمر مىافزايد و هفتاد نوع مرگ بد را دور مىكند .\r\n","description":"","footnote":"","page_name":" 79 ","page_number":79},
  {"content":"\r\n","description":"","footnote":"","page_name":" 80 ","page_number":80},
  {"content":"\r\n\r\nسنّت دو سنّت است\r\n54 - امير المؤمنين ( ع ) فرمود : سنّت دو سنّت است : سنّتى در واجب ، كه پيروى از آن باعث هدايت و ترك آن باعث ضلالت مىشود و سنّتى در غير واجب ، كه پيروى از آن فضيلت است و ترك آن گناه نيست . ( سنّت يعنى روشها و كارهايى كه از پيامبر به يادگار مانده كه گاهى در واجبات است كه بايد رعايت شود و گاهى در مستحبات است كه رعايت آن بهتر است ، ولى واجب نيست . )\r\n\r\nاحسان كردن شايسته نيست مگر نزد صاحب دو خصلت\r\n55 - سيف بن عميره از امام صادق ( ع ) نقل مىكند كه فرمود : احسان كردن شايسته نيست مگر نزد صاحب شرف و يا صاحب دين .\r\n\r\nبرادران دو گروهند\r\n56 - جابر از امام صادق ( ع ) نقل مىكند كه مردى در بصره نزد امير المؤمنين ( ع ) به پا خاست و گفت : يا امير المؤمنين ما را از برادران خبر بده . فرمود : برادران دو قسم هستند : برادران مورد اطمينان و برادران خنده رو ، اما برادران مورد اطمينان ، آنان به منزله دست و بال و خانواده و مال هستند ، پس اگر از برادر خود اطمينان دارى ، مال و جانت را در راه او بذل كن و هر كس با او دوست باشد دوستش بدار و هر كس با او دشمن باشد دشمنش بگير و سرّ و عيب او را بپوشان و نيكىهاى او را آشكار كن ، ولى بدان اى پرسنده ، كه آنان از گوهر سرخ كميابترند . و اما برادران خنده رو ، پس لذت دوستى با آنها را داشته باش و آن را از آنان قطع مكن و بيش از اين از باطن آنان جويا مباش و هر چه آنان با تو خنده رويى و شيرين زبانى كنند تو هم با آنان چنين كن .\r\n\r\nمردم دو نوع هستند\r\n57 - ابو حمزهء ثمالى از امام باقر ( ع ) نقل مىكند كه فرمود : مردم دو نوع هستند :\r\nمؤمن و جاهل ، پس مؤمن را اذيت مكن و جاهل را در جهالتش همراهى مكن كه مانند او خواهى شد .\r\n","description":"","footnote":"","page_name":" 81 ","page_number":81},
  {"content":"\r\n","description":"","footnote":"","page_name":" 82 ","page_number":82},
  {"content":"\r\n\r\nدو اميرند كه در واقع امير نيستند\r\n58 - احمد بن محمد با سند خود از امام صادق ( ع ) نقل مىكند كه پيامبر خدا ( ص ) فرمود : دو اميرند كه در واقع امير ( صاحب اختيار ) نيستند : كسى كه جنازه اى را تشييع مىكند نبايد برگردد ، تا اينكه جنازه دفن شود و يا به او اجازه داده شود ، و كسى كه حج انجام مىدهد ، نبايد كوچ كند تا وقتى كه مناسك را به پايان برساند .\r\n\r\nدو چيز است كه مردم نمازشان را با آن تباه مىكنند\r\n59 - ميسره از امام باقر ( ع ) نقل مىكند كه فرمود : دو چيز است كه مردم نمازشان را با آن تباه مىكنند : يكى اينكه شخص ( خطاب به خدا ) بگويد : نام تو مبارك است و بخت تو بلند است ، اين جمله اى است كه اجنّه آن را از روى نادانى مىگفتند و خدا آن را ( در قرآن ) از زبان آنها نقل كرده است . و ديگرى اينكه شخص بگويد : سلام بر ما و بر بندگان صالح خدا ( اين جمله يعنى السلام علينا و على عباد الله الصالحين ، باعث خارج شدن از نماز مىشود و گفتن آن در وسط نماز يا در تشهّد به گونه اى كه برخى از اهل سنّت مىگويند نماز را باطل مىكند ) .\r\n\r\nهيچ گامى نزد خدا دوست داشتنىتر از دو گام و هيچ جرعه اى نزد خدا دوست داشتنىتر از دو جرعه و هيچ قطره اى نزد خدا دوست داشتنىتر از دو قطره نيست\r\n60 - ابو حمزهء ثمالى مىگويد : از امام سجّاد ( ع ) شنيدم كه فرمود : هيچ گامى نزد خداوند دوست داشتنىتر از دو گام نيست : گامى كه مؤمن در صف جهاد در راه خدا برمىدارد و گامى كه به سوى خويشاوندى برداشته شود كه قطع رحم كرده است . و هيچ جرعه اى نزد خداوند دوستداشتنىتر از دو جرعه نيست : جرعهء خشمى كه مؤمن آن را با بردبارى برگرداند و جرعهء معصيتى كه مؤمن آن را با شكيبايى برگرداند .\r\nو هيچ قطره اى نزد خداوند دوست داشتنىتر از دو قطره نيست : قطرهء خونى كه در راه خدا ريخته شود و قطرهء اشكى كه در تاريكى شب ريخته شود و بنده با آن جز خدا را نخواهد .\r\n\r\nدو خصلت است كه شيطان آنها را به نوح گفت\r\n61 - علاء بن سيابه از امام صادق ( ع ) نقل مىكند كه فرمود : چون نوح از كشتى فرود آمد ، شيطان نزد او آمد و گفت : در روى زمين كسى كه منّت او بر من بيشتر از تو\r\n","description":"","footnote":"","page_name":" 83 ","page_number":83},
  {"content":"\r\n","description":"","footnote":"","page_name":" 84 ","page_number":84},
  {"content":"\r\nباشد نيست ، از خدا خواستى كه اين فاسقان را هلاك كند و مرا از آنان راحت كردى .\r\nآيا دو خصلت را به تو ياد ندهم ؟ از حسد كردن بپرهيز كه آن همان چيزى است كه بر من كرد آنچه را كه كرد . و از حرص بپرهيز كه آن همان چيزى است كه بر آدم كرد آنچه را كه كرد .\r\n\r\nدو خصلت براى مردم از هر چيزى ترسناكتر است\r\n62 - جابر بن عبد الله از پيامبر خدا ( ص ) نقل مىكند كه فرمود : ترسناكترين چيزى كه از آن بر امتم بيمناكم ، هواى نفس و آرزوى دراز است ، اما هواى نفس ، همانا از حق باز مىدارد و اما آرزوى دراز ، پس آخرت را از ياد مىبرد . و اينك دنيا در حال پشت كردن است و آخرت در حال روى آوردن است و هر كدام از آنها فرزندانى دارند ، پس اگر توانستيد از فرزندان آخرت باشيد و از فرزندان دنيا نباشيد ، پس چنين كنيد ، چون شما امروز در مرحلهء عمل هستيد و بازخواستى نيست و فردا در مرحلهء بازخواست خواهيد بود و عملى نيست .\r\n63 - سليم بن قيس از امير المؤمنين ( ع ) و او از پيامبر خدا ( ص ) نقل مىكند كه فرمود : عالمان دو دسته‌اند : عالمى كه به علمش پايبند است ، او نجات پيدا مىكند و عالمى كه علمش را رها مىسازد ، او هلاك مىگردد . همانا اهل آتش از بوى بد عالمى كه علمش را ترك كند اذيت مىشوند و از اهل آتش كسى كه از همه بيشتر پشيمان مىشود و حسرت مىخورد ، كسى است كه بنده اى را به سوى خدا بخواند و او اجابت كند و بپذيرد و خدا را اطاعت كند و خدا او را به بهشت وارد كند ولى آن كس را كه او را دعوت كرده به سبب ترك علم و پيروى از هواى نفس وارد آتش سازد . سپس امير المؤمنين ( ع ) فرمود : آگاه باشيد ، ترسناكترين چيزى كه از آنها بر شما مىترسم ، دو خصلت است : پيروى هواى نفس و آرزوى دراز ، امّا پيروى هواى نفس ، از حق باز مىدارد و امّا آرزوى دراز ، آخرت را از ياد مىبرد .\r\n64 - جابر بن عبد الله از پيامبر خدا ( ص ) نقل مىكند كه فرمود : ترسناكترين چيزى كه از آن بر امتم بيمناكم ، هواى نفس و آرزوى دراز است ، اما هواى نفس ، همانا از حق باز مىدارد و اما آرزوى دراز ، پس آخرت را از ياد مىبرد . و اينك دنيا در حال\r\n","description":"","footnote":"","page_name":" 85 ","page_number":85},
  {"content":"\r\n","description":"","footnote":"","page_name":" 86 ","page_number":86},
  {"content":"\r\nپشت كردن است و آخرت در حال روى آوردن است و هر كدام از آنها فرزندانى دارند ، پس اگر توانستيد از فرزندان آخرت باشيد و از فرزندان دنيا نباشيد ، پس چنين كنيد ، چون شما امروز در مرحلهء عمل هستيد و بازخواستى نيست و فردا در مرحلهء بازخواست خواهيد بود و عملى نيست .\r\n\r\nاز دو خصلت نهى شده است\r\n65 - مفضّل بن مزيد از امام صادق ( ع ) نقل مىكند كه فرمود : تو را از دو خصلت نهى مىكنم كه در آنها هلاك مردان است : از اينكه با يك كار باطل در برابر خدا اظهار دين كنى و به مردم چيزى را كه نمىدانى فتوا بدهى .\r\n66 - عبد الرحمن بن حجاج مىگويد : امام صادق ( ع ) به من فرمود : بپرهيز از دو خصلت كه هر كس هلاك شد به سبب آنها هلاك شد : بپرهيز از اينكه مردم را با رأى خود فتوا بدهى و يا با چيزى كه نمىدانى اظهار دين كنى . ( منظور اين است كه چيزى را كه از دين نيست وارد دين كند و در دين بدعت بگذارد ) .\r\n\r\nدو نوع آب ، نوح را به هنگامى كه آنها را خواند ، اجابت نكردند\r\n67 - عبد الله بن سنان از امام صادق ( ع ) نقل مىكند كه فرمود : وقتى نوح در ايام طوفان آبهاى زمين را خواند ، همه اجابت كردند مگر آب تلخ و آب گوگرد .\r\n\r\nايمان قول است و عمل\r\n68 - محمد بن عبد الله بن طاهر مىگويد : نزد پدرم بودم و ابو صلت هروى و اسحاق بن راهويه و حمد بن محمد بن حنبل پيش او بودند ، پدرم گفت : هر يك از شما حديثى را نقل كند . ابو صلت هروى گفت : على بن موسى الرضا ( ع ) - كه به خدا سوگند همان گونه كه ناميده شده اهل رضا بود - به من نقل كرد ، از پدرش موسى بن جعفر و او از پدرش جعفر بن محمد و او از پدرش محمد بن على و او از پدرش على بن الحسين و او از پدرش حسين بن على و او از پدرش على ( ع ) كه گفت :\r\nپيامبر خدا ( ص ) فرمود : ايمان قول است و عمل . چون از آنجا بيرون آمديم ، احمد بن حنبل گفت : اين چه سلسله سندى است ؟ پدرم به او گفت : اين داروى ديوانگان است ، چون ديوانه با آن درمان شود ، خوب مىشود .\r\n","description":"","footnote":"","page_name":" 87 ","page_number":87},
  {"content":"\r\n","description":"","footnote":"","page_name":" 88 ","page_number":88},
  {"content":"\r\n\r\nدو گرسنه سير نمىشوند\r\n69 - محمد بن خالد برقى در يك حديث مرفوع نقل مىكند كه امام صادق ( ع ) فرمود : دو گرسنه سير نمىشوند گرسنهء علم و گرسنهء مال .\r\n\r\nدو خصلت از حقيقت ايمان است\r\n70 - زراره از امام صادق ( ع ) نقل مىكند كه فرمود : همانا از حقيقت ايمان اين است كه حق را اگر چه به ضرر تو باشد بر باطل اگر چه به سود تو باشد مقدم بدارى و گفتارت از علمت پيشى نگيرد .\r\n\r\nمروّت دو نوع است\r\n71 - حماد بن عيسى از امام صادق ( ع ) نقل مىكند كه فرمود : امير المؤمنين ( ع ) در وصيتى به پسرش محمد بن حنفيه فرمود : بدان كه مروّت و جوانمردى شخص مسلمان دو گونه است : مروّت در وطن و مروّت در سفر . اما مروّت در وطن خواندن قرآن و همنشينى با علما و انديشيدن در فقه و محافظت بر نماز جماعت است و اما مروّت در سفر بذل توشهء راه و كمتر اختلاف كردن با رفيقت و بسيار ياد خدا كردن در هر بلندى و پستى و فرود و برخاستن و نشستن .\r\n\r\nدو خصلت از جفاست\r\n72 - سكونى از امام صادق ( ع ) و او از پدرانش نقل مىكند كه پيامبر خدا ( ص ) فرمود : بدون علَّت ايستاده بول كردن از جفاست و استنجا به دست راست از جفاست .\r\n\r\nدو خصلت روزى جلب مىكند\r\n73 - محمد بن مروان از امام صادق ( ع ) نقل مىكند كه فرمود : شستن ظرفها و\r\n","description":"","footnote":"","page_name":" 89 ","page_number":89},
  {"content":"\r\n","description":"","footnote":"","page_name":" 90 ","page_number":90},
  {"content":"\r\nجاروب كردن جلوى خانه ، روزى را جلب مىكند .\r\n\r\nميان دو شيوهء ناپسند ، دادن خرج خانواده واجب است\r\n74 - عياشى مىگويد : از امام رضا ( ع ) راجع به دادن خرج خانواده اجازه خواستم ، فرمود : ميان دو شيوهء ناپسند . گفتم : فدايت شوم به خدا سوگند اين دو شيوهء ناپسند را نفهميدم . فرمود : آرى . خدا ببخشايدت ، آيا نمىدانى كه خداوند اسراف و امساك را ناپسند مىدارد و مىفرمايد : « و كسانى كه وقتى انفاق مىكنند اسراف نمىورزند و امساك هم نمىكنند و ميان اين دو استوارند » ( 1 )\r\n\r\nدو خصلت در برابر دو خصلت\r\n75 - ابو بكر حضرمى از بعضى از اصحابش نقل مىكند كه امام صادق ( ع ) فرمود : به پدرانتان نيكى كنيد تا فرزندانتان شما را نيكى كنند و در بارهء زنان مردم عفت نشان دهيد ، تا مردم در بارهء زنان شما عفت را رعايت كنند .\r\n\r\nحيا بر دو قسم است\r\n76 - مسعدة بن زياد از امام صادق ( ع ) و او از پدرانش نقل مىكند كه پيامبر خدا ( ص ) فرمود : حيا بر دو قسم است : برخى از آن از ضعف ، و برخى ديگر از قوّت و اسلام و ايمان است .\r\n\r\nآنچه بر پدر و مادر رعايت حق فرزند لازم است\r\n77 - سكونى از امام صادق ( ع ) و او از پدرانش نقل مىكند كه پيامبر خدا ( ص ) فرمود : بر پدر و مادر در صورتى كه فرزندشان صالح باشد رعايت همان چيزى لازم است كه رعايت آن بر فرزند لازم است .\r\n\r\nسخن پيامبر خدا ( ص ) كه من فرزند دو ذبيح هستم\r\n78 - على بن حسن فضّال از پدرش نقل مىكند كه گفت : از امام رضا ( ع ) در بارهء\r\n\r\n","description":"","footnote":"\r\n( 1 ) سورهء فرقان ، آيه 67 .\r\n","page_name":" 91 ","page_number":91},
  {"content":"\r\n","description":"","footnote":"","page_name":" 92 ","page_number":92},
  {"content":"\r\nمعناى اين سخن پيامبر ( ص ) پرسيدم كه فرمود : « من فرزند دو ذبيح هستم » فرمود :\r\nيعنى اسماعيل بن ابراهيم و عبد الله بن عبد المطَّلب .\r\nاما اسماعيل ، او پسر بچه بردبارى بود كه خداوند مژده او را به ابراهيم داد « و چون در كنار ابراهيم بزرگ شد به او گفت : پسرك من در خواب ديدم كه تو را ذبح مىكنم ، نظر تو چيست ؟\r\nگفت : اى پدر آنچه را كه فرمان داده شده اى انجام بده ( و نگفت : اى پدر آنچه نظر توست انجام بده ) اگر خدا بخواهد مرا از شكيبايان خواهى يافت « پس چون ابراهيم به ذبح او تصميم گرفت ، خداوند قوچى سفيد و سياه را كه ذبح عظيم بود به جاى او فدا داد . اين قوچ در تاريكى مىخورد و در تاريكى مىآشاميد و در تاريكى نگاه مىكرد و در تاريكى راه مىرفت و در تاريكى بول مىكرد و پشكل مىانداخت و پيش از آن چهل سال در باغهاى بهشتى چريده بود و از رحم ماده اى بيرون نيامده بود ، بلكه خداوند به او گفته بود : باش و آن هم پديد آمده بود تا فداى اسماعيل گردد و هر چه در منى قربانى كنند ، تا روز قيامت فداى اسماعيل است . اين يكى از دو ذبيح بود .\r\nو اما ديگرى ، عبد المطلب از حلقه درب كعبه گرفت و از خدا خواست كه به او ده پسر بدهد و براى خدا نذر كرد كه هر گاه كه دعاى او مستجاب شد ، يكى از آنها را قربانى كند . پس چون به ده فرزند رسيد ، گفت : خداوند مرا اجابت نمود و بايد من هم به عهد خود وفا كنم . فرزندانش را وارد كعبه كرد و ميان آنها با چوبه‌هاى تير قرعه كشيد ، قرعه به نام عبد الله پدر پيامبر خدا ( ص ) اصابت كرد و او محبوبترين فرزند عبد المطلب بود ، سپس دوباره قرعه كشى كرد ، باز قرعه به نام عبد الله افتاد ، براى بار سوم قرعه كشى كرد ، باز قرعه به نام عبد الله افتاد ، پس او را گرفت و حبس كرد و تصميم گرفت كه او را ذبح كند ، قريش جمع شدند و عبد المطلب را از اين كار باز داشتند ، زنان عبد المطلب جمع شدند و گريه و ناله كردند . دخترش عاتكه گفت : ميان خود و خدا در بارهء قتل فرزندت راه چاره اى پيدا كن ، عبد المطلب گفت : دخترم ، تو بانوى مباركى هستى ، چه چاره اى پيدا كنم ؟ عاتكه گفت : به اين چارپايان كه در صحراى حرم دارى توجه كن و ميان پسرت و شتر قرعه بكش و آن را در راه پروردگارت بده تا راضى شود . عبد المطلب فرستاد شترانش را آوردند و ده شتر از آنها را جدا كرد و قرعه كشى نمود ، باز قرعه به نام عبد الله افتاد ، او شتران را ده تا ده تا اضافه مىكرد و قرعه مىكشيد تا به صد شتر رسيد كه قرعه به نام شتران افتاد ، قريش چنان تكبيرى گفتند كه كوه‌هاى تهامه لرزيد ، عبد المطلب گفت : نه ، بايد قرعه كشى را سه بار تكرار كنم و سه بار تكرار كرد و هر بار به نام شتران افتاد ، بار سوم زبيد و ابو طالب و برادرانش ، عبد الله را از زير پاى او كشيدند در حالى كه پوست صورتش\r\n","description":"","footnote":"","page_name":" 93 ","page_number":93},
  {"content":"\r\n","description":"","footnote":"","page_name":" 94 ","page_number":94},
  {"content":"\r\nدر زمين كشيده شده و كنده شده بود ، او را بلند كردند و بوسيدند و خاك از چهره اش پاك كردند . عبد المطلب دستور داد شتران را در محلى به نام « حزوره » نحر كنند و كسى را مانع از آن نشوند و آنها صد شتر بودند .\r\nعبد المطلب پنج سنّت داشت كه خداوند آنها را در اسلام اجرا كرد : زنان پدران را بر پسران حرام كرد ، ديهء قتل را صد شتر قرار داد ، دور خانهء خدا هفت بار شوط مىكرد ، گنجى پيدا كرد و خمس آن را داد ، و چون زمزم را حفر نمود آن را براى نوشيدن حاجىها نام برد . اگر عبد المطلب حجت خدا نبود و ارادهء او بر ذبح فرزندش عبد الله ، به ارادهء ابراهيم بر ذبح فرزندش اسماعيل شباهت نداشت ، پيامبر خدا به جهت انتساب به اين دو نفر به عنوان دو ذبيح افتخار نمىكرد و نمىفرمود : من فرزند دو ذبيح هستم . همان سببى كه باعث شد خداوند از ذبح اسماعيل صرف نظر كند ، به همان سبب از ذبح عبد الله صرف نظر كرد و آن سبب عبارت بود از اينكه پيامبر خدا و ائمه در صلب آنها بودند و بنا بر اين بركت پيامبر و ائمه ذبح را از هر دو نفر برداشت و سنت قربانى كردن فرزند در ميان مردم رائج نشد و اگر چنان نبود ، بر مردم واجب مىشد كه در هر عيد قربان فرزند خود را قربانى كنند ، هر قربانى كه مردم براى تقرب به خدا مىكنند تا روز قيامت فداى اسماعيل است .\r\nمصنّف اين كتاب مىگويد : روايات در بارهء ذبيح مختلف است ، در بعضى از آنها وارد شده كه آن اسماعيل بوده و در بعضى هم وارد شده كه آن اسحاق بوده و اگر اسناد روايتى صحيح باشد نمىتوان آن را رد كرد . ذبيح اسماعيل بود و چون اسحاق متولد شد آرزو كرد كه او همان ذبيحى بود كه پدرش مأمور به ذبح او شد ، لذا در برابر اوامر خدا صبر مىكرد ، مانند صبر و تسليمى كه برادرش داشت تا در ثواب به درجه او برسد ، پس خداوند كه از قلب او خبر داشت او را ميان فرشتگان ذبيح ناميد چون او چنين آرزويى داشت .\r\nسليمان بن مهران در روايتى از امام صادق ( ع ) نقل مىكند كه سخن پيامبر خدا ( ص ) كه فرمود : من فرزند دو ذبيح هستم ، عموى خود ( اسحاق ) را اراده كرده است چون خداوند عمو را پدر ناميد ، آنجا كه فرمود : « آيا شما شاهد بوديد هنگامى كه مرگ يعقوب فرا رسيد ، هنگامى كه به فرزندش گفت : بعد از من چه چيزى را عبادت\r\n","description":"","footnote":"","page_name":" 95 ","page_number":95},
  {"content":"\r\n","description":"","footnote":"","page_name":" 96 ","page_number":96},
  {"content":"\r\nمىكنيد ؟ گفتند : خداى تو ، خداى پدرانت ابراهيم و اسماعيل و اسحاق را « و اين در حالى است كه اسماعيل عموى يعقوب بود و خداوند در اينجا از او به عنوان پدر يعقوب ياد كرده است .\r\nپيامبر خدا ( ص ) فرمود : عمو به منزلهء پدر است و بنا بر اين سخن پيامبر كه فرمود : من فرزند دو ذبيح هستم ، بر اين اساس است كه يكى از آن ذبيح حقيقى و ديگرى ذبيح مجازى بوده و استحقاق ثواب بر نيت و آرزو است . بنا بر اين پيامبر خدا ( ص ) فرزند دو ذبيح است ، با دو وجهى كه ذكر كرديم . البته براى ذبح عظيم وجه ديگرى هم هست ( كه در روايت بعدى آمده است )\r\n79 - فضل بن شاذان مىگويد : از امام رضا ( ع ) شنيدم كه فرمود : چون خداوند به ابراهيم ( ع ) فرمان داد به جاى پسرش اسماعيل آن قوچى را كه فرستاده بود ذبح كند ، ابراهيم آرزو كرد كه پسرش اسماعيل را به دست خود ذبح مىكرد و به ذبح آن قوچ مأمور نمىشد تا به قلبش آن رسد كه به قلب پدرى كه عزيزترين فرزندش را ذبح كرد مىرسد ، تا با اين كار به بالاترين درجهء ثواب مصيبتزده نايل گردد . پس خداوند به او وحى كرد : اى ابراهيم محبوبترين خلق من نزد تو كيست ؟ گفت : پروردگارا ، كسى را كه محبوبتر از حبيب تو محمد ( ص ) باشد نيافريده اى ، وحى شد : آيا او را بيشتر دوست دارى يا خودت را ؟ گفت : او را از خودم بيشتر دوست دارم . خداوند فرمود : آيا فرزند او را بيشتر دوست دارى يا فرزند خودت را ؟ گفت :\r\nبلكه فرزند او را . فرمود : ذبح شدن فرزند او به دست دشمنانش براى تو دردناكتر است يا ذبح شدن فرزندت به دست خودت به خاطر اطاعت من ؟ گفت : پروردگارا ذبح شدن فرزند او به دست دشمنانش برايم دردناكتر از ذبح فرزندم به دست خودم است .\r\nفرمود : اى ابراهيم طائفه اى كه گمان مىكنند كه از امّت محمد هستند ، فرزند او حسين را پس از وى از روى ستم و دشمنى مىكشند ، همان گونه كه قوچ را سر مىبرند و با اين كار دچار غضب من مىشوند . ابراهيم با شنيدن اين سخن بسيار ناراحت شد و قلبش به درد آمد و شروع به گريه كرد ، پس به او وحى شد كه اى ابراهيم ناراحتى تو بر قتل حسين را معادل ناراحتى تو بر فرزندت اسماعيل ، در صورتى كه او را ذبح مىكردى قرار مىدهم و با اين كار تو را به بالاترين درجهء اهل ثواب در مصيبت مىرسانم و اين معناى سخن خداوند است كه فرمود : « و هديناه به ذبح عظيم » .\r\n\r\nدو چيز بر پا و دو چيز در حال حركت هستند و دو چيز جانشين يك ديگرند و دو چيز دشمن يك ديگر هستند\r\n80 - عبد الله بن سليمان كه كتاب خوان بود گفت : در بعضى از كتابهاى آسمانى\r\n","description":"","footnote":"","page_name":" 97 ","page_number":97},
  {"content":"\r\n","description":"","footnote":"","page_name":" 98 ","page_number":98},
  {"content":"\r\nخواندم كه وقتى ذو القرنين از كار سدّ فارغ شد برگشت ، در همان حال كه او همراه سپاهش به سير خود ادامه مىداد ، به مرد عالمى برخورد كرد ، آن مرد به ذو القرنين گفت : به من خبر بده از دو چيزى كه از وقتى كه خدا آنها را آفريده پابرجا هستند و از دو چيز در حال حركت و از دو چيزى كه جانشين يك ديگرند و از دو چيزى كه مخالف هم هستند ، ذو القرنين گفت : آن دو چيز پابرجا آسمانها و زمين هستند و آن دو چيز در حال حركت آفتاب و ماه هستند ، و آن دو چيزى كه جانشين يك ديگرند ، شب و روز است ، و آن دو چيزى كه دشمن هم هستند ، مرگ و زندگى است ، گفت : برو كه تو دانايى .\r\nحديث طولانى بود ، فقط مقدار حاجت را نقل كرديم و تمام آن را در كتاب « النبوة » آورده‌ايم .\r\n\r\nثواب كسى كه دو بار حج به جاى آورد\r\n81 - صفوان بن مهران از امام صادق ( ع ) نقل مىكند كه فرمود : هر كس دو بار حج به جاى آورد همواره در خير خواهد بود تا وقتى كه بميرد .\r\n\r\nسخن حق در دو حالت\r\n82 - مسعدة بن صدقه از امام صادق ( ع ) و او از پدرش نقل مىكند كه پيامبر خدا ( ص ) فرمود : هيچ مؤمنى چيزى را انفاق نكرد كه نزد خداوند محبوبتر از گفتن حق در دو حالت باشد : در حالت خشنودى و در حالت خشم .\r\n\r\nقتل دو قتل و جنگ دو جنگ است\r\n83 - وهب بن وهب از امام صادق ( ع ) از پدرش نقل مىكند كه فرمود : قتل بر دو نوع است : قتل براى كفاره و قتل براى رسيدن به درجه . و جنگ دو جنگ است : جنگ با گروه كافر تا وقتى كه تسليم شوند ، و جنگ با گروه تجاوزگر تا وقتى كه برگردند .\r\n( منظور از قتل براى كفاره ، كشته شدن انسان گنهكار در جهاد است كه كفاره گناهان او مىشود و منظور از قتل براى درجه ، كشته شدن انسان پاك در جهاد است كه درجهء او را بالا مىبرد . )\r\n\r\nدو خصلت است كه هر كس انجام دهد ، خدا از آسمان و مردم از زمين او را دوست مىدارند\r\n84 - سليمان بن داود با سند خود نقل مىكند كه مردى به پيامبر خدا ( ص ) گفت : يا\r\n","description":"","footnote":"","page_name":" 99 ","page_number":99},
  {"content":"\r\n","description":"","footnote":"","page_name":" 100 ","page_number":100},
  {"content":"\r\nرسول الله ! چيزى به من ياد بده كه اگر آن را انجام دادم ، خدا از آسمان و مردم از زمين مرا دوست بدارند . حضرت به او فرمود : به آنچه نزد خداوند است مايل باش تا خدا تو را دوست بدارد و به آنچه نزد مردم است تمايل مكن تا مردم تو را دوست بدارند .\r\n\r\nپيامبر خدا ( ص ) دو انگشتر داشت\r\n85 - ابراهيم بن ابى البلاد از پدرش و او از امام صادق ( ع ) نقل مىكند كه فرمود :\r\nپيامبر خدا ( ص ) دو انگشتر داشت ، بر يكى نوشته شده بود : « لا إله الا الله ، محمد رسول الله » و بر ديگرى نوشته شده بود : « صدق الله »\r\n\r\nتحفهء روزه دار دو چيز است\r\n86 - عمير بن مأمون كه دخترش زن امام حسن ( ع ) بود ، از آن حضرت نقل مىكند كه فرمود : تحفهء روزه دار اين است كه ريش خود را روغن بزند و لباسش را معطر كند و تحفهء زن روزه دار اين است كه سرش را شانه زند و لباسش را معطر سازد .\r\nامام حسين ( ع ) وقتى روزه داشت عطر مىزد و مىفرمود : تحفهء روزه دار عطر است .\r\n\r\nقيامت با آشكار شدن دو علامت بر پا مىشود\r\n87 - ابو الحصين مىگويد از امام صادق ( ع ) شنيدم كه فرمود : از پيامبر خدا ( ص ) از روز قيامت سؤال شد ، فرمود : هنگامى كه به نجوم ايمان آورند قضا و قدر را تكذيب كنند . ( منظور اين است كه مردم به جاى ايمان به قضا و قدر الهى ، حوادث را به ستارگان نسبت دهند ، و سحر و كهانت رواج پيدا مىكند )\r\n\r\nصدقه بر بنى هاشم حرام است مگر در دو حالت\r\n88 - محمد بن عبد الرحمن از پدرش و او از امام صادق ( ع ) و او از پدرش نقل\r\n","description":"","footnote":"","page_name":" 101 ","page_number":101},
  {"content":"\r\n","description":"","footnote":"","page_name":" 102 ","page_number":102},
  {"content":"\r\nمىكند كه فرمود : صدقه بر بنى هاشم حلال نيست مگر در دو صورت : هنگامى كه تشنه باشند و به آبى برسند و بخورند ، و نيز صدقه دادن بعضى آنها به بعضى ديگر .\r\n\r\nدو خصلت است ، در هر كس باشد فرومايه است\r\n89 - از امام صادق ( ع ) سؤال شد كه فرومايه كيست ؟ فرمود : كسى كه شراب مىخورد و طنبور مىنوازد .\r\n\r\nدو گناه است كه يكى از ديگرى شديدتر است\r\n90 - اسباط بن محمد با سند خود نقل مىكند كه پيامبر خدا ( ص ) فرمود : غيبت شديدتر از زنا است . گفته شد : يا رسول الله اين براى چيست ؟ فرمود : زناكار توبه مىكند و خدا توبه او را مىپذيرد ، ولى غيبتكننده توبه مىكند و خدا توبه او را نمىپذيرد تا وقتى كه غيبتشونده او را حلال كند .\r\n\r\nگذاشتن گياه سعد در دندانها دو خصلت دارد\r\n91 - فضيل بن عثمان مىگويد از امام صادق ( ع ) شنيدم كه فرمود : در دندانهايتان گياه سعد بگذاريد كه باعث خوشبويى دهان و افزايش جماع مىشود . ( سعد بيخ گياهى خوشبوست )\r\n\r\nخوردن اشنان دو خصلت دارد\r\n92 - حكم بن مسكين مىگويد : از امام صادق ( ع ) شنيدم كه فرمود : خوردن اشنان زانوان را سست و منى را فاسد مىكند .\r\n\r\nشفاعت پيامبر خدا ( ص ) به دو كس نمىرسد\r\n93 - محمد عبد الجبار با سند خود نقل مىكند كه پيامبر خدا ( ص ) فرمود : دو شخص است كه شفاعت من به آنها نمىرسد ، رفيق پادشاه بىرحم ستمكار و كسى كه\r\n","description":"","footnote":"","page_name":" 103 ","page_number":103},
  {"content":"\r\n","description":"","footnote":"","page_name":" 104 ","page_number":104},
  {"content":"\r\nدر دين غلو مىكند و از آن بيرون مىرود .\r\n\r\nدو نوع خلال دندان رگ جذام را تحريك مىكند\r\n94 - عبد الله بن سنان از امام صادق ( ع ) نقل مىكند كه فرمود : با چوب ريحان و شاخه انار خلال نكنيد كه آنها رگ جذام را تحريك مىكنند .\r\n\r\nدنيا و آخرت مانند دو كفّهء ترازويند\r\n95 - زهرى مىگويد : از امام سجاد ( ع ) شنيدم كه فرمود : هر كس با تسلَّاى خدا آرامش نيابد ( در موقع مصيبت صبر نكند ) حسرتهاى دنيا نفس او را مىبرد ، به خدا سوگند كه دنيا و آخرت چيزى جز مانند دو كفّهء ترازو نيست ، كه هر كدام سنگينى كند ديگرى را مىبرد ، آنگاه اين آيه را تلاوت فرمود : « اذا وقعت الواقعه : هنگامى كه واقعه واقع شود » منظور از واقعه روز قيامت است « ليس لوقعتها كاذبه خافضه كسى را نشايد كه آن را تكذيب كند و آن به خدا سوگند كه پايين آورندهء دشمنان خدا به آتش و بالا برندهء دوستان خدا به بهشت است . » سپس امام صادق ( ع ) رو به يكى از همنشينانش كرد و فرمود : از خدا پروا داشته باش ، به نيكويى درخواست كن و چيزى را كه آفريده نشده طلب مكن ، زيرا هر كس چيزى را كه آفريده نشده طلب كند ، حسرتها نفس او را مىبرد و به آنچه مىخواهد نمىرسد . آنگاه گفت : چيزى كه آفريده نشده چگونه مىتوان به آن رسيد ؟ آن مرد گفت : انسان چگونه چيزى را كه آفريده نشده طلب مىكند ؟ فرمود كسى كه ثروت و اموال و فراخى در دنيا را مىخواهد ، آن را براى راحتى مىخواهد ، در حالى كه در دنيا و براى اهل دنيا راحتى آفريده نشده ، بلكه راحتى در بهشت و براى اهل بهشت آفريده شده است و رنج و زحمت در دنيا و براى اهل دنيا خلق شده و به هيچ كس سهمى از دنيا داده نمىشود مگر اينكه دو برابر آن حرص داده مىشود و كسى كه دنيا را بيشتر به دست آورد فقيرتر مىشود ، زيرا كه در حفظ اموالش به مردم نيازمند مىگردد و به هر وسيله اى از وسايل دنيا محتاج مىشود ، پس در ثروت دنيا راحتى نيست ، ولى شيطان فرزند آدم را وسوسه مىكند كه راحتى در جمع كردن مال است و همانا او را به سوى رنج در اين دنيا و حسابرسى آن مال در آخرت سوق مىدهد .\r\nسپس فرمود : نه ، هرگز دوستان خدا در دنيا براى دنيا رنج نمىبرند ، بلكه در دنيا براى آخرت رنج مىبرند . سپس فرمود : آگاه باشيد كسى كه غم روزى بخورد براى او گناه نوشته مىشود ، همان گونه كه عيسى مسيح ( ع ) به حواريون خود فرمود : همانا دنيا\r\n","description":"","footnote":"","page_name":" 105 ","page_number":105},
  {"content":"\r\n","description":"","footnote":"","page_name":" 106 ","page_number":106},
  {"content":"\r\nپلى است ، از آن بگذريد و آن را تعمير نكنيد .\r\n\r\nدو دريا به هم رسيدند و ميان آنها برزخى است تا همديگر را ستم نكنند\r\n96 - يحيى بن سعيد گفت : از امام صادق ( ع ) شنيدم كه در بارهء قول خداوند « مرج البحرين يلتقيان » فرمود : على و فاطمه دو درياى عميق از علم هستند كه يكى بر ديگرى ستم نمىكند . « يخرج منهما اللؤلؤ و المرجان » و از ميان آن دو حسن و حسين به وجود آمده‌اند .\r\n\r\nپيامبر خدا در ميان امت خود دو چيز باقى گذاشت\r\n97 - ابو سعيد خدرى از پيامبر خدا ( ص ) نقل مىكند : كه فرمود : همانا من ميان شما دو چيز باقى مىگذارم كه يكى از آنها طولانىتر از ديگرى است : كتاب خدا كه ريسمانى كشيده شده از آسمان بر زمين است و عترت من . آگاه باشيد اين دو از هم جدا نشوند تا وقتى كه در حوض ( كوثر ) بر من وارد شوند . راوى مىگويد : به ابو سعيد گفتم : عترت او چه كسانى هستند ؟ گفت : اهل بيت او .\r\n\r\nپرسش از ثقلين در روز قيامت\r\n98 - ابو الطفيل از حذيفة بن اسيد غفارى نقل مىكند كه چون پيامبر خدا ( ص ) از حجة الوداع بازگشت و ما در خدمت او بوديم ، آمد تا به جحفه رسيد ، پس به اصحاب فرمان داد كه فرود آيند ، آنها فرود آمدند ، آنگاه نداى نماز داده شد و با اصحاب خود دو ركعت نماز خواند .\r\nسپس صورت خود را به سوى آنان كرد و به آنان فرمود : همانا خداوند لطيف خبير به من خبر داده كه من مىميرم و شما هم مىميريد و گويا كه من دعوت شده‌ام و آن دعوت را اجابت كرده‌ام و من در برابر آن چيزى كه با آن به سوى شما فرستاده شده‌ام مسئول هستم و نيز از آنچه ميان شما باقى مىگذارم ؛ يعنى كتاب خدا و حجّت او ، و شما نيز مسئول هستيد . شما به پروردگارتان چه خواهيد گفت ؟ گفتند : مىگوييم : تو پيام را رسانيدى و نصيحت كردى و مجاهدت نمودى ، پس خداوند از سوى ما به تو بهترين پاداش بدهد . آنگاه پيامبر خدا ( ص ) به آنان فرمود : آيا شما گواهى نمىدهيد كه\r\n","description":"","footnote":"","page_name":" 107 ","page_number":107},
  {"content":"\r\n","description":"","footnote":"","page_name":" 108 ","page_number":108},
  {"content":"\r\nخدايى جز خداى يگانه نيست و اينكه من فرستاده خدا به سوى شما هستم و اينكه بهشت حق است و اينكه آتش جهنم حق است و اينكه زنده شدن پس از مرگ حق است ؟ گفتند : به همهء اينها گواهى مىدهيم . پيامبر گفت : خدايا به آنچه مىگويند : شاهد باش . آگاه باشيد كه من شما را گواه مىگيرم كه من شهادت مىدهم كه خداوند مولاى من است و من مولاى هر مسلمانى هستم و من به مؤمنان از خودشان اولىتر هستم ، آيا شما به آن اقرار مىكنيد و به آن گواهى مىدهيد ؟ گفتند : آرى ، ما در بارهء تو ، به آن شهادت مىدهيم .\r\nپس فرمود : آگاه باشيد كه هر كس كه من مولاى او هستم ، على مولاى اوست و او اين شخص است ، سپس دست على را گرفت و آن را با دست خود بالا برد تا اينكه زير بغل هر دو آشكار شد . سپس گفت : خداوندا دوست بدار هر كس را كه او را دوست بدارد و دشمن بدار هر كس را كه او را دشمن بدارد و يارى كن به هر كس كه او را يارى كند و خوار كن هر كس را كه او را خوار سازد . آگاه باشيد كه من پيشتاز شما ( در مرگ ) هستم و شما در حوض ( كوثر ) بر من وارد خواهيد شد ، حوض من ، فردا وسعتى چون وسعت ميان بصرى و صنعا خواهد داشت ، در آن پياله هايى از نقره به تعداد ستارگان آسمان است ، آگاه باشيد ، فردا كه وارد حوض من شديد از شما خواهم پرسيد در بارهء آنچه از شما به آن ، چنين روزى گواهى گرفتم كه چه رفتارى كرديد و بعد از من با « ثقلين دو چيز گرانبها » چه كرديد ؟ وقتى با من ملاقات نموديد ، به من نظر بدهيد كه چگونه پس از من با آنها رفتار كرديد ؟ گفتند : يا رسول الله اين دو چيز گرانبها چيست ؟ فرمود : چيز گرانبهاى بزرگتر كتاب خداوند است كه واسطه اى است كشيده شده از خدا و من در دستان شما ، كه يك طرف آن در دست خدا و طرف ديگرش در دست شماست ، دانش گذشته و آينده تا روز قيامت در آن است ، و اما چيز گرانبهاى كوچك كه ملازم قرآن است ، آن على بن ابى طالب و عترت او هستند و اين دو امانت از هم جدا نشوند تا وقتى كه در حوض ( كوثر ) بر من وارد شوند .\r\nمعروف بن خرّبوذ مىگويد : اين سخن را بر امام باقر ( ع ) عرضه كردم ، فرمود :\r\nأبو الطفيل راست گفته ، خدا رحمتش كند و ما آن را در كتاب على ( ع ) چنين يافتيم و شناختيم .\r\nاين حديث با سندهاى ديگر هم نقل شده است .\r\n","description":"","footnote":"","page_name":" 109 ","page_number":109},
  {"content":"\r\n","description":"","footnote":"","page_name":" 110 ","page_number":110},
  {"content":"\r\nمصنف اين كتاب مىگويد : در اين زمينه ، اخبار بسيار است و من آنها را در كتاب « المعرفة في الفضائل » گرد آورده‌ام .\r\n\r\nحسن و حسين ( ع ) دو تعويذ داشتند\r\n99 - يحيى بن وثاب نقل مىكند كه ابن عمر گفت : حسين و حسين ( ع ) دو تعويذ ( بازوبند ) داشتند كه درون آنها موى پر جبرئيل بود .\r\n\r\nشب و روز سپرىكنندگان عمرند\r\n100 - ابن عباس از پيامبر خدا ( ص ) نقل مىكند كه فرمود : شب و روز سپرىكنندگان عمرند .\r\n\r\nدو كس را خداوند دو بال داده كه با فرشتگان در بهشت پرواز مىكنند\r\n101 - ثابت بن ابى صفيه از امام سجاد ( ع ) نقل مىكند كه فرمود : خداوند به عمويم عباس بن على ( ع ) رحمت كند ، همانا ( برادرش حسين را ) بر خود مقدم داشت و امتحان داد و جان خود را فداى برادرش كرد ، تا اينكه دستانش جدا شدند و خداوند به جاى آنها به او دو بال داد كه در بهشت با فرشتگان پرواز كند ، همان گونه كه به جعفر بن ابى طالب داد ، همانا براى عباس نزد خداوند مقامى است كه در روز قيامت همهء شهيدان آن را آرزو خواهند كرد .\r\nحديث طولانى است و ما موضع حاجت را از آن گرفتيم و تمام اين حديث را به اضافهء احاديث ديگرى كه در فضائل عباس بن على روايت شده در كتاب « مقتل الحسين بن على » آورده‌ام .\r\n","description":"","footnote":"","page_name":" 111 ","page_number":111},
  {"content":"\r\n","description":"","footnote":"","page_name":" 112 ","page_number":112},
  {"content":"\r\n\r\nدو چيز مردم را هلاك كرد\r\n102 - اسحاق بن عباس از پدرانش ، از امام كاظم ( ع ) نقل مىكند كه امير المؤمنين ( ع ) فرمود : دو چيز مردم را تباه كرد : ترس از تنگدستى و طلب فخر .\r\n\r\nسخن امير المؤمنين ( ع ) كه دو كس پشت مرا شكست\r\n103 - احمد بن ابى عبد الله برقى با سند خود نقل مىكند كه امير المؤمنين ( ع ) فرمود : دو كس در دنيا پشت مرا شكست : كسى كه زبانباز و فاسق است و كسى كه نادان و عابد است . آن يكى با زبانش فسق خود را پوشيده مىدارد و آن ديگرى با عبادتش نادانى خود را مىپوشاند پس ، از دانشمندان فاسق و عبادتكنندگان جاهل بپرهيزيد ، آنان فتنهء هر كسى هستند كه گرفتار فتنه شده است ، همانا من از پيامبر خدا ( ص ) شنيدم كه فرمود : يا على ، تباهى امت من به دست هر منافق زبان بازى است .\r\n\r\nحريص از دو خصلت محروم است و دو خصلت دامنگير اوست\r\n104 - احمد بن ابى عبد الله برقى با سند خود نقل مىكند كه امام صادق ( ع ) فرمود :\r\nحريص از دو خصلت محروم است و دو خصلت دامنگير اوست : او از قناعت محروم است و لذا راحتى را از دست مىدهد و از رضاى به قضا محروم است و لذا يقين را از دست مىدهد .\r\n\r\nدو نماز است كه پيامبر خدا ( ص ) هرگز آنها را ترك نكرد\r\n105 - عايشه گفت : پيامبر خدا ( ص ) دو نماز را در پنهان و آشكار ترك نكرد . دو ركعت نماز پس از نماز عصر و دو ركعت نماز پيش از نماز صبح .\r\n106 - عبد الواحد بن ايمن از پدرش نقل مىكند كه روزى بر عايشه وارد شد و از او راجع به دو ركعت نماز پس از نماز عصر پرسيد ، عايشه گفت : سوگند به كسى كه جان\r\n","description":"","footnote":"","page_name":" 113 ","page_number":113},
  {"content":"\r\n","description":"","footnote":"","page_name":" 114 ","page_number":114},
  {"content":"\r\nاو را برد ( منظورش پيامبر بود ) آن دو ركعت را ترك نكرد تا وقتى كه با خدا ملاقات نمود و تا وقتى كه ( از شدت بيمارى ) نماز خواندن بر او سخت بود و بيشتر نمازهايش را نشسته مىخواند . گفتم : وقتى عمر به خلافت رسيد از خواندن آنها منع كرد ، گفت : درست گفتى ، ولى پيامبر خدا ( ص ) آنها را در مسجد نمىخواند كه مبادا بر امتش سنگين باشد و هر چه را كه به آنان تخفيف داده مىشود ، دوست داشت .\r\n107 - مسروق از عايشه نقل مىكند كه گفت : پيامبر خدا ( ص ) پيش من بعد از نماز عصر ، دو ركعت نماز مىخواند .\r\n108 - ابو بكر بن عبد الله از پدرش نقل مىكند كه پيامبر خدا ( ص ) فرمود : هر كس نماز دو وقت خنك را بخواند ، وارد بهشت مىشود . منظور حضرت پس از نماز صبح و نماز عصر است .\r\nمصنف اين كتاب مىگويد : منظور من از آوردن اين روايات ردّ بر مخالفان است كه آنها خواندن نماز پس از نماز صبح و عصر را روا نمىدارند ، خواستم بيان كنم كه آنها با قول و فعل پيامبر خدا ( ص ) مخالفت مىكنند .\r\n\r\nدو دسته‌اند كه سهمى در اسلام ندارند .\r\n109 - على بن سالم از پدرش نقل مىكند كه امام صادق ( ع ) فرمود : كمترين چيزى كه شخص با آن از ايمان بيرون مىرود ، اين است كه پاى صحبت يك فرد غلوّكننده بنشيند و به حديث او گوش دهد و سخنش را تصديق كند . همانا پدرم و او از پدرش و او از جدش نقل مىكند كه پيامبر خدا ( ص ) فرمود : دو گروه از امت من هستند كه سهمى در اسلام براى آنها نيست : غلاة و قدريه . ( غلاة كسانى هستند كه صفات خدايى را بر پيامبر خدا ( ص ) و ائمه نسبت مىدهند و مقام آنان را تا حدّ خدايى بالا مىبرند و قدريه كسانى هستند كه به قدر الهى عقيده ندارند و به قول بعضىها آنان قائل به جبرند . )\r\n110 - ابن عمر نقل مىكند كه پيامبر خدا ( ص ) فرمود : دو گروه از امت من هستند\r\n","description":"","footnote":"","page_name":" 115 ","page_number":115},
  {"content":"\r\n","description":"","footnote":"","page_name":" 116 ","page_number":116},
  {"content":"\r\nكه در اسلام نصيبى ندارند : مرجئه و قدريه ( مرجئه معتقد بودند كار گنهكاران را بايد به خدا واگذار كرد و با مجرد ايمان قلبى شخص به بهشت مىرود ) .\r\n\r\nدشمنى با ديگران باعث پيدايش دو خصلت مىشود\r\n111 - محمد بن احمد نيشابورى با سند خود نقل مىكند كه امير المؤمنين ( ع ) به فرزندانش فرمود : فرزندانم ، از دشمنى با ديگران بپرهيزيد كه آنها دو گروه خالى نيستند : يا عاقلاند و به شما نيرنگ مىزنند و يا جاهلند و با شتاب پاسخ شما را مىدهند . و سخن نر است و جواب ماده ، پس چون دو زوج جمع شدند بايد منتظر نتيجه شد ، سپس چنين سرود :\r\nكسى كه آبرومند است از پاسخ طرف مقابل برحذر است ، و كسى كه با مردم مدارا كند راه صواب پيموده است ، هر كس به مردم احترام گذارد به او احترام مىگذارند ، و هر كس مردم را كوچك شمارد احترام نمىبيند .\r\n\r\nفرزند آدم پير مىشود ولى دو چيز او جوان مىشوند\r\n112 - انس نقل مىكند كه پيامبر خدا ( ص ) فرمود : فرزند آدم پير مىشود و دو چيز او جوان مىگردد : حرص بر مال و حرص بر عمر .\r\n113 - انس بن مالك نقل مىكند كه پيامبر خدا ( ص ) فرمود : فرزند آدم هلاك مىشود - يا فرمود : پير مىشود - و از او دو چيز مىماند : حرص و آرزوى دراز .\r\n\r\nدو خصلت هر كدام باعث دو خصلت مىشوند\r\n114 - فاطمه دختر حسين ( ع ) از پدرش نقل مىكند كه پيامبر خدا ( ص ) فرمود :\r\nتمايل به دنيا غم و اندوه را بيشتر مىكند و بىاعتنايى به دنيا دل و بدن را راحت مىسازد .\r\n","description":"","footnote":"","page_name":" 117 ","page_number":117},
  {"content":"\r\n","description":"","footnote":"","page_name":" 118 ","page_number":118},
  {"content":"\r\n\r\nدو خصلت است كه فرزند آدم آنها را ناپسند مىدارد\r\n115 - محمود بن لبيدى گويد : پيامبر خدا ( ص ) فرمود : دو چيز است كه فرزند آدم از آنها بدش مىآيد : از مرگ بدش مىآيد در حالى كه مرگ باعث راحتى مؤمن از فتنه است ، و از كمبود مال بدش مىآيد در حالى كه كمبود مال باعث كم شدن حساب ( در روز قيامت ) مىشود .\r\n\r\nپيامبر خدا ( ص ) دو سكوت داشت\r\n116 - سمره و عمران بن حسين بحث مىكردند ، سمره گفت كه از پيامبر خدا ( ص ) دو سكوت و توقف را حفظ كرده است :\r\nسكوتى كه پس از گفتن تكبير داشت و سكوتى كه پس از فارغ شدن از قرائت نماز و موقع ركوع داشت . آنگاه قتاده يادآور شد كه سكوت اخير پيامبر را كه پس از قرائت « غير المغضوب عليهم و لا الضالين » صورت مىگرفت ، سمره حفظ كرده ، ولى عمران بن حصين آن را انكار مىكرد و لذا آن دو نفر موضوع را به ابىّ بن كعب نوشتند ، در پاسخ ابىّ چنين آمده بود كه ، سمره آن را حفظ كرده است ( حق با سمره است ) مصنف اين كتاب مىگويد : همانا پيامبر خدا ( ص ) پس از قرائت سكوت مىكرد تا تكبير ( ركوع ) به قرائت متصل نشود و ميان قرائت و تكبير فاصله باشد و اين دلالت مىكند كه پيامبر خدا ( ص ) پس از خواندن سورهء فاتحه نه آشكار و نه پنهانى « آمين » نمىگفت ، چون كسى كه آشكارا يا پنهانى سخن بگويد ، او ساكت به حساب نمىآيد و در اين ، حجت قوى براى شيعه در برابر مخالفان است كه آنها پس از سورهء فاتحه « آمين » مىگويند : ( توانى جز از سوى خداوند على عظيم وجود ندارد ) ( اهل سنت ملتزمند كه پس از تمام شدن سورهء حمد در نماز « آمين » بگويند ، در حالى كه از نظر فقه شيعه گفتن آمين پس از حمد ، حرام و بدعت است )\r\n\r\nدو خصلت است كه در مسلمان جمع نمىشود\r\n117 - ابو سعيد خدرى از پيامبر خدا ( ص ) نقل مىكند كه فرمود : دو خصلت در مسلمان جمع نمىشود : بخل و بداخلاقى .\r\n","description":"","footnote":"","page_name":" 119 ","page_number":119},
  {"content":"\r\n","description":"","footnote":"","page_name":" 120 ","page_number":120},
  {"content":"\r\n\r\nدو خصلت است كه در قلب بنده اى جمع نمىشود\r\n118 - ابو هريره مىگويد : پيامبر خدا ( ص ) فرمود : حرص و ايمان هرگز در دل بنده اى جمع نمىشود .\r\n\r\nحسد روا نيست مگر در دو چيز\r\n119 - سالم از پدرش نقل مىكند كه پيامبر خدا ( ص ) فرمود : حسد روا نيست مگر در دو چيز : مردى كه خداوند به او مالى داده و او شب و روز از آن انفاق مىكند و مردى كه خداوند به او قرآن عطا كرده و او شب و روز به آن مىپردازد .\r\n\r\nمحبت پيامبر خدا ( ص ) به عقيل بن ابى طالب از دو جهت بود\r\n120 - بعد الرحمن بن ثابت مىگويد : پيامبر خدا ( ص ) به عقيل بن ابى طالب مىفرمود : اى عقيل من تو را از دو جهت دوست دارم : يكى محبت به خاطر خودت ، ديگرى محبت به خاطر اينكه ابو طالب تو را دوست مىداشت .\r\n\r\nدو چيزى كه پيامبر خدا ( ص ) به سبب آنها شادمان شد\r\n121 - حسن بن زيد مىگويد : از جماعتى از خاندان خودم شنيدم كه مىگفتند :\r\nچون جعفر بن ابى طالب از حبشه كه به آنجا مهاجرت كرده بود برگشت روز فتح خيبر بود ، پيامبر خدا ( ص ) براى او به پا خاست و ميان دو چشمش را بوسيد ، سپس فرمود : نمىدانم به كدام يك از اين دو چيز بيشتر شادمان شوم : آمدن جعفر يا فتح خيبر .\r\n\r\nپيامبر خدا ( ص ) به حسن و حسين ( ع ) دو خصلت بخشيد\r\n122 - دختر ابو رافع مىگويد : فاطمه دختر پيامبر خدا ( ص ) دو فرزندش حسن و\r\n","description":"","footnote":"","page_name":" 121 ","page_number":121},
  {"content":"\r\n","description":"","footnote":"","page_name":" 122 ","page_number":122},
  {"content":"\r\nحسين را نزد پيامبر خدا ( ص ) آورد و اين در حالت مرضى بود كه پيامبر با آن از دنيا رفت ، فاطمه گفت : يا رسول الله اين دو ، فرزندان تو هستند ، چيزى براى آنها به ارث بگذار . فرمود هيبت و شرافت خودم را به حسن ، و جرأت و سخاوت خودم را به حسين مىدهم .\r\n123 - زينب دختر ابو رافع مىگويد : از مادرش نقل مىكند كه گفت : فاطمه به پيامبر خدا ( ص ) گفت : يا رسول الله اين دو فرزندان تو هستند ، پس براى آنها چيزى ببخش ، پيامبر خدا ( ص ) فرمود : اما حسن ، هيبت و شرافت خود را به او مىبخشم و اما حسين ، سخاوت و شجاعت خود را به او مىبخشم .\r\n124 - صفوان بن سليمان گفت : پيامبر خدا ( ص ) فرمود : امّا حسن ، هيبت و حلم خودم را به او مىبخشم و اما حسين ، سخاوت و رحمت خود را به او مىبخشم .\r\n\r\nسخن گفتن در شب پس از نماز شايسته نيست مگر براى دو كس\r\n125 - پيامبر خدا ( ص ) فرمود : سخن گفتن در شب پس از نماز عشاء شايسته نيست مگر براى دو كس : نمازگزار و مسافر .\r\n\r\nآنچه بيشتر از هر چيز ، امت را وارد آتش مىكند دو چيز است و آنچه بيشتر از هر چيز ، امت را وارد بهشت مىكند دو چيز است\r\n126 - ابو هريره مىگويد : پيامبر خدا ( ص ) فرمود : نخستين چيزى كه امت من به سبب آن وارد آتش مىشوند دو چيز ميان تهى است . گفتند : يا رسول الله آن دو چيز ميان تهى كدامند ؟ فرمود : فرج و دهان . و آنچه بيشتر از هر چيز باعث وارد شدن در بهشت مىشود ، تقواى الهى و خوش اخلاقى است .\r\n","description":"","footnote":"","page_name":" 123 ","page_number":123},
  {"content":"\r\n","description":"","footnote":"","page_name":" 124 ","page_number":124},
  {"content":"\r\n\r\nخداوند براى بنده اش دو ترس و دو آسايش را با هم نمىدهد\r\n127 - پيامبر خدا ( ص ) فرمود : خداوند متعال فرموده : سوگند به عزت و جلالم براى بنده‌ام دو ترس و دو آسايش را با هم نمىدهم ، هر گاه كه در دنيا از من آسوده باشد ، روز قيامت او را مىترسانم و هر گاه كه در دنيا از من بترسد ، روز قيامت به او آسايش مىدهم .\r\n\r\nصلاح اول اين امت با دو خصلت و هلاك آخر اين امت با دو خصلت است\r\n128 - فاطمه دختر حسين ( ع ) از پدرش نقل مىكند كه پيامبر خدا ( ص ) فرمود :\r\nصلاح اول اين امت با زهد و يقين و هلاك آخر آن با حرص و آرزوى دراز است .\r\n","description":"","footnote":"","page_name":" 125 ","page_number":125},
  {"content":"\r\n","description":"","footnote":"","page_name":" 126 ","page_number":126},
  {"content":"\r\n\r\nباب خصلتهاى سه گانه\r\n\r\nخداوند سه گروه را بدون حساب وارد بهشت ، و سه گروه را بدون حساب وارد آتش مىكند .\r\n1 - عجلان از امام صادق ( ع ) نقل مىكند كه فرمود : خداوند سه گروه را بدون حساب وارد بهشت مىكند و سه گروه را بدون حساب وارد آتش مىكند ، اما آنها كه خداوند بدون حساب آنها را وارد بهشت مىكند ، رهبر دادگستر و بازرگان درستكار و پيرمردى است كه عمر خود را در اطاعت خداوند به سر برده است . و اما آن سه گروهى كه خداوند بدون حساب آنها را وارد آتش مىكند ، رهبر ستمگر و بازرگان دروغگو و پيرمرد زناكارند .\r\n\r\nسه چيز است كه خداوند ، مؤمن را به سبب آنها مؤاخذه نمىكند\r\n2 - حلبى از امام صادق ( ع ) نقل مىكند كه فرمود : سه چيز است كه خداوند مؤمن را به سبب آنها مؤاخذه نمىكند : غذايى كه مىخورد و لباسى كه كهنه مىكند و همسر شايسته اى كه او را يارى مىكند و عفت او را نگه مىدارد .\r\n\r\nسه خصلت است كه همه ، يا يكى از آنها در هر كسى باشد در سايهء عرش خدا قرار مىگيرد\r\n3 - ابو حمزهء ثمالى از امام باقر ( ع ) نقل مىكند كه فرمود : سه خصلت است كه همه يا يكى از آنها در هر كس باشد ، روز قيامت كه هيچ سايه اى جز سايهء خدا نيست ، در سايهء عرش خدا قرار مىگيرد : كسى كه آنچه را كه مردم از او بخواهند عطا كند و كسى كه قدمى پيش و پس نكند ، مگر اينكه بداند خداوند را در اين كار خوشنودى يا خشم است و كسى كه بر برادر مسلمانش عيبى نگيرد ، مگر اينكه آن را از خودش بر طرف سازد ، و از خودش عيبى را بر طرف نمىسازد مگر اينكه عيب ديگرى براى او آشكار مىشود و كافى است كه انسان به جاى ديگران به ( عيب ) خود مشغول باشد .\r\n","description":"","footnote":"","page_name":" 127 ","page_number":127},
  {"content":"\r\n","description":"","footnote":"","page_name":" 128 ","page_number":128},
  {"content":"\r\n4 - صيرفى مىگويد : از امام صادق ( ع ) شنيدم كه فرمود : سه گروهند كه در سايه خدا قرار مىگيرند ، در آن روزى كه سايه اى جز سايه او نيست : مردى كه مردم را از خودش انصاف بدهد و مردى كه قدمى پيش و پس نكند ، مگر اينكه بداند در آن براى خدا خوشنودى يا خشم است و مردى كه به برادرش عيبى نگيرد مگر اينكه آن عيب را از خودش بر طرف سازد ، و او هيچ عيبى را از خودش بر طرف نمىكند ، مگر اينكه عيب ديگرى به او آشكار مىشود و كافى است كه انسان به جاى ديگران به عيب خود مشغول باشد .\r\n\r\nسه دسته‌اند كه در روز قيامت نزديكترين خلق به خدا هستند\r\n5 - محمد بن مسلم مىگويد : امام صادق ( ع ) فرمود : سه دسته‌اند كه در روز قيامت نزديكترين مردم به خدا هستند تا وقتى كه مردم از حساب فارغ شوند : مردى كه قدرت او باعث نشود كه در حالت خشم به زيردست خود زور بگويد و مردى كه ميان دو كس ( به عنوان پيام رسان ) رفت و آمد كند و به اندازهء يك جو به يكى از آنها در برابر ديگرى تمايل نكند و مردى كه در آنچه به نفع او و يا به ضرر اوست حق را بگويد .\r\n\r\nاجابت دعا به هنگام پيدايش سه چيز\r\n6 - على بن حديد در يك حديث مرفوع نقل مىكند كه امام صادق ( ع ) فرمود :\r\nهنگامى كه پوست تو جمع شود و اشك چشمانت روان گردد و دلت بترسد ، مراقب باش كه نيّت تو برآورده است .\r\n\r\nمؤمن ، مؤمن نمىشود مگر اينكه در او سه خصلت باشد\r\n7 - خادم امام رضا ( ع ) گفت : از امام رضا ( ع ) شنيدم كه فرمود : مؤمن ، مؤمن نمىشود مگر اينكه در او سه خصلت باشد : سنّتى از پروردگارش و سنّتى از پيامبرش و سنّتى از امامش . سنّت از پروردگارش ، پوشيده نگه داشتن سرّش است ، خداوند مىفرمايد : « داناى غيب كه غيب خود را به كسى اظهار نمىكند مگر فرستاده اى كه از\r\n","description":"","footnote":"","page_name":" 129 ","page_number":129},
  {"content":"\r\n","description":"","footnote":"","page_name":" 130 ","page_number":130},
  {"content":"\r\nاو راضى باشد » و اما سنّت از پيامبرش ، مدارا كردن با مردم ، كه خداوند فرمود : « عفو را بگير و به نيكى امر كن و از جاهلان رويگردان باش » و اما سنّت از امامش ، صبر كردن در سختىها و ناراحتىها ، كه خداوند فرمود : « صبركنندگان در سختىها و ناراحتىها » .\r\n\r\nسه خصلت در مؤمن نيست\r\n8 - حارثى از امام صادق ( ع ) و او از پدرش نقل مىكند كه فرمود : كسى كه در او حرص و ترس باشد ايمان ندارد و مؤمن ، ترسو و حريص و بخيل نيست .\r\n\r\nپيامبر خدا ( ص ) از پروردگارش سه خصلت خواست و خداوند دو تا از آنها را داد و يكى را نداد\r\n9 - جابر بن سمره مىگويد : امير المؤمنين از پيامبر خدا ( ص ) نقل مىكند كه فرمود :\r\nاز پروردگارم سه خصلت خواستم ، پس دو تا را به من داد و يكى را نداد ، گفتم :\r\nپروردگارا ، امت مرا با گرسنگى هلاك مكن ، فرمود : اين را به تو دادم ، گفتم :\r\nپروردگارا ، بر امت من دشمنى از مشركان را مسلط مكن كه آنها را نابود سازد ، فرمود :\r\nاين را به تو دادم ، گفتم : پروردگارا ، ميان آنها جنگ با يك ديگر را قرار مده ، پس خدا اين حاجت را روا نكرد .\r\nسليمان بن احمد مىگويد : اين حديث از على ( ع ) جز با اين اسناد نقل نشده و فقط منجاب بن حارث آن را نقل كرده است .\r\n\r\nسه چيز باعث رفع درجه و سه چيز كفاره گناهان و سه چيز هلاككننده و سه چيز نجات دهنده است\r\n10 - سعد بن طريف از امام باقر ( ع ) نقل مىكند كه فرمود : سه چيز باعث بالا رفتن درجه و سه چيز كفاره گناهان و سه چيز هلاككننده و سه چيز نجات دهنده است . اما چيزهايى كه درجه را بالا مىبرد ، آشكار كردن سلام و دادن طعام و نماز خواندن در شب است ، در حالى كه مردم در خوابند ، و كفاره گناهان ، وضو گرفتن كامل در هواى سرد و شب و روز براى خواندن نماز ( به مسجد ) رفتن و محافظت بر جماعت است و\r\n","description":"","footnote":"","page_name":" 131 ","page_number":131},
  {"content":"\r\n","description":"","footnote":"","page_name":" 132 ","page_number":132},
  {"content":"\r\nاما آن چيزهايى كه هلاككننده است : بخلى است كه صاحب آن از آن فرمان برد و هواى نفسى است كه صاحب آن از آن پيروى كند و خودخواهى انسان . و اما آن چيزهايى كه نجات مىدهد ، ترسيدن از خدا در نهان و آشكار و ميانه روى در حال غنى بودن و فقر و گفتن سخن عادلانه در حالت خوشنودى و خشم است .\r\n11 - پيامبر خدا ( ص ) فرمود : سه چيز هلاككننده و سه چيز نجات دهنده است :\r\nنجات دهنده‌ها ، ترس از خدا در نهان و آشكار ، و ميانه روى در غنى بودن ، و فقر و عدالت در خوشنودى و خشم مىباشد . و هلاككننده‌ها ، بخلى است كه صاحب آن از آن فرمان برد و هواى نفس است كه صاحب آن از آن پيروى كند و خودخواهى انسان .\r\nدر حديث ديگر از امام صادق ( ع ) آمده است كه « شحّ مطاع » عبارت است از گمان بد داشتن نسبت به خدا . و ما اين حديث را به طور مسند در كتاب « معانى الاخيار » آورديم .\r\n12 - پيامبر خدا ( ص ) در وصيّتى به على ( ع ) فرمود : يا على ! سه چيز باعث رفع درجه و سه چيز كفّارهء گناهان و سه چيز هلاككننده و سه چيز نجات دهنده است : امّا چيزهايى كه باعث رفع درجه است عبارت است از : وضو گرفتن كامل در هواى سرد و انتظار نماز بعد از نماز و رفتن شبانه روز به نماز جماعتها . و امّا كفّارهء گناهان آشكار كردن نماز و دادن طعام و شبزنده دارى براى عبادت در حالى كه مردم در خوابند . و امّا هلاككننده‌ها عبارتند از : بخلى كه صاحب آن از آن فرمان برد و هواى نفسى كه صاحب آن از آن پيروى كند و خودخواهى انسان . و اما نجات دهنده‌ها عبارتند از : ترس از خدا در نهان و آشكار ، و ميانه روى در حال غنى بودن و فقر ، و سخن عادلانه به هنگام خوشنودى و خشم .\r\nدر حديث ديگرى آمده است : وقتى از پيامبر خدا ( ص ) سؤال شد كه در معراج ، در ملكوت اعلى راجع به چه چيزى سخن گفته مىشد ؟ فرمود : راجع به درجه‌ها و كفاره‌ها ، فرمود : به من ندا رسيد كه درجه‌ها كدامند ؟ گفتم : گرفتن وضوى كامل در هواى سرد و رفتن به سوى جماعات و انتظار نماز بعد از نماز و ولايت من و ولايت اهل بيت من تا هنگام مرگ .\r\nحديث طولانى بود و ما آن را به طور مسند در كتاب « اثبات المعراج » آورديم .\r\n13 - مسعدة بن زياد از امام صادق ( ع ) و او از پدرانش نقل مىكند كه پيامبر\r\n","description":"","footnote":"","page_name":" 133 ","page_number":133},
  {"content":"\r\n","description":"","footnote":"","page_name":" 134 ","page_number":134},
  {"content":"\r\nخدا ( ص ) فرمود : سه چيز هلاككننده است : شكستن پيمان و ترك سنت و دورى از جماعت . و سه چيز نجات دهنده است : زبانت را نگاه دارى و بر گناهانت گريه كنى و ملازم خانه ات باشى ( منظور از خانه نشينى در اينجا به هنگام بروز فتنه هاست و انسان بايد خود را از فتنه دور سازد ) .\r\n\r\nهر كس سه خصلت داشته باشد ، خدا او را با حور العين تزويج كند\r\n14 - عبد الله بن سنان از امام صادق ( ع ) نقل مىكند كه فرمود : سه چيز است كه در هر كس باشد ، خداوند او را با حور العين تزويج مىكند ، بدان گونه كه دلخواه اوست :\r\nفرو خوردن خشم و صبر بر شمشيرها براى خدا و مردى كه بر مال حرامى دست يابد ولى به خاطر خدا آن را رها كند .\r\n\r\nسه گروهند كه اگر تو به آنها ستم نكنى آنها به تو ستم مىكنند\r\n15 - امام صادق ( ع ) از پدرانش ، از پيامبر خدا ( ص ) نقل مىكند كه فرمود : سه گروهند كه اگر تو به آنها ستم نكنى ، آنها به تو ستم خواهند كرد : افراد پست و همسرت و خادمت ( همسر و خادم از آن جهت در اين رديف قرار گرفته‌اند كه همواره انتظار بيشترى از همسر و يا ارباب خود دارند و خود را طلبكار مىدانند و لذا در فرصتهاى پيش آمده ضربه مىزنند . البته اين حكم روى اكثريت رفته است و مسلَّما همسران يا خادمانى هم هستند كه همواره به همسر و يا ارباب خود وفا دارند . )\r\n\r\nسه گروه از سه گروه ، حق خود را دريافت نمىكنند\r\n16 - ذريح محاربى مىگويد : امام صادق ( ع ) از پدرانش از امير المؤمنين ( ع ) نقل مىكند كه فرمود : سه گروهند كه حق خود را از سه گروه دريافت نمىكنند : شريف از پست ، بردبار از سفيه و نيكوكار از بدكار .\r\n\r\nبنده همواره در ميان سه خصلت است\r\n17 - ابو حمزهء ثمالى از امام باقر ( ع ) نقل مىكند كه فرمود : بنده در ميان سه چيز قرار دارد : بلا و قضا و نعمت ، به هنگام رسيدن بلا از سوى خدا ، صبر كردن بر او واجب است و به هنگام رسيدن قضا و قدر الهى ، تسليم شدن بر او واجب است و به هنگام رسيدن نعمتى از سوى خدا ، شكر كردن بر او واجب است .\r\n\r\nسه گروه شايستهء ترحّم هستند\r\n18 - عبد الله بن سنان مىگويد : از امام صادق ( ع ) شنيدم كه فرمود : من به سه نفر\r\n","description":"","footnote":"","page_name":" 135 ","page_number":135},
  {"content":"\r\n","description":"","footnote":"","page_name":" 136 ","page_number":136},
  {"content":"\r\nترحم مىكنم و شايسته است كه به آنان ترحم شود : عزيزى كه پس از عزّت دچار ذلت شود ، و ثروتمندى كه پس از غنى بودن محتاج گردد و عالمى كه جاهلان و غافلان او را سبك بدارند .\r\n\r\nسه طائفه مورد خشم خداوند هستند\r\n19 - حسين بن عثمان از امام صادق ( ع ) نقل مىكند كه فرمود : همانا خداوند ، ثروتمند ستمگر و پيرمرد گناهكار و درويش متكبر را دشمن مىدارد . سپس فرمود :\r\nآيا مىدانى درويش متكبر كيست ؟ مىگويد : گفتيم كسى كه مال اندك دارد . فرمود نه ، او كسى است كه از مالش در جهت تقرب به خدا صرف نمىكند .\r\n\r\nسه چيز است كه دروغ گفتن در آنها خوب و سه چيز است كه راست گفتن در آنها بد و سه طايفه‌اند كه همنشينى با آنها دل را مىميراند\r\n20 - محاربى از امام صادق ( ع ) و او از پدرانش نقل مىكند كه پيامبر خدا ( ص ) فرمود : سه چيز است كه دروغ گفتن در آنها خوب است : حيله در جنگ و وعده دادن تو به همسرت و اصلاح ميان مردم . و سه چيز است كه راست گفتن در آنها بد است :\r\nسخنچينى و دادن خبر ناگوار به كسى در بارهء خانواده اش و تكذيب خبر ديگران . و سه طايفه‌اند كه همنشينى با آنان دل را مىميراند : همنشينى با انسان خسيس ، سخن گفتن با زنان و همنشينى با ثروتمندان .\r\n\r\nسه چيز در برابر سه چيز\r\n21 - محمد بن مسلم از امام صادق ( ع ) نقل مىكند كه فرمود : كسى كه زبانش راست گو باشد عملش رشد مىكند و كسى كه نيّتش خوب باشد ، خداوند بر روزى او مىافزايد و كسى كه به خانواده اش نيكى كند ، خداوند بر عمر او مىافزايد .\r\n\r\nيك چيز در برابر سه چيز\r\n22 - ابن ابى يعفور مىگويد از امام صادق ( ع ) شنيدم كه فرمود : هر كس كه قلب او\r\n","description":"","footnote":"","page_name":" 137 ","page_number":137},
  {"content":"\r\n","description":"","footnote":"","page_name":" 138 ","page_number":138},
  {"content":"\r\nوابسته به دنيا باشد ، به سه چيز آن وابسته شده است : اندوهى كه پايان ندارد و آرزويى كه برآورده نمىشود و اميدى كه به انسان نمىرسد .\r\n\r\nنشانه‌هاى پيرى سه چيز است\r\n23 - صباح ، خادم امام صادق ( ع ) مىگويد : همراه امام صادق ( ع ) بودم وقتى كه از كنار كوه احد عبور مىكردم ، فرمود : آيا آن شكاف را كه در كوه است مىبينى ؟ گفتم :\r\nآرى ، فرمود : ولى من نمىبينم ، نشانه‌هاى پيرى سه تاست : كم سو شدن چشم ، خم شدن پشت ، و كوتاه شدن گام .\r\n\r\nسه خصلت مخصوص پيامبران و فرزندان و پيروان آنهاست\r\n24 - على بن عثمان از امام موسى بن جعفر ( ع ) نقل مىكند كه فرمود : سه خصلت مخصوص پيامبران و فرزندان و پيروان آنهاست : بيمارى در بدن و ترس از حاكمان و فقر .\r\n\r\nسه خصلت است كه خداوند با آنها دشمن است\r\n25 - محمد بن معلَّى از كسى نقل مىكند كه امام صادق ( ع ) فرمود : سه خصلت است كه خداوند دشمن آنهاست : خواب بدون بيدارى ( پرخوابى ) ، خنديدن بدون تعجب ( خنديدن بىجا ) و خوردن از روى سيرى .\r\n\r\nهديه سه گونه است\r\n26 - احمد بن عبد الجبار از پدرش نقل مىكند كه امام صادق ( ع ) فرمود : هديه بر سه گونه است : هديه در برابر هديه و هديه براى جلب محبت و هديه براى خداوند .\r\n\r\nسه خصلت است كه هيچ پيامبر و پايينتر از او ، از آن خالى نيست\r\n27 - يحيى بن عمران اشعرى با سند خود نقل مىكند كه امام صادق ( ع ) فرمود : سه\r\n","description":"","footnote":"","page_name":" 139 ","page_number":139},
  {"content":"\r\n","description":"","footnote":"","page_name":" 140 ","page_number":140},
  {"content":"\r\nچيز است كه هيچ پيامبرى و افراد پايينتر از او ، از آن خالى نيست ، فال بد زدن و حسد و انديشيدن وسوسه آميز در آفرينش .\r\nمصنف اين كتاب مىگويد : معناى فال بد زدن « طيره » در اينجا اين است كه قوم پيامبر به او فال بد مىزنند و گر نه خود پيامبران فال بد نمىزنند ، همان گونه كه خداوند در بارهء قوم صالح پيامبر فرمود : « گفتند ما به تو و كسانى كه با تو هستند فال بد مىزنيم ، گفت : فال بد زدن شما نزد خداوند است » و ديگران به پيامبرانشان گفتند : « ما به شما فال بد مىزنيم اگر دست برنداريد شما را سنگسار مىكنيم » .\r\nو اما حسد در اينجا اين است كه به آنها حسد مىشود ، نه اينكه آنها به ديگران حسد مىكنند ، همان گونه كه خداوند مىفرمايد : « آيا آنان به مردم به سبب آنچه خدا از فضل خود به آنان داده ، حسد مىورزند ؟ ما به خاندان ابراهيم كتاب و حكمت داديم و به آنان ملكى بزرگ داديم . » و اما انديشيدن وسوسه آميز در آفرينش ، عبارت است از گرفتار شدن آنها به اهل وسوسه و چيزى غير از اين نيست ، همان گونه كه خداوند از وليد بن مغيره مخزومى نقل مىكند كه « او انديشيد و حساب كرد ، پس كشته شده باد ، چگونه حساب كرد » يعنى در بارهء قرآن گفت : « اين چيز جز يك سحر كه انتخاب شده نيست ، اين چيزى جز سخن بشر نيست » .\r\n\r\nريشه‌هاى كفر سه تاست\r\n28 - ابو بصير از امام صادق ( ع ) نقل مىكند كه فرمود : ريشه‌هاى كفر سه تاست :\r\nحرص و خود بزرگ بينى و حسد . اما حرص ، وقتى كه آدم از خوردن آن درخت منع شد ، حرص او را وادار كرد كه از آن بخورد . و اما خود بزرگ بينى ، وقتى شيطان مأمور به سجده شد ، خوددارى كرد . و اما حسد ، دو فرزند آدم ، يكى ديگرى را براى حسد كشت .\r\n\r\nوام بر سه وجه است\r\n29 - ابو بصير از امام صادق ( ع ) نقل مىكند كه پيامبر خدا ( ص ) فرمود : وام بر سه وجه است : مردى كه اگر طلب داشته باشد مهلت بدهد و هر گاه كه وام داشته باشد\r\n","description":"","footnote":"","page_name":" 141 ","page_number":141},
  {"content":"\r\n","description":"","footnote":"","page_name":" 142 ","page_number":142},
  {"content":"\r\nپرداخت كند و سستى ننمايد ، كه اين به سود اوست و نه به زيان او . و مردى كه اگر طلب داشته باشد مىگيرد و اگر وام داشته باشد پرداخت كند ، اين نه سود مىبرد و نه زيان مىكند . و مردى كه اگر طلب داشته باشد مىگيرد و اگر وام داشته باشد سستى مىكند ، اين به زيان اوست و سودى بر او ندارد .\r\n\r\nاجازه خواستن سه گونه است\r\n30 - ابو بصير از امام صادق ( ع ) نقل مىكند كه فرمود : اجازه خواستن سه گونه است : در مرحلهء نخست ( صداى اجازه خواه را ) مىشنوند ، در مرحله بعد خود را جمع و جور مىكنند و در مرحله سوم اگر خواستند اجازه ورود مىدهند و اگر خواستند اجازه نمىدهند و اجازه خواه برمىگردد .\r\n\r\nبه سه كس سلام داده نشود\r\n31 - محمد بن حسين با سند خود نقل مىكند كه امام صادق ( ع ) فرمود : به سه كس سلام داده نشود : كسى كه همراه جنازه راه مىرود و كسى كه به سوى نماز جمعه مىرود و كسى كه در حمّام است .\r\n\r\nبهترين مردم سه طايفه اند\r\n32 - ابن منكدر با سند خود نقل مىكند كه پيامبر خدا ( ص ) فرمود : بهترين شما كسى است كه طعام بدهد و سلام دادن را آشكار كند و نماز بخواند در حالى كه مردم در خوابند .\r\n\r\nسه خصلت است كه يكى ثروت و ديگرى زيبايى را آشكار مىكند و سومى دشمنان را خوار مىسازد\r\n33 - سكونى نقل مىكند كه امام صادق ( ع ) از پدرانش ، از پيامبر خدا ( ص ) نقل مىكند كه فرمود : روغن ماليدن ( به موها ) ثروت را آشكار مىكند و لباس زيبايى را آشكار مىكند و اخلاق نيكو دشمنان را خوار مىسازد .\r\n\r\nسه چيز از سنتهاى پيامبران است\r\n34 - على بن حكم نقل مىكند كه امام صادق ( ع ) فرمود : سه چيز از سنتهاى\r\n","description":"","footnote":"","page_name":" 143 ","page_number":143},
  {"content":"\r\n","description":"","footnote":"","page_name":" 144 ","page_number":144},
  {"content":"\r\nپيامبران است : عطر و اصلاح مو و بسيارى همسر .\r\n\r\nسه چيز چشم را جلا مىدهد\r\n35 - ابراهيم بن حميد از امام كاظم ( ع ) نقل مىكند كه فرمود : سه چيز چشم را روشنى مىدهد : نگاه كردن در سبزه و نگاه كردن در آب جارى و نگاه كردن در صورت زيبا .\r\n\r\nخصلتهاى نيكو سه تاست\r\n36 - حلبى مىگويد : به امام صادق ( ع ) گفتم : چه خصلتهايى براى مرد نيكوست ؟\r\nفرمود : وقار ، بدون آنكه بترساند و بخشش ، بدون آنكه فكر عوض باشد و مشغول شدن به چيزى كه متاع اين دنيا نيست .\r\n\r\nاسراف در سه چيز است\r\n37 - محمد بن احمد بن يحيى در يك حديث مرفوع نقل مىكند كه امام صادق ( ع ) فرمود : اسراف در سه چيز است : لباس آبرومند خود را هميشه بپوشى و هستهء ميوه را به چپ و راست بيندازى و باقى مانده آب را دور بريزى . فرمود : در غذا خوردن اسراف نيست .\r\n\r\nپيامبر خدا ( ص ) به سه نفر لعنت كرد\r\n38 - ابراهيم بن عبد الحميد از امام كاظم ( ع ) نقل مىكند كه فرمود : سه كس را پيامبر خدا ( ص ) لعنت كرد : كسى كه توشهء راه خود را به تنهايى بخورد و كسى كه در بيابان به تنهايى سفر كند و كسى كه در خانه به تنهايى بخوابد .\r\n\r\nدر بهشت درجه اى است كه هيچ كس ، جز سه نفر به آن نمىرسد\r\n31 - ابو بصير از امام صادق ( ع ) نقل مىكند كه پيامبر خدا ( ص ) فرمود : همانا در\r\n","description":"","footnote":"","page_name":" 145 ","page_number":145},
  {"content":"\r\n","description":"","footnote":"","page_name":" 146 ","page_number":146},
  {"content":"\r\nبهشت مقام و مرتبه اى است كه به آن نمىرسد مگر رهبر دادگستر يا كسى كه صلهء رحم مىكند يا عائله مندى كه صبور باشد .\r\n\r\nقلم از سه كس برداشته شده است\r\n40 - ابو ظبيان مىگويد : زن ديوانه اى را نزد عمر آوردند كه زنا كرده بود ، عمر دستور داد كه او را سنگسار كنند ، آن زن را از كنار على بن ابى طالب ( ع ) عبور دادند ، فرمود : اين كيست ؟ گفتند : ديوانه اى است كه زنا كرده و عمر دستور داده كه سنگسار شود ، فرمود : عجله نكنيد ، پس نزد عمر آمد و به او گفت : آيا نمىدانى كه از سه كس قلم برداشته شده است ؟ از كودك تا وقتى كه به بلوغ برسد و از ديوانه تا وقتى كه به هوش آيد و از خوابيده تا وقتى كه بيدار شود .\r\nمصنف اين كتاب مىگويد : اين حديث به همين صورت نقل شده است و اصل در آن سخن اهل بيت ( ع ) است كه اگر مرد ديوانه زنا كند حد بر او جارى مىشود ولى اگر زن ديوانه زنا كند حد بر او جارى نمىشود ؛ چون مرد ديوانه فاعل و زن ديوانه قابل است .\r\n\r\nحديث سه نفرى كه به لات و عزّى سوگند خوردند كه پيامبر ( ع ) را بكشند و على ( ع ) بر آنان تاخت\r\n41 - يحيى بن زيد بن على بن الحسين ( ع ) گفت : روزى پيامبر خدا ( ص ) بيرون آمد و نماز صبح را خواند ، سپس فرمود : اى مردم ! چه كسى از شماست كه به سوى آن سه نفرى رهسپار شود كه به لات و عزّى سوگند خورده‌اند كه مرا بكشند ، و سوگند به پروردگار كعبه كه دروغ مىگويند . مردم ساكت شدند و كسى سخن نگفت : پيامبر فرمود : گمان نمىكنم كه على بن ابى طالب در ميان شما باشد ، عامر بن قتاده برخاست و گفت : على شب گذشته به شدّت تب داشت و لذا به نماز جماعت نيامده است ، اجازه مىدهى خبرش كنم ؟ پيامبر خدا ( ص ) فرمود : اين كار براى توست ، او به سوى على رفت و جريان را به او خبر داد ، پس امير المؤمنين در حالى كه گويا از بند رها شده بيرون آمد و لباسى بر تن داشت كه دو طرف آن را بر گردنش بسته بود ، گفت : يا رسول الله اين خبر چيست ؟ فرمود : اين فرستادهء پروردگار من است كه به من از سه نفر خبر مىدهد ، كه به قتل من كمر بسته‌اند ولى به خداى كعبه كه دروغ مىگويند .\r\n","description":"","footnote":"","page_name":" 147 ","page_number":147},
  {"content":"\r\n","description":"","footnote":"","page_name":" 148 ","page_number":148},
  {"content":"\r\nامير المؤمنين گفت : من به تنهايى نزد آنها مىروم ، اجازه بده لباسم را بپوشم ، پيامبر خدا ( ص ) فرمود : اين لباس من و زره من و شمشير من است ، پس او را لباس و زره پوشانيد و عمامه و شمشير بر وى بست و او را سوار اسب كرد و امير المؤمنين ( ع ) بيرون رفت .\r\nسه روز بود كه جبرئيل نازل نمىشد و خبر على ( ع ) و هيچ خبرى از زمين را به او نمىداد ، پس فاطمه آمد در حالى كه حسن و حسين را در آغوش داشت و گفت :\r\nمىترسم اين دو بچه يتيم شوند ، اشك در چشمان پيامبر خدا ( ص ) حلقه زد ، سپس فرمود : اى مردم چه كسى از على براى من خبر مىآورد كه بهشت را به او مژده مىدهم ، مردم به سبب نگرانى شديدى كه در پيامبر ديدند ، در جستجوى على پراكنده شدند و عامر بن قتاده آمد و مژده داد و در همان حال امير المؤمنين وارد شد ، در حالى كه دو اسير و يك سر و سه شتر و سه اسب همراه داشت . جبرئيل نازل شد و جريان را به پيامبر خدا خبر داد .\r\nپيامبر خدا ( ص ) به على فرمود : يا ابا الحسن ! دوست دارى كه به تو خبر بدهم از آنچه بر تو گذشت ؟ منافقان گفتند : او از يك ساعت پيش درد زايمان گرفته بود و اكنون مىخواهد خبر بدهد . پيامبر خدا ( ص ) فرمود : بلكه تو خبر بده يا ابا الحسن ، تا گواه بر اين قوم باشى . گفت : آرى يا رسول الله ، وقتى به صحرا رفتم اينان را سوار بر شتر ديدم . به من ندا دادند كه تو كيستى ؟ گفتم من على بن ابى طالب پسر عموى پيامبر خدا ( ص ) هستم . گفتند : ما براى خدا پيامبرى نمىشناسيم و فرقى نمىكند كه بر تو يا بر محمد حمله كنيم ، اين مردى كه كشته شد ، به من حمله كرد و ميان من و او ضرباتى ردّ و بدل شد و باد سرخى وزيد و من صداى تو را يا رسول الله شنيدم كه مىگفتى : يخه زرهش را پاره كرده‌ام به شانه اش بزن ، پس من او را زدم و اثر نكرد ، سپس باد سياهى وزيد و من صداى تو را يا رسول الله شنيدم كه مىگفتى : زرهش را از رانش كنار زدم ، پس از رانش بزن و من زدم و آن را بريدم و او را انداختم و سرش را بريدم و خودش را جا گذاشتم و سرش را گرفتم . اين دو مرد به من گفتند : به ما خبر رسيده كه محمد رفيق شفيق و مهربانى است ، پس ما را نزد او ببر و در بارهء ما شتاب مكن ، اين رفيق ما با هزار سواره برابرى مىكرد .\r\nپيامبر خدا ( ص ) فرمود : صداى اول كه به گوشت رسيد صداى جبرئيل بود و صداى دوم ، صداى ميكائيل بود . يكى از آن دو مرد را پيش من آر . على او را پيش پيامبر آورد . پيامبر به او فرمود : بگو لا إله الا الله و گواهى بده كه من فرستادهء خدا\r\n","description":"","footnote":"","page_name":" 149 ","page_number":149},
  {"content":"\r\n","description":"","footnote":"","page_name":" 150 ","page_number":150},
  {"content":"\r\nهستم . او گفت : برداشتن كوه ابو قبيس براى من بهتر از اين است كه اين كلمه را بگويم . پيامبر خدا ( ص ) فرمود : يا على او را عقب ببر و گردنش را بزن ، پس على گردن او را زد . سپس پيامبر خدا ( ص ) فرمود : آن ديگرى را بياور ، آورده شد ، پيامبر به او فرمود : بگو لا إله الا الله و گواهى بده كه من فرستادهء خدا هستم . او گفت : مرا نيز به رفيقم ملحق كن .\r\nفرمود : او را عقب ببر يا ابا الحسن و گردنش را بزن . امير المؤمنين خواست گردن او را بزند ، جبرئيل نازل شد و گفت : محمد ! پروردگارت سلام مىرساند و به تو مىگويد : او را نكش چون اخلاق نيكو دارد و در ميان قومش سخاوتمند است . آن مرد كه زير شمشير بود برخاست و گفت : آيا اين فرستادهء پروردگار توست كه به تو خبر مىدهد ؟ پيامبر فرمود : آرى . او گفت : به خدا سوگند كه درهمى را با برادرم مالك نشديم مگر اينكه آن را انفاق كردم و هيچ گاه با برادرم سخن بد نگفته‌ام و در قحطى صورت خود را ترش نكرده‌ام و من گواهى مىدهم كه خدايى جز خداى يگانه نيست و تو پيامبر خدايى . پيامبر فرمود :\r\nاين از كسانى است كه اخلاق نيكو و سخاوتش او را به سوى بهشت نعمتها كشانيد .\r\n\r\nدر نيكويى به برادران و سعى در حوائج آنان ، سه خصلت است\r\n42 - جميل بن درّاج از امام صادق ( ع ) نقل مىكند كه فرمود : بهترين شما سخاوتمندترين شماست و بدترين شما بخيلترين شماست و از كارهاى شايسته نيكى به برادران و كوشش در حوائج آنهاست و در آن ، ماليده شدن دماغ شيطان و دورى از آتش جهنم و وارد شدن در بهشت است . اى جميل ! اين حديث را به برگزيدگان از ياران خود خبر بده . راوى گفت : گفتم : فدايت شوم برگزيدگان از ياران من كدامند ؟ فرمود : آنان كه به برادران خود به هنگام دشوارى و آسانى نيكى مىكنند . سپس فرمود : اى جميل ! اين كار براى كسى كه ثروت بسيار دارد آسان است و خداوند صاحب مال اندك را مدح كرده و فرموده است : « آنان ديگران را بر نفس خويش مقدم مىدارند اگر چه خود نياز دارند و هر كس خود را از بخل نفس نگه داشت آنان راستگارانند » ( 1 )\r\n\r\nنهى از قضاى حاجت در سه جا\r\n43 - سكونى نقل مىكند كه امام صادق ( ع ) از پدرانش از على ( ع ) نقل مىكند كه فرمود : پيامبر خدا ( ص ) نهى كرد از اينكه در كنار آبى كه خورده مىشود و يا نهرى كه از آن خورده مىشود و يا زير درختى كه ميوه دارد ، قضاى حاجت كنند .\r\n\r\nدر روبرو بودن با آفتاب ، سه خصلت بد وجود دارد\r\n44 - سهيل بن زياد با سند خود نقل مىكند كه امير المؤمنين ( ع ) فرمود : روبروى\r\n\r\n","description":"","footnote":"\r\n( 1 ) سورهء حشر آيه 9 .\r\n","page_name":" 151 ","page_number":151},
  {"content":"\r\n","description":"","footnote":"","page_name":" 152 ","page_number":152},
  {"content":"\r\nآفتاب قرار نگيريد كه آن بخاركننده است ، رنگ را تيره مىكند و لباس را مىپوساند و مرض نهفته را آشكار مىسازد .\r\n\r\nاسراف كار ، سه علامت دارد\r\n45 - ابو اسحاق در يك حديث مرفوع از امام سجّاد ( ع ) نقل مىكند كه امير المؤمنين ( ع ) فرمود : شخص اسراف كار سه علامت دارد : چيزى را كه شايستهء او نيست مىخورد و لباسى را كه شايستهء او نيست مىپوشد و چيزى را كه شايستهء او نيست مىخرد . ( در خوراك و پوشاك و خريدن كالا از حدّ خود تجاوز مىكند و بيشتر از آنچه در شأن اوست خرج مىكند )\r\n\r\nهر چشمى در روز قيامت گريان است مگر سه چشم\r\n46 - سكونى نقل مىكند كه امام صادق ( ع ) از پدرش نقل مىكند كه پيامبر خدا ( ص ) فرمود : هر چشمى در روز قيامت گريان است مگر سه چشم : چشمى كه از ترس خدا گريه كرده و چشمى كه از آنچه خدا حرام كرده پوشيده شده و چشمى كه در راه خدا بيدار مانده است .\r\n\r\nهمه نيكىها در سه خصلت جمع شده است\r\n47 - ابو حمزه از امام باقر ( ع ) نقل مىكند كه امير المؤمنين ( ع ) فرمود : همه نيكىها در سه خصلت جمع شده است : نگريستن و سكوت و سخن گفتن ، پس هر نگاهى كه همراه با عبرت گرفتن نباشد ، اشتباه است و هر سكوتى كه همراه با انديشيدن نباشد ، غفلت است و هر سخنى كه همراه با ذكر خدا نباشد ، بيهوده و لغو است . خوشا به حال كسى كه نگاهش عبرت و سكوتش تفكر و كلامش ذكر باشد و بر گناهش گريه كند و مردم از شرّ او ايمن باشند .\r\n\r\nنهى از سوار شدن سه نفر بر پشت سر هم بر چارپا\r\n48 - امير المؤمنين ( ع ) از پيامبر خدا نقل مىكند كه در يك حديث طولانى فرمود :\r\n","description":"","footnote":"","page_name":" 153 ","page_number":153},
  {"content":"\r\n","description":"","footnote":"","page_name":" 154 ","page_number":154},
  {"content":"\r\nسه نفر پشت سر هم بر يك چارپا سوار نشوند كه اگر سوار شوند يكى از آنها ملعون است و آن اولى است .\r\n\r\nحق مسافر بر همراهانش اين است كه در صورت بيماريش سه روز نزد وى اقامت كنند\r\n49 - فرمود : حق مسافرى كه مريض شود بر همراهانش اين است كه سه روز به خاطر او توقف كنند ( كه اگر خوب شد او را با خود ببرند و گر نه او را نزد خانواده اش رها كنند و خود به سفر بروند ) .\r\n\r\nدر كفش سياه سه خصلت بد و در كفش زرد سه خصلت خوب است\r\n50 - حنان بن سدير مىگويد : وارد بر امام صادق ( ع ) شدم در حالى كه كفش سياهى پوشيده بودم ، فرمود : تو را چه شده كه كفش سياه پوشيده اى ، آيا نمىدانى كه در آن سه خصلت است ؟ مىگويد : گفتم : فدايت گردم آن سه خصلت چيست ؟ فرمود : چشم را ضعيف مىكند و آلت را سست مىكند و باعث اندوه مىشود و با همهء اين احوال آن از پوشيدنىهاى زورمداران است . بر تو باد كفش زرد كه در آن نيز سه خصلت است .\r\nگفتم : آن سه خصلت چيست ؟ فرمود : چشم را تيز مىكند و آلت را قوى مىكند و اندوه را بر طرف مىسازد و آن از پوشيدنىهاى پيامبران است .\r\n\r\nاز كلاغ سه خصلت را ياد بگيريد\r\n51 - سليمان بن جعفر مىگويد : امام رضا ( ع ) از پدرانش از على ( ع ) نقل مىكند كه پيامبر خدا ( ص ) فرمود : سه خصلت را از كلاغ بياموزيد : جفت شدن با ماده به صورت پنهانى و طلب روزى در صبح زود و احتياط كردن او .\r\n\r\nسه چيز با سه چيز است\r\n52 - ابان بن تغلب مىگويد : از امام صادق ( ع ) شنيدم كه فرمود : با پايدارى ، سلامت و با عجله ، پشيمانى حاصل مىشود و هر كس كه كارى را در غير وقت آن انجام دهد ، در غير وقت خود به نتيجه مىرسد .\r\n","description":"","footnote":"","page_name":" 155 ","page_number":155},
  {"content":"\r\n","description":"","footnote":"","page_name":" 156 ","page_number":156},
  {"content":"\r\n\r\nشومى در سه چيز است\r\n53 - خالد بن نجيح از امام صادق ( ع ) نقل مىكند كه فرمود : شومى در سه چيز است : زن و مركب و خانه . شومى زن در زياد بودن مهريهء او و ناسپاسى شوهرش است و شومى مركب در بدخلقى آن و ركاب ندادن آن است و شومى خانه در تنگى حياط و بدى همسايه و زياد بودن عيبهاى آن است .\r\n\r\nكسانى كه هر چه به آنها گفته شد فراموش كردند ، سه گروهند\r\n54 - طلحهء شامى از امام باقر ( ع ) نقل مىكند كه در بارهء اين آيه « فلمّا نسوا ما ذكروا به ( 1 ) و چون فراموش كردند آنچه را كه به آنان تذكر داده شده بود » ( كه مربوط به داستان اصحاب سبت از يهودىهاست ) فرمود : آنها سه دسته بودند : دسته اى خود فرمان خدا را پذيرفتند و ديگران را هم امر به معروف كردند ، آنها نجات يافتند ، و دسته اى خود ، فرموده خدا را پذيرفتند ولى ديگران را امر به معروف نكردند ، آنها به صورت مورچه مسخ شدند ، و دسته اى نه فرمان خدا را پذيرفتند و نه امر به معروف كردند ، آنها هلاك شدند : ( طبق آيات قرآنى آن دسته از آنها كه خدا را نافرمانى كردند ؛ يعنى همان دسته سوم ، به صورت ميمون مسخ گشتند و مطرود شدند و طبق اين روايت دستهء دوم آنها هم به صورت مورچه مسخ شدند و در بعضى از نسخه‌ها به جاى « ذرّ مورچه » كلمهء « وزّ مرغابى » آمده است . )\r\n\r\nسه گروه در امان خدا هستند تا اينكه خداوند از حساب فارغ شود\r\n55 - حسن بن زياد عطار از امام صادق ( ع ) نقل مىكند كه فرمود : سه گروه در امان خدا هستند تا اينكه خداوند از حساب فارغ شود : مردى كه هرگز در فكر زنا نبوده و مردى كه مالش را هرگز به ربا آلوده نكرده و مردى كه هرگز در اين دو كار كوشش نكرده است .\r\n\r\nكسى كه سه چيز به او داده شود ، از سه چيز محروم نگردد\r\n56 - معاوية بن وهب از امام صادق ( ع ) نقل مىكند كه فرمود : اى معاويه ! كسى كه به او سه چيز داده شود ، از سه چيز محروم نگردد : كسى كه به او توفيق دعا داده شده ، اجابت دعا هم داده مىشود و كسى كه به او توفيق شكرگزارى داده شده ، به او افزونى هم داده مىشود و كسى كه به او توفيق توكل داده شده ، به او بىنيازى از ديگران هم داده مىشود ( چون خدا براى او كافى است ) . همانا خداوند در كتاب خود مىفرمايد : « هر كس بر خدا توكل كند ، او را بس است » ( 2 ) و مىفرمايد : « هر گاه شكر كنيد بر شما مىافزايم » ( 3 ) و مىفرمايد : « مرا بخوانيد تا شما را اجابت كنم » ( 4 ) .\r\n\r\nنهى از مشورت كردن با سه طايفه\r\n57 - پيامبر خدا ( ص ) فرمود : يا على ! با ترسو مشورت مكن كه راه رهايى را به تو\r\n\r\n","description":"","footnote":"\r\n( 1 ) سورهء اعراف ، آيه 165 .\r\n( 2 ) سورهء طلاق آيه 3 .\r\n( 3 ) سورهء ابراهيم ، آيه 7 .\r\n( 4 ) سورهء مؤمن آيه 60 .\r\n","page_name":" 157 ","page_number":157},
  {"content":"\r\n","description":"","footnote":"","page_name":" 158 ","page_number":158},
  {"content":"\r\nتنگ مىكند و با بخيل مشورت مكن كه تو را از هدفت باز مىدارد و با حريص مشورت مكن كه طمع كارى را براى تو زينت مىدهد و بدان يا على كه ترس و بخل و حرص يك طبيعت دارند و بدگمانى ( به خدا ) جامع آنهاست .\r\n\r\nعقل به سه قسم تقسيم شده است\r\n58 - محمد بن خالد با سند خود نقل مىكند كه پيامبر خدا ( ص ) فرمود : عقل به سه جزء تقسيم شده است ، هر كس آنها را داشته باشد عقلش كامل است و هر كس نداشته باشد عقل ندارد : شناخت نيكوى خداوند و اطاعت نيكو از خداوند و بينش نيكو در بارهء كار او .\r\n\r\nحضرت آدم از سه خصلت يكى را برگزيد\r\n59 - اصبغ بن نباته از على بن ابى طالب ( ع ) نقل مىكند كه فرمود : جبرئيل بر آدم نازل شد و گفت : اى آدم ، من مأمور شده‌ام كه تو را ميان سه خصلت مخيّر كنم ، تو يكى از آنها را انتخاب كن و دو تا را رها ساز . آدم به او گفت : آن سه چيز چيست اى جبرئيل ؟ گفت : عقل و حيا و دين . آدم گفت : من عقل را انتخاب كردم . جبرئيل به حيا و دين گفت : شما برويد . گفتند : اى جبرئيل ما مأمور هستيم كه عقل هر كجا باشد آنجا باشيم . جبرئيل گفت : هر جور كه بخواهيد ، و بالا رفت .\r\n\r\nعقل مرد در سه چيز معلوم مىشود\r\n60 - عبد الاعلى از امام صادق ( ع ) نقل مىكند كه فرمود : عقل مرد در سه چيز معلوم مىشود : در طول ريشش و در نقش انگشترش و در كنيه اش . ( اين هر سه نشاندهندهء وضعيت روحى انسان است ، مخصوصا كنيه اى كه ديگران به انسان مىدهند مطابق با روحيه و عمل كرد او داده مىشود )\r\n\r\nشيعه سه گونه است\r\n61 - معاوية بن وهب از امام صادق ( ع ) نقل مىكند كه فرمود : شيعه سه گونه است :\r\n","description":"","footnote":"","page_name":" 159 ","page_number":159},
  {"content":"\r\n","description":"","footnote":"","page_name":" 160 ","page_number":160},
  {"content":"\r\nدوست دار با مودّت ، او از ماست ، كسى كه به وسيله ما خود را مىآرايد و ما زينت هر كسى هستيم كه به وسيلهء ما خود را بيارايد ، و كسى كه به نام ما مال مردم را مىخورد و هر كس به نام ما مال مردم را بخورد ، فقير مىشود .\r\n\r\nامتحان شيعه در سه مورد\r\n62 - ليثى از امام صادق ( ع ) نقل مىكند كه فرمود : شيعيان ما را در سه مورد امتحان كنيد : موقع فرا رسيدن وقت نماز ، بنگريد كه چگونه بر آن مواظبت مىكنند و در بارهء اسرارشان كه چگونه آن را از دشمن ما حفظ مىكنند و در بارهء اموالشان ، بنگريد كه چگونه به برادرانشان كمك مىكنند .\r\n\r\nسه خصلت است كه در هر كس باشد ايمان او كامل است\r\n63 - صالح بن ميثم از امام صادق ( ع ) نقل مىكند كه فرمود : سه خصلت است كه در هر كس باشد ايمان او كامل است : كسى كه بر ستم صبر كند و خشم خود را براى خدا فرو برد و گذشت داشته باشد ، او از كسانى مىشود كه خداوند آنها را بدون حساب وارد بهشت مىكند و شفاعت او را در بارهء افراد ديگر به تعداد افراد دو قبيلهء ربيعه و مضر مىپذيرد . ( منظور از صبر بر ظلم ، مقاومت در برابر ظلم است نه ظلم پذيرى . ربيعه و مضر هم دو قبيله بودند كه افرادشان زياد بود و هميشه در كثرت به آنها مثل زده مىشود . )\r\n64 - هشام بن معاذ مىگويد : وقتى عمر بن عبد العزيز وارد مدينه شد ، من نزد او بودم ، منادى او نداد داد كه هر كس ستمى ديده به درگاه بيايد . پس محمد بن على يعنى امام محمد باقر ( ع ) آمد . خادم عمر بن عبد العزيز به نام مزاحم ، نزد وى رفت و گفت :\r\nمحمد بن على دم در است . عمر گفت : اى مزاحم ! او را وارد كن و او وارد شد ، در حالى كه عمر اشك چشمانش را پاك مىكرد ، محمد بن على به او گفت : اى عمر ! چه چيزى تو را وادار به گريه كرده ؟ هشام گفت : اى پسر پيامبر ! چنين و چنان باعث گريهء او شده است .\r\nمحمد بن على ( ع ) گفت : اى عمر ! همانا دنيا بازارى از بازارهاست ، قومى از آن با سود و قومى با زيان و ضرر بيرون آمده‌اند ، چه بسا مردمى كه از حالتى مانند حالتى كه ما در آن قرار داريم ، زيان كرده‌اند تا اينكه مرگ آنها را درك كرده است ، پس به كلى از ميان رفتند و در حالى كه از دنيا رفتند ، مورد سرزنش قرار داشتند ، چون براى آن چيزى كه از آخرت مىخواستند آمادگى پيدا نكرده بودند و براى آن چيزى كه بدشان مىآمد سپرى نساخته بودند ؟ كسانى كه آنان را ستايش نمىكردند اموالشان را تقسيم\r\n","description":"","footnote":"","page_name":" 161 ","page_number":161},
  {"content":"\r\n","description":"","footnote":"","page_name":" 162 ","page_number":162},
  {"content":"\r\nنمودند و به سوى كسانى رفتند كه عذرشان را نخواهند پذيرفت . به خدا سوگند كه ما شايستهء آنيم كه به آن كارهايى كه آنان كردند و مورد غبطهء ماست ، بنگريم و در آنها با آنان موافق باشيم و به آن كارهايى كه آنان كردند و ما از آن مىترسيديم نيز بنگريم و خود را از آن بازداريم ، پس ، از خدا بترس و در دل خود دو چيز را جاى بده : مىنگرى ، آنچه كه دوست دارى به هنگام ملاقات پروردگار با تو باشد ، آن را از پيش بفرست و مىنگرى آنچه كه بدت مىآيد كه موقع ملاقات پروردگار با تو باشد ، چيز ديگرى را با آن جايگزين ساز و به كالايى كه به پيشينيان ضرر كرده به اين اميد كه به تو ضرر نرساند روى مياور ، اى عمر از خدا بترس و درها را باز بگذار و گذشتن مردم از حاجبها را آسان كن و به مظلوم يارى نما و ظالم را رد كن .\r\nآنگاه فرمود : سه چيز است كه در هر كس باشد ايمان او به خدا كامل است ، عمر دو زانو نشست و گفت : اى خاندان پيامبر بگوشم ، فرمود : آرى ، اى عمر ! كسى كه خوشنودى ، او را به باطل وارد نكند و خشم او را از حق بيرون نسازد و كسى كه وقتى قدرت پيدا كرد ، آنچه را كه از آن او نيست دست اندازى نكند . عمر قلم و كاغذ خواست و نوشت : بسم الله الرحمن الرحيم . اين چيزى است كه عمر بن عبد العزيز آن را به عنوان حق محمد بن على به او برمىگرداند ، يعنى فدك را .\r\n65 - ابو عبيده حذّاء از امام باقر ( ع ) نقل مىكند كه فرمود : همانا مؤمن كسى است كه وقتى خوشنود شد خوشنوديش او را به گناه و باطل وارد نكند و وقتى خشمگين شد ، خشم او او را از گفتن سخن حق باز ندارد و مؤمن كسى است كه وقتى قدرت پيدا كرد قدرت او ، او را به تجاوز و دست اندازى به آنچه حق او نيست وادار نكند .\r\n66 - فاطمه دختر امام حسين ( ع ) از پدرش نقل مىكند كه رسول خدا فرمود : سه خصلت است كه در هر كس باشد خصلتهاى ايمان در او كامل شده است : كسى كه وقتى خوشنود شد ، خوشنوديش او را به گناه و باطل نكشاند و وقتى خشمگين شد خشم او ، او را از حق بيرون نكند و وقتى قدرت يافت ، به آنچه مال او نيست دست درازى نكند .\r\n67 - عبد الله بن سنان مىگويد : مردى نزد امام صادق ( ع ) صحبت از مؤمن كرد ، امام\r\n","description":"","footnote":"","page_name":" 163 ","page_number":163},
  {"content":"\r\n","description":"","footnote":"","page_name":" 164 ","page_number":164},
  {"content":"\r\nفرمود : همانا مؤمن كسى است كه وقتى خشمگين شد خشم او ، او را از حق بيرون نكند و مؤمن كسى است كه وقتى خوشنود شد ، خوشنوديش او را وارد باطل نكند و مؤمن كسى است كه وقتى قدرت يافت ، به آنچه مال او نيست دست درازى نكند .\r\n\r\nسه طايفه‌اند كه خداوند در روز قيامت با آنان سخن نمىگويد و به آنان نگاه نمىكند و آنان را پاك نمىسازد و براى آنان ، عذابى دردناك است\r\n68 - ابو بصير مىگويد : از امام صادق ( ع ) شنيدم كه فرمود : سه طايفه‌اند كه خداوند روز قيامت با آنان سخن نمىگويد و به آنان نگاه نمىكند و آنان را پاك نمىسازد و براى آنان عذابى دردناك است : كسى كه ريش خود را مىكند و كسى كه با خودش آميزش مىكند و كسى كه مفعول واقع مىشود . ( منظور از كسى كه با خودش آميزش مىكند ، شخصى است كه دست به استمنا مىزند . )\r\n69 - ابو مالك جهنى مىگويد : از امام صادق ( ع ) شنيدم كه فرمود : سه طايفه‌اند كه خداوند در روز قيامت با آنان سخن نمىگويد و به آنان نگاه نمىكند و آنان را پاك نمىسازد و براى آنان عذابى دردناك است : كسى كه ادعاى امامت مىكند ، در حالى كه امامت او از جانب خدا نيست و كسى كه امامت امامى را انكار مىكند كه امامت او از جانب خداوند است و كسى كه گمان كند اين دو گروه سهمى در اسلام دارند .\r\n70 - پيامبر خدا ( ص ) فرمود : سه طايفه‌اند كه خداوند در روز قيامت با آنان سخن نمىگويد و به آنان نگاه نمىكند و آنان را پاك نمىسازد و براى آنان عذابى دردناك است : مردى كه با امامى بيعت كند و هدف او فقط دنيا باشد كه اگر آنچه مىخواهد به او بدهد به بيعت خود وفا مىكند و گر نه وفا نمىكند ، و مردى كه كالاى خود را به مرد ديگرى بعد از وقت عصر ( كه موقع با شرافتى است ) بفروشد و سوگند بخورد آن را به اين مبلغ خريده است و آن شخص سخن او را بپذيرد و كالا را بگيرد و در حالى كه آن مبلغ را كه گفته نداده است و مردى كه در بيابان آب بسيار دارد ، ولى آن را از رهگذران مضايقه مىكند .\r\n\r\nوحشتناكترين حالت براى مردم سه مورد است\r\n71 - ياسر خادم مىگويد : از امام رضا ( ع ) شنيدم كه فرمود : همانا وحشتناكترين\r\n","description":"","footnote":"","page_name":" 165 ","page_number":165},
  {"content":"\r\n","description":"","footnote":"","page_name":" 166 ","page_number":166},
  {"content":"\r\nحالتى كه براى اين مردم وجود دارد سه جاست : روزى كه زاده مىشود و از شكم مادر بيرون مىآيد و دنيا را مىبيند ، و روزى كه مىميرد و آخرت و اهل آن را مىبيند ، و روزى كه از قبر زنده مىشود و احكامى را مىبيند كه در دنيا نديده است . خداوند در اين سه جا به يحيى سلام فرستاد ، و نگرانى او را بر طرف كرده و فرموده است : « سلام بر او روزى كه زاده شد و روزى كه مىميرد و روزى كه زنده برانگيخته مىشود » ( 1 ) و همچنين عيسى بن مريم در اين سه جا بر خود سلام داده و گفته است : « و سلام بر من روزى كه زاده شدم و روزى كه مىميرم و روزى كه زنده برانگيخته مىشوم . » ( 2 )\r\n\r\nسه كس شريك در ظلم هستند\r\n72 - طلحة بن زيد نقل مىكند كه امام صادق ( ع ) از پدر و جدش نقل مىكند كه على ( ع ) مىگفت : كسى كه ستم مىكند و كسى كه به او يارى مىدهد و كسى كه به كار او راضى مىشود ، هر سه در ستمگرى شريك هستند .\r\n\r\nسخن چين قاتل سه نفر است\r\n73 - محمد بن ابى عمير در يك حديث مرفوع نقل مىكند كه امام صادق ( ع ) فرمود : سخن چين قاتل سه نفر است : قاتل خود و قاتل كسى كه سخن چينى او را كرده و كسى كه نزد او سخن چينى كرده است .\r\n\r\nمؤمن سه مسكن دارد ، زندان و حصار و جايگاه ، و كافر هم سه مسكن دارد\r\n74 - ابراهيم بن عبد الحميد مىگويد : امام موسى بن جعفر ( ع ) از امام صادق ( ع ) نقل مىكند كه فرمود : دنيا زندان مؤمن و قبر حصار او و بهشت جايگاه اوست ، و دنيا بهشت كافر و قبر زندان او و آتش جايگاه اوست .\r\n\r\nروزهاى خدا سه روز است\r\n75 - مثنى حناط مىگويد : از امام باقر ( ع ) شنيدم كه فرمود : روزهاى خدا سه روز است : روزى كه قائم ( ع ) قيام مىكند و روز رجعت و روز قيامت .\r\n\r\n","description":"","footnote":"\r\n( 1 ) سورهء مريم ، آيه 15 .\r\n( 2 ) سورهء مريم ، آيه 33 .\r\n","page_name":" 167 ","page_number":167},
  {"content":"\r\n","description":"","footnote":"","page_name":" 168 ","page_number":168},
  {"content":"\r\n\r\nسه گروه در روز قيامت عذاب مىشوند\r\n76 - محمد بن مروان از امام صادق ( ع ) نقل مىكند كه شنيدم آن حضرت فرمود :\r\nسه گروه در روز قيامت عذاب مىشوند : كسى كه صورتى از حيوان را به تصوير كشد ، عذاب مىشود تا به آن روح بدمد و هرگز نمىتواند روح بدمد ، و كسى كه رؤياى دروغ جعل كند ، عذاب مىشود تا دو دانه جو را به هم گره بزند و هرگز نمىتواند گره بزند ، و كسى كه به سخنان قومى گوش دهد در حالى كه آنان راضى نيستند ، در گوشش سرب گداخته ريخته مىشود .\r\n77 - ابن عباس از پيامبر خدا ( ص ) نقل مىكند كه فرمود : كسى كه صورتى را تصوير كند عذاب مىشود و مكلَّف مىگردد كه به آن روح بدمد و نمىتواند ، و كسى كه رؤياى دروغ بسازد ، عذاب مىشود و مكلف مىگردد كه ميان دو دانه جو گره بزند و نمىتواند ، و كسى كه به سخنان قومى گوش دهد در حالى كه آنان راضى نيستند ، به گوش او قلع گداخته ريخته مىشود .\r\n\r\nسه خصلت از تكبّر باز مىدارد\r\n78 - عبد الرحمن بن ابى نجران مرفوعا نقل مىكند كه امام صادق ( ع ) فرمود : كسى كه جامه اش را وصله زند و كفشش را پينه زند و اساس خود را خود حمل كند ، او از تكبر در امان است .\r\n\r\nكسى مىتواند امر به معروف و نهى از منكر كند كه در او سه خصلت باشد\r\n79 - محمد بن ابى عمير مرفوعا نقل مىكند كه امام صادق ( ع ) فرمود : همانا كسى مىتواند امر به معروف و نهى از منكر كند كه در او سه خصلت باشد : به آنچه امر مىكند خودش عمل كند و از آنچه نهى مىكند خودش دورى جويد ، در آنچه امر يا نهى مىكند اعتدال را رعايت نمايد ، در آنچه امر يا نهى مىكند نرمى نشان دهد .\r\n\r\nسه طايفه نجيب نمىشوند\r\n80 - داود بن فرقد از امام باقر ( ع ) يا امام صادق ( ع ) نقل مىكند كه فرمود : سه طايفه نجيب نمىشوند : كسى كه چشم راستش كور باشد و كسى كه چشمش چون نگين\r\n","description":"","footnote":"","page_name":" 169 ","page_number":169},
  {"content":"\r\n","description":"","footnote":"","page_name":" 170 ","page_number":170},
  {"content":"\r\nانگشتر ، كبود باشد و كسى كه در سند متولد شده باشد . ( منظور اين است كه در اين گروه‌ها زمينه براى شرارت بيشتر است و در عين حال مىتوانند شرور نباشند و اگر چنين اشخاص نجابت كنند ، ارزش بيشترى نسبت به ديگران دارند چون بر خلاف زمينهء طبيعى عمل كرده‌اند ) .\r\n\r\nبراى مرد از نظر عيب سه خصلت بس است\r\n81 - حسين بن زيد از پدرش نقل مىكند كه امام صادق ( ع ) از پدرش نقل مىكند كه پيامبر خدا ( ص ) فرمود : كار نيكى كه ثواب آن زودتر به انسان مىرسد ، احسان كردن است و كار بدى كه مجازات آن زودتر به انسان مىرسد ، ستم كردن است . و براى شخص از نظر عيب كافى است كه در مردم به چيزى نگاه كند كه از ديدن آن در خودش كور است ، و به مردم چيزى را ايراد بگيرد كه خودش نمىتواند آن را ترك كند ، و همنشين خود را با چيزى اذيت كند كه به او سودى ندارد .\r\n\r\nكسى كه عترت پيامبر را دوست نداشته باشد به سبب يكى از سه چيز است\r\n82 - ابو رافع از امير المؤمنين ( ع ) نقل مىكند كه پيامبر خدا ( ص ) فرمود : هر كس خاندان مرا دوست نداشته باشد به سبب يكى از سه چيز است : يا منافق است و يا از زنا متولَّد شده و يا مادرش در حال حيض به او آبستن شده است .\r\n\r\nمحبوبترين كارها براى خدا سه چيز است\r\n83 - زهرى از امام سجاد ( ع ) نقل مىكند كه فرمود : آخرين چيزى كه خضر به موسى بن عمران وصيت كرد ، اين بود كه گفت : كسى را به خاطر گناهى سرزنش مكن و همانا محبوبترين كارها نزد خدا سه چيز است : ميانه روى در گشاده دستى و عفو به هنگام قدرت و مدارا با بندگان خدا ، و هيچ كس در دنيا با كسى مدارا نكرد مگر اينكه خداوند در روز قيامت با او مدارا خواهد كرد و سرآمد حكمت ، ترس از خداوند است .\r\n\r\nدر روز قيامت آتش با سه گروه سخن مىگويد\r\n84 - امام صادق ( ع ) از پدرانش از على ( ع ) نقل مىكند كه پيامبر خدا ( ص ) فرمود :\r\nدر روز قيامت آتش با سه كس سخن مىگويد : با امير و قارى قرآن و ثروتمند .\r\n","description":"","footnote":"","page_name":" 171 ","page_number":171},
  {"content":"\r\n","description":"","footnote":"","page_name":" 172 ","page_number":172},
  {"content":"\r\nبه امير مىگويد : اى كسى كه خداوند به او سلطنت داد ، ولى او عدالت را رعايت نكرد ! پس او را مىبلعد ، همان گونه كه پرنده دانهء كنجد را مىبلعد . و به قارى قرآن مىگويد :\r\nاى كسى كه براى مردم خود را زينت داد ولى با گناهان با خدا ستيز كرد ! او را نيز مىبلعد . و به ثروتمند مىگويد : اى كسى كه خداوند در دنيا مال بسيارى به او داد كه گسترده و فراوان بود و فقير از او اندكى را به عنوان قرض خواست و او از روى بخل نداد ! او را هم مىبلعد .\r\n\r\nسه چيز پشت را مىشكند\r\n85 - سعد اسكاف از امام باقر ( ع ) نقل مىكند كه فرمود : سه چيز پشت را مىشكند :\r\nكسى كه عمل خير خود را بسيار بداند و گناهانش را از ياد برد و در رأى خود ، خودبين باشد .\r\n86 - عبد الرحمن بن حجاج از امام صادق ( ع ) نقل مىكند كه فرمود : شيطان كه خدا لعنتش كند به لشكريانش گفت : اگر در سه چيز بر فرزند آدم مسلط شوم ، باكى ندارم كه چه عملى دارد ؛ چون از او پذيرفته نخواهد شد : وقتى كه عمل خود را زياد بداند و گناهانش را از ياد برد و خودبينى در او راه يابد .\r\n\r\nخداوند با سه چيز بر بندگانش منّت نهاد\r\n87 - هشام بن سالم از امام صادق ( ع ) نقل مىكند كه فرمود : همانا خداوند مىفرمايد : من بر بندگانم با سه چيز منّت نهادم : پس از بيرون شدن روح از جسد ، بوى بد به او دادم كه اگر چنين نبود هيچ خويشى ، خويش خود را دفن نمىكرد ، به آنها پس از رسيدن مصيبت صبر دادم كه اگر چنين نبود ، هيچ يك از آنها زندگى گوارايى نداشت و اين حيوان را ( به عنوان آفت ) آفريدم و آن را بر گندم و جو مسلط كردم كه اگر چنين نبود ، پادشاهان آن را مانند زر و سيم مىاندوختند .\r\n\r\nبيدارى روا نيست مگر در سه چيز\r\n88 - امام صادق ( ع ) از پدرش نقل مىكند كه پيامبر خدا ( ص ) فرمود : بيدارى روا نيست مگر در سه چيز : شبزنده دارى براى خواندن قرآن و يا طلب علم و يا براى\r\n","description":"","footnote":"","page_name":" 173 ","page_number":173},
  {"content":"\r\n","description":"","footnote":"","page_name":" 174 ","page_number":174},
  {"content":"\r\nعروسى باشد كه به همسر خود هديه شده است .\r\n\r\nاگر سه چيز در فرزند آدم نبود ، چيزى سرش را خم نمىكرد\r\n89 - امام صادق ( ع ) از پدرش نقل مىكند كه پيامبر خدا ( ص ) فرمود : اگر سه چيز در فرزند آدم نبود ، هرگز چيزى سر او را خم نمىكرد : بيمارى و فقر و مرگ ، همهء اينها در او هست و در عين حال او همواره جست و خيز مىكند .\r\n\r\nهمهء شريعتهاى دين ، سه چيز است\r\n90 - ابو مالك مىگويد : به امام سجاد ( ع ) عرض كردم : از همهء شريعتهاى دين مرا خبر بده ، فرمود : سخن حق ، حكم به عدل و وفاى به عهد .\r\n\r\nفتنه‌ها در سه چيز است\r\n91 - اصبغ بن نباته از امير المؤمنين ( ع ) نقل مىكند كه فرمود : فتنه‌ها در سه چيز است : محبت زنان و آن شمشير شيطان است ، و خوردن شراب و آن تله شيطان است .\r\nو محبت دينار و درهم و آن تير شيطان است . پس هر كسى زنان را دوست داشته باشد از زندگى خود سودى نمىبرد ، و هر كس شراب را دوست داشته باشد ، بهشت بر وى حرام است ، و هر كس دينار و درهم را دوست داشته باشد ، دنيا را پرستش كرده است .\r\nو نيز فرمود : عيسى بن مريم فرمود : دينار بيمارى دين و عالم طبيب دين است ، پس هر گاه طبيبى را ديديد كه مرض را به طرف خود مىكشد ، او را متهم كنيد و بدانيد كه او نمىتواند نصيحتكنندهء ديگران باشد .\r\n\r\nبراى مسلمان سه دوست وجود دارد\r\n92 - امام صادق ( ع ) از پدرش ، از جدّش نقل مىكند كه على ( ع ) فرمود : همانا براى مسلمان سه دوست وجود دارد : دوستى كه مىگويد من با تو هستم چه زنده باشى و چه مرده باشى و آن عمل اوست ، و دوستى كه مىگويد : من تا لب گور با تو هستم و پس از آن تو را رها خواهم كرد و آن فرزند اوست ، و دوستى كه مىگويد : من با تو\r\n","description":"","footnote":"","page_name":" 175 ","page_number":175},
  {"content":"\r\n","description":"","footnote":"","page_name":" 176 ","page_number":176},
  {"content":"\r\nهستم ، تا وقتى كه بميرى و آن مال اوست و چون بميرد ، مال در اختيار وارث قرار مىگيرد .\r\n93 - قيس بن عاصم گفت : با جمعى از قبيلهء بنى تميم خدمت پيامبر خدا ( ص ) رسيديم و صلصال بن دلهمس نزد او بود ، گفتم : اى پيامبر خدا ( ص ) ما را موعظه اى كن كه ما در بيابان رفت و آمد داريم ، فرمود : همانا ذلت با عزّت ، و مرگ با زندگى ، و آخرت با دنياست . و براى هر چيزى حسابگرى و براى هر چيزى مواظبى و براى هر حسنه اى ثوابى و براى هر كار بدى مجازاتى و براى هر مدّتى نوشته اى است . اى قيس به ناچار تو را همنشينى است كه همراه تو دفن مىشود و در حالى كه او زنده است و تو با آن دفن مىشوى در حالى كه تو مرده اى ، اگر او كرامت داشته باشد ، تو را گرامى خواهد داشت و اگر پست باشد ، تو را تسليم خواهد كرد ، آنگاه او محشور نمىشود مگر با تو و برانگيخته نمىشود مگر با تو ، از تو فقط در بارهء او سؤال خواهد شد ، بنا بر اين جز همنشينى شايسته انتخاب مكن كه اگر شايسته و صالح باشد با آن مأنوس مىشوى و اگر فاسد باشد ، تنها از آن بترس ، آن همنشين ، عمل توست .\r\nقيس گفت : اى پيامبر خدا ( ص ) دوست دارم اين سخن در ابياتى از شعر گفته شود كه با آن به عربهاى ديگر افتخار كنيم و ذخيره اى براى ما باشد . پيامبر فرمود : حسان بن ثابت را نزد او آوردند . قيس مىگويد : من انديشيدم كه اين موعظه را در چه قالبى از شعر ريزم و پيش از آمدن حسان بن ثابت ، سخن بر من هموار شد و گفتم : اى پيامبر خدا ( ص ) ابياتى به نظرم رسيد كه گمان مىكنم با آنچه شما اراده كرده‌ايد موافق باشد ، پس گفتم :\r\nبراى خود همنشينى از كارهايت انتخاب كن ، كه همنشين انسان در قبر همان چيزى است كه انجام داده ، به ناچار بايد آن را براى پس از مرگ آماده كنى ، براى روزى كه انسان ندا داده مىشود و او مىپذيرد .\r\nاگر به چيزى مشغول هستى ، جز به آنچه خوشنودى خدا در آن است مشغول مباش .\r\nانسان را پس از مرگ و پيش از آن همنشينى نيست ، به جز عملى كه كرده است ، آگاه باشيد كه انسان ، مهمان خانوادهء خويش است ، اندكى ميان آنها مىماند و آنگاه كوچ مىكند .\r\n\r\nخداوند به پيامبر خدا ( ص ) در بارهء على ( ع ) سه كلمه وحى كرد\r\n94 - عبد الله بن اسعد بن زراره از پيامبر خدا ( ص ) نقل مىكند كه فرمود :\r\n","description":"","footnote":"","page_name":" 177 ","page_number":177},
  {"content":"\r\n","description":"","footnote":"","page_name":" 178 ","page_number":178},
  {"content":"\r\nپروردگارم مرا شبى به معراج برد و در بارهء على ( ع ) سه چيز وحى كرد : اينكه او پيشواى پرهيزگاران و سرور مؤمنان و رهبر آنهايى است كه دست و صورتشان سفيد است . ( كنايه از مسلمانانى است كه با گرفتن وضو ، دست و صورت آنان نورانى مىشود )\r\n\r\nمردان سه طايفه اند\r\n95 - ثعلبة بن ميمون از امام صادق ( ع ) نقل مىكند كه فرمود : مردان سه طايفه‌اند :\r\nمردى با مالش ، مردى با آبرويش ، و مردى با زبانش و او بهترين آنهاست .\r\n96 - امير المؤمنين ( ع ) فرمود : مردان سه طايفه‌اند : خردمند و نادان و فاسق .\r\nخردمند كسى است كه دين ، روش زندگى او و حلم ، طبيعت او و انديشيدن ، روش اوست . اگر از او بپرسند ، پاسخ مىدهد و اگر سخن بگويد ، درست مىگويد و اگر بشنود ، درك مىكند و اگر حديث كند ، راست مىگويد و اگر كسى به او اطمينان كند ، وفا نشان مىدهد . و اما نادان كسى است كه اگر نكته خوبى به او يادآورى شود ، غفلت مىكند و اگر از كار خوبى برگردانيده شود برمىگردد و اگر به نادانى وادار شود ، نادانى مىكند و اگر حديث كند دروغ مىگويد ، نمىفهمد و اگر هم به او فهمانيده شود باز نمىفهمد . و اما فاسق كسى است كه اگر او را امين خود قرار بدهى تو را خيانت مىكند و اگر با او مصاحبت كنى به تو ايراد مىگيرد و اگر به او اطمينان كنى تو را خيرخواهى نمىكند .\r\n\r\nامامت جز بر مردى كه سه خصلت دارد شايسته نيست\r\n97 - امام صادق ( ع ) از پدرش نقل مىكند كه فرمود : امامت جز بر مردى كه سه خصلت داشته باشد شايسته نيست : خداترسى ، كه او را از محرمات باز دارد و بردبارى ، كه با آن خشم خود را مالك شود و نيكويى حكومت بر كسانى كه حاكم آنها شده به گونه اى كه گويا پدر مهربان آنهاست .\r\n98 - احمد بن محمد بزنطى مىگويد : از امام رضا ( ع ) پرسيده شد : امام پس از امام با چه علامتى شناخته مىشود ؟ فرمود : امام نشانه هايى دارد ، اينكه بزرگترين فرزند پدرش باشد و داراى فضيلت باشد و هر گاه كه كاروانى به مدينه آيد ، بپرسد كه فلانى\r\n","description":"","footnote":"","page_name":" 179 ","page_number":179},
  {"content":"\r\n","description":"","footnote":"","page_name":" 180 ","page_number":180},
  {"content":"\r\nچه كسى را وصى خود قرار داده ، بگويند : فلانى را . و اسلحه نزد ما مانند تابوت در ميان بنى اسرائيل است كه امام هر كجا باشد با اوست . ( منظور از اين سخن كه اگر كاروانى به مدينه آيد و بپرسد . . . اين است كه جانشين بودن امام جديد به امامى كه از دنيا رفته ميان مردم معروف باشد كه اگر از آنها بپرسى ، امام جديد را به روشنى نشان دهند . و منظور از اسلحه كه همواره با امام است سلاح پيامبر است كه ميان امامان به يادگار مانده و به امام دوازدهم رسيده ، و او در موقع ظهور از آن استفاده خواهد كرد . )\r\n99 - عبد الاعلى بن اعين مىگويد : به امام صادق ( ع ) گفتم : براى دفع كسى كه بدون حقّ ادعاى امامت كند ، حجّت چيست ؟ فرمود : سه حجّت است كه در كسى جمع نمىشود مگر اينكه امام باشد : اينكه نزديكترين كس به امام قبلى باشد و سلاح پيامبر نزد او باشد و داراى وصيتى آشكار باشد كه اگر به مدينه رفتى و از عموم مردم و از كودكان پرسيدى كه فلان امام چه كسى را وصى خود قرار داده ، بگويند :\r\nفلان كس را .\r\n\r\nكسى كه سه بار حج به جا آورده\r\n100 - حريز گفت : هر كس سه سال پشت سر هم حج به جاى آورد پس از آن حج كند يا نكند ، مانند كسى است كه همه ساله حج به جاى مىآورد .\r\nمصنف اين كتاب مىگويد : اسناد اين حديث مضطرب بود ، من آن را تغيير ندادم چون در نسخهء من به همين صورت بود و حديث ، حديث صحيحى است .\r\n101 - صفوان بن مهران از امام صادق ( ع ) نقل مىكند كه فرمود : هر كس سه بار حج به جاى آورد هرگز فقير نمىشود .\r\n102 - عيسى بن حمزه از امام صادق ( ع ) نقل مىكند كه فرمود : هر شترى كه سه سال با آن حج به جاى آورده شود ، از چارپايان بهشتى است ، و در روايتى به جاى سه سال ، هفت سال ذكر شده است .\r\n\r\nكسى كه سه مؤمن را به حج ببرد\r\n103 - حسن بن على ديلمى نقل مىكند كه از امام رضا ( ع ) شنيدم كه فرمود : هر\r\n","description":"","footnote":"","page_name":" 181 ","page_number":181},
  {"content":"\r\n","description":"","footnote":"","page_name":" 182 ","page_number":182},
  {"content":"\r\nكس سه نفر از مؤمنان را به حج ببرد ، خود را با آن مبلغ از خدا خريده است و خدا از او سؤال نخواهد كرد كه مالش را از كجا به دست آورده ، از حلال يا حرام ؟\r\n\r\nدر پيراهن يوسف سه آيه است\r\n104 - هشام بن سالم از امام صادق ( ع ) نقل مىكند كه فرمود : در پيراهن يوسف سه آيه ( در قرآن ) آمده است ، در قول خداوند كه فرمود : « پيراهن او را با خونى دروغين آوردند » و قول خداوند : « اگر پيراهن او از جلو پاره شده باشد . . . » و قول خداوند : « اين پيراهن مرا ببريد . . . » ( 1 )\r\n\r\nظلم سه گونه است\r\n105 - سعد بن طريف از امام باقر ( ع ) نقل مىكند كه فرمود : ظلم بر سه گونه است :\r\nظلمى كه خداوند آن را مىبخشد و ظلمى كه نمىبخشد و ظلمى كه آن را رها نمىكند ، اما ظلمى كه نمىبخشد ، شريك قرار دادن به خداست و اما ظلمى كه مىبخشد ، ظلم كردن انسان به خودش ميان خود و خداست ، و اما ظلمى كه آن را رها نمىكند ، در بارهء حقوقى است ميان بندگان .\r\n\r\nزنها به سه طريق حلال مىشوند\r\n106 - سكونى از امام صادق ( ع ) و او از پدرانش ، از امير المؤمنين ( ع ) نقل مىكند كه فرمود : زنها به سه طريق حلال مىشوند : ازدواج با ارث ، ازدواج به وسيله مالك بودن و ازدواج بدون ارث ( منظور از ازدواج با ارث ازدواج دائم و منظور از ازدواج بدون ارث ازدواج موقت است ، كه اولى از مرد ارث مىبرد و دومى نمىبرد و ازدواج با ملك هم مربوط به امه و برده است )\r\n\r\nبراى همهء امّت اميد نجات وجود دارد مگر به سه كس\r\n107 - حفص بن غياث از امام صادق ( ع ) نقل مىكند كه فرمود : همانا من به اين امّت\r\n\r\n","description":"","footnote":"\r\n( 1 ) سورهء يوسف ، آيات 18 - 26 - 93 .\r\n","page_name":" 183 ","page_number":183},
  {"content":"\r\n","description":"","footnote":"","page_name":" 184 ","page_number":184},
  {"content":"\r\nاز كسانى كه حق ما را شناخته باشند ، اميد نجات دادم مگر به سه نفر : رفيق پادشاه ستمگر و كسى كه از هواى نفس پيروى مىكند و فاسقى كه فسق خود آشكار مىكند .\r\n\r\nسختترين ساعتهاى فرزند آدم ، سه ساعت است\r\n108 - زهرى از امام سجاد ( ع ) نقل مىكند كه فرمود : سختترين ساعتهاى فرزند آدم سه ساعت است ، ساعتى كه در آن فرشتهء مرگ را مىبيند و ساعتى كه در آن از قبر برمىخيزد و ساعتى كه در آن در برابر خدا قرار مىگيرد ، كه يا به بهشت و يا به آتش مىرود . سپس فرمود : اى فرزند آدم ! اگر در حال مرگ نجات يافتى ، تو همانى كه هستى و گر نه هلاك شدى ، اى فرزند آدم ، اگر در موقعى كه به قبر گذاشته شدى نجات يافتى ، تو همانى كه هستى و گر نه هلاك شدى و اگر هنگامى كه مردم از صراط عبور مىكنند نجات يافتى ، تو همانى كه هستى و گر نه هلاك شدى ، و اگر هنگامى كه مردم در برابر خداوند قرار مىگيرند نجات يافتى تو همانى كه هستى و گر نه هلاك شدى ، سپس اين آيه را تلاوت فرمود : « و از پس آنان برزخى است تا روزى كه برانگيخته شوند » ( 1 ) فرمود : برزخ قبر است و براى آنان در آنجا زندگى سختى است و به خدا سوگند كه قبر ، باغى از باغهاى بهشت و يا گودالى از گودالهاى آتش است ، سپس آن حضرت به مردى از همنشينانش فرمود : خداى آسمان ، ساكنان بهشت و ساكنان آتش را مىشناسد ، آيا تو از كدام يك هستى و كدام جايگاه ، جايگاه توست ؟\r\n\r\nفرزند آدم كارى را كه نزد خداوند از سه كار بزرگتر باشد انجام نداده .\r\n109 - امام صادق فرمود : پيامبر خدا ( ص ) فرمود : فرزند آدم كارى كه نزد خداوند از سه كار بزرگتر باشد ، انجام نداده است : كسى كه پيامبر و يا امامى را بكشد و يا كعبه را كه قبله بندگان خداست خراب كند و يا منى خود را در زنى كه به او حرام است خالى كند .\r\n\r\nمرد ، جز براى سه هدف كوچ نكند\r\n110 - امام صادق ( ع ) فرمود : در حكمت آل داود نوشته شده است : مرد جز براى سه هدف كوچ نكند : براى تهيهء توشهء آخرت و يا اصلاح كارهاى زندگى و يا لذتجويى از راه غير حرام . نيز فرمود : هر كس زندگى را دوست داشته باشد خوار مىشود . ( منظور از زندگى در اينجا دنياست كه دوست داشتن آن خوارى مىآورد . )\r\n\r\n","description":"","footnote":"\r\n( 1 ) سورهء مؤمنون آيه 100 .\r\n","page_name":" 185 ","page_number":185},
  {"content":"\r\n","description":"","footnote":"","page_name":" 186 ","page_number":186},
  {"content":"\r\n\r\nرختخواب سه گونه است\r\n111 - حمّاد بن عيسى از امام صادق ( ع ) نقل مىكند كه آن حضرت به رختخواب خانهء مردى نگاه كرد و فرمود : يك رختخواب براى مرد و يك رختخواب براى خانواده اش و يك رختخواب براى مهمانش . چهارمى مال شيطان است .\r\n112 - جابر بن عبد الله مىگويد : نزد پيامبر خدا ( ص ) از رختخواب سخن شد ، فرمود : رختخوابى براى مرد و رختخوابى براى زن و رختخوابى براى مهمان ، چهارمى براى شيطان است .\r\n\r\nنشانه‌هاى سه گانه\r\n113 - حمّاد بن عيسى از امام صادق ( ع ) نقل مىكند كه فرمود : لقمان به پسرش گفت : فرزندم ! هر چيزى علامتى دارد كه با آن شناخته مىشود و بر آن گواه است ، همانا دين سه علامت دارد : دانستن و ايمان و عمل به آن . و ايمان سه علامت دارد : ايمان به خدا و كتابها و پيامبران او . و عالم سه علامت دارد : علم به خدا و شناختن آنچه خدا دوست دارد و يا از آن بدش مىآيد ، عملكننده سه علامت دارد : نماز و روزه و زكات ، و شخص ناسازگار سه علامت دارد : با بالاتر از خود ستيز مىكند و آنچه را كه نمىداند ، مىگويد و در طلب چيزى است كه به آن نمىرسد ، و ستمگر سه علامت دارد : به آنكه بالاتر از اوست با نافرمانى ظلم مىكند و به پايينتر از خود با غلبه ظلم مىكند و ستمگران را يارى مىدهد ، و منافق سه علامت دارد : زبانش با قلبش و قلبش با عملش و آشكارش با نهانش مخالف است ، و گناهكار سه علامت دارد : خيانت مىكند و دروغ مىگويد و با آنچه مىگويد مخالفت مىكند ، و رياكار سه علامت دارد :\r\nوقتى تنهاست كسالت به خرج مىدهد و وقتى با مردم است با نشاط عمل مىكند و در هر كارى ستايش مردم را مىجويد ، و حسود سه علامت دارد : وقتى كسى غايب است غيبت او را مىكند و چون حاضر باشد به او تملَّق مىكند و مصيبت زده را شماتت مىكند ، و اسرافكار سه علامت دارد : آنچه شايستهء او نيست مىخرد و آنچه شايستهء او نيست مىپوشد و آنچه شايستهء او نيست مىخورد ، و تنبل سه علامت دارد : سستى مىكند تا وظيفه اى را انجام ندهد ، وظيفه اش را انجام نمىدهد تا آن ضايع گردد و ضايع نمىشود مگر اين كه گناهكار باشد ، و غافل سه علامت دارد : سهو ، بازى ، فراموشى .\r\n","description":"","footnote":"","page_name":" 187 ","page_number":187},
  {"content":"\r\n","description":"","footnote":"","page_name":" 188 ","page_number":188},
  {"content":"\r\nحمّاد بن عيسى گفت : امام صادق ( ع ) فرمود : براى هر كدام از اين علامتها شاخه هايى وجود دارد كه دانستن آنها به بيش از هزار باب و هزار باب و هزار باب مىرسد ، پس اى حمّاد ، شبانه روز در طلب علم باش و اگر مىخواهى چشمت روشن باشد و به خير دنيا و آخرت برسى ، طمع خود را از آنچه در دست مردم است قطع كن و خودت را از مردگان بشمار و با خود مگو كه تو از يكى از مردم بالاترى ، و زبانت را نگه دار ، همان گونه كه مالت را نگه مىدارى .\r\n\r\nخداوند بنده اش را در سه حالت از سوى خودش سامان مىدهد\r\n114 - حمّاد بن عيسى از امام صادق ( ع ) نقل مىكند كه امير المؤمنين ( ع ) فرمود : در موعظه‌هاى لقمان به پسرش آمده است كه گفت : فرزندم ! بايد كسى كه يقين او اندك و نيّت او در طلب روزى ضعيف است ، عبرت بگيرد ، همانا خداوند او را در سه حالت از سوى خود سامان داده و روزيش را عطا فرموده ، در حالى كه در هيچ يك از آن حالتها او نه كسبى و نه چاره اى داشت و خداوند او را در حالت چهارم نيز روزى مىدهد ، اما اولين حالت هنگامى بود كه او در شكم مادر بود و خداوند او را در اين قرارگاه آرام كه گرما و سرما اذيتش نمىكرد روزى مىداد ، سپس او را از آنجا بيرون آورد و از شير مادر براى او روزى قرار داد كه او را كفايت مىكرد و پرورش مىداد و در امان بود بدون آنكه تاب و توانى داشته باشد ، آنگاه او را از شير باز كرد و براى او از كسب و كار پدر و مادرش روزى قرار داد و دلهاى آنان به او با محبت و مهربان بود به گونه اى كه نمىتوانستند جز اين را انجام دهند ، تا جايى كه آنها در بسيارى از موارد او را از خودشان مقدم مىداشتند ، تا اينكه وقتى بزرگ و خردمند شد و براى خود كسبى فراهم كرد ، كارش بر او تنگ شد و در بارهء پروردگارش گمانها كرد و حقوق الهى را در مال خودش انكار نمود و بر خود و خانواده اش تنگ گرفت و اين از ترس تنگ شدن روزى و به سبب نداشتن يقين كافى به اينكه خداوند در دنيا و آخرت به او عوض خواهد داد ، صورت گرفت ، پس چه بد بنده اى است اين بنده ، فرزندم .\r\n\r\nمردم سه طايفه اند\r\n115 - ابو خديجه از امام صادق ( ع ) نقل مىكند كه فرمود : مردم سه دسته به شمار مىآيند : عالم و جويندهء علم و خس و خاشاك ، پس ما عالمان هستيم و شيعيان ما جويندگان علم هستند و بقيهء مردم خس و خاشاكند .\r\n116 - صالح بن عقبه از امام موسى بن جعفر ( ع ) نقل مىكند كه فرمود : مردم سه\r\n","description":"","footnote":"","page_name":" 189 ","page_number":189},
  {"content":"\r\n","description":"","footnote":"","page_name":" 190 ","page_number":190},
  {"content":"\r\nدسته‌اند : عرب و موالى ( نومسلمانان از نژاد ديگر ) و گورخران . ما عرب هستيم و موالى كسانى است كه ما را دوست دارند و گورخران آنهايى هستند كه از ما بيزارى مىجويند و به ما بد مىگويند .\r\n117 - محمد بن مسلم و ديگران از امام صادق ( ع ) نقل مىكنند كه فرمود : پيامبر خدا ( ص ) فرمود : يا عالم و يا طالب علم باش و يا علما را دوست بدار و چهارمى مباش ، كه به سبب دشمنى با آن سه گروه هلاك شوى .\r\n\r\nسه خصلت است كه كسى در آنها معذور نيست\r\n118 - حسين بن مصعب همدانى مىگويد : از امام صادق ( ع ) شنيدم كه فرمود : سه چيز است كه هيچ كس در آنها عذرى ندارد : اداى امانت به صاحبش ، چه نيكوكار باشد و چه بدكار ، و وفاى به عهد چه براى نيكوكار باشد و يا براى بدكار ، و نيكى به پدر و مادر ، چه نيكوكار باشند و چه بدكار .\r\n\r\nسه خصلت است كه صاحب آنها نمىميرند مگر اينكه كيفر آنها را مىبينند .\r\n119 - ابو عبيده از امام باقر ( ع ) نقل مىكند كه در كتاب على ( ع ) چنين آمده است :\r\nسه خصلت است كه صاحب آنها نمىميرند تا اينكه كيفر آنها را مىبينند : ستم و قطع رحم و سوگند دروغ كه با آن با خدا مىستيزد و همانا طاعتى كه ثواب آن زودتر از همه مىرسد ، صلهء رحم است ، گاهى قومى بدكار هستند ولى ميان خود صلهء رحم مىكنند و در نتيجه اموالشان زياد مىشود و به مردم نيكويى مىكنند و عمرهايشان زياد مىشود . و همانا سوگند دروغ و قطع رحم خانه‌ها را بدون صاحب و ويران مىكنند و رحم را سنگين مىكنند و سنگينى رحم ( مادران ) ، نسل را منقطع مىسازد .\r\n\r\nسه خصلت است كه مسلمان با آنها كامل مىشود .\r\n120 - حارث اعور از امير المؤمنين ( ع ) نقل مىكند كه فرمود : سه چيز است كه\r\n","description":"","footnote":"","page_name":" 191 ","page_number":191},
  {"content":"\r\n","description":"","footnote":"","page_name":" 192 ","page_number":192},
  {"content":"\r\nمسلمان با آنها كامل مىشود : دانستن احكام دين و اندازه گيرى در زندگى و شكيبايى بر مصيبتها .\r\n\r\nخصلتهاى سه گانه اى كه در وصيت پيامبر ( ص ) به امير المؤمنين ( ع ) آمده\r\n121 - امام صادق ( ع ) فرمود : از جمله وصيتهايى كه پيامبر خدا به على ( ع ) كرد اين بود كه\r\nيا على تو را از سه خصلت بزرگ نهى مىكنم : حسد و حرص و دروغ .\r\nيا على ، سرآمد عملها سه تا است : به مردم از جانب خود انصاف بدهى و همراهى كردن با برادران دينى و ياد خدا در هر حالتى .\r\nيا على ، مؤمن در دنيا سه شادى دارد :\r\nديدار برادران و افطار روزه و شبزنده دارى در پايان شب .\r\nيا على ، سه چيز است كه اگر در كسى نباشد عمل او استوار نمىگردد : ترس از خدا كه او را از ارتكاب گناهان الهى باز دارد و اخلاقى كه با آن با مردم مدارا كند و بردبارى كه با آن جهل جاهل را تحمل كند .\r\nيا على ، سه چيز از حقايق ايمان است : انفاق در تنگدستى و انصاف دادن به مردم و بخشش علم به طالب آن .\r\nيا على سه خصلت از اخلاق نيكوست : به كسى كه تو را محروم كرده عطا كنى و با كسى كه تو را قطع كرده پيوند برقرار كنى و كسى را كه به تو ستم كرده ببخشى .\r\n122 - امام صادق ( ع ) از پدرش و او از جدش از امير المؤمنين ( ع ) نقل مىكند كه پيامبر خدا ( ص ) در وصيتى به او فرمود :\r\nيا على ! سه خصلت است كه هر كس خدا را با داشتن آنها ملاقات كند ، از بهترين مردم است : كسى كه آنچه را كه خدا بر او واجب كرده به جاى آورد او از عابدترين مردمان است ، و كسى كه خود را از محرّمات الهى باز دارد او از پرهيزگارترين مردمان است ، و كسى كه به آنچه خدا به او روزى داده قانع شود ، از بىنيازترين مردمان است .\r\nيا على ، سه چيز است كه اين امت توانايى آن را ندارند : همراهى با برادر دينى در مالش و انصاف دادن به مردم از خودش و ياد خدا در هر حالتى . و ياد خدا همان گفتن ( سبحان الله و الحمد الله و لا إله الا الله و الله اكبر ) نيست ، بلكه اين است كه هر گاه به چيزى كه بر او حرام است رسيد ، در آنجا از خدا بترسد و آن را رها كند .\r\nيا على ، سه چيز است كه از آنها بيم جنون مىرود : قضاى حاجت در ميان قبرها و\r\n","description":"","footnote":"","page_name":" 193 ","page_number":193},
  {"content":"\r\n","description":"","footnote":"","page_name":" 194 ","page_number":194},
  {"content":"\r\nراه رفتن با يك لنگه كفش و اين كه كسى تنها بخوابد .\r\nيا على سه طايفه‌اند كه همنشينى با آنان قلب را مىميراند : همنشينى با دونان و همنشينى با ثروتمندان و سخن گفتن با زنان . ( منظور ، سخن گفتن با زنان نامحرم است كه باعث فساد مىگردد . )\r\nيا على سه چيز بر حافظه مىافزايد و بيمارى را از ميان مىبرد : خوردن شير و مسواك زدن و خواندن قرآن .\r\nيا على سه چيز از وسواس است : خوردن گل و گرفتن ناخن با دندان و خوردن ريش .\r\nيا على تو را از سه چيز نهى مىكنم : حسد و حرص و تكبر\r\nيا على سه چيز قساوت قلب مىآورد : شنيدن لهو و طلب صيد و رفتن به در خانهء پادشاه .\r\nيا على زندگى در سه چيز است : خانهء وسيع و جاريهء زيبا و اسب شكم لاغر .\r\nمصنف اين كتاب مىگويد : منظور از « الفرس القبّاء » اسب شكم لاغر است ، گفته مىشود : « فرس اقبّ و قبّاء » و لفظ فرس هم مذكر و هم مؤنث است و در مؤنث فقط « قبّا » گفته مىشود و نه غير آن .\r\n\r\nبراى سه نفر با لفظ جمع دعا مىشود\r\n123 - منصور بن حازم از امام صادق ( ع ) نقل مىكند كه فرمود : سه نفرند كه آنها با لفظ جمع دعا مىشوند ، اگر چه يك نفر باشد : كسى كه عطسه مىكند ، به او گفته مىشود : خدا شما را رحمت كند چون ديگران هم با او هستند ، و كسى كه به كسى سلام مىدهد ، مىگويد سلام بر شما ، و كسى كه كسى را دعا مىكند ، مىگويد : خدا شما را عافيت بدهد .\r\nمصنف اين كتاب مىگويد : اگر عطسه كننده از مخالفان باشد به او گفته مىشود :\r\n« يرحمكما الله خدا شما دو نفر را رحمت كند » و منظور دو فرشته اى است كه موكَّل اويند ، ولى براى مؤمن گفته مىشود : « يرحمكم الله خدا شما را رحمت كند »\r\n\r\nبراى عطسه كننده سه بار دعا مىشود\r\n124 - امام صادق ( ع ) از پدرش نقل مىكند كه على ( ع ) فرمود : براى كسى كه عطسه مىكند سه بار دعا مىشود ( يرحمكم الله گفته مىشود ) از آن بيشتر باد است .\r\n125 - و در حديث ديگر آمده : اگر عطسه كننده سه بار بيشتر عطسه كرد ، به او گفته\r\n","description":"","footnote":"","page_name":" 195 ","page_number":195},
  {"content":"\r\n","description":"","footnote":"","page_name":" 196 ","page_number":196},
  {"content":"\r\nمىشود : « شفاك الله خدا تو را شفا دهد »\r\n\r\nسه خصلت است كه خداوند آنها را در منافق و فاسق جمع نمىكند\r\n126 - عباد بن صهيب مىگويد : از امام صادق ( ع ) شنيدم كه مىفرمايد : خداوند سه چيز را در منافق و فاسق جمع نمىكند : زيبايى قيافه و فهم و اخلاق نيكو ، هرگز .\r\n\r\nسه دسته از مهمانان خداوند ، زائران او و در حمايت او هستند\r\n127 - عباد بن صهيب مىگويد : از امام صادق ( ع ) شنيدم كه فرمود : همانا مهمان خدا كسى است كه حج و عمره به جاى آورده است ، او تا وقتى كه به منزلش برگردد مهمان خداست ، و كسى كه در حال نماز است ، تا وقتى كه نمازش تمام شود در حمايت خداست ، و كسى كه برادر دينى خود را براى خدا زيارت كند ، او زائر خدا در رسيدن هر چه زودتر به ثواب او و استفاده از گنجينه‌هاى رحمت او مىباشد .\r\n\r\nمشترى سه روز خيار حيوان دارد\r\n128 - فضيل بن يسار نقل مىكند كه به امام صادق ( ع ) گفتم : شرط فسخ در ( معامله ) حيوان چيست ؟ فرمود : سه روز براى مشترى ، گفتم : شرط فسخ در غير حيوان چيست ؟ فرمود : دو طرف معامله تا وقتى كه از هم جدا نشده‌اند اختيار فسخ دارند و چون از هم جدا شدند ، ديگر پس از رضايت دو طرف هيچ كدام اختيار فسخ ندارند .\r\n\r\nسه چيز است كه خداوند به هيچ كس در آنها رخصت نداده\r\n129 - عنبة بن مصعب گفت : از امام صادق ( ع ) شنيدم كه فرمود : سه چيز است كه خداوند در آنها به هيچ كس رخصت نداده است : نيكويى به پدر و مادر چه نيكوكار باشد و چه بدكار و وفاى به عهد براى نيكوكار و بدكار و اداى امانت به صاحبش چه نيكوكار باشد و چه بدكار .\r\n\r\nهيچ مصيبتى براى مؤمن شديدتر از فقدان سه خصلت نيست\r\n130 - زيد شحّام از امام صادق ( ع ) نقل مىكند كه فرمود : هيچ مصيبتى براى مؤمن\r\n","description":"","footnote":"","page_name":" 197 ","page_number":197},
  {"content":"\r\n","description":"","footnote":"","page_name":" 198 ","page_number":198},
  {"content":"\r\nشديدتر از اين نيست كه از سه خصلت محروم باشد . گفته شد : آنها كدامند ؟ فرمود :\r\nهمراهى كردن با ديگران در آنچه دارد براى خدا ، و انصاف دادن از خود به ديگران ، و بسيار ياد خدا كردن ، ولى من نمىگويم ( كه منظور از ذكر خدا ) گفتن « سبحان الله و و الحمد لله و لا إله الا الله و الله اكبر » است بلكه ياد خدا نزد چيزى است كه براى او حلال و يا حرام شده است .\r\n\r\nاگر سه طايفه نبودند خداوند عذاب را بر بندگانش فرو مىريخت\r\n131 - حسين بن مصعب از امام صادق ( ع ) نقل مىكند كه فرمود : همانا خداوند را فرشته اى است كه هر شب و روز ندا مىدهد : اى بندگان خدا از معصيت الهى باز ايستيد ، چون اگر حيوانات چرنده و كودكان شيرخوار و پيران ركوعكننده نبودند ، عذاب بر شما به سختى فرو مىريخت و شما به سختى كوبيده مىشديد .\r\n\r\nسه نفر ملعون هستند\r\n132 - حسين بن مختار در يك حديث مرفوع نقل مىكند كه پيامبر خدا ( ص ) فرمود : ملعون است ملعون است كسى كه از ولايت اهل بيت من كور و نابيناست ، ملعون است ملعون است كسى كه دينار و درهم را پرستش كند ، ملعون است ملعون است كسى كه چارپايان را وطى كند .\r\n\r\nحكيمان و فقيهان وقتى به همديگر نامه مىنوشتند ، سه چيز را مىنوشتند كه چهارمى نداشت\r\n133 - امام صادق ( ع ) از پدرانش نقل مىكند كه امير المؤمنين ( ع ) فرمود : فقيهان و حكيمان وقتى به همديگر نامه مىنوشتند ، سه چيز را مىنوشتند كه چهارمى نداشت :\r\nكسى كه همت او براى آخرت باشد خداوند او را از غصهء دنيا كفايت مىكند ، و كسى كه نهان خود را اصلاح كند ، خداوند آشكار او را اصلاح مىكند ، و كسى كه ميان خود و خدا را اصلاح كند خداوند ميان او و مردم را اصلاح مىكند .\r\n\r\nسه چيز در سرشت مؤمن نيست\r\n134 - حلبى مىگويد : از امام صادق ( ع ) شنيدم كه فرمود : دروغ و بخل و بدكارى در\r\n","description":"","footnote":"","page_name":" 199 ","page_number":199},
  {"content":"\r\n","description":"","footnote":"","page_name":" 200 ","page_number":200},
  {"content":"\r\nسرشت مؤمن نيست ، ولى اى بسا به سوى اينها ميل مىكند ، اما ادامه نمىدهد . گفته شد : آيا زنا مىكند ؟ فرمود : آرى ؛ اما او مورد آزمايش قرار مىگيرد و توبه مىكند ، ولى از اين نطفه براى او فرزندى زاده نمىشود .\r\n\r\nبراى كسى كه چيزى از دنياى خود را به ناچار از دست مىدهد ، سه خصلت است\r\n135 - عبد الله بن سنان گفت : از امام صادق ( ع ) شنيدم كه پيامبر خدا ( ص ) فرمود :\r\nخداوند مىفرمايد : من دنيا را به بندگانم به صورت مبادله اى عطا كردم ، پس هر كس به من قرض بدهد ، در برابر هر يك از آن ده تا هفتصد برابر و آنچه بخواهم مىدهم ، و كسى كه به من قرض ندهد و من چيزى را به جبر از او بگيرم ، به او سه خصلت مىبخشم كه اگر يكى از آنها را به فرشتگانم مىبخشيدم خوشنود مىشدند : درود و هدايت و رحمت . خداوند مىفرمايد : « كسانى كه چون به آنان مصيبتى رسد مىگويند :\r\nما از خداييم و به سوى او بازمىگرديم ، براى آنان است درودهايى از پروردگارشان ( 1 ) اين يك خصلت از آن سه خصلت ، « و رحمت » مىشود دو خصلت ، « و آنان هدايتشدگانند » اين سه خصلت . سپس امام صادق ( ع ) فرمود : اين سه خصلت براى كسى است كه خداوند چيزى را به طور قهر از او گرفته باشد .\r\n\r\nخداوند را بهشتى است كه جز سه طايفه كسى وارد آن نمىشود\r\n136 - محمد بن قيس از امام باقر ( ع ) نقل مىكند كه فرمود : خداوند را بهشتى است كه جز سه نفر ، كسى وارد آن نمىشود : شخصى كه به نظر خود حكم به حق داده است و كسى كه به خاطر خدا برادر دينى خود را زيارت كرده است و كسى كه به خاطر خدا برادر دينى خود را بر خود مقدم داشته است .\r\n\r\nسه خصلت در شيعه نيست\r\n137 - امام صادق ( ع ) فرمود : در شيعيان ما هر چه باشد ، سه خصلت در آنها نيست ، از آنها كسى دست به گدايى دراز نمىكند و بخل نمىورزد و مفعول واقع نمىشود .\r\n\r\nسه خصلت از سختترين اعمال بندگان است\r\n138 - ابو بصير از امام باقر ( ع ) نقل مىكند كه فرمود : سه چيز از سختترين\r\n\r\n","description":"","footnote":"\r\n( 1 ) سورهء بقره ، آيه 157 .\r\n","page_name":" 201 ","page_number":201},
  {"content":"\r\n","description":"","footnote":"","page_name":" 202 ","page_number":202},
  {"content":"\r\nكارهايى است كه بندگان انجام مىدهند : انصاف دادن مؤمن از خودش ، همراهى او نسبت به برادر دينىاش و ياد خدا در هر حال ، و آن به اين صورت است كه چون به ارتكاب گناه تصميم مىگيرد خدا را ياد مىكند و ياد خدا ميان او و آن گناه جدايى مىاندازد و اين همان سخن خداوند است كه فرمود : « همانا كسانى كه پرهيزكارند وقتى وسوسه اى از شيطان به آنان رسد يادآور مىشوند پس آنگاه بينايان باشند » ( 1 ) 139 - ابو جارود از امام صادق ( ع ) نقل مىكند كه فرمود : سختترين اعمال سه چيز است : انصاف دادن به مردم از سوى خودت تا جايى كه در بارهء آنان به چيزى راضى نشوى ، مگر اين كه در بارهء خود به آن راضى باشى ، و مواسات كردن تو به برادر دينىات در مال و ياد خدا در هر حالى ، ياد خدا فقط گفتن « سبحان الله و الحمد لله و لا إله الا الله و الله اكبر » نيست ، بلكه اين است كه هر گاه فرمان الهى به تو رسد ، بگيرى و هر گاه نهى الهى به تو رسد ، ترك كنى .\r\n\r\nسخن شيطان به حضرت نوح كه مرا در سه جا ياد كن\r\n140 - جابر از امام باقر ( ع ) نقل مىكند كه فرمود : چون نوح براى نفرين به قومش خدا را خواند ، شيطان نزد او آمد و گفت : اى نوح ! تو را نزد من حقى است ، مىخواهم عوض آن را بدهم . نوح گفت : به خدا سوگند كه براى من بسيار ناگوار است كه حقى بر تو داشته باشم ، آن حق چيست ؟ گفت : آرى ، تو نزد خدا به قوم خود نفرين كردى و آنان را غرق ساختى و كسى نماند كه من گمراهش كنم ، و من در راحتى هستم تا اينكه نسل ديگرى به وجود آيد و آنها را گمراه سازم . نوح گفت : چگونه مىخواهى به من عوض بدهى ؟ شيطان گفت : مرا در سه جا ياد كن كه در آن سه جا به بنده از هر وقتى نزديكترم : هنگامى كه غضب كردى مرا به يادآور و هنگامى كه ميان دو نفر قضاوت مىكنى مرا به يادآور و هنگامى كه با زنى همنشين شدى و كسى با شما نبود ، مرا به ياد آور .\r\n\r\nسخن شيطان ملعون : هر چه در كار فرزند آدم درمانده شوم در يكى از سه جا درمانده نمىشوم\r\n141 - عبد الرحمن بن محمد از امام صادق ( ع ) نقل مىكند كه فرمود : ابليس ( لعنت\r\n\r\n","description":"","footnote":"\r\n( 1 ) سورهء اعراف ، آيه 201 .\r\n","page_name":" 203 ","page_number":203},
  {"content":"\r\n","description":"","footnote":"","page_name":" 204 ","page_number":204},
  {"content":"\r\nخدا بر او باد ) مىگويد : هر چه در كار فرزند آدم درمانده‌ام كند در يكى از سه جا درمانده‌ام نمىكند : گرفتن مال از راه حرام و يا ندادن حق آن و يا مصرف كردن آن در غير محلى كه بايد مصرف كند .\r\n\r\nسه خصلت است كه مردم طاقت آن را ندارند\r\n142 - عبد الله بن ابى يعفور از امام صادق ( ع ) نقل مىكند كه فرمود : سه چيز است كه مردم طاقت آن را ندارند : گذشت از مردم ، همراهى برادر با برادرش در مال و ياد كردن بسيار خداوند .\r\n\r\nاحسان كردن شايسته نيست مگر با سه خصلت\r\n143 - حاتم از امام صادق ( ع ) نقل مىكند كه فرمود : ديدم كه احسان كردن شايسته نيست مگر با سه خصلت : كوچك دانستن آن و پنهان دادن آن و شتاب كردن در آن ، چون اگر آن را كوچك بدانى آن را نزد كسى كه به او دادى بزرگ كردى ، و هر گاه آن را پنهان كردى آن را كامل نمودى ، و هر گاه كه در آن شتاب كردى آن را گوارا نمودى و اگر جز اين باشد ، آن را نابود كردى و دشوار ساختى .\r\n\r\nدستها سه گونه اند\r\n144 - مالك بن نضله از پيامبر خدا ( ص ) نقل مىكند كه فرمود : دستها سه گونه‌اند : دست خدا كه بالاترين دستهاست و دست احسانكننده كه بعد از دست خداست و دست سائلگيرنده كه پايينترين دستهاست . پس آنچه از خرج خود اضافه دارى احسان كن و خود را ناتوان مساز .\r\n\r\nسه خصلت مستحب است\r\n145 - عبد الله بن ميمون از امام صادق ( ع ) و او از پدرانش ، از على ( ع ) نقل مىكند كه پيامبر خدا ( ص ) فرمود : هر احسانى صدقه است ، و هر كسى كه كسى را به كار خير هدايت كند مانند آن است كه خودش آن كار را انجام داده است و خداوند كمك كردن به بيچاره را دوست دارد .\r\n","description":"","footnote":"","page_name":" 205 ","page_number":205},
  {"content":"\r\n","description":"","footnote":"","page_name":" 206 ","page_number":206},
  {"content":"\r\n\r\nبخشندگان سه كس هستند\r\n146 - شهاب بن عبد ربه از پدرش از امام صادق ( ع ) نقل مىكند كه فرمود :\r\nبخشندگان سه كس هستند : خداوند كه پروردگار جهانيان است و صاحب مال و كسى كه به وسيلهء او داده مىشود .\r\n147 - ابو بصير از امام باقر ( ع ) نقل مىكند كه فرمود : بخشندگان سه كس هستند :\r\nخداوند بخشنده ، و كسى كه از مال خود مىبخشد و كسى كه در اين راه كوشش مىكند نيز بخشنده است .\r\n\r\nخواهش كردن جز در سه جا شايسته نيست\r\n148 - عبد الحميد بن عوّاض از امام صادق ( ع ) نقل مىكند كه فرمود : خواهش كردن شايسته نيست مگر در سه جا : در بارهء خونبهايى كه ثابت شده و يا بدهى سنگين و يا احتياجى كه انسان را زمين گير كرده است .\r\n149 - امام صادق ( ع ) فرمود : مردى نزد عثمان آمد و او بر در مسجد نشسته بود و از وى درخواست پول كرد و او پنج درهم به او داد ، آن مرد گفت : مرا راهنمايى كن ، عثمان به او گفت : نزد آن جوانهايى كه مىبينى برو ، و با دستش به ناحيه اى از مسجد كه حسن و حسين و عبد الله بن جعفر نشسته بودند اشاره كرد ، آن مرد نزد آنان آمد و به آنها سلام داد و از آنها درخواست پول كرد . حسن ( ع ) و حسين ( ع ) به او گفتند : اى شخص ! سؤال كردن جز در سه جا روا نيست : خونبهايى كه دردناك است ، يا بدهى كه دل شكستگى دارد ، يا فقرى كه انسان را زمينگير مىكند ، تو براى كدام يك سؤال مىكنى ؟ گفت : براى يكى از اين سه مورد .\r\nپس امام حسن ( ع ) دستور داد به او پنجاه دينار دادند و امام حسين ( ع ) نيز دستور داد به او چهل و نه دينار دادند و عبد الله بن جعفر نيز دستور داد به او چهل و هشت دينار دادند و آن مرد برگشت و نزد عثمان آمد . عثمان به او گفت : چه كردى ؟ گفت : نزد تو آمدم و از تو سؤال كردم و دادى آنچه دادى و از من نپرسيدى كه براى چه سؤال\r\n","description":"","footnote":"","page_name":" 207 ","page_number":207},
  {"content":"\r\n","description":"","footnote":"","page_name":" 208 ","page_number":208},
  {"content":"\r\nمىكنم ولى چون از صاحب موهاى بلند سؤال كردم به من گفت : اى شخص براى چه سؤال مىكنى چون سؤال كردن جز در سه مورد روا نيست و من علت سؤال كردنم را به او گفتم و به من پنجاه دينار داد و دومى چهل و نه دينار و سومى چهل و هشت دينار دادند ، عثمان گفت : براى تو چه كسى مانند اين جوانها مىشود ؟ آنان علم را يك جا به دست آورده‌اند و خير و حكمت را اندوخته‌اند .\r\nمصنف اين كتاب مىگويد : معناى اين سخن او « فطموا العلم فطمها » اين است كه علم را از ديگران بريده‌اند و آن را براى خود جمع كرده‌اند .\r\n\r\nسه خصلت است كه خداوند با آنها به فرزند آدم منّت نهاده\r\n150 - ابو حمزه از امام باقر ( ع ) نقل مىكند كه فرمود : خداوند مىفرمايد : اى فرزند آدم من به تو سه منت نهاده‌ام : بر تو پوشانيده‌ام آنچه را كه اگر خانوادهء تو آن را بدانند تو را به خاك نمىسپارند و به تو وسعت دادم و از تو قرض خواستم و تو اقدام به خير نكردى ، و موقع مرگت يك سوم مالت را در اختيار تو قرار دادم و تو اقدام به خير نكردى .\r\n\r\nبنده اى مشرك نمىشود مگر اينكه يكى از اين سه خصلت را انجام بدهد\r\n151 - عباس بن يزيد نقل مىكند كه به امام صادق ( ع ) گفتم : اين مردم عوام گمان مىكنند كه شرك از ردّ پاى مورچه در شب ظلمانى روى پلاس سياه پنهانتر است ، فرمود : بنده مشرك نمىشود مگر اينكه به غير خدا نماز بخواند و يا براى غير خدا ذبح كند و يا غير خدا را بخواند .\r\n\r\nبه اين امت كمتر از سه چيز داده نشده\r\n152 - عبد الله بن سنان از امام صادق ( ع ) نقل مىكند كه پيامبر خدا ( ص ) فرمود : به امت من كمتر از سه چيز داده نشده است : زيبايى و صداى خوب و حافظه .\r\n\r\nبلاى مشقت بار ، سه چيز است\r\n153 - سكونى از امام صادق ( ع ) از پدرانش از على ( ع ) نقل مىكند كه پيامبر خدا ( ص )\r\n","description":"","footnote":"","page_name":" 209 ","page_number":209},
  {"content":"\r\n","description":"","footnote":"","page_name":" 210 ","page_number":210},
  {"content":"\r\nفرمود : بلاى مشقت بار اين است كه مردى را بياورند و با زجر گردن او را بزنند و اسيرى كه در قيد و بند دشمن است و مردى كه مرد ديگر را روى همسرش ببيند .\r\n\r\nدر اين امت سه چيز وجود ندارد\r\n154 - زيد بن على از پدرانش از على ( ع ) نقل مىكند كه پيامبر خدا ( ص ) فرمود : در امت من رهبانيت و گردشگرى و سكوت نيست . ( رهبانيت يعنى ترك دنيا كه در ميان مسيحيان وجود دارد و منظور از گردشگرى اين است كه كسى در جايى سكونت نكند و همواره خانه به دوش باشد و منظور از سكوت ، كار برخى از يهود است كه گاهى خود را ملتزم به سكوت مىكردند و با كسى حرف نمىزدند . )\r\n\r\nفرشتگان به خانه اى كه در آن سه چيز باشد وارد نمىشوند\r\n155 - محمد بن مروان از امام صادق ( ع ) نقل مىكند كه پيامبر خدا ( ص ) فرمود :\r\nجبرئيل نزد من آمد و گفت : ما فرشتگان به خانه اى كه در آن سگ و يا مجسمهء جسدى و يا ظرفى كه در آن بول كنند باشد ، وارد نمىشويم .\r\n\r\nسه كس در امر به معروف و نهى از منكر شريكند\r\n156 - سكونى از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : هر كس امر به معروف يا نهى از منكر كند و يا به خيرى راهنمايى كند و يا به آن اشاره كند در ثواب آن شريك است و هر كس به چيز بد فرمان دهد يا به آن راهنمايى كند و يا اشاره كند ، در گناه آن شريك است .\r\n\r\nخداوند به مؤمن سه خصلت داده\r\n157 - عبد المؤمن انصارى از امام باقر ( ع ) نقل مىكند كه فرمود : همانا خداوند به مؤمن سه خصلت داده است : عزّت دينى در دنيا و پيروزى در آخرت و هيبت در دل جهانيان .\r\n","description":"","footnote":"","page_name":" 211 ","page_number":211},
  {"content":"\r\n","description":"","footnote":"","page_name":" 212 ","page_number":212},
  {"content":"\r\n\r\nاز سه كس در بارهء دين بايد دورى كرد\r\n158 - سليمة بن قيس هلالى مىگويد : از امير المؤمنين ( ع ) شنيدم كه مىفرمود :\r\nدر بارهء دينتان از سه كس بر حذر باشيد : مردى كه قرآن مىخواند تا در او شادمانى از قرائت را ديدى ، شمشير خود را بر همسايه اش مىكشد و او را متهم به شرك مىكند .\r\nگفتم : يا امير المؤمنين ! كدام يك از اين دو اولى به شرك هستند ؟ فرمود : آن كس كه متهم مىكند ، و مردى كه بدعتهاى نو درآمد او را خوار كرده به گونه اى كه هر گاه بدعت جديد دروغين حادث شود آن را بيشتر از آنچه هست كش مىدهد . مردى كه خداوند به او قدرت داده و گمان كرده كه اطاعت از او همان اطاعت از خداست و نافرمانى او نافرمانى خداست ، ولى او دروغ مىگويد ، زيرا كه در معصيت خدا اطاعت از هيچ مخلوقى روا نيست ، هيچ مخلوقى نبايد معصيت خدا را دوست داشته باشد ، پس اطاعت در معصيت خداوند جايز نيست و كسى كه خدا را نافرمانى مىكند نبايد از او اطاعت كرد ، همانا اطاعت مخصوص خداوند و پيامبرانش و اولى الامر است ، اينكه خداوند به اطاعت از پيامبر فرمان داده ، براى آن است كه او معصوم و پاك است ، هرگز به معصيت خدا فرمان نمىدهد و اينكه به اطاعت از اولى الامر فرمان داده براى آن است كه آنها نيز معصوم و پاك هستند و هرگز به معصيت خدا فرمان نمىدهند .\r\n\r\nسؤال مرد ديرنشين از امام صادق ( ع ) از سه خصلت\r\n159 - سلمه مىگويد : مردى از ياران ما از من خواست كه بر سر خرمن او باشم و آن را محافظت كنم ، در كنار من ديرى بود و من هر گاه كه ظهر مىشد وضو مىگرفتم و نماز مىخواندم ، يك روز ساكن دير به من گفت : اين نمازى كه مىخوانى چه نمازى است ؟ من كسى را نمىبينم كه آن را بخواند ، گفتم : ما آن را از فرزند پيامبر گرفتيم ، گفت : او عالم و دانشمند است ؟ گفتم : آرى ، گفت : از او از سه چيز بپرس : از تخم مرغ كه كدام يك آن حرام است و از ماهى كه كدام يك آن حرام است و از پرنده كه كدام يك آن حرام است ؟ مىگويد : در همان سال به حج رفتم و خدمت امام صادق ( ع ) رسيدم به او گفتم : مردى از من خواسته سه چيز را از تو بپرسم ، فرمود : آن سه چيز چيست ؟\r\nگفتم : از من خواست كه از تخم مرغ بپرسم كه كدام يك آن حرام است و از ماهى بپرسم كه كدام يك آن حرام است و از پرنده بپرسم كه كدام يك آن حرام است ؟\r\nامام صادق ( ع ) فرمود : به او بگو : اما تخم مرغ ، هر كدام كه سر و ته آن يكى باشد آن را مخور ، و اما ماهى ، هر كدام كه فلس نداشته باشد آن را مخور ، و اما پرنده ، هر كدام كه\r\n","description":"","footnote":"","page_name":" 213 ","page_number":213},
  {"content":"\r\n","description":"","footnote":"","page_name":" 214 ","page_number":214},
  {"content":"\r\nچينه دان نداشته باشد آن را مخور . مىگويد : از مكه برگشتم و مخصوصا به جانب صاحب دير رفتم و آنچه را كه امام فرموده بود به او خبر دادم ، گفت : به خدا سوگند كه او يا پيامبر و يا وصىّ پيامبر است .\r\nمصنف اين كتاب مىگويد : از پرندگان آبى هر كدام كه چينه دان و يا چنگال اضافى در زير پا داشته باشد خورده مىشود و از پرندگان صحرايى هر كدام كه گاهى پر مىزند خورده مىشود و هر كدام كه صاف پرواز مىكند خورده نمىشود و اگر صاف رفتنش بيشتر باشد خورده نمىشود .\r\n\r\nزمين به پروردگارش ناله نكرد ، مانند ناليدن آن از سه چيز\r\n160 - سليمان بن حفص از امام صادق ( ع ) نقل مىكند كه پيامبر خدا ( ص ) فرمود :\r\nزمين به پروردگارش ناله نكرد مانند ناليدن آن از سه چيز : خون حرامى كه بر زمين ريخته شود يا غسل كردن از زنا يا خوابيدن بر آن پيش از طلوع آفتاب .\r\n\r\nخداوند نگهدارى سه چيز را قبول نكرده\r\n161 - محمد بن حسين به سند خود از پيامبر خدا ( ص ) نقل مىكند كه فرمود :\r\nخداوند نگهدارى سه چيز را قبول نكرده : كسى كه در يك خانهء ويرانه فرود آيد و كسى كه در وسط راه نماز بخواند و كسى كه مركب خود را رها كند و آن را نبندد .\r\n\r\nسه گروه در روز قيامت در سايهء عرش خدا قرار مىگيرند\r\n162 - على بن جعفر از برادرش موسى بن جعفر ( ع ) نقل مىكند كه فرمود : سه گروه در روزى كه سايه اى جز سايهء خدا نيست در سايهء عرش خدا قرار مىگيرند :\r\nمردى كه برادر مسلمانش را زن بدهد و يا خدمتكار در اختيار او بگذارد و يا سرّى از او را پنهان كند .\r\n\r\nسه چيز به خداوند شكايت مىكنند\r\n163 - امام صادق ( ع ) فرمود : سه چيز به خداوند شكايت مىكنند : مسجدى كه خراب شود و اهلش در آن نماز نخوانند و عالمى كه ميان نادانان باشد و مصحفى كه\r\n","description":"","footnote":"","page_name":" 215 ","page_number":215},
  {"content":"\r\n","description":"","footnote":"","page_name":" 216 ","page_number":216},
  {"content":"\r\nآويزان باشد و غبار بر آن بنشيند و در آن قرائت نشود .\r\n\r\nقاريان قرآن سه گونه اند\r\n164 - امام باقر ( ع ) فرمود : قاريان قرآن سه دسته‌اند : كسى كه قرآن مىخواند و آن را سرمايه قرار مىدهد و با آن از پادشاهان پول مىگيرد و به مردم فخر مىفروشد ، و مردى كه قرآن مىخواند و حروف آن را حفظ مىكند ولى حدود احكام آن را ضايع مىكند ، و مردى كه قرآن مىخواند و دواى قرآن را بر بيمارى دلش مىگذارد و شب را با آن بيدار مىماند و روز را ( به خاطر روزه دارى ) تشنه مىماند و در مساجد با آن مشغول است و به وسيلهء آن از بستر خود دور مىشود ، خداوند عزيز و جبّار به وسيلهء آنان از آسمان باران نازل مىكند ، به خدا سوگند اين قاريان قرآن از ياقوت سرخ كمترند .\r\n165 - هشام بن سالم از امام صادق ( ع ) نقل مىكند كه فرمود : قاريان قرآن سه دسته‌اند : كسى كه قرآن مىخواند تا از پادشاهان پول بگيرد و به مردم فخرفروشى كند ، او اهل آتش است ، و كسى كه قرآن مىخواند و حروف آن را حفظ مىكند ولى حدودش را ضايع مىكند ، او نيز اهل آتش است و كسى كه قرآن مىخواند و آن را زير كلاه خويش ( در مغز خود ) جاى داده و به آيات محكم آن عمل مىكند و به آيات متشابه آن ايمان دارد و واجباتش را به جاى مىآورد و حلالش را حلال و حرامش را حرام مىداند ، او از كسانى است كه خداوند او را از فتنه‌هاى گمراه كننده نجات مىدهد و او اهل بهشت است و مىتواند در بارهء هر كسى كه بخواهد شفاعت كند .\r\n\r\nبار سفر بسته نشود مگر براى رفتن به سه مسجد\r\n166 - امير المؤمنين ( ع ) فرمود : بار سفر بسته نشود مگر براى رفتن به سه مسجد :\r\nمسجد الحرام و مسجد پيامبر و مسجد كوفه .\r\n167 - ياسر خادم از امام رضا ( ع ) نقل مىكند كه فرمود : بار سفر به سوى زيارت\r\n","description":"","footnote":"","page_name":" 217 ","page_number":217},
  {"content":"\r\n","description":"","footnote":"","page_name":" 218 ","page_number":218},
  {"content":"\r\nقبور بسته نشود مگر براى زيارت قبور ما ، آگاه باشيد كه من از روى ستم با زهر كشته مىشوم و در ديار غربت دفن مىشوم ، پس هر كس براى زيارت من بار سفر بندد ، دعاى او مستجاب و گناه او آمرزيده مىشود .\r\n\r\nدر ترب سه خاصيت است\r\n168 - حنّان بن سدير مىگويد : با امام صادق ( ع ) بر سر سفره اى بودم كه يك دانه ترب به من داد و به من فرمود : اى حنّان ، ترب را بخور كه در آن سه خاصيت وجود دارد : برگ آن ، بادها را مىبرد و مغز آن ادرار آور است و ريشهء آن بلغم را قطع مىكند .\r\n\r\nسه چيز ضرر نمىرساند\r\n169 - منصور بن يونس مىگويد : از امام موسى بن جعفر ( ع ) شنيدم كه مىفرمود :\r\nسه چيز ضرر نمىرساند : انگور رازقى و نيشكر و سيب لبنانى .\r\n\r\nبراى كسى كه سه خصلت را ترك كند ، پيامبر ( ص ) سه خانه در بهشت ضمانت مىكند\r\n170 - پيامبر خدا ( ص ) فرمود : من ضامن خانه اى در اطراف بهشت و خانه اى در وسط بهشت و خانه اى در بالاى بهشت هستم براى كسى كه جدال را ترك كند اگر چه بر حق باشد و براى كسى كه دروغ را ترك كند اگر چه از روى شوخى باشد و براى كسى كه اخلاق خوب داشته باشد .\r\n\r\nامير المؤمنين ( ع ) به جنگ با سه گروه مأمور بود\r\n171 - علقمه مىگويد : از امير المؤمنين شنيدم كه فرمود : من به جنگ با ناكثين و قاسطين و مارقين مأمور هستم . ( ناكثين كسانى هستند كه بيعت با امام را شكستند و آنها همان اصحاب جمل بودند و قاسطين ستمگران هستند و آنها همان معاويه و دار و دسته اش بودند و مارقين بيرون روندگان از دين هستند و آنها همان اصحاب نهروان يا خوارج بودند . ) مصنف اين كتاب مىگويد : ناكثين اصحاب جمل و قاسطين اهل شام و معاويه و مارقين اهل نهروان بودند . در اين باره هر روايتى كه به من رسيده در كتاب « وصف\r\n","description":"","footnote":"","page_name":" 219 ","page_number":219},
  {"content":"\r\n","description":"","footnote":"","page_name":" 220 ","page_number":220},
  {"content":"\r\nقتال الشراة المارقين « آورده‌ام .\r\n\r\nهر كس سه خصلت را نداشته باشد ، از خدا و پيامبر او نيست\r\n172 - حسين بن زيد از امام صادق ( ع ) و او از پدرانش از على بن ابى طالب ( ع ) نقل مىكنند كه پيامبر خدا ( ص ) فرمود : سه چيز است كه در هر كس نباشد او از من و از خدا نيست ، گفته شد : يا رسول الله آنها كدامند ؟ فرمود : حلمى كه با آن جهلها را رد كند و اخلاق نيكو كه با آن ميان مردم زندگى كند و پرهيزگارى كه او را از معصيت الهى دور سازد .\r\n\r\nخداوند سه حرمت دارد\r\n173 - ابو سعيد خدرى از پيامبر خدا ( ص ) نقل مىكند كه فرمود : همانا براى خداوند سه حرمت وجود دارد كه هر كس آنها را حفظ كند ، خداوند امر دنيا و آخرت او را حفظ مىكند و هر كس آنها را حفظ نكند ، خداوند هم چيزى از او را حفظ نمىكند : حرمت اسلام و حرمت من و حرمت خاندانم .\r\n174 - عكرمه از ابن عباس نقل مىكند كه گفت : خداوند را سه حرمت وجود دارد كه چيزى مانند آنها نيست : كتاب او كه نور و حكمت اوست ، و خانهء او كه آن را براى مردم قبله قرار داده و خدا از هيچ كس نمىپذيرد كه روى به سوى غير آن باشد ، و خاندان پيامبرتان محمد ( ص ) .\r\n\r\nحقيقت ايمان سه خصلت است\r\n175 - محمد بن عذافر از پدرش نقل مىكند كه امام باقر ( ع ) فرمود : يك روز پيامبر خدا ( ص ) در يكى از سفرهايش بود كه سوارانى با او ملاقات كردند و گفتند : سلام بر تو اى پيامبر خدا ، آن حضرت به سوى آنان متوجه شد و فرمود : شما چه كسانى هستيد ؟ گفتند : مؤمن هستيم ، فرمود : حقيقت ايمان شما چيست ؟ گفتند : راضى بودن\r\n","description":"","footnote":"","page_name":" 221 ","page_number":221},
  {"content":"\r\n","description":"","footnote":"","page_name":" 222 ","page_number":222},
  {"content":"\r\nبه قضاى الهى و تسليم شدن به امر الهى و واگذار كردن كارها به خداوند . پيامبر فرمود :\r\nشما دانشمندان و حكيمانى هستيد كه نزديك است كه از حكمت ، پيامبران باشند . اگر شما راست مىگوييد ، خانه اى را كه در آن ساكن نيستيد مسازيد و آنچه را كه نمىخوريد جمع نكنيد و از خداوندى كه به سوى او بازمىگرديد پروا كنيد .\r\n\r\nحاجى سه نوع است\r\n176 - ابو بصير و زرارة بن اعين هر دو از امام صادق ( ع ) نقل مىكنند كه فرمود :\r\nحاجى سه نوع است : كسى كه با همراه داشتن قربانى ، حج افراد به جاى آورد و كسى كه بدون همراه داشتن قربانى ، حج افراد به جاى آورد و كسى كه عمره و حج تمتّع به جاى آورد . ( حج به سه قسم است : حج قران و حج افراد و حج تمتع ، حج قران آن است كه حاجى قربانى با خود دارد و حج افراد آن است كه احتياج به قربانى ندارد و اين دو نوع ، وظيفهء كسى است كه بيش از شانزده فرسخ از مكه دور نباشد ( ساكنين مكه و اطراف آن ) ، سومى حج تمتع است كه در آن عمره و حج با هم است و قربانى هم دارد و آن وظيفه كسانى است كه از مكه بيش از شانزده فرسخ دور هستند . )\r\n177 - جابر جعفى از امام باقر ( ع ) نقل مىكند كه پيامبر خدا ( ص ) فرمود : حاجى سه قسم است : بهترين آنها از نظر بهره اى كه مىبرد ، كسى است كه گناهان پيش و پس او آمرزيده شده باشد و خداوند او را از عذاب آتش حفظ كند ، كسى كه در مرتبه بعدى قرار مىگيرد ، آن حاجى است كه گناهان پيش و پس او آمرزيده شده باشد و عمل را در بقيهء عمرش از سر بگيرد و كسى كه در مرتبه بعد از آن قرار دارد ، شخصى است كه خانواده و مالش حفظ شده باشد .\r\n\r\nاز سه خصلت نهى شده است\r\n178 - امام صادق ( ع ) از امير المؤمنين ( ع ) نقل مىكند كه در وصيتى به فرزندش محمد بن حنفيه فرمود : از خودبينى و بداخلاقى و كم صبرى بپرهيز ، زيرا كه با وجود اين سه خصلت ، دوستى نخواهى داشت و به خاطر آنها مردم از تو دور خواهند بود و خودت را به مودّت مردم وادار كن و در برابر هزينه هايى كه صرف مردم مىكنى شكيبا باش و از جان و مال خود در راه دوستت دريغ مدار ، بخشش و همنشينى تو براى آشنايانت و خوشرويى و محبت تو براى عموم مردم و عدل و انصاف تو براى دشمنت باشد ، و در دادن دين و ناموس خود به ديگران بخيل باش ( دين و ناموس خود را از آنان دريغ بدار ) كه آن براى دين و دنيايت مساعدتر است .\r\n\r\nلباس سياه مكروه است مگر در سه مورد\r\n179 - امام صادق ( ع ) از پيامبر خدا ( ص ) نقل مىكند كه فرمود : لباس سياه مكروه\r\n","description":"","footnote":"","page_name":" 223 ","page_number":223},
  {"content":"\r\n","description":"","footnote":"","page_name":" 224 ","page_number":224},
  {"content":"\r\nاست مگر در سه مورد : عمامه و چكمه و عبا .\r\n\r\nبه كسى كه قصد خانهء خدا مىكند اگر سه خصلت نداشته باشد اعتنا نمىشود\r\n180 - ميسّر از امام باقر ( ع ) نقل مىكند كه فرمود : به كسى كه قصد اين خانه ( كعبه ) را مىكند ، اگر سه خصلت نداشته باشد اعتنا نمىشود : پرهيزكارى كه او را از معاصى خداوند حفظ كند و بردبارى كه با آن مالك خشم خود باشد و خودش رفتارى با كسى كه با او رفيق شده است .\r\n\r\nمهمانى سه روز است\r\n181 - عبد الله بن سنان از امام صادق ( ع ) نقل مىكند كه پيامبر خدا ( ص ) فرمود :\r\nمهمانى در روز اول و نيز روز دوم و سوم حق است و بيش از اين صدقه اى است كه به او داده مىشود ، سپس فرمود : يكى از شما به خانهء برادر دينىاش وارد نشود كه او را به زحمت اندازد ، گفته شد : يا رسول الله ، چگونه او را به زحمت اندازد ؟ فرمود : به گونه اى كه نزد او مالى نباشد كه خرج او كند .\r\n\r\nسه چيز است كه دل مرد مسلمان در آنها خيانت نمىكند\r\n182 - عبد الله بن ابى يعفور از امام صادق ( ع ) نقل مىكند كه : پيامبر خدا ( ص ) در حجة الوداع در منى در مسجد خيف خطبه ايراد فرمود ، پس حمد و ثناى الهى را به جاى آورد سپس فرمود : خداوند خوشحال كند بنده اى را كه سخن مرا بشنود و آن را درك كند ، سپس آن را به كسى كه نشنيده برساند ، اى بسا كسى كه فقه را حمل كند ولى خودش فقيه نيست و اى بسا كسى كه فقه را به كسى كه از او داناتر است حمل كند . سه چيز است كه دل مرد مسلمان در آنها خيانت نمىكند : اخلاص عمل براى خدا و نصيحت كردن به رهبران مسلمان و شركت دائمى در جماعت آنان ، زيرا كه دعوت رهبران شامل همه كسانى است كه پشت سر آنهاست ، مسلمانان برادرند و خونهاى آنان برابر است و كمترين آنها مىتواند از سوى آنان تعهّد بدهد و آنان نسبت به ديگران همدست هستند .\r\n( منظور از برابر بودن خون مسلمانان اين است كه خون فقير و غنى و صاحب مقام و غير آن از نظر قصاص و ديه برابر است و كسى بر كسى امتياز ندارد و منظور از تعهد دادن اين است كه اگر در جنگ يك سرباز معمولى به دشمن امان بدهد ، همه بايد امان او را محترم بشمارند . )\r\n","description":"","footnote":"","page_name":" 225 ","page_number":225},
  {"content":"\r\n","description":"","footnote":"","page_name":" 226 ","page_number":226},
  {"content":"\r\n\r\nسخن پيامبر خدا ( ص ) كه سوگند مىخورم كه سه چيز حق است\r\n183 - پيامبر خدا ( ص ) به على ( ع ) فرمود : سوگند مىخورم كه سه چيز حق است :\r\nاينكه تو و اوصياى پس از تو عارفانى هستيد كه خداوند جز از طريق معرفت شما شناخته نمىشود . و عارفانى هستيد كه به بهشت وارد نمىشود مگر كسى كه به حق شما معرفت داشته باشد و شما هم او را بپذيريد . و عارفانى هستيد كه به آتش وارد نمىشود مگر آنان كه شما را انكار كند و شما آنان را انكار كنيد .\r\n\r\nپس از مرگ ، چيزى جز سه خصلت به دنبال انسان نيست\r\n184 - حلبى از امام صادق ( ع ) نقل مىكند كه فرمود : پس از مرگ ، چيزى جز سه خصلت به عنوان پاداش به دنبال شخص نيست : صدقهء جاريه اى كه در زمان زندگى انجام داده كه پس از مرگش تا روز قيامت به عنوان صدقهء وقف باقى مىماند و كسى آن را به ارث نمىبرد ، يا روشى براى هدايت مردم داشته باشد كه به آن عمل مىكرد و ديگران هم پس از او به آن عمل كنند و يا فرزند صالحى كه براى او طلب آمرزش كند .\r\n\r\nخداوند سه گروه را در بهشت خود ساكن نمىكند\r\n185 - ابو هارون مكفوف مىگويد : امام صادق ( ع ) به من فرمود : اى ابو هارون ! همانا خداوند به خودش سوگند خورده كه هيچ خائنى همسايهء او نباشد . گفتم : خائن كيست ؟ فرمود : كسى كه درهمى را از مؤمن دريغ بدارد و يا چيزى از امر دنيا را از او باز دارد . گفتم : از خشم خدا به خدا پناه مىبرم ، پس فرمود : همانا خداوند بر خودش سوگند خورده كه سه دسته را در بهشت خود ساكن نكند : كسى كه سخن خدا را رد كند يا سخن پيشواى هدايت را رد كند و يا حق شخص مؤمن را منع كند . مىگويد :\r\nگفتم آيا از اضافهء مال خود به او بدهد ؟ فرمود : از جان و روانش به او بدهد و اگر مسلمانى نسبت به او از جان خود دريغ كند ، از او نيست و شريك شيطان است .\r\nمصنف اين كتاب مىگويد : دادن جان و روان عبارت است از : استفاده از مقام و\r\n","description":"","footnote":"","page_name":" 227 ","page_number":227},
  {"content":"\r\n","description":"","footnote":"","page_name":" 228 ","page_number":228},
  {"content":"\r\nموقعيت به هنگامى كه مؤمن به كمك او نيازمند باشد و آن اين است كه در برآوردن نيازهاى او كوشش كند .\r\n\r\nپدران سه تا هستند\r\n186 - معاوية بن عمّار از امام صادق ( ع ) نقل مىكند كه فرمود : پدران سه تا هستند :\r\nآدم كه فرزند مؤمن آورد ، و جن كه فرزند مؤمن و كافر آورد و شيطان كه فرزند كافر آورد ، و در آنها زاد و ولد نيست ، بلكه تخم مىگذارد و جوجه مىآورد و فرزندان او همه پسرند و در آنها زن وجود ندارد .\r\n\r\nبه مؤمن سه خصلت داده شده\r\n187 - عبد المؤمن انصارى از امام باقر ( ع ) نقل مىكند كه فرمود : همانا خداوند به مؤمن سه خصلت داده است : عزّت در دنيا و رستگارى در آخرت و هيبت در دلهاى ستمگران ، سپس اين آيه را قرائت كرد : « عزّت مخصوص خداوند و پيامبرانش و مؤمنان است » ( 1 ) و اين آيه را قرائت كرد : « به تحقيق مؤمنان رستگار شدند - تا - آنان در بهشت جاويدان هستند . » ( 2 )\r\n\r\nسزاوارترين مردم به آرزو كردن سه چيز ، سه نفرند\r\n188 - ابن مسكان از امام صادق ( ع ) نقل مىكند كه فرمود : همانا سزاوارترين مردم به اينكه براى مردم ثروت را آرزو كنند ، بخيلان هستند ، چون اگر مردم ثروتمند باشند چشم به اموال او نمىدوزند ، و سزاوارترين مردم به اين كه براى مردم خوبى را آرزو كنند ، صاحبان عيب هستند ، چون وقتى مردم خوب شدند از ديگران عيبجويى نمىكنند ، و سزاوارترين مردم به اين كه براى مردم آرزوى بردبارى كنند ، سفيهان هستند كه احتياج دارند كه مردم از سفاهت آنان درگذرند . ولى همواره بخيلان ، فقر مردم را آرزو مىكنند و صاحبان عيب ، عيب مردم را آرزو مىكنند . و سفيهان همواره سفاهت ديگران را آرزو مىكنند . در حالى كه فقر باعث احتياج به بخيل مىشود و فساد باعث عيبجويى صاحبان عيب مىشود و سفاهت باعث طلب مجازات مردم با گناهان مىشود .\r\n\r\nكارها سه گونه‌اند :\r\n189 - جميل بن صالح از امام صادق ( ع ) نقل مىكند كه فرمود كه پيامبر خدا ( ص )\r\n\r\n","description":"","footnote":"\r\n( 1 ) سورهء منافقون ، آيه 8 .\r\n( 2 ) سورهء مؤمنون ، آيات 1 - 11 .\r\n","page_name":" 229 ","page_number":229},
  {"content":"\r\n","description":"","footnote":"","page_name":" 230 ","page_number":230},
  {"content":"\r\nدر يك حديث طولانى فرمود : كارها سه گونه‌اند : كارى كه خوبى آن بر تو آشكار است پس از آن پيروى كن ، كارى كه بدى آن بر تو آشكار است ، پس از آن دورى كن و كارى كه در آن اختلاف است ، پس آن را به خدا برگردان .\r\n\r\nدزدان سه طايفه اند\r\n190 - اسماعيل بن كثير از امام صادق ( ع ) نقل مىكند كه فرمود : دزدان سه طايفه‌اند :\r\nآنها كه زكات نمىدهند و آنها كه مهريه‌هاى زنان را بر خود حلال مىدانند و همچنين آنها كه قرض مىگيرند و در اين صدد نيستند كه آن را باز پرداخت كنند .\r\n\r\nفرشتگان سه گروه هستند\r\n191 - پيامبر خدا ( ص ) فرمود : فرشتگان سه دسته‌اند : دسته اى كه دو بال دارند و دسته اى كه سه بال دارند و دسته اى كه چهار بال دارند . ( منظور از اين تقسيمبندى ، بيان مراتب و درجه‌هاى فرشتگان است كه با هم تفاوت دارد : بعضى از آنها از قدرت و مرتبه بالايى برخوردارند و بعضى چنين نيستند و عدد دو و سه و چهار براى تغليب است و خصوصيتى ندارد . بال داشتن فرشتگان در قرآن كريم ، آيه\r\nاز سورهء فاطر هم آمده است . )\r\n\r\nاجنّه سه دسته و انسان نيز سه دسته اند\r\n192 - امام صادق ( ع ) فرمود : اجنّه سه دسته‌اند : دسته اى با فرشتگان هستند و دسته اى در هوا پرواز مىكنند و دسته اى سگها و مارها هستند . و انسانها نيز سه دسته‌اند : دسته اى زير سايهء عرش قرار مىگيرند : در آن روزى كه سايه اى جز سايه آن نيست و دسته اى هستند كه حساب و عذاب دارند و دسته اى هستند كه صورتهايشان صورت آدمى است ولى دلهايشان دلهاى شياطين است .\r\n\r\nپشت سر سه نفر نماز گزارده نشود\r\n193 - امام صادق ( ع ) فرمود : سه نفرند كه پشت سر آنان نماز گزارده نمىشود :\r\nشخص ناشناخته ، و اهل غلوّ اگر چه عقيدهء تو را داشته باشد ، و كسى كه آشكارا گناه مىكند اگر چه ميانه رو باشد ( منظور از غلو كردن ثابت كردن صفات خدايى بر امامان است و ائمهء ما از اين گروه همواره بيزارى مىكردند . )\r\n","description":"","footnote":"","page_name":" 231 ","page_number":231},
  {"content":"\r\n","description":"","footnote":"","page_name":" 232 ","page_number":232},
  {"content":"\r\n\r\nسه چيز خورده نمىشود ولى چاق مىكند و سه چيز خورده مىشود ولى لاغر مىكند\r\n194 - معاوية بن عمّار از امام صادق ( ع ) نقل مىكند كه فرمود : سه چيز چاق و سه چيز لاغر مىكند : آن سه چيز كه چاق مىكند : مداومت در حمام رفتن و بو كردن عطر خوش و پوشيدن لباس نرم است . و آن سه چيزى كه لاغر مىكند ، مداومت در خوردن تخم مرغ و ماهى و شكوفهء درخت خرماست .\r\nمصنف اين كتاب مىگويد : منظور از مداومت در حمام رفتن اين است كه يك روز در ميان به حمام برود و چون هر روز حمام رود لاغر مىشود .\r\n\r\nهمهء احكام مسلمانان از سه طريق اجرا مىشود\r\n195 - امير المؤمنين ( ع ) فرمود : همهء احكام مسلمانان از سه طريق اجرا مىشود : از طريق شهادت عادل ، يا از طريق سوگند قطعى خوردن ، يا از طريق شيوهء عمل شده با امامان بر حق .\r\n\r\nسه چيز همراه با سه چيز است\r\n196 - حارث بن دلهاث از پدرش و او از امام رضا ( ع ) نقل مىكند كه فرمود : همانا خداوند به سه چيز امر فرموده كه همراه با سه چيزند : به نماز و زكات امر كرده ، پس هر كس نماز بخواند و زكات ندهد نماز او قبول نمىشود ، به شكر خود و شكر پدر و مادر امر كرده ، پس هر كس از پدر و مادرش تشكر نكند شكر خدا را به جا نياورده است ، و به تقواى الهى و صله رحم امر كرده ، پس هر كس صلهء رحم نكند از خدا هم پروا ندارد .\r\n\r\nسه طايفه نزد خدا شفاعت مىكنند و شفاعت آنها پذيرفته مىشود\r\n197 - مسعدة بن صدقه از امام صادق ( ع ) و او از پدرانش ، از على ( ع ) نقل مىكنند كه پيامبر خدا ( ص ) فرمود : سه طايفه نزد خداوند شفاعت مىكنند و شفاعت آنان پذيرفته مىشود : پيامبران ، دانشمندان و شهيدان .\r\n","description":"","footnote":"","page_name":" 233 ","page_number":233},
  {"content":"\r\n","description":"","footnote":"","page_name":" 234 ","page_number":234},
  {"content":"\r\n\r\nنخستين كسانى كه بر آنان قرعه كشيده شد ، سه نفرند\r\n198 - امام باقر ( ع ) فرمود : نخستين كسى كه بر او قرعه كشيده شد ، مريم دختر عمران بود و اين است سخن خداوند كه مىفرمايد : « و تو نزد آنان نبودى ، هنگامى كه قرعه كشيدند كه كدام يك از مريم كفالت كنند » ( 1 ) و چوبه‌هاى تير قرعه شش تا بود ، و نيز در بارهء يونس قرعه كشيدند و آن هنگامى بود كه با آن قوم سوار كشتى شد و كشتى در وسط دريا متوقف شد ، آنها سه بار قرعه كشيدند ( كه يك نفر را به دريا اندازند تا كشتى سبك شود ) هر بار قرعه به نام يونس افتاد ، پس يونس به سينهء كشتى رفت و ناگهان ماهى بزرگى دهانش را گشوده بود و يونس خود را انداخت . همچنين عبد المطلب نه پسر داشت و نذر كرد كه اگر دهمى هم پسر باشد آن را ذبح كند و چون عبد الله به دنيا آمد نمىتوانست او را ذبح كند در حالى كه پيامبر خدا ( ص ) در صلب او بود ، پس ده شتر آورد و ميان آنها و عبد الله قرعه كشيد قرعه به نام عبد الله افتاد ، ده شتر ديگر اضافه كرد باز قرعه به نام عبد الله درآمد ، همين طور ده تا ده تا شترها را اضافه مىكرد و قرعه همچنان به نام عبد الله مىافتاد ، وقتى تعداد شترها به صد رسيد قرعه به شترها افتاد ، عبد المطلب گفت : من با پروردگارم انصاف نكردم ، پس سه بار قرعه به تكرار كرد هر بار قرعه با شترها افتاد ، پس گفت : اكنون دانستم كه پروردگارم راضى است و شترها را نحر كرد .\r\n\r\nدر « به » سه خصلت است\r\n199 - شهاب بن عبد ربّه مىگويد : از امام صادق ( ع ) شنيدم كه مىفرمايد : زبير نزد پيامبر خدا ( ص ) آمد در حالى كه در دستش يك عدد به بود ، پيامبر خدا به او فرمود : اى زبير اين چيست كه در دست توست ؟ گفت : يا رسول الله ، اين يك به است . پيامبر فرمود : اى زبير ، بخور كه در آن سه خصلت است : قلب را آرامش مىدهد و بخيل را سخاوتمند و ترسو را شجاع مىكند .\r\nمصنف اين كتاب مىگويد : از استادم محمد بن حسن شنيدم كه از امام صادق ( ع ) روايت مىكرد كه زبير از خاندان ما بود تا اينكه جوجه اش بزرگ شد و او را از رأى خود برگردانيد . ( منظور از جوجهء زبير ، پسرش عبد الله مىباشد . )\r\n\r\n","description":"","footnote":"\r\n( 1 ) سورهء آل عمران ، آيهء 44 .\r\n","page_name":" 235 ","page_number":235},
  {"content":"\r\n","description":"","footnote":"","page_name":" 236 ","page_number":236},
  {"content":"\r\n\r\nدر پياز سه خصلت است\r\n200 - ميسّر مىگويد : از امام صادق ( ع ) شنيدم كه فرمود : پياز بخوريد كه در آن سه خصلت است : دهان را خوشبو مىكند و لثه‌ها را محكم مىسازد و منى و جماع را زياد مىكند . ( شايد منظور پياز پخته است كه دهان را خوشبو مىكند و يا پس از مدتى دهان خوشبو مىشود )\r\n\r\nنوشتن دعا اثر ندارد مگر در سه جا\r\n201 - سكونى از امام صادق ( ع ) و او از پدرش نقل مىكند كه پيامبر خدا ( ص ) فرمود : نوشتن دعا اثر ندارد مگر در سه جا : در تب يا چشم زخم يا خونى كه بند نيايد .\r\n\r\nسه خصلت از نشانه‌هاى دانستن است\r\n202 - احمد بن ابى نصر بزنطى از امام رضا ( ع ) نقل مىكند كه فرمود : از نشانه‌هاى فهم و درك ، بردبارى و علم و سكوت است ، همانا سكوت درى از درهاى حكمت است و سكوت محبت مىآورد و نشانهء هر چيزى است .\r\n\r\nدميدن در سه جا مكروه است\r\n203 - حسين بن مصعب از امام صادق ( ع ) نقل مىكند كه فرمود : دميدن در دعاى نوشته شده و طعام و محل سجده مكروه است .\r\n\r\nسه خصلت در هر كس باشد اهل جهنّم است\r\n204 - علاء بن فضيل از امام صادق ( ع ) نقل مىكند كه فرمود : سه چيز است كه اگر در شخصى باشد ، بدون باك مىتوانى بگويى كه او در جهنم است : بىحيايى ، تكبر و بدكارى .\r\n","description":"","footnote":"","page_name":" 237 ","page_number":237},
  {"content":"\r\n","description":"","footnote":"","page_name":" 238 ","page_number":238},
  {"content":"\r\n\r\nهر كس مالى را از راه نامشروع به دست آورد ، خدا سه چيز را بر آن مسلط مىكند\r\n205 - هشام بن حكم از امام صادق ( ع ) نقل مىكند كه فرمود : هر كس مالى را از راه نامشروع به دست آورد ، خداوند ساختمان سازى و آب و گل را بر او مسلط مىكند .\r\n\r\nراحتى مؤمن در سه چيز است\r\n206 - مطرف از امام صادق ( ع ) نقل مىكند كه فرمود : سه چيز است كه راحتى مؤمن در آنهاست : خانهء وسيعى كه برهنگى و حال بد او را از مردم بپوشاند ، و همسرى شايسته كه در كار دنيا و آخرت او را يارى كند ، و دختر يا خواهرى كه او را چه با مرگ و چه با ازدواج از خانه اش بيرون كند .\r\n\r\nاز خوشبختى انسان است كه سه چيز داشته باشد\r\n207 - امام سجاد ( ع ) فرمود : از خوشبختى انسان اين است كه محل كسب و كار او در شهر خودش باشد و همنشينان او افراد شايسته اى باشند و فرزندانى داشته باشد كه از آنان كمك بگيرد .\r\n\r\nدعاى سه گروه مستجاب نمىشود\r\n208 - وليد بن صبيح مىگويد : خدمت امام صادق ( ع ) بودم و طبقى از خرما نزد وى بود تا اينكه گدايى آمد و حضرت از آن به او داد ، گداى ديگرى آمد ، و به او هم داد و گداى سوّمى آمد و به او هم داد ، سپس گداى ديگرى آمد ، فرمود : خدا به تو وسعت دهد ( به او نداد ) سپس فرمود : اگر كسى مالى داشته باشد كه به سى يا چهل هزار برسد ، سپس بخواهد چيزى از آن باقى نماند مگر اينكه آن را در راه حق تقسيم كند ، اين كار را مىكند و مالى براى او نمىماند ، پس از جملهء سه گروهى مىشود كه دعاى آنها برگردانيده مىشود ( مستجاب نمىشود ) گفتم : فدايت گردم آن سه گروه كدامند ؟\r\nفرمود : كسى كه خدا به او ثروتى بدهد و آن را در راه عادى انفاق كند ، سپس بگويد كه\r\n","description":"","footnote":"","page_name":" 239 ","page_number":239},
  {"content":"\r\n","description":"","footnote":"","page_name":" 240 ","page_number":240},
  {"content":"\r\nخدايا به من روزى بده ، خداوند مىگويد : مگر به تو روزى نداده بودم ؟ و كسى كه به همسرش نفرين مىكند و نسبت به او ستمگر است ، به او گفته مىشود كه مگر امر او را در دست تو قرار نداده‌ام ؟ ( كه اگر ناراضى شدى طلاق بدهى ، ديگر جاى نفرين نيست ) و كسى كه در خانه اش مىنشيند و در طلب روزى نيست ، سپس مىگويد :\r\nپروردگارا به من روزى بده ، پس خداوند مىگويد : مگر راه طلب روزى را در اختيار تو قرار نداده‌ام ؟\r\n\r\nروزه اى كه در سنّت پيامبر است سه روز در هر ماه است\r\n209 - على بن حمزه از پدرش نقل مىكند كه گفت : از امام صادق ( ع ) در بارهء سنّتى كه راجع به روزه گفتن از پيامبر ( ص ) رسيده ، پرسيدم ، فرمود : سه روز در هر ماه ، پنجشنبهء دههء اول و چهارشنبهء دههء وسط و پنجشنبهء دههء آخر . روزه گرفتن در آنها با روزه گرفتن همهء عمر برابر است ، چون خداوند مىفرمايد : « هر كس حسنه اى آورد براى او ده برابر آن است » ( 1 ) و هر كس به خاطر ضعف نتواند ، يك درهم صدقه دادن براى او افضل از يك روز روزه گرفتن است .\r\n\r\nسرگرمى مؤمن در سه چيز است\r\n210 - زرارة بن اعين از امام باقر ( ع ) نقل مىكند كه فرمود : سرگرمى مؤمن در سه چيز است : لذت بردن با زنان و معاشرت با برادران دينى و نماز شب .\r\n\r\nكسى كه سه خصلت داشته باشد گويا كه دنيا را به دست آورده\r\n211 - ابو الدرداء از پيامبر خدا ( ص ) نقل مىكند كه فرمود : هر كس بدنى سالم داشته باشد و در نفس خود امنيت داشته باشد و آذوقهء آن روزش نزد وى باشد ، مثل اين است كه دنيا مال اوست ، اى ابن خثعم ! از دنيا آنچه گرسنگى تو را بر طرف سازد و عورت تو را بپوشاند ترا كفايت مىكند ، اگر خانه اى باشد كه در آن جاى بگيرى و مركبى باشد كه به آن سوار شوى چه خوب است ، قطعهء نانى و آب كوزه اى و از اينها بيشتر براى تو يا حساب و يا عذاب دارد .\r\n\r\n","description":"","footnote":"\r\n( 1 ) سورهء انعام آيه 160 .\r\n","page_name":" 241 ","page_number":241},
  {"content":"\r\n","description":"","footnote":"","page_name":" 242 ","page_number":242},
  {"content":"\r\n\r\nپيامبر ( ص ) در خندق سه بار كلنگ زد و سه بار تكبير گفت\r\n212 - براء بن عازب مىگويد : چون پيامبر خدا ( ص ) به كندن خندق ( در جنگ احزاب ) فرمان داد ، صخرهء بزرگى در عرض خندق آشكار شد كه كلنگها در آن اثر نداشت ، پيامبر آمد و چون آن را ديد ، لباسش را كند و كلنگ را گرفت و گفت : بسم الله ، و ضربه اى زد كه يك سوّم آن صخره شكسته شد و گفت : الله اكبر ، كليدهاى سرزمين شام به من داده شد و به خدا سوگند كه هم اكنون كاخهاى سرخ آن را مىبينم ، سپس ضربه دوم را زد و گفت : بسم الله و يك سوم ديگر را هم شكست و گفت : الله اكبر ، كليدهاى سرزمين فارس به من داده شد و به خدا سوگند كه من كاخ سفيد مدائن را مىبينم ، سپس ضربه سوم را زد و باقيمانده سنگ شكسته شد و گفت : الله اكبر ، كليدهاى سرزمين يمن به من داده شد و به خدا سوگند كه از همين جا درهاى صنعا را مىبينم .\r\n\r\nدوست داشتنىترين عملها نزد خداوند سه عمل است\r\n213 - وليد بن عيزار مىگويد : از ابو عمرو شيبانى شنيدم كه مىگفت : خبر داد مرا صاحب اين خانه و با دستش به خانهء عبد الله بن مسعود اشاره كرد ، گفت : از پيامبر خدا پرسيدم كدام يك از عملها نزد خداوند دوست داشتنىتر است ؟ فرمود : خواندن نماز در وقت خودش ، گفتم : بعد از آن چه چيز ؟ فرمود : نيكى به پدر و مادر ، گفتم : بعد از آن چه چيز ؟ فرمود : جهاد در راه خداوند . مىگويد : اينها را به من فرمود و من اگر بيشتر مىپرسيدم بيشتر مىفرمود .\r\n\r\nسختترين چيزى كه از آنها بر امّت من ترسيده مىشود ، سه چيز است\r\n214 - مجاهد مىگويد : ابن عمر از پيامبر خدا ( ص ) نقل مىكند كه فرمود :\r\nسختترين چيزى كه از آنها بر امّت من ترسيده مىشود ، سه چيز است : لغزش عالم ، يا مجادلهء منافق به وسيلهء قرآن ، يا دنيايى كه گردن شما را بزند ، پس نسبت به آن بدبين باشيد .\r\n","description":"","footnote":"","page_name":" 243 ","page_number":243},
  {"content":"\r\n","description":"","footnote":"","page_name":" 244 ","page_number":244},
  {"content":"\r\n\r\nهر كس به خدا و روز قيامت ايمان دارد سه كار را انجام ندهد\r\n215 - پيامبر خدا ( ص ) فرمود : هر كس به خدا و روز قيامت ايمان داشته باشد ، بر سر سفره اى ننشيند كه در آن شراب باشد و هر كس به خدا و روز قيامت ايمان داشته باشد ، بدون لنگ وارد حمام نشود ( منظور حمامهاى عمومى است ) و هر كس به خدا و روز قيامت ايمان داشته باشد ، همسر خود را نگذارد براى حمام كردن به بيرون رود .\r\n\r\nترس بر امّت از سه خصلت\r\n216 - محمد بن كعب از پيامبر ( ص ) نقل مىكند كه فرمود : همانا بر امّت خودم پس از خودم از سه چيز مىترسم : اينكه قرآن را به طور درست تأويل و تفسير نكنند ، يا از لغزشهاى عالم پيروى كنند ، يا در ميان آنها ثروت زياد شود به طورى كه طغيان كنند و ناسپاس باشند و به زودى راه نجات از آن را به شما خبر خواهم داد : اما قرآن ، پس به آيات محكم آن عمل كنيد و به آيات متشابه آن ايمان بياوريد ، و اما عالم ، منتظر باشيد كه از لغزش برگردد و از لغزش ، او را پيروى مكنيد ، و اما مال ، چارهء آن شكر نعمت و اداى حقّ آن است .\r\n\r\nبراى پيامبر ( ص ) سه چيز دوست داشتنى بود\r\n217 - انس بن مالك از پيامبر خدا ( ص ) نقل مىكند كه فرمود : سه چيز از دنيا براى من دوست داشتنى است : زنها و عطر و روشنى چشم من در نماز است .\r\n218 - يسار خادم انس بن مالك از او نقل مىكند كه پيامبر خدا ( ص ) فرمود : از دنياى شما آنچه براى من دوست داشتنى است ، زنها و عطرهاست و روشنى چشم\r\n","description":"","footnote":"","page_name":" 245 ","page_number":245},
  {"content":"\r\n","description":"","footnote":"","page_name":" 246 ","page_number":246},
  {"content":"\r\nمن در نماز است .\r\nمصنف اين كتاب مىگويد : بىدينان اين حديث را مىگيرند و مىگويند : پيامبر گفت : از دنياى شما زنها و عطر براى من دوست داشتنى است و مىخواست سوّمى را هم بگويد ، پشيمان شد و گفت : روشنى چشم من در نماز است . آنها دروغ مىگويند ، زيرا منظور آن حضرت در اين خبر تنها نماز بود ، چون دو ركعت نمازى كه شخص متأهل مىخواند ، نزد خداوند افضل از هفتاد ركعت نمازى كه غير متأهل مىخواند و اينكه خداوند محبت زنها را به او داده براى نماز است .\r\nهمچنين فرمود : دو ركعت نمازى كه شخص معطَّر مىخواند ، افضل از هفتاد ركعت نمازى است كه شخص غير معطر مىخواند و اينكه خداوند محبت عطر را به او داده نيز براى نماز است . آنگاه فرمود : روشنى چشم من در نماز است .\r\nچون وقتى كسى عطر زد و ازدواج نمود ، ولى نماز نخواند ازدواج و عطر براى او فضيلتى و ثوابى ندارد .\r\n\r\nامام صادق ( ع ) از يكى از سه خصلت بيرون نبود\r\n219 - مالك بن انس ، فقيه مدينه ( و پيشواى مذهب مالكى ) مىگويد : نزد جعفر بن محمد الصادق وارد مىشدم و او مخدّه بر من مىگذاشت و به من احترام مىكرد و مىگفت : اى مالك من تو را دوست دارم و من از اين رفتار خوشحال مىشدم و خدا را سپاس مىگفتم ، و آن حضرت از يكى از سه حالت بيرون نبود : يا روزه داشت و يا قيام به نماز مىكرد و يا ياد خدا مىكرد . او از بزرگان عابدان و اكابر زاهدانى بود كه از خداوند مىترسند و حديث زياد مىگفت و خوش مجلس بود و فايده‌هاى بسيارى مىداد ، هنگامى كه مىگفت : رسول خدا فرمود : گاهى رنگش سبز و گاهى زرد مىشد تا جايى كه آشنايش او را نمىشناخت و من يك سال با او به حج رفتم ، هنگامى كه موقع احرام بر مركبش استوار شد هر دم كه مىخواست لبيك بگويد صدايش در گلويش قطع مىشد و نزديك بود كه از مركبش بيفتد . پس به او گفتم : اى پسر پيامبر ، لبيك بگو كه ناچار بايد بگويى ، او گفت : اى ابن عامر ، چگونه جسارت كنم كه بگويم : « لبيك اللهم لبيك » و من مىترسم كه خداوند به من بگويد « لا لبيك و لا سعديك » يعنى تو را نمىپذيرم .\r\n\r\nزائر امام رضا ( ع ) در سه جا سود مىبرد\r\n220 - حمدان الديوانى از امام رضا ( ع ) نقل مىكند كه فرمود : هر كس مرا با وجود\r\n","description":"","footnote":"","page_name":" 247 ","page_number":247},
  {"content":"\r\n","description":"","footnote":"","page_name":" 248 ","page_number":248},
  {"content":"\r\nدورى خانه‌ام زيارت كند ، روز قيامت در سه جا نزد او مىآيم تا اينكه او را از وحشت نجات دهم : هنگامى كه نامه اعمال از راست و چپ پراكنده شود و نزد صراط و نزد ميزان ترازو براى سنجش اعمال .\r\n\r\nاعمال سه حالت دارند\r\n221 - امام رضا ( ع ) از پدرانش ، از على بن ابى طالب ( ع ) نقل مىكند كه فرمود :\r\nعملها سه حالت دارند : واجبات و مستحبّات و گناهان . اما واجبات بر اساس فرمان خدا و خوشنودى خدا و قضاى خدا و تقدير و مشيت و علم اوست و اما مستحبّات به فرمان قطعى خداوند نيست ولى موجب خوشنودى خدا و با قضاى خدا و مشيت خدا و علم خداست ، و اما گناهان ، به فرمان خدا نيست ولى با قضا و قدر خدا و مشيّت و علم اوست .\r\nمصنف اين كتاب مىگويد : منظور از اينكه گناهان با قضاى خداست ، اين است كه همراه با نهى اوست . چون حكم خداوند بر بندگانش ترك آنهاست و منظور از قدر خداوند اين است كه خدا اندازهء آن را مىداند و منظور از مشيّت او اين است كه خداوند خواسته است كه گناهكار را با هشدار و نهى و سخن گفتن از گناه باز دارد و جبر نباشد و با قوه و قدرت جلوگيرى نشود .\r\n\r\nامام باقر ( ع ) فرزندش امام صادق ( ع ) را به سه چيز امر و از سه چيز نهى كرد\r\n222 - سفيان ثورى مىگويد : با جعفر بن محمد صادق ( ع ) ملاقات كردم به او گفتم :\r\nاى فرزند پيامبر خدا ! مرا وصيتى كن ، او به من فرمود : اى سفيان ، براى دروغگو شخصيتى نيست و براى پادشاهان برادرى نيست و براى حسودان راحتى نيست و براى بد اخلاق بزرگى نيست ، گفتم : اى فرزند پيامبر خدا ، بر من بيفزاى ، به من گفت :\r\nاى سفيان ، به خدا اطمينان داشته باش تا مؤمن باشى و به آنچه خدا به تو قسمت كرده\r\n","description":"","footnote":"","page_name":" 249 ","page_number":249},
  {"content":"\r\n","description":"","footnote":"","page_name":" 250 ","page_number":250},
  {"content":"\r\nراضى باش تا ثروتمند باشى و با همسايگانت نيكويى كن تا مسلمان باشى و با شخص بدكار همنشين مباش كه بدكارى خود را به تو مىآموزد و در كار خود با كسانى كه از خدا مىترسند مشورت كن ، گفتم : اى فرزند پيامبر خدا بر من بيفزاى ، فرمود : اى سفيان ، هر كس عزت بدون داشتن قبيله و بىنيازى بدون داشتن مال و هيبت بدون داشتن قدرت خواسته باشد ، از خوارى معصيت خدا به عزت اطاعت او منتقل شود . گفتم : اى فرزند پيامبر خدا بر من بيفزاى ، فرمود : اى سفيان ، پدرم سه چيز را به من امر كرد و مرا از سه چيز نهى كرد ، از جمله سخنان او اين بود كه گفت : فرزندم ! كسى كه با رفيق بد همنشين باشد سالم نمىماند و هر كس به مكانهاى بد وارد شود ، مورد تهمت قرار مىگيرد ، و كسى كه مالك زبانش نباشد پشيمان مىشود ، سپس چنين سرود :\r\nزبانت را به گفتن سخن نيكو عادت بده تا با آن سودى ببرى ، همانا زبان را به آنچه عادت دادى عادت مىكند . او موظف به باز پس دادن شيوه اى است كه تو به آن عادت داده اى ، از خير يا شرّ ، پس بنگر كه او را به چه چيزى عادت مىدهى .\r\n\r\nچون قائم ( ع ) قيام كند به سه چيز حكم مىكند كه پيش از او كسى به آنها حكم نداده\r\n223 - على بن ابى حمزه از امام صادق ( ع ) و امام كاظم ( ع ) نقل مىكند كه فرمودند :\r\nهر گاه كه قائم ( ع ) قيام كند به سه چيز حكم مىكند كه كسى پيش از او به آنها حكم نداده است : او پيرمرد زناكار را مىكشد و مانع زكات را مىكشد و برادر را از كسى كه در عالم ارواح با او برادر شده بود ، ارث مىدهد . ( منظور از عالم ارواح يا عالم اظلَّه ، علم ذرّ است كه در آنجا كسانى با كسانى برادر و همفكر شده‌اند و حضرت قائم پس از ظهور آنها را معرفى مىكند و آنها از يك ديگر ارث مىبرند . اين مطلب در روايتى كه شيخ صدوق در كتاب من لا يحضره الفقيه ج 4 ص 531 نقل كرده به روشنى بيان شده است ، در آن روايت امام صادق ( ع ) مىفرمايد :\r\n« وقتى قائم ما اهل بيت قيام كند ، برادرى كه در عالم ارواح با كسى برادر شده ارث مىبرد » )\r\n\r\nسخن پيامبر ( ص ) به سلمان فارسى كه در بيمارى تو سه خصلت است\r\n224 - امير المؤمنين ( ع ) از پيامبر خدا ( ص ) نقل مىكند كه به سلمان فارسى فرمود :\r\nاى سلمان ! براى تو در بيماريت سه خصلت است : تو در ياد خدا هستى و دعاى تو در آن حالت مستجاب است و بيمارى براى تو گناهى را باقى نمىگذارد مگر اينكه آن را از بين مىبرد ، خداوند تو را تا آخر عمرت از سلامتى برخوردار سازد .\r\n","description":"","footnote":"","page_name":" 251 ","page_number":251},
  {"content":"\r\n","description":"","footnote":"","page_name":" 252 ","page_number":252},
  {"content":"\r\n\r\nسخن عمر ، كه من از سه چيز به درگاه خدا توبه مىكنم\r\n225 - يحيى بن عبد الله مىگويد : وقتى مرگ عمر فرا رسيد ، گفت : از سه چيز به درگاه خداوند توبه مىكنم : غصب خلافت توسط من و ابو بكر و نه مردم ديگر ، و خليفه شدن من بر آنان ، و برترى دادن من برخى از مسلمانان را بر برخى ديگر .\r\n226 - جابر بن عبد الله مىگويد : عمر را هنگام مرگ ديدم كه مىگفت : از سه چيز به درگاه خدا توبه مىكنم : رد كردن من بردگان يمن را ، و برگشتن من از لشكر اسامه ، بعد از آنكه پيامبر خدا ( ص ) او را فرماندهء ما كرده بود ، و هم پيمان شدن ما در برابر اهل بيت پيامبر ( ص ) كه هر گاه پيامبر خدا از دنيا رفت ، هيچ يك از افراد آنها را رهبر ملت نكنيم .\r\n227 - ابو عبيده حذّاء گفت : از امام باقر ( ع ) شنيدم كه فرمود : وقتى مرگ عمر فرا رسيد ، گفت : به خدا توبه مىكنم از برگشتن من از لشكر اسامه و به خدا توبه مىكنم از آزاد كردن اسيران يمن و به خدا توبه مىكنم از چيزى كه ما در دلهاى خود پرورانديم ، از خدا مىخواهيم كه از آسيب آن ما را كفايت كند و همانا بيعت با ابو بكر يك كار حساب نشده بود .\r\n\r\nسخن ابو بكر كه اندوه دنيا را نمىخورم مگر براى سه كار كه كردم و دوست داشتم كه آنها را انجام نمىدادم و سه كارى كه نكردم و دوست داشتم كه آنها را انجام مىدادم و سه كارى كه دوست داشتم كه آنها را از پيامبر ( ص ) پرسيده بودم\r\n228 - عبد الرحمن بن حميد بن عبد الرحمن بن عوف از پدرش نقل مىكند كه گفت : ابو بكر در آن بيمارى كه از دنيا رفت ، گفت : همانا من اندوه دنيا را نمىخورم\r\n","description":"","footnote":"","page_name":" 253 ","page_number":253},
  {"content":"\r\n","description":"","footnote":"","page_name":" 254 ","page_number":254},
  {"content":"\r\nمگر براى سه كارى كه كردم و دوست داشتم كه آنها را انجام نمىدادم ، و سه كارى كه نكردم و دوست داشتم كه آنها را انجام مىدادم ، و سه كارى كه دوست داشتم آنها را از پيامبر خدا ( ص ) مىپرسيدم ، اما آن كارهايى كه دوست داشتم كه آنها را انجام نمىدادم عبارت از اينها بودند كه : دوست داشتم در خانهء فاطمه ( س ) را نمىگشودم اگر چه با من اعلام جنگ مىكرد ، و دوست داشتم كه من « فجائه » را در آتش نمىسوزانيدم بلكه او را آسان مىكشتم و يا او را پيروزمندانه آزاد مىكردم ، و دوست داشتم كه در روز سقيفه خلافت را به گردن يكى از دو نفر ، عمر يا ابو عبيده مىانداختم كه او امير مىشد و من وزير مىشدم . و اما آن كارهايى كه انجام ندادم و دوست داشتم كه آنها را انجام مىدادم عبارت بودند از اينكه : دوست داشتم كه اشعث ( بن قيس كندى ) را كه اسير آوردند گردنش را مىزدم ، چون گمان مىكنم كه او هيچ اهل شر را نمىبيند مگر اين كه او را كمك مىكند ، و دوست داشتم كه چون خالد بن وليد را به سوى اهل رده حركت دادم ، خودم به دهى مىرفتم و اگر مسلمانان پيروز مىشدند كه هيچ و اگر از روى حيله شكست مىخوردند من در صدد ملاقات آنها و يا كمك به آنها مىآمدم ، و دوست داشتم كه چون خالد را به سوى شام فرستادم ، جبههء شرق را هم در اختيار عمر بن خطاب مىگذاشتم و در اين صورت دو دستم را در راه خدا به راست و چپ گشوده بودم .\r\nو اما آن كارهايى كه دوست داشتم آن را از پيامبر خدا ( ص ) مىپرسيدم عبارتند از اينكه : دوست داشتم از او در بارهء كار خلافت مىپرسيدم و با اهل آن نزاع نمىكردم ، و دوست داشتم كه از او مىپرسيدم كه آيا انصار هم در خلافت سهمى دارند ، و دوست داشتم كه از او در بارهء ارث برادر و عمو مىپرسيدم ، چون در من به آنها نياز بود .\r\nمصنف اين كتاب مىگويد : روز غدير خم براى هيچ كس جاى عذرى نگذاشت و سرور زنان فاطمه ( ع ) وقتى از فدك منع شد ، همين مطلب را به انصار بازگو كرد و آنها گفتند : اى دختر محمد ، اگر اين سخنان را پيش از بيعت كردن با ابو بكر از تو مىشنيديم از على به هيچ كس عدول نمىكرديم ، فاطمه ( ع ) فرمود : آيا پدرم روز غدير خم بر كسى جاى عذر گذاشت ؟\r\n\r\nسخن عبد الله بن مسعود كه دانشمندان زمين سه نفرند\r\n229 - ابو الزعراء از عبد الله بن مسعود نقل مىكند كه گفت : دانشمندان زمين سه نفرند : دانشمندى در شام و دانشمندى در حجاز و دانشمندى در عراق ، اما دانشمند\r\n","description":"","footnote":"","page_name":" 255 ","page_number":255},
  {"content":"\r\n","description":"","footnote":"","page_name":" 256 ","page_number":256},
  {"content":"\r\nشام ابو الدرداء است و اما دانشمند حجاز على ( ع ) است و اما دانشمند عراق برادر شما در كوفه است ( منظورش خودش بوده ) و دانشمند شام و دانشمند عراق ، هر دو به دانشمند حجاز محتاجند و دانشمند حجاز به آنان محتاج نيست .\r\n\r\nسه نفر حتى به اندازهء يك چشم به هم زدن به وحى الهى كافر نشدند\r\n230 - جابر بن عبد الله از پيامبر خدا ( ص ) نقل مىكند كه فرمود : سه نفرند كه حتى به اندازهء يك چشم به هم زدن به وحى الهى كافر نشدند : مؤمن آل يس و على بن ابى طالب و آسيه همسر فرعون .\r\n\r\nثواب كسى كه سه دختر داشته باشد و به آنها صبر كند\r\n231 - پيامبر خدا ( ص ) فرمود : كسى كه سه دختر داشته باشد و به سختىها و غمها و شادىهاى آنان صبر كند ، من پردهء او در روز قيامت خواهم بود .\r\n\r\nسه چيز در روز قيامت به خدا شكايت مىكنند\r\n232 - ابو الزبير از جابر نقل مىكند كه شنيدم پيامبر خدا ( ص ) فرمود : در روز قيامت سه چيز مىآيند و به خدا شكايت مىكنند : قرآن و مسجد و عترت ( من ) . قرآن مىگويد : پروردگارا مرا سوزانيدند و در هم كوبيدند . و مسجد مىگويد : پروردگارا مرا تعطيل كردند و ضايع نمودند . و عترت مىگويد : پروردگارا ما را كشتند و طرد كردند و آواره ساختند . ( پيامبر مىفرمايد : ) پس من جهت دادرسى زانو به زمين مىزنم و خداوند مىفرمايد : من به اين كار شايسته ترم .\r\n\r\nاز سه كس قلم برداشته شده ( 1 )\r\n233 - ابو ظبيان مىگويد : زن ديوانه اى را نزد عمر آوردند كه زنا كرده بود ، عمر\r\n\r\n","description":"","footnote":"\r\n( 1 ) اين حديث به همين صورت پيش از اين هم نقل شده بود و در اين جا تكرار شده است .\r\n","page_name":" 257 ","page_number":257},
  {"content":"\r\n","description":"","footnote":"","page_name":" 258 ","page_number":258},
  {"content":"\r\nدستور داد كه او را سنگسار كنند ، آن زن را از كنار على ( ع ) عبور دادند ، على پرسيد : او كيست ؟ گفتند : زن ديوانه اى است كه زنا كرده و عمر دستور داده كه سنگسار شود ، حضرت فرمود : عجله نكنيد و نزد عمر آمد و گفت : آيا نمىدانى كه از سه كس قلم برداشته شده : كودك تا وقتى كه به بلوغ برسد ، و ديوانه تا وقتى كه به هوش آيد ، و خوابيده تا وقتى كه بيدار شود .\r\nمصنف اين كتاب مىگويد : حديث به همين صورت نقل شده و اصل در آن قول اهل بيت ( ع ) است كه مرد ديوانه را اگر زنا كند حد مىزنند ؛ ولى زن ديوانه را اگر زنا كند حد نمىزنند كه مرد ديوانه فاعل و زن ديوانه قابل است . ( منظور از حدّ زدن به مرد ديوانه تعزير كردن اوست چون حد شرعى در صورتى اجرا مىشود كه شخص داراى عقل باشد )\r\n\r\nبخل باعث پيدايش سه خصلت نكوهيده مىشود\r\n234 - عبد الله بن عمر از پيامبر خدا ( ص ) نقل مىكند كه فرمود : از بخل بپرهيزيد كه همانا كسانى كه پيش از شما هلاك شدند از بخل هلاك شدند ، بخل آنان را وادار به دروغ كرد و آنها دروغ گفتند و آنان را وادار به ظلم كرد و آنان ظلم كردند و آنان را وادار به قطع رحم كرد و آنان قطع رحم كردند .\r\n235 - پيامبر خدا ( ص ) فرمود : از دشنام دادن بپرهيزيد ، همانا خداوند دشنام دهنده اى را كه عادت به دشنام كرده دوست نمىدارد ، و از ظلم بپرهيزيد ، همانا ظلم نزد خداوند همان ظلمات روز قيامت است ، و از بخل بپرهيزيد ، همانا آن كسانى را كه پيش از شما بودند وادار كرد كه خونهايشان را بريزند و وادار كرد كه پيوند خويشاوندى را قطع كنند و وادارشان كرد كه هتك حرمت كنند و محرمهاى خود را حلال بدانند .\r\n\r\nآغاز كار پيامبر ( ص ) از سه چيز بود\r\n236 - ابو امامه مىگويد : گفتم : يا رسول الله آغاز كار تو چگونه بود ؟ فرمود : دعاى پدرم ابراهيم و مژده دادن عيسى بن مريم و اينكه مادرم ديده بود كه از او چيزى بيرون آمد كه كاخهاى شام را روشن كرد . ( دعاى ابراهيم همان است كه در سورهء بقره آيهء 129 آمده و ابراهيم پس از تجديد بناى كعبه از خدا خواست كه از فرزندان او پيامبر برگزيند ، و مژدهء عيسى همان است كه در انجيل آمده و در سورهء صف آيه 6 نقل شده\r\n","description":"","footnote":"","page_name":" 259 ","page_number":259},
  {"content":"\r\n","description":"","footnote":"","page_name":" 260 ","page_number":260},
  {"content":"\r\nاست و در روايتها آمده كه آنچه مادر پيامبر ديده ، به هنگام تولد آن حضرت بود . )\r\n\r\nسه خصلت است در هر كس باشد در سود و زيان مسلمانان شريك است\r\n237 - پيامبر خدا ( ص ) فرمود : هر كس رو به قبلهء ما كند و نماز ما را بخواند و از حيوانى كه ما ذبح كرديم بخورد ، به نفع اوست آنچه به نفع ما است و به ضرر اوست آنچه به ضرر ماست .\r\n\r\nسه چيز است كه هر كدام از آنها بخشى از چهل و پنج بخش از نبوت است\r\n238 - ابن عباس از پيامبر خدا ( ص ) نقل مىكند كه فرمود : هدايت شايسته و سيرت شايسته و ميانه روى ، بخشى از چهل و پنج بخش از پيامبرى است .\r\n\r\nايمان سه چيز است\r\n239 - عبد السلام بن صالح از امام رضا ( ع ) و او از پدرانش نقل مىكند كه پيامبر خدا ( ص ) فرمود : ايمان شناخت با قلب و اقرار با زبان و عمل كردن با اعضاى بدن است .\r\n240 - ابو صلت هروى مىگويد : از امام رضا ( ع ) در بارهء ايمان پرسيدم فرمود :\r\nايمان اعتقادى در دل و سخنى با زبان و عملى با اعضاى بدن است و ايمان جز اين نمىباشد .\r\n241 - عبد السلام بن صالح از امام رضا ( ع ) و او از پدرانش نقل مىكند كه پيامبر خدا ( ص ) فرمود : ايمان شناخت قلبى و اقرار به زبان و عمل كردن با اعضاى بدن است .\r\n","description":"","footnote":"","page_name":" 261 ","page_number":261},
  {"content":"\r\n","description":"","footnote":"","page_name":" 262 ","page_number":262},
  {"content":"\r\n242 - داود بن سليمان از امام رضا ( ع ) و او از پدرانش نقل مىكند كه پيامبر ( ص ) فرمود : ايمان اقرار به زبان و شناخت قلبى و عمل كردن با اعضاى بدن است .\r\nحمزة بن محمد گفت : از عبد الرحمن بن ابى حاتم شنيدم كه گفت : از پدرم شنيدم كه مىگفت : اين حديث از ابو صلت هروى عبد السلام بن صالح از على بن موسى الرضا ( ع ) با اسنادى مانند آن نقل شده است . ابو حاتم گفت : اگر اين اسناد را به ديوانه بخوانى بهبود مىيابد . ( اين سه موضوعى كه به عنوان حقيقت ايمان در روايات آمده راجع به ايمانى است كه انسان را در دنيا و آخرت نجات مىدهد ولى ايمانى كه باعث بار شدن احكام مسلمان بر شخص مىشود با اقرار به زبان تنها حاصل مىگردد و كسى كه به اصول دين اقرار كند با او مانند يك مسلمان رفتار مىشود اگر چه دو ركن ديگر را نداشته باشد . )\r\n\r\nسه كس وارد بهشت نمىشوند\r\n243 - ابو موسى اشعرى از پيامبر خدا ( ص ) نقل مىكند كه فرمود : سه كس وارد بهشت نمىشوند : كسى كه هميشه شراب بخورد و كسى كه هميشه جادو كند و كسى كه پيوند خويشاوندى را قطع كند . و هر كس در حالى كه دائم الخمر است بميرد ، خداوند او را از نهر غوطه مىخوراند ، گفته شد : نهر غوطه چيست ؟ فرمود : آن نهرى است كه از فروج زنهاى روسى جارى مىشود و بوى آن اهل جهنم را رنج مىدهد .\r\n244 - امام صادق ( ع ) فرمود : سه كس وارد بهشت نمىشوند : خون ريز و شارب الخمر و سخن چين .\r\n\r\nدر بارهء كسى كه سه فرزند خود را از دست داده\r\n245 - عقبه بن عامر از پيامبر ( ص ) نقل مىكند كه فرمود : كسى كه عزادار سه تن از فرزندان خود باشد و آنها را به حساب خدا بگذارد ، بهشت بر وى واجب مىگردد .\r\n","description":"","footnote":"","page_name":" 263 ","page_number":263},
  {"content":"\r\n","description":"","footnote":"","page_name":" 264 ","page_number":264},
  {"content":"\r\n\r\nثواب سه خصلت : گرفتن وضوى كامل و آشكار ساختن سلام و صدقهء پنهانى\r\n246 - انس بن مالك از پيامبر خدا ( ص ) نقل مىكند كه روزى فرمود : اى انس ! وضو را كامل بگير تا ( در قيامت ) از صراط مانند گذشتن ابرها عبور كنى و سلام را آشكار كن تا خير و بركت خانه ات افزون شود و صدقهء پنهانى را بسيار بده تا خشم پروردگار را فرو نشيند .\r\n\r\nسه برادرند كه ميان هر كدام با ديگرى ده سال فاصله است\r\n247 - ابو صالح از ابن عباس نقل مىكند كه گفت : ميان طالب و عقيل و جعفر ده سال ، و ميان جعفر و على ( ع ) ده سال فاصله بود و على ( ع ) از همهء برادران كوچكتر بود .\r\n\r\nخوار شدن مردم پس از وقوع سه حادثه\r\n248 - عمر بن بشر همدانى مىگويد : به ابو اسحاق گفتم : چه موقع مردم خوار شدند ؟ گفت : زمانى كه حسين بن على ( ع ) كشته شد و زياد ( بن ابيه به ابو سفيان ) نسبت داده شد و حجر بن عدى كشته شد . ( هر سه حادثه در زمان حكومت بنى اميه اتفاق افتاد و باعث خوار شدن مسلمانان گرديد .\r\n\r\nدر سائل بودن ، سه خصلت است و بدترين مردم سه كس هستند\r\n249 - حماد بن عمرو از امام صادق ( ع ) و او از پدرانش از على بن ابى طالب ( ع ) نقل مىكند كه پيامبر خدا ( ص ) به ابو ذر فرمود : اى ابو ذر ! از سؤال كردن بپرهيز كه در آن ذلَّت حاضر و فقرى شتابان است و در روز قيامت حسابى طولانى دارد . اى ابو ذر !\r\n","description":"","footnote":"","page_name":" 265 ","page_number":265},
  {"content":"\r\n","description":"","footnote":"","page_name":" 266 ","page_number":266},
  {"content":"\r\nتو تنها زندگى مىكنى و تنها مىميرى و تنها وارد بهشت مىشوى و با تو گروهى از اهل عراق سعادت مىيابند چون متولى غسل و تجهيز و دفن تو مىشوند . اى ابو ذر ! دست گدايى باز مكن و اگر چيزى به تو رسيد بپذير . سپس به اصحاب خود فرمود : آيا شما را از بدترينتان خبر بدهم ؟ گفتند : آرى يا رسول الله .\r\nفرمود : سخنچينان و جدايى افكنان ميان دوستان و عيبجويان براى افراد پاك .\r\n\r\nقهر كردن بيش از سه روز جايز نيست\r\n250 - انس بن مالك از پيامبر خدا ( ص ) نقل مىكند كه فرمود : بر مسلمان حلال نيست كه با برادر دينى خود بيش از سه روز قهر باشد .\r\n251 - محمد بن حمران از پدرش و او از امام باقر ( ع ) نقل مىكند كه فرمود : نيست دو نفر مؤمن كه بيش از سه روز از هم قهر باشند مگر اينكه من در روز سوم ، از هر دو نفر آنها بيزارم ، گفته شد : يا بن رسول الله اين حال ستمگر است ، ستمديده چه گناهى دارد ؟ فرمود : چرا ستمديده به سوى ستمگر نمىرود كه بگويد من ستمگر بودم تا آشتى كنند .\r\n\r\nسه چيز از خوشبختى مسلمانان است\r\n252 - نافع بن عبد الحارث از پيامبر خدا ( ص ) نقل مىكند كه فرمود : از خوشبختى مسلمان ، وسعت خانه ، همسايهء خوب و مركب راهوار است .\r\n\r\nخداوند با سه كس سخن نمىگويد\r\n253 - ابو ذر از پيامبر خدا ( ص ) نقل مىكند كه فرمود : خداوند با سه كس سخن نمىگويد : منّت گذار كه به كسى چيزى نمىدهد مگر اينكه منّت مىگذارد و كسى كه\r\n","description":"","footnote":"","page_name":" 267 ","page_number":267},
  {"content":"\r\n","description":"","footnote":"","page_name":" 268 ","page_number":268},
  {"content":"\r\nدامن خود را رها سازد ( دامنش بلند باشد و در زمين كشيده شود كه نشانهء تكبر است ) و كسى كه كالاى خود را با سوگند دروغ مىفروشد .\r\n\r\nصدّيقان سه كس بودند\r\n254 - محمد بن ابى ليلى از پيامبر خدا ( ص ) نقل مىكند كه فرمود : صدّيقان ( كسانى كه پيامبر زمان را مخلصانه تصديق كردند ) سه نفر بودند : على بن ابى طالب و حبيب نجّار و مؤمن آل فرعون .\r\n\r\nاصحاب رقيم سه كس بودند .\r\n255 - ابن عمر از پيامبر خدا ( ص ) نقل مىكند كه فرمود : هنگامى كه سه نفر از كسانى كه پيش از شما بودند راه مىرفتند ، باران آنها را گرفت و به غارى پناهنده شدند و غار بر آنها بسته شد ، يكى از آنان به ديگران گفت : دوستان به خدا سوگند كه جز راستگويى چيزى شما را نجات نمىدهد ، هر يك از شما خدا را به سبب عملى كه صادقانه براى خدا انجام داده ، بخواند ، يكى از آنان گفت : خداوندا اگر مىدانى كه من كارگرى داشتم كه براى من در مقابل پيمانه اى از برنج كار مىكرد و او رفت و مزد خود را رها كرد و من آن را كاشتم و چنان شد كه از پول آن گاوى خريدم و چون آن كارگر نزد من آمد و مزد خود را خواست ، من به او گفتم : اين گاو را ببر و سيرابش كن ، او گفت : من نزد تو فقط پيمانه اى از برنج دارم و من گفتم : گاو را ببر و سيرابش كن كه آن از همان پيمانهء برنج است و او آن را برد ، خدايا اگر مىدانى كه اين كار را از جهت خوف تو انجام دادم گشايش در كار ما بده ، در اين حال صخره اى كه در غار را گرفته بود شكاف برداشت .\r\nديگرى گفت : خداوندا اگر مىدانى كه من پدر و مادر پير و بزرگى داشتم و من هر شب شير گوسفندى را كه داشتم نزد آنها مىآوردم ، يك شب دير آمدم و وقتى نزد آنان رسيدم خوابيده بودند و خواهر و عيال من از گرسنگى فرياد مىزدند و من به آنان شير نمىدادم تا اينكه پدر و مادرم بخورند ، من بد مىدانستم كه آنان را بيدارم كنم و بد مىدانستم كه برگردم و آنان بيدار شوند تا شير بخورند و من تا طلوع فجر منتظر ماندم ، خدايا اگر تو مىدانى كه من اين كار را از جهت خوف تو انجام دادم ، گشايشى در كار ما بده ، در اين حال صخره بيشتر شكافته شد به طورى كه آن سه نفر آسمان را ديدند .\r\n","description":"","footnote":"","page_name":" 269 ","page_number":269},
  {"content":"\r\n","description":"","footnote":"","page_name":" 270 ","page_number":270},
  {"content":"\r\nسومى گفت : خداوندا اگر مىدانى كه من دختر عمويى داشتم و محبوبترين كس براى من بود و من از وى كام خواستم و او سرباز زد ، مگر اينكه من به او صد دينار بدهم ، من آن صد دينار را به دست آوردم و نزد او آمدم و پول را به او دادم و او خودش را در اختيار من گذاشت و چون ميان دو پاى او نشستم ، گفت : از خدا بپرهيز و پرده ( بكارت ) را جز از راه حق برندار و من بلند شدم و آن صد دينار را واگذاشتم ، پس اگر مىدانى كه من اين كار را از جهت خوف تو انجام دادم ، گشايش در كار ما بده در اين حال خداوند گشايش به آنها داد ، از غار بيرون شدند .\r\n\r\nدوست داشتنىترين عملها براى خداوند سه چيز است\r\n256 - عبد الله بن مسعود از پيامبر خدا ( ص ) نقل مىكند كه فرمود : دوست داشتنىترين عملها براى خداوند نماز و احسان و جهاد است .\r\n\r\nمردم سه دسته اند\r\n257 - كميل بن زياد مىگويد : على بن ابى طالب ( ع ) نزد من آمد و دستم را گرفت و مرا به صحرا برد و نشست و من هم نشستم ، آنگاه سرش را به سوى من بلند كرد و فرمود : اى كميل ، آنچه با تو مىگويم به ياد داشته باش ، مردم سه دسته‌اند : دانشمند الهى و طالب علمى كه در راه نجات است و فرومايگان پست كه پير و صداى خرانند ، آنها با هر بادى حركت مىكنند و با نور علم خود را روشن نكرده‌اند و به پايه اى محكم پناه نبرده‌اند .\r\nاى كميل ، علم بهتر از مال است ، چون علم تو را مواظبت مىكند ولى تو بايد مواظب مال باشى ، مصرف كردن ، از مال مىكاهد ولى بخشيدن علم آن را نموّ مىدهد .\r\nاى كميل ، دوست داشتن عالم آيينى است كه با آن اطاعت ( خدا ) به عمل مىآيد و تو آن را به دست مىآورى و آن همان پيروى از او در حال حيات و تعريف از او پس از مرگ اوست . منفعت مال با از بين رفتن آن زائل مىشود ، اى كميل ، ثروت اندوزان مرده‌اند ، بدنهاى آنان از ميان رفته ولى خاطرهء آنان در دلها باقى است .\r\nآه ! در اينجا - و به سينه اش اشاره كرد - دانش انبوهى است ، كاش براى آن حاملانى مىيافتم ، آرى ؛ كسى را يافته‌ام كه زود مىفهمد ولى مورد اطمينان نيست ، دين را به\r\n","description":"","footnote":"","page_name":" 271 ","page_number":271},
  {"content":"\r\n","description":"","footnote":"","page_name":" 272 ","page_number":272},
  {"content":"\r\nعنوان ابزارى براى دنيا به كار مىبرد و با حجتهاى خدا بر خلق او و با نعمتهاى خدا بر بندگان او بزرگى مىفروشد ، تا ضعيفان او را به جاى امام بر حق ، تكيه گاه خود قرار بدهند .\r\nيا كسى كه تسليم حاملان علم است ولى بينشى در پيرامون علم ندارد و با نخستين شبهه اى كه عارض مىشود شك به دلش مىافتد ، آگاه باشيد كه نه اين و نه آن . يا كس ديگرى كه به دنبال لذتهاست و اختيار خود را به شهوت داده است ، يا كسى كه در ثروتاندوزى افتاده است ، اين دو از پاسداران دين نيستند و بيشتر به چارپايان چرنده شباهت دارند ، اين چنين علم با مرگ دارندگانش مىميرد .\r\nخداوندا ! آرى ، زمين از قيامكننده اى كه حجت باشد خالى نمىماند كه يا آشكار و يا از ترس پنهان است ، تا حجتها و بيّنه‌هاى خداوند باطل نگردد ، آنان تعدادشان چقدر است و كجايند ؟ آنان از نظر تعداد اندكند و از نظر مقام بزرگوارند ، خداوند به وسيله آنان حجتهاى خود را نگه مىدارد تا آن را به همانندهاى خود بسپارند و آن را در دلهاى آنان بكارند ، علم آنان را به حقايق امور رسانيده است و به اوج يقين رسيده‌اند و آنچه را كه خوشگذرانان دشوار مىشمارند ، آسان يافته‌اند و به آنچه نادانان از آن مىترسند انس گرفته‌اند ، با بدنهايى در دنيا هستند كه ارواح آنها با جايگاهى و الا پيوند دارد ، اى كميل ، آنان خليفه‌هاى خداوند و دعوتكنندگان به دين او هستند ، آه آه ! سخت اشتياق ديدنشان را دارم ، و بر خود و شما از خداوند طلب آمرزش مىكنم .\r\nمصنف اين كتاب مىگويد : اين خبر را از راه‌هاى بسيارى روايت كرده‌ام و آن را در كتاب « كمال الدين و تمام النعمة في اثبات الغيبة و كشف الحيرة » آورده‌ام .\r\n\r\nيادى از نورى كه به سه بخش تقسيم شد\r\n258 - ابو ايوب انصارى از پيامبر خدا ( ص ) نقل مىكند كه فرمود : چون خداوند بهشت را آفريد ، آن را از نور عرش آفريد ، سپس اين نور را انداخت و يك سوم آن به من رسيد و يك سوم آن به فاطمه و يك سوم آن به على ( ع ) و خاندان او رسيد ، پس هر كس كه از اين نور به او اصابت كرده باشد به ولايت آل محمد ( ص ) راه پيدا مىكند و هر كس كه از اين نور به او نرسيده باشد از ولايت آل محمد ( ص ) گمراه مىشود .\r\n\r\nمردم خداوند را سه گونه عبادت مىكنند\r\n259 - يونس بن ظبيان از امام صادق ( ع ) نقل مىكند كه فرمود : مردم خداوند را سه\r\n","description":"","footnote":"","page_name":" 273 ","page_number":273},
  {"content":"\r\n","description":"","footnote":"","page_name":" 274 ","page_number":274},
  {"content":"\r\nگونه عبادت مىكنند : گروهى او را به خاطر رسيدن به ثوابش مىپرستند ، اين عبادت حريصان و آن از روى طمع است ، و گروهى ديگر او را به خاطر جدايى از آتش ( جهنم ) مىپرستند ، اين عبادت بردگان است و آن از روى هراس است ، ولى من خدا را به خاطر دوست داشتن او پرستش مىكنم و اين عبادت كريمان است و آن از روى احساس امنيت است ، چون خداوند مىفرمايد : « و آنان از ترس آن روز در امان هستند . » ( 1 ) و مىفرمايد : « بگو اگر خدا را دوست داريد از من پيروى كنيد تا خدا نيز شما را دوست بدارد و گناهانتان را بيامرزد . » ( 2 ) پس هر كس خدا را دوست بدارد خدا هم او را دوست مىدارد و هر كس را كه خدا دوست بدارد او از امان يافتگان است .\r\n\r\nامير المؤمنين ( ع ) از كسى كه او را به مهمانى خوانده بود ، سه تعهّد گرفت\r\n260 - عبد الله بن احمد طائى از امام رضا ( ع ) و او از پدرانش نقل مىكند كه شخصى على بن ابى طالب ( ع ) را به مهمانى خواند ، حضرت فرمود : به شرط آنكه سه چيز را تضمين بدهى ، گفت : آن سه چيز كدامند يا امير المؤمنين ؟ فرمود : اينكه از بيرون چيزى براى ما نياورى و چيزى را كه در خانه است از من مضايقه نكنى و به خانواده ات اجحاف نكنى ، گفت : پذيرفتم ، حضرت دعوت او را اجابت نمود .\r\n\r\nسه خصلتى كه در امير المؤمنين ( ع ) بود\r\n261 - امام صادق ( ع ) فرمود : مردى از امير المؤمنين ( ع ) سؤال كرد و گفت : از سه چيز كه در توست مىپرسم ، از تو راجع به كوتاه بودن قدّت و بزرگ بودن شكمت و تاسى سرت مىپرسم ، امير المؤمنين ( ع ) فرمود : خداوند مرا نه بلند قد و نه كوتاه قد آفريده و من ( در جنگها ) دشمن كوتاه قد را شقّه كنم و دشمن بلند قد را از وسط دو نيم كنم ، و اما بزرگ بودن شكمم ، از آنجاست كه پيامبر خدا ( ص ) بابى از علم به من آموخت كه هزار باب از آن گشوده شد و علم در شكم من انبوه شد ، پس اين عضو من گشاده گرديد ( آن حضرت از خوشحالى به دست آوردن علم فربه شد و گر نه جاى علم شكم نيست ) . اما تاسى سرم از آن جهت است كه همواره كلاه خود بر سر دارم و با پهلوانان با شمشير زد و خورد مىكنم .\r\n\r\nدر « بريره » كنيز عايشه ، سه سنّت بود\r\n262 - عبيد الله بن على الحلبى از امام صادق ( ع ) نقل مىكند كه فرمود : « بريره »\r\n\r\n","description":"","footnote":"\r\n( 1 ) سورهء نمل آيه 89 .\r\n( 2 ) سورهء آل عمران آيه 31 .\r\n","page_name":" 275 ","page_number":275},
  {"content":"\r\n","description":"","footnote":"","page_name":" 276 ","page_number":276},
  {"content":"\r\nكنيزى بود كه شوهر داشت و عايشه او را خريد و آزاد كرد و پيامبر خدا ( ص ) او را مخيّر كرد كه اگر بخواهد نزد شوهرش باشد و اگر بخواهد از وى جدا شود ، و صاحبان قبلى اين كنيز با عايشه شرط كرده بودند كه ولايت او با آنهاست ، پيامبر فرمود : ولايت مال كسى است كه او را آزاد كرده است . گوشتى را به او صدقه دادند و او آن را به پيامبر خدا ( ص ) هديه كرد ، عايشه آن را در جايى آويخت و گفت : پيامبر خدا ( ص ) صدقه نمىخورد ، پيامبر آمد در حالى كه آن گوشت آويزان بود ، فرمود :\r\nچرا اين گوشت پخته نشده ؟ عايشه گفت : يا رسول الله ، آن را به بريره صدقه دادند و او هم به ما هديه كرده ولى تو صدقه نمىخورى ، فرمود : آن براى او صدقه و براى ما هديه است ، سپس دستور داد آن را بپزند و در او سه سنّت جارى شد ( يكى اينكه وقتى امه آزاد شود مخير است كه با شوهر قبلى خود باشد و يا از او جدا شود ، سنّت دوم اينكه ولايت برده مال كسى است كه او را آزاد كرده است و سنّت سوم اينكه اگر صدقه به كس ديگرى هديه داده شود ، تبديل به هديه مىشود و حكم صدقه را ندارد . )\r\n\r\nسه نفر به زبان پيامبر خدا ( ص ) دروغ مىبستند\r\n263 - جعفر بن محمد بن عماره از پدرش و او از امام صادق ( ع ) نقل مىكند كه فرمود : سه نفر بودند كه به زبان پيامبر دروغ مىبستند : ابو هريرة و انس بن مالك و يك نفر زن .\r\n\r\nسه نفر ملعونند : جلودار و راننده و سواره\r\n264 - عبد الله بن عمر گفت : ابو سفيان سوار شتر خود شده بود و معاويه آن را از جلو مىكشيد و يزيد ( برادر معاويه ) آن را مىراند ، پيامبر خدا ( ص ) به سواره و جلو دار و راننده لعنت كرد .\r\n\r\nنمىدانم جرم كدام يك از سه نفر بزرگتر است\r\n265 - عبد الله بن فضل هاشمى از امام صادق ( ع ) نقل مىكند كه فرمود : نمىدانم جرم كدام يك از اين سه نفر بزرگتر است : كسى كه پشت سر مصيبت ديگران بدون\r\n","description":"","footnote":"","page_name":" 277 ","page_number":277},
  {"content":"\r\n","description":"","footnote":"","page_name":" 278 ","page_number":278},
  {"content":"\r\nردا راه مىرود ( تا براى صاحب مصيبت ريا كند ، چون آن زمان بدون ردا بودن دليل بر مصيبتزدگى بود ) يا كسى كه در مصيبت دستش را به زانوانش مىزند ، يا كسى كه ( موقع دفن بر سر جنازه ) مىگويد : با او مدارا كنيد و به او رحم كنيد خدا شما را رحم كند . ( اين رسم باعث تأخير در دفن مىشود كه كراهت دارد )\r\n266 - سكونى از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : سه نفرند كه نمىدانم جرم كدام يك بيشتر است : كسى كه بدون ردا پشت سر جنازه مىرود و كسى كه مىگويد : با او مدارا كنيد ، و كسى كه مىگويد : به او طلب آمرزش كنيد ، خدا شما را بيامرزد .\r\n\r\nدر براء بن معرور سه سنّت جارى شد\r\n267 - حسين بن مصعب از امام صادق ( ع ) نقل مىكند كه فرمود : در براء بن معرور انصارى سه سنت جارى شد : نخستين آنها اين بود كه مردم با سنگ خودشان را پاك مىكردند ، براء بن معرور كدويى خورد و شكم او نرم شد و با آب خودش را پاك كرد و خداوند در بارهء او اين آيه را نازل فرمود : « همانا خداوند توبه كنندگان و پاكيزه كنندگان را دوست دارد » ( 1 ) و لذا در استنجا ، سنّت بر اين جارى شد كه از آب استفاده شود . ( دوم اينكه ) چون مرگ او فرا رسيد در مدينه نبود ، پس دستور داد كه صورت او را به طرف پيامبر خدا ( ص ) برگرداندند ( در آن زمان پيامبر در مكه بود ) ( سوم اينكه ) و نيز ثلث مال خود را وصيت كرد ، پس راجع به قبله قرآن نازل شد و وصيت به ثلث سنت گرديد .\r\n\r\nدر صفوان بن اميه جمحى سه سنّت جارى شد\r\n268 - امام صادق ( ع ) فرمود : در صفوان بن اميه جمحى سه سنت جارى شد : پيامبر خدا ( ص ) هفتاد زره كه در حطمه بافته شده بود به عنوان عاريه از وى خواست ، او گفت : اى محمّد اينها را به زور مىخواهى ؟ فرمود : بلكه به صورت عاريه مىخواهم كه باز پس داده مىشود ، پس گفت : يا رسول الله ، آيا پيش از هجرت من باز پس مىدهى ؟ فرمود : بعد از فتح مكه هجرت نيست . و نيز او در مسجد خوابيده بود . لباس خود را زير سرش گذاشته بود ، از مسجد بيرون آمد تا بول كند ، وقتى برگشت ديد لباس او دزديده شده ، گفت : چه كسى لباس مرا برده است ؟ و در جستجوى آن بيرون آمد و آن را در دست مردى يافت و او را نزد پيامبر ( ص ) برد ، پيامبر فرمود : دست او را ببريد ، صفوان گفت : آيا به خاطر لباس من دست او را مىبريد ؟ من آن را به او بخشيدم ، پيامبر فرمود : آيا اين كار را پيش از آنكه او را نزد من بياورى انجام دادى ؟ و\r\n\r\n","description":"","footnote":"\r\n( 1 ) سورهء بقره ، آيه 222 .\r\n","page_name":" 279 ","page_number":279},
  {"content":"\r\n","description":"","footnote":"","page_name":" 280 ","page_number":280},
  {"content":"\r\nدستور داد دست آن مرد را بريدند . ( سنت اول تعهد در باز پس دادن عاريه و سنت دوم اينكه دستور هجرت از مكه به مدينه پس از فتح مكه لغو شد و سنت سوم بريدن دست دزد ) .\r\n\r\nسعد بن معاذ در اسلام سه موقعيت داشت كه اگر يكى از آنها براى همهء مردم بود براى فضيلت آنها بس بود\r\n( در نسخه‌هاى كتاب خصال زير اين عنوان سفيد گذاشته شده و حديثى نقل نشده است ، ولى با توجه به تاريخ مىتوان سه موقعيت سعد بن معاذ را چنين برشمرد : او نخستين كسى از انصار بود كه مسلمان شد و با مسلمان شدن او جمع بسيارى مسلمان شدند و او در بارهء بنى قريظه آن حكم تاريخى خودش را داد و پيامبر به آن عمل كرد ، ديگر اينكه او در زمان پيامبر از دنيا رفت و پيامبر او را تشييع كرد و وارد قبر شد و خودش او را به خاك سپرد و به او طلب مغفرت كرد . )\r\n\r\nحاملان علم سه دسته اند\r\n269 - سعيد بن علاقه از امير المؤمنين ( ع ) نقل مىكند كه فرمود : طالبان علم سه دسته‌اند ، آنها را با نشانه‌ها و ظاهرشان بشناسيد و گروهى از آنان علم را به خاطر جدل و نادانى مىخوانند و گروهى از آنان علم را براى گردن كشى و فريب دادن مىخوانند و گروهى از آنان علم را براى فهميدن و خردورزى مىخوانند ، آنان كه براى جدل و نادانى مىخوانند ، همواره آنها را آزار دهنده و جدلكننده با مردم در مجالس گفتگو مىبينى ، خودش را به خداترسى مىزند ولى از ورع خالى است ، خداوند كمر او را بشكند و دماغش را قطع كند ، و اما آنان كه علم را براى گردن كشى و فريب دادن مىخوانند ، او بر همگنان خود گردن كشى ولى براى ثروتمندان تواضع مىكند ، او شيرينىهاى آنان را مىخورد ولى دين خود را تباه مىسازد ، خدا چشم او را كور كند و نشانه اش را از نشانه‌هاى دانشمندان قطع مىكند ، و اما آنان را كه علم را براى فهميدن و خردورزى مىخوانند ، در حال ناراحتى و اندوه مىبينى ، در شب تاريك به عبادت قيام مىكند و كلاه خود را برابر حق خم مىكند ، او عمل مىكند و در عين حال از همه هراسناك است مگر از برادران فهميدهء خود ، خداوند او را از اين جهت پايدار سازد و در روز قيامت امان خود را به او عطا كند .\r\n\r\nهر كس به سه نفر برترى جويد خوار مىشود\r\n270 - عبيد الله بن فضل هاشمى از امام صادق ( ع ) نقل مىكند كه فرمود : سه نفرند كه هر كس به آنان برترى جويد خوار مىشود : پدر ، پادشاه و طلبكار .\r\n","description":"","footnote":"","page_name":" 281 ","page_number":281},
  {"content":"\r\n","description":"","footnote":"","page_name":" 282 ","page_number":282},
  {"content":"\r\n\r\nمردم در مسألهء قدر سه دسته اند\r\n271 - حريز بن عبد الله از امام صادق ( ع ) نقل مىكند كه فرمود : مردم در موضوع قدر سه دسته‌اند : كسى كه گمان مىكند كه خداوند مردم را بر گناهان مجبور كرده ، چنين كسى خدا را در حاكميتش ظلم كرده و كافر است ، و كسى كه گمان مىكند كه كار به مردم واگذار شده ، چنين كسى سلطنت خدا را سست كرده و او نيز كافر است ، و كسى كه مىگويد : خداوند بندگانش را به آنچه طاقت دارند تكليف كرده ، به آنچه طاقت ندارند تكليف نكرده است ، هر گاه كار خوبى كند خدا را ستايش مىكند و هر گاه كار بدى مىكند از خدا آمرزش مىطلبد ، چنين كسى مسلمان درستى است ، و توفيق دهنده خداست .\r\n","description":"","footnote":"","page_name":" 283 ","page_number":283},
  {"content":"\r\n","description":"","footnote":"","page_name":" 284 ","page_number":284},
  {"content":"\r\n\r\nباب خصلتهاى چهارگانه\r\n\r\nسخن پيامبر ( ص ) كه من روز قيامت از چهار نفر شفاعت مىكنم\r\n1 - داود بن سليمان از امام رضا ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : چهار نفرند كه من شفيع آنها در روز قيامت خواهم بود ، اگر چه گناهان اهل زمين را نزد من بياورند : يارىكنندهء به خاندان من و برآورندهء نيازهاى آنان هنگامى كه به آن احتياج پيدا مىكنند ، و دوست دار آنان با قلب و زبان و كسى كه با دست از آنان دفاع مىكند .\r\n\r\nمجازات كسى كه در چهار چيز از زنش اطاعت كند\r\n2 - انس بن محمد از پدرش و او از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) در وصيّتى به او فرمود : يا على ، هر كس زنش را اطاعت كند ، خدا او را در آتش جهنم سرنگون مىسازد ، على ( ع ) گفت : اين اطاعت چيست ؟\r\nفرمود : به او اجازه دهد كه به حمامها و عروسىها و عزاها برود و لباس نازك بپوشد .\r\n3 - سكونى از امام صادق ( ع ) و او از پدرانش از على ( ع ) نقل مىكند كه فرمود : هر كس زنش را در چهار چيز اطاعت كند ، خداوند او را بر روى دماغش وارد آتش مىكند ، گفته شد : آنها كدامند ؟ فرمود : در پوشيدن لباس نازك و رفتن به حمامها و عروسىها و عزاها .\r\n\r\nچهار نفرند كه دعاى آنان رد نمىشود\r\n4 - انس بن محمد از پدرش و او از امام رضا ( ع ) و او از پدرانش از على بن ابى\r\n","description":"","footnote":"","page_name":" 285 ","page_number":285},
  {"content":"\r\n","description":"","footnote":"","page_name":" 286 ","page_number":286},
  {"content":"\r\nطالب ( ع ) نقل مىكند كه پيامبر خدا ( ص ) در وصيتى به من فرمود : يا على چهار نفرند كه دعاى آنان رد نمىشود : رهبر عادل ، و دعاى پدر به فرزند ، و دعاى مردى كه در غياب برادر دينى خود او را دعا مىكند ، و دعاى مظلوم . خداوند مىفرمايد : سوگند به عزت و جلالم كه تو را يارى خواهم كرد اگر چه پس از گذشت مدتى باشد .\r\n\r\nپايدارى دين با چهار نفر است\r\n5 - زراره از امام باقر ( ع ) نقل مىكند كه امير المؤمنين ( ع ) فرمود : پايدارى دين با چهار نفر است : دانشمندى كه دانش خود را اظهار مىكند و آن را به كار مىبرد و ثروتمندى كه در بخشش به اهل دين خدا بخل نمىورزد و فقيرى كه آخرتش را به دنيا نمىفروشد و جاهلى كه از طلب علم تكبر نمىكند . پس چون عالم علم خود را پنهان سازد و ثروتمندى در مال خود بخل ورزد و فقير آخرتش را به دنيايش بفروشد و جاهل از طلب علم تكبر كند ، دنيا به عقب بر مىگردد . پس شما را زياد بودن مساجد و رفت آمد اجساد مردم در آنها فريب ندهد .\r\nگفته شد : يا امير المؤمنين زندگى در اين زمان چگونه است ؟ فرمود : با آنان در ظاهر در آميزيد ولى در باطن مخالفت كنيد ، براى مرد همان مىماند كه كسب كرده و او با كسى است كه دوستش دارد و با اين حال همواره منتظر فرج از سوى خداوند باشيد .\r\n\r\nخداوند مردى را كه در چهار حالت آسان مىگرفت ، آمرزيد\r\n6 - محمد بن منكدر از جابر بن عبد الله نقل مىكند كه پيامبر خدا ( ص ) فرمود :\r\nخداوند مردى را كه پيش از شما بود و در چهار حالت آسان مىگرفت آمرزيد . او وقتى مىفروخت آسان مىگرفت و وقتى مىخريد آسان مىگرفت و چون داورى مىكرد آسان مىگرفت و چون از كسى داورى مىخواست آسان مىگرفت .\r\n\r\nخواسته‌هاى مردم در اين دنياى فانى چهار چيز است\r\n7 - جعفر بن محمد بن عماره از پدرش و او از امام صادق ( ع ) نقل مىكند كه فرمود : خواسته‌هاى مردم در دنياى فانى چهار چيز است : ثروت و راحتى و كم بودن\r\n","description":"","footnote":"","page_name":" 287 ","page_number":287},
  {"content":"\r\n","description":"","footnote":"","page_name":" 288 ","page_number":288},
  {"content":"\r\nمشغلهء فكرى و عزت . ثروت در قناعت است هر كس آن را در فزونى مال جستجو كند نمىيابد ، و راحتى در سبكبارى است ، هر كسى آن را در سنگينى بارش جستجو كند نمىيابد ، و كم بودن مشغله فكرى در كم بودن اشتغال است ، هر كس آن را در اشتغال بيشتر جستجو كند ، نمىيابد و عزت در اطاعت خالق است هر كس آن را در اطاعت مخلوق جستجو كند نمىيابد .\r\n\r\nهيچ بنده اى ايمان ندارد مگر اينكه به چهار چيز ايمان داشته باشد\r\n8 - ربيع بن خرّاش از امير المؤمنين ( ع ) نقل مىكند كه پيامبر خدا ( ص ) فرمود : هيچ بنده اى ايمان ندارد مگر اينكه به چهار چيز ايمان داشته باشد : گواهى دهد كه معبودى جز الله نيست و او يگانه است و شريكى ندارد و اينكه من پيامبر خدا هستم ، مرا مبعوث به حق كرده و اينكه به زندگى پس از مرگ ايمان داشته باشد و اينكه قضا و قدر الهى را باور كند .\r\n\r\nامير المؤمنين ( ع ) چهار انگشتر داشت\r\n9 - عبد خير مىگويد : امير المؤمنين على ( ع ) چهار انگشتر داشت كه به انگشت مىكرد : انگشتر ياقوت براى بزرگواريش و انگشتر فيروزه براى پيروزيش و انگشترى از آهن چينى براى قوتش و انگشتر عقيق براى حفظش ، نوشتهء روى انگشتر ياقوت عبارت بود از : « لا إله الا الله الملك الحق المبين » و نوشتهء روى انگشتر فيروزه چنين بود : « الله الملك الحق » و نوشتهء روى انگشتر آهن چينى چنين بود « العزّة لله جميعا » و نوشته روى انگشتر عقيق در سه سطر چنين بود : « ما شاء الله ، لا قوة الا بالله ، استغفر الله » .\r\n\r\nچهار سورهء پيامبر ( ص ) را پير كرد\r\n10 - عكرمه از ابن عباس نقل مىكند كه ابو بكر به پيامبر خدا ( ص ) عرض كرد : يا رسول الله پيرى زودرس به سراغ تو آمد ، فرمود : سورهء هود و سورهء واقعه و سورهء مرسلات و سورهء عم يتسائلون مرا پير كرد .\r\n","description":"","footnote":"","page_name":" 289 ","page_number":289},
  {"content":"\r\n","description":"","footnote":"","page_name":" 290 ","page_number":290},
  {"content":"\r\n\r\nپيامبر خدا ( ص ) چهار بار عمره به جا آورد\r\n11 - عكرمه از ابن عباس نقل مىكند كه گفت : پيامبر خدا ( ص ) چهار بار عمره به جا آورد : عمرهء حديبيه ، عمرهء قضا در سال بعد از آن ، عمرهء سوم از جعرانه و عمرهء چهارم همراه با حجّش بود ( منظور روايت عمره هايى است كه آن حضرت پس از هجرت به مدينه به جا آورد و گر نه هنگامى كه در مكه بود عمره‌هاى بسيارى به جاى آورده بود )\r\n\r\nامام با چهار نشانه شناخته مىشود\r\n12 - حارث بن مغيره نصرى مىگويد : به امام صادق ( ع ) گفتم : صاحب اين امر با چه علامتى شناخته مىشود ؟ فرمود : با آرامش و وقار و علم و وصيت ( يعنى امام قبلى به امامت او وصيت كرده باشد ) 13 - ابو الجارود نقل مىكند كه به امام باقر ( ع ) عرض كردم : فدايت گردم ، وقتى عالم خاندان شما از دنيا رفت كسى كه پس از او مىآيد با چه علامتى شناخته مىشود ؟\r\nفرمود : با هدايت يافتگى و بزرگوارى و اقرار آل محمد به برترى او و اينكه از چيزى كه در دنياست از او پرسيده نشود مگر اينكه پاسخ بگويد .\r\n\r\nسخن پيامبر ( ص ) كه با چهار چيز برترى يافته ام\r\n14 - ابو امامه از پيامبر خدا ( ص ) نقل مىكند كه فرمود : با چهار چيز برترى يافته‌ام :\r\nزمين براى امّت من محل سجده و پاككننده قرار داده شده ، و هر كس از امت من ارادهء نماز كند و آب پيدا نكند و زمين در اختيارش باشد ، براى او سجده گاه و پاككننده قرار داده شده است ، و با هراس در دل دشمن كه به مسافت يك ماه ، پيش روى من حركت مىكرد ، بر دشمن پيروز شدم ، و غنيمتهاى جنگى بر امّت من حلال شد ، و من به تمام مردم عالم مبعوث شدم .\r\n\r\nبهترين ياران چهار نفرند و بهترين سريه‌ها چهار صد نفرند و بهترين لشكرها چهار هزار نفرند\r\n15 - عبيد الله بن عبد الله از ابن عباس نقل مىكند كه پيامبر خدا ( ص ) فرمود :\r\n","description":"","footnote":"","page_name":" 291 ","page_number":291},
  {"content":"\r\n","description":"","footnote":"","page_name":" 292 ","page_number":292},
  {"content":"\r\nبهترين ياران ( كه هم فكر و يا هم سفر باشند ) چهار نفرند ( نه كم و نه زياد ) و بهترين سريه‌ها ( سپاه اعزامى ) چهار صد نفرند و بهترين لشكرها چهار هزار نفرند . ( اين تقسيمبندى نظامى مربوط به زمان پيامبر بود و هر زمانى شرايط خاص خود را دارد )\r\n\r\nبه هر كس چهار چيز داده شد ، از چهار چيز محروم نگرديد\r\n16 - ابو الصباح از امام صادق ( ع ) نقل مىكند كه فرمود : به هر كس كه چهار چيز داده شد ، از چهار چيز محروم نمىشود : به هر كس دعا داده شد از اجابت محروم نمىشود ، و به هر كس استغفار داده شد از توبه محروم نمىشود ، و به هر كس شكر داده شد از افزونى نعمت محروم نمىشود ، و به هر كس صبر داده شد از پاداش محروم نمىشود .\r\n\r\nبه چهار چيز گوش داده شده كه سخن مردم را مىشنود\r\n17 - عائذ احمسى از امام صادق ( ع ) نقل مىكند كه فرمود : به چهار چيز گوش داده شده كه سخن مردم را بشنود : پيامبر و حوريان بهشتى و بهشت و جهنم . هيچ بنده اى به پيامبر خدا ( ص ) صلوات و سلام نمىفرستد مگر اينكه به او مىرسد و او آن را مىشنود ، و كسى نيست كه بگويد : خدايا مرا با حور العين تزويج كن ، مگر اينكه آنها مىشنوند و مىگويند : پروردگارا فلانى از ما خواستگارى كرد ما را به ازدواج او در آور ، و كسى نيست كه بگويد : خدايا مرا به بهشت وارد كن ، مگر اينكه بهشت مىگويد : خدايا او را در من ساكن گردان . و كسى نيست كه از آتش دوزخ به خدا پناه ببرد مگر اينكه آتش بگويد : پروردگارا او را از من دور ساز و پناه بده .\r\n\r\nچهار نفرند كه خداوند روز قيامت به آنان نگاه نمىكند\r\n18 - ابو امامه از پيامبر خدا ( ص ) نقل مىكند كه فرمود : چهار نفرند كه خداوند روز قيامت به آنان نگاه نمىكند : عاق والدين و كسى كه منت مىگذارد و كسى كه قضا و قدر الهى را دروغ مىپندارد و كسى كه به خوردن شراب مداومت مىكند .\r\n\r\nسواران روز قيامت چهار نفرند\r\n19 - عكرمه از ابن عباس نقل مىكند كه پيامبر خدا ( ص ) فرمود : در روز قيامت\r\n","description":"","footnote":"","page_name":" 293 ","page_number":293},
  {"content":"\r\n","description":"","footnote":"","page_name":" 294 ","page_number":294},
  {"content":"\r\nهيچ كس جز ما سواره نيستند و ما چهار نفريم . عباس بن عبد المطلب گفت : يا رسول الله آنان چه كسانى هستند ؟ فرمود : من به براق سوار مىشوم و صورتش مانند صورت آدمى و گونه اش مانند گونهء اسب و يالش از مرواريد رشته شده و گوشهايش مانند دو زبرجد سبز و چشمانش مانند ستارهء زهره است كه مانند دو ستارهء روشن درخشانند و آن شعاعى چون شعاع آفتاب دارد ، از نحر آن درّ سفيد مىريزد و گردن آن پيچيده و دست و پاى آن دراز است و جانى چون جان آدمى دارد ، سخن را مىشنود و مىفهمد و بزرگتر از الاغ و كوچكتر از قاطر است . عباس گفت : ديگر چه كسى سواره است يا رسول الله ؟ فرمود : برادرم صالح پيامبر كه سوار شترش مىشود ، همان شترى كه قومش او را پى كردند . عباس گفت : ديگر چه كسى يا رسول الله ؟\r\nفرمود : عمويم حمزة بن عبد المطلب شير خدا و شير پيامبرش و سرور شهيدان كه بر شتر عضباى من سوار مىشود . عباس گفت : ديگر چه كسى يا رسول الله ؟ فرمود : و برادرم على كه بر ناقه اى از ناقه‌هاى بهشتى سوار مىشود كه مهار آن از مرواريد تر است و بر آن هودجى از ياقوت سرخ قرار دارد كه تيركهاى آن از درّ سفيد است و بر سرش تاجى از نور و بر تنش دو جامهء سبز و در دست او پرچم حمد است و ندا مىدهد كه شهادت مىدهم معبودى جز الله نيست ، او يگانه است و شريكى ندارد و اينكه محمد فرستادهء اوست . مردم مىگويند : اين جز پيامبرى مرسل يا فرشته اى مقرّب نيست ، كسى از درون عرش ندا مىدهد كه او نه فرشته مقرب و نه پيامبر مرسل است و نه حامل عرش است ، بلكه او على بن ابى طالب ( ع ) است كه وصىّ پيامبر پروردگار عالميان و پيشواى پرهيزگاران و رهبر پيشانى سفيدان است .\r\nمصنف اين كتاب مىگويد : اين حديث به سبب ذكر براق و اوصاف آن و ذكر حمزة بن عبد المطلب ، غرابت دارد .\r\n20 - سعيد بن جبير از ابن عباس نقل مىكند كه گفت : روزى پيامبر خدا ( ص ) بيرون آمد در حالى كه دست على ( ع ) را گرفته بود و مىفرمود : اى گروه انصار ، اى گروه بنى هاشم ، اى گروه فرزندان عبد المطلب ، من محمد و من پيامبر خدا هستم . آگاه\r\n","description":"","footnote":"","page_name":" 295 ","page_number":295},
  {"content":"\r\n","description":"","footnote":"","page_name":" 296 ","page_number":296},
  {"content":"\r\nباشيد كه من و چهار تن از اهل بيت من از يك سرشت رحمت شده آفريده شده‌ايم ، من و على و حمزه و جعفر . گوينده اى گفت : يا رسول الله اينان همراه تو در قيامت سواره‌اند ؟ پيامبر فرمود : مادرت به عزايت نشيند ، در آن روز جز چهار تن سواره نيستند ، من و على و فاطمه و صالح پيامبر خدا ، من سوار براق هستم و دخترم فاطمه سوار شتر غضبان من است و صالح سوار بر ناقه اى است كه آن را پى كردند و اما على سوار بر ناقه اى از ناقه‌هاى بهشت است كه مهار آن از ياقوت و بر تن آن دو جامهء سبز است و ميان بهشت و جهنم مىايستد در حالى كه عرق بدنهاى مردم به هم پيوسته است ، پس بادى از جانب عرش مىوزد و عرقهاى آنان را خشك مىكند ، فرشتگان و پيامبران و صدّيقان مىگويند : او نيست جز فرشته اى مقرب يا پيامبر مرسل ، منادى ندا مىكند كه او نه فرشتهء مقرب است و نه پيامبر مرسل ، بلكه على بن ابى طالب ( ع ) برادر پيامبر خدا ( ص ) در دنيا و آخرت است .\r\n\r\nپيرزنى از بنى اسرائيل از موسى چهار چيز خواست\r\n21 - حسن بن على بن فضال از امام كاظم ( ع ) نقل مىكند كه فرمود : ماه از بنى اسرائيل پنهان شد ، پس خداوند به موسى وحى كرد كه استخوانهاى يوسف را از مصر بيرون آور ، و به موسى وعده داد كه اگر استخوانهاى يوسف را درآورد ماه طلوع خواهد كرد ، موسى از كسى كه جاى آن را بداند پرسوجو كرد ، به او گفته شد :\r\nدر اينجا پيرزنى است كه علامت قبر او را مىشناسد ، موسى كسى را نزد او فرستاد و او پيرزن زمين گير كورى را آورد ، موسى به او گفت : آيا محل قبر يوسف را مىشناسى ؟\r\nگفت : آرى . موسى گفت : از آن به من خبر بده . گفت : هرگز ! مگر اينكه چهار چيز به من بدهى : پاى مرا باز كنى و جوانيم را به من برگردانى و چشمم را به من برگردانى و مرا در بهشت همراه خود كنى . مىگويد : اين درخواستها براى موسى سنگين آمد ، پس خداوند به او وحى كرد كه اى موسى ، آنچه را كه مىخواهد به او بده كه تو هر چه بدهى از جانب من مىدهى و موسى چنين كرد و آن زن قبر يوسف را نشان داد و موسى جنازهء يوسف را از كنار رود نيل در صندوقى از مرمر بيرون آورد و چون آن را بيرون آورد مهتاب طلوع كرد ، پس آن جنازه را به شام برد و براى همين است كه اهل كتاب مرده‌هاى خود را به شام حمل مىكنند .\r\n\r\nبهترين زنان اهل بهشت چهار نفرند\r\n22 - عكرمه از ابن عباس نقل مىكند كه پيامبر خدا ( ص ) چهار خط در زمين كشيد\r\n","description":"","footnote":"","page_name":" 297 ","page_number":297},
  {"content":"\r\n","description":"","footnote":"","page_name":" 298 ","page_number":298},
  {"content":"\r\nو فرمود : آيا مىدانيد اين چيست ؟ گفتيم : خدا و پيامبرش داناترند ، پيامبر خدا ( ص ) فرمود : بهترين زنان اهل بهشت چهار نفرند : خديجه دختر خويلد و فاطمه دختر محمد و مريم دختر عمران و آسيه دختر مزاحم و همسر فرعون .\r\n23 - عكرمه از ابن عباس نقل مىكند كه گفت : پيامبر خدا ( ص ) چهار خط كشيد و سپس فرمود : بهترين زنان بهشت مريم دختر عمران و خديجه دختر خويلد و فاطمه دختر محمد و آسيه دختر مزاحم و همسر فرعون است .\r\n\r\nچهار چيز كمر را مىشكنند\r\n24 - انس بن محمد از پدرش و او از امام صادق ( ع ) و او از پدرانش ، از على بن ابى طالب ( ع ) و او از پيامبر خدا ( ص ) نقل مىكند كه در وصيتى به من فرمود : يا على چهار چيز از چيزهايى است كه كمر را مىشكنند : رهبرى كه خدا را نافرمانى مىكند ولى به امر او اطاعت مىشود و زنى كه شوهرش او را حفظ مىكند ولى او خيانت مىورزد و فقرى كه صاحب آن درمانكننده اى بر آن نمىيابد و همسايهء بد در خانه اى كه اقامتگاه است .\r\n\r\nچهار بار توجّه خداوند به دنيا\r\n25 - حماد بن عمرو از امام صادق ( ع ) و او از پدر و جدش از على بن ابى طالب ( ع ) نقل مىكند كه فرمود : پيامبر خدا ( ص ) در وصيتى به من فرمود : يا على خداوند بر دنيا توجه نمود ، و مرا از ميان مردان جهان برگزيد و بار دوم توجّه نمود و پس از من ، تو را از ميان مردان جهان برگزيد ، و بار سوم توجه نمود و پس از تو ، امامان از فرزندان تو را از ميان مردان جهان برگزيد ، سپس بار چهارم توجه نمود و فاطمه را از ميان زنان جهان برگزيد .\r\n","description":"","footnote":"","page_name":" 299 ","page_number":299},
  {"content":"\r\n","description":"","footnote":"","page_name":" 300 ","page_number":300},
  {"content":"\r\n\r\nسخن پيامبر ( ص ) به على ( ع ) كه « من نام تو را چهار جا همراه نام خود ديدم »\r\n26 - حماد بن عمرو از امام صادق ( ع ) و او از پدر و جدش از على بن ابى طالب ( ع ) نقل مىكند كه پيامبر خدا ( ص ) در وصيت خود به من فرمود : يا على من نام تو را در چهار جا همراه خود ديدم و با ديدن آن انس گرفتم ، هنگامى كه من در معراج خود به آسمان ، به بيت القدس رسيدم ، ديدم كه بر سنگ بزرگ آن نوشته شده بود كه معبودى جز الله نيست ، محمد پيامبر خداست ، او را به وسيلهء وزيرش تأييد و پيروز كردم ، به جبرئيل گفتم : وزير من كيست ؟ گفت : على بن ابى طالب ، پس چون به سدرة المنتهى رسيدم ، ديدم كه بر آن نوشته شده بود كه همانا منم خداوند كه معبودى جز من نيست و من يگانه‌ام و محمد برگزيدهء من از خلق من است ، او را به وسيلهء وزيرش تأييد و پيروز كردم ، به جبرئيل گفتم : وزير من كيست ؟ گفت : على بن ابى طالب ، و چون از سدرة المنتهى گذشتم و به عرش خداوند كه پروردگار جهانيان است رسيدم ، ديدم كه بر ستونهاى آن نوشته كه منم خداوند ، معبودى جز من نيست و من يگانه‌ام ، محمد حبيب من است و او را به وسيلهء وزيرش تأييد و پيروز كردم ، پس چون سر خود را بلند كردم ديدم كه در وسط عرش نوشته شده كه منم خداوند ، معبودى جز من نيست و من يگانه‌ام ، محمد بنده و پيامبر من است ، او را به وسيلهء وزيرش تأييد و پيروز كردم .\r\n\r\nحديث اهل بيت ( ع ) را جز چهار كس حمل نمىكند\r\n27 - شعيب حدّاد نقل مىكند كه از امام صادق ( ع ) شنيدم كه مىفرمود : حديث ما سخت و دشوار است ، آن را تحمل نمىكند مگر فرشته اى مقرب يا پيامبرى مرسل يا بنده اى كه خداوند قلب او را براى ايمان آزمايش كرده و يا شهر با حصار . عمرو مىگويد : به شعيب گفتم : يا ابا الحسن شهر با حصار چيست ؟ گفت : من هم از امام صادق ( ع ) آن را پرسيدم فرمود : دل خاطر جمع . ( منظور آن دلى است كه به سبب شك و وهم ، پراكندگى ندارد و به مرحلهء يقين رسيده است و در يك جا متمركز است ) .\r\n\r\nكسى كه در رفتار با مردم از سه خصلت دورى كند در حق او چهار خصلت بر مردم واجب مىشود\r\n28 - عبد الله بن احمد بن عامر از پدرش و او از امام رضا ( ع ) و او از پدرانش نقل\r\n","description":"","footnote":"","page_name":" 301 ","page_number":301},
  {"content":"\r\n","description":"","footnote":"","page_name":" 302 ","page_number":302},
  {"content":"\r\nمىكند كه على بن ابى طالب ( ع ) از پيامبر خدا ( ص ) از پيامبر خدا ( ص ) نقل مىكند كه فرمود : كسى كه با مردم معامله كند و به آنان ستم نكند و با آنان سخن بگويد و دروغ نگويد و به آنان وعده بدهد و تخلف نكند ، او از كسانى است كه شخصيت آنها كامل و عدالتشان آشكار و برادريشان واجب و غيبت كردن آنها حرام شده است .\r\n29 - عبد الله بن سنان از امام صادق ( ع ) نقل مىكند كه فرمود : سه چيز است كه در هر كس باشد باعث مىشود كه مردم چهار چيز را در حق او انجام دهند . كسى كه وقتى با مردم سخن مىگويد دروغ نگويد و چون با آنان آميزش داشته باشد ستم نكند و چون به آنان وعده بدهد تخلف نكند ، واجب است كه عدالت او در ميان مردم آشكار شود و شخصيت او نيز آشكار شود و غيبت كردن او بر آنان حرام گردد و برادرى او بر آنان واجب شود .\r\n\r\nشيطان چهار بيت شعر گفته و با آن به دو بيت شعر آدم پاسخ داده\r\n30 - عبد الله بن احمد طائى از پدرش و او از امام رضا ( ع ) و او از پدرانش از حسين بن على بن ابى طالب ( ع ) نقل مىكند كه فرمود : على بن ابى طالب در مسجد كوفه بود .\r\nمردى از اهل شام برخاست و گفت : يا امير المؤمنين از تو راجع به چند چيز سؤال مىكنم ، فرمود : براى فهميدن بپرس و براى ستيزه جويى مپرس ، او از چند چيز پرسيد و از جملهء آنها اين بود كه پرسيد : به من خبر بده كه نخستين كسى كه شعر گفت چه كسى بود ؟ فرمود : آدم ، گفت : از جملهء شعرهاى او كدام است ؟ فرمود : وقتى از آسمان به زمين فرود آمد و خاك و گستردگى آن را ديد و قابيل ، هابيل را كشت آدم چنين سرود : آبادىها و هر كس كه در آن است تغيير يافت ، پس روى زمين تيره و زشت شد ، هر صاحب رنگ و طعمى تغيير يافت و شادابى صورت نمكين كم شد .\r\nشيطان او را چنين پاسخ داد :\r\nاز آبادىها و ساكنانش دور شو ، كه به وسيلهء من بهشت وسيع بر تو تنگ شد ، تو و\r\n","description":"","footnote":"","page_name":" 303 ","page_number":303},
  {"content":"\r\n","description":"","footnote":"","page_name":" 304 ","page_number":304},
  {"content":"\r\nهمسرت در آن مستقر بودى و دلت از آزار دنيا راحت بود ، از حيله و مكر من رها نخواهى شد تا وقتى كه آن قيمت پر سود از تو فوت شود ، و اگر رحمت خداوند جبار نبود از بهشت برين جز بادى نصيب تو نبود .\r\n\r\nخداوند چهار چيز را در چهار چيز پنهان كرده\r\n31 - محمد بن مسلم از امام باقر ( ع ) و او از پدرانش از امير المؤمنين ( ع ) نقل مىكند كه فرمود : خداوند چهار چيز را در چهار چيز پنهان كرده است : خوشنودى خودش را در اطاعتش پنهان كرده ، پس چيزى از اطاعت او را كوچك مشمار ، چه بسا كه با رضايت او همراه شود و تو ندانى ، و خشم خود را در نافرمانى خود پنهان كرده ، پس چيزى از نافرمانى او را كوچك مشمار ، چه بسا گناهى سبب خشم او شود و تو ندانى ، و اجابت خود را در دعا كردنش پنهان كرده ، پس چيزى از دعا كردن او را كوچك مشمار ، چه بسا با اجابتش همراه شود و تو ندانى ، و ولىّ خود را در ميان بندگانش پنهان كرده ، پس هيچ بنده اى از بندگان خدا را كوچك مشمار ، چه بسا او ولىّ خدا باشد و تو ندانى .\r\n\r\nسخن پيامبر خدا ( ص ) كه چهار چيز را بد مشماريد كه آنها براى چهار چيزند\r\n32 - غياث بن ابراهيم از امام صادق ( ع ) و او از پدرانش ، از على ( ع ) نقل مىكند كه پيامبر خدا ( ص ) فرمود : چهار چيز را بد ندانيد كه آنها براى چهار چيز است : از زكام بدتان نيايد كه آن امان از جذام است ، و از دمل بدتان نيايد كه آن امان از برص است ، و از درد چشم بدتان نيايد كه آن امان از كورى است ، و از سرفه بدتان نيايد كه آن امان از فلج است .\r\n\r\nامير المؤمنين ( ع ) چهار منقبت داشت كه هيچ عربى در آنها از وى پيشى نگرفته\r\n33 - عكرمه از ابن عباس نقل مىكند كه گفت : براى على ( ع ) چهار منقبت بود كه هيچ عربى در آنها از وى پيشى نگرفته است : او نخستين كسى بود كه با پيامبر خدا ( ص ) نماز خواند و پرچمدار او در هر جنگى بود . در جنگ مهراس ( جنگ احد ) همه فرار كردند و او پايدارى نمود ، و پيامبر خدا ( ص ) را غسل داد و وارد قبر كرد .\r\n","description":"","footnote":"","page_name":" 305 ","page_number":305},
  {"content":"\r\n","description":"","footnote":"","page_name":" 306 ","page_number":306},
  {"content":"\r\n34 - ربيعهء جرشى مىگويد : نزد معاويه يادى از على ( ع ) شد در حالى كه سعد بن ابى وقاص نزد او بود ، سعد گفت : على را ياد مىكنى ؟ همانا او چهار منقب داشت كه اگر يكى از آنها مال من بود برايم دوست داشتنىتر از چنين و چنان بود و او شتران سرخ مو را ذكر كرد ، يكى سخن پيامبر ( ص ) كه فرمود : « فردا پرچم را به دست كسى دهم كه خدا و پيامبرش او را دوست دارند » ( پيامبر اين سخن را در جنگ خيبر در بارهء على ( ع ) فرمود ) ديگرى سخن پيامبر ( ص ) كه فرمود : « تو نسبت به من به منزله هارون به موسى هستى » و ديگرى سخن پيامبر ( ص ) كه فرمود : « هر كس كه من مولاى او هستم على مولاى اوست » سعد منقبت چهارم را فراموش كرد .\r\n\r\nسخن معاويه به ابن عباس كه به سبب چهار خصلت تو را دوست دارم و از چهار خصلت ديگرى كه در توست در مىگذرم\r\n35 - عبد الله بن ابراهيم بن ابى فروه از عبد الملك بن مروان نقل مىكند كه گفت :\r\nروزى نزد معاويه بوديم و گروهى از قريش آنجا بودند و در ميان آنها جمعى از بنى هاشم حضور داشتند ، معاويه گفت : اى بنى هاشم با چه چيزى بر ما فخر مىكنيد ؟ آيا پدر و مادر ما يكى نيست و خانه و محل تولد ما يكى نيست ؟ ابن عباس گفت : ما با همان چيزى بر شما فخر مىكنيم كه تو با آن بر ساير قريش فخر مىكنى و قريش با آن بر ساير انصار فخر مىكنند و انصار با آن بر ساير عرب فخر مىكنند و عرب با آن بر عجم فخر مىكنند و آن وجود پيامبر اسلام ( ص ) است ، چيزى كه نمىتوانى آن را انكار كنى و يا از آن بگريزى .\r\nمعاويه گفت : اى ابن عباس زبان تندى به تو داده شده ، نزديك است كه با باطل خود به حق ديگران چيره شوى ، ابن عباس گفت : ساكت باش هرگز باطل بر حق چيره نمىشود ، و حسد را رها كن كه حسد شيوهء ناپسندى است . معاويه گفت : راست گفتى ، به خدا سوگند من تو را به خاطر چهار خصلت دوست دارم و از چهار خصلت كه دارى درمىگذرم ، من تو را به خاطر خويشاوندى تو با پيامبر خدا ( ص ) دوست دارم ، دوم اينكه تو مردى از خاندان و اهل بيت من و برگزيدهء فرزندان عبد مناف هستى ، و سوم اينكه پدرم با پدر تو دوست بود ، و چهارم اينكه تو زبان قريش و بزرگ و دانشمند آنان هستى .\r\n","description":"","footnote":"","page_name":" 307 ","page_number":307},
  {"content":"\r\n","description":"","footnote":"","page_name":" 308 ","page_number":308},
  {"content":"\r\nو اما چهار خصلتى كه از آنها در مىگذرم و تو را مىبخشم ، هجوم آوردن تو بر من همراه با كسانى كه در جنگ صفين بر من هجوم آوردند ، و بدى كردن تو به عثمان همراه با آنها كه به او بدى كردند ، و كوشش تو بر ضد عايشه همراه با آنان كه كوشش كردند ، و نفى كردن تو زياد را از برادرى من ، همراه با كسانى كه او را نفى كردند .\r\nمن در اين باره تحقيق بسيار كردم و عذر تو را از قرآن و سروده‌هاى شاعران استخراج كردم ، آنچه از اعمال تو با كتاب خدا وفق مىدهد ، مطابقت با اين سخن خداوند است كه مىفرمايد : « آنان كه كار شايسته را با كار ناشايست مخلوط كردند » و آنچه شاعران گفته‌اند سخن برادر بنى ذبيان است ( نابغه ذبيانى ) كه مىگويد :\r\nتو برادرى را پيدا نمىكنى كه به جهت كاستىها او را سرزنش نكنى ، كدامند مردان مهذّب و بىعيب .\r\nبدان كه من در بارهء تو آن چهار خصلت اولى را قبول دارم و چهار خصلت ديگر را بر تو مىبخشم و در اين كار چنانم كه شاعر قديمى گفته است :\r\nبه زودى از كسى كه دوستش دارم نيكىهايش را خواهم پذيرفت ، و چيزهايى را كه جز اين باشد خواهم بخشيد .\r\nسپس معاويه ساكت شد و ابن عباس لب به سخن گشود و پس از حمد و ثناى الهى گفت :\r\nاينكه خويشاوندى من با پيامبر ( ص ) را علت دوست داشتن من ذكر كردى اين وظيفه تو و هر مسلمانى است كه به خدا و پيامبرش ايمان دارد ، چون آن همان پاداشى است كه پيامبر خدا ( ص ) در برابر نور و برهان آشكارى كه بر شما آمد ، از شما خواسته است . خداوند مىفرمايد : « بگو در برابر آن از شما مزدى نمىخواهم مگر دوست داشتن خويشاوندان » ( 1 ) هر كس درخواست پيامبر خدا ( ص ) را اجابت نكند خوار مىشود و با صورت به جهنم مىافتد . و اما آنچه گفتى كه من مردى از خاندان تو هستم ، همين طور است و تو خواستى كه صلهء رحم كنى و به جانم سوگند كه امروز تو در مقايسه با گذشته بيشتر صلهء رحم مىكنى و امروز سرزنش بر تو نيست ، و اما اين سخن تو كه پدرم با پدر تو دوست بود ، درست است و سخن شاعر قديمى در اين باره چنين است :\r\nبه زودى كسى را كه با پدرم در حال حياتش برادرى كرده ، حفظ خواهم كرد ، و پس از او در ميان خويشاوندانش آن را حفظ خواهم كرد ، و من با كسى كه پيمان را حفظ نكند دوست نيستم و او هم در موقع شدائد همراه من نيست .\r\nو اما آنچه گفتى كه من زبان قريش و بزرگ و دانشمند آنان هستم ، من چيزى ندارم مگر اينكه تو هم آن را دارى ولى شرف و كرامت تو وادار كرد كه مرا پيش بدارى و در اين باره هم شاعر قديمى گفته است :\r\nو هر كريمى كريمان را پيش مىدارد ، هر چند كه خود فضيلت داشته باشد او را اهل آن مىبيند .\r\n\r\n","description":"","footnote":"\r\n( 1 ) سورهء شورى آيه 23 .\r\n","page_name":" 309 ","page_number":309},
  {"content":"\r\n","description":"","footnote":"","page_name":" 310 ","page_number":310},
  {"content":"\r\nو اما آنچه در بارهء هجوم بردن من بر تو در جنگ صفين گفتى ، به خدا سوگند اگر چنين نمىكردم پستترين مردم جهان بودم ، اى معاويه ! آيا تو با خود خيال مىكردى كه من پسر عمويم امير المؤمنين و سرور مسلمانان را خوار سازم در حالى كه مهاجر و انصار و برگزيدگان و نيكان او را اجابت كرده بودند ؟\r\nاى معاويه براى چه اين كار را مىكردم ؟ آيا شكى در نيّتم بود و يا در شيوهء خود ترديد داشتم يا به خود بدگمان بودم ؟ و اما آنچه در بارهء خوار كردن عثمان گفتى ، او را كسى خوار كرد كه از نظر خويشاوندى از من به او نزديكتر بود و من به نزديكان و بيگانگان تأسى كردم و من بر او مانند هجوم آورندگان هجوم نبردم ولى از يارى او باز ايستادم ، همان گونه كه افراد با شخصيت و صاحبان خرد باز ايستادند .\r\nو اما آنچه در بارهء كوشش من راجع به عايشه گفتى ، خداوند به او فرمان داده بود كه در خانه اش بنشيند و زير حجاب باشد ، چون او پردهء حيا را برداشت و با پيامبر خود مخالفت كرد ، آنچه ما در بارهء او انجام داديم روا بود ، و اما نفى كردن من زياد را از برادرى تو ، من او را نفى نكردم بلكه پيامبر خدا ( ص ) او را نفى كرد ، آنجا كه فرمود : « فرزند مال صاحب بستر است كه همان شوهر مشروع باشد و پاداش زناكار سنگ است » بعد از همهء اين حرفها من اكنون در تمام موارد چيزى را دوست دارم كه تو را شاد كند .\r\nپس عمرو عاص شروع به صحبت كرد و گفت : يا امير المؤمنين ، به خدا سوگند كه او يك لحظه تو را دوست نداشته است جز اينكه او داراى زبان تيز است و هرطور كه بخواهد آن را مىچرخاند و مانند تو و او همان است كه شاعر قديمى گفته است - و يك بيت شعر خواند - ابن عباس گفت : عمرو خود را ميان استخوان و گوشت و عصا و پوست درخت قرار داده ( اين يك ضرب المثل عربى است كه در بارهء دو دوست زده مىشود كه نمىخواهند كس ديگرى ميان آنها وارد شود ) و او سخن گفت و بايد پاسخ بشنود كه با پهلوانى در افتاده است ، به خدا سوگند اى عمرو كه من تو را دشمن مىدارم و از تو عذر نمىخواهم ، تو همانى كه خطبه خواندى و گفتى من دشمن محمد هستم و خداوند در بارهء تو خطاب به پيامبرش چنين نازل فرمود : كه « دشمن تو دم بريده است » پس تو در دين و دنيا دم بريده اى و تو دشمن محمد ( ص ) در جاهليت و اسلام بودى و خداوند فرموده است : « گروهى را نمىيابى كه به خدا و روز قيامت ايمان داشته باشد و در عين حال دشمنان خدا و پيامبرش را دوست بدارد و تو در گذشته و حال با خدا و پيامبرش دشمنى كردى و مىكنى ، در بارهء پيامبر خدا ( ص ) تلاش خود را كردى و تمام نيروى خود را بر ضد او به كار گرفتى تا اينكه خداوند بر تو غلبه كرد و حيلهء تو را بر خودت برگردانيد و توان تو را سست كرد و سخن تو را تكذيب نمود و تو با تأسف كار خود را رها كردى ، آنگاه پس از پيامبر در دشمنى با اهل بيت او تلاش نمودى و اين به سبب دوست داشتن معاويه نبود و فقط براى دشمنى با خدا و پيامبرش بود و تو با فرزندان عبد مناف دشمنى و حسد ديرينه داشتى و مثل تو همان است كه شاعر قديمى گفته است :\r\n","description":"","footnote":"","page_name":" 311 ","page_number":311},
  {"content":"\r\n","description":"","footnote":"","page_name":" 312 ","page_number":312},
  {"content":"\r\nعمرو بر من حمله كرد و خودش خوار شد ، و كفتار بيابان به شير نر حمله كرد ، او هماورد من نيست كه آبرويش را ببرم و بردهء من هم نيست كه به او نهيب زنم .\r\nعمرو عاص آغاز به سخن كرد ولى معاويه سخن او را قطع كرد و گفت : به خدا سوگند اى عمرو تو مرد اين ميدان نيستى ، اگر خواستى بگو و اگر خواستى رها كن ، عمرو فرصت را غنيمت شمرد و ساكت شد . ابن عباس گفت : اى معاويه رهايش كن ، به خدا سوگند چنان داغى بر او بگذارم كه ننگ و خوارى آن تا روز قيامت باقى بماند و كنيزان و بردگان از آن سخن بگويند و در مجالس و محافل آن را بسرايند . سپس ابن عباس خطاب به عمرو گفت : اى عمرو و خواست سخنى بگويد كه معاويه دست خود را به دهان ابن عباس گذاشت و به او گفت : تو را سوگند مىدهم ساكت باش و معاويه دوست نداشت كه اهل شام سخن ابن عباس را بشنوند و آخرين سخن او اين بود : گم شو اى برده ، و از هم جدا شدند .\r\n\r\nريشهء گناهان چهار چيز است\r\n36 - محمد بن ابى عميد مىگويد : از هشام بن حكم در طول مصاحبت خود چيزى زيباتر از اين سخن نشنيدم كه در بارهء عصمت امام مىگفت : روزى من از وى پرسيدم كه آيا امام بايد معصوم باشد ؟ گفت : آرى ، گفتم : نشانهء عصمت در او چيست ؟ چگونه شناخته مىشود ؟ گفت :\r\nتمام گناهان ، ريشه در چهار گناه دارد كه پنجمى ندارد : حرص و حسد و خشم و شهوت . و اين گناهان در امام نيست ، او نبايد حريص بر اين دنيا باشد در حالى كه دنيا زير انگشتر اوست . چون او خزانه دار مسلمانان است ، پس براى چه حرص بزند . و نيز جايز نيست كه او حسود باشد ، چون انسان به كسى كه بالاتر از اوست حسدى مىورزد و كسى بالاتر از امام نيست پس او چگونه به پايينتر از خود حسد مىورزد ، و نيز جايز نيست كه او براى چيزى از امور دنيا خشمگين باشد مگر اينكه خشم او براى خدا باشد ، چون خداوند بر او واجب كرده كه حدود را اجرا كند و در راه خدا سرزنشكنندگان را اعتنا نكند و رأفتى در امر دين نداشته باشد تا حدود خدا را اقامه كند ، و نيز جايز نيست كه او از شهوتها پيروى كند و دنيا را بر آخرت ترجيح دهد ، چون خداوند آخرت را در نظر او دوست داشتنى كرده همان گونه كه دنيا را در نظر ما دوست داشتنى كرده است . او به آخرت همان گونه نگاه مىكند كه ما به دنيا نگاه مىكنيم ، آيا كسى را ديده اى كه صورت زيبايى را به خاطر صورت زشتى رها كند و يا غذاى گوارا را به خاطر غذاى تلخى رها كند و لباس نرمى را به خاطر لباسى خشن رها كند و نعمت دائمى و باقى را به خاطر دنياى زائل و فانى رها كند ؟\r\n\r\nثواب كسى كه چهار بار حج به جا آورده\r\n37 - منصور بن حازم مىگويد : از امام صادق ( ع ) در بارهء كسى كه چهار بار حج به\r\n","description":"","footnote":"","page_name":" 313 ","page_number":313},
  {"content":"\r\n","description":"","footnote":"","page_name":" 314 ","page_number":314},
  {"content":"\r\nجا آورده پرسيدم و اينكه آيا او چه پاداشى دارد ؟ فرمود : اى منصور ، هر كس چهار بار حج به جا آورد ، هرگز فشار قبر نمىبيند و چون بميرد خدا آن حج را كه به جا آورده صورتى زيبا قرار مىدهد كه بهترين صورتى است كه او ديده است و در ميان قبر ، او نماز مىخواند تا هنگامى كه از قبر برانگيخته شود و ثواب اين نمازها مال او خواهد بود و بدان كه نمازى از اين نمازها معادل هزار ركعت از نماز آدميان است .\r\n\r\nچهار چيز در چهار چيز روا نيست\r\n38 - ابان بن عثمان از امام صادق ( ع ) نقل مىكند كه فرمود : چهار چيز در چهار چيز روا نباشد . خيانت و نادرستى و دزدى و ريا در حج و عمره و جهاد و صدقه روا نباشد .\r\n\r\nچون غذا چهار خصلت يابد غذاى كاملى است\r\n39 - اسماعيل بن مسلم سكونى از امام صادق ( ع ) و او از پدرانش از امير المؤمنين ( ع ) نقل مىكند كه پيامبر خدا ( ص ) فرمود : چون غذا چهار خصلت پيدا كرد غذاى كاملى شده است : وقتى كه از حلال باشد و دستهاى بسيار بر آن دراز شود و در آغاز آن نام خدا برده شود و در پايان آن ستايش خداوند به عمل آيد .\r\n\r\nزنازاده چهار نشانه دارد\r\n40 - سيف بن عميره از امام صادق ( ع ) نقل مىكند كه فرمود : هر كس از سخنى كه مىگويد و يا سخنى كه در بارهء او گفته مىشود ، باكى نداشته باشد ، او شرك شيطان است و كسى كه باكى ندارد از اينكه مردم او را در حال گناه ببينند ، او شرك شيطان است ، و كسى كه بىسبب غيبت برادرش را بكند ، او شرك شيطان است و هر كس به دوست داشتن حرام و شهوت و زنا مايل باشد او شرك شيطان است . سپس فرمود : زنا زاده نشانه هايى دارد : يكى از آنها دشمنى با ما اهل بيت است و دومى افتادن به همان حرامى است كه از آن به دنيا آمده است ، سومى سبك شمردن دين و چهارمى بدرفتارى با مردم ، و كسى با برادران دينى بدرفتارى نمىكند مگر اينكه فرزند نامشروع باشد و يا مادرش در حال حيض به او حامله شود .\r\n","description":"","footnote":"","page_name":" 315 ","page_number":315},
  {"content":"\r\n","description":"","footnote":"","page_name":" 316 ","page_number":316},
  {"content":"\r\n\r\nخداوند موسى ( ع ) را به چهار چيز وصيت كرد\r\n41 - اصبغ بن نباته از امير المؤمنين ( ع ) نقل مىكند كه فرمود : خداوند به موسى ( ع ) فرمود : اى موسى ! وصيت مرا به چهار چيز در بارهء خود حفظ كن : اول اينكه مادامى كه گناهان خود را آمرزيده نديدى به عيبجويى از ديگران مشغول مباش ، دوم اينكه مادامى كه خزانه‌هاى مرا پايان يافته نديدى غم روزى مخور ، سوم اينكه مادامى كه پادشاهى مرا زوال يافته نديدى به كسى جز من اميدوار مباش ، چهارم اينكه مادامى كه شيطان را مرده نيافتى از مكر او ايمن مباش .\r\n\r\nبراى امير المؤمنين ( ع ) هنگامى كه به جنگى اعزام مىشد چهار خصلت بود\r\n42 - جابر بن عبد الله انصارى از پيامبر خدا ( ص ) نقل مىكند كه فرمود : سوگند به كسى كه جان من در دست اوست ، هيچ گاه على را در گروهى به جنگ اعزام نكردم مگر اينكه جبرئيل را با هفتاد هزار فرشته در سمت راست او و ميكائيل را با هفتاد هزار فرشته در سمت چپ او و فرشتهء مرگ را پيش روى او ديدم و ابرى را ديدم كه بر او سايه انداخته تا اينكه به پيروزى نيكويى برسد .\r\n\r\nشگفت از كسى كه از چهار چيز مىهراسد ، چگونه به چهار چيز پناه نمىبرد ؟\r\n43 - هشام بن سالم و محمد بن حمران هر دو از امام صادق ( ع ) نقل مىكنند كه فرمود : در شگفتم از كسى كه از چهار چيز مىترسد ، چگونه به چهار چيز پناه نمىبرد :\r\nدر شگفتم از كسى كه مىترسد ، چگونه به اين سخن خداوند پناه نمىبرد : « حسبنا الله و نعم الوكيل خدا ما را بس است و چه خوب نگهبانى است » چون از خدا شنيدم كه پس از آن مىفرمايد : « آنها به نعمت و فضلى از خدا منتقل شدند و هيچ بدى به آنها نرسيد » ( 1 ) و در شگفتم از كسى كه اندوهگين مىشود ، چگونه به اين سخن خداوند پناه نمىبرد : « لا إله الَّا انت سبحانك انى كنت من الظالمين خدايى جز تو نيست ، تو منزهى و من از ستمگران بودم . » چون از خداوند شنيدم كه پس از آن مىفرمايد : « ما او را اجابت كرديم و او را از غم نجات داديم و اين چنين مؤمنان را نجات مىدهيم . » ( 2 )\r\n\r\n","description":"","footnote":"\r\n( 1 ) سورهء آل عمران آيه 174 .\r\n( 2 ) سورهء انبياء آيه 87 .\r\n","page_name":" 317 ","page_number":317},
  {"content":"\r\n","description":"","footnote":"","page_name":" 318 ","page_number":318},
  {"content":"\r\nو در شگفتم از كسى كه دچار مكر و حيله شده ، چگونه به اين سخن خداوند پناه نمىبرد : « و افوّض امرى الى الله ان الله بصير بالعباد كار خودم را به خدا وامىگذارم كه خدا بر بندگان بيناست » چون از خدا شنيدم كه پس از آن مىفرمايد : « پس خدا او را از بدىهاى آنچه مكر كردند حفظ كرد . » ( 1 ) و در شگفتم از كسى كه دنيا و آرايش آن را مىطلبد ، چگونه به اين سخن خداوند پناه نمىبرد : « ما شاء الله لا قوة الا بالله آنچه خدا بخواهد ، هيچ نيروى جز از خدا نيست » چون از خدا شنيدم ( از قول كسى ) كه مىفرمايد : « اگر مرا مىبينى كه مال و فرزندم از تو كمتر است اميد است كه خداوند بهتر از باغ تو به من بدهد . » ( 2 ) و « عسى اميد است » در اين آيه معناى حتميت را دارد .\r\n\r\nچهار نفر شهادت بر ولايت امير المؤمنين ( ع ) را كتمان كردند و خداوند نفرين او را در بارهء آنان اجابت نمود\r\n44 - جابر بن زيد جعفى از جابر بن عبد الله انصارى نقل مىكند كه على بن ابى طالب ( ع ) بر ما خطبه خواند و حمد و ثناى الهى را به جا آورد ، سپس فرمود : اى مردم در برابر منبر شما ، چهار نفر از اصحاب محمد ( ص ) نشسته‌اند ، از جمله انس بن مالك و براء بن عازب و اشعث بن قيس كندى و خالد بن يزيد بجلى . سپس رو به انس كرد و فرمود : اى انس ، اگر از پيامبر خدا ( ص ) شنيده اى كه فرمود : « هر كس كه من مولاى او هستم اين على مولاى اوست » آنگاه به ولايت من امروز شهادت ندهى ، خدا تو را نميراند تا اينكه تو را به مرضى مبتلا كند به طورى كه عمامه آن را نپوشاند ، و اما تو اى اشعث ، اگر از پيامبر خدا شنيدى كه فرمود : « هر كس من مولاى او هستم اين على مولاى اوست » آنگاه به ولايت من امروز شهادت ندهى خدا تو را نميراند تا اينكه دو چشمت را از تو بگيرد .\r\nو اما تو اى خالد بن يزيد ، اگر از پيامبر خدا ( ص ) شنيدى كه فرمود : « هر كس كه من مولاى او هستم اين على مولاى اوست ، خدايا دوست بدار كسى را كه او را دوست بدارد و دشمن بدار كسى را كه او را دشمن بدارد » آنگاه به ولايت من امروز شهادت ندهى خدا تو را نميراند مگر مانند مرگ در جاهليت . و اما تو اى براء بن عازب ، اگر شنيدى كه پيامبر خدا ( ص ) فرمود : « هر كس كه من مولاى او هستم اين على مولاى اوست » و به ولايت من امروز شهادت ندهى ، خدا تو را نميراند مگر اينكه در همان جا كه از آن هجرت كرده اى بميراند .\r\n\r\n","description":"","footnote":"\r\n( 1 ) سورهء غافر آيه 44 .\r\n( 2 ) سورهء كهف آيه 39 .\r\n","page_name":" 319 ","page_number":319},
  {"content":"\r\n","description":"","footnote":"","page_name":" 320 ","page_number":320},
  {"content":"\r\nجابر بن عبد الله انصارى مىگويد : به خدا سوگند كه انس بن مالك را ديدم كه به مرض پيسى مبتلا شده و آن را با عمامه پوشانده ولى پوشيده نمىشود ، و اشعث بن قيس را ديدم كه چشمش را از دست داده بود ، و مىگفت : حمد خداى را كه امير المؤمنين على بن ابى طالب ( ع ) مرا به كورى در دنيا نفرين كرد و براى من عذاب آخرت را نخواست كه عذاب شوم ، و اما خالد بن يزيد وقتى از دنيا رفت خانواده اش خواستند او را دفن كنند ، او را در خانه اش دفن كردند ، وقتى قبيله كنده اين را شنيدند با اسب و شتر آمدند و شتر را بر در خانهء او پى كردند و او مانند مرده‌هاى جاهليت مرد ، و اما براء بن عازب ، معاويه او را والى يمن كرد و در آنجا مرد و از همان جا هجرت كرده بود .\r\n\r\nآنچه در آن امان از چهار خصلت در دنياست و چهار كلمه براى آخرت\r\n45 - عطاء بن رياح از ابن عباس نقل مىكند كه گفت : قبيصة بن مخارق هلالى نزد پيامبر خدا ( ص ) آمد ، پس سلام كرد و مرحبا گفت ، سپس فرمود : اى قبيصه براى چه آمدى ؟ عرض كرد : يا رسول الله سنّم بالا رفته و توانم كم شده و نزد خانواده‌ام خوار شده‌ام و از برداشتن چيزى كه مىتوانستم بردارم عاجز شده‌ام ، سخنانى را به من ياد بده كه خدا با آنها به من سود برساند و مختصر كن كه من مردى فراموشكار هستم ، فرمود : چه گفتى اى قبيصه ؟ او سخنانش را تكرار كرد . باز از او پرسيد : چه گفتى ؟ باز او سخنانش را تكرار كرد ، پس فرمود : در اطراف تو هيچ سنگ و درخت و كلوخى نماند ، مگر اينكه به حال تو از روى دلسوزى گريه كرد ، اى قبيصه از من به ياد داشته باش ، براى دنيايت سه بار پس از خواندن نماز صبح بگو : « منزه است خداوند و حمد بر او ، منزه است خداوند بزرگ و حمد بر او و حول و قوه اى جز از خدا نيست » اگر آن را بگويى از كورى و جذام و برص و فلج در امان خواهى بود و اما براى آخرت بگو :\r\n« خدايا مرا از جانب خود هدايت كن و از فضل خود نصيب من گردان و از رحمت خود به من برسان و از بركتهاى خود بر من نازل كن » مىگويد : پيامبر آنها را مىفرمود و قبيصه با انگشتانش آنها را مىشمرد .\r\nابو بكر و عمر گفتند : يا رسول الله ، اين دائى تو خيلى محكم اين سخنان چهارگانه را با انگشتانش مىشمارد ، پيامبر خدا ( ص ) فرمود : اگر با آنها به روز قيامت بيايد و آنها\r\n","description":"","footnote":"","page_name":" 321 ","page_number":321},
  {"content":"\r\n","description":"","footnote":"","page_name":" 322 ","page_number":322},
  {"content":"\r\nرا از روى عمد ترك نكند ، خداوند چهار در از درهاى بهشت را بر او مىگشايد كه از هر كدام كه بخواهد وارد شود .\r\nنافع مىگويد : اين حديث را به همسايه اى كه همنشين حسن بصرى بود نقل كردم ، و او آن را به حسن نقل كرده بود و حسن گفته بود كه او را نزد من بياور و من نزد او رفتم و او آن حديث را از من پرسيد و من به او نقل كردم ، گفت : اى مرد خراسانى ، اين حديث تو چقدر نزد من پر قيمت و نزد تو كم قيمت است ، به خدا سوگند كه كسى مركب خود را سوار شد تا نزد صاحب اين حديث كه والى مصر بود رسيد و گفت : من براى چيزى كه در اختيار توست نزد تو نيامدم ، سپس حديث را از وى پرسيد و برگشت .\r\n\r\nچهار چيز از وسواس است\r\n46 - ابراهيم بن عبد الحميد از امام كاظم ( ع ) نقل مىكند كه فرمود : چهار چيز از وسواس است : خوردن گل و خرد كردن كلوخ و گرفتن ناخن با دندان و جويدن ريش .\r\n\r\nچهار چيز از چهار چيز سير نمىشود\r\n47 - عبد الله بن ميمون قدّاح از امام صادق ( ع ) نقل مىكند كه فرمود : چهار چيز از چهار چيز سير نمىشود : زمين از باران و چشم از نگاه و زن از مرد و عالم از علم .\r\n48 - عبد الله بن احمد طائى از پدرش و او از امام رضا ( ع ) و او از پدرانش نقل مىكند كه امير المؤمنين ( ع ) به مرد شامى كه در مسجد كوفه از او چند مسأله پرسيده بود ، فرمود : چهار چيز از چهار چيز سير نمىشود : زمين از باران و زن از مرد و چشم از نگاه و عالم از علم .\r\n\r\nچهار خصلت است كه هر كس داشته باشد در نور بزرگ خدا قرار مىگيرد\r\n49 - عمرو بن ابى المقدام از امام صادق ( ع ) و او از پدرش نقل مىكند كه پيامبر خدا ( ص ) فرمود : چهار چيز است كه هر كس داشته باشد در نور بزرگ خداوند قرار\r\n","description":"","footnote":"","page_name":" 323 ","page_number":323},
  {"content":"\r\n","description":"","footnote":"","page_name":" 324 ","page_number":324},
  {"content":"\r\nمىگيرد : كسى كه سرانجام كار او شهادت بر اين است كه خدايى جز خداى يگانه نيست و اينكه من فرستادهء خدا هستم ، و كسى كه چون مصيبتى به او رسد مىگويد : ما از خداييم و به سوى او بازمىگرديم ، و كسى كه اگر خيرى به او رسد مىگويد : سپاس خداوندى را كه پروردگار جهانيان است ، و كسى كه چون خطايى از او سرزند مىگويد : از خدا آمرزش مىطلبم و به او توبه مىكنم .\r\n\r\nچهار چيز است كه در هر كس باشد ، اسلام او كامل است\r\n50 - ابو حمزه از امام باقر ( ع ) نقل مىكند كه على بن الحسين ( ع ) فرمود : چهار چيز است كه در هر كس باشد اسلام او كامل است و گناهانش پاك مىشود و پروردگارش را در حالى كه از او راضى است ملاقات مىكند : كسى كه به خاطر خدا به آنچه كه در برابر مردم تعهد كرده است وفا كند و زبانش با مردم راست باشد و از هر كارى كه نزد خدا قبيح است شرم نمايد و اخلاقش با خانواده اش نيكو باشد .\r\n\r\nچهار كلمهء حكمت آميز\r\n51 - محمد بن جعفر از امام صادق ( ع ) نقل مىكند كه فرمود : دريا همسايه ندارد ، و پادشاه رفيق ندارد و سلامتى قيمت ندارد و چه بسا كسانى كه به آنها نعمت داده مىشود و آنان آگاه نيستند .\r\n\r\nچهار خصلت در برابر چهار خانه در بهشت\r\n52 - معاوية بن وهب از امام صادق ( ع ) نقل مىكند كه فرمود : كيست كه چهار چيز را در برابر چهار خانه در بهشت به من تعهد بدهد ؟ كسى كه انفاق كند و از فقر نترسد و از خويش به مردم انصاف دهد و سلام دادن را در جهان شايع كند و جدل را ترك كند اگر چه بر حق باشد .\r\n\r\nهر كس چهار خصلت داشته باشد خداوند براى او در بهشت خانه اى مىسازد\r\n53 - ابو حمزهء ثمالى از امام باقر ( ع ) نقل مىكند كه فرمود : چهار چيز است كه هر كس آنها را داشته باشد ، خداوند براى او خانه اى در بهشت مىسازد : كسى كه به يتيم پناه دهد و به بيچاره رحم كند و به پدر و مادرش مهربانى نمايد و با بندهء خود مدارا كند .\r\n","description":"","footnote":"","page_name":" 325 ","page_number":325},
  {"content":"\r\n","description":"","footnote":"","page_name":" 326 ","page_number":326},
  {"content":"\r\n\r\nهر كس از چهار چيز سالم باشد وارد بهشت مىشود\r\n54 - عبد الله بن حسين بن زيد از پدرش و او از امام صادق ( ع ) نقل مىكند كه پيامبر خدا ( ص ) فرمود : هر كس از امت من از چهار خصلت سالم باشد وارد بهشت مىشود : از وارد شدن در دنيا و پيروى از هواى نفس و شهوت شكم و شهوت فرج . و هر كس از زنان امت من از چهار خصلت سالم باشد ، وارد بهشت مىشود : هنگامى كه ميان دو پايش را حفظ كند و در اطاعت همسرش باشد و نمازهاى پنجگانه را ادا كند و ماه رمضان روزه بگيرد .\r\n\r\nچهار نفرند كه خداوند در روز قيامت به آنان نظر مىكند\r\n55 - سماعة بن مهران از امام صادق ( ع ) نقل مىكند كه فرمود : چهار نفرند كه خداوند در روز قيامت به آنان نظر مىكند : كسى كه با فردى كه در معامله پشيمان شده معامله را فسخ كند و يا به فرياد ستمديده اى برسد و يا برده اى را آزاد كند و يا به كسى كه ازدواج نكرده زن بدهد .\r\n\r\nچهار خصلت است كه شيعه به آن مبتلا نمىشود\r\n56 - امام صادق ( ع ) فرمود : خداوند شيعيان ما را به هر چيزى مبتلا كند ، ولى به چهار چيز مبتلا نمىكند : اينكه از زنا به عمل آيد يا به گدايى دست دراز كند و يا مفعول واقع شود و يا زاغ چشم و سبز باشد ( زاغچشمى كنايه از عداوت شديد با مردم است )\r\n\r\nچهار خصلت است كه هر كس داشته باشد در پناه خداست\r\n57 - عبد الله بن ميمون از امام صادق ( ع ) و او از پدرانش نقل مىكند كه پيامبر خدا ( ص ) فرمود : چهار چيز است كه در هر كس باشد ، خداوند حمايت خود را به او مىگستراند و او را وارد بهشت و رحمت خود مىكند : اخلاق نيكو كه با آن با مردم زندگى كند و مهربانى با مصيبت ديده و مهربانى با پدر و مادر و نيكى به برده .\r\n\r\nخداوند از هر چيزى چهار تا را برگزيد\r\n58 - موسى بن بكر از امام كاظم ( ع ) نقل مىكند كه پيامبر خدا ( ص ) فرمود : خداوند\r\n","description":"","footnote":"","page_name":" 327 ","page_number":327},
  {"content":"\r\n","description":"","footnote":"","page_name":" 328 ","page_number":328},
  {"content":"\r\nاز هر چيز چهار تا را برگزيد : از فرشتگان جبرئيل و ميكائيل و اسرافيل و فرشتهء مرگ را ، و از پيامبران چهار تا را كه شمشير داشتند برگزيد : ابراهيم و داود و موسى و من ، از خانواده‌ها چهار خانواده را برگزيد و فرمود : « خداوند ، آدم و نوح و خاندان ابراهيم و خاندان عمران را بر جهانيان برگزيد ( 1 ) » و از شهرها چهار شهر را برگزيد و فرمود :\r\n« سوگند به انجير و زيتون و طور سينا و اين شهر امن ( 2 ) » انجير مدينه و زيتون بيت المقدس و طور سينين كوفه و بلد الامين مكه است ، و از زنها چهار نفر را برگزيد :\r\nمريم و آسيه و خديجه و فاطمه ، و از حج چهار چيز را برگزيد : « ثجّ » و « عجّ » احرام و طواف . منظور از « ثجّ » قربانى كردن شتر و منظور از « عجّ » سر و صداى مردم به هنگام گفتن لبيك است ، و از ماه‌ها چهار ماه را برگزيد : رجب و شوال و ذى القعده و ذى الحجه ، و از روزها چهار روز را برگزيد : روز جمعه و روز ترويه ( روز هشتم ذى الحجه ) و روز عرفه و روز قربان .\r\n\r\nچهار خصلت است كه اندوه زاست\r\n59 - امام صادق ( ع ) فرمود : روزى امير المؤمنين ( ع ) اندوهگين شد ، پس گفت : اين اندوه از كجا آمد ؟ من يادم نيست كه بر آستانهء در نشسته باشم و نه ميان گوسفندان آنها را پراكنده كرده باشم و نه پيراهن خود را ايستاده پوشيده باشم و نه با دامن خود صورتم را پاك كرده باشم .\r\n\r\nچهار خصلت همواره در امت محمد ( ص ) وجود دارد\r\n60 - عبد الله بن حسين بن زيد از پدرش و او از امام صادق ( ع ) و او از پدرانش ، از على ( ع ) نقل مىكند كه پيامبر خدا ( ص ) فرمود : چهار چيز همواره در امت من تا روز قيامت خواهد بود : فخر كردن به خاندان و طعن در نسبها و طلب باران به وسيلهء ستارگان و نوحه گرى . و زن نوحه گر اگر پيش از مرگش توبه نكند در روز قيامت برمىخيزد در حالى كه پيراهنى از قير آب شده و زرهى از چرك بدن دارد .\r\n\r\n","description":"","footnote":"\r\n( 1 ) سورهء آل عمران آيه 33 .\r\n( 2 ) سورهء تين آيه 1 .\r\n","page_name":" 329 ","page_number":329},
  {"content":"\r\n","description":"","footnote":"","page_name":" 330 ","page_number":330},
  {"content":"\r\n\r\nجسد بر چهار چيز بنا شده است\r\n61 - ابو الاصبغ از امام صادق ( ع ) نقل مىكند كه فرمود : جسد با چهار چيز پايدار است : روح و عقل و خون و نفس ، چون روح خارج شد عقل هم از او پيروى مىكند و هر گاه كه روح چيزى را ببيند عقل آن را حفظ مىكند و خون و نفس باقى مىماند . ( اين حديث ظاهرا مربوط به خواب ديدن است كه موقع خواب روح و عقل از بدن بيرون مىرود و هر چه روح در رؤيا مىبيند عقل آن را حفظ مىكند و خون و نفس همچنان باقى است . )\r\n\r\nپايدارى و بقاى انسان با چهار چيز است و آتشها چهار نوعند\r\n62 - مفضل بن عمرو از امام صادق ( ع ) نقل مىكند كه فرمود : پايدارى و بقاى انسان با چهار چيز است : با آتش و نور و باد و آب ، با آتش مىخورد و مىآشامد و با نور مىبيند و درك مىكند و با باد مىشنود و استشمام مىكند و با آب لذت خوردنىها و آشاميدنىها را درمىيابد ، اگر در معدهء او آتش نبود خوردنىها هضم نمىشد و اگر در چشم او نور نبود ، نمىشنيد و درك نمىكرد و اگر باد نبود آتش معده افروخته نمىشد و اگر آب نبود لذت خوردنىها را درك نمىكرد .\r\nراوى مىگويد : از امام در بارهء آتش پرسيدم ، فرمود : آتش چهار نوع است : آتشى كه مىخورد و مىآشامد و آتشى كه مىخورد ولى نمىآشامد و آتشى كه مىآشامد ولى نمىخورد و آتشى كه نمىخورد و نمىآشامد ، آتشى كه مىخورد و مىآشامد ، حرارت بنى آدم و حيوانات است و آتشى كه مىخورد ولى نمىآشامد ، آتش هيزم است و آتشى كه مىآشامد ولى نمىخورد ، آتش درخت است و آتشى كه نمىخورد و نمىآشامد ، آتش سنگ چخماق و حشرهء شب تاب است ( منظور از آتشى كه در معده انسان است حرارت بدن است كه باعث درست كار كردن اندامهاى مختلف و از جمله معده مىشود . )\r\n\r\nچهار خصلت قلب را فاسد مىكند و نفاق را رشد مىدهد\r\n63 - موسى مروزى از امام كاظم ( ع ) نقل مىكند كه پيامبر خدا ( ص ) فرمود : چهار چيز قلب را فاسد مىكند و نفاق را در دل مىروياند همان گونه كه آب درخت را مىروياند : شنيدن لهو و دشنام دادن و رفتن به در پادشاه و جستن صيد .\r\n\r\nپيامبر خدا ( ص ) چهار قبيله را دوست داشت و از چهار قبيله بدش مىآمد\r\n64 - سليمان بن جعفر جعفرى از امام رضا ( ع ) و او از پدر و جدش روايت مىكند\r\n","description":"","footnote":"","page_name":" 331 ","page_number":331},
  {"content":"\r\n","description":"","footnote":"","page_name":" 332 ","page_number":332},
  {"content":"\r\nكه پيامبر خدا ( ص ) چهار قبيله را دوست داشت : انصار و عبد قيس و اسلم و بنى تميم . ولى از بنى اميه و بنى حنيف و بنى ثقيف و بنى هذيل بدش مىآمد و مىفرمود :\r\nمادرم مرا بكرى و ثقفى نزاييد و در بارهء هر طايفه اى مىفرمود : نجيب است جز در بارهء بنى اميه . ( حمل بر غالب مىشود چون بيشتر بنى اميه دشمن بنى هاشم و خاندان پيامبر بودند . )\r\n\r\nچهار خصلت دل را مىميراند\r\n65 - مسعدة بن صدقه از امام صادق ( ع ) و او از پدرانش نقل مىكند كه پيامبر خدا ( ص ) فرمود : چهار چيز دل را مىميراند : گناه روى گناه و كثرت صحبت كردن با زنان و جدال با احمق كه تو مىگويى و او مىگويد و هرگز به سوى خير برنمىگردد ، و همنشينى با مردگان . گفته شد : يا رسول الله مردگان كيانند ؟ فرمود : هر ثروتمند خوش گذران و كامجو .\r\n\r\nزمين هرگز از چهار نفر مؤمن خالى نمىشود\r\n66 - خالد بن نجيح از امام باقر ( ع ) يا امام صادق ( ع ) نقل مىكند كه فرمود : زمين هرگز از چهار نفر مؤمن خالى نمىشود و گاهى هم بيشترند ولى از چهار تا كمتر نيستند و اين مانند خيمه است كه جز با چهار طناب پايدار نمىشود و ستون هم در وسط خيمه است . ( منظور از ستون در جامعهء بشرى امام است كه سبب بقاى جامعه است . )\r\n\r\nچهار چيز از طبّ بىنياز مىكند\r\n67 - اصبغ بن نباته از امير المؤمنين ( ع ) نقل مىكند كه به پسرش حسن فرمود :\r\nفرزندم ، آيا به تو نياموزم چهار خصلتى را كه با آن از طلب بىنياز شوى ؟ عرض كرد :\r\nآرى يا امير المؤمنين ، فرمود : بر سر غذا منشين مگر اينكه گرسنه باشى و از سر غذا برنخيز مگر اينكه اشتهاى آن را داشته باشى ( سير نخورى ) و غذا را خوب بجوى و هر گاه كه خواستى بخوابى به مستراح برو . اگر اينها را به كار بردى از طبّ بىنياز خواهى شد .\r\n\r\nچهار خصلت در مؤمن نيست\r\n68 - ابو بصير از امام صادق ( ع ) نقل مىكند كه فرمود : چهار خصلت در مؤمن\r\n","description":"","footnote":"","page_name":" 333 ","page_number":333},
  {"content":"\r\n","description":"","footnote":"","page_name":" 334 ","page_number":334},
  {"content":"\r\nنيست : او ديوانه نمىشود ، و از خانه‌هاى مردم گدايى نمىكند و زادهء زنا نيست و مفعول واقع نمىشود .\r\n\r\nخداوند از مؤمن به چهار چيز پيمان گرفته\r\n69 - محمد بن سنان از امام صادق ( ع ) نقل مىكند كه فرمود : خداوند از مؤمن پيمان گرفته كه سخنش پذيرفته نشود و گفتارش تصديق نگردد و از دشمنش انتقام گرفته نشود و آتش خشمش را فرو ننشاند مگر با رسوا كردن خودش ، زيرا كه هر مؤمنى خاموشى بر دهان خود را دارد ( منظور روايت ، سختىها و ناراحتىهايى است كه به مؤمن مىرسد و آن در اثر آن است كه او همواره متعهد به ايمان و اخلاق است و هرگز از راه نامشروع و از طريق حيله و نيرنگ وارد نمىشود و لذا هميشه كلاهش پس معركه است )\r\n\r\nمؤمن از چهار خصلت جدا نيست\r\n70 - سماعه از امام صادق ( ع ) نقل مىكند كه فرمود : اى سماعه ، مؤمن از چهار خصلت جدا نيست : از همسايه اى كه او را اذيت كند و شيطانى كه او را فريب دهد و منافقى كه پى او بيفتد و مؤمنى كه به او حسد ورزد ، سپس فرمود : اى سماعه ، اين مؤمن ، حسود بر او از همه سختتر است ، زيرا در بارهء او بد مىگويد و مردم باور مىكنند .\r\n\r\nچهار كس فورا مجازات مىشوند\r\n71 - عبد الله بن بكير از پدرش و او از امام باقر ( ع ) نقل مىكند كه فرمود : چهار كس فورا مجازات مىشوند : مردى كه تو به او نيكى كردى و او در برابر نيكى تو با بدى مقابله كرد ، و مردى كه تو به او ستم نكردى ولى او به تو ستم كرد و مردى كه با او در بارهء چيزى پيمان بستى ولى تو به او وفا كردى و او به تو خيانت كرد و مردى كه پيوند خويشاوندان خود را حفظ مىكند ولى آنها از او قطع مىكنند .\r\n72 - انس بن محمد ابو مالك از پدرش و او از امام صادق ( ع ) و او از پدرش و جدش از على بن ابى طالب ( ع ) نقل مىكند كه پيامبر خدا ( ص ) در وصيتى به او فرمود :\r\n","description":"","footnote":"","page_name":" 335 ","page_number":335},
  {"content":"\r\n","description":"","footnote":"","page_name":" 336 ","page_number":336},
  {"content":"\r\nيا على ، عقوبت چهار كس شتابان مىرسد : مردى كه تو به او خوبى كردى ولى او در برابر خوبى تو بدى كرد و مردى كه تو به او ستم نكردى و او بر تو ستم كرد و مردى كه با او بر چيزى پيمان بستى تو وفا كردى ولى او خيانت كرد و مردى كه پيوند خويشاوندى را حفظ كرد ولى آنان از او قطع كردند . سپس فرمود : يا على هر كس كه بىقرارى كرد ، راحتى از او رخت بربست .\r\n\r\nچهار چيز است كه يكى از آنها وارد خانه اى نمىشود مگر اينكه آن خانه خراب مىگردد\r\n73 - موسى بن قاسم با سند خود از على ( ع ) نقل مىكند كه فرمود : چهار چيز است كه يكى از آنها وارد خانه اى نمىشود مگر اينكه آن خانه خراب مىگردد و آباد نمىشود : خيانت و دزدى و خوردن شراب و زنا .\r\n\r\nچيزهايى كه هر كدام از آنها چهار شعبه دارد\r\n74 - اصبغ بن نباته از امير المؤمنين ( ع ) نقل مىكند كه فرمود : ايمان بر چهار پايه استوار است : صبر و يقين و عدالت و جهاد .\r\nو صبر بر چهار پايه قرار دارد : شوق و هراس و زهد و انتظار ، آن كس كه شوق بهشت دارد ، شهرتهايش را رها مىسازد و هر كس هراس از آتش دارد از گناهان بر مىگردد و هر كس در دنيا زهد داشته باشد ، مصيبتها را آسان مىگيرد و هر كس در انتظار مرگ باشد ، در كارهاى نيك پيش مىگيرد .\r\nو يقين چهار شعبه دارد : بينش زيركانه ، دريافت حكيمانهء واقعيتها و پندگيرى و عبرت آموزى و بررسى روش پيشينيان ، و هر كس بينش زيركانه داشته باشد ، واقعيتها را با فرزانگى درك خواهد نمود و هر كس چنين باشد عبرتها را خواهد شناخت و هر كس كه عبرتها را بشناسد گويا با پيشينيان زندگى كرده است .\r\nعدالت نيز چهار شعبه دارد : ژرفى انديشه ، عميق بودن دانش و شكوفهء حكمت و باغ بردبارى ، پس هر كس درست انديشيد جمله‌هاى علم را تفسير مىكند و هر كس علم داشته باشد غرايب حكمت را شرح مىكند و كسى كه بردبار شد در كارى زياده روى نمىكند كه مردم به اشتباه بيفتند .\r\nو جهاد نيز چهار شعبه دارد : امر به معروف و نهى از منكر و راستى در هر جا و\r\n","description":"","footnote":"","page_name":" 337 ","page_number":337},
  {"content":"\r\n","description":"","footnote":"","page_name":" 338 ","page_number":338},
  {"content":"\r\nدشمنى با بدكاران ، پس كسى كه امر به معروف كند ، پشت مؤمن را محكم كرده و كسى كه نهى از منكر كند دماغ منافق را خاك ماليده و اگر كسى در همه جا راست بگويد ، وظيفه اى را كه دارد انجام داده و هر كس بدكاران را دشمن بدارد و به خاطر خدا خشمگين شود ، خداوند به خاطر او خشمگين مىشود ، اين ايمان و پايه‌ها و شعبه‌هاى آن است .\r\nكفر نيز چهار پايه دارد : بدكارى و سركشى و شك و شبهه .\r\nبدكارى چهار شعبه دارد : جفا و كورى و غفلت و سركشى ، پس هر كس جفا كند ، حق را كوچك مىكند و دانايان را دشمن مىداند و بر گناه بزرگ اصرار مىورزد ، و هر كس كوردل باشد ، ياد خدا را فراموش مىكند و از ظنّ و گمان پيروى مىكند و شيطان بر او چيره مىشود و هر كس غفلت كند ، آرزوها او را مغرور مىكند و چون پرده بيفتد دچار حسرت مىشود و از خدا بر او چيزى آشكار مىگردد كه گمان آن را نداشت ، هر كس از امر خدا سركشى كند ، خدا بر او غلبه مىكند و او را با قدرت خود خوار مىسازد و با جلال خود او را كوچك مىكند همان گونه كه نزد خدا افراط كرد . او از فرمان پروردگار كريم خود سرپيچى نموده است .\r\nسركشى نيز چهار شعبه دارد : توهّم كنجكاوى ، و ستيزه جويى و كينه و تفرقه افكنى ، پس هر كس توهّم كنجكاوى داشته باشد به حق نمىرسد و بر او چيزى جز غرق شدن در فتنه‌ها افزوده نمىشود و از فتنه اى به فتنهء ديگرى مىافتد و دين او شكاف برمىدارد و او در پريشانىها دچار حيرت مىشود و هر كس نزاع و خصومت كند رشتهء الفت ميان آنان بريده شود و و بال كارشان را مىچشند و خوبى نزد او بدى مىشود و بدى نزد او خوبى مىشود ، و كسى كه خوبى را بدى بيند راه خوبى را كج مىبيند و كار بر او دشوار مىشود و در خروج از آن در تنگنا قرار مىگيرد و سزاوار آن مىشود كه از دينش برگردد و راهى جز راه مؤمنان در پيش گيرد .\r\nو شك نيز چهار شعبه دارد : ترس و ترديد و دودل بودن و تسليم حوادث شدن ، پس هر كس جدال را روش خود قرار دهد شبش به صبح نمىرسد ، پس اينان با كدام يك از نعمتهاى خدا مجادله مىكنند ، پس هر كس كه از آنچه پيش رو دارد بترسد به عقب برمىگردد و كسى كه دچار دودلى و ترديد شود گذشتگان از او پيشى مىگيرند و كسانى كه از دنبال آيند به او مىرسند و زير سمهاى شياطين خورد شود و هر كس تسليم مهلكه‌هاى دنيا و آخرت گردد ، ميان آن دو هلاك شود و هر كس كه نجات پيدا كند با يقين نجات يافته است .\r\nو شبهه چهار شعبه دارد : خودپسندى به وسيلهء زينت و خود را فريب دادن و گشايشها را تأويل كردن و ميان حق و باطل اشتباه نمودن ، و اين بدان جهت است كه آرايش حجت را از ميان مىبرد و خودفريبى انسان را به شهوت وامىدارد و گشايش راه را به سختى كج مىكند و اشتباه ميان حق و باطل تاريكى بالاى تاريكى است . اين بود كفر و پايه‌ها و شعبه‌هاى آن .\r\n","description":"","footnote":"","page_name":" 339 ","page_number":339},
  {"content":"\r\n","description":"","footnote":"","page_name":" 340 ","page_number":340},
  {"content":"\r\nنفاق نيز چهار پايه دارد : هواى نفس و سستى و خشم و طمع ، هواى نفس چهار شعبه دارد :\r\nستم و دشمنى و شهوت و طغيان ، كسى كه ستم كند ، بدىها و بهانه‌هاى او زياد مىشود و كسى كه دشمنى كند ، از شرور او ايمن نتوان شد و دل او تسليم نيست ، و كسى كه خود را از شهوتها دور نكند ، در زشتىها فرو مىرود و كسى كه طغيان كند با نداشتن يقين و حجت گمراه مىشود .\r\nشعبه‌هاى سستى عبارتند از : بيم و غرور و سهل انگارى و آرزو . اين بدان جهت است كه بيم داشتن از دين حق برمىگرداند و سهل انگارى كار را به عقب اندازد تا اينكه وقت بگذرد و اگر آرزو نبود ، انسان واقعيتى را كه در آن است مىدانست و اگر آن را مىدانست از ترس و هراس مىمرد .\r\nو شعبه‌هاى خشم عبارتند از : تكبر و فخر فروشى و طرفدارى و تعصب ، پس كسى كه تكبر كند ، به پشت برمىگردد و كسى كه فخرفروشى كند به بدى مىافتد و كسى كه طرفدارى كند ضرر مىرساند و كسى كه دچار تعصب شود ستم مىكند ، پس چه بد است كارى كه ميان تكبر و پس رفت و فجور و ستم باشد .\r\nو شعبه‌هاى طمع عبارتند از : شادمانى ، خرامانى و لجاجت و افزون خواهى ، شادمانى ( بيهوده ) نزد خدا ناپسند است و خرامانى ، خود بزرگ بينى است و لجاجت بلا براى كسى است كه در دامهاى گناه گرفتار شده و افزون خواهى بيهودگى و مشغول بودن و تبديل كار خوب به كار بد است . اين نفاق و پايه‌ها و شعبه‌هاى آن است .\r\n\r\nنجدهء حرورى در نامه اى چهار چيز از ابن عباس پرسيد\r\n75 - عبيد الله بن على از امام صادق ( ع ) نقل مىكند كه فرمود : نجدهء حرورى ( كه از خوارج بود ) نامه اى به ابن عباس نوشت و چهار چيز از وى پرسيد : آيا پيامبر خدا ( ص ) همراه با زنان هم به جنگ مىرفت ؟ و آيا چيزى را به آنان تقسيم مىكرد ؟ و از محل مصرف خمس و از يتيم كه چه موقع يتيمى او پايان مىيابد ، و از كشتن كودكان ( در جنگ ) پرسيد ، ابن عباس به او نوشت اما در بارهء زنان ، پيامبر خدا ( ص ) آنها را بهره مند مىكرد ولى به آنان سهم نمىداد ، و اما خمس ، ما گمان مىكنيم كه آن مال ما ( بنى هاشم ) است و گروهى گمان كردند كه آن مال ما نيست اما صبر كرديم ، و اما يتيم ، پايان يتيمى او نيرومند شدن اوست و آن همان احتلام و بلوغ است مگر اينكه در او رشدى نبينى و او نزد تو سفيه يا ضعيف باشد كه در اين صورت ولىّ او او را نگهدارى مىكند و اما كودكان ، پيامبر خدا ( ص ) آنها را نمىكشت ولى خضر كافرشان را مىكشت و مؤمنان را رها مىكرد ، اگر تو مانند خضر از سرانجام آگاهى ، خود دانى .\r\n\r\nنشانه‌هاى پيرى در چهار محل\r\n76 - سليمان جعفرى از امام رضا ( ع ) و او از پدرانش از على ( ع ) نقل مىكند كه\r\n","description":"","footnote":"","page_name":" 341 ","page_number":341},
  {"content":"\r\n","description":"","footnote":"","page_name":" 342 ","page_number":342},
  {"content":"\r\nپيامبر خدا ( ص ) فرمود : موى سفيد پيرى در جلو سر ميمنت دارد و در گونه‌ها نشانهء سخاوت است و در دو طرف سر نشانهء شجاعت است و در پشت سر شوم است .\r\n\r\nمردم چهار دسته اند\r\n77 - هيثم بن ابى مسروق با سند خود نقل مىكند كه حسن بن على ( ع ) فرمود :\r\nمردم چهار دسته‌اند : برخى از آنان اخلاق نيكو دارند ولى نصيبى از دنيا ندارند و برخى از آنان نصيب دارند ولى اخلاق نيكو ندارند و بعضى از آنان نه نصيب دارند و نه اخلاق نيكو و اينان بدترين مردمانند ، و بعضى از آنان هم اخلاق و هم نصيب دارند ، اينان بهترين مردمانند .\r\n\r\nميان حق و باطل چهار انگشت است\r\n78 - ميسّر بن عبد العزيز مىگويد : از امام باقر ( ع ) شنيدم كه فرمود : از امير المؤمنين ( ع ) پرسيده شد كه ميان حق و باطل چه فاصله اى است ؟ فرمود : چهار انگشت ، و امير المؤمنين ( ع ) دستش را ميان گوش و چشمش گذاشت و فرمود : آنچه ديدگانت ديد آن حق است و بسيارى از چيزهايى كه گوش تو شنيد باطل است .\r\n\r\nگنج آن دو يتيم چهار كلمه بود\r\n79 - محمد بن مسلم از امام باقر ( ع ) نقل مىكند كه در بارهء اين سخن ( در داستان خضر و موسى و ساختن ديوارى توسط خضر كه از قول او نقل شده ) « زير آن ديوار گنجى براى آن دو يتيم بود » ( 1 ) فرمود : به خدا سوگند كه آن از طلا و نقره نبود و آن چيزى جز لوح نبود كه در آن چهار جمله نوشته شده بود : همانا منم خداى يگانه كه معبودى جز من نيست و محمد پيامبر من است ، تعجب مىكنم از كسى كه به مرگ يقين دارد ، چگونه دلش شادمان مىشود ؟ و تعجب مىكنم از كسى كه به حساب روز قيامت يقين دارد ، چگونه دندانش مىخندد ؟ و تعجب مىكنم از كسى كه به قضا و قدر ايمان دارد ، چگونه نگران روزى رسانى خدا بر اوست ؟ تعجب مىكنم از كسى كه آفرينش نخست را مىبيند ، چگونه آفرينش آخرت را انكار مىكند ؟\r\n\r\nچهار گروهند كه به آنان سلام داده نشود\r\n80 - محمد بن احمد بن يحيى با سند خود از امير المؤمنين ( ع ) نقل مىكند كه\r\n\r\n","description":"","footnote":"\r\n( 1 ) سورهء كهف آيه 81 .\r\n","page_name":" 343 ","page_number":343},
  {"content":"\r\n","description":"","footnote":"","page_name":" 344 ","page_number":344},
  {"content":"\r\nپيامبر خدا ( ص ) از سلام دادن به چهار گروه نهى مىكرد : به مست در حال مستى و به كسى كه مجسمه مىسازد و به كسى كه نرد بازى مىكند و به كسى كه بازى « چهار دهگانه » مىكند و من پنجمى را اضافه مىكنم : به شطرنجبازان سلام ندهيد ( بازى « چهاردهگانه » نوعى بازى با مهره هاست كه در جاهليت رواج داشت )\r\n\r\nچهار چيز صورت را روشن مىكند\r\n81 - عبد الله بن سنان از امام صادق ( ع ) نقل مىكند كه فرمود : چهار چيز صورت را روشن مىكند : نگاه كردن به صورت زيبا و نگاه كردن به آب و نگاه كردن به سبزى و سرمه كشيدن به هنگام خواب .\r\n\r\nدوست داشتنىترين ياران نزد خدا چهار نفرند\r\n82 - مردى از بنى نوفل و بنى عبد المطلب از پدرش و او از امام باقر ( ع ) نقل مىكند كه پيامبر خدا ( ص ) فرمود : دوست داشتنىترين ياران ( براى مصاحبت ) چهار نفرند ، و هيچ گروهى از هفت نفر تجاوز نكردند مگر اينكه هياهوى آنها زياد شد .\r\n\r\nروز قيامت آتش بر چهار نفر حرام است\r\n83 - عبد الله بن سنان از امام صادق ( ع ) نقل مىكند كه پيامبر خدا ( ص ) فرمود : آيا به شما خبر ندهم از كسى كه فرداى قيامت آتش بر او حرام است ؟ گفته شد : آرى يا رسول الله ، فرمود : فروتن ، ملايم ، نزديك و آسانگير .\r\n\r\nچهار چيز است كه كم آن زياد است\r\n84 - صالح روايت مىكند كه امام فرمود : چهار چيز است كه كم آن زياد است : آتش كه كم آن زياد است و خواب كه كم آن زياد است و بيمارى كه كم آن زياد است ، و دشمنى كه كم آن زياد است .\r\n","description":"","footnote":"","page_name":" 345 ","page_number":345},
  {"content":"\r\n","description":"","footnote":"","page_name":" 346 ","page_number":346},
  {"content":"\r\n\r\nپرداختن به چهار چيز پيش از چهار چيز\r\n85 - سكونى از امام صادق ( ع ) و او از پدرانش ، از على ( ع ) نقل مىكند كه پيامبر خدا ( ص ) فرمود : به چهار چيز پيش از رسيدن چهار چيز بشتاب ( قدر آنها را بدان ) : به جوانى خود پيش از رسيدن پيرى و به صحّت بدن خود پيش از رسيدن بيمارى و بىنيازى خود پيش از رسيدن فقر و به زندگى خود پيش از رسيدن مرگ .\r\n86 - انس بن محمد از پدرش و او از امام صادق ( ع ) و او از پدر و جدش از على بن ابى طالب ( ع ) نقل مىكند كه پيامبر خدا ( ص ) در وصيتى به او فرمود : يا على به چهار چيز پيش از چهار چيز بشتاب : به جوانى خود پيش از پيرى و به صحت بدن خود پيش از بيمارى و بىنيازى خود پيش از فقر و به زندگى خود پيش از مرگ .\r\n\r\nدانش همهء مردم در چهار جمله است\r\n87 - سفيان بن عيينه از امام صادق ( ع ) نقل مىكند كه فرمود : دانش همهء مردم را در چهار جمله يافتم : اول اينكه پروردگارت را بشناسى ، دوم اينكه بدانى كه با تو چه كرده ، سوم اينكه بدانى از تو چه خواسته ، چهارم اينكه آنچه تو را از دينت بيرون مىكند بشناسى .\r\n\r\nچهار چيز براى امّت ، حقى لازم است\r\n88 - عبد الله بن سنان از امام صادق ( ع ) نقل مىكند كه پيامبر خدا ( ص ) فرمود :\r\nچهار چيز بر امت من حقى لازم است : توبه كننده را دوست بدارند و به ضعيف رحم كنند و به نيكوكار يارى نمايند و به گنهكار طلب آمرزش كنند .\r\n\r\nجهاد چهار نوع است\r\n89 - فضيل بن عياض مىگويد : از امام صادق ( ع ) راجع به جهاد پرسيدم كه آيا آن مستحب است يا واجب ؟ فرمود : جهاد چهار نوع است : دو نوع آن واجب و يك نوع آن مستحب است ولى جز با جهاد واجب صورت نمىگيرد ، و يك نوع آن مستحب\r\n","description":"","footnote":"","page_name":" 347 ","page_number":347},
  {"content":"\r\n","description":"","footnote":"","page_name":" 348 ","page_number":348},
  {"content":"\r\nاست ، يكى از نوع واجب جهاد ، جهاد كردن انسان با نفس خود در بارهء گناهان است و آن بزرگترين جهادهاست و ديگرى جهاد كردن با كافرانى است كه نزديك شما هستند كه واجب است ، و اما جهادى كه مستحب است ولى جز با جهاد واجب صورت نمىگيرد ، جهاد كردن با دشمن است كه به همهء امت واجب است و اگر جهاد را ترك كنند ، گرفتار عذاب مىشوند و اين همان عذاب امت است و آن بر امام مستحب است كه همراه با امت نزد دشمن بيايد و جهاد كند ، و اما جهادى كه مستحب است ، هر كار خيرى است كه شخص آن را بر پا كند و در برپايى و تكميل و زنده كردن آن كوشش كند كه كار و تلاش او از بهترين اعمال است ، چون او سنّتى را احيا كرده است . پيامبر خدا ( ص ) فرمود : هر كس سنّت و روش نيكويى را بر جاى بگذارد ، پاداش آن و پاداش هر كسى كه به آن عمل كرده به او مىرسد بدون آنكه چيزى از پاداش آنها كاسته شود .\r\n\r\nبنده چهار چشم دارد\r\n90 - زهرى از امام سجاد ( ع ) در يك حديث طولانى نقل مىكند كه فرمود : آگاه باشيد كه بنده چهار چشم دارد و با دو چشم كار دين و دنيا را مىبيند و با دو چشم كار آخرتش را مىبيند ، هر گاه كه خداوند به بنده اى ارادهء خير كند ، آن دو چشمى را كه در دل اوست باز مىكند و با آنها غيب و كار آخرتش را مىبيند و هر گاه كه نسبت به او چنين اراده اى نكند ، قلب را به حال خود مىگذارد .\r\n\r\nچهار خصلت از هر چيزى بهتر است\r\n91 - سفيان بن نجيح از امام باقر ( ع ) نقل مىكند كه فرمود : سليمان بن داود فرمود :\r\nهر چه به مردم داده شده و داده نشده به ما داده‌اند و هر چه مردم مىدانند و يا نمىدانند به ما آموخته‌اند ، و ما چيزى را نيافتيم كه بهتر باشد از ترس از خدا در نهان و آشكار و ميانه روى در ثروتمندى و فقر و گفتن سخن حق در حالت خوشنودى و خشم و زارى كردن نزد خدا در هر حال .\r\n\r\nزنان چهار نوع هستند\r\n92 - سكونى از امام صادق ( ع ) و او از پدرانش از على ( ع ) نقل مىكند كه پيامبر\r\n","description":"","footnote":"","page_name":" 349 ","page_number":349},
  {"content":"\r\n","description":"","footnote":"","page_name":" 350 ","page_number":350},
  {"content":"\r\nخدا ( ص ) فرمود : زنان چهار نوع هستند : داراى خير فراوان ، بهار با شكوفه و مصيبت كوبنده و گردن آويز شپش دار .\r\nمصنف اين كتاب مىگويد : « جامع مجمع » يعنى داراى خير فراوان و پر بركت ، و « ربيع مربع » يعنى زنى كه يك كودك در بغل و ديگرى در شكم دارد و « كرب مقمع » يعنى زنى كه با شوهرش بداخلاقى مىكند و « غلّ قمل » يعنى زنى كه براى شوهرش مانند گردن آويزى از پوست است كه شپش در آن افتاده و او را مىخورد ولى او نمىتواند خودش را بخاراند ، و اين مثلى در ميان عربهاست .\r\n\r\nچهار خصلت از سنّتهاى پيامبران است\r\n93 - طلحة بن زيد از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : چهار چيز از سنّتهاى پيامبران است : عطر و همسر و مسواك و حنا .\r\n\r\nنماز چهار كس قبول نمىشود\r\n94 - عبد الملك بن ابى عمير از امام صادق ( ع ) نقل مىكند كه فرمود : نماز چهار كس قبول نمىشود : رهبر ستمگر و مردى كه خود را پيشواى ديگران مىكند در حالى كه مردم او را دوست ندارند و برده اى كه بىجهت از مولاى خود فرار كرده باشد و زنى كه بدون اجازهء شوهرش از خانه بيرون رود .\r\n\r\nهنگامى كه چهار چيز شايع شود ، چهار چيز آشكار گردد\r\n95 - عبد الرحمن بن كثير از امام صادق ( ع ) نقل مىكند كه فرمود : هنگامى كه چهار چيز شايع شود چهار چيز آشكار گردد : وقتى زنا شايع شود زلزله پديد آيد ، وقتى زكات داده نشود چارپايان تلف شوند ، وقتى حاكم در قضاوت خود ستم كند آسمان از باريدن مىايستد ، وقتى پيمان ذمّه ( پيمانى كه طبق آن به كافران امان داده شده ) شكسته شود مشركان بر مسلمانان غلبه كنند .\r\n\r\nچهار چيز علامت بدبختى است\r\n96 - سكونى از امام صادق ( ع ) و او از پدرانش ، از على ( ع ) نقل مىكند كه پيامبر\r\n","description":"","footnote":"","page_name":" 351 ","page_number":351},
  {"content":"\r\n","description":"","footnote":"","page_name":" 352 ","page_number":352},
  {"content":"\r\nخدا ( ص ) فرمود : از نشانه‌هاى شقاوت ، خشكى چشم و قساوت قلب و شدّت حرص در طلب روزى و اصرار بر گناه است .\r\n97 - انس بن محمد ابو مالك از پدرش و او از امام صادق ( ع ) و او از پدرش و جدش از على ( ع ) نقل مىكند كه پيامبر خدا ( ص ) فرمود : يا على چهار خصلت از شقاوت است : خشكى چشم و قساوت قلب و آرزوى دور و دوست داشتن جاودانگى در دنيا .\r\n\r\nخداوند براى آدم سخنها را در چهار كلمه جمع كرد\r\n98 - ميثم بن يعقوب بن شعيب از امام صادق ( ع ) نقل مىكند كه فرمود : خداوند به آدم وحى كرد كه سخنها را در چهار كلمه براى تو جمع مىكنم ، گفت : پروردگارا آنها كدامند ؟ فرمود : يكى براى من و يكى براى تو و يكى ميان من و تو و يكى ميان تو و مردم ، گفت : پروردگارا آنها را براى من بيان كن تا بدانم . فرمود : آنچه براى من است اين است كه مرا عبادت كنى و چيزى را بر من شريك قرار ندهى . و آنچه براى توست اين است كه پاداش عمل تو را در زمانى كه سخت به آن نياز دارى مىدهم . و آنچه ميان من و توست اين است كه بر توست دعا كردن و بر من است اجابت . و آنچه ميان تو و مردم است اين است كه آنچه را بر خود مىپسندى بر مردم نيز بپسندى .\r\n99 - صالح بن بشير مىگويد : شنيدم از حسن كه از انس بن مالك نقل مىكرد كه پيامبر خدا ( ص ) از چيزهايى كه از پروردگارش نقل مىكرد يكى هم اين بود كه خداوند فرمود : چهار خصلت است كه يكى براى من و يكى براى تو و يكى ميان من و تو و يكى ميان تو و بندگان من است ، آنچه براى من است ، اين است كه مرا عبادت كنى و چيزى را بر من شريك قرار ندهى ، و آنچه براى توست اين است كه هر عملى را انجام دادى پاداش آن را به تو بدهم ، و آنچه ميان من و توست اين است كه دعا از تو و اجابت از من است ، و آنچه ميان تو و بندگان من است اين است كه هر چه به خود مىپسندى به آنان نيز بپسندى . ( در اين حديث از آدم به ميان نيامده است )\r\n","description":"","footnote":"","page_name":" 353 ","page_number":353},
  {"content":"\r\n","description":"","footnote":"","page_name":" 354 ","page_number":354},
  {"content":"\r\n\r\nنهى از رفاقت و برادرى با چهار نفر\r\n100 - سدير صيرفى از امام باقر ( ع ) نقل مىكند كه فرمود : به چهار كس نزديك مشو و با آنان برادرى مكن : احمق و بخيل و ترسو و دروغگو . احمق مىخواهد به تو سود برساند ولى به تو زيان مىرساند ، و بخيل از تو مىگيرد و به تو نمىدهد ، و ترسو ( به هنگامى كه به وجود او نياز باشد ) از تو و پدر و مادرش مىگريزد و دروغگو راست هم بگويد سخنش پذيرفته نمىشود .\r\n\r\nچهار كس در علم اجر مىبرد\r\n101 - عبد الله بن مغيره از سكونى از امام صادق ( ع ) و او از پدرش نقل مىكند كه فرمود : علم گنجينه‌ها دارد و كليدهاى آن پرسيدن است ، پس بپرسيد خدا شما را رحمت كند كه در علم چهار كس اجر مىبرند : پرسنده ، گوينده ، شنونده و كسى كه دوست دار آنهاست .\r\n\r\nقيمت چهار چيز كم داده نشود\r\n102 - محمد بن عيسى با سند خود از امام باقر ( ع ) نقل مىكند كه فرمود : قيمت چهار چيز كم داده نشود : قربانى ، كفن ، برده و كرايه براى رفتن به مكه .\r\n\r\nخريدار برده با وجود چهار خصلت تا يك سال اختيار فسخ دارد\r\n104 - ابن فضّال از امام رضا ( ع ) نقل كرده كه فرمود : ( در نكاح ) در چهار مورد تا يك سال اختيار فسخ وجود دارد : ديوانگى ، جذام ، برص و بودن استخوانى در فرج زن .\r\n","description":"","footnote":"","page_name":" 355 ","page_number":355},
  {"content":"\r\n","description":"","footnote":"","page_name":" 356 ","page_number":356},
  {"content":"\r\n\r\nبهترين مالها چهار چيز است\r\n105 - سكونى از امام صادق ( ع ) و او از پدرانش از على ( ع ) نقل مىكند كه از پيامبر خدا ( ص ) پرسيده شد : كدام مال بهتر است ؟ فرمود : زراعتى كه صاحب آن ، آن را بكارد و اصلاح كند و روز درو كردن حق آن را ( كه زكات است ) بدهد . گفته شد : پس از زراعت كدام مال بهتر است ؟ فرمود : مردى كه گوسفندى دارد و آنها را به چراگاه هايى كه باران باريده ببرد و نماز بخواند و زكات بدهد . گفته شد : پس از گوسفند كدام مال بهتر است ؟ فرمود : گاو كه صبح و شام سود بدهد . گفته شد : پس از گاو كدام مال بهتر است ؟ فرمود : درختان خرما كه ريشه در خاك دارد و در خشكسالى غذا مىدهد .\r\nدرخت خرما چه چيز خوبى است ، هر كس آن را بفروشد قيمت آن مانند خاكسترى بالاى بلندى است كه در يك روز طولانى باد سختى بر آن بوزد ، مگر اينكه درختان ديگرى را جايگزين كند . گفته شد : يا رسول الله پس از درخت خرما كدام مال بهتر است ؟ پيامبر ( ص ) ساكت شد . مردى گفت : پس شتر كجا قرار دارد ؟ فرمود : در آن بدبختى و جفا و رنج و دورى از خانه است ، صبح و شام پشت مىكند ( از وطن دور مىشود ) و خير آن جز از جانب چپش نمىرسد ( شير شتر از طرف چپ دوشيده مىشود و آن را شوم مىدانند ) مردمان بدبخت و فاجر آن را از دست ندهند .\r\n106 - عمرو بن ابى المقدام از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : گوسفند اگر رو آورد ، رو مىآورد ( سود مىدهد ) و اگر پشت كند باز رو مىآورد و گاو اگر رو آورد ، روى مىآورد و اگر پشت كند ، پشت مىكند ( ضرر رساند ) و شتر طرف شيطان است اگر رو كند ، پشت مىكند ( ضرر رساند ) و اگر پشت كند باز پشت مىكند ( ضرر مىرساند ) و خير آن ( شير آن ) تنها از طرف چپ آن ( كه شوم است ) مىرسد . گفته شد : يا رسول الله ، بعد از اين چه كسى آن را نگه مىدارد ؟ فرمود : بدبختهاى فاجر كجايند ؟\r\nصالح مىگويد : اسماعيل بن مهران در بارهء شتر چنين سروده است :\r\nاگر به نرمى رفتن در اطراف شتر نبود مىشد كه آن را مال به حساب آورد ، پس هر كس بخواهد با آن مدارا كند و هر كس بخواهد آن را بفروشد .\r\n","description":"","footnote":"","page_name":" 357 ","page_number":357},
  {"content":"\r\n","description":"","footnote":"","page_name":" 358 ","page_number":358},
  {"content":"\r\n\r\nچهار نماز است كه در هر زمانى مىتوان خواند\r\n107 - زراره از امام باقر ( ع ) نقل مىكند كه فرمود : چهار نماز است كه شخص در هر زمانى مىتواند آنها را بخواند : نمازى كه به قضا رفته هر وقت به يادت آمد بخوان و نماز طواف واجب و نماز آيات و نماز ميت ، اينها نمازهايى هستند كه انسان در تمام ساعات مىتواند بخواند .\r\n\r\nقاضىها چهار دسته اند\r\n108 - محمد بن ابى عمير با سند خود از امام صادق ( ع ) نقل مىكند كه فرمود :\r\nقاضىها چهار دسته‌اند : يكى آن قاضى است كه قضاوت به حق كرده ولى نمىداند كه آن حق است ، او در آتش است و ديگرى كسى است كه قضاوت به باطل كرده ولى نمىداند كه آن باطل است ، او نيز در آتش است ، و ديگرى كسى است كه قضاوت به باطل كرده و مىداند كه باطل است ، او نيز در آتش است ، و ديگرى كسى است كه قضاوت به حق كرده و مىداند كه آن حق است ، او در بهشت است .\r\n\r\nمرد به دادن هزينهء چهار نفر مجبور است\r\n109 - حريز نقل مىكند كه به امام صادق ( ع ) عرض كردم : چه كسانى هستند كه من بايد هزينهء زندگى آنها را بپردازم ؟ فرمود : پدر و مادر و فرزند و همسر .\r\n\r\nپيامبرانى كه در زمين ، پادشاه بودند چهار نفرند\r\n110 - هشام بن سالم از كسى و او از امام باقر ( ع ) نقل مىكند كه فرمود : خداوند پيامبران را در زمين پادشاهان ، قرار نداد مگر چهار نفر را كه پس از نوح آمدند : ذو القرنين كه نام او عيّاش بود و داود و سليمان و يوسف . عيّاش ميان شرق و مغرب پادشاهى كرد و داود ميان شامات تا بلاد استخر پادشاهى كرد ، پادشاهى سليمان هم در همان منطقه بود ، و يوسف در مصر و صحراهاى آن پادشاهى كرد و از آن فراتر نرفت .\r\n","description":"","footnote":"","page_name":" 359 ","page_number":359},
  {"content":"\r\n","description":"","footnote":"","page_name":" 360 ","page_number":360},
  {"content":"\r\nمصنف اين كتاب مىگويد : اين خبر به همين صورت نقل شد ، ولى آنچه صحيح است و من در بارهء ذو القرنين به آن عقيده دارم ، اين است كه او پيامبر نبود ولى بنده صالحى بود كه خدا را دوست داشت و خدا هم او را دوست داشت و او در راه خدا نصيحت كرد و خدا هم او را نصيحت نمود . امير المؤمنين ( ع ) فرمود : در ميان شما هم مانند ذو القرنين وجود دارد ( منظور آن حضرت خودش بود ) و ذو القرنين پادشاهى برانگيخته بود ولى رسول و نبى نبود ، همان گونه كه طالوت پادشاه بود ، خداوند مىفرمايد : « پيامبر آنها به آنها گفت : همانا خداوند براى شما طالوت را پادشاه قرار داده است » .\r\nگاهى جايز مىشود كه كسى پيامبر نيست نام او در ميان پيامبران ذكر شود ، همان گونه گاهى كسى كه فرشته نيست نام او در ميان فرشتگان ذكر مىشود ، خداوند مىفرمايد : « هنگامى كه به فرشتگان گفتيم كه به آدم سجده كنند ، همه سجده كردند مگر ابليس كه از جن بود . »\r\n\r\nدر آفتاب چهار خصلت است\r\n111 - موسى بن ابراهيم مروزى از امام كاظم ( ع ) نقل مىكند كه پيامبر خدا ( ص ) فرمود : در آفتاب چهار خصلت است : رنگ را تغيير مىدهد و بوى بد ايجاد مىكند و لباس را كهنه مىسازد و دردآور است .\r\n\r\nدرمان چهارتاست\r\n112 - حفص بن بخترى از امام صادق ( ع ) نقل مىكند كه فرمود : درمان چهارتاست : حجامت و بخور دادن و اماله كردن و قىّ كردن .\r\n\r\nچهار چيز مزاج را نرم مىكند\r\n113 - عبد العزيز بن مهتدى از امام صادق ( ع ) نقل مىكند كه چهار چيز مزاج را نرم مىكند : انار شامى و غورهء خرما و بنفشه و كاسنى .\r\n\r\nدر تره چهار خصلت است\r\n114 - فرات بن احنف نقل مىكند كه از امام صادق ( ع ) در بارهء تره پرسيده شد ، فرمود : آن را بخور كه در آن چهار خصلت است : دهان را خوشبو و بادها را دفع و\r\n","description":"","footnote":"","page_name":" 361 ","page_number":361},
  {"content":"\r\n","description":"","footnote":"","page_name":" 362 ","page_number":362},
  {"content":"\r\nبواسير را قطع مىكند و آن براى كسى كه مداومت كند امان از جذام است .\r\n\r\nنشانه‌هاى خون چهارتاست\r\n115 - يونس بن عبد الرحمن از امام رضا ( ع ) نقل مىكند كه فرمود : نشانه‌هاى خون چهار چيز است : خارش بدن ، جوش درآمدن در پوست ، چرت رفتن و سرگيجه .\r\n\r\nچهار رودخانه از بهشت است\r\n116 - عيسى بن عبد الله هاشمى از پدرانش از على ( ع ) نقل مىكند كه فرمود : چهار رودخانه از بهشت است : فرات و نيل و سيحون و جيحون . فرات در دنيا و آخرت آب است و نيل عسل و سيحون شراب و جيحون شير است .\r\n\r\nاز چهار كنيه نهى شده است\r\n117 - سكونى از امام صادق ( ع ) و او از پدرانش ، از على ( ع ) نقل مىكند كه پيامبر خدا ( ص ) از چهار كنيه نهى كرد : ابو عيسى و ابو الحكم و ابو مالك و نيز ابو القاسم اگر نام شخص محمد باشد .\r\n\r\nبهترين نامها چهار نام و بدترين آنها چهار نام است\r\n118 - جابر از امام باقر ( ع ) نقل مىكند كه پيامبر خدا بالاى منبرش فرمود : آگاه باشيد كه بهترين نامها چهار نام است : عبد الله و عبد الرحمن و حارثه و همّام و بدترين نامها چهار نام است : ضرار و مرّة و حرب و ظالم . ( ملاك در خوبى و بدى نامها مفهوم آن است چهار نام اولى معناهاى خوبى دارند و چهار نام بعدى معناهاى بدى دارند كه به ترتيب عبارتند از : زيان آور و تلخ و جنگ و ستمگر . )\r\n\r\nنهى از چهار چيز و چهار ظرف\r\n119 - ابو ربيع شامى نقل مىكند كه از امام صادق ( ع ) راجع به بازى نرد و شطرنج پرسيده شد ، فرمود : به آنها نزديك نشويد ، گفتم : آوازخوانى چطور ؟ فرمود : در آن\r\n","description":"","footnote":"","page_name":" 363 ","page_number":363},
  {"content":"\r\n","description":"","footnote":"","page_name":" 364 ","page_number":364},
  {"content":"\r\nخيرى نيست ، نكنيد ، گفتم شراب خرما چطور ؟ فرمود : پيامبر خدا ( ص ) از هر مستكننده اى نهى كرده و هر مستكننده اى حرام است . گفتم : ظرفهايى كه در آن شراب ساخته مىشود چطور ؟ فرمود : پيامبر خدا ( ص ) از « دبّاء » و « مزفّت » و « حنتم » و « نقير » نهى كرده است ، گفتم : آنها كدامند ؟ فرمود : « دبّاء » پوست كدو و « مزفّت » خمرهء بزرگ و « حنتم » سبوى چوبين و « نقير » چوبى بود كه در جاهليت داخل آن را درمىآوردند و در آن شراب خرما مىريختند . گفته شده كه « حنتم » سبوى سبز است .\r\n\r\nبه دفن كردن چهار چيز امر شده است\r\n120 - عبد الله بن حسين بن زيد بن على بن الحسين از پدرانش از على ( ع ) نقل مىكند كه پيامبر خدا ( ص ) ما را به دفن كردن چهار چيز فرمان داده است : مو و دندان و ناخن و خون .\r\n\r\nچهار خصلت از اخلاق پيامبران است\r\n121 - حلبى از امام صادق ( ع ) نقل مىكند كه فرمود : شكيبايى و نيكوكارى و بردبارى و خوش اخلاقى از اخلاق پيامبران است .\r\n\r\nچهار كس بايد نماز خود را چه در سفر و چه در حضر تمام بخوانند\r\n122 - زراره از امام باقر ( ع ) نقل مىكند كه فرمود : چهار كس بايد نماز خود را چه در سفر و چه در حضر تمام بخوانند : چارپادار و كرايه دهندهء مركب ( كه خود همراه آن مىرود ) مأمور رساندن نامه‌ها و چوپان . ( اينها كثير السفرند و شغلشان سفر كردن است )\r\n\r\nاز گنجينهء علم خدا تمام خواندن نماز در چهار جا است\r\n123 - حماد بن عيسى از امام صادق ( ع ) نقل مىكند كه فرمود : از گنجينهء علم خدا تمام خواندن نماز در چهار جاست : حرم خدا ( مسجد الحرام ) و حرم پيامبر\r\n","description":"","footnote":"","page_name":" 365 ","page_number":365},
  {"content":"\r\n","description":"","footnote":"","page_name":" 366 ","page_number":366},
  {"content":"\r\n( مسجد النبى ) و حرم امير المؤمنين ( مسجد كوفه ) و حرم حسين بن على ( ع ) . مصنف اين كتاب مىگويد : منظور اين است كه در حرم آنها ده روز اقامت كند و نماز خود را تمام بخواند و كمتر از ده روز نماند كه نماز خود را قصر بخواند و آنچه ناواردان مىگويند كه در اين جاها هميشه بايد نماز را تمام خواند ، درست نيست ( البته اين عقيدهء مرحوم صدوق است ولى اكثريت قاطع فقهاى شيعه فتوا داده‌اند كه در كمتر از ده روز هم در اين جاها مسافر مىتواند نمازش را تمام بخواند . )\r\n\r\nسوره هايى كه سجدهء واجب دارند چهار سوره اند\r\n124 - داود بن سرحان از امام صادق ( ع ) نقل مىكند كه فرمود : سوره‌هاى عزائم ( كه در آنها سجدهء واجب وجود دارد ) چهارتاست : اقرء باسم ربك الذى خلق و النجم و تنزيل السجده و حم السجده .\r\n\r\nبنده در قيامت قدم برنمىدارد مگر اينكه از چهار چيز پرسيده شود\r\n125 - ابو اسحاق بن موسى بن جعفر ( ع ) از پدرش و او از پدرانش از پيامبر خدا ( ص ) نقل مىكند كه فرمود : در قيامت بنده اى قدم برنمىدارد مگر اينكه از چهار چيز پرسيده شود : از عمرش كه در چه چيزى به سر برد و از جوانيش كه در چه چيزى صرف كرد و از مالش كه از كجا به دست آورد و در كجا خرج كرد و از محبت ما اهل بيت .\r\n\r\nپيامبر خدا ( ص ) به دوست داشتن چهار نفر مأمور شد\r\n126 - ابن بريده از پدرش و او از پيامبر خدا ( ص ) نقل كرد كه فرمود : خداوند مرا به دوست داشتن چهار تن فرمان داد ، گفتيم : يا رسول الله آنها چه كسانى هستند نام ببر ، فرمود : از آنهاست على و سلمان و ابو ذر و مقداد ، خدا مرا امر كرد كه آنها را دوست بدارم و خبر داد كه خود نيز آنها را دوست دارد .\r\n127 - ابن بريده از پدرش و او از پيامبر خدا نقل مىكند كه فرمود : خداوند به من امر\r\n","description":"","footnote":"","page_name":" 367 ","page_number":367},
  {"content":"\r\n","description":"","footnote":"","page_name":" 368 ","page_number":368},
  {"content":"\r\nكرد كه چهار تن از اصحاب خود را دوست داشته باشم و خبر داد كه خود نيز آنها را دوست دارد ، گفتيم : آنها چه كسانى هستند يا رسول الله ، ما همه دوست داريم كه يكى از آنها باشيم ، فرمود : آگاه باشيد كه على از آنهاست ، سپس ساكت شد ، پس از آن فرمود : آگاه باشيد كه على از آنهاست و ابو ذر و سلمان و مقداد بن اسود كندى .\r\n\r\nنخستين كس از چهار نفرى كه وارد بهشت مىشود\r\n128 - زيد بن على از پدرانش از على ( ع ) نقل مىكند كه فرمود : از حسد كسانى كه به من حسد مىكردند پيش پيامبر خدا شكايت كردم ، فرمود : يا على آيا دوست ندارى كه نخستين كس از چهار طايفه اى كه وارد بهشت مىشوند باشى ؟ من و تو و خاندان ما در پشت سر ما و شيعيان ما در راست و چپ ما .\r\n\r\nچهار چيز در هر كس باشد منافق است\r\n129 - عبد الله بن مسعود از پيامبر خدا ( ص ) نقل مىكند كه فرمود : چهار چيز در هر كس باشد منافق است و اگر يكى از آنها باشد ، خصلتى از نفاق در وجود اوست تا وقتى كه آن را از خود دور كند : كسى كه وقتى سخن مىگويد دروغ مىگويد و چون وعده مىدهد تخلف مىكند و چون پيمان و عهد مىبندد ، مىشكند و چون با كسى دشمنى مىكند ، به گناه مىافتد .\r\n\r\nچهار كس پادشاهى روى زمين را به دست آوردند كه دو نفر كافر بودند\r\n130 - محمد بن خالد با سند خود از امام صادق ( ع ) نقل مىكند كه فرمود : چهار كس پادشاهى روى زمين را به دست آوردند كه دو نفرشان مؤمن و دو نفرشان كافر بودند : اما دو نفر مؤمن سليمان بن داود و ذو القرنين بودند و اما دو نفر كافر نمرود و بختنصّر بودند و نام ذو القرنين عبد الله بن ضحاك بن سعد بود .\r\n","description":"","footnote":"","page_name":" 369 ","page_number":369},
  {"content":"\r\n","description":"","footnote":"","page_name":" 370 ","page_number":370},
  {"content":"\r\n\r\nحديث پيامبر خدا ( ص ) از چهار كس به مردم رسيده و پنجمى ندارد\r\n131 - سليم بن قيس هلالى مىگويد : به امير المؤمنين ( ع ) گفتم : يا امير المؤمنين ، من از سلمان و مقداد و ابو ذر چيزى از تفسير قرآن و احاديث پيامبر خدا شنيدم كه غير از چيزى بود كه در دست مردم است ، و از تو شنيدم كه آنچه را كه از آنها شنيده‌ام تصديق فرمودى و در دست مردم چيزهاى بسيارى از تفسير قرآن و احاديث پيامبر ديده‌ام كه شما با آن مخالف هستيد و معتقديد كه آنها باطل است ، آيا به نظر شما مردم از روى عمد به پيامبر دروغ مىبندند و قرآن را با رأىهاى خودشان تفسير مىكنند ؟\r\nمىگويد : على ( ع ) رو به سوى من كرد و فرمود : پرسيدى پس جواب آن را درياب . همانا در دست مردم حقى و باطلى و راستى و دروغى و ناسخى و منسوخى و عامى و خاصى و محكمى و متشابهى و حفظى و گمانى وجود دارد و به پيامبر خدا ( ص ) در زمان حياتش دروغ بستند تا جايى كه خطبه اى خواند و فرمود : اى مردم دروغگويان بر من زياد شده‌اند هر كس از روى عمد بر من دروغ بندد ، نشيمنگاه او پر از آتش مىشود . پس از مرگ آن حضرت نيز كسانى به او دروغ بستند .\r\nهمانا حديثى كه به شما مىرسد از چهار كس مىرسد كه پنجمى ندارد : مردمى كه منافق است و ايمان را اظهار مىكند و تظاهر به اسلام دارد و باكى از آن ندارد كه به پيامبر خدا ( ص ) از روى عمد دروغ بندد ، اگر مردم بدانند كه او منافق و دروغگوست از او نمىپذيرند و او را تصديق نمىكنند ولى آنها مىگويند كه او از اصحاب پيامبر است و او را ديده و از او شنيده است ، از چنين شخصى حديث را اخذ مىكنند و از درون او خبر ندارند در حالى كه خداوند وقتى از منافقين خبر داده و وصف حال آنها را بيان كرده ، از حال او خبر داده و او را معرفى نموده و فرموده است : « و چون آنها را مىبينى قيافه هايشان تو را به شگفتى وامىدارد و اگر سخن بگويند به آنها گوش مىدهى » ( 1 ) اينان پس از پيامبر ( ص ) باقى ماندند و به پيشوايان گمراهى و دعوتكنندگان به آتش با گفتن سخن زور و دروغ و بهتان تقرب جستند و آنها اينان را به كار گماشتند و به گرده‌هاى مردم سوارشان كردند و با آنها دنيا را به دست آوردند و همواره مردم با دنيا و پادشاهان هستند ، مگر كسانى كه خدا آنها را حفظ كند ، اين يكى\r\n\r\n","description":"","footnote":"\r\n( 1 ) سورهء منافقون آيه 3 .\r\n","page_name":" 371 ","page_number":371},
  {"content":"\r\n","description":"","footnote":"","page_name":" 372 ","page_number":372},
  {"content":"\r\nاز آن چهار دسته‌اند .\r\nمرد ديگرى چيزى از پيامبر خدا ( ص ) شنيده ولى آن را درست حفظ نكرده است و آن را از روى گمان مىگويد و از روى عمد به پيامبر دروغ نمىبندد ، اين حديث در اختيار اوست و آن را مىگويد و به آن عمل مىكند و آن را روايت مىكند و مىگويد :\r\nمن آن را از پيامبر خدا ( ص ) شنيده‌ام ، اگر مردم بدانند كه او از روى گمان مىگويد سخن او را نمىپذيرند و حتى اگر خود او نيز بداند كه نادرست است آن را رها مىسازد .\r\nمرد سومى است كه چيزى از پيامبر خدا ( ص ) شنيده كه به آن امر كرده ولى بعدا از آن نهى كرده است ولى او از نهى بعدى پيامبر خبر ندارد يا چيزى را شنيده كه پيامبر از آن نهى كرده ولى بعدا به آن امر نموده است ولى او از امر بعدى خبر ندارد و او مطلب نسخشده اى را حفظ كرده و ناسخ آن را حفظ نكرده است و اگر مىدانست كه آن نسخ شده است آن را رها مىكرد و اگر مسلمانان نيز مىدانستند كه آن نسخ شده است آن را رها مىكردند .\r\nمرد چهارمى است كه به پيامبر خدا ( ص ) دروغ نمىبندد و از دروغ بدش مىآيد و اين به جهت ترس از خدا و تعظيم رسول خداست ، و او اشتباه نمىكند و آنچه را كه شنيده به درستى حفظ كرده و آنچنان كه شنيده است نقل مىكند و چيزى بر آن نمىافزايد و از آن نمىكاهد و ناسخ را از منسوخ تشخيص مىدهد و به ناسخ عمل مىكند و منسوخ را رها مىسازد ؛ چون فرمان پيامبر هم مانند قرآن ناسخ و منسوخ و خاص و عام و محكم و متشابه دارد ، گاهى سخنى از پيامبر مىرسد كه دو وجه دارد يا كلامى عام و يا خاص مانند قرآن است و خداوند در قرآن فرموده : « آنچه از پيامبر به شما مىرسد بگيريد و چيزى را كه شما را از آن نهى مىكند رها كنيد . » ( 1 ) پس به كسى كه نمىداند خدا و پيامبر از آن چه قصدى كرده‌اند مشتبه مىشود ، و چنين نيست كه همهء اصحاب پيامبر از او چيزى را مىپرسيدند و مىفهميدند ، برخى از آنان مىپرسيدند ولى نمىفهميدند تا جايى كه دوست داشتند يك عرب باديه نشين و غريب مىآمد و از پيامبر خدا ( ص ) چيزى مىپرسيد و آنها هم مىشنيدند .\r\nمن هر روز يك بار و هر شب يك بار وارد محضر پيامبر خدا ( ص ) مىشدم و با من خلوت مىكرد و هر كجا مىرفت من هم مىرفتم و اصحاب پيامبر مىدانند كه آن حضرت با هيچ كس جز من چنين نمىكرد و گاهى اين كار در خانهء من انجام مىشد و پيامبر بيشتر به خانهء من مىآمد ، وقتى من خدمت او در برخى از منزلهايش مىرفتم با\r\n\r\n","description":"","footnote":"\r\n( 1 ) سورهء حشر آيه 7 .\r\n","page_name":" 373 ","page_number":373},
  {"content":"\r\n","description":"","footnote":"","page_name":" 374 ","page_number":374},
  {"content":"\r\nمن خلوت مىكرد و زنانش را از آنجا دور مىكرد و جز من كسى نمىماند و هر گاه كه او نزد من مىآمد تا در خانه‌ام با من خلوت كند ، فاطمه و هيچ يك از فرزندانم از خانه بيرون نمىرفتند و چون از او مىپرسيدم ، به من پاسخ مىداد و چون ساكت مىشدم و مسأله اى نداشتم او آغاز سخن مىكرد ، هيچ آيه اى از قرآن بر پيامبر نازل نشده مگر اينكه آن را بر من مىخواند و آن را به من املا مىكرد و آن را با خط خودم مىنوشتم و تأويل و تفسير و ناسخ و منسوخ و محكم و متشابه و خاص و عام آن را به من ياد مىداد و از خدا مىخواست كه فهم و حفظ آن را به من عطا كند و من از هنگامى كه پيامبر در حق من اين دعا را كرد ، نه آيه اى را از كتاب خدا و نه علمى كه به من ياد داده و من آن را نوشتم ، فراموش نكرده‌ام و چيزى از آنچه خدا به او آموخته بود از حلال و حرام و نه امر و نهى و نه كتابى كه به پيامبرى پيش از او نازل شده و در آن امر به اطاعت و نهى از معصيت شده ، وجود نداشت مگر اينكه به من ياد داد و من آن را حفظ كردم و حتى يك حرف را فراموش نكردم ، آنگاه دستش را به سينهء من گذاشت و از خدا خواست كه قلب مرا از علم و فهم و درك و نور پر كند و من گفتم : اى پيامبر خدا ، پدر و مادرم فداى تو باد از هنگامى كه در حق من اين دعا را كردى چيزى را فراموش نمىكنم و چيزى را كه نمىنويسم نيز از من فوت نمىشود ، آيا بيم آن دارى كه بعدها فراموش كنم ؟ فرمود : من از نسيان و جهل بر تو نمىترسم .\r\n132 - زرارة بن اعين از امام باقر ( ع ) نقل مىكند كه امير المؤمنين ( ع ) فرمود : كسى كه همان كارى را كند كه با او كرده‌اند ، عوض داده است و كسى كه چند برابر دهد ، سپاسگزارى كرده است و هر كس سپاسگزارى كند بزرگوارى كرده است و هر كس بداند كه هر كارى كند در واقع به خود كرده است در نيكى كردن به مردم درنگ نمىكند و در دوستى با آنان در انتظار دوستى آنها نمىشود . از ديگران در بارهء آنچه به خود كرده اى و آبروى خود را با آن حفظ كرده اى ، انتظار تشكر نداشته باش و بدان كه كسى كه از تو حاجتى مىخواهد ، آبروى خود را در برابر تو حفظ نكرده است پس تو آبروى خود را از اينكه او را رد كنى حفظ كن .\r\n133 - از امام باقر ( ع ) نقل شده كه فرمود : دنيا دست به دست مىگردد ، هر چه در دنيا از آن تو باشد ، در حالى كه تو ناتوان بودى به سوى تو آمده و هر چه به ضرر تو باشد ، در حالى به تو رسيده كه تو توانايى دفع آن را ندارى . سپس به دنبال اين سخن فرمود : هر كس از آنچه از دست داده مأيوس شود خودش را راحت كرده و هر كس به آنچه داده شده قانع باشد چشمش روشن مىشود .\r\n134 - امام صادق ( ع ) مىفرمايد : زبان عربى را ياد بگيريد كه آن كلام خداست كه با آن با خلق خود سخن گفته است و دندانهاى خود را نظيف نگهداريد و انگشترها را در آخر انگشت قرار دهيد .\r\n","description":"","footnote":"","page_name":" 375 ","page_number":375},
  {"content":"\r\n","description":"","footnote":"","page_name":" 376 ","page_number":376},
  {"content":"\r\nمحمد بن على بن الحسين مصنف اين كتاب مىگويد : اين حديث را از ابو سعيد آدمى هم روايتشده‌ايم و در آخر آن فرمود : « بلَّغوا بالخواتيم » يعنى انگشترها را در آخر انگشت قرار دهيد و آن را در اطراف آن قرار ندهيد كه روايت شده است كه آن از عمل قوم لوط است .\r\n\r\nچهار خصلت است كه مردم در ماه رمضان از آن بىنياز نيستند\r\n135 - ابو الورد از امام باقر ( ع ) نقل مىكند كه پيامبر خدا در آخرين جمعهء ماه شعبان خطبه اى خواند و حمد و ثناى الهى به جا آورد سپس فرمود : اى مردم ماهى به سوى شما روى آورده كه يك شب آن بهتر از هزار ماه است و آن ماه رمضان است كه خداوند روزه آن را واجب كرده و يك شب مشغول شدن به نماز را در آن مانند مشغول شدن به نماز در هفتاد شب در غير رمضان قرار داده و براى كسى كه يك خصلت از خصلتهاى نيكو در آن انجام دهد ، پاداشى چون پاداش كسى است كه واجبى از واجبات خدا را انجام داده است و هر كس در آن ماه واجبى از واجبات خدا را انجام بدهد ، مانند كسى است كه در غير رمضان هفتاد واجب را به جاى آورده است و آن ماه شكيبايى است و پاداش شكيبايى بهشت است و آن ماه همدردى است و آن ماهى است كه خداوند در آن روزى مؤمن را افزايش مىدهد و هر كس در آن مؤمن روزه دارى را افطار دهد در مقابل نزد خداوند پاداش آزاد كردن برده را دارد و گناهان او در گذشته آمرزيده مىشود .\r\nگفته شد : يا رسول الله همهء ما توانايى افطار دادن به روزه دار را نداريم ، فرمود :\r\nخداوند كريم است و اين پاداش را از شما به كسى كه توانايى ندارد مگر به جرعه اى از شير كه با آن روزه دارى را افطار دهد يا جرعه اى از آب گوارا يا چند دانه خرما كه به بيش از آن قدرت ندارد نيز مىدهد . و هر كس در ماه رمضان به بندگان ( زيردستان ) خود آسان گيرد خداوند حساب او را آسان مىگيرد و آن ماهى است كه آغاز آن رحمت و نيمهء آن آمرزش و پايان آن قبول دعا و آزادى از آتش است و شما در آن از چهار چيز بىنياز نيستيد : دو خصلت كه خدا را با آن خوشنود مىكنيد و دو خصلت كه خودتان از آن بىنياز نيستيد ، آن دو خصلتى كه خدا را با آن خوشنود مىكنيد ، گواهى دادن به اين است كه خدايى جز خداى يگانه نيست و من پيامبر او هستم و آن دو چيز كه شما از آن بىنياز نيستيد اين است كه حاجتهاى خود و بهشت را در آن ماه از خدا بخواهيد و در آن از خدا سلامتى را بخواهيد و از آتش جهنّم به او پناه ببريد .\r\n\r\nچارپايان از چهار چيز بىخبر نيستند\r\n136 - ابو حمزه از امام سجاد ( ع ) نقل مىكند كه فرمود : چارپايان از چهار چيز\r\n","description":"","footnote":"","page_name":" 377 ","page_number":377},
  {"content":"\r\n","description":"","footnote":"","page_name":" 378 ","page_number":378},
  {"content":"\r\nبىخبر نيستند : شناخت پروردگارشان و آگاهى از مرگشان و شناخت ماده از نر و شناخت چراگاه خوب .\r\n\r\nخداوند اسب را از چهار چيز آفريد\r\n137 - حسين بن زيد مىگويد : به من خبر رسيده كه خداوند اسب را از چهار چيز آفريد : از درياى بزرگى كه دور دنياست و از آتش و از اشك فرشته اى كه نام آن ابراهيم است و از چاه پاكيزه . حديث طولانى بود و محل حاجت را از آن گرفتيم .\r\n\r\nبادها چهار گونه اند\r\n138 - ابو بصير مىگويد : از امام باقر ( ع ) از بادهاى چهارگانهء شمال و جنوب و دبور و صبا پرسيدم و به او گفتم : مردم مىگويند : باد شمال از بهشت و باد جنوب از جهنم است . فرمود : همانا براى خداوند لشكريانى از بادهاست كه به وسيله آن هر كس از گناهكاران را كه بخواهد عذاب مىكند و هر بادى فرشته اى دارد كه موكَّل آن است ، وقتى خداوند خواست قومى را به نوعى عذاب كند به موكَّل از نوع بادى كه مىخواهد با آن هلاكشان سازد وحى مىكند و آن فرشته به آن باد فرمان مىدهد و آن مانند يك شير خشمناك به هيجان درمىآيد و هر بادى از آنها نامى دارد ، آيا سخن خداوند را نشنيده اى كه فرمود : « قوم عاد تكذيب كرد ، پس چگونه بود عذاب و بيمهاى من » و بادهايى را در عذاب ذكر كرده ، سپس فرمود : باد شمال و باد جنوب و باد صبا و باد دبور نيز به فرشتگانى كه موكَّل آن هستند ، نسبت داده مىشود .\r\n\r\nمردم چهار دسته اند\r\n139 - زيد بن حسن از امام كاظم ( ع ) و او از پدرش امام صادق ( ع ) نقل مىكند كه فرمود : مردم چهار دسته‌اند : نادان هلاكشدهء تابع هواى نفس و عابد متقى نما كه هر قدر بر عبادت او افزوده شود بر خودخواهيش مىافزايد و عالمى كه مىخواهد مردم پشت سر او قدم بزنند و ستايش مردم از خود را دوست دارد و عارفى بر طريق حق كه\r\n","description":"","footnote":"","page_name":" 379 ","page_number":379},
  {"content":"\r\n","description":"","footnote":"","page_name":" 380 ","page_number":380},
  {"content":"\r\nقيام به حق را دوست دارد ولى يا ناتوان و يا مغلوب است او استوارترين مردم زمان خود و عاقلترين آنهاست .\r\n\r\nخوابيدن چهار گونه است\r\n140 - عبد الله بن احمد بن عامر طائى از امام رضا ( ع ) و او از پدرانش نقل مىكند كه حسين بن على ( ع ) فرمود : على بن ابى طالب ( ع ) در مسجد كوفه بود كه مردى از اهل شام به پا خاست و از او مسأله هايى پرسيد ، در ميان سؤالهاى او يكى هم اين بود كه گفت : به من خبر بده كه خوابيدن چند نوع است ؟ فرمود : خوابيدن بر چهار وجه است : پيامبران بر پشت مىخوابيدند و چشمانشان نمىخوابيد و در انتظار وحى خدا بودند ، و مؤمن كه بر پهلوى راست و رو به قبله مىخوابد و پادشاهان و فرزندان آنها كه بر پهلوى چپ مىخوابند تا آنچه خورده‌اند گوارا گردد و شيطان و برادرانش و هر ديوانه و مريض كه به روى خود مىخوابند .\r\n\r\nابليس چهار بار فرياد زد\r\n141 - امام صادق ( ع ) فرمود : ابليس چهار بار شيون كرد . نخستين بار روزى بود كه به او لعنت شد و ديگر زمانى كه به زمين فرود آمد و ديگر وقتى كه محمد ( ص ) پس از مدتى كه پيامبر نيامده بود به پيامبرى مبعوث گرديد و ديگر زمانى كه سورهء فاتحه نازل شد و او دو بار شاد شد ، زمانى كه آدم از آن درخت خورد و زمانى كه او از بهشت فرود آمد .\r\n\r\nچهار چيز به هدر مىرود\r\n142 - امام صادق ( ع ) فرمود : چهار چيز به هدر مىرود ، ريختن بذر در شوره زار و چراغ در نور ماه و خوردن بر سيرى و احسان كردن به كسى كه اهل آن نيست .\r\n","description":"","footnote":"","page_name":" 381 ","page_number":381},
  {"content":"\r\n","description":"","footnote":"","page_name":" 382 ","page_number":382},
  {"content":"\r\n143 - حمّاد بن عمرو از امام صادق ( ع ) و او از پدر و جدش از على بن ابى طالب ( ع ) نقل مىكند كه پيامبر خدا ( ص ) در وصيتى به او فرمود : يا على چهار چيز به هدر مىرود : خوردن پس از سير شدن و چراغ در نور ماه و زراعت در شوره زار و احسان كردن به غير اهلش .\r\n144 - درست بن ابى منصور واسطى از امام صادق ( ع ) نقل مىكند كه فرمود : چهار چيز به هدر مىرود : محبتى كه به شخص بىوفا مىكنى و احسان كردن به كسى كه تشكر نمىكند و ياد دادن به كسى كه گوش شنوا ندارد و سرّى كه به كسى مىسپارى كه آن را حفظ نمىكند .\r\n\r\nسخن امام صادق ( ع ) كه مسلمانان چهار عيد دارند\r\n145 - مفضل بن عمر مىگويد : به امام صادق ( ع ) گفتم : مسلمانان چند تا عيد دارند ؟\r\nفرمود : چهار عيد ، گفتم : من عيد فطر و قربان و جمعه را مىشناسم فرمود : بزرگترين و شريفترين آنها روز هجدهم ذيحجه است و آن روزى است كه در آن روز پيامبر خدا ( ص ) امير المؤمنين ( ع ) را بلند كرد و او را براى مردم به جانشينى نصب كرد ، گفتم : در اين روز وظيفه ما چيست ؟ فرمود : بر شماست كه آن روز را به عنوان سپاسگزارى و ستايش خداوند روزه بگيريد با اينكه خداوند در هر لحظه سزاوار سپاسگزارى است . و همين طور بود كه پيامبران اوصياء خود را امر مىكردند كه در آن روز كه وصىّ نصب مىشود روزه دار باشند و آن روز را عيد بگيرند و هر كس در آن روز روزه بگيرد بهتر از عمل شصت سال است .\r\n\r\nسخن خداوند به ابراهيم ( ع ) كه چهار پرنده را بگير و آنها را نزد خود قطعه قطعه كن\r\n146 - صالح بن سهل از امام صادق ( ع ) در بارهء سخن خداوند كه خطاب به ابراهيم ( ع ) فرمود : « چهار پرنده بگير و آنها را نزد خود قطعه قطعه كن سپس بر سر هر\r\n","description":"","footnote":"","page_name":" 383 ","page_number":383},
  {"content":"\r\n","description":"","footnote":"","page_name":" 384 ","page_number":384},
  {"content":"\r\nكوهى جزئى از آن را قرار بده » ( 1 ) فرمود : ابراهيم هدهد و جغد و طاوس و كلاغ را گرفت و آنها را سر بريد و سرهايشان را جدا كرد سپس بدنهاى آنها را در هارون قرار داد و پرها و گوشتها و استخوانهاى آنها به هم درآميخت سپس آنها را ده قسمت كرد و آنها را بر سر ده كوه قرار داد و آنگاه نزد خود آب و دانه گذاشت ، سپس منقارهاى آنها را ميان انگشتانش گرفت ، سپس گفت : به اذن خداوند بياييد ، پس برخى از آنها به برخى از آن گوشتها و پرها و استخوانها پرواز كردند و بدنها به همان صورت كه قبلا بودند استوار شد و هر بدنى آمد و به سر و منقار خود ملحق گرديد و ابراهيم منقارهاى آنها را رها كرد ، پس آمدند و از آن آب خوردند و از آن دانه چيدند ، سپس گفتند : اى پيامبر خدا ما را زنده كردى خدا تو را زنده كند ، ابراهيم گفت : بلكه خدا زنده مىكند و مىميراند و اين است تفسير ظاهر آن آيه .\r\nتفسير باطن آن اين است كه چهار نفر از كسانى كه اهل سخن هستند بگير و علم خود را به آنها منتقل كن ، سپس آنها را به عنوان حجتهاى تو بر مردم به اطراف زمين بفرست و هر گاه كه خواستى نزد تو آيند آنان را با نام بزرگ خدا بخوان به اذن خدا با شتاب نزد تو آيند .\r\nمصنف اين كتاب مىگويد : آنچه نزد من است اين است كه آن حضرت هر دو مأموريت را داشت و روايت شده كه پرندگانى كه او مأمور به گرفتن آنها شد طاوس و كركس و خروس و اردك بود و از محمد بن عبد الله بن محمد بن طيفور شنيدم كه در بارهء اين سخن ابراهيم كه :\r\n« پروردگارا به من نشان بده كه چگونه مرده‌ها را زنده مىكنى » گفت : خداوند به ابراهيم دستور داد كه به ديدن بنده اى از بندگان صالح او برود و ابراهيم به ديدن او رفت و چون با او صحبت كرد او گفت : خداوند در دنيا بنده اى دارد كه به او ابراهيم مىگويند و او را دوست خود گرفته است . ابراهيم گفت : نشانهء آن بنده چيست ؟ گفت : خدا مرده‌ها را براى او زنده مىكند ، به دل ابراهيم افتاد كه آن بنده خود اوست و لذا از خدا خواست كه مرده‌ها را براى او زنده كند ، خداوند فرمود : آيا ايمان نياورده اى ؟ گفت : چرا ، ولى براى اينكه دلم آرام گيرد يعنى بر دوستى تو .\r\nگفته شده كه او خواست كه اين كار معجزه اى براى او باشد همان گونه كه پيامبران ديگر داشتند و ابراهيم از پروردگارش خواست كه مرده را براى او زنده كند و خدا در مقابل از او خواست كه او هم زنده اى بميراند تا مطابقت حاصل شود . و دستور داد كه پسرش اسماعيل را ذبح كند و خدا به ابراهيم فرمان داد كه چهار پرنده را ذبح كند :\r\nطاوس و كركس و خروس و اردك ، از طاوس زينت دنيا را اراده كرده و از كركس\r\n\r\n","description":"","footnote":"\r\n( 1 ) سورهء بقره ، آيه 260 .\r\n","page_name":" 385 ","page_number":385},
  {"content":"\r\n","description":"","footnote":"","page_name":" 386 ","page_number":386},
  {"content":"\r\nآرزوى دراز و از اردك حرص و از خروس شهوت را . خداوند مىفرمايد : من دوست دارم كه قلب تو زنده شود و با من آرامش يابد ، پس از اين چيز درگذر كه اگر اين چيزها در دلى باشد او نمىتواند با من آرامش گيرد . از او پرسيدم : چگونه ؟ فرمود : آيا ايمان نياورده اى ؟ با اينكه به درون او و حال او آگاه بود ، گفت : وقتى ابراهيم گفت كه خدايا به من نشان بده كه چگونه مرده‌ها را زنده مىكنى ، ظاهر اين عبارت چنين مىنمود كه او يقين ندارد و خداوند همان سؤال خودش را تقرير كرد تا تهمت را از او بر طرف سازد و او را از شك منزه كند .\r\n\r\nدر هر كس چهار خصلت باشد خداوند او را دشمن مىدارد\r\n147 - ابو هريره از پيامبر خدا ( ص ) نقل مىكند كه فرمود : خداوند دشنام دهندهء بىمبالات و گداى اصراركننده را دشمن مىدارد .\r\n","description":"","footnote":"","page_name":" 387 ","page_number":387},
  {"content":"\r\n","description":"","footnote":"","page_name":" 388 ","page_number":388},
  {"content":"\r\n\r\nباب خصلتهاى پنجگانه\r\n\r\nپنج چيز در ميزان عمل چه سنگين هستند\r\n1 - ابو سالم ، چوپان پيامبر خدا ( ص ) نقل مىكند كه از پيامبر شنيدم كه فرمود : پنج چيز در ميزان عمل چقدر سنگين هستند : سبحان الله و الحمد لله و لا إله الَّا الله و الله اكبر و فرزند صالح كه از مسلمانى بميرد و او صبر كند و به حساب خدا بگذارد .\r\n\r\nپنج چيز است كه خداوند به پيامبرى از پيامبرانش در آنها به پنج چيز مختلف فرمان داد\r\n2 - ابو صلت هروى مىگويد : از امام رضا ( ع ) شنيدم كه مىفرمود : خداوند به يكى از پيامبرانش وحى كرد كه چون صبح كردى اولين چيزى را كه با آن برخورد نمودى بخور و دومى را پنهان كن و سومى را بپذير و چهارمى را نااميد مكن و از پنجمى فرار كن . گفت چون صبح كرد و به راه افتاد با كوه سياه بزرگى رو به رو شد و ايستاد و گفت :\r\nپروردگارم به من دستور داده كه آن را بخورم و متحير ماند . سپس با خود گفت :\r\nپروردگارم مرا به چيزى كه توانايى ندارم فرمان نمىدهد ، پس به سوى آن رفت تا بخورد . هر چه به آن نزديك شد آن كوچكتر شد و وقتى به آن رسيد آن را لقمه اى يافت و خورد و ديد كه آن گواراترين چيزى بود كه تا به حال خورده است .\r\nسپس به راه افتاد . با تشتى رو به رو شد و گفت : پروردگارم به من فرمان داده كه آن را پنهان سازم پس حفره اى كند و آن را داخل آن قرار داد و رويش خاك ريخت و به راه خود ادامه داد ولى ديد كه تشت بيرون آمد و با خود گفت : من آنچه را كه پروردگارم فرمان داده بود انجام دادم و به راه افتاد ، ناگهان پرنده اى را ديد كه بازى به دنبال آن است ، پرنده در اطراف او دور زد و او گفت : كه پروردگارم فرمان داده كه آن را بپذيرم ، پس آستين خود را باز كرد و پرنده وارد آن شد ، باز به او گفت : شكارم را گرفتى و من چند روز است كه به دنبال آن هستم ، او با خود گفت كه پروردگارم به من فرمان داده كه من اين را مأيوس نكنم پس قطعه اى از ران خود را بريد و به آن انداخت ، سپس رفت و ناگهان گوشت مردار گنديدهء كرم افتاده اى را ديد با خود گفت : پروردگارم به\r\n","description":"","footnote":"","page_name":" 389 ","page_number":389},
  {"content":"\r\n","description":"","footnote":"","page_name":" 390 ","page_number":390},
  {"content":"\r\nمن فرمان داده كه از اين بگريزم پس از آن گريخت و برگشت .\r\nدر خواب ديد كه به او گفته مىشود : تو آنچه را كه به آن مأمور بودى انجام دادى ، آيا مىدانى كه اينها براى چه بود ؟ گفت : نه ، به او گفته شد آن كوه غضب بود ، وقتى بنده اى غضب مىكند خودش را نمىبيند و از شدت غضب ارزش خود را نمىداند پس چون خودش را حفظ كند و ارزش خود را بداند و خشم او فروكش كند ، سرانجام آن همان لقمهء گوارايى مىشود كه تو خوردى . و اما تشت ، آن همان عمل صالح است كه وقتى بنده آن را پنهان كند خداوند راضى نمىشود مگر اينكه آن را آشكار سازد تا آن بنده را با آن زينت بخشد و ثواب آخرت را نيز براى او ذخيره كند . و اما پرنده ، كسى است كه نصيحتى به تو مىگويد ، پس آن را با نصيحتش بپذير . و اما باز ، مردى است كه حاجتى به تو دارد او را نوميد مكن . و اما گوشت گنديده غيبت است ، از آن فرار كن .\r\n\r\nدر شانه پنج خصلت است\r\n3 - عبد الرحمن بن حجاج از امام صادق ( ع ) نقل مىكند كه در بارهء اين سخن خداوند : « زينت خود را در هر مسجدى بگيريد » فرمود : آن شانه است ، شانه روزى را جلب و مو را زيبا و نياز را بر طرف مىكند و منى را مىافزايد و بلغم را قطع مىكند ، و پيامبر خدا ( ص ) زير ريش خود را چهل مرتبه و بالاى آن را هفت مرتبه شانه مىكرد و مىفرمود : شانه ذهن را مىافزايد و بلغم را قطع مىكند .\r\n\r\nنشانه‌هاى مؤمن پنج چيز است\r\n4 - طاوس يمانى مىگويد : از على بن الحسين ( ع ) شنيدم كه فرمود : نشانه‌هاى مؤمن پنج چيز است ، گفتم : آنها كدامند ؟ فرمود : خداترسى در خلوت ، و صدقه دادن در حال تنگدستى ، و شكيبايى در مصيبت ، و بردبارى در حال غضب ، و راستگويى در حال ترس .\r\n","description":"","footnote":"","page_name":" 391 ","page_number":391},
  {"content":"\r\n","description":"","footnote":"","page_name":" 392 ","page_number":392},
  {"content":"\r\n\r\nپنج چيز از پنج كس محال است\r\n5 - امام صادق ( ع ) فرمود : پنج چيز از پنج كس محال است : نصيحت گويى از حسود محال است و مهربانى از دشمن محال است و حرمت از فاسق محال است و وفا از زن محال است و وقار از فقير محال است .\r\n\r\nپنج چيز در برابر پنجاه چيز\r\n6 - انس مىگويد : آن شب كه پيامبر ( ص ) به معراج رفت ، پنجاه نماز واجب شد سپس كاستى يافت تا به پنج نماز رسيد ، سپس ندا شد : اى محمد ! سخن نزد من تغيير نمىيابد ، تو را در مقابل اين پنج تا پنجاه تا مىدهم .\r\n7 - أبو الحسن ازدى از امام صادق ( ع ) نقل مىكند كه فرمود : چون خداوند به پيامبرش تخفيف داد تا پنج نماز شد ، به او وحى كرد كه اى محمد . پنج تا در برابر پنجاه تا .\r\n\r\nكلماتى كه آدم از پروردگارش دريافت كرد و خدا توبهء او را پذيرفت پنج تا بود\r\n8 - سعيد بن جبير از ابن عباس نقل مىكند كه از پيامبر خدا ( ص ) راجع به كلماتى كه آدم از پروردگارش دريافت كرد و خدا توبهء او را پذيرفت ، پرسيدم ، فرمود : خدا را به حق محمد و على و فاطمه و حسن و حسين خواند كه توبه اش را بپذيرد و خدا توبه اش را قبول كرد .\r\nرواياتى را كه در اين باره نقل شده در تفسير قرآن آورده‌ام .\r\n\r\nپنج خصلت باعث برص مىشود\r\n9 - عكرمه از ابن عباس نقل مىكند كه پيامبر خدا ( ص ) فرمود : پنج خصلت برص مىآورد : نوره گذاشتن در روز جمعه و چهارشنبه و وضو گرفتن و غسل كردن با آبى\r\n","description":"","footnote":"","page_name":" 393 ","page_number":393},
  {"content":"\r\n","description":"","footnote":"","page_name":" 394 ","page_number":394},
  {"content":"\r\nكه آفتاب آن را گرم كرده ، و خوردن در حال جنابت و همبستر شدن با زن در حال حيض و خوردن در حال سيرى .\r\n\r\nسخن امام صادق ( ع ) كه پنج چيز همان گونه است كه مىگويم\r\n10 - ابو على بن راشد از امام صادق ( ع ) نقل مىكند كه فرمود : پنج چيز همان گونه است كه مىگويم : بخيل راحتى ندارد ، و حسود لذت ندارد ، و پادشاهان وفا ندارند ، و دروغگو شخصيت ندارد و سفيه بزرگ نمىشود .\r\n\r\nپنج چيز در سر و پنج چيز در بدن از سنّت است\r\n11 - حسن بن جهم از امام كاظم ( ع ) نقل مىكند كه فرمود : پنج چيز در سر و پنج چيز در بدن از سنّت است ، آنها كه مربوط به سر است عبارتند از : مسواك كردن و گرفتن شارب و جدا كردن موى سر و مضمضه ( آب در دهان گردانيدن ) و استنشاق ( آب به دماغ كشيدن ) ، و اما آنها كه مربوط به بدن است عبارتند از : ختنه كردن و تراشيدن موى عانه ( زهار ) و گرفتن موى دو بغل و گرفتن ناخنها و استنجاء ( شستن محل بول و غائط ) .\r\n\r\nسخن پيامبر ( ص ) كه پنج چيز را تا هنگام مرگ رها نمىكنم\r\n12 - حسين بن مصعب از امام صادق ( ع ) نقل مىكند كه فرمود : از پدرم شنيدم و او از پدر و جدّش نقل مىكرد كه پيامبر خدا ( ص ) فرمود : پنج چيز است كه تا هنگام مرگ آنها را رها نمىكنم : غذا خوردن روى زمين با برده‌ها و سوار شدن بر الاغ پالان شده و دوشيدن شير با دست خودم و پوشيدن لباس پشمى و سلام دادن بر كودكان تا پس از من سنّت باشد .\r\n13 - اسماعيل بن ابى زياد از امام صادق ( ع ) و او از پدرش محمد بن على ( ع ) نقل مىكند كه پيامبر خدا ( ص ) فرمود : پنج چيز است كه تا هنگام مرگ آنها را رها نمىكنم :\r\n","description":"","footnote":"","page_name":" 395 ","page_number":395},
  {"content":"\r\n","description":"","footnote":"","page_name":" 396 ","page_number":396},
  {"content":"\r\nپوشيدن لباس پشمى و سوار شدن بر الاغ پالان شده و خوردن با بردگان و پينه زدن به كفش با دست خودم و سلام دادن به كودكان ، تا پس از من سنّت باشد .\r\n\r\nپنج چيز براى مسافر شوم است\r\n14 - سليمان جعفرى مىگويد از امام صادق ( ع ) شنيدم كه فرمود : براى مسافر در راهش پنج چيز شوم است : كلاغى كه از طرف راست او صدا كند ، و سگى كه دم خود را تكان دهد ، و گرگى كه در مقابل او زوزه كشد در حالى كه از ترس دم خود را مىجنباند و سه بار كوتاه و بلند زوزه مىكشد ، و آهويى كه از طرف راست او به طرف چپ او آيد ، و جغدى كه ناله مىكند ، و زنى با موهاى سفيد و سياه كه فرج خود را باز كند ، و ماده الاغ گوش بريده . پس هر كس در نفس خود از اينها احساس ترس كند ، بگويد : « پروردگارا از شرّ آنچه در نفس خود مىيابم به تو چنگ مىزنم ، پس مرا از آن حفظ كن ! » ( منظور امام صادق ( ع ) اين نيست كه واقعا اينها شوم هستند بلكه فرهنگ زمان خود را بيان مىكند و راه غلبه بر اين نوع احساسها را نيز ياد مىدهد و آن پناه بردن به خدا است )\r\n\r\nبسيار گريه كنندگان پنج نفرند\r\n15 - محمد بن سهل بحرانى از امام صادق ( ع ) نقل مىكند : كه فرمود : بسيار گريه كنندگان پنج نفرند : آدم و يعقوب و يوسف و فاطمه دختر محمد ( ص ) و على بن الحسين ( ع ) . آدم به خاطر بهشت آنقدر گريه كرد كه بر گونه اش مانند بيابانها خط افتاد ، و يعقوب آنچنان در فراق يوسف گريه كرد كه چشم خود را از دست داد تا جايى كه به او گفته شد : « به خدا سوگند كه آن قدر از يوسف ياد مىكنى كه در آستانهء مرگ قرار گيرى يا هلاك شوى » ( 1 ) و يوسف در فراق يعقوب آنچنان گريه كرد كه اهل زندان اذيت شدند و به او گفتند : يا شب گريه كن و روز ساكت باش و يا در روز گريه كن و شب ساكت باش و او يكى از آنها را پذيرفت .\r\nو فاطمه در فراق پيامبر خدا ( ص ) آن قدر گريه كرد كه اهل مدينه اذيت شدند و به او گفتند : ما را با گريهء بسيار خود اذيت كردى و او به قبرستانهاى شهدا مىرفت و تا\r\n\r\n","description":"","footnote":"\r\n( 1 ) سورهء يوسف ، آيه 85 .\r\n","page_name":" 397 ","page_number":397},
  {"content":"\r\n","description":"","footnote":"","page_name":" 398 ","page_number":398},
  {"content":"\r\nمقدارى كه مىخواست گريه مىكرد و برمىگشت ، و امام على بن الحسين براى حسين ( ع ) بيست سال ( يا چهل سال ) گريه كرد ، هيچ وقت پيش روى او طعامى گذاشته نمىشد مگر اينكه گريه مىكرد تا جايى كه يكى از خدمتكارانش به او گفت : يا بن رسول الله فدايت شوم ، مىترسم كه هلاك شوى ، فرمود : غم و اندوه خود را به خدا شكايت مىكنم و من چيزى را مىدانم كه شما نمىدانيد ولى هيچ وقت قتلگاه فرزندان فاطمه را به ياد نمىآورم مگر اينكه گريه گلوگيرم مىكند .\r\n\r\nگناهان كبيره پنج تا است\r\n16 - محمد بن ابى عمير از امام صادق ( ع ) نقل مىكند كه فرمود : ما در كتاب على ( ع ) چنين يافتيم كه گناهان كبيره پنج تاست : شريك قرار دادن به خدا و به جا نياوردن حق پدر و مادر ، خوردن ربا پس از تمام شدن حجّت و فرار از جهاد و اقامت در ميان كافران پس از هجرت به ميان مسلمانان .\r\n17 - عبيد بن زراره مىگويد : به امام صادق ( ع ) عرض كردم : مرا از گناهان كبيره خبر بده ، فرمود : آنها پنج تا هستند و از گناهانى هستند كه خداوند دوزخ را بر آنها لازم كرده است . خداوند فرمود : « كسانى كه مال يتيمان را از روى ستم مىخورند ، همانا آنها آتش در شكمهايشان مىخورند و به زودى به جهنم خواهند رفت . » ( 1 ) و فرمود : اى كسانى كه ايمان آورده‌ايد ! هنگامى كه با كافران در جنگ روبرو شديد به آنها پشت نكنيد - تا آخر آيه » ( 2 ) و فرمود : « اى كسانى كه ايمان آورده‌ايد ! از خدا بترسيد و باقى ماندهء ربا را رها كنيد ، تا آخر آيه » ( 3 ) و نيز تهمت زنا زدن به زنان پاك دامن و كشتن عمدى مؤمن به خاطر دينش .\r\n\r\nخداوند پيامبر ( ص ) را با پنج شمشير مبعوث كرد\r\n18 - حفص بن غياث نقل مىكند كه شخصى از امام صادق ( ع ) در بارهء جنگهاى امير المؤمنين ( ع ) پرسيد و سائل از دوستان ما بود ، امام به او فرمود : خداوند محمد ( ص ) را با پنج شمشير مبعوث كرد ، سه شمشير از آنها عريان است و غلاف نمىشود تا وقتى كه جنگ تمام شود و جنگ تمام نمىشود مگر اينكه آفتاب از مغرب طلوع كند و آفتاب از مغرب طلوع نمىكند مگر اينكه همهء مردم در آن روز ايمان مىآورند ، ولى در آن روز ايمان كسى كه پيش از آن ايمان نياورده بود و يا در ايمان\r\n\r\n","description":"","footnote":"\r\n( 1 ) سورهء نساء ، آيه 10 .\r\n( 2 ) سورهء انفال ، آيه 15 .\r\n( 3 ) سورهء بقره ، آيه 278 .\r\n","page_name":" 399 ","page_number":399},
  {"content":"\r\n","description":"","footnote":"","page_name":" 400 ","page_number":400},
  {"content":"\r\nخود خيرى كسب نكرده بود ، به حالش سودى ندهد و شمشيرى از آن شمشيرهاى پنجگانه در غلاف است و شمشير ديگر در غلاف است و كشيدن آن با ديگران و حكم آن با ماست .\r\nاما شمشيرهاى سه گانهء عريان ، يك شمشير بر مشركان عرب است ، خداوند مىفرمايد : « مشركان را هر كجا يافتيد بكشيد و آنها را بگيريد و محاصره كنيد و در هر كمينگاهى براى آنان بنشينيد ، اگر توبه كردند و نماز خواندند و زكات دادند ، آنها هم برادران دينى شما خواهند بود » ( 1 ) در بارهء اينها جز شمشير و كشتن و يا داخلشدنشان به اسلام پذيرفته نمىشود ( و اگر كشته شوند ) مال آنها به غنيمت گرفته مىشود و فرزندانشان اسير مىشوند به آن صورت كه پيامبر خدا ( ص ) اسير گرفت و او اسير گرفت و عفو كرد و از آنها فديه قبول نمود .\r\nشمشير دوم بر اهل ذمّه است ، خداوند مىفرمايد : « به مردم سخن نيكو بگوييد » ( 2 ) سپس اين آيه را با آيهء ديگر نسخ كرد : « با كسانى كه به خدا و روز قيامت ايمان نياورده‌اند و آنچه را كه خدا و پيامبرش حرام كرده‌اند حرام نمىدانند و به دين حق نمىگردند از آنان كه به آنها كتاب داده شده ، بجنگيد تا وقتى كه جزيه بدهند در حالى كه كوچك شده‌اند » ( 3 ) هر كس از اهل كتاب در كشور اسلام باشد ، از او جز دادن جزيه و يا كشته شدن پذيرفته نمىشود ، هر گاه آنها جزيه دادن را قبول كنند ، اسير گرفتن آنها حرام است و اموالشان حرمت دارد و مىتوانيم با آنها ازدواج كنيم و هر كس از آنها در كشورى باشد كه در حال جنگ با مسلمانان است اسير كردنشان و اموالشان بر ما حلال و نكاحشان حرام است و از آنها جز كشته شدن و يا داخل شدن به اسلام پذيرفته نيست .\r\nو شمشير ديگرى بر مشركان عجم يعنى ترك و ديلم و خزر است ، خداوند در سوره « الذين كفروا » مىفرمايد : « پس چون با كافران روبرو شديد گردنهايشان را بزنيد و چون با آنها سخت گرفتيد آنها را در بند كشيد و پس از آن يا از روى منّت و يا گرفتن فديه آزادشان كنيد » ( 4 ) منظور فديه گرفتن و فديه دادن ميان آنها و اهل اسلام است و از اينان جز كشته شدن و يا داخل شدن به اسلام پذيرفته نيست و نكاحشان جايز نيست مادامى كه در دار الحرب قرار دارند .\r\nو اما شمشيرى كه در لفافه است ، شمشير بر اهل بغى و تأويل ( يعنى خروجكنندگان بر امام عادل ) است . خداوند مىفرمايد : « و اگر دو گروه از مؤمنان با يك ديگر بجنگند ميان آنها صلح برقرار كنيد و اگر يكى بر ديگرى ستم كرد با آن گروه ستم كرده\r\n\r\n","description":"","footnote":"\r\n( 1 ) سورهء توبه ، آيه 5 .\r\n( 2 ) سورهء بقره ، آيه 83 .\r\n( 3 ) سوره توبه ، آيه 30 .\r\n( 4 ) سورهء محمد ، آيه 4 .\r\n","page_name":" 401 ","page_number":401},
  {"content":"\r\n","description":"","footnote":"","page_name":" 402 ","page_number":402},
  {"content":"\r\nبجنگيد تا به فرمان خدا گردن نهد » ( 1 ) وقتى اين آيه نازل شد ، پيامبر خدا ( ص ) فرمود :\r\nهمانا در ميان شما كسى وجود دارد كه پس از من بر اساس تأويل خواهد جنگيد .\r\nهمان گونه كه من بر اساس تنزيل جنگيده‌ام ، گفته شد : او كيست يا رسول الله ؟ فرمود : پينه كنندهء كفش و منظورش امير المؤمنين ( ع ) بود ( كه در آن حال مشغول پينه زدن كفش خود بود ) عمار ياسر ( در جنگ صفين ) مىگفت : سه بار زير اين پرچم همراه با پيامبر خدا ( ص ) و خاندانش جنگيده‌ام و اين به خدا سوگند كه چهارمى است ، به خدا سوگند كه اگر ما را بزنند و ما را به نخلستانهاى سرزمين بحرين برسانند باز ما مىدانيم كه بر حقيم و آنها بر باطلند . سيرهء امير المؤمنين ( ع ) در بارهء آنها مانند رفتار پيامبر در فتح مكه با مردم مكه بود كه از آنان اسير نگرفت و فرمود : هر كس در خانه اش را ببندد و سلاح خود را زمين بگذارد و يا وارد خانهء ابو سفيان شود در امان است ، همچنين امير المؤمنين ( ع ) در جنگ بصره ( جنگ جمل ) در بارهء آنها فرمود :\r\nفرزندانشان را اسير نكنيد و زخمىهايشان را نكشيد و كسى را كه فرار كرد دنبال نكنيد و هر كس در خانه اش را ببندد و سلاح بر زمين گذارد در امان است .\r\nو اما شمشيرى كه در غلاف است ، همان شمشيرى است كه با آن قصاص مىشود ، خداوند مىفرمايد : « نفس در مقابل نفس » ( 2 ) پس كشيدن آن حق اولياء مقتول و حكم آن بر ماست .\r\nاين بود شمشيرهايى كه خداوند پيامبرش را با آنها مبعوث كرد و هر كس آنها و يا برخى از آنها و يا شيوهء به كارگيرى آن و يا احكام آن را انكار كند ، به آنچه خداوند بر محمد ( ص ) نازل كرده كافر شده است .\r\n\r\nحدود دوستى پنجتاست\r\n19 - يزيد بن خالد بورى از امام صادق ( ع ) نقل مىكند كه فرمود : دوستى حدودى دارد و اين حدود در هر كس نباشد ، او را دوست كامل مشمار و در هر كس نباشد او را به دوستى نسبت مده : اول اينكه آشكار و نهانش با تو يكى باشد ، دوم اينكه آراستگى تو را آراستگى خود و عيب تو را عيب خود بداند ، سوم اينكه مال و مقام ، حال او را تغيير ندهد ، و چهارم اينكه آنچه در توان دارد از تو مضايقه نكند ، و پنجم اينكه تو را به هنگام مصيبتها رها نكند .\r\n\r\nمؤمن در ميان پنج نور در حركت است\r\n20 - طلحة بن زيد از امام صادق ( ع ) و او از پدرانش از على ( ع ) نقل مىكند كه\r\n\r\n","description":"","footnote":"\r\n( 1 ) سورهء حجرات ، آيه 9 .\r\n( 2 ) سورهء مائده ، آيهء 45 .\r\n","page_name":" 403 ","page_number":403},
  {"content":"\r\n","description":"","footnote":"","page_name":" 404 ","page_number":404},
  {"content":"\r\nفرمود : مؤمن در پنج نور حركت مىكند ، وارد شدن او نور و خارج شدن او نور و علم او نور و سخن او نور و چشم انداز او در قيامت نور است .\r\n\r\nپايه هايى كه اسلام بر آن قرار دارد پنجتاست\r\n21 - ابو حمزهء ثمالى از امام باقر ( ع ) نقل مىكند كه فرمود : اسلام بر پنج پايه استوار است : بر پا داشتن نماز و دادن زكات و حجّ خانهء خدا و روزه گرفتن در ماه رمضان و ولايت ما اهل بيت . خدا در چهار تا از آنها رخصت داده ولى در ولايت رخصت نداده است ، هر كس مالى ندارد زكات بر وى واجب نيست و هر كس كه نزد او مالى نباشد حج بر وى واجب نيست و هر كس مريض باشد نماز را نشسته مىخواند ، روزهء رمضان را مىخورد ، ولى انسان چه سالم باشد چه مريض و چه مالدار باشد و چه بىمال ، ولايت بر او لازم و واجب است .\r\n\r\nمكه پنج نام دارد\r\n22 - معاوية بن عمار از امام صادق ( ع ) نقل مىكند كه فرمود : مكه پنج نام دارد : ام القرى ، مكه ، بكَّه و بساسة ( كه از بسّ به معناى هلاكت مشتق است . ) چون هر گاه در آن شهر ستم مىكردند آنها را بيرون مىكرد و هلاك مىنمود ، و امّ رحم كه چون ملازم آن بودند مورد رحم قرار مىگرفتند .\r\n\r\nخداوند بر بندگان شبانه روز پنج نماز واجب كرده\r\n23 - حمّاد بن عيسى از امام صادق ( ع ) نقل مىكند كه فرمود ، همانا خداوند بر شما پنج نماز واجب كرده كه در بهترين ساعتهاست ، پس بر شما باد دعا كردن بعد از نمازها .\r\n\r\nمسخره كنندگان پيامبر خدا ( ص ) پنج نفر بودند\r\n24 - ابان بن عثمان مىگويد : مسخره كنندگان پيامبر خدا ( ص ) پنج تن بودند : وليد بن مغيرهء مخزومى و عاص بن وائل سهمى و اسود بن عبد يغوث زهرى و اسود بن مطَّلب و حارث بن طلاطلهء ثقفى .\r\n","description":"","footnote":"","page_name":" 405 ","page_number":405},
  {"content":"\r\n","description":"","footnote":"","page_name":" 406 ","page_number":406},
  {"content":"\r\n25 - ابراهيم بن عبد الرحمن ايلى از امام كاظم ( ع ) و او از پدرانش از امام حسين ( ع ) نقل مىكند كه فرمود : امير المؤمنين ( ع ) به يك نفر يهودى از يهوديان و دانشمندان يهود شام ، ضمن پاسخهايى كه به سؤالهاى او داد ، فرمود : و اما مسخره كنندگان ( به پيامبر اسلام ) ، خداوند در بارهء آنها فرموده : « همانا ما تو را از مسخره كنندگان كفايت كرديم . » ( 1 ) و خداوند پنج نفر آنها را كشت و هر كدام به صورتى غير از صورت رفقايش كشته شد و همگى در يك روز كشته شدند .\r\nوليد بن مغيره ، از كنار تيرهاى مردى از بنى خزاعه كه در راه ريخته بود مىگذشت پره اى از آن به رگ حياتى او اصابت كرد و خون از او جارى شد تا مرد و در آن حال مىگفت : پروردگار محمد مرا كشت .\r\nعاص بن وائل سهمى براى حاجتى به سوى محلهء كداء رفت و سنگى زير پاى او غلتيد و او افتاد و قطعه قطعه شد و در حالى كه مىگفت : پروردگار محمد مرا كشت ، كشته شد .\r\nاسود بن عبد يغوث به استقبال پسرش زمعه بيرون آمد و غلامى با او بود و در محلهء كداء به زير سايهء درختى رفت در آن حال جبرئيل آمد و سرش را گرفت و به درخت كوبيد ، او به غلامش گفت : اين شخص را از من باز دار ، غلام گفت : من كسى را نمىبينم كه با تو كارى كند ، تو خودت اين كار را مىكنى و او كشته شد در حالى كه مىگفت : پروردگار محمد مرا كشت مرا كشت .\r\nمصنف اين كتاب مىگويد : در آخر خبر اسود ، قول ديگرى وجود دارد و گفته مىشود كه پيامبر خدا ( ص ) به او نفرين كرد و از خدا خواست كه چشمانش را كور كند و او را در عزاى فرزندش بنشاند و در آن روز وقتى به كداء آمد ، جبرئيل برگ سبزى آورد و به صورت او زد و او كور شد و آنقدر ماند تا در جنگ بدر داغ فرزندش به دلش نشست و سپس مرد . حارث بن طلاطله به هنگام وزيدن باد گرم از خانه اش بيرون آمد و به شكل يك حبشى درآمد و ميان خانواده اش برگشت ، او مىگفت من همان حارث هستم ، ولى خانواده اش ( كه باور نمىكردند ) به او خشم گرفتند و او را كشتند و او مىگفت : پروردگار محمد مرا كشت .\r\nاسود بن مطَّلب يك ماهى آغشته به نمك را خورد و عطش بر او غلبه كرد و\r\n\r\n","description":"","footnote":"\r\n( 1 ) سورهء حجر ، آيهء 95 .\r\n","page_name":" 407 ","page_number":407},
  {"content":"\r\n","description":"","footnote":"","page_name":" 408 ","page_number":408},
  {"content":"\r\nهمچنان آب مىخورد تا اينكه شكمش پاره شد و مرد ، و مىگفت : پروردگار محمد مرا كشت . همهء اين موارد در يك ساعت اتفاق افتاد ، آنها نزد پيامبر خدا ( ص ) بودند و به او گفتند : يا محمد راجع به تو تا ظهر منتظر مىمانيم اگر از گفته هايت برگشتى كه هيچ و گر نه تو را مىكشيم ، پيامبر وارد خانهء خود شد و در حالى كه اندوهگين بود در خانه را بست ، در همان حال جبرئيل نازل شد و به او گفت : يا محمد ، خداوند به تو سلام مىرساند و مىگويد : « آشكار كن آنچه را كه به آن مأموريت دارى » يعنى كار خودت را به اهل مكه اظهار نما و دعا كن « و از مشركان روى برگردان » . او گفت : اى جبرئيل با مسخره كنندگانى كه مرا تهديد كرده‌اند چه كنم ؟ جبرئيل گفت : « همانا تو را از شرّ مسخره كنندگان خلاص كرديم » گفت : اى جبرئيل الآن آنها پيش من بودند ، گفت : كارشان را ساختيم ، در آن موقع پيامبر كار خود را آشكار كرد .\r\nحديث طولانى بود و ما آن قسمت را كه مورد نياز بود نقل كرديم و تمام آن را در آخر جزء چهارم از كتاب « النبوة » آورده‌ايم .\r\n\r\nنماز ميّت پنج تكبير دارد\r\n26 - ابو بكر حضرمى از امام باقر ( ع ) نقل مىكند كه به من فرمود : اى ابو بكر ! آيا مىدانى كه نماز ميت چگونه است ؟ گفتم : نه ، فرمود : پنج تكبير دارد ، آيا مىدانى كه اين پنج تكبير كجاست ؟ گفتم : نه ، فرمود : پنج تكبير از پنج نماز گرفته شده است ، از هر نمازى يك تكبير .\r\n27 - سفيان بن سمط از امام صادق ( ع ) نقل مىكند كه فرمود : آدم بيمار شد و ميوه خواست ، پسرش ، هبة الله به جستجوى ميوه پرداخت ، جبرئيل نزد او آمد و گفت : اى هبة الله كجا مىروى ؟ گفت : آدم مريض شده و ميوه مىخواهد ، گفت : برگرد كه خداوند او را قبض روح كرد ، مىگويد : او برگشت و ديد كه آدم از دنيا رفته است .\r\nپس فرشتگان به او غسل دادند و او را گذاشتند و به هبة الله دستور داده شد كه پيش بيفتد و بر او نماز بخواند ، او پيش افتاد و بر او نماز خواند در حالى كه فرشتگان هم پشت سر او بودند و خداوند به او وحى كرد كه پنج تكبير بگويد و به آرامى دفن كند و قبر او را با زمين برابر سازد ، سپس فرمود : با مردگانتان چنين كنيد .\r\n","description":"","footnote":"","page_name":" 409 ","page_number":409},
  {"content":"\r\n","description":"","footnote":"","page_name":" 410 ","page_number":410},
  {"content":"\r\n\r\nانواع ترس پنجتاست\r\nخوف و خشيت و وجل و رهبت و هيبت . خوف براى گنهكاران و خشيت براى عالمان و وجل براى فروتنان و رهبت براى عابدان و هيبت براى عارفان .\r\nخوف از براى گناهان است ، خداوند مىفرمايد : « هر كس از مقام پروردگارش بترسد ، دو بهشت دارد . » ( 1 ) و خشيت براى آن است كه خود را اهل تقصير مىبيند ، خداوند مىفرمايد : « همانا در ميان بندگان خدا فقط دانشمندان از خدا مىترسند . » ( 2 ) و وجل به خاطر ترك خدمت است ، خداوند مىفرمايد : « آنها كه وقتى خدا ياد شود دلهايشان مىترسد » ( 3 ) و رهبت به جهت احساس كوتاهى است ، خداوند مىفرمايد : « و ما را از روى رغبت و ترس مىخوانند . » ( 4 ) و هيبت به خاطر شهود حق به هنگام كشف اسرار عارفان است ، خداوند مىفرمايد : « و خداوند شما را از خود مىترساند . » ( 5 ) از پيامبر خدا ( ص ) روايت شده كه وقتى نماز مىخواند از ترس خدا از سينه اش صدايى چون صداى ديگ جوشان مىآمد . اين حديث را ابو محمد عبد الله بن حامد به ما نقل كرده و سند آن را به بعضى از صالحان مىرساند .\r\n\r\nخدا و پيامبرش پنج خصلت را دوست دارند\r\n28 - ابو عبيدهء حذّاء ، از امام باقر ( ع ) نقل مىكند كه فرمود : اسيرانى نزد پيامبر آوردند ، او دستور داد كه همه را بكشند ولى از ميان آنها يك نفر را آزاد كرد . آن مرد گفت : اى پيامبر خدا ، چگونه از ميان آنها مرا آزاد كردى ؟ فرمود : جبرئيل از سوى خداوند به من خبر داد كه در تو پنج خصلت است كه خدا و پيامبرش آنها را دوست دارند : غيرت شديد بر خانواده ات و سخاوت و اخلاق نيكو و راستگويى و شجاعت . چون آن مرد اين سخن را شنيد مسلمان شد و اسلام نيكويى يافت و همراه با پيامبر خدا ( ص ) به سختى جنگيد تا شهيد شد .\r\n\r\nمال جمع نشود مگر با پنج خصلت\r\n29 - اسماعيل بن بزيع مىگويد : از امام رضا ( ع ) شنيدم كه فرمود : مال جمع نشود مگر با پنج خصلت : بخل شديد و آرزوى دراز و حرص غلبه كننده و قطع رحم و مقدم داشتن دنيا بر آخرت .\r\n.\r\n\r\n","description":"","footnote":"\r\n( 1 ) سورهء الرحمن ، آيهء 46 .\r\n( 2 ) سورهء فاطر ، آيهء 28\r\n( 3 ) سورهء انفال ، آيهء 2 .\r\n( 4 ) سورهء انبياء ، آيهء 90 .\r\n( 5 ) سورهء آل عمران ، آيهء 27 .\r\n","page_name":" 411 ","page_number":411},
  {"content":"\r\n","description":"","footnote":"","page_name":" 412 ","page_number":412},
  {"content":"\r\n\r\nثواب كسى كه پنج بار به حج رود\r\n30 - ابو بكر خضرمى مىگويد : به امام صادق ( ع ) عرض كردم كسى كه پنج بار حج به جاى آورد چه پاداشى دارد ؟ فرمود : هر كس پنج بار حج به جاى آورد ، خداوند هرگز او را عذاب نمىكند .\r\n\r\nروز قيامت خداوند بر پنج طايفه احتجاج مىكند\r\n31 - زراره از امام باقر ( ع ) نقل مىكند كه فرمود : وقتى روز قيامت بر پا شود خداوند بر پنج طايفه احتجاج مىكند : كودك و كسى كه ميان آمدن دو پيامبر مرده باشد و كسى كه پيامبر را درك كرده ولى عقل نداشته و ابله و ديوانه اى كه عقل ندارد ، كر و لال . هر كدام از اينها به خدا احتجاج مىكنند و خداوند براى آنان پيامبرى مبعوث مىكند . و او آتشى روشن مىكند به آنان مىگويد : پروردگارتان دستور مىدهد كه در اين آتش بمانيد ، هر كس خود را به آتش اندازد ، آتش بر او سرد و امن مىشود و هر كس نافرمانى كند به آتش كشيده مىشود .\r\nمصنف اين كتاب مىگويد : گروهى از اصحاب كلام اين حديث را انكار مىكنند و مىگويند : جايز نيست كه در عالم آخرت كه عالم جزاست ، تكليف شود . در حالى كه عالم جزا براى مؤمنان بهشت و براى كافران جهنم است و اين تكليف نزد خداوند و در بيرون از بهشت و جهنم خواهد بود و بنا بر اين تكليف در دار الجزاء نخواهد بود ، سپس آنان را به خانه اى كه به سبب اطاعت يا معصيت مستحق آن خواهند شد مىبرد ، بنا بر اين انكار آن معنى ندارد ، و لا قوة الا بالله .\r\n\r\nخوردن پنج چيز از گوسفند مكروه است\r\n32 - عيسى بن عبد الله هاشمى از پدر و جدّش از على ( ع ) نقل مىكند كه پيامبر خدا ( ص ) خوردن پنج چيز را بد مىدانست : طحال و آلت نرى و دو بيضه و فرج حيوان و گوشه‌هاى دل .\r\n\r\nپنج خصلت است كه هر كس يكى از آنها را نداشته باشد ، بهرهء زيادى ندارد\r\n33 - ابو خالد سجستانى از امام صادق ( ع ) نقل مىكند كه فرمود : پنج خصلت است\r\n","description":"","footnote":"","page_name":" 413 ","page_number":413},
  {"content":"\r\n","description":"","footnote":"","page_name":" 414 ","page_number":414},
  {"content":"\r\nكه هر كس يكى از آنها را نداشته باشد ، بهرهء زيادى در وجود او نيست : اول وفا ، دوم تدبير ، سوم حيا ، چهارم حسن خلق و پنجم كه جامع اين خصلتهاست ، آزادگى .\r\n34 - و فرمود : پنج خصلت است كه هر كس يكى از آنها را نداشته باشد ، زندگى او ناقص و عقل او زايل و دل او مشغول است : اول صحت بدن و دوم امنيت و سوم وسعت روزى و چهارمى دوست موافق . گفتم : دوست موافق كيست ؟ فرمود : همسر شايسته و فرزند صالح و رفيق صالح و پنجمى كه جامع همهء اين خصلتهاست ، آسودگى است .\r\n\r\nنماز جز در پنج مورد اعاده نمىشود\r\n35 - زراره از امام صادق ( ع ) نقل مىكند كه فرمود : نماز جز در پنج مورد اعاده نمىشود : طهارت و وقت و قبله و ركوع و سجود . ( يعنى با فراموش شدن يكى از اينها بايد نماز اعاده شود ) سپس فرمود : قرائت سنت است و تشهد سنت است و تكبير سنت است و سنت ، فريضه را نمىشكند . ( سنت يعنى دستور پيامبر ، و فريضه چيزى است كه به حكم قرآن واجب شده و آن مواردى كه از سنت است و در كلام امام آمده اگر در نماز فراموش شود ، نماز شكسته و اعاده نمىشود )\r\n\r\nميان بندگان كمتر از پنج خصلت تقسيم نشده\r\n36 - عبد الله بن مسكان از امام صادق ( ع ) نقل مىكند كه فرمود : ميان بندگان كمتر از پنج خصلت تقسيم نشده است : يقين و قناعت و شكيبايى و شكر و آنچه همهء اينها را كامل مىكند عقل است .\r\n\r\nپنج خصلت است كه ابليس در آنها حيله اى ندارد\r\n37 - صفوان بن يحيى از امام صادق ( ع ) نقل مىكند كه فرمود : ابليس گفت : پنج چيز است كه من در آنها حيله اى ندارم ولى بقيهء مردم در دست من هستند : كسى كه از روى صدق نسبت به خدا پناه برد و در تمام كارهايش به او توكَّل كند ، و كسى كه تسبيح گفتن او در شب و روز زياد باشد ، و كسى كه به برادر مؤمن خود همان را بپسندد كه بر خود مىپسندد ، و كسى كه به هنگام رسيدن مصيبت خود را نبازد ، و كسى كه به آنچه خدا به او داده راضى باشد و غم روزى نخورد .\r\n","description":"","footnote":"","page_name":" 415 ","page_number":415},
  {"content":"\r\n","description":"","footnote":"","page_name":" 416 ","page_number":416},
  {"content":"\r\n\r\nكسى كه تجارت مىكند از پنج خصلت دورى گزيند\r\n38 - سكونى از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : كسى كه خريد و فروش مىكند از پنج خصلت دورى گزيند و گر نه خريد و فروش نكند : ربا و سوگند خوردن و پنهان كردن عيب و تعريف كردن موقع فروختن و بد گفتن موقع خريدن .\r\n\r\nپنج چيز روزه را باطل مىكند\r\n39 - محمد بن خالد با اسناد خود از امام صادق ( ع ) نقل مىكند كه فرمود : پنج چيز روزه را باطل مىكند : خوردن و آشاميدن و جماع و فرو رفتن در آب و دروغ بستن بر خدا و پيامبرش و ائمّه .\r\n\r\nسخن على ( ع ) كه پنج چيز مخصوص ماست\r\n40 - ابو خليلان از پدرانش نقل مىكند كه على بن ابى طالب ( ع ) فرمود : پنج چيز مخصوص ماست : فصاحت و زيبايى و سخاوت و بزرگوارى و بهره گرفتن از زنان .\r\n\r\nپنج كس آتشين آفريده شده اند\r\n41 - يحيى بن عمران اشعرى با اسناد خود از امام صادق ( ع ) نقل مىكند كه فرمود :\r\nپنج كس آتشين آفريده شده‌اند : كسى كه قدّ او بسيار بلند است و كسى كه قدّ او بسيار كوتاه است و كسى كه چشم او سبز است و كسى كه در خلقت او چيزى زايد است و كسى كه در خلقت او چيزى ناقص است .\r\n\r\nاز پنج كس در هر حالى بايد دورى كرد\r\n42 - درست از امام كاظم ( ع ) نقل مىكند كه پيامبر خدا ( ص ) فرمود : از پنج كس در هر حالى بايد دورى كرد : جذامى و پيسى و ديوانه و زنازاده و عرب بيابانى .\r\n","description":"","footnote":"","page_name":" 417 ","page_number":417},
  {"content":"\r\n","description":"","footnote":"","page_name":" 418 ","page_number":418},
  {"content":"\r\n\r\nعلم پنج درجه دارد\r\n43 - عبد الله بن ميمون قدّاح از امام صادق ( ع ) و او از پدرش نقل مىكند كه مردى به حضور پيامبر خدا ( ص ) رسيد و گفت : يا رسول الله علم چيست ؟ فرمود : سكوت ، گفت : پس از آن چيست ؟ فرمود : گوش دادن ، گفت : پس از آن چيست ؟ فرمود : حفظ كردن ، گفت : پس از آن چيست ؟ فرمود : عمل كردن به آن ، گفت : پس از آن چيست ؟\r\nفرمود : گسترش دادن آن .\r\n\r\nپنج صنعت مكروه است\r\n44 - ابراهيم بن عبد الحميد از امام كاظم ( ع ) نقل مىكند كه فرمود : مردى نزد پيامبر آمد و گفت : يا رسول الله به اين پسرم نوشتن را ياد داده‌ام ، او را به چه كارى وادارم ؟\r\nفرمود : خدا پدرت را بيامرزد او را به هر كارى بگمار ولى به پنج كار نگمار : كفن فروشى و زرگرى و قصابى و گندم فروشى و برده فروشى . گفت : « سباء » كيست ؟\r\nفرمود : او كسى است كه كفن مىفروشد و مرگ امّت مرا آرزو مىكند و اين در حالى است كه نوزادى از امت من براى من از آنچه آفتاب بر آن بتابد دوست داشتنىتر است ؛ و اما زرگر همواره در صدد مغبون كردن امت من است ، و اما قصاب آنقدر ذبح مىكند كه رحمت از دلش مىرود ، و اما گندم فروش طعام امّت مرا احتكار مىكند ، اينكه بنده اى به عنوان دزد با خدا ملاقات كند بهتر از آن است كه با او ملاقات كند در حالى كه چهل روز طعام را احتكار كرده است ، و اما برده فروش ، جبرئيل نزد من آمد و گفت : اى محمد ! بدترين امّت تو كسانى هستند كه انسانها را مىفروشند .\r\n\r\nبه پنج كس زكات داده نشود\r\n45 - عبد الله بن صلت از گروهى از اصحاب از امام صادق ( ع ) نقل مىكند كه فرمود : به پنج نفر از زكات داده نشود : فرزند و پدر و مادر و همسر و برده ، زيرا كه مرد مجبور است كه هزينهء آنها را بپردازد .\r\n","description":"","footnote":"","page_name":" 419 ","page_number":419},
  {"content":"\r\n","description":"","footnote":"","page_name":" 420 ","page_number":420},
  {"content":"\r\n\r\nجماعت با كمتر از پنج نفر نمىشود\r\n46 - ابو بصير از امام باقر ( ع ) نقل مىكند كه فرمود : جماعت با كمتر از پنج نفر نمىشود ( منظور نماز جمعه است )\r\n\r\nپنج ميوه در دنيا از ميوه‌هاى بهشت است\r\n47 - احمد بن يحيى الطحان از امام صادق ( ع ) نقل مىكند كه فرمود : در دنيا پنج ميوه از ميوه‌هاى بهشت است : انار ملس و سيب و به و انگور و خرماى رطب .\r\n\r\nپيامبر خدا ( ص ) از پنج چيز نهى كرد\r\n48 - حلبى از امام صادق ( ع ) نقل مىكند كه على ( ع ) فرمود : پيامبر خدا ( ص ) مرا از پنج چيز نهى كرد و - نمىگويم شما را نهى كرد - از پوشيدن انگشتر طلا و از لباس آميخته با حرير و از بالش ارغوانى و از لحاف سرخ و از قرائت در حال ركوع .\r\nمصنف اين كتاب مىگويد : « ثياب القسى » لباسى بوده كه از مصر مىآمد و آميخته با حرير بود .\r\n\r\nخداوند هيچ يك از بندگانش را از پنج چيز آگاه نكرده\r\n49 - ابو اسامه از امام صادق ( ع ) نقل مىكند كه فرمود : پدرم به من فرمود : آيا تو را از پنج چيز خبر ندهم كه خداوند هيچ يك از بندگانش را از آن مطلع نكرده است ؟ گفتم :\r\nآرى . فرمود : « همانا علم به روز قيامت نزد خداست و اوست كه باران را مىفرستد و از آنچه در رحمهاى زنان است آگاه است ، و كسى نمىداند كه فردا چه خواهد كرد و كسى نمىداند كه در چه سرزمينى خواهد مرد ، همانا خداوند داناى آگاه است » ( 1 )\r\n\r\nكمال دين مسلمان با پنج خصلت دانسته مىشود\r\n50 - ابو ولَّاد حنّاط از امام صادق ( ع ) نقل مىكند كه فرمود : على بن الحسين ( ع )\r\n\r\n","description":"","footnote":"\r\n( 1 ) سورهء لقمان ، آيهء 34 .\r\n","page_name":" 421 ","page_number":421},
  {"content":"\r\n","description":"","footnote":"","page_name":" 422 ","page_number":422},
  {"content":"\r\nمىفرمود : كامل بودن دين مسلمان با اينها شناخته مىشود : ترك سخن بيهوده و جدال كمتر و بردبارى و شكيبايى و حسن خلق .\r\n\r\nپنج چيز است كه در آنها خمس واجب است\r\n51 - عمار بن مروان نقل مىكند كه از امام صادق ( ع ) شنيدم كه فرمود : در چيزهايى كه از معادن بيرون آورده مىشود و در دريا و غنيمت و مال حلال آميخته با حرام در صورتى كه صاحب آن معلوم نشود و در گنجها ، خمس واجب است .\r\n52 - عيسى بن عبد الله از پدر و جدش از امام صادق ( ع ) نقل مىكند كه فرمود :\r\nخداوندى كه معبودى جز او وجود ندارد ، وقتى صدقه را بر ما حرام كرد ، خمس را بر ما نازل فرمود : صدقه بر ما حرام و خمس بر ما فريضه است و هديه بر ما حلال است .\r\n53 - محمد بن ابى عمير از چند نفر و آنها از امام صادق ( ع ) نقل كردند كه فرمود :\r\nخمس بر پنج چيز تعلق مىگيرد : گنجها و معدنها و غوّاصى و غنيمت - و ابو عميره پنجمى را فراموش كرد - .\r\nمصنف اين كتاب مىگويد : گمان مىكنم پنجمى كه ابو عميره آن را فراموش كرد مالى است كه شخصى آن را به ارث مىبرد و مىداند كه آن مخلوط از حلال و حرام است و صاحبان مال حرام را نمىشناسد تا به آنها باز گرداند و عين حرام را هم نمىشناسد كه از آن اجتناب كند ، در اين صورت خمس آن را بيرون مىآورد .\r\n\r\nپنج رودخانه در زمين است كه جبرئيل آنها را با پايش حفر كرده\r\n54 - حفض بن بخترى از امام صادق ( ع ) نقل مىكند كه فرمود : جبرئيل با پاى خود پنج رودخانه حفر كرد و زبانهء آب در آنها جارى شد : فرات و دجله و نيل مصر و مهران ( نهر سند ) و نهر بلخ ( جيحون ) ، هر چيزى كه آنها سيراب كنند و يا با آنها سيراب شود مال امام است و دريايى كه دنيا را احاطه كرده است .\r\n","description":"","footnote":"","page_name":" 423 ","page_number":423},
  {"content":"\r\n","description":"","footnote":"","page_name":" 424 ","page_number":424},
  {"content":"\r\n\r\nيك گاو قربانى از پنج نفر كفايت مىكند چون كسانى از بنى اسرائيل كه از سوى خدا مأمور ذبح گاو شدند پنج نفر بودند\r\n55 - حسين بن خالد نقل مىكند كه به امام كاظم ( ع ) گفتم : يك شتر قربانى ( در حج ) از چند نفر كفايت مىكند ؟ فرمود : از يك نفر ، گفتم : گاو چطور ؟ فرمود : از پنج نفر كفايت مىكند ، مشروط بر اينكه بر سر يك سفره غذا بخورند . گفتم : چگونه است كه يك شتر فقط از يك نفر كفايت مىكند ولى يك گاو از پنج نفر ؟ فرمود : آن علَّتى كه در گاو است در شتر نيست ، كسانى كه قوم موسى را به پرستش گوساله فرمان دادند پنج نفر و از يك خانواده بودند و از يك سفره مىخوردند و آنها عبارت بودند از : « اذينوه » و برادرش « مبذويه » و پسر برادرش و دختر و همسرش ، و آنها همان كسانى بودند كه آن گاوى را كه خدا به ذبح آن فرمان داده بود ، ذبح كردند .\r\nمصنف اين كتاب مىگويد : اين حديث به همين صورت نقل شده و من آن را آوردم چون صحبت از عدد پنج شده بود و آنچه من به آن فتوا مىدهم اين است كه يك شتر از هفت نفر و همچنين يك گاو نيز از هفت نفر كه از هم جدا هستند كفايت مىكند و اين اخبار با هم اختلاف ندارند چون آنچه از هفت نفر كفايت مىكند از يك نفر و پنج نفر هم كفايت مىكند و در اين گفته نشده كه شتر جز از يك نفر كفايت نمىكند و نيز گفته نشده كه گاو جز از پنج نفر كفايت نمىكند .\r\n\r\nپنج چيز به پيامبر خدا ( ص ) داده شده كه پيش از او به كسى داده نشده بود\r\n56 - سعيد بن جبير از ابن عباس نقل مىكند كه پيامبر خدا ( ص ) فرمود : پنج چيز به من داده شد كه به كسى پيش از من داده نشده بود : زمين براى من محل سجده و پاككننده قرار داده شد ، و به وسيله رعب در دل دشمنان پيروز شدم و غنيمت جنگى براى من حلال شد ، و سخنان جامع به من داده شد ، و شفاعت به من عطا گرديد .\r\n\r\nخداوند به پيامبر ( ص ) پنج چيز و به على ( ع ) پنج چيز داد\r\n57 - ابو صالح از ابن عباس نقل مىكند كه از پيامبر خدا ( ص ) شنيدم كه فرمود :\r\n","description":"","footnote":"","page_name":" 425 ","page_number":425},
  {"content":"\r\n","description":"","footnote":"","page_name":" 426 ","page_number":426},
  {"content":"\r\nخداوند پنج چيز به من و پنج چيز به على عطا كرد : به من سخنان جامع و به على علم جامع عطا كرد ، مرا پيامبر و او را وصى قرار داد ، و به من كوثر و به على سلسبيل داد ، و به من وحى و به على الهام عطا كرد ، و مرا به معراج به سوى خود برد و براى او درهاى آسمان حجابها را باز كرد تا او هم آنچه را كه من ديدم ، ديد . حديث طولانى است و ما محل حاجت را از آن نقل كرديم و تمام حديث را در كتاب « المعراج » آورده‌ايم .\r\n\r\nحيا كردن از خدا آنچنان كه شايسته است ، در پنج خصلت است\r\n58 - عبد الله بن ميمون قدّاح از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : از خدا آنچنان كه شايسته است حيا كنيد ، گفتند : چه كار كنيم يا رسول الله ؟ فرمود : اگر كنندهء اين كار هستيد ، هيچ كدام از شما نخوابد مگر اينكه اجل خود را ميان دو چشمش ببيند و سرش و هر چه را كه درك كرده و شكمش و هر چه را كه در آن است حفظ كند و به ياد قبر و پوسيده شدن باشد و هر كس آخرت را بخواهد بايد آرايش زندگى دنيا را رها سازد .\r\n\r\nخداوند پيامبرش را در بارهء پنج نفر شفيع قرار داده\r\n59 - هارون بن خارجه از امام صادق ( ع ) نقل مىكند كه فرمود : جبرئيل بر پيامبر خدا ( ص ) فرود آمد و گفت : يا محمد ! خداوند شفاعت تو را در بارهء پنج نفر پذيرفته است : شكمى كه تو را حمل كرد و آن آمنه دختر وهب بن عبد مناف است و صلبى كه تو را بار آورده و آن عبد الله بن عبد المطلب است و آغوشى كه تو را پرورش داده و آن عبد المطلب بن هاشم است و خانه اى كه تو را پناه داده و آن عبد مناف بن عبد المطلب يعنى ابو طالب است و در بارهء برادرى كه در جاهليت داشتى . پرسيده شد : يا رسول الله اين برادر چه كسى بود ؟ فرمود : او مونس من و من مونس او بودم و او سخاوتمند بود و به ديگران غذا مىداد .\r\nمصنف اين كتاب مىگويد : نام برادر و دوست آن حضرت ، جلَّاس بن علقمه بود .\r\n\r\nسخن پيامبر خدا ( ص ) كه هر كس پنج چيز را براى من ضمانت كند من بهشت را براى او ضمانت مىكنم\r\n60 - تميم دارى از پيامبر خدا ( ص ) نقل مىكند كه فرمود : هر كس پنج چيز را براى\r\n","description":"","footnote":"","page_name":" 427 ","page_number":427},
  {"content":"\r\n","description":"","footnote":"","page_name":" 428 ","page_number":428},
  {"content":"\r\nمن ضمانت كند ، من بهشت را براى او ضمانت مىكنم ، گفته شد : آنها كدامند يا رسول الله ؟ فرمود : اخلاص براى خدا و تصديق پيامبر او و تصديق كتاب خدا و تزويج دين خدا و پند دادن به جماعت مسلمانان .\r\n\r\nسخن پيامبر خدا ( ص ) كه در بارهء على ( ع ) به من پنج چيز داده شد .\r\n61 - ابو سعيد خدرى از پيامبر خدا ( ص ) نقل مىكند كه فرمود : در بارهء على پنج چيز به من داده شده است : اول اينكه بدنم را دفن مىكند ، دوم اينكه قرضم را ادا مىكند ، سوم اينكه او در روز قيامت در طول موقف پشتيبان من است ، چهارم اينكه او در كنار حوض من ياور من است ، پنجم اينكه از او اطمينان دارم كه پس از ايمان به كفر و پس از پاكدامنى به كار نامشروع روى نمىآورد .\r\n\r\nخوشا به حال كسى كه در او پنج خصلت باشد\r\n62 - عبد الله بن ميمون از امام صادق ( ع ) و او از پدرانش از على ( ع ) نقل مىكند كه عيسى بن مريم فرمود : خوشا به حال كسى كه سكوت او انديشيدن و نگاه او عبرت آموزى و گسترهء او خانه اش باشد و بر گناهانش بگريد و مردم از دست و زبان او در امان باشند .\r\n\r\nشيعهء امام صادق ( ع ) كسى است كه در او پنج خصلت جمع شده باشد\r\n63 - مفضل بن عمر از امام صادق ( ع ) نقل مىكند كه فرمود : همانا شيعهء جعفر ( امام صادق ( ع ) كسى است كه شكم و فرج خود را از حرام حفظ كند و كوشش او بسيار باشد و براى خدا عمل كند و به پاداش او اميدوار باشد و از كيفر بترسد ، اگر اينان را ديدى آنها شيعهء جعفر هستند .\r\nآنچه در اين باره نقل كردم در كتاب صفات الشيعه آورده‌ام .\r\n","description":"","footnote":"","page_name":" 429 ","page_number":429},
  {"content":"\r\n","description":"","footnote":"","page_name":" 430 ","page_number":430},
  {"content":"\r\n\r\nپنج كس نمىخوابند\r\n64 - ابو بصير از امام صادق ( ع ) نقل مىكند كه فرمود : پنج كس نمىخوابند : كسى كه تصميم گرفته خونى را بريزد ، و صاحب مال فراوانى كه امين ندارد ، و كسى كه به خاطر مال دنيا به مردم سخن زور و بهتان بگويد ، و كسى كه به پرداخت مال فراوانى محكوم است و مالى ندارد ، و دوستدار دوستى كه انتظار دارد كه از او جدا شود .\r\n\r\nدر جهنم آسيابى وجود دارد كه پنج كس را آرد مىكند\r\n65 - مسعدة بن زياد از امام صادق ( ع ) و او از پدرانش از على ( ع ) نقل مىكند كه فرمود : همانا در جهنم آسيابى است كه پنج كس را آرد مىكند ، آيا نمىپرسيد كه چه چيزى را آرد مىكند ؟ گفتند : چه چيزى را آرد مىكند يا امير المؤمنين ؟ فرمود : عالمان بدكار ، و قاريان فاسق ، و جباران ستمگر ، و وزيران خائن ، و كارگزاران دروغگو . و همانا در دوزخ شهرى است كه به آن « حصينه » گويند ، آيا نمىپرسيد كه چه چيزى در آن است ؟ گفته شد : چه چيزى در آن است يا امير المؤمنين ؟ فرمود : دستهاى پيمانشكنان .\r\n\r\nنهى از كشتن پنج حيوان امر به كشتن پنج حيوان\r\n66 - سليمان بن جعفر از امام رضا ( ع ) و او از پدرانش از على ( ع ) نقل مىكند كه پيامبر خدا ( ص ) از كشتن پنج حيوان نهى كرد : جغد گردن دراز و هدهد و زنبور و مورچه و قورباغه . و به كشتن پنج حيوان فرمان داد : كلاغ و حدا ، ( نوعى پرندهء شكارى ) و مار و عقرب و سگ گزنده .\r\nمصنف اين كتاب مىگويد : اين امر ، امر مطلق و براى رخصت است ، نه امر وجوبى كه حتما بايد كشت .\r\n\r\nپنج كس ملعونند\r\n67 - نصر بن قابوس نقل مىكند كه از امام صادق ( ع ) شنيدم كه مىفرمود : منجّم ملعون است و كاهن ملعون است و جادوگر ملعون است و زن آوازه خوان ملعون\r\n","description":"","footnote":"","page_name":" 431 ","page_number":431},
  {"content":"\r\n","description":"","footnote":"","page_name":" 432 ","page_number":432},
  {"content":"\r\nاست و كسى كه به او پناه دهد و از كسب او بخورد ملعون است ، و نيز فرمود : منجّم مانند كاهن و كاهن مانند جادوگر و جادوگر مانند كافر و كافر در دوزخ است .\r\nمصنف اين كتاب مىگويد : منجم ملعون ، كسى است كه به قديم بودن فلك معتقد است ، و عقيده به پديد آورنده و خالق آن ندارد . ( و كاهن كسى است كه با ادعاى داشتن رابطه با عالم بالا پيشگويى مىكند )\r\n\r\nدر روز عيد قربان چيزى بافضيلتتر از پنج خصلت نيست\r\n68 - ابان بن محمد از امام جواد ( ع ) نقل مىكند كه فرمود : در روز عيد قربان چيزى با فضيلتتر از پنج چيز نيست : قربانى كردن ، يا راه رفتن در جهت نيكى به پدر و مادر يا خويشاوندى كه قطع رحم كرده تا به او چيزى ببخشد و آغاز سلام كند ، يا مردى كه از بهترين جاى قربانيش به ديگران اطعام كند و بقيهء آن را به همسايگان از يتيمان و بيچارگان و بردگان بدهد و از اسيران دلجويى كند .\r\n\r\nهر كس پنج خصلت را نداشته باشد بهرهء چندانى در وجود او نيست\r\n69 - ابو خالد عجمى از امام صادق ( ع ) نقل مىكند كه فرمود : كسى كه پنج خصلت را نداشته باشد در وجود او بهرهء چندانى نيست : دين و عقل و ادب و آزادگى و اخلاق نيكو .\r\n\r\nدر خروس سفيد پنج خصلت است\r\n70 - محمد بن عيسى يقطينى از امام رضا ( ع ) نقل مىكند كه فرمود : در خروس سفيد پنج خصلت از خصلتهاى پيامبران است : آگاهى او از اوقات نماز و غيرت و سخاوت و شجاعت و بسيار جماع كردن .\r\n\r\nدعاى پنج كس مستجاب نشود\r\n71 - محمد بن حماد حارثى از امام صادق ( ع ) نقل مىكند كه پيامبر خدا ( ص ) فرمود : دعاى پنج كس مستجاب نمىشود : مردى كه خداوند اختيار طلاق زنش را به\r\n","description":"","footnote":"","page_name":" 433 ","page_number":433},
  {"content":"\r\n","description":"","footnote":"","page_name":" 434 ","page_number":434},
  {"content":"\r\nاو داده ولى او را اذيت مىكند در حالى كه مالى دارد كه به او بدهد و او را رها كند ، و مردى كه بردهء او سه بار از او فرار كند و او را نفروشد ، و مردى كه از كنار ديوار كجى عبور كند و او در حال فرو ريختن به روى اوست ولى شتاب نكند و ديوار بر او فرو ريزد ، و مردى كه به مردى قرض بدهد و بر آن شاهد نگيرد ، و مردى كه در خانه اش بنشيند و بگويد : خدايا به من روزى برسان و خود طلب روزى نكند .\r\n\r\nدستور ستايش خداوند با پنج جمله\r\n72 - ابو حمزهء ثمالى نقل مىكند كه به امام سجاد ( ع ) عرض كردم : اينكه فرموديد :\r\nخدا را با پنج جمله ستايش كنيد ، آن پنج جمله كدام است ؟ فرمود : هنگامى كه گفتى :\r\n« سبحان الله و بحمده » خداوند را از آنچه منحرفان مىگويند بالا بردى ، و چون گفتى :\r\n« لا إله الَّا الله وحده لا شريك له » اين كلمهء اخلاص است كه هيچ بنده اى آن را نمىگويد مگر اينكه خداوند او را از آتش آزاد مىكند جز گردنكشان و جباران ، و كسى كه بگويد : « لا حول و لا قوّة الا بالله » كار را به خدا واگذار كرده است ، و كسى كه بگويد : « استغفر الله و اتوب اليه » او گردنكش و جبار نيست ، چون گردنكش اصرار بر گناه مىكند ، همان گناهى كه هواى نفسش در آن به او غلبه كرده و دنيايش را بر آخرتش ترجيح داده است ، و كسى كه بگويد : « الحمد لله » شكر هر نعمتى را كه خدا داده به جاى آورده است .\r\n\r\nپيامبران اولو العزم پنج تن بودند\r\n73 - اسماعيل جعفى از امام باقر ( ع ) نقل مىكند كه فرمود : پيامبران اولو العزم پنج تن بودند : نوح و ابراهيم و موسى و عيسى و محمد كه درود خدا بر آنان باد .\r\n( پيامبران اولو العزم كسانى بودند كه دعوت آنان عام و جهانى بود و به يك قوم و مكان اختصاص نداشت و نيز دين آنان ناسخ اديان پيشين بود . )\r\n\r\nدر دفن پنج مرده بايد انتظار كشيد تا تغيير حالت دهند\r\n74 - اسماعيل بن عبد الخالق از امام صادق ( ع ) نقل مىكند كه فرمود : در دفن پنج مرده بايد منتظر بود تا تغيير حالت دهند ( مرگ آنان قطعى شود ) : غرق شده و بيهوش شده و اسهالى و كسى كه زير آوار مانده و كسى كه در اثر دود و گاز از دنيا رفته .\r\n","description":"","footnote":"","page_name":" 435 ","page_number":435},
  {"content":"\r\n","description":"","footnote":"","page_name":" 436 ","page_number":436},
  {"content":"\r\n\r\nدر كوفه پنج مسجد ملعون و پنج مسجد مبارك است\r\n75 - محمد بن مسلم از امام باقر ( ع ) نقل مىكند كه فرمود : در كوفه مساجدى وجود دارد كه ملعون است و مساجدى وجود دارد كه مبارك است ، مسجدهاى مبارك عبارتند از : مسجد غنى ( نام تيره اى از قبيله غطفان ) و به خدا سوگند كه قبلهء آن درست و خاك آن پاكيزه است و آن را مرد مؤمنى بنا كرده و دنيا به پايان نمىرسد مگر اينكه در كنار آن دو چشمه مىجوشد و در آن دو باغ به وجود آيد ، ولى اهل آن مسجد ملعونند و از آنها گرفته خواهد شد . و مسجد بنى ظفر و مسجد سهله و مسجدى در خمراء و مسجد جعفى و اكنون آن مسجد ، مسجد آنان نيست و گفته مىشود كه از ميان رفته است . و اما مساجد ملعون عبارتند از : مسجد ثقيف و مسجد اشعث و مسجد جرير بجلى و مسجد سماك و مسجدى در خمراء كه بر قبر فرعونى از فراعنه بنا شده است .\r\n\r\nنهى از خواندن نماز در پنج مسجد در كوفه\r\n76 - صفوان بن يحيى از امام صادق ( ع ) نقل مىكند كه فرمود : امير المؤمنين ( ع ) از نماز خواندن در پنج مسجد كوفه نهى كرد : مسجد اشعث بن قيس كندى ، مسجد جرير بن عبد الله بجلى و مسجد سماك بن محرمة و مسجد شبث بن ربعى و مسجد تيم .\r\nمىگويد : وقتى امير المؤمنين ( ع ) به مسجد آنها نگاه مىكرد مىفرمود : اين بقعهء تيم است و معنايش اين بود كه آنان از امير المؤمنين ( ع ) كناره گيرى كردند و از روى عداوت و بغض با او نماز نخواندند ، خداى لعنتشان كند .\r\n( اينها مساجدى بودند كه مخالفان امير المؤمنين در جهت ايجاد تفرقه بنا كرده بودند و پس از مدتى خراب شدند و پس از شهادت امام حسين ( ع ) به شكرانهء قتل او از سوى دشمنان اهل بيت تجديد بنا شدند . )\r\n\r\nپنج كس بايد نماز خود را در سفر هم تمام بخوانند\r\n77 - محمد بن ابى عمير از امام صادق ( ع ) نقل مىكند كه فرمود : پنج كس نماز خود را بايد تمام بخوانند چه در سفر باشند و چه در حضر : چارپادار و كرايه دهندهء مركب ( كه خودش نيز همراه آن مىرود ) و نامه رسان و چوپان و كشتيبان ؛ چون كار آنها سفر است .\r\n\r\nمرد مىتواند پنج عضو زن نامحرم را ببيند\r\n78 - راوى گفت : به امام صادق ( ع ) گفتم : مرد كدام يك از اعضاى بدن زن نامحرم\r\n","description":"","footnote":"","page_name":" 437 ","page_number":437},
  {"content":"\r\n","description":"","footnote":"","page_name":" 438 ","page_number":438},
  {"content":"\r\nرا مىتواند ببيند ؟ فرمود : صورت ، دو كف دست و دو قدم .\r\n\r\nدرهاى آسمان در پنج وقت باز مىشود\r\n79 - ابو بصير و محمد بن مسلم از امام صادق ( ع ) و او از پدرانش نقل مىكند كه از جملهء چيزهايى كه امير المؤمنين ( ع ) به اصحاب خود ياد دارد ، اين بود كه درهاى آسمان در پنج وقت باز مىشود : موقع باريدن باران و موقع جهاد با دشمن و موقع اذان و موقع تلاوت قرآن و با زوال آفتاب و موقع طلوع فجر . ( زوال آفتاب و طلوع فجر از نظر عدد يك مورد حساب شده است ) .\r\n\r\nبهشت مشتاق پنج نفر است\r\n80 - عبد الله بن محمد بن على مىگويد : سرورم امام رضا ( ع ) از پدرانش نقل فرمود كه على ( ع ) از پيامبر خدا ( ص ) نقل كرد كه فرمود : بهشت به تو و عمار و سلمان و ابو ذر و مقداد مشتاق است .\r\n\r\nپنج زن را در هر حال مىتوان طلاق داد\r\n81 - حمّاد بن عثمان از امام صادق ( ع ) نقل مىكند كه فرمود : پنج زن در هر حالى طلاق داده مىشوند : زن حامله و زنى كه از حيض قطع شده و زنى كه به او دخول نشده و زنى كه شوهرش غايب شده و زنى كه به سنّ حيض نرسيده است .\r\n\r\nنشانه‌هاى ظهور قائم ( ع ) پنجتاست\r\n82 - ميمون بان از امام صادق ( ع ) نقل مىكند كه فرمود : پنج چيز پيش از قيام قائم اتفاق مىافتد . خروج يمانى و خروج سفيانى و نداى آسمانى و فرو رفتن بيداء ( محلى است در اطراف مدينه ) و كشته شدن نفس زكيه .\r\n","description":"","footnote":"","page_name":" 439 ","page_number":439},
  {"content":"\r\n","description":"","footnote":"","page_name":" 440 ","page_number":440},
  {"content":"\r\n\r\nميان پنج زن و شوهرانشان ملاعنه وجود ندارد\r\n83 - سليمان بن حفص از امام صادق ( ع ) و او از پدر و جدش نقل مىكند كه على ( ع ) فرمود : ميان پنج زن و شوهرانشان ملاعنه وجود ندارد . زن يهودى كه همسر مرد مسلمانى باشد ، و زن نصرانى و كنيزى كه شوهرش آزاد است و آن زنها را به زنا نسبت دهند ، و زن آزادى كه همسرش برده است و او را به زنا نسبت مىدهند ، و مردى كه به سبب تهمت زدن به زنش شلاق خورده است . چون خداوند فرموده : « هرگز شهادت آنها را نپذيريد » ( 1 ) و زن گنگ كه ميان او و شوهرش ملاعنه وجود ندارد چون ملاعنه با زبان است . ( ملاعنه عبارت است از اينكه شوهرى به زن خودش تهمت زنا بزند و شاهدى بر آن نداشته باشد ، در اين صورت بايد چهار بار سوگند بخورد كه راست مىگويد و مرتبهء پنجم بر خود لعنت كند اگر دروغگو باشد و زن نيز چنين كند ، اين كار را ملاعنه مىگويند . )\r\n\r\nسخنانى كه خداوند ابراهيم را با آن آزمود و او پذيرفته شده پنج كلمه بود\r\n84 - مفضل بن عمر نقل مىكند كه از امام صادق ( ع ) در بارهء اين سخن خداوند : « و اذا ابتلى ابراهيم ربه بكلمات فاتمهن ( 2 ) هنگامى كه ابراهيم را پروردگارش به كلماتى آزمايش كرد و آن را به پايان رسانيد . » پرسيدم كه اين كلمات چه بود ؟ فرمود :\r\nآنها سخنانى بود كه حضرت آدم از جانب پروردگارش دريافت كرد و سپس توبه نمود و آنها عبارت بودند از اين كلمات : يا رب اسألك به حق محمد و على و فاطمه و الحسن و الحسين الَّا تبت علىّ ( پروردگارا به حق محمد و على و فاطمه و حسن و حسين از تو درخواست مىكنم كه توبهء مرا بپذيرى ) پس خداوند توبهء او را پذيرفت كه او بسيار توبه پذير و مهربان است . به آن حضرت گفتم : اى پسر پيامبر ، اينكه خداوند مىفرمايد : « فأتمّهنّ پس آنها را تمام كرد » منظور چيست ؟ فرمود : يعنى كه كلمات را تا قائم ( ع ) تمام كرد ، يعنى دوازده امام كه نه امام از آنها از فرزندان حسين ( ع ) است .\r\nمفضل مىگويد به آن حضرت عرض كردم : اى پسر پيامبر به من خبر بده از سخن خداوند كه مىفرمايد : « آن را كلمه اى پايدار در نسل او قرار دادم » ( 3 ) فرمود : منظور از آن امامت است كه خداوند آن را تا روز قيامت در نسل حسين ( ع ) قرار داده است .\r\nمىگويد : گفتم : اى پسر پيامبر چگونه است كه امامت در نسل حسين ( ع ) قرار گرفت\r\n\r\n","description":"","footnote":"\r\n( 1 ) سورهء نور ، آيهء 5 .\r\n( 2 ) سورهء بقره ، آيهء 124 .\r\n( 3 ) سورهء زخرف ، آيهء 27 .\r\n","page_name":" 441 ","page_number":441},
  {"content":"\r\n","description":"","footnote":"","page_name":" 442 ","page_number":442},
  {"content":"\r\nو در نسل حسن ( ع ) قرار نگرفت . در حالى كه هر دو فرزند و نوهء پيامبر و سرور جوانان بهشتى بودند ؟\r\nفرمود : همانا موسى و هارون هر دو برادر و نبى مرسل بودند و خداوند نبوت را در نسل هارون قرار داد و در نسل موسى قرار نداد و كسى نبايد بگويد كه چرا خدا چنين كرد . امامت نيز جانشينى از خداوند است و كسى را نسزد كه بگويد : چرا آن را در نسل حسين ( ع ) و نه حسن ( ع ) قرار داد ، چون خداوند كارهاى خود را از روى حكمت انجام مىدهد و از آنچه مىكند پرسيده نمىشود ولى ديگران مورد پرسش قرار مىگيرند .\r\n( شيخ صدوق مىگويد : ) سخن خداوند : « و اذا ابتلى ابراهيم ربه بكلمات فاتمهن » وجه ديگرى هم دارد و اصل آن همان است كه گفتيم . و آزمايش بر دو قسم است : يكى از آن دو در بارهء خدا محال است و ديگرى رواست ، اما آنچه محال است اين است كه خداوند ابراهيم را امتحان كرد تا بداند كه روزگار او چگونه است ، اين نوع آزمايش بر خدا محال است ، چون او دانندهء غيبهاست ، نوع ديگر از آزمايش اين است كه او را آزمايش كند تا او در آنچه با آن آزمايش مىشود صبر و مقاومت نشان دهد تا آن عطايى كه خداوند به او مىبخشد از روى استحقاق و شايستگى باشد و ديگران آن را ببينند و از آن پيروى كنند . پس معلوم مىشود كه خداوند وسايل امامت را جز به كسى كه شايسته و مستقل است و روزگار شايستگى او را نشان داده ، موكول نمىكند .\r\nو اما منظور از « كلمات » ، بخشى از آن همان است كه گفتيم ، و بخشى از آن حالت يقين است و اين است مفهوم سخن خداوند : « و بدينسان ملكوت آسمانها و زمين را به ابراهيم نشان داديم تا از اهل يقين باشد » ( 1 ) و بخشى از آن هم معرفت ابراهيم به قديم بودن خدا و توحيد او و تنزيه او از تشبيه كردن به ديگران است و آن هنگامى بود كه ابراهيم به ستاره و ماه و آفتاب نگاه كرد و با غروب هر كدام از آنها به حدوث آنها و با حدوث آنها به ايجادكنندهء آنها استدلال كرد ، پس آگاهى او از اينكه حكم كردن به وسيلهء ستارگان ( غيب گوئى به وسيلهء آنها ) خطا است همان گونه كه در سخن خداوند است : « و نگاهى به ستارگان انداخت و گفت : من بيمارم » ( 2 ) اينكه خداوند نگاه او را به يك نگاه مقيد كرده براى آن است كه نگاه نخستين موجب خطا نمىشود مگر بعد نگاه دوم\r\nچنانچه پيامبر ( ص ) به على ( ع ) فرمود : « يا على نگاه اول به سود تو است و نگاه دوم به ضرر توست و نه به سود تو » .\r\nاز جملهء آن كلمات شجاعت است و روزگار آن را به اثبات رسانيد . چنانچه خداوند مىفرمايد : « هنگامى كه ابراهيم به پدر و قومش گفت : اين تمثالها چيست كه شما آنها را پرستش مىكنيد ؟ گفتند : پدرانمان را چنين يافتيم كه آنها را پرستش مىكردند ، گفت : همانا شما و پدرانتان در گمراهى آشكاريد ، گفتند : آيا تو به حق سوى ما آمده اى يا تو از بازيگران هستى ؟\r\nگفت : بلكه پروردگار شما پروردگار آسمانها و زمين است ، همو كه شما را آفريد و من به اين كار گواهم و به خدا سوگند كه بتهايتان را پس از آنكه شما رويگردان شديد چاره سازى خواهم كرد ، پس آنها را خرد و ريز كرد ، جز بت بزرگى كه داشتند تا آنان به سوى او برگردند » ( 3 ) مقاومت يك نفر در برابر\r\n\r\n","description":"","footnote":"\r\n( 1 ) سورهء انعام ، آيهء 75 .\r\n( 2 ) سورهء صافات ، آيهء 89 .\r\n( 3 ) سورهء انبياء ، آيات 53 - 59 .\r\n","page_name":" 443 ","page_number":443},
  {"content":"\r\n","description":"","footnote":"","page_name":" 444 ","page_number":444},
  {"content":"\r\nهزاران نفر از دشمنان خدا نهايت شجاعت است .\r\nاز جمله حلم است كه مفهوم آن در سخن خداوند آمده است : « همانا ابراهيم بردبار و مردمگرا و بازگشتكننده به سوى خداست » ( 1 ) سپس سخاوت است كه در داستان مهمانان گرامى ابراهيم آمده است ، سپس عزلت گزينى از خانواده و قبيله است كه مفهوم آن در سخن خداوند آمده است : « و از شما و هر كه جز خدا مىخوانيد دورى مىجويم » ( 2 ) و يكى هم امر به معروف و نهى از منكر است و بيان آن در اين سخن خداوند آمده است : « اى پدر من ، چيزى را پرستش مكن كه نمىشنود و نمىبيند و نيازى از تو را بر طرف نمىسازد ، اى پدر من چيزى از دانش بر من رسيده كه به تو نرسيده است ، پس مرا اطاعت كن تا تو را به راه راست هدايت كنم ، اى پدر من ، شيطان را پرستش مكن ، همانا شيطان خداى رحمان را نافرمانى كرد ، اى پدر من ، همانا من مىترسم كه عذابى از خداى رحمان بر تو برسد و تو دوست شيطان باشى » ( 3 ) و نيز دفع كردن بدى با خوبى و اين هنگامى بود كه پدرش به او گفت : « اى ابراهيم ، آيا تو از خدايان من رويگردانى ؟ اگر دست برندارى تو را سنگسار مىكنم و زمانى طولانى از من دورى كن . » پس در جواب او گفت : « به زودى از خدايم براى تو طلب آمرزش مىكنم كه او بر من مهربان است » و نيز توكل كردن به خدا كه در اين سخن او آمده است : « كسى كه مرا آفريده هدايتم مىكند ، او كسى است كه به من غذا و آب مىدهد و چون مريض شوم شفايم مىبخشد ، او كسى است كه مرا مىميراند و سپس زنده مىكند و كسى است كه طمع آن دارم كه خطاهاى مرا در قيامت ببخشايد » ( 4 ) .\r\nآنگاه حكمت و نسبت دادن خود به صالحان است كه در سخن او آمده است : « پروردگارا به من حكمت عطا كن و مرا به صالحان ملحق كن » . ( 5 ) منظور ابراهيم از صالحان كسانى است كه جز به حكم خدا حكم نمىكنند و به راىهاى خود و قياسها حكم نمىكنند ، تا اينكه حجّتهاى خدا كه پس از او مىآيند راستگويى او را تأييد كنند ، چنان كه در سخن او آمده است :\r\n« و براى من در ميان امّتهاى ديگر زبانى نيكو قرار بده » ( 6 ) . منظور او همين امت برتر است و خداوند دعاى او را مستجاب كرد و براى او و ساير پيامبران ، در ميان امت ديگر ، زبان نيكو قرار داد و آن على بن ابى طالب ( ع ) بود كه در سخن خداوند آمده است : « و براى آنان زبانى نيكو و و الا قرار داديم » و نيز ناراحتى كه ابراهيم كشيد و آن زمانى بود كه او را در منجنيق قرار دادند و به آتش انداختند ، سپس رنج او در بارهء فرزندش و آن زمانى بود كه به ذبح پسرش اسماعيل مأمور شد ، سپس رنج او در بارهء خانواده اش و آن زمانى بود كه خداوند خانوادهء او را از « عزازهء قبطى » كه نامش در آن قصه آمده نجات داد ، سپس صبر كردن او بر بداخلاقى ساره ، سپس اختصاص دادن خودش به طاعت خداوند در سخن او كه گفت : « خدايا مرا در روزى كه مردم برانگيخته مىشوند ، خوار مساز » ( 7 ) . سپس پاكى او در سخن\r\n\r\n","description":"","footnote":"\r\n( 1 ) سورهء هود ، آيهء 77 .\r\n( 2 ) سورهء مريم ، آيهء 49 .\r\n( 3 ) سورهء مريم ، آيات 43 - 46 .\r\n( 4 ) سورهء شعراء ، آيات 78 - 82 .\r\n( 5 ) سورهء شعراء ، آيهء 84 .\r\n( 6 ) سورهء شعراء ، آيهء 84 .\r\n( 7 ) سورهء شعراء ، آيهء 87 .\r\n","page_name":" 445 ","page_number":445},
  {"content":"\r\n","description":"","footnote":"","page_name":" 446 ","page_number":446},
  {"content":"\r\nخداوند كه فرمود : « ابراهيم يهودى و نصرانى نبود بلكه مسلمان پاك دينى بود و از مشركان نبود » ( 1 ) .\r\nسپس نشانه‌هاى همهء آن كلمات را در اين سخن خود جمع كرد : « همانا نماز و عبادت و زندگى و مرگ من براى خداوندى است كه پروردگار جهانيان است ، شريكى براى او نيست و من به همين مأمور شده‌ام و من نخستين تسليمشوندگانم » . ( 2 ) او در اين سخن خود كه گفت : « زندگى و مرگم براى خدايى است كه پروردگار جهانيان است » . همهء نشانه‌هاى اطاعت را جمع كرد به گونه اى كه از هيچ چيزى فروگذار نكرد .\r\nسپس خداوند دعاى او را مستجاب كرد . آنجا گفت : « پروردگارا به من نشان بده كه چگونه مردگان را زنده مىكنى » ( 3 ) . البته اين آيه از متشابهات است و معناى آن اين است كه او از كيفيت و كميت فعل خدا سؤال كرد در جايى كه دانشمند هم وجه آن را ندانست و اين عيبى براى او و كاستى در توحيد او نبود ، پس خداوند فرمود : « آيا باور ندارى ؟ گفت : چرا » اين شرط همهء كسانى است كه به او ايمان آورده‌اند كه هر گاه يكى از آنها بپرسد كه آيا باور ندارى ؟ بايد بگويد : چرا همان گونه كه ابراهيم گفت : و چون خداوند به جميع ارواح فرزندان آدم فرمود : « آيا من پروردگار شما نيستم ؟ گفتند : چرا » گفت :\r\nنخستين كسى كه « بلى » گفت محمد ( ص ) بود و به سبب همين پيشى گرفتن ، سرور اولين و آخرين و افضل پيامبران شد . هر كس از اين پرسش مانند جواب ابراهيم پاسخ ندهد ، از آيين او روى گردانيده است .\r\nخداوند مىفرمايد : « و از آيين ابراهيم رويگردان نشود مگر كسى كه خودش را نادان كرده است » ( 4 ) .\r\nسپس برگزيدن خداوند او را در دنيا و گواهى بر او در آخرت كه او از شايستگان است ، آنجا كه فرمود : « و به تحقيق او ( ابراهيم ) را در دنيا برگزيديم و او در آخرت از شايستگان است » ( 5 ) و صالحان و شايستگان ، همان پيامبر اسلام ( ص ) و ائمه ( ص ) هستند كه امر و نهى خدا را از او مىگيرند و صلاح و شايستگى را از او مىخواهند و از رأى و قياس در دين او دورى مىجويند ، در سخن خداوند :\r\n« هنگامى كه پروردگارش به او گفت : تسليم باش ، او گفت : در برابر پروردگار جهانيان تسليم شدم » ( 6 ) .\r\nسپس پيروى پيامبران بعدى از ابراهيم كه در اين سخن خداوند آمده است : « و به آن سفارش كرد ابراهيم و يعقوب فرزندانشان را كه اى فرزندان من خداوند دين را براى شما برگزيد ، پس نميريد مگر در حالى كه تسليم هستيد » ( 7 ) و در اين سخن خداوند كه فرمود : « سپس به تو وحى كرديم كه از آيين پاك ابراهيم پيروى كن و او از مشركان نبود . ( 8 ) و در سخن خداوند كه فرمود :\r\n« آيين پدرتان ابراهيم ، او شما را از پيش مسلمان ناميد . » ( 9 ) و نشانه‌هاى كلمات امام از آنچه امّت در جهت مصالح دنيا و آخرت بدان نيازمند است گرفته شده است .\r\nو اين سخن ابراهيم ( ع ) كه گفت : « و من ذرّيتى و از خاندانم » در اينجا « من » براى تبعيض است تا دانسته شود كه از خاندان او كسانى شايستگى امامت را دارند و كسانى\r\n\r\n","description":"","footnote":"\r\n( 1 ) سورهء آل عمران ، آيهء 67 .\r\n( 2 ) سورهء بقره ، آيهء 262 .\r\n( 3 ) سورهء بقره ، آيهء 262 .\r\n( 4 ) سورهء بقره ، آيهء 129 .\r\n( 5 ) سورهء بقره ، آيهء 129 .\r\n( 6 ) سورهء بقره ، آيهء 125 .\r\n( 7 ) سورهء بقره ، آيهء 126 .\r\n( 8 ) سورهء نحل ، آيهء 124 .\r\n( 9 ) سورهء حج ، آيهء 77 .\r\n","page_name":" 447 ","page_number":447},
  {"content":"\r\n","description":"","footnote":"","page_name":" 448 ","page_number":448},
  {"content":"\r\nاين شايستگى را ندارند و او از زمرهء مسلمانان است . اين بدان جهت است كه محال است كه ابراهيم ( ع ) امامت را براى كافر يا مسلمانى كه معصوم نيست بخواهد ، پس صحيح است كه اين تبعيض براى افراد خاصى از مؤمنان است و اين افراد از آن جهت اين ويژگى را يافته‌اند كه از كفر دورى گزيده‌اند ، سپس هر كس كه از گناهان كبيره اجتناب كند از خواص خاصتر مىشود ، و معصوم خاصّ اخصّ است ، اگر براى خاص بودن شكلى برتر از آن بود ، آن نيز از اوصاف امام قرار داده مىشد .\r\nخداوند عيسى را از ذرّيّهء ابراهيم معرفى كرده و او فرزند دخترى او بود و چون صحيح است كه به فرزند دخترى ذرّيّه گفت و ابراهيم به ذرّيّه اش درخواست امامت كرد ، بايد محمد ( ص ) هم در قرار دادن امامت در معصومين از ذرّيّهء خود دقيقا پيروى كند و اين پس از آن است كه خداوند به او وحى كرد و حكم نمود با اين سخن خود كه فرمود : « سپس به تو وحى كرديم كه از آيين پاك ابراهيم پيروى كنى . » ( 1 ) و اگر با آن مخالفت مىكرد شامل اين سخن خداوند مىشد كه فرمود :\r\n« و از آيين ابراهيم روى گردان نشود مگر كسى كه خودش را نادان كرده است . » ( 2 ) و پيامبر خدا از آن منزه است . و نيز خداوند فرمود : « همانا نزديكترين مردم به ابراهيم كسانى هستند كه از او پيروى كردند و نيز اين پيامبر و آنها كه ايمان آورده‌اند . » ( 3 ) و امير المؤمنين ( ع ) پدر ذرّيّهء پيامبر ( ص ) است و قرار دادن امامت در او ، قرار دادن آن در ذرّيّهء معصوم اوست و اين سخن خداوند كه فرمود : « عهد من به ستمگران نمىرسد » منظور اين است كه امامت شايستهء كسى نيست كه بتى را عبادت كرده و به اندازه يك چشم به هم زدن به خدا شريك قرار داده اگر چه پس از آن مسلمان شده باشد ، و ظلم عبارت است از قرار دادن چيزى در غير جايگاه آن و بزرگترين ظلمها شرك به خداست . خداوند مىفرمايد : « همانا شرك ظلمى بزرگ است . » ( 4 ) همچنين امامت به كسى كه چيزى از گناهان صغيره ، يا كبيره را مرتكب شده باشد شايسته نيست اگر چه بعدها توبه كند ، همچنين كسى كه خود حدّى به گردن دارد نمىتواند حدّ را اجرا كند و بنا بر اين جز معصوم نباشد و عصمت او جز از طريق سخن خداوند به وسيلهء پيامبرش معلوم نگردد ، چون عصمت در ظاهر خلقت آدمى نيست كه تا ديده شود و مانند سياهى و سفيدى و مانند آن ، پنهان است و جز با بيان خداوند علَّام الغيوب شناخته نمىشود .\r\n\r\nامير المؤمنين ( ع ) عاملان خود را به پنج خصلت فرمان داد\r\n85 - محمد بن ابراهيم نوفلى مرفوعا از امام صادق ( ع ) نقل مىكند كه آن حضرت از پدران خود نقل مىكند كه امير المؤمنين ( ع ) به عاملان خود نوشت : قلمهاى خود را نازك كنيد و سطرها را نزديك به هم كنيد و سخنان زايد را در بارهء من حذف كنيد و تنها معانى را در نظر بگيريد و از زياده نويسى بپرهيزيد ؛ زيرا كه اموال مسلمين نمىتواند ضررها را تحمل كند .\r\n\r\nپنج چيز از فطرت است\r\n86 - سعيد بن ابى سعيد از ابو هريره نقل مىكند كه پيامبر خدا ( ص ) فرمود : پنج\r\n\r\n","description":"","footnote":"\r\n( 1 ) سورهء نحل ، آيهء 124 .\r\n( 2 ) سورهء بقره ، آيهء 129 .\r\n( 3 ) سورهء آل عمران ، آيهء 67 .\r\n( 4 ) سورهء لقمان ، آيهء 12 .\r\n","page_name":" 449 ","page_number":449},
  {"content":"\r\n","description":"","footnote":"","page_name":" 450 ","page_number":450},
  {"content":"\r\nچيز از فطرت است : گرفتن ناخنها و چيدن شارب و چيدن موهاى زير بغل و تراشيدن موى عانه و ختنه كردن .\r\n\r\nپنج فضيلت براى امير المؤمنين ( ع )\r\n87 - حارث بن ثعلبه مىگويد : به سعد گفتم : آيا چيزى از مناقب على ( ع ) را مشاهده كردى ؟ گفت : آرى چهار منقبت از او را نيز مشاهده كردم و پنجمى آنها را مشاهده كردم و بگونه اى بود كه اگر من يكى از آنها را داشتم براى من از داشتن شتران سرخ مو محبوبتر بود : پيامبر خدا ( ص ) ابو بكر را با سورهء برائت فرستاد ، سپس على را فرستاد و او آن سوره را از ابو بكر گرفت و ابو بكر برگشت و گفت : يا رسول الله آيا در بارهء من چيزى نازل شد ؟ فرمود : نه ، فقط مىخواستم ( آن سوره را ) مردى از خود من ابلاغ كند .\r\nو نيز پيامبر ( ص ) همهء درها را ( كه به مسجد او باز مىشد ) بست ولى در خانه على را نبست ، گفتند : همهء درها را بستى ولى در خانهء او را رها كردى ؟ فرمود : آنها را از پيش خودم نبستم و از پيش خود باز نگذاشتم . مىگويد : پيامبر خدا ( ص ) عمر بن خطاب را با مردى ديگر به خيبر فرستاد و هر دو شكست خورده بازگشتند ، پس پيامبر فرمود : فردا پرچم را به مردى خواهم داد كه خدا و رسولش را دوست دارد و خدا و رسولش او را دوست دارند و ستايش بسيار كرد . مىگويد : چندين نفر در انتظار آن بودند ، كه پيامبر ( ص ) على ( ع ) را خواند و پرچم را به او داد و او برنگشت مگر اينكه خداوند او را پيروز كرد .\r\nچهارمين منقبت اين بود كه در روز عيد غديرخم پيامبر خدا ( ص ) دست على ( ع ) را گرفت و آن را بالا برد تا جايى كه زير بغلهايشان ديده شد ، پس فرمود : آيا من براى شما از جانهايتان اولىتر نيستم ؟ گفتند : آرى يا رسول الله ، فرمود : هر كس را كه من مولاى اويم على مولاى اوست . و پنجمين منقبت اين بود كه پيامبر خدا ( ص ) او را در ميان خانوادهء خود جانشين خويش كرد و سپس به سوى او برگشت و فرمود : تو براى من به منزلهء هارون از موسى هستى جز اينكه پيامبرى پس از من نخواهد آمد .\r\n","description":"","footnote":"","page_name":" 451 ","page_number":451},
  {"content":"\r\n","description":"","footnote":"","page_name":" 452 ","page_number":452},
  {"content":"\r\n\r\nدر پنج مورد قاضى بايد به ظاهر حكم كند\r\n88 - ابو جعفر مقرى با اسناد خود از امام صادق ( ع ) و او از پدرانش نقل مىكند كه امير المؤمنين فرمود : پنج چيز است كه بايد قاضى در آنها به ظاهر حكم كند : ولايت ، نكاح ، ارث ، ذبيحه و شهادت كه هر گاه ظاهر شاهدها اطمينانآور باشد ، شهادت آنها پذيرفته مىشود و از باطن آنها پرسيده نمىشود .\r\n\r\nسبقتگيرندگان پنج نفرند\r\n89 - ابى شيبه از مردى از قبيله همدان و او از پدرش نقل مىكند كه على بن ابى طالب ( ع ) فرمود : سبقتگيرندگان ( در ايمان ) پنج نفرند : من سبقتگيرنده از عرب هستم و سلمان از فارس و صهيب از روم و بلال از حبشه و خبّاب از نبط .\r\n\r\nعبد المطلب در جاهليت پنج سنت نهاد كه خدا آنها را در اسلام به اجرا گذاشت\r\n90 - انس بن محمّد ابو مالك از پدرش از امام صادق ( ع ) و او از پدرانش از على بن ابى طالب ( ع ) نقل مىكند كه پيامبر خدا ( ص ) در وصيت خود فرمود : اى على ! همانا عبد المطلب در جاهليت پنج سنت نهاد كه خداوند آنها را در اسلام به اجرا درآورد ، زنان پدران را بر پسران حرام كرد و خداوند چنين نازل فرمود : « به زنى نگيريد زنانى را كه پدرانتان با آنها ازدواج كرده‌اند . » ( 1 ) و او گنجى پيدا كرد و خمس آن را بيرون آورد و صدقه داد و خداوند چنين نازل فرمود : « و بدانيد كه آنچه به غنيمت به دست آورديد خمس آن براى خداست . . . » ( 2 ) و چون زمزم را كند ، آن را براى آب دادن به حجاج تعيين كرد و خداوند چنين نازل فرمود : « آيا آب دادن به حجاج و تعمير مسجد الحرام مانند كار كسى است كه به خدا و روز قيامت ايمان دارد . . . » ( 3 ) و ديهء قتل را صد شتر قرار داد و خدا همان را در اسلام اجرا كرد ، و طواف نزد قريش تعداد مشخصى نداشت و عبد المطلب هفت شوط را سنت كرد و خدا آن را در اسلام اجرا كرد . يا على ! عبد المطلب با بتها قرعه نمىزد و بتها را عبادت نمىكرد و از آنچه بر بتها قربانى مىكردند ، نمىخورد و مىگفت : من بر دين پدرم ابراهيم هستم .\r\n\r\n","description":"","footnote":"\r\n( 1 ) سورهء نساء ، آيهء 22 .\r\n( 2 ) سورهء انفال ، آيهء 41 .\r\n( 3 ) سورهء توبه ، آيهء 19 .\r\n","page_name":" 453 ","page_number":453},
  {"content":"\r\n","description":"","footnote":"","page_name":" 454 ","page_number":454},
  {"content":"\r\n\r\nوليمه ( مهمانى ) جز در پنج مورد وجود ندارد\r\n91 - موسى بن بكير از امام موسى بن جعفر ( ع ) نقل مىكند كه پيامبر خدا ( ص ) فرمود : وليمه ( مهمانى دادن ) نيست مگر در پنج جا : در عروسى و تولد نوزاد و در ختنه كردن و در خريدن خانه و در هنگام مراجعت از مكه .\r\n92 - انس بن محمد ابو مالك از پدرش از امام صادق ( ع ) و او از پدرانش از على بن ابى طالب ( ع ) نقل مىكند كه پيامبر ( ص ) در وصيت خود به او فرمود : اى على ! وليمه نيست مگر در پنج مورد : در عروسى و در تولد نوزاد و در ختنه كردن و در خريدن خانه و در هنگام مراجعت از مكه .\r\nمصنف اين كتاب مىگويد : به طعامى كه موقع خريدن يا بناى خانه به مردم داده مىشود « وكيره » گفته مىشود و « و كار » ( كه در حديث آمده ) از همان اخذ شده است ، و به طعامى كه موقع بازگشت از سفر داده مىشود « نقيعه » گفته مىشود ، و « ركاز » ( در حديث آمده ) همان غنيمت است ، گويا منظور اين است كه طعام دادن به هنگام بازگشت از مكه ثواب بسيارى را براى صاحب آن به غنيمت مىآورد و از همين جاست كه پيامبر ( ص ) فرمود : روزه گرفتن در زمستان سرد غنيمت است .\r\n\r\nپيامبر خدا ( ص ) در بارهء على ( ع ) از خداوند پنج خصلت خواست\r\n93 - عبد الله بن احمد طائى از پدرش از امام رضا ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : يا على از پروردگارم در بارهء تو پنج خصلت درخواست كرده‌ام ، اوّلى اين است كه از پروردگارم خواستم كه من نخستين كسى باشم كه ( در قيامت ) زمين شكافته شود و من بيرون آيم و غبار از خود بزدايم در حالى\r\n","description":"","footnote":"","page_name":" 455 ","page_number":455},
  {"content":"\r\n","description":"","footnote":"","page_name":" 456 ","page_number":456},
  {"content":"\r\nكه تو با من باشى ، و خداوند آن را به من داد ، و اما دوّمى ، از پروردگار خواستم كه من در كنار ترازوى حساب ( ميزان ) بايستم و تو با من باشى و خداوند آن را به من داد ، و اما سومى ، از پروردگارم خواستم كه تو را در قيامت پرچمدار من كند ، و آن را به من داد ، و اما چهارمى ، از پروردگارم خواستم كه امت مرا به دست تو از حوض من سيراب كند ، و آن را به من داد ، و اما پنجمى ، از پروردگارم خواستم كه تو راهبر امت من به سوى بهشت باشى ، و به من داد ، پس سپاس خداوند را كه با اين كار مرا منت نهاد .\r\n94 - ياسر خادم از امام رضا ( ع ) و او از پدرانش از على بن ابى طالب ( ع ) نقل مىكند كه پيامبر خدا ( ص ) فرمود : اى على من در بارهء تو از پروردگارم پنج چيز را درخواست كردم و به من داد ، نخستين آنها اين بود كه از خدا خواستم كه ( در قيامت ) نخستين كسى باشم كه از شكاف زمين بيرون مىآيم و گرد و غبار از سرم مىزدايم در حالى كه تو با من باشى ، پس به من داد ، دوم اينكه از او خواستم مرا كنار ترازوى حساب قرار دهد ، و تو با من باشى ، پس به من داد ، سوم اينكه از پروردگارم خواستم كه تو را پرچمدار من كند ، و آن همان پرچم « الله اكبر » است و بر آن نوشته شده است :\r\nرستگاران همان واردشوندگان بهشت هستند ، پس به من داد ، چهارم اينكه از او خواستم كه امت مرا به دست تو از حوض من سيراب كند ، پس به من داد ، پنجم اينكه از او خواستم كه تو راهبر امت من به بهشت باشى ، پس به من داد ، سپاس خدا را كه با آن به من منت نهاد .\r\n\r\nپنج سخن است كه اگر مردم گرد جهان بگردند مانند آنها را نيابند\r\n95 - عبد الله بن احمد طائى از پدرش از امام رضا ( ع ) از پدرانش نقل مىكند كه على ( ع ) گفت : پنجتاست كه اگر به خاطر آنها سفر كنيد ، همانند آنها را نخواهيد يافت :\r\nهيچ بنده اى جز از گناه خود نترسد و جز به پروردگارش اميد نبندد و وقتى از جاهل چيزى را بپرسند كه نمىداند ، از ياد گرفتن آن شرم نكند ، و هنگامى كه از يكى از شما چيزى بپرسند كه نمىداند ، شرم نكند از اينكه بگويد : نمىدانم ، و صبر از ايمان به منزلهء سر از جسد است و كسى كه صبر ندارد ايمان ندارد .\r\n","description":"","footnote":"","page_name":" 457 ","page_number":457},
  {"content":"\r\n","description":"","footnote":"","page_name":" 458 ","page_number":458},
  {"content":"\r\n96 - شعبى نقل مىكند كه على ( ع ) فرمود : از من سخنانى را اخذ كنيد كه اگر بر مركب خود سوار شويد و آنها را بدوانيد ، همانند آن سخنان را نخواهيد يافت : آگاه باشيد كه هيچ كس جز به پروردگارش اميدوار نشود و جز از گناهش نترسد ، و عالم وقتى چيزى را نمىداند از ياد گرفتن آن شرم نكند و نيز شرم نكند از اينكه وقتى از او چيزى را پرسيدند كه نمىداند ، بگويد : خدا داناتر است . و بدانيد كه صبر از ايمان به منزلهء سر از جسد است و جسدى كه سر نداشته باشد خيرى در آن نيست .\r\n\r\nروز جمعه پنج خصلت دارد\r\n97 - ابو لبابة بن عبد المنذر گفت : پيامبر خدا ( ص ) فرمود : همانا روز جمعه سر آمد روزهاست و نزد خداوند از روز قربان و روز فطر با فضيلتتر است و در آن پنج خصلت وجود دارد : خداوند در آن روز آدم را آفريد و در آن روز آدم را به زمين فرود آورد و در آن روز آدم را قبض روح كرد و در آن روز ساعتى است كه بنده از خدا چيزى را نمىخواهد مگر اينكه به او مىدهد ، مادامى كه چيز حرامى را درخواست نكند . و هيچ فرشته اى مقرّب و نه آسمان و زمين و نه بادها و نه كوه‌ها و نه صحرا و دريايى وجود ندارد ، مگر اينكه همگى نگران آن هستند كه در آن روز قيامت برپا شود .\r\n\r\nازدواج با پنج گروه از زنان ناپسند است\r\n98 - زيد بن ثابت گفت : پيامبر خدا ( ص ) به من فرمود : اى زيد آيا ازدواج كرده اى ؟\r\nگفتم : نه ، فرمود : ازدواج كن و بر عفت خود بيفزاى ، ولى با پنج طايفه ازدواج مكن ، زيد گفت : آنها چه كسانى هستند يا رسول الله ؟ پيامبر فرمود : با « شهبرة » و « لهبرة » و « نهبرة » و « هيدرة » و « لفوت » ازدواج مكن ، زيد گفت : يا رسول الله هيچ يك از اينها را\r\n","description":"","footnote":"","page_name":" 459 ","page_number":459},
  {"content":"\r\n","description":"","footnote":"","page_name":" 460 ","page_number":460},
  {"content":"\r\nفرمودى نفهميدم و آشنايى با آنها ندارم ، پيامبر خدا ( ص ) فرمود : مگر شما عرب نيستيد ؟ « شهبرة » زن زاغ چشم بىحياست و « لهبرة » زن بلند قدّ لاغر است و « نهبرة » زن كوتاه قد زشت است و « هيدرة » پيرزن حيله گر است و « لفوت » زنى است كه از كس ديگرى بچه دارد .\r\n\r\nبهترين بندگان كسانى هستند كه پنج كار را انجام مىدهند\r\n99 - محمد بن مسلم و جز او از امام باقر ( ع ) نقل مىكنند كه فرمود : از پيامبر خدا ( ص ) راجع به بهترين بندگان پرسيده شد ، فرمود : آنها كسانى هستند كه وقتى نيكى كنند ، خوشحال مىشوند و وقتى بدى كنند ، استغفار مىكنند و وقتى به آنها چيزى داده مىشود ، سپاسگزارى مىكنند و وقتى گرفتار مىشوند ، صبر مىكنند و وقتى خشمناك مىشوند ، در مىگذرند .\r\n\r\nدر سخن زيبا پنج خصلت است\r\n100 - ابو حمزهء ثمالى از امام سجاد ( ع ) نقل مىكند كه فرمود : سخن زيبا ثروت مىآورد و روزى را فراوان مىكند و اجل را به تأخير مىاندازد و شخص را در ميان خانواده محبوب مىكند و او را به بهشت وارد مىكند .\r\n\r\nبه امّت محمد ( ص ) در ماه رمضان پنج چيز داده مىشود كه به امّت هيچ پيامبرى داده نشده است\r\n101 - جابر بن عبد الله انصارى از پيامبر خدا ( ص ) نقل مىكند كه فرمود : به امت من در ماه رمضان پنج چيز داده مىشود كه به امت هيچ پيامبرى پيش از من داده نشده است : يكى اينكه وقتى اولين شب ماه رمضان فرا رسد ، خداوند به آنان نظر مىكند ، و هر كس كه خدا به او نظر كند هرگز او را عذاب نخواهد كرد ، دوم اينكه بوى دهان آنها به هنگام عصر نزد خداوند خوشبوتر از مشك است ، سوم اينكه فرشتگان شب و روز\r\n","description":"","footnote":"","page_name":" 461 ","page_number":461},
  {"content":"\r\n","description":"","footnote":"","page_name":" 462 ","page_number":462},
  {"content":"\r\nبه آنان طلب آمرزش مىكنند ، و چهارم اينكه خداوند به بهشت امر مىكند كه استغفار كن و براى بندگانم خود را آرايش بده تا شايد رنج و ناراحتى دنيا از آنها بر طرف شود و به سوى بهشت و كرامت من برگردند ، پنجم اينكه وقتى آخرين شب ماه رمضان فرا مىرسد همهء آنها آمرزيده مىشوند ، مردى گفت : يا رسول الله اين كار در شب قدر انجام مىگيرد ؟ فرمود : آيا كارگران را نمىبينى كه چون از كارشان فارغ مىشوند اجرت داده مىشوند .\r\n\r\nروز قيامت پنج كس از پنج كس فرار مىكنند\r\n102 - عبد الله بن احمد طائى از امام رضا ( ع ) و او از پدرانش نقل مىكند كه على بن ابى طالب ( ع ) در مسجد جامع كوفه بود ، مردى از اهل شام برخاست و مسائلى را از آن حضرت پرسيد ، در ميان سؤالات او يكى هم اين بود كه گفت : به من خبر بده از اين سخن خداوند كه مىفرمايد : « روزى كه مرد از برادرش و مادرش و پدرش و همسرش و فرزندانش فرار مىكند . » ( 1 ) آنها چه كسانى هستند ؟ فرمود : قابيل از هابيل فرار مىكند و كسى كه از مادرش فرار مىكند موسى است و كسى كه از پدرش فرار مىكند ابراهيم است و كسى كه از همسرش فرار مىكند لوط است و كسى كه از پسرش فرار مىكند نوح است كه از پسرش كنعان فرار مىكند .\r\nمصنف اين كتاب مىگويد : موسى از آن جهت از مادرش فرار مىكند كه مىترسد حق واجب او را ادا نكرده باشد و ابراهيم از پدر مربّى مشرك خود فرار مىكند و نه از پدر واقعى خود كه همان تارخ مىباشد .\r\n\r\nپنج تن ، از پيامبران به زبان عربى سخن مىگفتند\r\n103 - أبو القاسم طائى از امام رضا ( ع ) و او از پدرانش نقل مىكند كه على بن ابى طالب ( ع ) در مسجد جامع كوفه بود كه مردى از اهل شام برخاست و مسائلى پرسيد ، از جمله اينكه گفت : به من خبر بده از پنج پيامبرى كه به زبان عربى سخن مىگفتند ،\r\n\r\n","description":"","footnote":"\r\n( 1 ) سورهء عبس ، آيهء 34 .\r\n","page_name":" 463 ","page_number":463},
  {"content":"\r\n","description":"","footnote":"","page_name":" 464 ","page_number":464},
  {"content":"\r\nفرمود : هود و صالح و شعيب و اسماعيل و محمد ، درود خدا بر همهء آنان .\r\n\r\nپنج تن از بدترين خلق خدا هستند\r\n104 - راوى مىگويد : از پيامبر خدا ( ص ) شنيدم كه مىفرمود : از بدترين خلق خدا پنج تن هستند : ابليس و فرزند آدم كه برادرش را كشت و فرعون صاحب سپاه و مردى از بنى اسرائيل كه آنان را از دينشان برگردانيد و مردى از اين امت كه در دروازه « لدّ » بر اساس كفر به او بيعت مىشود . مىگويد : سپس راوى گفت : وقتى معاويه را ديدم كه در دروازهء « لدّ » بيعت مىگيرد سخن پيامبر ( ص ) به يادم آمد و به على ملحق شدم و همراه او بودم . ( « لدّ » نام روستايى است در نزديكى بيت المقدس ) .\r\n","description":"","footnote":"","page_name":" 465 ","page_number":465},
  {"content":"\r\n","description":"","footnote":"","page_name":" 466 ","page_number":466},
  {"content":"\r\n\r\nباب خصلتهاى ششگانه\r\n\r\nدر اين امّت شش خصلت است\r\n1 - زرّ بن حبيش مىگويد : از محمد بن حنفيه ( رضي الله عنه ) شنيدم كه مىگفت : در ما شش خصلت است كه در كسى از پيشينيان نبود و پس از ما هم در كسى نخواهد بود ، از ماست محمد سرور پيامبران و على سرور وصيّان و حمزه سرور شهيدان و حسن و حسين سروران جوانان بهشتى و جعفر بن ابى طالب كه مزيّن به دو بال است و با آنها در بهشت هر كجا كه خواهد پرواز مىكند و مهدى اين امت كه عيسى بن مريم پشت سر او نماز مىخواند .\r\n\r\nدر زنا شش خصلت است\r\n2 - حذيفة بن يمان از پيامبر خدا ( ص ) نقل مىكند كه فرمود : اى گروه مسلمانان ! از زنا بپرهيزيد كه در آن شش خصلت است ، سه خصلت در دنيا و سه خصلت در آخرت ، آنكه در دنياست اين است كه ارزش شخص را از بين مىبرد و باعث فقر و تنگدستى مىشود و عمر را كوتاه مىكند ، و آنكه در آخرت است اين است كه باعث خشم پروردگار و سختى حساب و جاودانگى در جهنم مىشود ، سپس پيامبر ( ص ) فرمود : « نفسهاى آنان ، آنان را فريب داده تا جايى كه خداوند به آنان غضب كرده و هميشه در عذاب خواهند بود . »\r\n3 - انس بن محمد ابو مالك از پدرش از امام صادق ( ع ) و او از پدرانش از على بن ابى طالب ( ع ) نقل مىكند پيامبر خدا ( ص ) در وصيت خود فرمود : يا على در زنا شش خصلت است ، سه تا در دنيا و سه تا در آخرت ، آنكه در دنياست اين است كه ارزش شخص را از ميان مىبرد و مرگ را زودتر مىكند و روزى را مىبرد ، و آنكه در آخرت\r\n","description":"","footnote":"","page_name":" 467 ","page_number":467},
  {"content":"\r\n","description":"","footnote":"","page_name":" 468 ","page_number":468},
  {"content":"\r\nاست عبارت است از سختى حساب و خشم خداوند رحمان و خلود در آتش .\r\n4 - عبد الله بن ميمون از امام صادق ( ع ) نقل مىكند كه فرمود : زناكار شش خصلت دارد ، سه تا در دنيا و سه تا در آخرت ، آن سه تا كه در دنياست اين است كه نور چهره را از ميان مىبرد و باعث فقر و تنگدستى مىشود و مرگ را زودتر مىكند و آن سه تا كه در آخرت است عبارت است از : خشم پروردگار و سختى حساب و خلود در آتش .\r\n\r\nسخن پيامبر ( ص ) كه شش چيز را براى من به عهده گيريد من بهشت را براى شما به عهده مىگيرم\r\n5 - انس بن مالك از پيامبر خدا ( ص ) نقل مىكند كه فرمود : شش چيز را براى من به عهده گيريد من بهشت را براى شما به عهده مىگيرم : چون سخن مىگوييد دروغ نگوييد و چون وعده مىدهيد تخلَّف نكنيد و چون امانتى گرفتيد خيانت نكنيد و ديدگانتان را ( از حرام ) ببنديد و عفت خود را حفظ كنيد و دستها و زبانهاى خود را ( از اذيت كردن بر مردم ) نگهداريد .\r\n\r\nشش خصلت است كه هر كس آنها را داشته باشد وارد بهشت مىشود\r\n6 - ابو امامة مىگويد : از پيامبر خدا ( ص ) شنيدم كه فرمود : اى مردم ! همانا پس از من پيامبرى نخواهد آمد ، پروردگارتان را عبادت كنيد و نمازهاى پنجگانه را بخوانيد و ماه رمضان را روزه بگيريد و زكات مالهايتان را با طيب خاطر بپردازيد و امامانتان را فرمانبردارى كنيد تا به بهشت پروردگارتان وارد شويد .\r\n\r\nشش نفر از پيامبران دو نام داشتند\r\n7 - عبد الله بن احمد طائى از پدرش و او از امام رضا ( ع ) و او از پدرانش نقل مىكند كه على بن ابى طالب ( ع ) در مسجد جامع كوفه بود كه مردى از اهل شام\r\n","description":"","footnote":"","page_name":" 469 ","page_number":469},
  {"content":"\r\n","description":"","footnote":"","page_name":" 470 ","page_number":470},
  {"content":"\r\nبرخاست و سؤالاتى كرد كه از جملهء آنها اين بود كه گفت : به من خبر بده از شش پيامبرى كه دو نام داشتند ؟ فرمود : يوشع بن نون كه همان ذو الكفل است و يعقوب كه همان اسرائيل است و خضر كه همان حلقيا است و يونس كه همان ذو النون است و عيسى كه همان مسيح است و محمد كه همان احمد است ، صلوات خدا بر همهء آنان باد .\r\n\r\nشش موجود زنده در رحم مادر قرار نگرفتند\r\n8 - عبد الله بن احمد طائى از پدرش و او از امام رضا ( ع ) و او از پدرانش نقل مىكند كه على بن ابى طالب ( ع ) در مسجد جامع كوفه بود كه مردى از اهل شام برخاست و سؤالاتى كرد كه از جملهء آنها اين بود كه گفت : به من خبر بده از شش موجود زنده اى كه در رحم مادر قرار نگرفتند ؛ فرمود : آدم و حوا و قوچ ابراهيم و عصاى موسى و شتر صالح و آن خفّاشى كه عيسى آن را ساخت و به اذن خدا پرواز كرد .\r\n\r\nشش خصلت است كه مؤمن پس از مرگش از آنها سود مىبرد\r\n9 - هيثم ابى كهمس از امام صادق ( ع ) نقل مىكند كه فرمود : شش خصلت است كه مؤمن پس از مرگش از آنها سود مىبرد ؛ فرزند صالحى كه به او استغفار كند ، و مصحفى كه آن را بخوانند ، و چاهى كه آن را بكند ، و درختى كه آن را بكارد ، و وقف آبى كه جارى مىكند و سنت نيكويى كه پس از او به آن عمل شود .\r\n\r\nبر در بهشت شش كلمه نوشته شده\r\n10 - موسى بن اسماعيل بن موسى بن جعفر ( ع ) از پدرانش نقل مىكند كه پيامبر خدا ( ص ) فرمود : به بهشت برده شدم و بر در آن ديدم كه با طلا نوشته شده : خدايى\r\n","description":"","footnote":"","page_name":" 471 ","page_number":471},
  {"content":"\r\n","description":"","footnote":"","page_name":" 472 ","page_number":472},
  {"content":"\r\nجز الله نيست ، محمد حبيب خدا و على ولىّ خدا و فاطمه كنيز خدا و حسن و حسين برگزيدگان خدا هستند و لعنت خدا بر دشمنان آنها باد .\r\n\r\nشش خصلت از مردانگى است\r\n11 - احمد بن عامر طائى از پدرش و او از امام رضا ( ع ) و او از پدرانش نقل مىكند كه پيامبر خدا ( ص ) فرمود : شش چيز از مردانگى است : سه تا از آنها در وطن و سه تا در سفر ، آنكه در وطن است عبارت است از : تلاوت كتاب خدا و تعمير مساجد خدا و برادر و رفيق گرفتن به خاطر خدا ، و امّا آنكه در سفر است عبارت است از : بذل كردن توشه ، اخلاق نيكو و شوخى كردن در غير گناه .\r\n\r\nخمس به شش قسمت تقسيم مىشود\r\n12 - زكريا بن مالك جعفى از امام صادق ( ع ) نقل مىكند كه از آن حضرت راجع به اين سخن خداوند پرسيدم كه مىفرمايد : « و بدانيد كه آنچه به غنيمت به دست آورديد خمس آن براى خدا و پيامبر و خويشان پيامبر و يتيمان و مساكين و درماندگان در راه است ( 1 ) » فرمود : امّا خمسى كه مخصوص خدا است به پيامبر مىرسد كه هر كجا خواست مصرف كند و اما خمسى كه مخصوص پيامبر است به خويشان او مىرسد و خمس ذوى القربى هم مخصوص خويشان پيامبر است و منظور از يتيمان ، يتيمان اهل بيت اوست ، اين چهار سهم مال آنهاست ، و اما مساكين و درماندگان در راه ، چون مىدانى كه ما صدقه نمىخوريم و بر ما حلال نيست آن براى مساكين و درماندگان در راه است .\r\n\r\nشش چيز است كه بندگان در آن از خود اختيارى ندارند\r\n13 - از امام صادق ( ع ) نقل شده است كه فرمود : شش چيز است كه بندگان در آنها\r\n\r\n","description":"","footnote":"\r\n( 1 ) سورهء انفال ، آيهء 41 .\r\n","page_name":" 473 ","page_number":473},
  {"content":"\r\n","description":"","footnote":"","page_name":" 474 ","page_number":474},
  {"content":"\r\nاز خود اختيارى ندارند : شناخت ، نادانى ، خوشنودى ، خشم ، خواب و بيدارى .\r\n\r\nخداوند شش گروه را به جهت شش خصلت عذاب مىكند\r\n14 - محمد بن اسلم بجلى با سند خود از امير المؤمنين ( ع ) نقل مىكند كه فرمود :\r\nخداوند شش گروه را به سبب شش خصلت عذاب مىكند : عرب را به سبب تعصّب و كدخدايان را به سبب تكبر و اميران را به سبب ستم كردن و فقيهان را به سبب حسد كردن و بازرگانان را به سبب خيانت و اهل روستا را به سبب نادانى .\r\n\r\nشش خصلت در مؤمن نيست\r\n15 - حارث بن مغيرهء نضرى مىگويد كه از امام صادق ( ع ) شنيدم كه فرمود : شش چيز در مؤمن نيست : ناسازگارى ، بخل ، لجاجت ، دروغ ، حسد و ستم .\r\n\r\nبه شش گروه سلام داده نشود\r\n16 - سكونى از امام صادق ( ع ) و او از پدرانش نقل مىكند كه فرمود : به شش گروه نبايد سلام داد : يهودى ، نصرانى ، مجوسى ، كسى كه مشغول قضاى حاجت است و كسى كه بر سفره شراب نشسته و بر شاعرى كه به زنان پاكدامن نسبت زنا مىدهد و كسانى كه با دشنام دادن به مادران يك ديگر ، شوخى و شادى مىكنند .\r\n\r\nشش چيز شگفتآور است\r\n17 - منذر جوان از امام صادق ( ع ) نقل مىكند كه فرمود : سلمان مىگفت : از شش چيز تعجب مىكنم ، سه تا از آنها مرا به خنده آورد و سه تا به گريه ، آنچه به گريه آورد ، فراق دوستان از جمله محمد و يارانش و هراس از قبر و ايستادن در برابر خداوند ( در قيامت ) ، و اما آنها كه مرا به خنده وادار كرد ، طالب دنياست در حالى كه مرگ او را طلب\r\n","description":"","footnote":"","page_name":" 475 ","page_number":475},
  {"content":"\r\n","description":"","footnote":"","page_name":" 476 ","page_number":476},
  {"content":"\r\nمىكند و كسى است كه غافل است در حالى كه از او غفلت نمىشود ( همواره مراقب اويند ) و كسى كه با تمام دهانش مىخندد در حالى كه نمىداند خداوند از او راضى يا خشمناك است .\r\n\r\nنهى از كشتن شش حيوان\r\n18 - داود بن كثير رقّى مىگويد : هنگامى كه ما نزد امام صادق ( ع ) نشسته بوديم ، مردى از كنار ما عبور كرد در حالى كه در دست او يك پرستوى سر بريده بود ، امام صادق ( ع ) به سوى او جست و آن را از دست او گرفت و به زمين زد ، سپس فرمود : آيا عالم شما به اين كار دستور داده يا فقيه شما چنين كرده است ؟ پدرم از جدّم نقل مىكند كه پيامبر خدا ( ص ) از كشتن شش حيوان نهى كرده است : زنبور عسل و مورچه و قورباغه و جغد و هدهد و پرستو ، اما زنبور عسل چيز پاك مىخورد و چيز پاك مىسازد و آن همان است كه خدا به او وحى كرده است ( 1 ) و از انس و جنّ محسوب نمىشود ، اما مورچه ، مردم در زمان سليمان بن داود دچار قحطى شدند و بيرون آمدند تا طلب آب كنند ، ناگهان به مورچه اى برخورد كردند كه به روى پاها ايستاده بود و دستانش را به آسمان بلند كرده بود و مىگفت : خدايا من مخلوقى از مخلوقات تو هستم ما از فضل تو بىنياز نيستيم ، پس ما را از نزد خود روزى بده و ما را به سبب گناهان نادانان از فرزندان آدم مؤاخذه مكن . سليمان به مردم گفت : به خانه هايتان برگرديد كه خداوند شما را به سبب دعاى ديگران سيراب خواهد كرد ، و اما قورباغه ، وقتى آتش به ابراهيم روشن كردند ، جانداران زمينى به خدا شكايت كردند و اجازه خواستند كه بر آن آب بريزند ، خداوند به هيچ يك از آنها اجازه نداد مگر قورباغه كه دو سوم او سوخت و يك سوم او باقى ماند ، و اما هدهد ، او راهنماى سليمان ( ع ) به سرزمين بلقيس بود ، و اما جغد ، او يك ماه راهنماى آدم ( ع ) از سرزمين سرنديب به سوى سرزمين جده بود ، و اما پرستو ، گردش او در آسمان براى اظهار تأسف از آنچه بر اهل بيت محمد ( ص ) كردند و تسبيح او ، گفتن الحمد لله رب العالمين است ، آيا نمىبينيد كه او مىگويد : و لا الضالين .\r\n\r\nشش خصلت است كه خداوند آنها را به پيامبرش و امامان از نسل او و پيروان آنان مكروه مىدارد\r\n19 - اسحاق بن عمّار از امام صادق ( ع ) نقل مىكند كه پيامبر خدا ( ص ) فرمود :\r\n\r\n","description":"","footnote":"\r\n( 1 ) اشاره به آيه 68 از سورهء نحل در قرآن .\r\n","page_name":" 477 ","page_number":477},
  {"content":"\r\n","description":"","footnote":"","page_name":" 478 ","page_number":478},
  {"content":"\r\nخداوند بر من و امام از فرزندان من و پيروان آنان پس از من ، شش چيز را ناپسند مىدارد : بازى كردن در نماز و آميزش با زنان در هنگام روزه دارى و منت نهادن پس از صدقه دادن و آمدن به مسجد در حال جنابت و سر كشيدن به خانه‌هاى مردم و خنديدن در قبرستان .\r\n\r\nشريعت آسان محمد ( ص ) شش خصلت دارد\r\n20 - يونس بن ظبيان مىگويد : امام صادق ( ع ) به من فرمود : اى يونس از خدا بترسيد و به پيامبر او ايمان بياوريد . مىگويد : عرض كردم : به خدا و رسولش ايمان آورده‌ايم ، پس فرمود : شريعت آسان محمدى عبارت است از برپاداشتن نماز و دادن زكات و روزه گرفتن ماه رمضان و حج خانه خدا و اطاعت كردن از امام و اداى حقوق برادر دينى ، همانا هر كس حقى از مؤمنى را ندهد ، خداوند او را در قيامت پانصد سال روى پايش ايستاده نگه مىدارد بگونه اى كه از عرق او رودها جارى شود ، آن گاه ندا دهنده اى از سوى خدا ندا دهد كه اين شخص ستمگرى است كه حق خدا را نداده است ، مىگويد : اين شخص چهل سال سرزنش مىشود و سپس به جهنم افكنده مىگردد .\r\n\r\nشش گروه نجابت ندارند\r\n21 - سعيد بن جناح با سند خود از امام صادق ( ع ) نقل مىكند كه فرمود : شش گروه نجيب نمىشود : سندى ، زنگى ، تركى ، كردى ، خوزستانى و بزرگان رى . ( منظور افراد خاصى از اين گروهها هستند كه در زمان صدور اين روايت از شهرهاى خود به مدينه آمده بودند و كارهاى خلاف مىكردند . )\r\n\r\nدر شش مورد عزل كردن جايز است\r\n22 - يعقوب جعفرى مىگويد : از امام كاظم ( ع ) شنيدم كه فرمود : در شش مورد عزل كردن ( ريختن منى در خارج از رحم ) جايز است : زنى كه يقين دارد كه بچه دار نمىشود و زن كهنسال و زن سليطه و زن بىحيا و زنى كه بچهء خود را شير نمىدهد و امه ( كنيز ) .\r\n\r\nاحتكار در شش چيز است\r\n23 - سكونى از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : احتكار در شش چيز است : گندم و جو و خرما و كشمش و روغن خوراكى و روغن براى روشنايى .\r\n","description":"","footnote":"","page_name":" 479 ","page_number":479},
  {"content":"\r\n","description":"","footnote":"","page_name":" 480 ","page_number":480},
  {"content":"\r\n\r\nاز شش خصلت بايد به خدا پناه برد\r\n24 - عبد الله بن سنان از امام صادق ( ع ) نقل مىكند كه فرمود : پيامبر خدا ( ص ) هر روز از شش چيز به خدا پناه مىبرد : شك و شرك و تعصب و غضب و ستم و حسد .\r\n\r\nشش چيز از قبيل كسب حرام است\r\n25 - سكونى از امام صادق ( ع ) و او از پدرانش از على ( ع ) نقل مىكند كه فرمود :\r\nكسب حرام عبارت است از بهاى حيوان مرده و بهاى سگ و بهاى شراب و مزد زنا و رشوه در قضاوت و مزد كاهن ( جادوكننده ) .\r\n26 - عمار بن مروان از امام صادق ( ع ) نقل مىكند كه فرمود : كسب حرام اقسام زيادى دارد ، از جملهء آنها مالى است كه از عاملان حكومتهاى ستمگر گرفته شود و از جملهء آنها مزدهاى قضاوت و مزدهاى زناكاران و بهاى شراب و نبيذ مستىآور و ربا كه با شاهد ثابت شود . اى عمار اما رشوه گرفتن در احكام ، كفر به خداى بزرگ و پيامبر اوست .\r\n\r\nنخستين چيزهايى كه با آنها به خدا نافرمانى شد شش چيز است\r\n27 - عبد الله بن سنان از امام صادق ( ع ) نقل مىكند كه پيامبر خدا ( ص ) فرمود :\r\nنخستين چيزهايى كه با آنها به خدا نافرمانى شد شش چيز است : دوست داشتن دنيا و دوست داشتن رياست و دوست داشتن غذا و دوست داشتن زنها و دوست داشتن خواب و دوست داشتن راحتى .\r\n\r\nحيوان بر گردن صاحب خود شش حق دارد\r\n28 - سكونى از امام صادق ( ع ) و او از پدرانش از على ( ع ) نقل مىكند كه پيامبر خدا ( ص ) فرمود : حيوان بر گردن صاحب خود شش حق دارد : وقتى پياده شد به او علف بدهد و وقتى از كنار آب رد مىشود آب را به او عرضه كند و بر صورت او نزند زيرا كه او پروردگارش را حمد و تسبيح مىگويد و بر پشت او ( به هنگامى كه راه\r\n","description":"","footnote":"","page_name":" 481 ","page_number":481},
  {"content":"\r\n","description":"","footnote":"","page_name":" 482 ","page_number":482},
  {"content":"\r\nنمىرود ) نماند مگر در راه خدا و بالاتر از توان او چيزى را بر او تحميل نكند و بيشتر از توان او ، او را وادار به راه رفتن نكند .\r\n\r\nشش گروه را نبايد سلام داد و شش گروه نبايد امامت كنند و شش چيز در اين امت از اخلاق قوم لوط است\r\n29 - اصبغ بن نباته مىگويد : از على ( ع ) شنيدم كه فرمود : شش گروه را نبايد سلام داد و شش گروه نبايد امامت كنند و شش چيز در اين امت از اخلاق قوم لوط است . اما كسانى كه نبايد به آنان سلام داد ، عبارتند از : يهود و نصارى و بازىكنندگان با نرد و شطرنج و شرابخواران و نوازندگان تار و تنبور و لذت برندگان از دشنام دادن به مادران و شاعران ( آنها كه باطل مىسرايند ) . و امّا كسانى كه نبايد امامت كنند عبارتند از : زنازاده و مرتد و بيابان گردى كه پس از هجرت به يك شهر اسلامى دوباره به بيابان برگردد و شرابخوار و كسى كه حد بر او جارى شده و كسى كه ختنه نشده است . و اما شش چيزى كه از قوم لوط است ، عبارتند از : « جلاهق » امت كه عبارت است از بازى با مهره‌ها و جويدن سقز و كشيدن دامن بر زمين از روى تكبر و باز گذاشتن دگمه‌هاى قبا و پيراهن .\r\n\r\nتفسير كلماتى كه اصل هجاى الفبا از آنهاست\r\n30 - محمد بن سالم با حديث مرفوع از امير المؤمنين ( ع ) نقل مىكند كه فرمود :\r\nعثمان بن عفان گفت : يا رسول الله ، تفسير « ابجد » چيست ؟ پيامبر فرمود : تفسير ابجد را بياموزيد كه در آن همهء شگفتىهاست ، واى بر عالمى كه تفسير آن را نداند ، گفت : يا رسول الله تفسير ابجد چيست ؟ فرمود : الف همان « آلاء الله » يعنى نعمتهاى خدا و حرفى از اسماء خداست ، و باء « بهجة الله » يعنى شادى خداست ، و جيم « جنة الله » يعنى بهشت خدا و جمال و جلال اوست ، و دال « دين الله » يعنى دين خداست ، و اما « هوّز » ها ، همان « هاويه » يعنى جهنم است ، واى بر كسى كه در آتش جهنم افتد ، و واو « ويل » يعنى واى بر اهل آتش است ، و زاء زاويه اى در جهنم است كه به خدا پناه مىبريم از آنچه در آن زاويه يعنى زواياى جهنم است . و اما « حطى » حاء « حطوط » يعنى ريختن گناهان از استغفاركنندگان در شب قدر است و آنچه جبرئيل با فرشتگان ديگر تا طلوع فجر فرود مىآورند ، و طاء « طوبى » يعنى خوش به حالى و عاقبت نيكو براى\r\n","description":"","footnote":"","page_name":" 483 ","page_number":483},
  {"content":"\r\n","description":"","footnote":"","page_name":" 484 ","page_number":484},
  {"content":"\r\nهمان افراد است و طوبى درختى است كه خداوند با دست خود آن را كاشته و از روح خود بر آن دميده و شاخه‌هاى آن از بالاى ديوار بهشت ديده مىشود و آن زيورها و ميوه‌ها مىروياند و در برابر دهانهاى بهشتيان باشد . و ياء « يد الله » يعنى دستان خداست كه بالاى سر مخلوقات اوست ، او پاك و منزه است از آنچه به او شريك قرار مىدهند . و اما « كلمن » كاف « كلام الله » است كه تغيير در كلمات خداوند نيست و جز او پشتيبانى نمىيابى .\r\nو لام « المام » يعنى رفت و آمد اهل بهشت و ديدار و سلام دادن آنها با يك ديگر و سرزنش اهل جهنم به همديگر است ، و ميم « ملك الله » يعنى سلطنت خداست كه زوال ندارد و دوام خداست كه فانى نمىشود ، و نون « نون و القلم و ما يسطرون » است ، قلم قلمى از نور و نوشته از نور در لوح محفوظ است كه مقربان آن را مشاهده مىكنند و بس است خداوند از نظر گواه بودن .\r\nو اما « سعفص » صاد « صاع بصاع » يعنى پاداش در برابر كار است و هر گونه كارى كه انجام دهى همان گونه پاداش مىگيرى و خداوند بر بندگان ستم نخواهد . و اما « قرشت » يعنى مردم را جمعآورى كرد و در روز قيامت آنها را حشر و نشر نمود و ميان آنان با حق داورى كرد و آنان مورد ستم قرار نگرفتند .\r\n( صدوق ( ره ) مىگويد : ) آنچه را كه راجع به تفسير حروف معجم روايت شده‌ام ، در كتاب معانى الاخبار نقل كرده‌ام .\r\n\r\nديوانه شش خصلت دارد\r\n31 - امام صادق ( ع ) و از پدرانش از على ( ع ) نقل مىكند كه پيامبر خدا ( ص ) بر گروهى گذر كرد و فرمود : براى چه اجتماع كرده‌ايد ؟ گفتند : يا رسول الله اين ديوانه بيهوش شده است و ما به جهت او اينجا جمعشده‌ايم . فرمود : اين مجنون نيست بلكه مريض است ، سپس فرمود : آيا به شما خبر بدهم كه مجنون واقعى كيست ؟ گفتند : آرى يا رسول الله ، فرمود : مجنون واقعى كسى است كه در راه رفتن تكبر كند و با گوشهء چشم نگاه كند و شانه‌هاى خود را از تكبر بجنباند و از خدا آرزوى بهشت كند در حالى كه او را نافرمانى مىكند ، او كسى است كه مردم از شرّ او در امان نيستند و اميدى به خير او نيست چنين كسى مجنون است و اين شخص مريض مىباشد .\r\n\r\nدر شش نماز توجه مستحب است\r\n32 - پدرم در نامه اى كه به من نوشته گفته است : همانا توجه ( يعنى گفتن تكبيرهاى مستحبى و خواندن دعاهاى وارده ) در شش نماز سنت است و آن اولين ركعت از نماز شب و نماز و تركه يك ركعت است و اولين ركعت نماز نافلهء ظهر و اولين ركعت نماز احرام و اولين ركعت نمازهاى نافلهء مغرب و اولين ركعت از هر نماز واجب .\r\n\r\nاز شهيد شش نوع لباس كنده مىشود و بقيه رها مىگردد\r\n33 - زيد بن على از پدرانش از على ( ع ) نقل مىكند كه فرمود : از شهيد شش چيز\r\n","description":"","footnote":"","page_name":" 485 ","page_number":485},
  {"content":"\r\n","description":"","footnote":"","page_name":" 486 ","page_number":486},
  {"content":"\r\nكنده مىشود : پوستين و چكمه و كلاه و عمامه و كمربند و شلوار ، مگر اينكه خون آلود باشد كه رها مىگردد ، و هيچ چيز گره خورده در بدن او رها نشود مگر اينكه باز شود .\r\n\r\nمردم شش گروه هستند\r\n34 - حلبى از امام صادق ( ع ) نقل مىكند كه فرمود : مردم بر شش گروه هستند :\r\nمستضعف ( كسانى كه زمينهء هدايت ندارند مانند مجنون ) و مؤلف ( كسانى كه از شرك درآمده‌اند ولى وارد اسلام هم نشده‌اند ) و مرجى ( كسانى كه كار خود را در آخرت به خدا واگذار مىكنند ) و ناصبى ( كسانى كه با ائمهء معصومين عداوت دارند ) و مؤمن .\r\n\r\nكسى كه شخصى را دوست دارد ، در بارهء او از شش چيز اجتناب كند\r\n35 - احمد بن نوح از مردى و او از امام صادق ( ع ) نقل مىكند كه حارث بن اعور به امير المؤمنين عرض كرد : يا امير المؤمنين ! به خدا سوگند كه من تو را دوست دارم ، فرمود : اى حارث ! اگر مرا دوست دارى با من خصومت مكن و با من بازى مكن و با من مناظره مكن و با من شوخى مكن و مرا از مقام خود پايين نياور و مرا از مقام خود بالا نبر .\r\n\r\nخداوند به ابراهيم انگشترى فرستاد كه در آن شش حرف بود\r\n36 - حسين بن خالد مىگويد : به امام موسى بن جعفر ( ع ) عرض كردم : نوشتهء انگشتر آدم چه بود ؟ فرمود : « لا إله الَّا الله محمد رسول الله » آدم آن را با خود از بهشت آورده بود . و چون نوح سوار كشتى شد ، خداوند به او وحى كرد كه اى نوح هر گاه از غرق شدن بترسى هزار بار « لا إله الَّا الله » بگو ، سپس از من درخواست نجات كن كه من تو و كسانى را كه به تو ايمان آورده‌اند و با تو هستند نجات مىدهم . مىگويد : نوح و همراهان او سوار كشتى شدند ، بادى بر آنان وزيد ، نوح از غرق شدن ترسيد و فرصت نيافت كه هزار بار « لا إله الَّا الله » بگويد ، پس به زبان سريانى گفت : هزار هزار مرتبه هلوليا يا ماريا اتقن ، مىگويد : پس طناب كشتى استوار شد و كشتى آرام گرفت .\r\nنوح گفت : كلامى كه خداوند به وسيلهء آن مرا از غرق شدن نجات داد ، شايسته\r\n","description":"","footnote":"","page_name":" 487 ","page_number":487},
  {"content":"\r\n","description":"","footnote":"","page_name":" 488 ","page_number":488},
  {"content":"\r\nاست كه آن را از خودم دور نكنم و لذا به انگشتر خود نوشت : « لا إله الَّا الله هزار مرتبه خدايا مرا اصلاح كن » و نوشتهء انگشترى سليمان بن داود چنين بود « منزه است خداوندى كه جنّ را با كلمات خود لگام زده است » و چون حضرت ابراهيم را به منجنيق گذاشتند ، جبرئيل خشمناك شد ، خداوند به او وحى كرد كه اى جبرئيل چه چيزى تو را خشمگين كرده ؟ عرض كرد : پروردگارا ، ابراهيم دوست توست و بر روى زمين جز او كسى نيست كه تو را عبادت كند ، تو دشمن خود و دشمن او را بر او مسلط كرده اى ، خداوند وحى كرد كه ساكت شو ، همانا كسى مانند تو عجله دارد كه از فوت وقت مىترسد ولى من چنانم كه او بندهء من است هر وقت كه بخواهم او را مىگيرم ، مىگويد : جبرئيل راحت شد ، سپس به سوى ابراهيم متوجه شد و گفت : آيا حاجتى دارى ؟ او گفت : اما به تو هرگز ! پس خداوند در آن هنگام انگشترى را فرود آورد كه در آن شش حرف بود : « خدايى جز خداوند نيست ، محمد فرستادهء خداست و حول و قوه اى جز از خداوند نيست ، كار خودم را به خدا واگذار كردم و تكيه گاه من خداست ، خدا براى من بس است . » مىگويد پس خداوند به او وحى كرد كه اين انگشترى را به انگشت خود كن كه من آتش را براى تو سرد و امن قرار خواهم داد .\r\n\r\nخداوند شيعه را از شش خصلت بدور كرده است\r\n37 - محمد بن يحيى از كسى و او از امام صادق ( ع ) نقل مىكند كه فرمود : همانا خداوند شيعهء ما را از شش خصلت بدور كرده است : جنون و جذام و برص و ابنه بودن و اينكه زنازاده باشد و اينكه سائل به كف باشد . ( يعنى خداوند در طبع شيعه اين موارد را قرار نداده و اگر كسى احيانا مبتلا به آنها شود بر خلاف طبع خود رفتار كرده است . )\r\n38 - مفضّل بن عمر مىگويد : از امام صادق ( ع ) شنيدم كه مىفرمود : آگاه باشيد كه خداوند شيعيان ما را از شش چيز در پناه خود قرار داده است : اينكه طمعى چون طمع كلاغ داشته باشد و يا چون سگ پارس كند و يا ملوط واقع شود ، و يا زنازاده باشند و يا فرزندى از زنا داشته باشند و يا بر در خانه‌هاى مردم گدايى كنند .\r\n\r\nامير المؤمنين ( ع ) با مردم با شش خصلت مخاصمه كرد و آنها را مجاب ساخت\r\n39 - زيد بن موسى از پدرش امام موسى بن جعفر ( ع ) و او از پدرانش نقل مىكند كه امير المؤمنين ( ع ) فرمود : ابو بكر و عمر و عثمان و طلحه و زبير و سعد و\r\n","description":"","footnote":"","page_name":" 489 ","page_number":489},
  {"content":"\r\n","description":"","footnote":"","page_name":" 490 ","page_number":490},
  {"content":"\r\nعبد الرحمن بن عوف و برخى ديگر از صحابه خارج شدند تا پيامبر خدا ( ص ) را در خانهء امّ سلمه ملاقات كنند و مرا ديدند كه بر در خانه نشسته‌ام ، از من در بارهء پيامبر پرسيدند ، گفتم : اكنون بيرون مىآيد ، چيزى نگذشت كه پيامبر بيرون آمد و دست خود را بر پشت من زد و فرمود : بزرگ باشى اى پسر ابو طالب ! همانا تو پس از من با مردم با شش چيز مخاصمه مىكنى و آنها را مجاب مىسازى و در ميان قريش يكى از آنها وجود ندارد : تو نخستين آنان از نظر ايمان آوردن به خدا و پايدارترين آنها در انجام امر خدا و وفادارترين آنها نسبت به پيمان خدا و مهربانترين آنها به مردم و داناترين آنها به قضاوت و بهترين آنها در تقسيم ( بيت المال ) به طور مساوى و بافضيلتترين آنها نزد خداوند هستى .\r\nهمين حديث با سند ديگرى از جعفر بن محمد بن عبد الله بن موسى از امام كاظم ( ع ) و او از پدرانش به ما روايت شده است .\r\n\r\nدعاى شش گروه مستجاب نمىشود\r\n40 - نوف بكالى مىگويد : يك شب نزد امير المؤمنين ( ع ) بودم و او تمام شب را نماز مىخواند و ساعت به ساعت بيرون مىشد و به آسمان نگاه مىكرد و قرآن مىخواند ، مىگويد : پس از گذشتن پاسى از شب به سوى من آمد و فرمود : اى نوف آيا خوابى يا بيدار ؟ گفتم : بيدارم و با چشم خود تو را مىبينم يا امير المؤمنين ، فرمود : اى نوف خوشا به حال زاهدان در دنيا و آنها كه رغبت به آخرت دارند ، آنان كسانى هستند كه زمين را فرش خود و خاك آن را رختخواب خود و آب آن را عطر خود و قرآن را ورد خود و دعا را شعار خود قرار داده‌اند و به شيوهء عيسى بن مريم به كلى از دنيا بريده‌اند . خداوند به عيسى بن مريم وحى كرد كه به بزرگان بنى اسرائيل بگو : به خانه اى از خانه‌هاى من وارد نشوند جز با دلهاى پاك و ديدگان خاشع و دستانى پاكيزه ، و به آنان بگو : بدانيد كه من دعاى هيچ يك از شما و هيچ يك از مخلوقات خودم را كه بر گردن او حقى از مردم باشد مستجاب نخواهم كرد . اى نوف ، بپرهيز از اينكه مأمور ماليات و يا شاعر و يا پليس و يا رئيس قوم و يا تنبور زن و يا طبل زن باشى ، پيامبر خدا ( ص ) شبى بيرون آمد و به آسمان نظر كرد و فرمود : اين همان لحظه اى است كه دعا در آن رد نمىشود مگر دعاى رئيس قوم و دعاى شاعر و دعاى مأمور ماليات و يا پليس و يا تنبور زن و يا طبلزن .\r\n\r\nشش گروه ملعون هستند\r\n41 - عبد الله بن ميمون از امام صادق ( ع ) و او از پدرانش نقل مىكند كه پيامبر خدا\r\n","description":"","footnote":"","page_name":" 491 ","page_number":491},
  {"content":"\r\n","description":"","footnote":"","page_name":" 492 ","page_number":492},
  {"content":"\r\n( ص ) فرمود : شش گروه هستند كه خداوند و هر پيامبر مستجاب الدعوه اى آنان را لعنت كرده است : كسى كه چيزى بر كتاب خدا بيفزايد و كسى كه قضا و قدر الهى را تكذيب كند و كسى كه سنت مرا ترك نمايد و كسى كه حرمتى را كه خدا بر اهل بيت من قرار داده بشكند و كسى كه به زور قدرت پيدا كرده تا كسى را كه خدا او را عزيز قرار داده ذليل كند و كسى را كه خدا او را ذليل قرار داده عزيز كند و كسى كه بيت المال مسلمانان را به خود اختصاص داده و آن را براى خود حلال مىداند .\r\n\r\nكمال مرد با شش خصلت است\r\n42 - محمد بن احمد كاتب نيشابورى با سند خود از امير المؤمنين ( ع ) نقل مىكند كه فرمود : كمال مرد با شش چيز است : با دو عضو كوچكتر و دو عضو بزرگتر و دو هيبت و وقار اوست ، دو عضو كوچكترش دل و زبان اوست كه اگر مبارزه كند با دل مبارزه مىكند و اگر سخن بگويد با زبان سخن مىگويد و دو عضو بزرگترش عقل و همّت اوست و دو هيبت و وقارش مال و جمال اوست .\r\n\r\nمردم شش طبقه اند\r\n43 - زرارة بن أوفى مىگويد : بر امام سجاد ( ع ) وارد شدم ، فرمود : اى زراره ! مردم در زمان ما شش طبقه‌اند : شير و گرگ و روباه و سگ و خوك و گوسفند . امّا شير ، همان پادشاهان دنيا هستند كه هر كدام از آنها دوست دارند كه غلبه كنند و مغلوب نشوند ، و اما گرگ ، بازرگانان شما هستند كه چون چيزى را مىخرند از آن بد مىگويند و چون چيزى مىفروشند از آن تعريف مىكنند ، و اما روباه ، همان كسانى هستند كه از طريق دينهايشان روزى مىخورند و آنچه در زبان آنان است در دلهايشان نيست ، و اما سگ ( كسى است كه ) با زبانش به مردم پارس مىكند و مردم از شرّ او ، او را احترام مىگذارند ، و اما خوك ، نامردانى هستند كه به هيچ كار زشتى دعوت نمىشوند مگر اينكه اجابت مىكنند ، و اما گوسفند ، مؤمنانى هستند كه موهاى آنان كنده مىشود و گوشتهايشان خورده مىشود و استخوانهايشان شكسته مىشود ، گوسفند در ميان شير و گرگ و روباه و خوك چكار كند ؟\r\nجزء اول از كتاب خصال پايان يافت و پس از آن جزء دوم مىآيد كه اول آن باب خصلتهاى هفتگانه است .\r\n\r\n","description":"","footnote":"","page_name":" 493 ","page_number":493}
  ]