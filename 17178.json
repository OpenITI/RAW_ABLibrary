[
  {"content":"\r\n\r\nتفسير\r\nاحسن الحديث\r\nسيدعلى اكبر قرشى\r\nجلد نهم\r\nاز سورهء فاطر تا آخر سورهء شورى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمركز چاپ و نشر بنياد بعثت\r\nنام كتاب : تفسير احسن الحديث جلد نه\r\nمولف : سيدعلى اكبر قرشى\r\nتيراژ : 2000\r\nنوبت چاپ : سوم 1378\r\nآدرس : تهران - خيابان سميه - شمارهء 109 - صندوق پستى : 1361 - 15815\r\nتلفن : - 8822374 - 8822244 فاكس : 8829219 ( 021 )\r\nحق چاپ و نشر محفوظ است\r\nشابك 4 - 186 - 309 - 964 ( دوره 12 جلدى )\r\nisbn : 964 - 309 - 186 - 4 ( 12 vol set )\r\nشابك 9 - 192 - 309 - 964 ( جلد 8 )\r\nisbn : 964 - 309 - 192 - 9 ( vol . 9 )\r\nقرشى بنايى ، على اكبر ، 1307 -\r\nتفسير احسن الحديث / مؤلف على اكبر قرشى . - تهران : بنياد بعثت ، مركز چاپ و نشر ، 1374 - 1377 .\r\nج .\r\n( دوره ) ISBN 964 - 309 - 186 - 4\r\n( ج . 9 ) ISBN 964 - 309 - 192 - 9\r\nفهرستنويسى براساس اطلاعات فيپا ( فهرستنويسى پيش از انتشار ) .\r\nچاپ قبلى : بنياد بعثت ، واحد تحقيقات اسلامى ، 1366 .\r\nهر يك از جلدها به تفسير سور و آيات خاصى اختصاص دارد .\r\nكتابنامه :\r\nج . 1 تا 12 ( چاپ سوم ) .\r\n1 . تفاسير شيعه - قرن 14 . الف . بنياد بعثت . مركز چاپ و نشر . ب . عنوان .\r\n7 ت 4 ق / 98 BP\r\n179 / 297\r\n1374\r\n5845 - 74 م *\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد نهم\r\nبِسْمِ اللَّهِ الرَّحْمنِ الرَّحِيمِ\r\n\r\nسورهء فاطر\r\nدر مكه نازل شده و چهل پنج آيه است\r\n\r\nنظرى به كليات سوره\r\n1 - فاطر چهل سوّمين سوره است كه بعد از سورهء فرقان در مكّه نازل گرديد ، در ترتيب فعلى قرآن مجيد سورهء سى و پنجم است . به نظر مىآيد حدود سالهاى هشتم و نهم بعثت نازل شده باشد « 1 » .\r\n2 - عدد آيات آن به عقيدهء قارئان شام و مدنى اوّل ، چهل و شش و به عقيدهء ديگران از جمله قارئان كوفه ، چهل پنج است ، و چون عاصم بن ابى النجود از جمله كوفيان است و قرائت او به امير المؤمنين صلوات اللَّه عليه منسوب است لذا عدد چهل پنج را انتخاب كرده‌ايم . در تفسير خازن گويد : اين سوره داراى نهصد و هفتاد كلمه سه هزار و صد و سى حرف است .\r\n3 - نام اين سورهء را فاطر و سورة الملائكة گفته‌اند ، به علّت آنكه لفظ فاطر و نيز سعهء قدرت ملائكه در اوّل آن ذكر شده است ، در هر حال تسمية الكلّ باسم الجزء است ، ولى در روايات سورة الملائكة آمده است .\r\n\r\n\r\n","description":"","footnote":"\r\n( 1 ) در صورتى كه ترتيب نزول قطعى باشد .\r\n","page_name":" 3 ","page_number":3},
  {"content":"\r\n\r\nطبرسى رحمه اللَّه نيز آن را سورة الملائكه گفته است .\r\n4 - سورهء مباركه به شهادت آيات آن ، مكّى است و در زمينه توحيد و نبوت و معاد و نظام جهان سخن ميگويد ، در مجمع البيان از حسن مفسّر نقل شده كه آيات  إِنَّ الَّذِينَ يَتْلُونَ كِتابَ اللَّهِ  / 29  ثُمَّ أَوْرَثْنَا الْكِتابَ . . . \r\n/ 32 در مدينه نازل شده است ، ظاهرا اين قول يك نوع استحسان است و گرنه اين گفته بر خلاف سياق آيات مىباشد .\r\n5 - مىشود گفت همهء سوره به يك بار نازل شده است مگر در قول حسن مفسّر كه گذشت .\r\n\r\nغرض سوره\r\n6 - محور مطالب سوره مباركه سه چيز است اوّل : اينكه آفريننده و اداره كنندهء دنيا خداست ، جز او كسى در آفرينش و تدبير استقلال ندارد ، ( توحيد ) اين مطالب حدود نصف بلكه بيشتر از نصف سوره را گرفته است .\r\nدوّم : نبوّت كه رسولان واسطهء تبليغ ميان خدا و خلق هستند ، سوّم : مسئلهء ضرورى : معاد كه آخرين سير انسانها مىباشد .\r\nناگفته نماند : كارهايى كه از انسان سر مىزند ، بسته به شناختى است كه از اين جهان دارد ، انسان مادّى كه جهان را بىهدف و نقشه مىپندارد ، دستش در ظلم و جور و طغيان باز است ، زيرا مسئوليتى براى خود احساس نمىكند ولى انسان موحّد كه به وجود خداى متعال عقيده دارد و او را پيوسته حاضر و ناظر ميداند كه در آخرت در مقابل هر ذرّه از عمل خويش مأجور يا معاقب است ، آدم مفيد و مؤثر و دلبخواه خواهد بود . قرآن به عقيدهء معاد در اصلاح\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nآدمى بسيار تكيه دارد ، طغيانها ، انكارها ، تباهىها را در اثر عدم اعتقاد به معاد ميداند . امروزه اينهمه ظلم و طغيان و استعمار و آدم كشى و استضعافگرى كه در جهان وجود دارد تماما نمونه‌هاى بارزى از عدم اعتقاد به توحيد ، خاصّه به معاد است ، از اينجا خواهيم دانست كه قرآن دربارهء توحيد و معاد چرا اين همه پافشارى مىكند .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره فاطر ( 35 ) : آيات 1 تا 8 
  ]\r\nبِسْمِ اللَّهِ الرَّحْمنِ الرَّحِيمِ\r\nالْحَمْدُ لِلَّهِ فاطِرِ السَّماواتِ وَ الْأَرْضِ جاعِلِ الْمَلائِكَةِ رُسُلاً أُولِي أَجْنِحَةٍ مَثْنى وَ ثُلاثَ وَ رُباعَ يَزِيدُ فِي الْخَلْقِ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ ( 1 ) ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ ( 2 ) يا أَيُّهَا النَّاسُ اذْكُرُوا نِعْمَتَ اللَّهِ عَلَيْكُمْ هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ لا إِلهَ إِلاَّ هُوَ فَأَنَّى تُؤْفَكُونَ ( 3 ) وَ إِنْ يُكَذِّبُوكَ فَقَدْ كُذِّبَتْ رُسُلٌ مِنْ قَبْلِكَ وَ إِلَى اللَّهِ تُرْجَعُ الْأُمُورُ ( 4 )\r\nيا أَيُّهَا النَّاسُ إِنَّ وَعْدَ اللَّهِ حَقٌّ فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ ( 5 ) إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ ( 6 ) الَّذِينَ كَفَرُوا لَهُمْ عَذابٌ شَدِيدٌ وَ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ كَبِيرٌ ( 7 ) أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً فَإِنَّ اللَّهَ يُضِلُّ مَنْ يَشاءُ وَ يَهْدِي مَنْ يَشاءُ فَلا تَذْهَبْ نَفْسُكَ عَلَيْهِمْ حَسَراتٍ إِنَّ اللَّهَ عَلِيمٌ بِما يَصْنَعُونَ ( 8 )\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبنام خداى رحمان رحيم\r\n1 - سپاس خدا را ، كه آفرينندهء آسمانها و زمين و به وجود آورندهء ملائكه است كه داراى بالهاى دو تا دو تا ، سه تا سه تا ، و چهار تا چهار تا هستند در خلقت آنچه بخواهد زياد مىكند كه خدا بر هر چيز تواناست .\r\n2 - خدا آنچه از رحمت براى مردم بگشايد ، مانع شونده ندارد و آنچه مانع شود ، رها كننده‌اى جز او نخواهد داشت ، او توانا و حكيم است .\r\n3 - اى مردم ياد آوريد نعمت خدا را ، آيا خالقى جز خدا هست كه از آسمان و زمين به شما روزى مىدهد ؟ جز او معبودى نيست پس به كجا بر مىگرديد ؟ ! !\r\n4 - پيامبر : اگر تو را تكذيب مىكنند ( باكى نيست ) كه پيامبرانى پيش از تو نيز تكذيب شده‌اند ، كارها به خدا بر مىگردد .\r\n5 - اى مردم : وعدهء خدا حق است زندگى دنيا فريبتان ندهد ، فريبكار شما را به خدا جرى نكند .\r\n6 - شيطان دشمن شماست ، او را دشمن بدانيد ، جز اين نيست كه او حزب خودش را مىخواند تا اهل آتش باشند .\r\n7 - كسانى كه كفر آورده‌اند ، آنها راست عذابى سخت و كسانى كه ايمان آورده و عمل صالح انجام داده‌اند ، آمرزش و پاداش بزرگ مال آنهاست .\r\n8 - آيا آنكه عمل بدش براى او مزين شده و آن را خوب ديده ( مانند كسى است كه چنين نيست ؟ ) خدا هر كه را بخواهد گمراه مىكند و هر كه را بخواهد به سوى خود هدايت مىنمايد ، وجود تو به علت اندوه بر آنان تلف نشود ، خدا به آنچه مىكنند داناست .\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\nكلمه‌ها\r\nفاطر : فطر : شكافتن و شكاف . « الفطر : الشقّ » راغب شكافتن از طرف طول گفته است   فاطِرِ السَّماواتِ   از اسماء حسنى است كه خداوند كائنات را به وسيله شكافتن آفريده است نظير :  إِنَّ اللَّهَ فالِقُ الْحَبِّ وَ النَّوى  .\r\nملائكه : موجودات با شعور غير مادّى كه خداوند آفريده و پيوسته در فرمان خدايند :   عِبادٌ مُكْرَمُونَ لا يَسْبِقُونَهُ بِالْقَوْلِ وَ هُمْ بِأَمْرِهِ يَعْمَلُونَ   طبرسى فرموده : اكثر علماء عقيده دارند كه ملك ( بر وزن شرف ) از الوك مشتقّ است كه به معنى رسالت مىباشد .\r\nاجنحة : جناح ( بفتح - ج ) : بال ، دو طرف شىء را نيز جناح گويند مانند دو جناح كشتى و لشكر ، در اين صورت به معنى جانب و طرف است . و نيز به معنى ميل آيد گويند : « جنحت السفينة » يعنى كشتى به يك طرف ميل كرد . جمع جناح اجنحه است .\r\nمثنى : دو تا دو تا . « ثلاث » سه تا سه تا . « رباع » چهار تا چهار تا .\r\nممسك : نگاه دارنده ، مانع شونده . « مسك - امساك » : گرفتن و نگاه داشتن .\r\nمرسل : رها كننده . ارسال : فرستادن .\r\nانى : ظرف زمان و مكان است به معنى استفهام نيز به كار رود ، معناى فارسى آن ( كى ، كجا ، چطور ) است ( اين ، متى ، كيف ) .\r\nغرور : بفتح اوّل : فريب دهنده ، آن صفت مشبهه است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nسعير : آتش افروخته . « سعر النار و الحرب : اوقدهما و اشعلهما » .\r\nحسرات : حسرت : اندوه و غم . در مجمع البيان فرموده : « الحسرة : شدّة الحزن على ما فات » جمع آن حسرات است ، آن در آيه مفعول له « تذهب » مىباشد .\r\n\r\nشرحها\r\nدر اين آيات روشن شده كه خداوند آسمانها و زمين را آفريده و ملائكه را واسطه فيض و تمشيت امور جهان قرار داده است . ملائكه داراى ابعادى از قدرت و توانايى هستند ، بعضى دو جور كار توانند ، بعضى سه جور ، بعضى چهار جور بعضى بيشتر . ( و اللَّه اعلم ) آن گاه بيان شده كه هيچ كسى در جهان جلو قدرت و مشيت خدا را نتواند گرفت ، جز خدا روزى دهنده‌اى نيست ، وعدهء خدا و قيامت حتمى است ، بندگان نبايد فريب شيطان را بخورند ، آن روز كافران در عذاب و مؤمنان در بهشت خواهند بود ، اى پيامبر خودت را براى كافران غصّه مرگ مكن .\r\n1 -   بِسْمِ اللَّهِ الرَّحْمنِ الرَّحِيمِ الْحَمْدُ لِلَّهِ فاطِرِ السَّماواتِ وَ الْأَرْضِ   .\r\nتفسير  بِسْمِ اللَّهِ . . .  در سورهء حمد مشروحا آمده است . سوره‌هاى حمد ، انعام ، كهف ، سبأ و فاطر ، همه با   الْحَمْدُ لِلَّهِ   آغاز شده‌اند ، اين نيست مگر براى آنكه فرستادن سوره و بيان حقائق و هدايت بندگان از نعمتهاى بسيار بزرگ خداوند است و شكر نعمت بر بندگان واجب مىباشد . خلقت آسمانها و زمين از جملهء آنهاست . سماوات شامل هر آنچه در بالا و ارض شامل هر آنچه در زير پاست . در سورهء حمد دربارهء « الحمد للَّه » سخن گفته شد .\r\n  جاعِلِ الْمَلائِكَةِ رُسُلًا أُولِي أَجْنِحَةٍ مَثْنى وَ ثُلاثَ وَ رُباعَ   .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاين جمله تعليل ديگر « الحمد للَّه » است ، منظور از « رسلا » فقط وحى آوردن براى پيامبران نيست ، بلكه فرستاده شدن در هر كار و هر مأموريت است نظير  إِذا جاءَ أَحَدَكُمُ الْمَوْتُ تَوَفَّتْهُ رُسُلُنا  انعام / 61 كه براى قبض روح بندگان فرستاده ميشوند ،  إِنَّ رُسُلَنا يَكْتُبُونَ ما تَمْكُرُونَ  يونس / 21 كه براى نوشتن اعمال مأموريت دارند و همچنين . كه در نكته‌ها خواهد آمد .\r\nلفظ « الملائكة » كه جمع محلّى بالف و لام است روشن مىكند كه همهء ملائكه رسل و واسطه در ادارهء امور جهان هستند .   أُولِي أَجْنِحَةٍ . . .   وصف ملائكه است منظور از جناحها ، بالهاى مادّى مانند بال پرندگان نيست زيرا مىدانيم كه ملائكه مادّى نيستند ، بلكه منظور يا سعهء قدرت و توانايى است كه چندين جور كار توانند كرد ، مانند كسى كه خلبان ، راديو ساز ، مهندس و نظير آنست و يا منظور سرعت عمل آنهاست ، آنكه داراى سه جناح است سريعتر از صاحب دو جناح كار مىكند و اللَّه اعلم .\r\n  يَزِيدُ فِي الْخَلْقِ ما يَشاءُ إِنَّ اللَّهَ عَلى كُلِّ شَيْءٍ قَدِيرٌ   .\r\nنشان مىدهد كه بعضى از ملائكه بيشتر از چهار بال دارند ،   إِنَّ اللَّهَ . . .  \r\nتعليل جعل الملائكة است .\r\n2 -  ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها وَ ما يُمْسِكْ فَلا مُرْسِلَ لَهُ مِنْ بَعْدِهِ وَ هُوَ الْعَزِيزُ الْحَكِيمُ  از جملهء مسائل توحيد و نفوذ مشيّت خدا در جهان آنست كه : كسى قدرت ايستادن در مقابل خدا را ندارد فلذا اگر خدا باب رحمتى بر روى كسى بگشايد هيچ كس نمىتواند مانع از آن باشد و بالعكس .  وَ هُوَ الْعَزِيزُ الْحَكِيمُ  تقرير صدر آيه است كه خدا تواناست ، اگر كسى بتواند جلو قدرت خدا بيايستد اين مخالف عزّت و قدرت خدا خواهد بود ، حكيم است كه باب رزق را به مصلحت باز مىكند و مىبندد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\n3 -  يا أَيُّهَا النَّاسُ اذْكُرُوا نِعْمَتَ اللَّهِ عَلَيْكُمْ ، هَلْ مِنْ خالِقٍ غَيْرُ اللَّهِ يَرْزُقُكُمْ مِنَ السَّماءِ وَ الْأَرْضِ  .\r\nدر اينجا دو تا مسئله هست : يكى آنكه انسانها فاعل طبيعى هستند و فقط مىتوانند چيزهايى را كه خدا آفريده است جابجا كنند ، امّا خدا فاعل الهى است ، اشياء جهان را به وجود آورده است فلذا هر تصرّفى كه در جهان مىكنيم در ملك خدا مىكنيم ، جز خدا كسى خالق چيزى نيست كه به ما روزى بدهد .\r\nديگرى آنكه : خداوند وسائل آسمان و زمين را بهم مربوط كرده ، همهء روزيها را آفريده و ما از آنها بهره مىبريم ، با كمى تذكّر ، اين مطلب بر همگان روشن خواهد گرديد ، ديگر جايى براى توجّه به غير خدا نخواهد ماند . لذا فرموده :\r\n لا إِلهَ إِلَّا هُوَ فَأَنَّى تُؤْفَكُونَ  .\r\nدر حكم نتيجه است يعنى حالا كه روزى دهنده اوست ، معبود نيز اوست پس عوامل شرك شما را به كجا برمىگرداند ، 4 -  وَ إِنْ يُكَذِّبُوكَ فَقَدْ كُذِّبَتْ رُسُلٌ مِنْ قَبْلِكَ وَ إِلَى اللَّهِ تُرْجَعُ الْأُمُورُ  .\r\nصدر آيه تسليتى است بر آن حضرت كه از تكذيب مشركان ناراحت مباش اين جريان در گذشته‌ها نيز بوده است ، انسانهاى بزرگ بلاهاى بزرگ دارند ذيل آيه راجع به پيروزى آن حضرت مىباشد ، كارها به خدا راجع است ، خدا كار تو را روبراه خواهد كرد ، 5 -  يا أَيُّهَا النَّاسُ إِنَّ وَعْدَ اللَّهِ حَقٌّ فَلا تَغُرَّنَّكُمُ الْحَياةُ الدُّنْيا وَ لا يَغُرَّنَّكُمْ بِاللَّهِ الْغَرُورُ  .\r\nخطاب است به عامّهء مردم در رابطه با حتمى بودن آخرت ، فريفتن حيات\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nدنيا آنست كه در اثر پيروى از لذّات فانى ، خدا و آخرت از ياد فراموش شوند ،\r\n« حبّ الدنيا رأس كلّ خطيئة » .\r\nدر جملهء  لا يَغُرَّنَّكُمْ بِاللَّهِ  غرور به معنى تجرّى و جسارت است در اقرب الموارد گويد : « ما غرّك بفلان : كيف اجترأت عليه » ، پس معناى آن چنين است : شيطان و نفس شما را به خدا و نافرمانى او جرى نكند .\r\n6 -  إِنَّ الشَّيْطانَ لَكُمْ عَدُوٌّ فَاتَّخِذُوهُ عَدُوًّا إِنَّما يَدْعُوا حِزْبَهُ لِيَكُونُوا مِنْ أَصْحابِ السَّعِيرِ  .\r\nتكميل آيهء سابق است ، دشمنى شيطان از همهء دشمنها بدتر است ، زيرا دشمنان ما فقط مىخواهند ما را در دنيا ساقط كنند ولى شيطان ميخواهد ما از رحمت خدا قطع شده و اهل آتش باشيم . اين روح پليد و شرير با سائر شياطين و ارواح پليده ، پيوسته در فكر آنند كه رابطهء انسان را با خدا قطع نمايند ، مىشود از اين آيه فهميد كه منظور از « غرور » در آيهء قبلى شيطان است .\r\n7 -  الَّذِينَ كَفَرُوا لَهُمْ عَذابٌ شَدِيدٌ وَ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ كَبِيرٌ  .\r\nتوضيحى است در رابطه با آن كه شيطان و دنيا فريبش مىدهد و آنكه فريفته نمىشود ،  لَهُمْ مَغْفِرَةٌ  حاكى است كه گناهانى كه دارند مورد عفو واقع خواهد شد . نكره آمدن آن شايد براى تفخيم يا نوعيّت باشد .\r\n8 -  أَ فَمَنْ زُيِّنَ لَهُ سُوءُ عَمَلِهِ فَرَآهُ حَسَناً فَإِنَّ اللَّهَ يُضِلُّ مَنْ يَشاءُ وَ يَهْدِي مَنْ يَشاءُ  .\r\nتقرير و تعليل آيهء سابق و تقسيم شدن انسانها به معذّب و منعم است .\r\n أَ فَمَنْ زُيِّنَ لَهُ . . .  مبتدا ، خبر آن « كمن ليس كذلك » است ، يعنى كافرى كه عمل زشت او در نظرش خوب جلوه گر شده و آن را خوب ديده مانند مؤمنى است كه خوب را خوب و زشت را زشت ديده است ؟\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nپس كافرى كه اعمال زشت را نيك مىبيند ، بايد در عذاب باشد ، اما مؤمن كه زشت را زشت ديده و اجتناب كرده بايد در بهشت باشد .\r\n فَإِنَّ اللَّهَ يُضِلُّ مَنْ يَشاءُ  تعليل عدم مساوات است يعنى : نمىشود با هم برابر باشند زيرا خدا خواسته كافر را اضلال كند و مؤمن را هدايت ، مىدانيم كه اضلال كافر ، اضلال ابتدايى نيست بلكه در اثر طغيان و لجاجت اوست على هذا آن ، بر خدا قبيح نيست .\r\n فَلا تَذْهَبْ نَفْسُكَ عَلَيْهِمْ حَسَراتٍ إِنَّ اللَّهَ عَلِيمٌ بِما يَصْنَعُونَ  .\r\nپس حالا كه اينطور است ، وجود تو به علت غصّه‌ها ، از بين نرود و خودت را هلاك مكن كه چرا چنين شدند . خدا به كارشان داناست ، كسانى كه با پاى خود به هلاكت ميروند ، چرا خودت را از غصّه دربارهء آنها هلاك مىكنى ؟ !\r\n\r\nنكته‌ها\r\nبحثى دربارهء ملائكه موجوداتى با شعور و بندگان مقرّب خدا و پيوسته ملائكه در فرمان خدا هستند ، آنها واسطه‌هاى فيض خدا مىباشند خداوند در ادارهء جهان مأموريّتهايى به آنها داده است اينك به قسمتى از آنها كه در قرآن مجيد آمده است اشاره مىكنيم .\r\n1 - ملائكه مورد خطاب حق تعالى هستند ، خداوند با آنها مىگويد :\r\n وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً قالُوا أَ تَجْعَلُ فِيها مَنْ يُفْسِدُ فِيها وَ يَسْفِكُ الدِّماءَ  بقره / 30 .\r\n2 - ملائكه صندوق عهد و تابوتى را كه تورات موسى در آن بود حمل مىكردند  فِيهِ سَكِينَةٌ مِنْ رَبِّكُمْ وَ بَقِيَّةٌ مِمَّا تَرَكَ آلُ مُوسى وَ آلُ هارُونَ تَحْمِلُهُ الْمَلائِكَةُ  بقره / 248 .\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n3 - ملائكه در جنگها به يارى پيامبران مىآمدند :  إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الْأَعْناقِ وَ اضْرِبُوا مِنْهُمْ كُلَّ بَنانٍ  انفال / 12 ايضا آل عمران / 124 125 و نيز :  وَ أَنْزَلَ جُنُوداً لَمْ تَرَوْها  توبه / 26 ، احزاب / 9 .\r\n4 - ملائكه انسانها را قبض روح مىكنند :  وَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ  انفال / 50  قُلْ يَتَوَفَّاكُمْ مَلَكُ الْمَوْتِ   الَّذِينَ تَتَوَفَّاهُمُ الْمَلائِكَةُ ظالِمِي أَنْفُسِهِمْ . . .   الَّذِينَ تَتَوَفَّاهُمُ الْمَلائِكَةُ طَيِّبِينَ  نحل / 28 ، 32 .\r\n5 - ملائكه در عالم برزخ كفّار را عذاب مىكنند چنان كه از  يَضْرِبُونَ وُجُوهَهُمْ وَ أَدْبارَهُمْ . . .  انفال / 50 روشن گرديد و نيز آياتى نظير :  فَكَيْفَ إِذا تَوَفَّتْهُمُ الْمَلائِكَةُ يَضْرِبُونَ وُجُوهَهُمْ وَ أَدْبارَهُمْ  محمّد / 27 .\r\n6 - ملائكه موكّلين آتش و جهنّم هستند :  عَلَيْها مَلائِكَةٌ غِلاظٌ شِدادٌ لا يَعْصُونَ اللَّهَ ما أَمَرَهُمْ وَ يَفْعَلُونَ ما يُؤْمَرُونَ  تحريم / 6 ،  وَ نادَوْا يا مالِكُ لِيَقْضِ عَلَيْنا رَبُّكَ قالَ إِنَّكُمْ ماكِثُونَ  زخرف / 77  وَ ما جَعَلْنا أَصْحابَ النَّارِ إِلَّا مَلائِكَةً  مدثر / 31 .\r\n7 - ملائكه حامل وحى بر انبيا هستند   نَزَلَ بِهِ الرُّوحُ الْأَمِينُ عَلى قَلْبِكَ   شعراء / 194 در اين زمينه آياتى ديگر نيز داريم .  اللَّهُ يَصْطَفِي مِنَ الْمَلائِكَةِ رُسُلًا وَ مِنَ النَّاسِ  حجّ / 75 .\r\n8 - ملائكه براى اهل ايمان از خدا آمرزش مىخواهند ، در اين رابطه چند آيه داريم از جمله :  وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ  شورى / 5 ، ايضا كريمهء :  الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا رَبَّنا وَسِعْتَ كُلَّ شَيْءٍ رَحْمَةً \r\n\r\n","description":"","footnote":"","page_name":" 14 ","page_number":14},
  {"content":"\r\n\r\n وَ عِلْماً  غافر / 7 .\r\n9 - ملائكه حاملان عرش خدا هستند چنان كه از آيهء قبل روشن گرديد .\r\n10 - ملائكه حافظ انسان‌ها و در عين حال نويسندگان اعمال بندگان خدا هستند :   وَ إِنَّ عَلَيْكُمْ لَحافِظِينَ كِراماً كاتِبِينَ   انفطار / 11 ،  أَمْ يَحْسَبُونَ أَنَّا لا نَسْمَعُ سِرَّهُمْ وَ نَجْواهُمْ بَلى وَ رُسُلُنا لَدَيْهِمْ يَكْتُبُونَ  زخرف / 80 و نيز آيهء :  ما يَلْفِظُ مِنْ قَوْلٍ إِلَّا لَدَيْهِ رَقِيبٌ عَتِيدٌ  ق / 18 .\r\n11 - ملائكه بر محمد و آل محمّد صلوات ميفرستند :  إِنَّ اللَّهَ وَ مَلائِكَتَهُ يُصَلُّونَ عَلَى النَّبِيِّ . . .  احزاب / 56 .\r\n12 - ملائكه تسبيحگران خدايند كه از عبادت خدا خسته نمىشوند ، :\r\n فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ  فصّلت / 38 .\r\n13 - از آياتى نظير  تَنَزَّلُ الْمَلائِكَةُ وَ الرُّوحُ فِيها بِإِذْنِ رَبِّهِمْ مِنْ كُلِّ أَمْرٍ . . .  قدر / 4 ، معلوم مىشود كه ملائكه در تمشيت كارهاى جهان ، از جانب خدا مسئوليّتهاى مهمّى دارند .\r\n14 - در اين زمينه رواياتى زيادى داريم كه در كتابهاى احاديث آمده است و نيز در نهج البلاغه مخصوصا در خطبهء اوّل درباره ملائكه و وظائف آنها سخن گفته شده و ايضا در دعاى سوّم صحيفهء سجّاديه كه امام سجّاد عليه السّلام بعضى از وظائف آنها را بيان فرموده و بر آنها صلوات مىفرستد .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n[ سوره فاطر ( 35 ) : آيات 9 تا 14 
  ]\r\nوَ اللَّهُ الَّذِي أَرْسَلَ الرِّياحَ فَتُثِيرُ سَحاباً فَسُقْناهُ إِلى بَلَدٍ مَيِّتٍ فَأَحْيَيْنا بِهِ الْأَرْضَ بَعْدَ مَوْتِها كَذلِكَ النُّشُورُ ( 9 ) مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ ( 10 ) وَ اللَّهُ خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ جَعَلَكُمْ أَزْواجاً وَ ما تَحْمِلُ مِنْ أُنْثى وَ لا تَضَعُ إِلاَّ بِعِلْمِهِ وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ عُمُرِهِ إِلاَّ فِي كِتابٍ إِنَّ ذلِكَ عَلَى اللَّهِ يَسِيرٌ ( 11 ) وَ ما يَسْتَوِي الْبَحْرانِ هذا عَذْبٌ فُراتٌ سائِغٌ شَرابُهُ وَ هذا مِلْحٌ أُجاجٌ وَ مِنْ كُلٍّ تَأْكُلُونَ لَحْماً طَرِيًّا وَ تَسْتَخْرِجُونَ حِلْيَةً تَلْبَسُونَها وَ تَرَى الْفُلْكَ فِيهِ مَواخِرَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ ( 12 ) يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى ذلِكُمُ اللَّهُ رَبُّكُمْ لَهُ الْمُلْكُ وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ ( 13 )\r\nإِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا لَكُمْ وَ يَوْمَ الْقِيامَةِ يَكْفُرُونَ بِشِرْكِكُمْ وَ لا يُنَبِّئُكَ مِثْلُ خَبِيرٍ ( 14 )\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n9 - خدا آنست كه : بادها را مىفرستد ، بادها ابر را حركت مىدهند ، ابر را به سوى ديار مرده سوق مىدهيم و با آن ، زمين مرده را زنده مىكنيم ، برخاستن از قبرها چنين است .\r\n10 - هر كه عزت بخواهد ، همهء عزت خاص خداست ، كلمه‌هاى پاك به سوى او بالا مىرود و عمل صالح آنها را بالا مىبرد ، كسانى كه كارهاى بد انجام مىدهند ، براى آنها عذاب شديدى هست ، و مكرشان بىاثر مىشود .\r\n11 - خدا شما را از خاكى آفريد ، سپس از نطفه‌اى و سپس مؤنث و مذكرتان گردانيد .\r\nهيچ مؤنثى بار بر نمىدارد و نمىگذارد مگر با علم خدا ، هيچ عمر كننده‌اى عمر نمىكند و از عمر كسى ناقص نمىشود مگر آنكه در كتابى است اين بر خدا آسان است .\r\n12 - دو دريا مساوى نيستند ، اين شيرين و گوارا و آبش نوشيدنى است و اين شور و تلخ است ، از هر دو گوشت تازه مىخوريد و زيور خارج مىكنيد و مىپوشيد كشتيها را مىبينى كه در آن جارى هستند ، تا از فضل خدا روزى بطلبيد و تا خدا را شكر كنيد .\r\n13 - شب را به روز و روز را به شب داخل مىكند آفتاب و ماه را مسخر كرده ، همه براى مدتى روانند . آن خدا پروردگار شماست ، حكومت خاص اوست آنان كه جز خدا مىخوانند مالك هيچ چيز نيستند .\r\n14 - اگر آنها را بخوانيد ، صداى شما را نمىشنوند و اگر مىشنيدند اجابت نمىكردند و روز قيامت به مشرك بودن شما كافر مىشوند ، كسى مانند دانا به تو خبر نمىدهد .\r\n\r\nكلمه‌ها\r\nتثير : ثور : زير و رو شدن . پراكنده شدن . اثاره : زير و رو و پراكنده\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nكردن « تثير » : پراكنده مىكند يا حركت مىدهد .\r\nسقناه : سوق : راندن . « سقناه » سوق داديم آن را .\r\nنشور : نشر : گستردن و گسترش . به معنى : زنده كردن نيز آيد « نشر اللَّه الموتى و انشرهم : احياهم » على هذا ، نشور به معنى زنده شدن است .\r\nنطفه : آب كم و آب صاف شده ، چنان كه در مجمع ( حج / 5 ) فرموده است ، راغب گويد : « النطفة : الماء الصافى » در كلام امير المؤمنين صلوات اللَّه عليه به آب بزرگ نيز نطفه اطلاق شده است چنان كه درباره رودخانهء نهروان فرموده\r\n« مصارعم دون النطفة »\r\nخطبهء 59 .\r\nعذب : گوارا ، فرات : بسيار گوارا . در اقرب الموارد آمده : « العذب . . . : الطيب و المستساغ من الشراب و الطعام » و در مجمع البيان آمده : « الفرات : اعذب المياه » .\r\nملح : ( به كسر اوّل ) شور . ملوحه و ملاحه : شورى . اين كلمه فقط دو بار در قرآن آمده است : فاطر / 12 ، فرقان / 53 .\r\nاجاج : آب شور كه به تلخى زند . در قاموس گويد : ماء اجاج آبى است كه شور و تلخ باشد .\r\nطرى : تازه . راغب گويد : « غضا جديدا » .\r\nمواخر : مخر : شكافتن و جارى شدن . « مخرت السفينة مخرا : جرت » ماخر به معنى شكافنده و جارى شونده ، جمع آن مواخر است .\r\nيولج : ولوج : داخل شدن . ايلاج : داخل كردن .\r\nقطمير : ( بكسر قاف ) پوست هسته خرما ، شيار هسته ، نقطه سفيد در\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nپشت هسته ، پردهء شكاف هسته راغب گويد : آن مثلى است براى شىء بىارزش .\r\n\r\nشرحها\r\nآيات شريفه دلائل گوناگونى است بر توحيد و تدبير خداوند ، و اينكه خالق و مدبّر : آفريننده و ادارهء كنندهء عالم خداست ، نتيجه آنكه بايد به سوى او روى آورد ، از او اطاعت كرد و از او ترسيد ، عزّت و ذلت دست او است و نيز معلوم مىشود كه خلقت كائنات از تدبير آنها غير قابل انفكاك است .\r\n9 -  وَ اللَّهُ الَّذِي أَرْسَلَ الرِّياحَ فَتُثِيرُ سَحاباً فَسُقْناهُ إِلى بَلَدٍ مَيِّتٍ فَأَحْيَيْنا بِهِ الْأَرْضَ بَعْدَ مَوْتِها كَذلِكَ النُّشُورُ  .\r\nدر اين آيه در رابطه با معاد است كه در آيهء  إِنَّ وَعْدَ اللَّهِ حَقٌّ  و آيات ديگر گذشت . و در واقع استدلالى است براى معاد كه مشروح آن در آخر سورهء « حجر » گذشت . در اين آيه دو مطلب مورد نظر است يكى باد و باران و زنده شدن زمين ، ديگرى تشبيه عالم آخرت به حشر و نشرى كه همه ساله در عالم گياهان تكرار مىشود .\r\nدرياهايى هزار فرسخ در هزار فرسخ سطح زمين را فرا گرفته است ، تابش آفتاب آب درياها را تبخير مىكند ، ابرها سطح درياها را مىگيرد ، در اثر اختلاف حرارت هوا ، بادها توليد مىشود ، در نتيجه ، ابرها از بالاى اقيانوسها به طرف خشگيها حركت مىكنند ، آن گاه به باران و برف مبدّل شده به زمين فرو مىريزند ، روئيدنيها كه پشتوانهء زندگى مىباشند مىرويند ، مشيّت خدا جاى خود را مىگيرد ، اين نظامى است كاملا قابل دقّت ، و دليلى است بر نفوذ ارادهء حق تعالى در تدبير كائنات .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nوانگهى جملهء  كَذلِكَ النُّشُورُ  حكايت مىكند ، كه چون بهار قيامت بيايد ذرّات ابدان انسانها مانند تخمها از زمين مىرويند ، اين يكى از شش راهى است كه قرآن مجيد در بيان آخرت مطرح كرده است . در تفسير قمى از جميل بن درّاج از امام صادق عليه السّلام نقل شده است كه فرمود : چون خدا بخواهد مردمان را زنده كند ، چهل روز باران مىبارد در نتيجه عضوها جمع مىشود و گوشتها مىرويد\r\n« قال اذا اراد اللَّه ان يبعث الخلق امطر السماء على الارض اربعين صباحا فاجتمعت الاوصال و نبتت اللحوم » « 1 » .\r\n10 -  مَنْ كانَ يُرِيدُ الْعِزَّةَ فَلِلَّهِ الْعِزَّةُ جَمِيعاً إِلَيْهِ يَصْعَدُ الْكَلِمُ الطَّيِّبُ وَ الْعَمَلُ الصَّالِحُ يَرْفَعُهُ  .\r\nاين آيه يك نوع نتيجه‌گيرى از آيه قبلى است عزّت حالتى است در انسان كه از مغلوبيت او مانع مىشود هر كس بخواهد به عزّت برسد بايد از خدا بخواهد و از او بجويد ، زيرا همه عزّت در پيش خدا و مال خداست  فَلِلَّهِ الْعِزَّةُ  در جاى جواب « من كان » گذاشته شده است ، در جاى ديگر آمده :\r\n أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً  نساء / 139 .\r\nجمله  إِلَيْهِ يَصْعَدُ . . .  نشان ميدهد كه عزّت بوسيله اعتقاد صحيح و عمل صالح به دست مىآيد . چنان كه در مجمع البيان از رسول خدا صلّى اللَّه عليه و آله روايت شده :\r\n« انّه قال انّ ربّكم يقول كلّ يوم انا العزيز فمن اراد عزّ الدارين فليطع العزيز » .\r\nمنظور از كلمه طيّب قهرا كلمه‌هايى است كه بيان كنندهء اعتقاد صحيح هستند نظير لا إله الا اللَّه محمّد رسول اللَّه على ولىّ اللَّه چنان كه در تفسير برهان از\r\n\r\n\r\n","description":"","footnote":"\r\n( 1 ) الميزان از تفسير قمى « وصل » ( بكسر و ضم اول ) به معنى هر عضو بخصوص است .\r\n","page_name":" 20 ","page_number":20},
  {"content":"\r\n\r\nحضرت صادق و حضرت رضا عليهما السّلام نقل شده است « 1 » ، كلمه طيّبه در آيه  أَ لَمْ تَرَ كَيْفَ ضَرَبَ اللَّهُ مَثَلًا كَلِمَةً طَيِّبَةً كَشَجَرَةٍ طَيِّبَةٍ  ابراهيم / 24 ، كلمه توحيد است .\r\nاين كلمات كه نمايانگر اعتقاد حقّند به طرف خدا بالا مىروند ، در نتيجه گويندهء آنها نيز بالا مىرود و مقرّب مىشود ، ضمير « يرفعه » راجع است به  الْكَلِمُ الطَّيِّبُ  يعنى عمل صالح كه پياده كنندهء اعتقاد صحيح و مكمّل آنست كلم طيّب را بالا مىبرد ، در نتيجه صاحب كلم طيّب و عمل صالح به عزت مىرسد .\r\n وَ الَّذِينَ يَمْكُرُونَ السَّيِّئاتِ لَهُمْ عَذابٌ شَدِيدٌ وَ مَكْرُ أُولئِكَ هُوَ يَبُورُ  .\r\nنقطه مقابل صدر آيه است « يمكرون » به معناى « يعملون » است يعنى :\r\nصاحب اعتقاد صحيح و عمل صالح به عزّت مىرسد ولى آنهايى كه اهل گناه مىباشند در عذاب شديد خواهند بود و عمل آنها كه جز مكر در مقابل حق نيست تباه مىشود و آنها را مقرّب نمىكند .\r\n11 -  وَ اللَّهُ خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ جَعَلَكُمْ أَزْواجاً وَ ما تَحْمِلُ مِنْ أُنْثى وَ لا تَضَعُ إِلَّا بِعِلْمِهِ  .\r\nدليل ديگرى است از دلائل متقن توحيد و اينكه آفريننده و گرداننده هر دو يكى است ، خداوند روى نظام خلقت مواد زمين را به خوراكيها و سپس آنها را به نطفه تبديل مىكند ، آن وقت نطفه را در حال رشد در رحم ، به صورت پسر\r\n\r\n\r\n","description":"","footnote":"\r\n( 1 )\r\n« عن الرضا عليه السلام . . . قال الكلم الطيب هو قول المؤمن لا إله الا اللَّه محمد رسول اللَّه : على ولى اللَّه و خليفته حقا و خلفائه خلفاء اللَّه و العمل الصالح يرفعه فهو دليله و عمله اعتقاده الذى فى قبل بان الكلام صحيح كما قلته بلسانى » .\r\n","page_name":" 21 ","page_number":21},
  {"content":"\r\n\r\nو دختر ( نر و ماده ) در مىآورد ، آن گاه حمل و وضع هر مؤنّث زير نظر او و مشمول علم اوست و به همه آگاهى دارد  اللَّهُ يَعْلَمُ ما تَحْمِلُ كُلُّ أُنْثى وَ ما تَغِيضُ الْأَرْحامُ وَ ما تَزْدادُ . . .  رعد / 8 .\r\nدر اين اسرار پيچيده خلقت اگر كمى دقّت شود مانند روز روشن ، وجود خدا و قدرت و علم او را نشان مىدهد  خَلَقَكُمْ مِنْ تُرابٍ  خواه به بشر اوّلى باشد و خواه راجع به همه انسانها ، آن گاه تشكيل نطفه و تركيبات منظم آن و سپس مبدّل شدن به دختر يا پسر با آن دستگاه تناسلى عجيب از اسرار بزرگ كائنات است كه در اثر تكرار آن ، متوجّهش نيستيم .\r\n وَ ما يُعَمَّرُ مِنْ مُعَمَّرٍ وَ لا يُنْقَصُ مِنْ عُمُرِهِ إِلَّا فِي كِتابٍ إِنَّ ذلِكَ عَلَى اللَّهِ يَسِيرٌ  .\r\nاز جمله  وَ ما تَحْمِلُ مِنْ أُنْثى . . .  تكميل مطلب صدر آيه است يعنى :\r\nخدا شما را از خاك آفريده و تا مردن تدبير شما را دنبال مىكند و احوال هيچ يك از شما از زير نظر او خارج نيست ، هر چه پيش خواهد آمد از اوّل در لوح محفوظ حاضر بوده و در نزد اوست .\r\n« معمّر » به صيغهء مفعول در جاى « احد » است و « يعمّر » به صيغهء مجهول به معنى زياد شدن عمر مىباشد . يعنى عمر كرده نميشود و زايد العمر نمىگردد كسى و از عمر كسى چيزى كم نمىشود مگر آنكه در لوح محفوظ است ، « ذلك » اشاره است به همه مطالب آيه .\r\n12 -  وَ ما يَسْتَوِي الْبَحْرانِ هذا عَذْبٌ فُراتٌ سائِغٌ شَرابُهُ وَ هذا مِلْحٌ أُجاجٌ وَ مِنْ كُلٍّ تَأْكُلُونَ لَحْماً طَرِيًّا وَ تَسْتَخْرِجُونَ حِلْيَةً تَلْبَسُونَها  .\r\nاين آيه گر چه يك مطلب مستقلى است ولى با در نظر گرفتن آيات قبل مىخواهد بفهماند كه مؤمن مانند درياى شيرين و گوارا و كافر و مشرك\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nهمچون درياى شور و تلخ است على هذا اين هر دو ، يكى حساب نمىشوند .\r\n وَ مِنْ كُلٍّ تَأْكُلُونَ لَحْماً طَرِيًّا  اشاره است به اينكه : گر چه مؤمنان و كافران در دنيا خواص مشترك دارند و همه در پيشرفت و ادارهء كار جهان سهيم هستند ولى يكى نمىتوانند باشد ، زيرا كافر از فطرت اوّليه خود منحرف شده چنان كه آب شور از اصل خود برگشته است .\r\nتشبيه به دريا شايد براى آن باشد كه مؤمن همچون دريا پر از اعمال صالح است ، هم خود عمل مىكند و هم ديگران را راهنمايى مىكند ، امّا كافر به عكس اوست .\r\nمنظور از درياى شيرين نهرهاى بزرگ است امثال دجله ، فرات ، نيل آمازون و غيره كه در آنها ماهى ، مرواريد و ديگر اسباب زينت وجود دارد و شايد  تَسْتَخْرِجُونَ  به هر دو دريا راجع نباشد و فقط به درياى شور راجع باشد .\r\n وَ تَرَى الْفُلْكَ فِيهِ مَواخِرَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ  .\r\nضمير « فيه » راجع است به « بحر » كلمه « لتبتغوا » مفعول له « مواخر » است ، « لعلّ » به معنى « تا » و نتيجه است يعنى جريان كشتيها براى آنست كه شما از فضل خدا روزى بطلبيد و شكر گزار باشيد . اين آيه در سورهء نحل / 14 چنين است :  وَ هُوَ الَّذِي سَخَّرَ الْبَحْرَ لِتَأْكُلُوا مِنْهُ لَحْماً طَرِيًّا وَ تَسْتَخْرِجُوا مِنْهُ حِلْيَةً تَلْبَسُونَها وَ تَرَى الْفُلْكَ مَواخِرَ فِيهِ وَ لِتَبْتَغُوا مِنْ فَضْلِهِ وَ لَعَلَّكُمْ تَشْكُرُونَ  .\r\nاينكه دريا شامل خوراكيها و زينتهاست و بشر با مسافرت در آن زندگى خويش را تأمين مىكند ، از دلائل توحيد است ، در سورهء بقره  وَ الْفُلْكِ الَّتِي تَجْرِي فِي الْبَحْرِ بِما يَنْفَعُ النَّاسَ  از شواهد توحيد شمرده شده است به آنجا رجوع شود .\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n13 -  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى ذلِكُمُ اللَّهُ رَبُّكُمْ لَهُ الْمُلْكُ  .\r\nدليل بسيار بارزى است بر توحيد و نفوذ ارادهء خدا در تدبير جهان كه در آل عمران / 27 ، حجّ / 61 ، لقمان / 29 گذشت ، آمدن شب به جاى روز و روز به جاى شب ، مسخّر شدن خورشيد با حجمى يك ميليون و سيصد هزار برابر زمين در هوا ، و تسخير ماه در مدار خويش ، حكايت از نظم عالى و ناظم دانا و توانا دارد ، آرى  ذلِكُمُ اللَّهُ رَبُّكُمْ لَهُ الْمُلْكُ  آن خدا پروردگار شماست ، حكومت و تدبير عالم خاصّ اوست .\r\n وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ  .\r\nيعنى بتها و معبودهاى باطلى كه مىخوانيد و پرستش مىكنيد حتى پوست هستهء خرمايى را مالك نيستند نه از خلقت جهان و نه از تدبير آن . پس چطور مىتوانند معبود و مورد پرستش باشند ! ! 14 -  إِنْ تَدْعُوهُمْ لا يَسْمَعُوا دُعاءَكُمْ وَ لَوْ سَمِعُوا مَا اسْتَجابُوا لَكُمْ وَ يَوْمَ الْقِيامَةِ يَكْفُرُونَ بِشِرْكِكُمْ وَ لا يُنَبِّئُكَ مِثْلُ خَبِيرٍ  .\r\nصدر آيه تعليل  ما يَمْلِكُونَ مِنْ قِطْمِيرٍ  است يعنى اگر آنها را بخوانيد صداى شما را نمىشنوند چون جمادند ، و اگر هم مىشنيدند اجابت نمىكردند زيرا آنها در اجابت مستقلّ نيستند مىبايست با اجازه و حول و قوّهء خدا اجابت كنند ، خدا چنان اذنى را به آنها نداده است ؟\r\nاگر معبودها ، موجودهاى با شعورى هم باشند باز بدون اذن خدا قدرت اجابت ندارند ، در آيات بسيارى آمده كه روز قيامت معبودها از مشركان بيزارى خواهند كرد ، چنان كه در اينجا فرموده :  وَ يَوْمَ الْقِيامَةِ يَكْفُرُونَ بِشِرْكِكُمْ  در سورهء بقره آمده  إِذْ تَبَرَّأَ الَّذِينَ اتُّبِعُوا مِنَ الَّذِينَ اتَّبَعُوا وَ رَأَوُا \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n الْعَذابَ وَ تَقَطَّعَتْ بِهِمُ الْأَسْبابُ  بقره / 166 .\r\n وَ لا يُنَبِّئُكَ مِثْلُ خَبِيرٍ  تاكيد مطلب آيه است . يعنى اين ، خبر خداست كه بر هر چيز داناست و هيچ كس مانند دانا به تو خبر نمىدهد تقدير آن « و لا ينبّئك مخبر مثل مخبر خبير » است . در اين جمله خطاب از مشركان به رسول خدا صلّى اللَّه عليه و آله برگشته است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\n\r\n[ سوره فاطر ( 35 ) : آيات 15 تا 26 
  ]\r\nيا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ ( 15 ) إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ ( 16 ) وَ ما ذلِكَ عَلَى اللَّهِ بِعَزِيزٍ ( 17 ) وَ لا تَزِرُ وازِرَةٌ وِزْرَ أُخْرى وَ إِنْ تَدْعُ مُثْقَلَةٌ إِلى حِمْلِها لا يُحْمَلْ مِنْهُ شَيْءٌ وَ لَوْ كانَ ذا قُرْبى إِنَّما تُنْذِرُ الَّذِينَ يَخْشَوْنَ رَبَّهُمْ بِالْغَيْبِ وَ أَقامُوا الصَّلاةَ وَ مَنْ تَزَكَّى فَإِنَّما يَتَزَكَّى لِنَفْسِهِ وَ إِلَى اللَّهِ الْمَصِيرُ ( 18 ) وَ ما يَسْتَوِي الْأَعْمى وَ الْبَصِيرُ ( 19 )\r\nوَ لا الظُّلُماتُ وَ لا النُّورُ ( 20 ) وَ لا الظِّلُّ وَ لا الْحَرُورُ ( 21 ) وَ ما يَسْتَوِي الْأَحْياءُ وَ لا الْأَمْواتُ إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ ( 22 ) إِنْ أَنْتَ إِلاَّ نَذِيرٌ ( 23 ) إِنَّا أَرْسَلْناكَ بِالْحَقِّ بَشِيراً وَ نَذِيراً وَ إِنْ مِنْ أُمَّةٍ إِلاَّ خَلا فِيها نَذِيرٌ ( 24 )\r\nوَ إِنْ يُكَذِّبُوكَ فَقَدْ كَذَّبَ الَّذِينَ مِنْ قَبْلِهِمْ جاءَتْهُمْ رُسُلُهُمْ بِالْبَيِّناتِ وَ بِالزُّبُرِ وَ بِالْكِتابِ الْمُنِيرِ ( 25 ) ثُمَّ أَخَذْتُ الَّذِينَ كَفَرُوا فَكَيْفَ كانَ نَكِيرِ ( 26 )\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n15 - اى مردم شما به خدا محتاجيد ، اما خدا بىنياز و پسنديده است .\r\n16 - اگر بخواهد شما را مىبرد و مخلوق جديدى مىآورد .\r\n17 - اين كار بر خدا دشوار نيست .\r\n18 - هيچ نفس گناهكارى ، گناه ديگرى را به عهده نمىگيرد و اگر گناهكارى ، ديگرى را به حمل بار گناهش بخواند . چيزى از آن برداشته نمىشود هر چند كه دعوت شده ، از اقربا باشد ، تو فقط كسانى را مىترسانى كه در غيب از پروردگارشان مىترسند و نماز را به پا مىدارند ، هر كه پاك شود به نفع خويش بوده و برگشت به سوى خداست .\r\n19 - كور و بينا با هم برابر نمىشوند .\r\n20 - و نه ظلمتها و نور .\r\n21 - و نه سايه و هواى گرم .\r\n22 - و برابر نمىشود زندگان و مردگان ، خدا هر كه را بخواهد شنوا مىكند ، تو كسانى را كه در قبور هستند شنوا نتوانى كرد .\r\n23 - تو فقط انذار كننده‌اى .\r\n24 - ما تو را به حق بشير و نذير فرستاده‌ايم ، هيچ امتى نيست مگر اينكه در آن انذار كننده‌اى گذشته است .\r\n25 - اگر تو را تكذيب كنند ، پيشينيان نيز تكذيب كرده‌اند ، پيامبران آنها بر ايشان معجزه و حكمت و كتاب روشنگر آوردند .\r\n26 - سپس كافران را به عذاب گرفتم ( ديدى ) عذاب من چگونه بود ؟ !\r\n\r\nكلمه‌ها\r\nعزيز : عزيز در  ما ذلِكَ عَلَى اللَّهِ بِعَزِيزٍ  به معنى دشوار است ، يعنى در يك حالت غلبه و قدرت نيست كه خدا نتواند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nوازرة : وزر : سنگين و سنگينى . اسم و مصدر هر دو آمده است وازرة يعنى نفسى و انسانى كه حامل سنگينى است ، اين لفظ اغلب در « بار » گناه به كار رفته است يعنى : نفس گناه دار ، گناه ديگرى را برنمىدارد .\r\nحمل : ( بكسر اوّل ) بار ظاهرى مانند باريكه بر دوش گيرند و بفتح اوّل به معنى بار باطنى است مانند فرزند در شكم مادر .\r\nتزكى : از باب تفعّل به معنى پاك شدن است . زكات در اصل به معنى نموّ و زيادت و پاكى آيد .\r\nجرور : باد گرم ، چنان كه طبرسى و راغب گفته‌اند ، به معنى حرارت آفتاب نيز آيد .\r\nزبر : ( بر وزن عنق ) نوشته‌ها و كتابها . مفرد آن زبور است ، طبرسى زبور را كتاب حكمت ( و اخلاق ) فرموده است ، آن با آيهء شريفه مناسب است .\r\nنكير : انكار كردن ، آن به معنى عذاب است كه نتيجهء انكار اعمال قبيح از جانب خداست ، آن در تقدير « نكيرى » و اضافه بياء متكلّم مىباشد .\r\n\r\nشرحها\r\nدر الميزان مىگويد : چون در آيات گذشته بيان شد كه خلقت و تدبير خاصّ خداست ، او ربّ العالمين و حكومت از آن اوست ، در اين آيات همان مطلب را بيان ديگرى توام با تهديد روشن مىكند و آن اينكه خدا از مردم بىنياز است و مردم به خدا نيازمند مىباشند ، خدا مىتواند آنها را ببرد و\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nكسان ديگرى را جايگزين آنها فرمايد .\r\nآن گاه خطاب به پيامبر صلّى اللَّه عليه و آله مىفرمايد : مؤاخذه و هلاك فقط شامل مكذّبين خواهد بود ، نه مؤمنان ، زيرا اين دو گروه يكسان نيستند . . .\r\nناگفته نماند : اين فرق شامل دنيا و آخرت هر دو است .\r\n15 -  يا أَيُّهَا النَّاسُ أَنْتُمُ الْفُقَراءُ إِلَى اللَّهِ وَ اللَّهُ هُوَ الْغَنِيُّ الْحَمِيدُ  .\r\nاين آيه به حكم مقدّمه براى دو آيه بعدى است و در عين حال مطلب مستقلّ است . يا ايّها الناس خطاب به عموم مردم اعم از مكذّب و موحّد مىباشد گر چه روى خطاب با مكذّبين است ، مخلوقات همه ممكن الوجود و محتاج به خالق و آفريننده هستند و اگر علّت واجبه موجود نبود ، به وجود آمدن آنها محال بود ، پس همه محتاج به خدا و همگان وجودهاى تعلّقى هستند .\r\nامّا خدا غنىّ بالذات و پسنديده در اعمال و افعال خويش است ، هر چه بكند از روى عدل و مصلحت و رحمت مىكند ، غنى مربوط به ذات حق ، حميد مربوط به اعمال او است . فقر منحصر به خلق و غنا منحصر به خداست .\r\n16 و 17 -   إِنْ يَشَأْ يُذْهِبْكُمْ وَ يَأْتِ بِخَلْقٍ جَدِيدٍ وَ ما ذلِكَ عَلَى اللَّهِ بِعَزِيزٍ   .\r\nجملهء  إِنْ يَشَأْ يُذْهِبْكُمْ  در رابطه با غنى بودن خداست كه چون حاجتى به شما ندارد لذا اگر بخواهد شما را از بين مىبرد از بين رفتن شما ضررى به او ندارد .\r\n وَ يَأْتِ بِخَلْقٍ جَدِيدٍ  ظاهرا در رابطه با حميد بودن است ، يعنى حميد بودنش لازم گرفته كه بعد از شما قوم ديگرى را بياورد تا فيض از فيّاض بريده نشود .\r\n« ذلك » اشاره به هر دو مطلب است ، يعنى : بردن قومى و آوردن قومى ديگر بر خدا دشوار نيست .\r\n\r\n","description":"","footnote":"","page_name":" 29 ","page_number":29},
  {"content":"\r\n\r\n18 -  وَ لا تَزِرُ وازِرَةٌ وِزْرَ أُخْرى وَ إِنْ تَدْعُ مُثْقَلَةٌ إِلى حِمْلِها لا يُحْمَلْ مِنْهُ شَيْءٌ وَ لَوْ كانَ ذا قُرْبى  .\r\nدر اين آيه چند مطلب مطرح است اوّل اينكه هر كس مسئول گناه و عملكرد خويش است ، هيچ كسى بار گناه ديگرى را برنمىدارد ، و اگر نفس سنگين شده با بار گناه ، ديگرى را به حمل بار خود بخواند باز از گناه او برداشته نمىشود ، هر چند كه دعوت شده از اقوام گناهكار باشد .\r\nبه نظر مىآيد و اللَّه اعلم ، عذاب جهنّم مانند درد شكم و امثال آنست كه نه به كسى مىتواند آن را تحويل بگيرد . فاعل « كان » از « تدع » فهميده مىشود .\r\nاين قسمت از آيه ظاهرا دفع دخل است ، گويى سؤال مىشود : بد كاران كه به حكم  إِنْ يَشَأْ يُذْهِبْكُمْ  از بين مىروند ، گناه نيكوكاران چيست ؟ جواب آمده كه حكم ايندو از هم جداست ، عذاب فقط شامل بدكاران خواهد بود ، و اگر احيانا نيكوكاران نيز از بين رفتند مورد رحمت قرار مىگيرند .\r\nدوم -  إِنَّما تُنْذِرُ الَّذِينَ يَخْشَوْنَ رَبَّهُمْ بِالْغَيْبِ وَ أَقامُوا الصَّلاةَ  .\r\nيعنى انذار آن حضرت فقط در حق اهل خشيت و اهل نماز مؤثر خواهد بود ، انتظار نكشد كه همه به وى ايمان آورند  إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ  يس / 11 منظور از خشيت به غيب ، ترسيدن از خدا در اين جهان است كه غائب از جهان آخرت است . آنها كه عقيده به معاد ندارند و با نماز خواندن با خدا ارتباط ندارند ، انذار در وجودشان اثرى ندارد .\r\nسوم -  وَ مَنْ تَزَكَّى فَإِنَّما يَتَزَكَّى لِنَفْسِهِ وَ إِلَى اللَّهِ الْمَصِيرُ  .\r\nهر كه هدايت تو را قبول كند ، و ظاهر و باطن خويش را به وسيلهء\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاعمال خوب پاك گرداند : به نفع خود كرده است ، اين وعده را خدايى مىدهد كه بازگشت همه به سوى اوست .\r\n19 - 21 -    وَ ما يَسْتَوِي الْأَعْمى وَ الْبَصِيرُ وَ لَا الظُّلُماتُ وَ لَا النُّورُ وَ لَا الظِّلُّ وَ لَا الْحَرُورُ    .\r\nمراد از اين آيات و آيات بعدى ظاهرا فرق ما بين پاك شدگان و مكذّبين است ، النهايه در قالب مثل بيان شده است ، تكرار لفظ « لا » ظاهرا براى تأكيد است ، آدم هدايت شده و درستكار مانند بينا ، نور ، و سايهء گواراست ، آدم مكذّب همچون نابينا ، تاريكيها و حرارت است ، چنان كه اينها با هم نيستند ، نيك و بد نيز يكسان نباشند .\r\n22 و 23 -   وَ ما يَسْتَوِي الْأَحْياءُ وَ لَا الْأَمْواتُ إِنَّ اللَّهَ يُسْمِعُ مَنْ يَشاءُ وَ ما أَنْتَ بِمُسْمِعٍ مَنْ فِي الْقُبُورِ إِنْ أَنْتَ إِلَّا نَذِيرٌ   .\r\nتكرار  وَ ما يَسْتَوِي  ظاهرا براى طول فاصله است ، صدر آيه تمثيل مؤمن و كافر است ، آن گاه فرموده : خدا هر كس را بخواهد شنوا گرداند ، خدا خواسته است كه مؤمن را شنوا و هدايت كند چنان كه فرموده :  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  انعام / 122 .\r\nمنظور از  مَنْ فِي الْقُبُورِ  كفّار هستند كه بر قلوبشان مهر نهاده شده و به حكم اموات در آمده‌اند ، يعنى آرزوى ايمانشان را نكن ، تو فقط انذار كننده‌اى ، امّا هدايت اهل هدايت و اضلال اهل ضلال در اثر عمل ناپاكشان كار خداست .\r\n24 -  إِنَّا أَرْسَلْناكَ بِالْحَقِّ بَشِيراً وَ نَذِيراً وَ إِنْ مِنْ أُمَّةٍ إِلَّا خَلا فِيها نَذِيرٌ  .\r\nاين آيه تعليل آيهء قبلى است يعنى اينكه : تو انذار كننده‌اى عجب نيست زيرا در هر امّتى انذار كننده‌اى بوده است .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nلفظ « بالحقّ » مربوط به ارسال است يعنى ما تو را به حق بشير و نذير فرستاده‌ايم و اين سنّت الهى است و در هر امّت انذار كننده‌اى بوده است .\r\nآيه صريح است در اينكه هر امّتى را پيامبر و انذار كننده‌اى بوده است النهايه يا از خودشان و يا از ديگران ، زيرا كه فرموده  خَلا فِيها نَذِيرٌ  و نفرموده « خلا منها نذير » چنان كه در الميزان گفته است . على هذا يا از خودشان و يا از اقوام ديگر بوده كه خودش يا دعوتش به ميان آنها آمده است .\r\nعلّت اين كار ، مسئله عموم رسالت است ، سنّت خدايى لازم گرفته كه براى هدايت بندگان ، پيامبران مبعوث شوند  وَ ما كُنَّا مُعَذِّبِينَ حَتَّى نَبْعَثَ رَسُولًا  اسراء / 15 ، على هذا بايد در هر امّت مسئلهء ارشاد و هدايت عملى شود .\r\nاين مطلب راجع به عموم من حيث العموم است امّا راجع به فرد فرد اشخاص ، اگر دعوت انبياء برسد و توجّه پيدا كنند ، در قبول و عدم قبول پيش خدا مسئول مىباشند و اگر در اثر تزاحم اسباب و علل ، از رسيدن دعوت محروم باشند جزء مستضعفين خواهند بود ، ظاهرا اگر در حدّى كه معرفت و علم دارند عمل كنند و نيكوكار باشند مورد رحمت خدا واقع خواهند شد ، رجوع شود به آيهء  وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  انعام / 19 و آيهء :\r\n إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلًا  نساء / 98 ( استفاده از الميزان ) .\r\n25 -  وَ إِنْ يُكَذِّبُوكَ فَقَدْ كَذَّبَ الَّذِينَ مِنْ قَبْلِهِمْ جاءَتْهُمْ رُسُلُهُمْ بِالْبَيِّناتِ وَ بِالزُّبُرِ وَ بِالْكِتابِ الْمُنِيرِ  .\r\nتسليتى است بر رسول خدا صلّى اللَّه عليه و آله ، و دستورى است دربارهء استقامت آن حضرت ،\r\n« البليّة اذا عمّت طابت »\r\nوانگهى دارندهء مسئوليت بزرگ بايد به اين تكذيبها خود را آماده كند ، منظور از بيّنات ، معجزه‌ها و از زبر ، حكمتها\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nو موعظه‌ها و از كتاب منير كتاب انبياء است .\r\n جاءَتْهُمْ . . .  حاكى است كه آنها نيز مانند : معجزه ، حكمت و احكام داشتند .\r\n26 -  ثُمَّ أَخَذْتُ الَّذِينَ كَفَرُوا فَكَيْفَ كانَ نَكِيرِ  .\r\nاشاره است به اينكه تكذيب كنندگان تو نيز همان سرنوشت را خواهند داشت . منظور از « نكير » انكار و عذاب است ، كسرهء راء ، دليل بر حذف ياء متكلم مىباشد ، جملهء  فَكَيْفَ كانَ نَكِيرِ  اشاره به شدّت عذاب است يعنى : ديدى عذاب من چگونه بود ؟\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\n[ سوره فاطر ( 35 ) : آيات 27 تا 35 
  ]\r\nأَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَأَخْرَجْنا بِهِ ثَمَراتٍ مُخْتَلِفاً أَلْوانُها وَ مِنَ الْجِبالِ جُدَدٌ بِيضٌ وَ حُمْرٌ مُخْتَلِفٌ أَلْوانُها وَ غَرابِيبُ سُودٌ ( 27 ) وَ مِنَ النَّاسِ وَ الدَّوَابِّ وَ الْأَنْعامِ مُخْتَلِفٌ أَلْوانُهُ كَذلِكَ إِنَّما يَخْشَى اللَّهَ مِنْ عِبادِهِ الْعُلَماءُ إِنَّ اللَّهَ عَزِيزٌ غَفُورٌ ( 28 ) إِنَّ الَّذِينَ يَتْلُونَ كِتابَ اللَّهِ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً يَرْجُونَ تِجارَةً لَنْ تَبُورَ ( 29 ) لِيُوَفِّيَهُمْ أُجُورَهُمْ وَ يَزِيدَهُمْ مِنْ فَضْلِهِ إِنَّهُ غَفُورٌ شَكُورٌ ( 30 ) وَ الَّذِي أَوْحَيْنا إِلَيْكَ مِنَ الْكِتابِ هُوَ الْحَقُّ مُصَدِّقاً لِما بَيْنَ يَدَيْهِ إِنَّ اللَّهَ بِعِبادِهِ لَخَبِيرٌ بَصِيرٌ ( 31 )\r\nثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ ( 32 ) جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ ( 33 ) وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ ( 34 ) الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ ( 35 )\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n27 - آيا ندانسته‌اى كه خدا از آسمان آب ( مباركى ) نازل كرد ، با آن آب ميوه‌هايى بيرون آورديم كه رنگهاى آنها مختلف است ، و از كوه‌ها قطعه‌هايى آفريديم كه سفيد و سرخ به الوان مختلفند و سياه تند .\r\n28 - و از انسانها و جنبنده‌ها و چهارپايان نيز به رنگهاى مختلف ( آفريديم ) از خدا فقط بندگان دانايش مىترسند ، خدا توانا و آمرزنده است .\r\n29 - كسانى كه كتاب خدا را تلاوت مىكنند و نماز را اقامه مىنمايند و از آنچه روزيشان داده‌ايم نهان و آشكار انفاق مىكنند ، تجارتى را مىدارند كه كساد ندارد .\r\n30 - تا خدا پاداششان را به طور كامل بدهد ، و از اكرام خويش بيافزايد كه او آمرزنده و پاداش دهنده است .\r\n31 - آنچه از كتاب به تو وحى كرده‌ايم ، حق است و تصديق كنندهء كتابهاى پيشين مىباشد خدا دانا و بيناست .\r\n32 - سپس كتاب را به منتخبين از بندگان خويش ارث گذاشتيم ، بعضى از آنها به نفس خويش ظالمند و بعضى ميانه رو و بعضى سابق بخيرات به اذن خدا ، آنست فضل بزرگ .\r\n33 - ( براى آنهاست ) بهشتهاى خلود كه داخل مىشوند ، در آن با دستبندهايى از طلاى بخصوص و مرواريد ، زينت شوند ، لباسشان نازك است .\r\n34 - گويند حمد خدا را كه اندوه را از ما برد پروردگار ما آمرزنده و پاداش دهنده است .\r\n35 - خدايى كه ما را از فضل خويش در خانهء جاودانى داخل كرده كه در آن نه رنجى به ما مىرسد و نه خستگى .\r\n\r\nكلمه‌ها\r\nجدد : ( بر وزن صرد ) طبرسى آن را جمع جديد گفته و از مبرّد نقل مىكند كه آن به معنى راهها و خطوط است ، راغب گويد : آن جمع جدّه ( بضمّ اوّل ) به معنى طريق ظاهر است ، به نظر\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nمىآيد : آن به معنى تكه‌ها و قسمتهاست خواه جمع جديد باشد يا جدّه .\r\nبيض : جمع ابيض ، چنان كه حمر جمع احمر است .\r\nغرابيب : غربيب : بسيار سياه ، جمع آن غرابيب است .\r\nسود : جمع اسود به معنى سياه است ، در اقرب الموارد گويد « و غرابيب سود » سود بدل از غرابيب است ، زيرا تأكيد الوان بر آنها مقدّم نمىشود .\r\nتبور : بوار : كساد ، « لن تبور » : هرگز كساد نمىشود .\r\nمقصد : متوسّط و معتدل « قصد فى النفقه : توسّط بين الاسراف و التقصير » .\r\nخيرات : كارهاى خوب . كه اختيار كرده مىشوند . مفرد آن خير است .\r\nعدن : استقرار . « عدن فى المكان : استقر » به معنى بهشتهاى استقرار و خلود . اين كلمه يازده بار در قرآن آمده و همه در وصف بهشت آخرت است .\r\nاساور : دستبندها . مفرد آن سوار ( بكسر سين ) و جمع آن اسوره و اساور است .\r\nلؤلؤ : مرواريد درشت . « اللؤلؤ : الدرّ » .\r\nحرير : راغب آن را لباس نازك ، طبرسى ابريشم خالص فرموده است آن سه بار در قرآن آمده است : حج / 23 ، فاطر / 33 ، انسان / 12 .\r\nحزن : ( بر وزن شرف ) اندوه . و نيز ( بر وزن قفل ) آيد .\r\nمقامه : اقامت و پيوستگى .\r\nنصب : ( بر وزن شرف ) رنج و تعب .\r\nلغوب : خسته شدن « اللغوب : الاعياء من التعب » .\r\n\r\n","description":"","footnote":"","page_name":" 36 ","page_number":36},
  {"content":"\r\n\r\n\r\nشرحها\r\nآيات شريفه در تعقيب مطالب توحيد است و چون اين مطلب به وسيله انبيا و كتابهاى آسمانى مطرح شده است لذا از قرآن و كتابهاى ديگر نيز ياد مىشود ، ايضا به آخرت آنهايى كه به كتابها ايمان آورده و عمل كرده‌اند اشاره شده است .\r\n27 -  أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَأَخْرَجْنا بِهِ ثَمَراتٍ مُخْتَلِفاً أَلْوانُها  .\r\nتبخير درياها ، نزول بارانها ، مبدّل شدن گازهاى هوا ، خاك و آب ، به انواع مختلف روئيدنيها و ميوه‌ها ، دليل بارز وجود خدا و تدبير اوست .\r\nرؤيت در « الم تر » به معنى علم و دانستن است يعنى آيا ندانسته‌اى ؟\r\nناگفته نماند : نظر در اين آيه به اختلاف رنگهاست و آن سه بار تكرار شده است : اختلاف رنگ ميوه‌ها ، اختلاف رنگ كوه‌ها ، اختلاف رنگ مردم جنبندگان و چهارپايان . به نظر مىآيد : قطع نظر از بيان توحيد ، مراد بيان گسترش قدرت خداست كه اين اختلاف رنگ را در همه پياده كرده است ، پس مراد از الوان ، انواع ميوه‌ها نيست مگر بالملازمه .\r\n وَ مِنَ الْجِبالِ جُدَدٌ بِيضٌ وَ حُمْرٌ مُخْتَلِفٌ أَلْوانُها وَ غَرابِيبُ سُودٌ  .\r\nدر اين قسمت از آيه ، نظر به رنگ كوه‌هاست كه سفيد ، سرخ و سياه هستند  وَ مِنَ الْجِبالِ  تقديرش « و مما خلقنا من الجبال » است ، « غرابيب » عطف است بر « جدد » يا بر « غرابيب » ، طبرسى فرموده : سود عطف بيان است از غرابيب ولى بهتر است كه تأكيد باشد ، اين بهتر است از آنكه بگوئيم : آن در اصل « سود غرابيب » با تقديم و تأخير بوده است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n28 -  وَ مِنَ النَّاسِ وَ الدَّوَابِّ وَ الْأَنْعامِ مُخْتَلِفٌ أَلْوانُهُ كَذلِكَ  .\r\nيعنى : اين سه قسم از موجودات زنده نيز داراى رنگهاى مختلف مىباشند « كذلك » اشاره است به جبال و ثمرات ، بعضى گويند : تقدير آن : « الامر كذلك » است .\r\n إِنَّما يَخْشَى اللَّهَ مِنْ عِبادِهِ الْعُلَماءُ إِنَّ اللَّهَ عَزِيزٌ غَفُورٌ  .\r\nجملهء مستأنفه و نتيجه گيرى از صدر آيه است يعنى : اين واقعيات عظمت خدا را در ذهن مردان الهى مجسّم مىكند ، آنها در مقابل اين عظمت و توانايى به حالت خشيت مىافتند ، خشيت ، حالت انفعال و خوفى است كه از توجّه به عظمت طرف ناشى مىشود . منظور از علماء كسانى است كه علم به خدا و اوصاف او دارند . اين خشيت باعث خضوع در عمل نيز خواهد بود .\r\nدر مجمع البيان فرموده : از حضرت صادق عليه السّلام روايت شده : عالم كسى است كه فعل او گفتارش را تصديق كند ، هر كه فعلش گفتار او را تصديق نكند عالم نيست ،\r\n« قال يعنى بالعلماء من صدق فعله قوله و من لم يصدق فعله قوله فليس بعالم » .\r\n إِنَّ اللَّهَ عَزِيزٌ غَفُورٌ  وصف عزيز ظاهرا راجع به اختلاف رنگ موجودات است كه گذشت يعنى خدا تواناست و دليل توانايى او همانست كه خواست خود را هم در جمادات پياده كرده و هم در نباتات و هم در حيوانات . غفور در رابطه با غفران علماء و اهل خشيت است ، الميزان هر دو را ، راجع به علما دانسته است .\r\n29 -  إِنَّ الَّذِينَ يَتْلُونَ كِتابَ اللَّهِ وَ أَقامُوا الصَّلاةَ وَ أَنْفَقُوا مِمَّا رَزَقْناهُمْ سِرًّا وَ عَلانِيَةً يَرْجُونَ تِجارَةً لَنْ تَبُورَ  .\r\nربط آيه با مطالب قبل روشن است يعنى اين مطالب در قرآن است ،\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nآنان كه قرآن را مىخوانند و اين حقائق را دريافت مىكنند . . . .\r\nاقامهء صلوة به معنى بر پا داشتن و ادامهء آنست ، انفاق ظاهرا انفاق مستحبى است كه در وقت نزول آيه ، هنوز زكات واجب نشده بود ، انفاق پنهانى براى محفوظ ماندن از ريا ، و انفاق آشكار براى ترويج احسان است اين تجارت در رساندن سعادت به انسان در دنيا و آخرت كساد ندارد .\r\n30 -  لِيُوَفِّيَهُمْ أُجُورَهُمْ وَ يَزِيدَهُمْ مِنْ فَضْلِهِ إِنَّهُ غَفُورٌ شَكُورٌ  .\r\nلام در « ليوفيهم » گويند : متعلق به  يَتْلُونَ . . .  است يعنى : اين كار را ميكنند تا خدا پاداش آنها را به طور كمال بدهد ، و مىشود به معناى غايت باشد يعنى عاقبت آن اعمال چنين خواهد شد . منظور از « يزيدهم » هر چه باشد ، زائد . بر استحقاق است مانند  لَهُمْ ما يَشاؤُنَ فِيها وَ لَدَيْنا مَزِيدٌ  ق / 35 و مانند :\r\n مَنْ جاءَ بِالْحَسَنَةِ فَلَهُ عَشْرُ أَمْثالِها  انعام / 160 .\r\nغفور راجع به آمرزش گناهان آنهاست كه در آيات مىخوانيم گناهانشان آمرزيده خواهد شد ، شكور راجع به دادن پاداش است ، آن از اسماء حسنى است كه يعنى خداوند اعمال را بىپاداش نمىگذارد .\r\n31 -  وَ الَّذِي أَوْحَيْنا إِلَيْكَ مِنَ الْكِتابِ هُوَ الْحَقُّ مُصَدِّقاً لِما بَيْنَ يَدَيْهِ إِنَّ اللَّهَ بِعِبادِهِ لَخَبِيرٌ بَصِيرٌ  .\r\nاين آيه در تكميل آيهء بيست و نهم ، ضمير « هو » براى تأكيد حق است يعنى حقّى است كه ابدا باطلى در آن نيست و اگر براى قصر بود ، لازم مىآمد كه كتابهاى ديگر آسمانى حق نباشد با آنكه قرآن آنها را تصديق مىكند خدا به نيازهاى مردم دانا و بيناست كه اين كتاب فرستاده است .\r\n32 -  ثُمَّ أَوْرَثْنَا الْكِتابَ الَّذِينَ اصْطَفَيْنا مِنْ عِبادِنا فَمِنْهُمْ ظالِمٌ لِنَفْسِهِ وَ مِنْهُمْ مُقْتَصِدٌ وَ مِنْهُمْ سابِقٌ بِالْخَيْراتِ بِإِذْنِ اللَّهِ ذلِكَ هُوَ الْفَضْلُ الْكَبِيرُ  .\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nبا در نظر گرفتن روايات و بعضى از آيات ، معلوم مىشود كه مراد از  الَّذِينَ اصْطَفَيْنا مِنْ عِبادِنا  نسل حضرت رسول صلّى اللَّه عليه و آله از اولاد فاطمه است .\r\nمثلا در آيهء :  إِنَّ اللَّهَ اصْطَفى آدَمَ وَ نُوحاً وَ آلَ إِبْراهِيمَ وَ آلَ عِمْرانَ عَلَى الْعالَمِينَ  آل عمران / 33 ، ملاحظه مىشود كه خانواده ابراهيم و خانواده عمران مصطفى هستند پس مانعى نيست كه  الَّذِينَ اصْطَفَيْنا  نيز يك خانواده باشد و آن هم جز خانواده آن حضرت نمىتواند باشد .\r\nاينكه : سپس آنها به ظالم و مقتصد و سابق ، تقسيم مىشوند ، ضررى به « اصطفينا » ندارد زيرا اصطفينا راجع به كلّ است ، مانعى ندارد كه بعضى از آنها نيز ظالم باشد چنان كه در آل ابراهيم و آل عمران نيز بوده است . على هذا سابق بالخيرات ائمه اطهار هستند ، مقتصد نيكوكاران اولاد فاطمه و ظالم لنفسه بدكاران آنهاست . امّا كتاب يعنى قرآن مجيد موروثى آن خانواده مىباشد .\r\nدر مجمع البيان فرموده : از حضرت باقر و حضرت صادق عليهما السّلام روايت شده كه فرموده‌اند\r\n« هى لنا خاصة و ايانا عنى »\r\nسپس فرموده : اين اقرب اقوال است . . .\r\nدر تفسير برهان از كافى از حضرت رضا صلوات اللَّه عليه نقل شده : فرمود :\r\nآنها نسل فاطمه مىباشند ، سابق بخيرات امام ، مقتصد عارف به امام ، ظالم به نفس كسى است كه امام را نشناسد\r\n« عن احمد بن عمر قال سألت ابا الحسن الرضا عليه السّلام عن قول اللَّه عزّ و جلّ ثمّ اورثنا الكتاب الذين اصطفينا من عبادنا . . .\r\nفقال ولد فاطمه عليها السّلام و السابق بالخيرات الامام و المقتصد العارف بالامام و الظالم لنفسه الذى لا يعرف الامام » .\r\nدر الميزان فرموده : روايات مستفيضه داريم كه مراد از  الَّذِينَ اصْطَفَيْنا  ذرّيّه حضرت رسول چه از اولاد فاطمه مىباشند .\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nناگفته نماند : « من » در جملهء  مِنْ عِبادِنا  بيانيّه است ،  بِإِذْنِ اللَّهِ  نشان مىدهد كه مراد از « سابق » امام است كه او به اذن خدا بر ظالم و مقتصد سبقت كرده ، اما به وسيلهء فعل خيرات .\r\n ذلِكَ هُوَ الْفَضْلُ الْكَبِيرُ  اشاره است به ايراث كتاب كه تفضّل بزرگى از جانب خداست ، و هدايت بشرى آن را لازم گرفته است ، نظير سخن خدا دربارهء بنى اسرائيل  وَ أَنِّي فَضَّلْتُكُمْ عَلَى الْعالَمِينَ  گويا منظور آنست كه اين فضل كبير اكتسابى نيست .\r\n33 -  جَنَّاتُ عَدْنٍ يَدْخُلُونَها يُحَلَّوْنَ فِيها مِنْ أَساوِرَ مِنْ ذَهَبٍ وَ لُؤْلُؤاً وَ لِباسُهُمْ فِيها حَرِيرٌ  .\r\nدر مجمع البيان فرموده : جنّات عدن بيان است براى فضل كبير ، الميزان نيز آن را پذيرفته است ولى اين بعيد است . زيرا فضل راجع به ايراث كتاب است و آن نمىتواند بهشت باشد .\r\n به نظر مىآيد كه تقدير آن « لهم جنات عدن » * باشد يعنى براى مقتصدان \r\nو سابقان به خير بهشتهاى برين است . « لؤلؤ » در قرائت نصب تقديرش « يحلون فيها لؤلؤ » است . « حرير » ظاهرا به معنى لباس نازك است چنان كه از راغب نقل شد ، به معنى ابريشم بودن بعيد است .\r\n34 -  وَ قالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ إِنَّ رَبَّنا لَغَفُورٌ شَكُورٌ  .\r\nاگر منظور از « الحزن » غمهاى دنيا باشد كه ديده بودند در اين صورت اين گفته ، سخن هر سه گروه است به شرط آنكه ظالم لنفس نيز اهل بهشت باشد و اگر مراد غم عرصات محشر باشد در آن صورت بايد سابقين مستثنى باشد زيرا كه آنها را در عرصات اندوهى نيست  لا يَحْزُنُهُمُ الْفَزَعُ الْأَكْبَرُ  انبياء / 103 .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nجمله اخير آيه ، مؤيد احتمال اول است .\r\n35 -  الَّذِي أَحَلَّنا دارَ الْمُقامَةِ مِنْ فَضْلِهِ لا يَمَسُّنا فِيها نَصَبٌ وَ لا يَمَسُّنا فِيها لُغُوبٌ  .\r\nبقيّهء سخن اهل بهشت است ، عدم رسيدن رنج دليل آنست كه در بهشت رنجى نيست ، عدم رسيدن خستگى حكايت از يك حقيقت دارد و آن اينكه در قيامت ، اصل كهولت و فرسودگى از مادّه ، برداشته مىشود و همه چيز به حالت خلود در مىآيد ، انسان اگر هزاران سال از يك طعامى بخورد ، لذّت يك نواخت او را خسته نمىكند ، هكذا در سائر چيزها و اگر اصل كهولت در آخرت حاكم باشد حتما لغوب و خستگى از يك نواختى لذّت ، عارض انسان خواهد شد اين سخن در ذيل آيهء  خالِدِينَ فِيها لا يَبْغُونَ عَنْها حِوَلًا  كهف / 108 گذشت .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\n[ سوره فاطر ( 35 ) : آيات 36 تا 45 
  ]\r\nوَ الَّذِينَ كَفَرُوا لَهُمْ نارُ جَهَنَّمَ لا يُقْضى عَلَيْهِمْ فَيَمُوتُوا وَ لا يُخَفَّفُ عَنْهُمْ مِنْ عَذابِها كَذلِكَ نَجْزِي كُلَّ كَفُورٍ ( 36 ) وَ هُمْ يَصْطَرِخُونَ فِيها رَبَّنا أَخْرِجْنا نَعْمَلْ صالِحاً غَيْرَ الَّذِي كُنَّا نَعْمَلُ أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ وَ جاءَكُمُ النَّذِيرُ فَذُوقُوا فَما لِلظَّالِمِينَ مِنْ نَصِيرٍ ( 37 ) إِنَّ اللَّهَ عالِمُ غَيْبِ السَّماواتِ وَ الْأَرْضِ إِنَّهُ عَلِيمٌ بِذاتِ الصُّدُورِ ( 38 ) هُوَ الَّذِي جَعَلَكُمْ خَلائِفَ فِي الْأَرْضِ فَمَنْ كَفَرَ فَعَلَيْهِ كُفْرُهُ وَ لا يَزِيدُ الْكافِرِينَ كُفْرُهُمْ عِنْدَ رَبِّهِمْ إِلاَّ مَقْتاً وَ لا يَزِيدُ الْكافِرِينَ كُفْرُهُمْ إِلاَّ خَساراً ( 39 ) قُلْ أَ رَأَيْتُمْ شُرَكاءَكُمُ الَّذِينَ تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ أَمْ آتَيْناهُمْ كِتاباً فَهُمْ عَلى بَيِّنَةٍ مِنْهُ بَلْ إِنْ يَعِدُ الظَّالِمُونَ بَعْضُهُمْ بَعْضاً إِلاَّ غُرُوراً ( 40 )\r\nإِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ إِنَّهُ كانَ حَلِيماً غَفُوراً ( 41 ) وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَهُمْ نَذِيرٌ لَيَكُونُنَّ أَهْدى مِنْ إِحْدَى الْأُمَمِ فَلَمَّا جاءَهُمْ نَذِيرٌ ما زادَهُمْ إِلاَّ نُفُوراً ( 42 ) اسْتِكْباراً فِي الْأَرْضِ وَ مَكْرَ السَّيِّئِ وَ لا يَحِيقُ الْمَكْرُ السَّيِّئُ إِلاَّ بِأَهْلِهِ فَهَلْ يَنْظُرُونَ إِلاَّ سُنَّتَ الْأَوَّلِينَ فَلَنْ تَجِدَ لِسُنَّتِ اللَّهِ تَبْدِيلاً وَ لَنْ تَجِدَ لِسُنَّتِ اللَّهِ تَحْوِيلاً ( 43 ) أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ وَ كانُوا أَشَدَّ مِنْهُمْ قُوَّةً وَ ما كانَ اللَّهُ لِيُعْجِزَهُ مِنْ شَيْءٍ فِي السَّماواتِ وَ لا فِي الْأَرْضِ إِنَّهُ كانَ عَلِيماً قَدِيراً ( 44 ) وَ لَوْ يُؤاخِذُ اللَّهُ النَّاسَ بِما كَسَبُوا ما تَرَكَ عَلى ظَهْرِها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى فَإِذا جاءَ أَجَلُهُمْ فَإِنَّ اللَّهَ كانَ بِعِبادِهِ بَصِيراً ( 45 )\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n36 - آنان كه كافر شده‌اند ، آتش جهنم خاص آنهاست . حكم نمىشود تا بميرند و از عذابش چيزى كم نمىشود . همهء كفر پيشگان را اين چنين عذاب مىكنيم .\r\n37 - آنها در آتش ضجه مىكشند : پروردگارا ما را خارج كن . تا عمل خوب كنيم غير از آنچه مىكرديم . آيا شما را زندگى نداديم به قدرى كه اهل پند در آن پند مىگرفت ؟ به شما انذار كننده آمده پس بچشيد ، ظالمان را يارى نيست .\r\n38 - خدا داناى نهان آسمانها و زمين است او به مكنونات سينه‌ها آگاه است .\r\n39 - اوست كه شما را جانشينان زمين كرده است هر كس كافر شود ، كفرش بر عليه اوست كافران را كفرشان جز غضب خداوند نيافزايد ، كافران را كفرشان جز خسران نيافزايد .\r\n40 - بگو : خبر دهيد از معبودهايى كه جز خدا مىخوانيد ، نشان دهيد چه چيز از زمين را آفريده‌اند ؟ يا آنها را در آسمانها شركتى است ؟ ! يا به آنها كتابى داده‌ايم كه از آن دليلى بر شرك دارند ؟ ! بلكه ظالمان بعضى بعضى را جز فريب وعده نمىدهند .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n41 - خدا آسمانها و زمين را نگاه مىدارد از اينكه متلاشى شوند ، و اگر مشرف به متلاشى شدن شوند جز خدا كسى نتواند نگاه دارد ، خدا بردبار و آمرزنده است .\r\n42 - به خدا قسم خوردند ، قسمى محكم ، كه اگر براى آنها پيامبرى آيد ، يكى از هدايت يافته‌ترين امتها مىشوند ، پس چون پيامبرى به آنها آمد ، جز نفرت بر آنها نيافزود .\r\n43 - به علت استكبار و حيله بد ، با آنكه حيله بد جز حيله‌گر را احاطه نمىكند ، آيا انتظار دارند مگر طريقهء گذشتگان را ؟ پس در طريقهء خدا تغييرى نمىيابى و در طريقهء خدا هرگز انتقالى نمىيابى .\r\n44 - آيا در زمين سفر نكرده‌اند تا بنگرند چگونه شد عاقبت آنان كه پيش از آنها بودند و از مكيان قويتر بودند ، چيزى در آسمانها و زمين ، خدا را عاجز نتواند كرد خدا دانا و تواناست .\r\n45 - اگر خدا مردم را در مقابل عملشان مؤاخذه مىكرد در روى زمين جنبنده‌اى نمىگذاشت ليكن آنها را تا رسيدن وقت معين به تأخير مىاندازد و چون اجلشان بيايد خدا به بندگان خويش بيناست .\r\n\r\nكلمه‌ها\r\nكفور : صيغهء مبالغه است يعنى بسيار ناسپاس و بسيار كافر ، در هر دو به كار رفته است .\r\nيصطرخون : صراخ و صريخ : فرايد و صيحهء شديد و يارى خواستن و يارى كردن ، صريخ به معنى فريادرس نيز آيد « يصطرخون » در اصل با تاء منقوط است يعنى ناله مىكنند و يارى مىطلبند .\r\nمقت : بغض شديد نسبت به كسى كه كار بد كرده است ، « مقته مقتا :\r\nابغضه اشدّ البغض عن امر قبيح » .\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nخسار : خسران و ضلالت ، اين كلمه فقط سه بار در قرآن مجيد يافته است اسراء / 82 ، فاطر / 39 ، نوح / 21 .\r\nجهد : ( بفتح و ضمّ اوّل ) صعوبت و مشقّت ، در آيه به معنى محكم و موكّد است .\r\nنفور : ( بر وزن عقول ) دورى . اگر با « الى » باشد به معنى رفتن و خروج آيد .\r\nيحيق : حيق : احاطه كردن و فرا گرفتن . راغب گويد : اصل آن حق است ، قاف اوّل بياء تبديل شده است . « لا يحيق » : احاطه نميكند .\r\nسنت : طريقه و رويه . كه استمرار داشته باشد .\r\nتحويل : حول : تغيّر و انفصال . تحويل : به معنى نقل انتقال هر دو آمده است .\r\n\r\nشرحها\r\nدر اين آيات ، ابتدا حالات كفّار در جهنم بيان شده كه قدرت خروج از آن را نخواهند داشت ، چنان كه آيات ما قبل در رابطه با اهل بهشت بود .\r\nسپس آياتى در زمينه توحيد است مانند آيه 39 و 41 و نيز مطالبى در بيان شرك مشركان آمده و ايضا روشن شده كه خداوند از عقوبت آنها عاجز نيست ، بلكه سنّت خدايى با مهلت استوار است و نيز در اين آيات مىخوانيم كه مكر و حيله در طريقه خدايى فقط ، مكر و حيله كننده را مىگيرد .\r\n36 -  وَ الَّذِينَ كَفَرُوا لَهُمْ نارُ جَهَنَّمَ لا يُقْضى عَلَيْهِمْ فَيَمُوتُوا وَ لا يُخَفَّفُ عَنْهُمْ مِنْ عَذابِها كَذلِكَ نَجْزِي كُلَّ كَفُورٍ  .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nمضمون اين آيه آنست كه در جهنّم نه مردن هست و نه تخفيف عذاب ، على هذا انسان معذب مرتّب در عذاب خواهد بود ، اين شايد به علّت برداشته شدن اصل كهولت از « مادّه » است چنان كه ذيل آيه  وَ ما مَسَّنا مِنْ لُغُوبٍ  بيان گرديد .\r\n لا يُقْضى عَلَيْهِمْ فَيَمُوتُوا  يعنى براى آنها حكم به مرگ نمىشود تا بميرند ،  كَذلِكَ نَجْزِي كُلَّ كَفُورٍ  حاكى است كه كيفر هر انسان شديد الكفر همانست .\r\n37 -  وَ هُمْ يَصْطَرِخُونَ فِيها رَبَّنا أَخْرِجْنا نَعْمَلْ صالِحاً غَيْرَ الَّذِي كُنَّا نَعْمَلُ  .\r\nجمله  رَبَّنا أَخْرِجْنا  بيان صيحه و فرياد آنهاست ، در جواب آمد كه :\r\n أَ وَ لَمْ نُعَمِّرْكُمْ ما يَتَذَكَّرُ فِيهِ مَنْ تَذَكَّرَ وَ جاءَكُمُ النَّذِيرُ فَذُوقُوا فَما لِلظَّالِمِينَ مِنْ نَصِيرٍ  .\r\nضمير « فيه » راجع به عمر است يعنى آيا به شما عمر و مهلت نداديم كه در آن عمر ، پند گيرنده پند مىگيرد ، وانگهى پيامبر انذار كننده نيز آمد و انذارتان كرد ، ديگر عذر پذيرفته نيست ، پس بچشيد عذاب را .\r\n38 -  إِنَّ اللَّهَ عالِمُ غَيْبِ السَّماواتِ وَ الْأَرْضِ إِنَّهُ عَلِيمٌ بِذاتِ الصُّدُورِ  .\r\nيعنى خداوند با آنچه مىكرديد و با آنچه در باطن پنهان مىداشتيد شما را محاسبه و عذاب مىكند ، زيرا كه او داناى نهانهاى آسمانها و زمين و داناى مكنونات سينه‌هاست .  إِنْ تُبْدُوا ما فِي أَنْفُسِكُمْ أَوْ تُخْفُوهُ يُحاسِبْكُمْ بِهِ اللَّهُ . . . \r\nبقره / 284 .\r\n39 -  هُوَ الَّذِي جَعَلَكُمْ خَلائِفَ فِي الْأَرْضِ فَمَنْ كَفَرَ فَعَلَيْهِ كُفْرُهُ وَ لا يَزِيدُ الْكافِرِينَ كُفْرُهُمْ عِنْدَ رَبِّهِمْ إِلَّا مَقْتاً وَ لا يَزِيدُ الْكافِرِينَ كُفْرُهُمْ إِلَّا خَساراً  .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nاين آيه تعليل مطالب آيات گذشته است يعنى : تدبير شما در دست خداست و او شما را جانشينان اين زمين قرار داده و در آن ساكنتان كرده است ، انتهاى تدبير و عدالت و حكمتش آنست كه جريان آخرت چنان باشد ، على هذا هر كه خدا و توحيد و تدبير او را انكار كند ، بر ضرر او خواهد بود و عذاب آخرت را در پى خواهد داشت .\r\nانسان داراى فطرتى آماده براى قبول ايمان و كفر است ، اگر ايمان بياورد كمال و تقرب بر آن افزوده مىشود و اگر كافر شود عذاب خدا بر آن مىافزايد ، خسران و ضرر در نفس خود انسان است ولى غضب و مقت در نزد خداست لذا در مقت قيد  عِنْدَ رَبِّهِمْ  آمده است نه در « خسارا » .\r\nحب و مقت از صفات فعل هستند ، و خارج از ذات حق مىباشند ، معناى حبّ خدا نسبت به كسى ، انبساط رحمت براى او و معناى مقت خدا ، انقباض رحمت و دور شدن آن از انسان است ( از الميزان ) .\r\n40 -  قُلْ أَ رَأَيْتُمْ شُرَكاءَكُمُ الَّذِينَ تَدْعُونَ مِنْ دُونِ اللَّهِ أَرُونِي ما ذا خَلَقُوا مِنَ الْأَرْضِ أَمْ لَهُمْ شِرْكٌ فِي السَّماواتِ أَمْ آتَيْناهُمْ كِتاباً فَهُمْ عَلى بَيِّنَةٍ مِنْهُ  .\r\nاين آيه استدلال است بر نفى معبودهاى مشركان ، كه نه از عالم دليلى بر معبود بودن آنها هست و نه از جانب خدا .\r\nبنا بر اين نشان بدهيد كه آنها چه چيزى از زمين را آفريده‌اند و يا كدام شركتى در آفرينش آسمانها داشته‌اند ؟ ناگفته نماند : خلقت نمىتواند از تدبير جدا باشد ، اگر معبودهاى باطل مدبر جهان بودند مىبايست خالق جهان نيز بوده باشند ، اين قابل تصور نيست كه خدا آسمانها و زمين را بيافريند و آن گاه به دست چند مجسّمه اداره شود .\r\nو نيز كتابى از آسمان دربارهء معبود بودن آنها نفرستاده‌ايم ، « منه » .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nراجع بكتاب است . ناگفته نماند : چون زمين در دسترس همه است ، بهترين تعبير همانست كه گفته شود  أَرُونِي ما ذا خَلَقُوا مِنَ الْأَرْضِ  و چون آسمان در دسترس نيست لذا دربارهء آن تعبير  أَمْ لَهُمْ شِرْكٌ . . .  مناسب است .\r\n بَلْ إِنْ يَعِدُ الظَّالِمُونَ بَعْضُهُمْ بَعْضاً إِلَّا غُرُوراً  .\r\nيعنى دليلى ندارند ، بلكه بزرگان مشركان پيروان خويش را در اين باره فقط فريب مىدهند .\r\n41 -  إِنَّ اللَّهَ يُمْسِكُ السَّماواتِ وَ الْأَرْضَ أَنْ تَزُولا وَ لَئِنْ زالَتا إِنْ أَمْسَكَهُما مِنْ أَحَدٍ مِنْ بَعْدِهِ  .\r\nتكميل مطالب گذشته است در آيهء سى نه خوانديم كه خدا انسانها را جانشينان زمين گردانيد ، و در آيه چهل خوانديم كه معبودهاى آنها چيزى از آسمانها و زمين را نيافريده‌اند ، در اين آيه ميفرمايد : همانطورى كه خلقت آنها در دست خداست ، ابقاء آنها نيز در دست خداست ، معلول در وجود و بقاء خود احتياج به علّت دارد .\r\nمراد از زوال ظاهرا متلاشى شدن و اضمحلال است نه انتقال از مكان ، منظور از « زالتا » اشراف به زوال است ، و گرنه بعد از زوال ، امساك متصور نيست اگر مشرف به متلاشى شدن گردند ، جز خدا از متلاشى شدن نگاهشان نمىدارد ،  أَنْ تَزُولا  تقديرش « من ان تزولا - لئلا تزولا » است .\r\n إِنَّهُ كانَ حَلِيماً غَفُوراً  حلم و بردبارى و گذشت خدا ، سبب مىشود كه آسمانها و زمين تا رسيدن اجلشان ، متلاشى نشوند ، در الميزان فرموده :\r\nخداوند به علّت حليم بودن در كارى عجله نمىكند و به علّت غفرانش ، جهات عدم در اشياء را مىپوشاند ( و اللَّه اعلم ) اين سخن مىرساند كه بالاخره زمانى خواهد رسيد كه « ان تزولا » تحقق پذيرد ، به نظر مىآيد « غفور » به معنى\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nچاره ساز باشد ، در اين صورت تناسب آن با صدر آيه بهتر روشن خواهد شد .\r\n42 -  وَ أَقْسَمُوا بِاللَّهِ جَهْدَ أَيْمانِهِمْ لَئِنْ جاءَهُمْ نَذِيرٌ لَيَكُونُنَّ أَهْدى مِنْ إِحْدَى الْأُمَمِ  .\r\nدر تفسير صافى فرموده : گويند قريش اطلاع يافتند كه اهل كتاب ، پيامبران خويش را تكذيب كرده‌اند ، گفتند : خدا بر يهود و نصارى لعنت كند اگر رسولى براى ما مبعوث شود يكى از هدايت شده‌ترين امتها خواهيم بود ( و او را قبول خواهيم كرد ) ، الميزان اين سخن را از درّ منثور نقل كرده و فرموده : سياق آيه اين نقل را تصديق و تأييد مىكند .\r\n فَلَمَّا جاءَهُمْ نَذِيرٌ ما زادَهُمْ إِلَّا نُفُوراً  .\r\nولى به قول خويش عمل نكردند ، آمدن رسول فقط دورى از حق را بر ايشان افزود .\r\n43 -  اسْتِكْباراً فِي الْأَرْضِ وَ مَكْرَ السَّيِّئِ وَ لا يَحِيقُ الْمَكْرُ السَّيِّئُ إِلَّا بِأَهْلِهِ  .\r\nيعنى علّت تنفّر و دورى ، تكبّر و عناد و حيلهء زشت آنها بود با آنكه حيلهء بد فقط حيله گر را مىكوبد تكذيب رسول بالاخره به ضرر خود آنها خواهد بود  اسْتِكْباراً . . .  مفعول له است براى « نفورا » .\r\nجملهء  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  يكى از نظامات زندگى و از قواعد كلّيه است نظير  إِنَّهُ لا يُفْلِحُ الظَّالِمُونَ  يوسف / 23  يا أَيُّهَا النَّاسُ إِنَّما بَغْيُكُمْ عَلى أَنْفُسِكُمْ  يونس / 23 .\r\n فَهَلْ يَنْظُرُونَ إِلَّا سُنَّتَ الْأَوَّلِينَ فَلَنْ تَجِدَ لِسُنَّتِ اللَّهِ تَبْدِيلًا وَ لَنْ تَجِدَ لِسُنَّتِ اللَّهِ تَحْوِيلًا  .\r\nتعيين مصداق است در زمينهء اينكه اقوام گذشته مكر كردند و مكرشان خودشان را گرفت . آن وقت فرموده : اين طريقه نه قابل تبديل است و نه قابل\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nتحويل ، يعنى عوض نمىشود كه كسى مكر كند امّا گرفتار نشود ، و از محلّى به محلّى منتقل نمىشود كه كسى مكر كند ، امّا ديگرى گرفتار شود ، يعنى اينها منتظر نيستند مگر به سنّت خدا و عذابش ، مانند عذاب اقوام گذشته .\r\n44 -  أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ وَ كانُوا أَشَدَّ مِنْهُمْ قُوَّةً  .\r\nمشروح آيهء ما قبل و استشهاد است بر سنّت جاريهء خدا در اقوام پيشين .\r\nبا آنكه از لحاظ نيرومندى بالاتر از اهل مكّه بودند .\r\n وَ ما كانَ اللَّهُ لِيُعْجِزَهُ مِنْ شَيْءٍ فِي السَّماواتِ وَ لا فِي الْأَرْضِ إِنَّهُ كانَ عَلِيماً قَدِيراً  .\r\nيعنى فكر نكنند كه خدا نمىتواند عذاب گذشتگان را بر آنها وارد آورد . آرى مىتواند ، زيرا هيچ چيز قدرت عاجز كردن خدا را ندارد ، سپس فرموده : او عليم است ، ميداند مكر كنندگان كدامند . و نيز او به آنچه مىخواهد تواناست .\r\n45 -  وَ لَوْ يُؤاخِذُ اللَّهُ النَّاسَ بِما كَسَبُوا ما تَرَكَ عَلى ظَهْرِها مِنْ دَابَّةٍ وَ لكِنْ يُؤَخِّرُهُمْ إِلى أَجَلٍ مُسَمًّى  .\r\nجواب است از اشكالى كه به نظر مىآيد ، گويا كسى مىگويد : حالا كه اينطور است ، پس چرا بدكاران گرفتار نميشوند ؟ جواب آنست كه ، كارهاى خدا از روى تدريج و مهلت است ، اگر بنا بود هر گناهكار بفوريت گرفتار شود ، كسى در روى زمين زنده نمىنماند . ولى تا رسيدن اجل معيّن در مهلت خواهند بود .\r\nضمير « ظهرها » راجع است به « ارض » كه از صدر آيه فهميده مىشود منظور از « دابة » و اللَّه اعلم ، گناهكاران يا همهء انسانهاست يعنى « ما ترك على\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nظهرها دابة منهم » بقيّه مطلب در سورهء نحل ذيل آيه شصت يك كه نظير همين آيه است ديده شود .\r\n فَإِذا جاءَ أَجَلُهُمْ فَإِنَّ اللَّهَ كانَ بِعِبادِهِ بَصِيراً  .\r\nمراد از اجل ، وقت مرگ با قيامت است ، يعنى به وقت آمدن اجل ، با هر كس مطابق عملش رفتار مىكند ، كه خدا از اعمالشان با خبر و نسبت به آنها بيناست ، در اينجا سبب كه « بصير » باشد بجاى مسبّب ( عذاب و پاداش ) گذاشته شده است .\r\nروز بيست يكم ماه مبارك رمضان سال هزار و چهار صد و چهار هجرى قمرى مطابق 31 / 3 / 1363 طرف عصر تفسير سورهء فاطر به انجام رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nسورهء يس\r\nدر مكه نازل شده و هشتاد سه آيه است\r\n\r\nنظرى به كليات سوره\r\n1 - « يس » چهل يكمين سوره است كه بعد از سورهء جن در مكّه نازل گرديد . در ترتيب فعلى قرآن مجيد ، سورهء سى و ششم است ، به نظر مىآيد :\r\nحدود سالهاى هفتم بعثت نازل شده باشد « 1 » .\r\n2 - عدد آيات آن به قول قارئان كوفى هشتاد و سه و به نقل ديگران هشتاد و دو است ، زيرا كه كوفيان « يس » را به تنهايى يك آيه شمرده‌اند ، شمارش كوفى به طريق عاصم بن ابى النجود و ابى عبد الرحمن سلمى به امير المؤمنين صلوات اللَّه عليه مىرسد ، طبرسى رحمه اللَّه در تفسير سورهء بقره دربارهء قرائت كوفى فرموده : « و هو العدد عن امير المؤمنين عليه السّلام » در تفسير خازن آمده كه اين سوره داراى هفتصد بيست نه كلمه و سه هزار حرف است .\r\n3 - علت تسميهء آن به « يس » وقوع اين لفظ در اوّل آنست ، از روايات شيعه و اهل سنّت معلوم مىشود كه اين نامگذارى توسّط حضرت رسول صلّى اللَّه عليه و آله و سلّم بوده است .\r\n4 - روايات زيادى در فضيلت اين سوره وارد شده كه لازم است به بعضى از آنها اشاره شود . در مجمع البيان از انس بن مالك از رسول خدا صلّى اللَّه عليه و آله نقل\r\n\r\n\r\n","description":"","footnote":"\r\n( 1 ) در صورتى كه ترتيب نزول را قطعى بدانيم .\r\n","page_name":" 53 ","page_number":53},
  {"content":"\r\n\r\nشده كه فرمود :\r\n« ان لكل شىء قلبا و قلب القرآن يس »\r\nاين روايت در ثواب الاعمال صدوق از حضرت صادق عليه السّلام در ضمن حديث مفصّلى نقل شده است :\r\n« . . . عن ابى بصير عن ابى عبد اللَّه عليه السّلام قال : انّ لكل شىء قلبا و قلب القرآن يس ، من قرأها قبل ان ينام اوفى نهار قبل ان يمسى كان فى نهاره من المحفوظين و المرزوقين حتى يمسى . . . » .\r\nو نيز در مجمع البيان از محمّد بن مسلم از امام باقر عليه السّلام نقل شده كه فرموده :\r\nرسول خدا صلّى اللَّه عليه و آله را دوازده اسم است ، پنج تا از آنها در قرآن است . محمّد ، احمد عبد اللَّه ، يس ، نون .\r\nدر تفسير برهان از حضرت صادق عليه السّلام نقل شده :\r\n« قال ابو عبد اللَّه علّموا اولادكم يس فانها ريحانه القرآن »\r\nدر تفسير خازن از رسول خدا صلّى اللَّه عليه و آله نقل شده :\r\n« اقرؤا على موتاكم يس » .\r\n5 - سورهء مباركه به شهادت آيات آن مكّى است ، محور مطالب آن اصول سه گانه نبوّت ، توحيد و معاد است . در مجمع البيان فرموده : ابن عباس گفته كه آيهء :  وَ إِذا قِيلَ لَهُمْ أَنْفِقُوا مِمَّا رَزَقَكُمُ اللَّهُ  . . . / 47 در مدينه نازل شده است ، ولى اين سخن ، استحسان مىباشد .\r\n6 - احتمال نزديك به يقين آنست كه همهء سوره به يك بار نازل شده است ، دليلى بر نزول تدريجى يافته نيست .\r\n7 - شأن نزولى براى سوره نقل نشده است ولى از آيات آن پيدا است كه علّت عمده در نزول آن ، انكار معاد از جانب مشركان بوده است ، نظير  وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ  / 48  مَنْ يُحْيِ الْعِظامَ وَ هِيَ رَمِيمٌ  / 78 .\r\nايضا در مسئله انفاق نسبت به فقراء اعتراض داشتند كه اگر خدا مىخواست خودش غنى مىكرد / 47 ، به هر حال ، وضع آن روز مكّه ايجاب مىكرد كه\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nآن حقائق در قالب الفاظ اين سوره بيان شود و الى الابد ، سرمشق و جهت دهنده باشد .\r\n8 - گفته شد : محور مطالب سوره ، نبوّت ، توحيد و معاد است ، اين سه اصل با الفاظ بسيار رسايى بيان شده و بلاغت تا آنجا پيش رفته كه اين سوره به زبان رسالت ، قلب القرآن ناميده شده است .\r\nسخن از نبوّت شروع مىشود ، مردم در قبول دعوت حق به دو گروه تقسيم مىگردند : قبول كننده و عاصى . آن گاه شاهدى از پيامبران گذشته نقل مىشود :  وَ اضْرِبْ لَهُمْ مَثَلًا أَصْحابَ الْقَرْيَةِ . . .  .\r\nبعد عنان سخن بتوحيد معطوف مىشود ، گوشه‌هايى از نظام خلقت و نفوذ اراده حق در تدبير كائنات مطرح مىگردد ، سپس به معاد مىرسد ، مطالب كلّى معاد به نحو اعجاب انگيزى ترسيم مىشود ، در آخر اعتراض مشركان مورد نقل و ردّ قرار مىگيرد و با آيهء  فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ  سورهء مباركه به پايان مىرسد .\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره يس ( 36 ) : آيات 1 تا 12 
  ]\r\nبِسْمِ اللَّهِ الرَّحْمنِ الرَّحِيمِ\r\nيس ( 1 ) وَ الْقُرْآنِ الْحَكِيمِ ( 2 ) إِنَّكَ لَمِنَ الْمُرْسَلِينَ ( 3 ) عَلى صِراطٍ مُسْتَقِيمٍ ( 4 )\r\nتَنْزِيلَ الْعَزِيزِ الرَّحِيمِ ( 5 ) لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ ( 6 ) لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ ( 7 ) إِنَّا جَعَلْنا فِي أَعْناقِهِمْ أَغْلالاً فَهِيَ إِلَى الْأَذْقانِ فَهُمْ مُقْمَحُونَ ( 8 ) وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ ( 9 )\r\nوَ سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ ( 10 ) إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ فَبَشِّرْهُ بِمَغْفِرَةٍ وَ أَجْرٍ كَرِيمٍ ( 11 ) إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ ( 12 )\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nبه نام خداى رحمان رحيم\r\n1 - يا ، سين .\r\n2 - قسم به قرآن پر از مصلحت .\r\n3 - كه تو حتما از پيامبرانى .\r\n4 - ( تو ) بر راه راستى .\r\n5 - نازل شدهء خداى توانا و مهربان است .\r\n6 - تا انذار كنى قومى را كه پدران آنها انذار نشده‌اند ، پس آن قوم غافلند .\r\n7 - وعدهء عذاب بر بسيارى از آنها حتمى شده ، آنها ايمان نمىآورند .\r\n8 - ما بر گردنهاشان زنجيرهايى قرار داده‌ايم كه تا به چانه‌هايشان رسيده و آنها سر بالا گرفته شده‌اند .\r\n9 - و ما از جلو آنها سدى قرار داده‌ايم و از پس آنها سدى ، آنها را پوشانيده‌ايم و آنها نمىبينند .\r\n10 - برابر است بر آنها ، چه بترسانى و چه نترسانى ، ايمان نمىآورند .\r\n11 - فقط كسى را مىترسانى كه تابع قرآن باشد و از خداى رحمن در نهان بترسد ، او را به آمرزش بزرگ و پاداشى خوشايند مژده ده .\r\n12 - ما مردگان را زنده مىكنيم و آنچه را كه از پيش فرستاده‌اند و آثارشان را مىنويسم و شمارش هر چيز را در كتابى آشكار تمام كرده‌ايم .\r\n\r\nكلمه‌ها\r\nيس : دربارهء حروف مقطعه در اوّل سورهء اعراف سخن گفته‌ايم ، بنا بر احتمال رشاد ادهم ، درصد اين دو حرف در اين سوره از درصد\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nآن ، در تمام سوره‌هاى قرآن بيشتر است . در مجمع از امير - المؤمنين و امام باقر عليهما السّلام نقل شده : آن نام رسول خدا صلّى اللَّه عليه و آله است .\r\nاغلال : غل : طوقى كه بر گردن نهند « الغلّ : طوق يدخل فى العنق للذلّ و الالم » جمع آن اغلال است .\r\nاذقان : چانه‌ها . مفرد آن ذقن است .\r\nمقمحون : قمح : سر بلند كردن . « قمح البعير : رفع رأسه » ، « مقمح » به صيغهء مفعول : سر بالا گرفته شده ، اين كلمه فقط يك بار در قرآن آمده است .\r\nسد : بستن و اصلاح كردن . « سد الثلاثة : اصلحها و وثقها » و نيز به معنى بند و حايل ميان دو چيز است ، مراد از آن در آيه معناى دوّم مىباشد .\r\nاغشيناهم : غشى و غشيان : پوشانيدن و احاطه كردن . اغشاء : پوشانيدن و پوشانيدن چيزى بر چيزى .\r\nاحصيناه : احصاء : تمام كردن و به آخر رساندن شمارش . « احصيناه » :\r\nشمارش آن را تمام كرده‌ايم .\r\nامام : مقتدا ، پيشوا ، راغب گويد : امام آنست كه از وى پيروى و به وى اقتدا شود ، خواه انسان باشد يا كتاب يا غير آن . ( حتى به ريسمان بنائى امام مىگويند ) .\r\n\r\nشرحها\r\nدر اين آيات مىخوانيم كه رسول خدا صلّى اللَّه عليه و آله از پيامبران است و قرآن\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nاو از جانب خداست ، او در وحلهء اوّل انذار كنندهء قريش مىباشد .\r\nآن وقت فرموده : مردم در قبول دعوت دو گروه هستند ، گروه اوّل از قبول دعوت امتناع مىكنند ، وعدهء عذاب براى آنها حتمى است امّا گروه دوّم كه از خدا مىترسند از دعوت تو پيروى مىكنند ، عاقبت خوب در پى آنهاست آن گاه در تعليل عذاب و پاداش دو گروه فرموده : حيات و مرگ در دست ماست و حساب اعمال آنها را مىدانيم .\r\n1 - 5 -       يس وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ عَلى صِراطٍ مُسْتَقِيمٍ تَنْزِيلَ الْعَزِيزِ الرَّحِيمِ       .\r\nقارئان كوفه كلمهء « يس » را به تنهايى يك آيه شمرده‌اند ، خداوند در اينجا به قرآن قسم مىخورد كه آن حضرت از پيامبران است ، اين بيان ، قسم خوردن به برهان مطلب است زيرا كه قرآن دليل رسالت آن حضرت مىباشد ، اين سخن در نكته‌ها خواهد آمد .\r\n إِنَّكَ لَمِنَ الْمُرْسَلِينَ  جواب قسم ( مقسم به ) است  عَلى صِراطٍ مُسْتَقِيمٍ  خبر بعد از خبر و تقديرش « انك على صراط مستقيم » مىباشد نكره آمدن صراط براى تفخيم است .\r\n تَنْزِيلَ الْعَزِيزِ الرَّحِيمِ  وصف قرآن و مصدر به معنى مفعول است يعنى نازل شده از جانب خداى توانا و رحيم است ، عزيز و توانايى كه دستى بالاى دست او نيست ، رحمتش اقتضاى نزول آن را دارد . نصب تنزيل بتقدير « اعنى » است .\r\nيعنى : قسم به قرآن پر از حكمت و مصلحت ، قسم به قرآن نازل شده از جانب خداى توانا و مهربان كه تو از پيامبرانى و تو بر راه راست توحيد هستى كه ضامن سعادت دنيا و آخرت است .\r\n6 -  لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ  .\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nتعليل ارسال و انزال است يعنى تو را از مرسلين قرار داده‌ايم و كتاب نازل كرده‌ايم تا انذار كنى . . . .\r\nدر سورهء قصص / 46 و سجده / 3 آمده است  لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ  و در اينجا آمده است  لِتُنْذِرَ قَوْماً ما أُنْذِرَ آباؤُهُمْ  .\r\nبه هر حال منظور از اين كلام آنست كه : آمدن تو و قرآن لازم بود ، به دو علت يكى آنكه پيش از تو براى آنها پيامبرى بالخصوص نيامده است .\r\nديگرى آنكه پدرانشان انذار نشده‌اند تا حجّت بر فرزندان آنها نيز تمام شود .\r\nدر الميزان فرموده : مراد از قوم اگر قريش و امثال آنها باشد در اين صورت منظور از « آباء » پدران نزديك آنهاست زيرا در پدران بعيد آنها حضرت اسماعيل ذبيح بود و نيز پيامبرانى امثال هود ، صالح و شعيب بر عرب مبعوث شده بودند . و اگر منظور همهء مردم معاصر آن حضرت باشد . . . باز پدران نزديك منظور است زيرا آخرين پيامبر قبل از آن حضرت عيسى عليه السّلام است كه ميان آن دو ، زمان فترت وجود دارد .\r\n فَهُمْ غافِلُونَ  تأكيد مطلب است . غفلت از رسالت و دين سبب آمدن دين است .\r\n7 -  لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ  .\r\nاز اين آيه بيان دو گروه شروع مىشود ، منظور از قول ، وعدهء عذاب است ، در دو آيه بعدى علت عدم ايمان آنها بيان شده است .\r\n8 -  إِنَّا جَعَلْنا فِي أَعْناقِهِمْ أَغْلالًا فَهِيَ إِلَى الْأَذْقانِ فَهُمْ مُقْمَحُونَ  .\r\nاين آيه و آيه بعدى حالات روحى و نتائج شرك و اعمال قبيح آنها را چنين بيان مىكند : جمعى را در نظر بگيريد كه به گردن آنها زنجير كرده‌اند تا بچانهءشان ، در نتيجه سرهاي آنها بالا رفته قدرت پائين آمدن ندارد ، از\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nآن طرف از پس و پيش آنها حائلى قرار دارد كه از هر طرف آنها را احاطه كرده و پوشانيده است و در نتيجه چيزى را نمىبينند . حالات كفّار در قبال آيات حق چنين است .\r\nدر الميزان فرموده : از تفسير فخر رازى نقل شده : موانع تفكّر در آيات خدا دو قسم است يكى آنكه انسان را از تفكر در وجود خويش باز مىدارد ، دوّم آنكه از تفكر در جهان ( آفاق ) مانع مىشود ، در اين دو آيه ، قسم اوّل به غل تشبيه شده كه نمىگذارد انسان سر پائين بياورد و خودش را به بيند قسم دوّم به حائل تشبيه شده كه از هر طرف او را پوشانيده و نمىگذارد چيزى از جهان را به بيند ، در نتيجه از  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  فصلت / 53 محروم مانده است .\r\n« اغلالا » نكره است و حكايت دارد كه آنها اغلال ظاهرى نيستند بلكه اغلال باطنى هستند كه از كفر و شرك و طغيان به وجود آمده‌اند .\r\n9 -  وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ  .\r\nتتمهء حكايت حال آنهاست ،  فَأَغْشَيْناهُمْ فَهُمْ لا يُبْصِرُونَ  حاكى است كه « سد » آنها را از هر طرف حتّى از بالا سر گرفته است . « سدّا » نكره است و دلالت بر عظمت و روحى بودن آن دارد . ناگفته نماند : اوصافى از اين قبيل دربارهء مؤمنان و كافران نشان مىدهد كه براى انسان در باطن اين زندگى ، زندگى ديگرى هست و از حس مادّى پوشيده مىباشد ، وقت مرگ يا قيامت آشكار مىشود ، پس كلام در اين اوصاف و امثال ، جارى مجراى حقيقت است نه مجاز چنان كه گفته‌اند ، ( از الميزان ) .\r\n10 -  وَ سَواءٌ عَلَيْهِمْ أَ أَنْذَرْتَهُمْ أَمْ لَمْ تُنْذِرْهُمْ لا يُؤْمِنُونَ  .\r\nعطف تفسير و نتيجهء دو آيهء فوق است ، به قولى عطف است بر  لا يُبْصِرُونَ \r\n\r\n","description":"","footnote":"","page_name":" 61 ","page_number":61},
  {"content":"\r\n\r\nناگفته نماند : منظور از ايمان در آيه شناخت و باور و اعتقاد نيست ، بلكه تسليم شدن به اعتقاد است و گرنه آنها اعتقاد داشتند ، مانند  وَ جَحَدُوا بِها وَ اسْتَيْقَنَتْها أَنْفُسُهُمْ  نمل / 14 .\r\nدر ذيل همين آيه در سورهء بقره گفته‌ايم ، اعتقاد داشتن يك مطلب است تسليم به اعتقاد شدن مطلبى ديگر ، على هذا منظور آن نيست كه اعتقاد پيدا نمىكنند بلكه منظور آنست كه باعتقادشان تسليم نمىشوند .\r\nمخفى نماند كه آنها از ايمان آوردن مسلوب القدرة نيستند ، بلكه روى روحيّاتى كه دارند ، خاضع و تسليم نمىشوند . و اگر مسلوب القدرة هم شده‌اند باز تقصير از خودشان است .\r\n11 -  إِنَّما تُنْذِرُ مَنِ اتَّبَعَ الذِّكْرَ وَ خَشِيَ الرَّحْمنَ بِالْغَيْبِ فَبَشِّرْهُ بِمَغْفِرَةٍ وَ أَجْرٍ كَرِيمٍ  .\r\nنظير اين آيه در سورهء فاطر / 18 گذشت  خَشِيَ الرَّحْمنَ بِالْغَيْبِ  عبارت اخراى اعتقاد به معاد است  اتَّبَعَ الذِّكْرَ  همان حال تسليم شدن به اعتقاد است كه در كافران نبود . انسان وقتى كه به آن حالت رسيد ، انذار در او مؤثر خواهد بود گر چه رسيدن به آن حالت نيز در اثر تبليغ رسالت است .\r\n12 -  إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا وَ آثارَهُمْ وَ كُلَّ شَيْءٍ أَحْصَيْناهُ فِي إِمامٍ مُبِينٍ  .\r\nاين آيه يك مطلب مستقلى است و در عين حال تعليل مطالب گذشته است يعنى عذاب اهل كفر كه از  حَقَّ الْقَوْلُ  فهميده شد و بهشت اهل ايمان كه از « رزق كريم » معلوم مىگردد بر خداوند مشكل نيست زيرا كه احياء مردگان و نوشتن اعمال و آثار در دست خداست .\r\nمنظور از  ما قَدَّمُوا  اعمالى است كه از پيش فرستاده‌اند و مراد از آثار ، سنّتها و بدعتهايى است كه بعد از خود گذاشته‌اند ، اين مطلب در ذيل\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nآيهء  وَ لَيَحْمِلُنَّ أَثْقالَهُمْ وَ أَثْقالًا مَعَ أَثْقالِهِمْ  عنكبوت / 13 مشروحا گذشت .\r\nاگر مراد از « كل شىء » اعمال بندگان باشد در اين صورت مراد از  إِمامٍ مُبِينٍ  نامهء اعمال است نظير  ما لِهذَا الْكِتابِ لا يُغادِرُ صَغِيرَةً وَ لا كَبِيرَةً إِلَّا أَحْصاها  كهف / 49 ، به عبارت ديگر تقدير آن « و كل شىء من اعمالهم » است ، البته مناسب با صدر آيه همين است نظير آية :   وَ كُلُّ شَيْءٍ فَعَلُوهُ فِي الزُّبُرِ وَ كُلُّ صَغِيرٍ وَ كَبِيرٍ مُسْتَطَرٌ   قمر / 52 .\r\nعلى هذا به كتاب اعمال ، امام گفته شده زيرا كه آن مقتداست و در اهل بهشت بودن و اهل عذاب بودن از آن پيروى خواهد شد .\r\nو اگر منظور همهء موجودات باشد ، در اين صورت مراد از  إِمامٍ مُبِينٍ  لوح محفوظ است كه گاهى امّ الكتاب و گاهى لوح محفوظ و گاهى امام مبين خوانده شده است ، به تناسب مقام ، طبرسى و الميزان لوح محفوظ گفته‌اند .\r\nدر خاتمهء آيه دو مطلب را ياد آور مىشويم ، اوّل آنكه مراد از « آثارهم » قدم برداشتن است يعنى ما عدد قدمهاى آنها را مىنويسيم ، زيرا كه از ابو سعيد خدرى نقل شده : قبيلهء بنى سلمه در كنار مدينه بودند و از دورى منازل خويش به رسول خدا شكايت كردند ، آيه در تسليت و بشارت آنها نازل شد اين سخن را مرحوم طبرسى بطور « قيل » نقل كرده است ولى به هيچ وجه قابل قبول نمىتواند باشد و با مطلب آيه منافات دارد .\r\nدوّم : در تفسير برهان از ابن عباس از امير المؤمنين صلوات اللَّه عليه نقل شده كه فرمود :\r\n« انا و اللَّه الامام المبين ابيّن الحق من الباطل ورثته عن رسول اللَّه صلّى اللَّه عليه و آله » .\r\nدر تفسير صافى در ضمن حديثى از معانى الاخبار از حضرت باقر عليه السّلام از رسول خدا صلّى اللَّه عليه و آله نقل شده كه دربارهء على عليه السّلام فرمود :\r\n« . . . هو هذا انّه الامام\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nالذى احصى اللَّه فيه علم كلّ شىء » .\r\nدر الميزان فرموده : اگر اين دو حديث صحيح باشد ، مربوط به تفسير آيه نيست بلكه از بطون و اشارات قرآن است ، مانعى نيست كه خدا به بندهء مخلص خود علم همهء آنچه در كتاب مبين است بدهد و او سيّد الموحدين . . . است .\r\n\r\nنكته‌ها :\r\n\r\nقسمهاى قرآن\r\nدر رابطه با سوگندهايى كه در قرآن مجيد آمده بايد بدانيم كه اين سوگندها با مطالب بعدى كاملا مربوط مىباشند و در بعضى از آنها به طورى كه ما مىفهميم ، سوگند بدليل مطلب است نظير اينكه : نويسنده‌اى بگويد : سوگند به كتابى كه نوشته‌ام من نويسنده‌ام يا بنّايى بگويد : سوگند به عمارتى كه ساخته‌ام من بنّا هستم ، اين گونه سوگندها ، سوگند به دليل مطلب است و اين يك نوع سخن گفتن است كه قرآن مجيد دارد . در آيهء   وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ   سوگند به دليل است زيرا دليل رسالت آن حضرت همين قرآن است ، معنى اين سخن چنين مىشود اگر كسى در قرآن تو تدبّر كند معلوم خواهد شد كه تو پيامبرى .\r\nدر آيهء    وَ الْقَلَمِ وَ ما يَسْطُرُونَ ما أَنْتَ بِنِعْمَةِ رَبِّكَ بِمَجْنُونٍ    نيز مطلب همانست كه اگر كسى گفته‌هاى تو را بنويسد و به قلم آورد خواهد ديد : اين كار ديوانگان نيست و تو ديوانه نيستى .\r\nدر سورهء    وَ الْعَصْرِ إِنَّ الْإِنْسانَ لَفِي خُسْرٍ    . . . مطلب خسران انسان است مگر اهل ايمان و عمل ، اين مطلب را تاريخ و گذشت روزگار روشن مىكند پس زمان و تاريخ و گذشت روزگار ، دليل اين مطلب است ، آرى گذشت\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nروزگار است كه علىها ، خمينىها ، معاويه‌ها ، چنگيزها و . . . را آشكار مىسازد و اگر گذشت روزگار نباشد اين خسران و غير خسران معلوم نخواهد شد .\r\nدر بعضى از اين سوگندها ، آنچه به نظر مىآيد ، ارتباط با تناسب است نظير :    وَ اللَّيْلِ إِذا يَغْشى وَ النَّهارِ إِذا تَجَلَّى . . .     إِنَّ سَعْيَكُمْ لَشَتَّى  ليل / 1 - 4 در اينجا مطلب شايد مانند « و العصر » باشد كه گذشت شب و روز ، اختلاف تلاشها را آشكار مىكند و يا : همانطور كه شب و روز مختلف هستند كارهاى شما نيز چنين است .\r\nبا توجّه به اين تحليل ، مىتوانيم پرده از اسرار اين سوگندها برداريم و اللَّه اعلم ، البتّه آنچه گفته شد به حكم سر خطّ است ، لازم است محقّقين در اين باره تحقيق بيشترى بكنند .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\n[ سوره يس ( 36 ) : آيات 13 تا 32 
  ]\r\nوَ اضْرِبْ لَهُمْ مَثَلاً أَصْحابَ الْقَرْيَةِ إِذْ جاءَهَا الْمُرْسَلُونَ ( 13 ) إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ فَقالُوا إِنَّا إِلَيْكُمْ مُرْسَلُونَ ( 14 ) قالُوا ما أَنْتُمْ إِلاَّ بَشَرٌ مِثْلُنا وَ ما أَنْزَلَ الرَّحْمنُ مِنْ شَيْءٍ إِنْ أَنْتُمْ إِلاَّ تَكْذِبُونَ ( 15 ) قالُوا رَبُّنا يَعْلَمُ إِنَّا إِلَيْكُمْ لَمُرْسَلُونَ ( 16 ) وَ ما عَلَيْنا إِلاَّ الْبَلاغُ الْمُبِينُ ( 17 )\r\nقالُوا إِنَّا تَطَيَّرْنا بِكُمْ لَئِنْ لَمْ تَنْتَهُوا لَنَرْجُمَنَّكُمْ وَ لَيَمَسَّنَّكُمْ مِنَّا عَذابٌ أَلِيمٌ ( 18 ) قالُوا طائِرُكُمْ مَعَكُمْ أَ إِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ ( 19 ) وَ جاءَ مِنْ أَقْصَا الْمَدِينَةِ رَجُلٌ يَسْعى قالَ يا قَوْمِ اتَّبِعُوا الْمُرْسَلِينَ ( 20 ) اتَّبِعُوا مَنْ لا يَسْئَلُكُمْ أَجْراً وَ هُمْ مُهْتَدُونَ ( 21 ) وَ ما لِيَ لا أَعْبُدُ الَّذِي فَطَرَنِي وَ إِلَيْهِ تُرْجَعُونَ ( 22 )\r\nأَ أَتَّخِذُ مِنْ دُونِهِ آلِهَةً إِنْ يُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَ لا يُنْقِذُونِ ( 23 ) إِنِّي إِذاً لَفِي ضَلالٍ مُبِينٍ ( 24 ) إِنِّي آمَنْتُ بِرَبِّكُمْ فَاسْمَعُونِ ( 25 ) قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ ( 26 ) بِما غَفَرَ لِي رَبِّي وَ جَعَلَنِي مِنَ الْمُكْرَمِينَ ( 27 )\r\nوَ ما أَنْزَلْنا عَلى قَوْمِهِ مِنْ بَعْدِهِ مِنْ جُنْدٍ مِنَ السَّماءِ وَ ما كُنَّا مُنْزِلِينَ ( 28 ) إِنْ كانَتْ إِلاَّ صَيْحَةً واحِدَةً فَإِذا هُمْ خامِدُونَ ( 29 ) يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلاَّ كانُوا بِهِ يَسْتَهْزِؤُنَ ( 30 ) أَ لَمْ يَرَوْا كَمْ أَهْلَكْنا قَبْلَهُمْ مِنَ الْقُرُونِ أَنَّهُمْ إِلَيْهِمْ لا يَرْجِعُونَ ( 31 ) وَ إِنْ كُلٌّ لَمَّا جَمِيعٌ لَدَيْنا مُحْضَرُونَ ( 32 )\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n13 - براى اهل مكه جريان اهل آن شهر را مثل بزن كه پيامبران به آنجا آمدند .\r\n14 - ياد آر كه دو نفر به سوى ايشان فرستاديم ، تكذيبشان كردند ، با نفر سومى آنها را نيرومند كرديم ، گفتند : ما پيامبرانيم .\r\n15 - اهل شهر گفتند : شما جز بشرى مانند ما نيستيد و خداى رحمان چيزى نازل نكرده شما فقط دروغ مىگوئيد .\r\n16 - گفتند : خداى ما مىداند كه ما به سوى شما فرستادگانيم .\r\n17 - بر عهدهء ما نيست مگر ابلاغ آشكار .\r\n18 - گفتند : ما شما را فال بد زديم ، اگر بس نكنيد ، سنگبارانتان مىكنيم و از ما عذاب دردناكى به شما خواهد رسيد .\r\n19 - پيامبران گفتند : شومى شما در خود شماست . عجبا كه در صورت تذكر ، تهديد مىكنيد ! !\r\n20 - مردى از دورترين محل شهر شتابان آمد و گفت : اى قوم من اين پيامبران را پيروى كنيد .\r\n21 - پيروى كنيد از كسى كه از شما مزدى نمىخواهد و آنها هدايت يافتگانند .\r\n22 - چه شده مرا كه عبادت نكنم به آنكه مرا آفريده و به سوى او بر مىگرديد .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\n23 - آيا جز او خدايانى بگيرم ، اگر خداى رحمان ضررى براى من بخواهد ، شفاعت آنهايى نيازم نمىكند و نجاتم نتوانند .\r\n24 - من آن وقت در گمراهى آشكارم .\r\n25 - من به پروردگارتان ايمان آوردم از من بشنويد .\r\n26 - گفته شد : داخل بهشت شو ، گفت اى كاش قوم من مىدانستند .\r\n27 - كه خدايم مرا آمرزيد و از اهل كرامتم گردانيد .\r\n28 - بعد از او بر قوم او از آسمان لشكرى نفرستاديم ، و قشون فرستنده نبوده‌ايم .\r\n29 - نبود مگر صيحه‌اى ، ناگاه همه مردگان بودند .\r\n30 - اى تأسف بر بندگان كه هيچ پيامبرى به سوى آنها نمىآيد ، مگر مسخره‌اش مىكنند .\r\n31 - آيا ندانسته‌اند چه قدر از نسلها را پيش از آنها هلاك كرده‌ايم ، كه به سويشان برنمىگردند .\r\n32 - نيست همهء شان مگر آنكه پيش ما جمع شده و براى حساب‌ها حاضر شده‌اند ،\r\n\r\nكلمه‌ها\r\nقريه : شهر . اين كلمه اغلب در شهر و گاهى در روستا به كار رود ، در قاموس و اقرب الموارد گويد : « القرية : المصر الجامع » در در اقرب اضافه كرده كه به شهر و غير آن گفته مىشود ، حتى بلانهء مورچه « قرى النمل » گويند . اصل قرى به معنى جمع كردن است ( قاموس قرآن ) .\r\nعززنا : عزّت : توانايى « عزّ الرجل عزّا . . . : قوى بعد ذلّة » . تعزيز :\r\nتقويت . « عزّزنا » : تقويت كرديم .\r\nتطيرنا : يعنى : فال بد زديم ، طيره : فال بد . اصل تطير ، فال بد زدن به وسيلهء پرندگان است ، سپس در هر فال بد به كار مىرود ، لذا\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nاست كه از « طير » مشتق شده است « طائر » : فال بد .\r\nنرجمنكم : رجم : سنگسار و سنگباران كردن .\r\nاقصى : دور تر . قصو ( بر وزن فلس ) : دورى . « قصا المكان قصوا : بعد » .\r\nخامدون : خمود : فرو نشستن زبانهء آتش « خمدت النار خمودا : طفئ لهبها » ، آن در انسان كنايه از مرگ است ، « خامد » : مرده .\r\nحسرة : حسر در اصل به معنى كشف و انكشاف است « حسر العمامة عن راسه » : عمامه را از سرش كنار كرد . حسرت به معنى اندوه و غصّه است .\r\n\r\nشرحها\r\nدر آيات گذشته مردم به دو گروه تقسيم شدند ، گروهى كه حق را قبول نمىكنند ، وعدهء عذاب بر آنها حتمى شده ، و گروهى كه حق را قبول كرده و مشمول  بِمَغْفِرَةٍ وَ أَجْرٍ كَرِيمٍ  شده‌اند ، در اين آيات براى آنها يك شاهد عينى نقل شده است كه آن مرد به پيامبران ايمان آورد و اهل بهشت شد ، گروه ديگر ايمان نياورده و به عذاب دنيا و آخرت گرفتار شدند .\r\n وَ اضْرِبْ لَهُمْ مَثَلًا  مىگويد : كه اين مثل زنده و اين شاهد عينى را براى اهل مكّه بيان كن . تا به مصداق  لِيَهْلِكَ مَنْ هَلَكَ عَنْ بَيِّنَةٍ وَ يَحْيى مَنْ حَيَّ عَنْ بَيِّنَةٍ  انفال / 42 ، عدّه‌اى ايمان بياورند و بر عده‌اى حجت تمام شود . و نيز به نظر مىآيد كه اين جريان براى مردم مكّه يك جريان معلومى بوده كه شاهد آورده شده است .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nقصهء رسولان و اهل شهر\r\nدر كتب حديث و تفسير در رابطه با شهرى كه پيامبران به آن آمدند قضايايى نقل شده كه با ظهور آيات سازگار نيست ، ما اوّل يكى از آن نقلها را مىآوريم ، سپس نظر خود را بيان خواهيم كرد .\r\nدر مجمع البيان فرموده : گويند عيسى عليه السّلام دو نفر از حواريّون خود را به شهر انطاكيه فرستاد ، چون به شهر نزديك شدند ، پير مردى را ديدند كه گوسفندان خود را مىچرانيد او حبيب ( صاحب يس ) بود ، حبيب به آن دو گفت شما كيستيد ؟ گفتند : فرستادگان عيسى هستيم شما را از عبادت بتها به عبادت خدا مىخوانيم . گفت : آيا معجزه‌اى داريد ؟ گفتند : آرى با اذن خدا مريض را شفا مىدهيم ، كور و پيس را صحت مىبخشيم .\r\nحبيب گفت : من پسرى دارم كه سالها زمينگير است ، گفتند : ما را به منزل خويش ببر تا او را به بينيم ، چون به منزل او آمدند ، دست بر آن مريض كشيدند ، در دم به اذن خدا صحّت يافت ، قضيّه در شهر شايع شد و عدهء كثيرى به وسيله آن دو شفا يافتند .\r\nپادشاه مشركى بر آن شهر حكومت داشت ، نمايندگان عيسى را خواست و گفت : شما كيستيد ؟ گفتند : فرستاده عيسى هستيم آمده‌ايم تو را از عبادت اصنامى كه نمىشنوند و نمىبينند ، بعبادت خدايى كه مىشنود و مىبيند دعوت نمائيم .\r\nپادشاه گفت : مگر غير از اين بتها خداى ديگرى داريم ؟ ! گفتند : آرى همان خدايى كه تو را و خدايانت را به وجود آورده است . پادشاه گفت : برويد تا در كار شما فكرى بكنم ، آنها از محضر شاه بيرون آمدند ، مردم بازار آنها\r\n\r\n","description":"","footnote":"","page_name":" 70 ","page_number":70},
  {"content":"\r\n\r\nرا گرفته و مورد ضرب و شتم قرار دادند .\r\nو نيز نقل شده كه آن دو را گرفته و زندانى كردند ، حضرت عيسى عليه السّلام شمعون صفا رئيس حواريون را به كمك آنها فرستاد ، شمعون پنهان وارد شهر شد ، با درباريهاى شاه بناى الفت گذاشت تا شاه از او با خبر گرديد و از اطرافيان خود گردانيد .\r\nروزى شمعون به شاه گفت : شنيده‌ام : دو نفر را زندانى كرده و مورد ضرب قرار داده‌اى ؟ آيا سخن آن دو را شنيده‌اى ؟ شاه گفت : غضب مجالم نداد تا حرفشان را بشنوم . شمعون گفت : اگر شاه صلاح بداند آنها را حاضر كنيم و بدانيم چه مىگويند .\r\nشاه آن دو را حاضر كرد ، شمعون به آن دو گفت : شما را چه كسى به اينجا فرستاده است ؟ گفتند : خدايى كه همهء كائنات را آفريده و شريكى ندارد . شمعون گفت : چه معجزه‌اى داريد ؟ گفتند : آنچه بخواهى .\r\nپادشاه دستور داد غلامى را آوردند كه دو چشم نداشت ، آن دو دعا كردند تا گودى چشم در محل چشم آنها پيدا شد ، آن دو مقدارى گل در جاى چشم او گذاشتند ، مبدل به حدقه شد و غلام بينا گرديد ، پادشاه در عجب ماند شمعون گفت : شاها خدايان تو نيز اين كار توانند كرد ؟ شاه گفت : از تو پنهان نمىكنم : خدايان من لا يضر و لا ينفع مىباشند .\r\nآن گاه پادشاه به آن دو گفت : اگر خداى شما قدرت زنده كردن مرده‌اى را داشته باشد به او ايمان خواهيم آورد ، گفتند : خداى ما قادر است . پادشاه گفت : انسانى مرده و هفت روز است دفن نكرده‌ايم تا پدرش بيايد ، ميّت را آوردند ، آن دو شروع به دعا كردند ، شمعون نيز زير لب دعا مىكرد ، ميّت زنده شد و به پا خاست .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nشاه در عجب شد ، شمعون او را به طرف خدا خواند ، شاه ايمان آورد ، اهل مملكت او نيز ايمان آوردند ولى قومى كافر شدند .\r\nآن گاه طبرسى رحمه اللَّه فرموده : عيّاشى نظير اين سخن را با سند خود از ابو حمزهء ثمالى و غير او ، از امام باقر و امام صادق عليهما السّلام نقل كرده ، امّا در بعضى روايات هست كه آن دو را و بعد سومى را خدا فرستاد و در بعضى آمده كه خدا به عيسى وحى فرمود چنين كارى بكند ، آن گاه شمعون را فرستاد تا آن دو را آزاد نمايد و در بعضى هست كه ميّت زنده شده ، پسر پادشاه بود ، اما ابن اسحق گويد : پادشاه كافر شد ، او و قومش قصد كشتن پيامبران را كردند ، حبيب از اين كار با خبر شد ، شتابان آمد و اهل شهر را به طاعت رسولان دعوت نمود .\r\n( مجمع البيان ) .\r\nناگفته نماند : ظهور آيات قصّه در آنست كه مردم شهر ايمان نياورده و با پيامبران به مبارزه برخاسته‌اند ، و حبيب را به علّت آنكه از پيامبران دفاع ميكرده ، به شهادت رسانده‌اند و سپس همگى در اثر عذاب آسمانى از بين رفته‌اند :  إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ  شايد روايات صحنهء ديگرى از حالات آنها را بيان داشته است و اللَّه العالم اينك مىرسيم به تفسير آيات :\r\n13 -  وَ اضْرِبْ لَهُمْ مَثَلًا أَصْحابَ الْقَرْيَةِ إِذْ جاءَهَا الْمُرْسَلُونَ  .\r\nالف و لام « القرية » براى عهد و اشاره به شهر معهودى است به اطمينان ميتوان گفت : اهل مكّه از آن شهر و جريان آن اطّلاع داشته‌اند تا به طور مثل به آنها نقل شده است .\r\nدر مجمع البيان فرموده : اصحاب القرية بدل است از « مثلا » به گفتهء بعضى « مثلا » مفعول ثانى « اضرب » است .\r\n14 -  إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ فَقالُوا إِنَّا إِلَيْكُمْ مُرْسَلُونَ  .\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبيان تفصيلى آيهء گذشته است ،  إِذْ أَرْسَلْنا  تقديرش « اذكر اذ ارسلنا » است . معلوم مىشود كه آمدن پيامبر سوم به دنبال تكذيب اولى بوده و آن گاه هر سه نفر به اهل شهر گفته‌اند : ما پيامبريم .\r\n15 -  قالُوا ما أَنْتُمْ إِلَّا بَشَرٌ مِثْلُنا وَ ما أَنْزَلَ الرَّحْمنُ مِنْ شَيْءٍ إِنْ أَنْتُمْ إِلَّا تَكْذِبُونَ  .\r\nبسيارى از مشركان در ردّ پيامبران گفته‌اند : شما مثل ما بشر هستيد از كجا مىتوانيد پيامبر باشيد ؟ اين سخن در رابطه با تكذيب ارزشهاى والاى انسانى است ، آرى پيامبران مانند ديگران بشر هستند امّا لياقت آن را دارند كه عهده دار رسالت و هدايت بشر باشند .\r\nاز  وَ ما أَنْزَلَ الرَّحْمنُ مِنْ شَيْءٍ . . .  منظورشان آن بود كه چون بشر نمىتواند پيامبر باشد پس نبوت شما ساختگى است .\r\n16 و 17 -   قالُوا رَبُّنا يَعْلَمُ إِنَّا إِلَيْكُمْ لَمُرْسَلُونَ وَ ما عَلَيْنا إِلَّا الْبَلاغُ الْمُبِينُ   .\r\nجواب پيامبران در اينجا بر خلاف جوابى است كه پيامبران ديگر داده‌اند مثلا در سورهء ابراهيم آمده كه كفّار گفتند :  إِنْ أَنْتُمْ إِلَّا بَشَرٌ مِثْلُنا تُرِيدُونَ أَنْ تَصُدُّونا عَمَّا كانَ يَعْبُدُ آباؤُنا .  . . / 20 ، پيامبران در جواب فرمودند :  إِنْ نَحْنُ إِلَّا بَشَرٌ مِثْلُكُمْ وَ لكِنَّ اللَّهَ يَمُنُّ عَلى مَنْ يَشاءُ مِنْ عِبادِهِ وَ ما كانَ لَنا أَنْ نَأْتِيَكُمْ بِسُلْطانٍ إِلَّا بِإِذْنِ اللَّهِ  / 11 .\r\nملاحظه مىشود كه رسولان در جواب مشركان مىگويند : درست است كه ما بشريم ولى خدا بعضى از بشرها را بر بعضى مبعوث مىكند .\r\nامّا در اينجا مىبينيم كه در جواب مشركان مىگويند : خدا مىداند كه ما به سوى شما فرستاده شده‌ايم .\r\nگويى : مرادشان آن بود كه شما خواه قبول كنيد تا نكنيد ما خودمان\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nرا پيامبر مىدانيم و خدا بر اين رسالت گواه است ، على هذا بايد شما را تبليغ نمائيم ، ( در وهلهء اوّل ) وظيفهء ما فقط ابلاغ اين رسالت است .\r\n18 -  قالُوا إِنَّا تَطَيَّرْنا بِكُمْ لَئِنْ لَمْ تَنْتَهُوا لَنَرْجُمَنَّكُمْ وَ لَيَمَسَّنَّكُمْ مِنَّا عَذابٌ أَلِيمٌ  .\r\nمنظورشان آن بود كه آمدن شما باعث سر و صدا و جنجال گرديد ، و و آرامش ما را بر هم زد ، پس آمدن شما را به فال بد مىگيريم اگر بس نكنيد ، سنگبارانتان خواهيم كرد ، و عذاب دردناكى از ما به شما خواهد رسيد .\r\n19 -  قالُوا طائِرُكُمْ مَعَكُمْ أَ إِنْ ذُكِّرْتُمْ بَلْ أَنْتُمْ قَوْمٌ مُسْرِفُونَ  .\r\nيعنى فال بد شما و سبب بدبختى شما و چيزى كه بايد به فال بد بگيريد با خود شماست ، و آن اعراض از حق و توحيد است .\r\n إِنْ ذُكِّرْتُمْ  استفهام توبيخى است جواب آن « تطيرتم هددتم » مىباشد يعنى اگر به فال بدتان تذكر داده شديد ، تهديد مىكنيد ! و فال بد مىزنيد ؟ ! ! ( عجبا كه در صورت تذكر تهديد مىكنيد ) .\r\n بَلْ أَنْتُمْ قَوْمٌ مُسْرِفُونَ  اعراض است از سخن سابق ، يعنى بلكه علّت اصلى تكذيب شما آنست كه متجاوز هستيد .\r\n20 و 21 -   وَ جاءَ مِنْ أَقْصَا الْمَدِينَةِ رَجُلٌ يَسْعى قالَ يا قَوْمِ اتَّبِعُوا الْمُرْسَلِينَ اتَّبِعُوا مَنْ لا يَسْئَلُكُمْ أَجْراً وَ هُمْ مُهْتَدُونَ   .\r\nظاهر آنست كه : اين شخص در دورترين قسمت شهر ، شنيده كه عده‌اى به شهر آمده و مردم را تبليغ مىكنند ، لذا شتابان به آنجا آمده كه به بيند چه خبر است ، و چون در سخن فرستادگان تأمل كرده ، دانسته كه آنها پيامبر هستند ، لذا در مقام دفاع از آنها گفته است : اى قوم من به اين پيامبران ايمان بياوريد . و در آيه بعدى به اين گفته استدلال مىكند .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nاگر كسى سخن ديگرى را قبول نكند ، علّت آن يكى از دو چيز مىتواند باشد اول آنكه سخن او سخن باطل و ناحقّ است ، دوم آنكه : غرض فاسدى دارد و مىخواهد به مال و منال برسد . ولى اينها « مهتدون » هستند و سخن حق مىگويند ، از آن طرف مزدى هم از شما نمىخواهند .\r\n22 -  وَ ما لِيَ لا أَعْبُدُ الَّذِي فَطَرَنِي وَ إِلَيْهِ تُرْجَعُونَ  .\r\nتكميل سخن فوق است دربارهء خود و در عين حال ، استدلال براى آنهاست يعنى اگر بنا باشد ، عبادت شود ، بايد به كسى عبادت شود كه هم آفريننده است و هم بازگشت به سوى اوست . على هذا چرا من به چنين كسى عبادت نكنم و شما عبادت نكنيد « 1 » .\r\n23 -  أَ أَتَّخِذُ مِنْ دُونِهِ آلِهَةً إِنْ يُرِدْنِ الرَّحْمنُ بِضُرٍّ لا تُغْنِ عَنِّي شَفاعَتُهُمْ شَيْئاً وَ لا يُنْقِذُونِ  .\r\nنفى خدايان مشركان است ، يعنى خدايان باطل از من دفاع و دفع ضرر نتوانند كرد .  لا تُغْنِ عَنِّي شَفاعَتُهُمْ  در مقام آنست كه : آنها جلو ارادهء خدا را نتوانند گرفت ،  وَ لا يُنْقِذُونِ  حاكى است كه بعد از افتادن به ضرر ، قدرت نجات دادن را ندارند .\r\nظهور  لا تُغْنِ عَنِّي شَفاعَتُهُمْ  در آنست كه شفاعت دارند ولى شفاعتشان مؤثر نيست ، ولى سالبه به انتفاء موضوع است چنان كه در مجمع البيان فرموده : « لا شفاعة لهم فتغنى » .\r\n24 و 25 -   إِنِّي إِذاً لَفِي ضَلالٍ مُبِينٍ إِنِّي آمَنْتُ بِرَبِّكُمْ فَاسْمَعُونِ   .\r\nيعنى با علم به اينكه معبودها كاره‌اى نيستند . اگر باز عبادتشان كنم در ضلالت آشكارى هستم ، آن گاه صريحا اظهار ايمان مىكند . اگر « ربكم » خطاب\r\n\r\n\r\n","description":"","footnote":"\r\n( 1 ) « ترجعون » را مىشود حال يا استقبال معنى كرد .\r\n","page_name":" 75 ","page_number":75},
  {"content":"\r\n\r\nبه رسولان باشد « فاسمعون » به معنى « شاهد باشيد » است ، و اگر خطاب به اهل شهر باشد ، يعنى از من بشنويد شما نيز ايمان بياوريد . الميزان وجه اول را قبول دارد .\r\n26 و 27 -   قِيلَ ادْخُلِ الْجَنَّةَ قالَ يا لَيْتَ قَوْمِي يَعْلَمُونَ بِما غَفَرَ لِي رَبِّي وَ جَعَلَنِي مِنَ الْمُكْرَمِينَ   .\r\nاين آيه حاكى است كه اهل شهر او را زده و شهيد كرده‌اند و در دم داخل بهشت برزخى شده و گفته است : اى كاش كشندگان من مىدانستند كه خدا گناهم را آمرزيد و مرا اهل كرامت گردانيد . دربارهء اين آيه و عالم برزخ در ذيل آيهء  وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ  . . . بقره / 154 ، سخن گفته‌ايم ، در مجمع البيان از رسول خدا صلّى اللَّه عليه و آله نقل شده :\r\n« سباق الامم ثلاثة لم يكفروا باللّه طرفة عين على بن ابى طالب و صاحب يس و مؤمن آل فرعون فهم الصديقون و على افضلهم » .\r\n28 -  وَ ما أَنْزَلْنا عَلى قَوْمِهِ مِنْ بَعْدِهِ مِنْ جُنْدٍ مِنَ السَّماءِ وَ ما كُنَّا مُنْزِلِينَ  .\r\nاين آيه مقدمهء آيهء بعدى است يعنى : لازم نبود كه ما لشكرى از ملائكه براى هلاك آنها نازل كنيم تا با آنها بجنگند و غالب شوند و كار ما در از بين بردن ظالمان چنين نبوده است ، بلكه :\r\n29 -  إِنْ كانَتْ إِلَّا صَيْحَةً واحِدَةً فَإِذا هُمْ خامِدُونَ  .\r\nيعنى : حادثه‌اى كه سبب هلاكت آنها گرديد نبود مگر يك صيحهء آسمانى پس از آن به ناگاه همه خاموش گرديدند .\r\n30 -  يا حَسْرَةً عَلَى الْعِبادِ ما يَأْتِيهِمْ مِنْ رَسُولٍ إِلَّا كانُوا بِهِ يَسْتَهْزِؤُنَ  .\r\nتأسف است از حال بندگان كه به جاى اطاعت از پيامبران ، آنها را به\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nمسخره گرفته و خود را در معرض غضب الهى قرار دادند .\r\n31 -  أَ لَمْ يَرَوْا كَمْ أَهْلَكْنا قَبْلَهُمْ مِنَ الْقُرُونِ أَنَّهُمْ إِلَيْهِمْ لا يَرْجِعُونَ  :\r\nتكميل مطلب بالاست ، يعنى آنها مىدانستند كه امتهاى گذشته ، مانند آنها طغيان كرده و از بين رفتند ، با وجود آن ، باز طغيان مىكنند . « يروا » در آيه به معنى علم است يعنى « ا لم يعلموا . . . » .\r\n32 -  وَ إِنْ كُلٌّ لَمَّا جَمِيعٌ لَدَيْنا مُحْضَرُونَ  .\r\nيعنى گر چه آنها از دنيا رفته‌اند ولى نابود و معدوم نشده‌اند ، بلكه همه در نزد ما حاضرند .\r\n« ان » براى نفى ، « لما » بمعنى « الا » ، « جميع » به معنى مجموع است يعنى « ما كلهم الا مجموع لدينا محضرون للحساب » .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\n[ سوره يس ( 36 ) : آيات 33 تا 47 
  ]\r\nوَ آيَةٌ لَهُمُ الْأَرْضُ الْمَيْتَةُ أَحْيَيْناها وَ أَخْرَجْنا مِنْها حَبًّا فَمِنْهُ يَأْكُلُونَ ( 33 ) وَ جَعَلْنا فِيها جَنَّاتٍ مِنْ نَخِيلٍ وَ أَعْنابٍ وَ فَجَّرْنا فِيها مِنَ الْعُيُونِ ( 34 ) لِيَأْكُلُوا مِنْ ثَمَرِهِ وَ ما عَمِلَتْهُ أَيْدِيهِمْ أَ فَلا يَشْكُرُونَ ( 35 ) سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ ( 36 ) وَ آيَةٌ لَهُمُ اللَّيْلُ نَسْلَخُ مِنْهُ النَّهارَ فَإِذا هُمْ مُظْلِمُونَ ( 37 )\r\nوَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ ( 38 ) وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ ( 39 ) لا الشَّمْسُ يَنْبَغِي لَها أَنْ تُدْرِكَ الْقَمَرَ وَ لا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ ( 40 ) وَ آيَةٌ لَهُمْ أَنَّا حَمَلْنا ذُرِّيَّتَهُمْ فِي الْفُلْكِ الْمَشْحُونِ ( 41 ) وَ خَلَقْنا لَهُمْ مِنْ مِثْلِهِ ما يَرْكَبُونَ ( 42 )\r\nوَ إِنْ نَشَأْ نُغْرِقْهُمْ فَلا صَرِيخَ لَهُمْ وَ لا هُمْ يُنْقَذُونَ ( 43 ) إِلاَّ رَحْمَةً مِنَّا وَ مَتاعاً إِلى حِينٍ ( 44 ) وَ إِذا قِيلَ لَهُمُ اتَّقُوا ما بَيْنَ أَيْدِيكُمْ وَ ما خَلْفَكُمْ لَعَلَّكُمْ تُرْحَمُونَ ( 45 ) وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلاَّ كانُوا عَنْها مُعْرِضِينَ ( 46 ) وَ إِذا قِيلَ لَهُمْ أَنْفِقُوا مِمَّا رَزَقَكُمُ اللَّهُ قالَ الَّذِينَ كَفَرُوا لِلَّذِينَ آمَنُوا أَ نُطْعِمُ مَنْ لَوْ يَشاءُ اللَّهُ أَطْعَمَهُ إِنْ أَنْتُمْ إِلاَّ فِي ضَلالٍ مُبِينٍ ( 47 )\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n33 - براى آنها آيت توحيد است زمين مرده كه زنده‌اش كرديم و از آن دانه رويانديم كه از آن مىخورند .\r\n34 - و در آن باغاتى از خرما و انگور قرار داديم و در آن چشمه‌ها شكافتيم .\r\n35 - تا از ميوه آن بخورند ، با آنكه دستشان در آن كار نكرده آيا شكر نمىكنند .\r\n36 - منزه است خدايى كه از هر كه زمين مىروياند نر و ماده‌ها را رويانيده و از خود شما و از آنچه نمىدانند .\r\n37 - آيت توحيد است بر آنها ، شب كه روز را از آن خارج مىكنيم ناگاه در ظلمتند .\r\n38 - آفتاب تا قرارگاه خود روان است آن تقدير خداى توانا و داناست .\r\n39 - براى ماه منازلى معين كرده‌ايم تا برمىگردد و مانند بند خوشهء كهنهء خرما مىشود .\r\n40 - نه آفتاب را سزاست كه ماه را درك كند و نه شب بر روز سبقت تواند كرد و همه در مدارى شناورند .\r\n41 - و آيت توحيد است براى آنها كه فرزندان آنها را در كشتى پر شده حمل كرده‌ايم .\r\n42 - و براى آنها نظير كشتى را آفريديم از آنچه سوار مىشوند .\r\n43 - و اگر بخواهيم غرقشان مىكنيم ، در آن صورت نه فرياد رسى دارند و نه نجات مىيابند .\r\n44 - مگر بواسطهء رحمتى از جانب ما و براى تمتعى تا هنگامى .\r\n45 - و چون به آنها گفته شود : بترسيد از آنچه در حال و از آنچه پشت سر داريد تا مورد رحمت قرار بگيريد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n46 - هيچ آيه‌اى از آيات خدايشان به آنها نمىآيد مگر آنكه از آن اعراض مىكنند .\r\n47 - و چون به آنها گفته شود : انفاق كنيد از آنچه خدا روزيتان داده ، كافران به اهل ايمان مىگويند : آيا اطعام كنيم به آنكه اگر خدا مىخواست اطعامش مىكرد شما جز در ضلالت نيستيد .\r\n\r\nكلمه‌ها\r\nاعناب : عنب هم به انگور گفته مىشود و به درخت انگور ، راغب در مفردات به اين امر تصريح كرده است ، در آيه معناى دوم مراد است .\r\nازواج : زوج : جفت و صنف ، در آيه ظاهرا نر و ماده مراد است .\r\nسلخ : كندن پوست حيوان ، لازم و متعدى هر دو آيد ، به معنى خروج و مطلق كندن نيز به كار مىرود ، مظلمون : مظلم ( به صيغهء اسم فاعل ) : تاريك و كسى كه در تاريكى داخل شود ، در اينجا معناى دوم مراد است .\r\nمستقر : اسم مكان است محل قرار گرفتن . اين كلمه نمىتواند اسم مفعول باشد زيرا كه لازم است « تقدير » : اندازه‌گيرى .\r\nعرجون : بند خوشهء خرما كه بعد از چيدن خوشه ، در درخت مىماند و پس از چندى خشكيده و كج شده مثل هلاك مىگردد ، رنگش نيز زرد است ( صحاح اللغة - اقرب الموارد ) فقط يك بار در قرآن آمده است .\r\nقديم : ديرين . مقابل تازه ، شايد در آيه به معنى كهنه و خشكيده باشد .\r\nفلك : مدار كواكب . و ( بر وزن قفل ) : كشتى .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nيسبحون : شنا مىكنند . سبح : شنا ، خواه در آب باشد يا در هوا .\r\nمشحون : پر شده . شحن ، پر كردن « شحن السفينة شحنا : ملأها » آن فقط دو بار در قرآن آمده است .\r\nصريخ : فرياد رس . نجات دهنده . صراخ : صيحهء شديد .\r\n\r\nشرحها\r\nدر آيات گذشته : جريان اصحاب قريه و تكذيب پيامبران ، و پايدارى شرك و عذاب مشركان بيان گرديد ، به همان نسبت در اين آيات وجود خدا و توحيد او مطرح است ، سه نمونه از نظامات خلقت با تعبير  وَ آيَةٌ لَهُمُ  بررسى گرديده . و در آخر ، مشركان به علّت عدم اعتنا و عدم انفاق ، مورد ملامت شده‌اند .\r\n33 -  وَ آيَةٌ لَهُمُ الْأَرْضُ الْمَيْتَةُ أَحْيَيْناها وَ أَخْرَجْنا مِنْها حَبًّا فَمِنْهُ يَأْكُلُونَ  .\r\nناگفته نماند : آسانترين راه براى شناختن خداوند و صفات او ، راه حسّ و علم است كه از نظام آفرينش و پيدايش آن ، به وجود خداوند پى مىبريم ، قرآن ، نهج البلاغه و روايات مخصوصا حديث توحيد مفضل در اين راه پافشارى مىكنند . زيرا كه اين راه براى همه اعم از عالم و عامى ميسّر است . گر چه دلائل فلسفى نيز مدّ نظر آنهاست .\r\nدر اين آيه و سه آيهء بعدى ، سخن از باريدن باران و زنده شده زمين و روئيدن خوراكيهاست . كه يكى از اسرار عجيب خلقت و يكى از دلائل بارز وجود خدا و توحيد و قدرت و علم اوست .\r\nمىبينيم كه به وسيلهء باران و حرارت آفتاب ، زمين مرده زنده مىشود و\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nدانه‌ها و حبوبات از آن مىرويد و مردم از آن مىخورند .\r\n34 -  وَ جَعَلْنا فِيها جَنَّاتٍ مِنْ نَخِيلٍ وَ أَعْنابٍ وَ فَجَّرْنا فِيها مِنَ الْعُيُونِ  .\r\nتكميل دليل گذشته و نيز دليل مستقلى است ، كه گذشته از روئيدن دانه‌ها ، در زمين باغات خرما و انگور به وجود آورديم ، و آبهايى كه در اثر باران و برف در شكم زمين ذخيره شده بود . با انفجار چشمه‌ها بيرون ريختيم تا مورد استفادهء انسانها باشد ، شايد قناتهايى كه با دست بشر احداث مىشود ، نيز مراد باشد .\r\n35 -  لِيَأْكُلُوا مِنْ ثَمَرِهِ وَ ما عَمِلَتْهُ أَيْدِيهِمْ أَ فَلا يَشْكُرُونَ  هدف و علّت غايى ، خلقت جنات و تفجير چشمه‌هاست . ضمير « ثمره » عايد است به « مجعول » كه از  وَ جَعَلْنا فِيها  فهميده مىشود ، يعنى « ليأكلوا من ثمر المجعول من الجنات » .\r\nبعضىها  ما عَمِلَتْهُ  را ماء نافيه گرفته‌اند يعنى بخورند از ميوهء جنات ، حال آنكه دستهاى آنها در آفرينش كار نكرده است بعضىها « ما » را موصول گرفته و گفته‌اند : تا بخورند از ميوهء آن و از آنچه دستشان كار كرده است ، ولى الميزان وجه اول را اختيار مىكند زيرا كه آيه در مقام امتنان است و آن مؤيد وجه اول مىباشد .  أَ فَلا يَشْكُرُونَ  در مقام تذكر و توبيخ است .\r\n36 -  سُبْحانَ الَّذِي خَلَقَ الْأَزْواجَ كُلَّها مِمَّا تُنْبِتُ الْأَرْضُ وَ مِنْ أَنْفُسِهِمْ وَ مِمَّا لا يَعْلَمُونَ  .\r\nبه دنبال نقل نعمتهاى خداوند و عدم شكر مشركان ، در اين آيه در مقام تنزيه فرموده :  سُبْحانَ الَّذِي خَلَقَ الْأَزْواجَ  مراد از ازواج به قرينهء  وَ مِنْ أَنْفُسِهِمْ  نر و ماده است ، تا آن موقع بشر مسئلهء بسيار عجيب نر و ماده بودن را فقط در انسان و حيوان ميدانست ، ولى قرآن براى اولين بار از اين حقيقت پرده\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nبرداشت كه مسئلهء نر و ماده در روئيدنيها نيز وجود دارد و بالاتر از آن گفت :\r\n وَ مِنْ كُلِّ شَيْءٍ خَلَقْنا زَوْجَيْنِ لَعَلَّكُمْ تَذَكَّرُونَ  ذاريات / 49 يعنى اين حقيقت در همهء اشياء هست ، حتى در ذرات اتم ، الكترونها ، ماده و پروتونها ، نرند .\r\nپس در آيهء  سُبْحانَ الَّذِي  . . . اشاره به حقيقت عجيب نر و مادگى است كه ميوه‌ها و دانه و انسانها و . . . نتيجهء آنست ، مراد از  لا يَعْلَمُونَ  اگر اهل مكه باشند ، در اين صورت منظور آنست كه نر و مادگى در چيزهاى ديگرى نيز هست كه آنها نمىدانند و اگر منظور همهء مردم باشد در اين صورت مقدارى از نر و مادگى در جهان وجود دارد كه تا ابد براى كسى روشن نخواهد شد زيرا جملهء  لا يَعْلَمُونَ  تا ابد به قوت خود باقى خواهد ماند - 37 -  وَ آيَةٌ لَهُمُ اللَّيْلُ نَسْلَخُ مِنْهُ النَّهارَ فَإِذا هُمْ مُظْلِمُونَ  .\r\nاين آيه و سه آيهء بعدى ظاهرا يك هدف را در بيان وجود و توحيد خدا تعقيب مىكنند ، در اين چهار آيه ، سخن از شب و روز ، حركت آفتاب و ماه تنظيم حركت و مدار آنهاست كه در نهايت نظم دقيق و موافق با آفرينش حيات و ادامهء آن است .\r\nپر روشن است كه زندگى در نور دائم و ظلمت پيوسته ، امكان پذير نيست توالى شب و روز در پيدايش و ادامه زندگى ضرورى است .\r\n« نسلخ » به معنى اخراج است و اگر به معنى كندن بود با « عن » تعديه مىشد ، خارج كردن روز از شب نظير داخل كردن يكى از آن دو در ديگرى است چنان كه در آيات  يُولِجُ اللَّيْلَ فِي النَّهارِ وَ يُولِجُ النَّهارَ فِي اللَّيْلِ  حج / 61 خوانده‌ايم :\r\nشايد اين تعبير براى آنست كه ماده و ذرات هوا تاريك و ظلمت زاست ، نور در آنها داخل شده و روشن مىكند و چون نور خارج شد ، باز ظلمت بجاى\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nخود بر مىگردد .\r\nو اينكه فرموده :  وَ آيَةٌ لَهُمُ اللَّيْلُ  به تناسب  الْأَرْضُ الْمَيْتَةُ  است ، زيرا شب با زمين مرده مناسب است و گرنه گفته مىشد « و آية لهم النهار . . . » .\r\n38 -  وَ الشَّمْسُ تَجْرِي لِمُسْتَقَرٍّ لَها ذلِكَ تَقْدِيرُ الْعَزِيزِ الْعَلِيمِ  .\r\nلام در « لمستقر » براى غايت يا به معنى « الى » است يعنى آفتاب تا رسيدن به قرارگاه خود جارى و روان است ، ظهور « تجرى » در حركت انتقالى است ، پس خورشيد پيوسته جا عوض مىكند و هر ثانيه در مكانى غير از مكان اولى است .\r\nما احساس مىكنيم كه آفتاب به دور زمين مىگردد ولى علم خلاف آن را اثبات كرده و ثابت مىكند كه حركت وضعى زمين سبب اين كار است ، اين آيه مىگويد : آفتاب تا رسيدن به قرارگاه و خاموش شدن روان است خداى توانا و دانا چنين حركت و سرنوشتى را براى او اندازه گرفته است .\r\nناگفته نماند : خورشيد داراى حركت وضعى و حركت انتقالى است ، دليل حركت وضعى خورشيد لكه‌هاى سطح خورشيد است كه در هر يازده سال يك بار جابجا مىشوند ، و در حركت انتقالى آن گفته‌اند : خورشيد با همهء سيارات خود به طرف ستارهء « وگا » و به قولى به طرف ستارهء « نسّه » يكى از ستارگان صورت فلكى شلياق . . . در حركت است ، سرعت حركت آن را نوزده كيلومتر در ثانيه گفته‌اند .\r\nعلى هذا ما ساكنان روى زمين مهاجرين بىقرار و گريز پاى عالم هستيم كه پس از يك سال ، ششصد ميليون كيلومتر از مكان امروزى خو در فضا دور مىشويم  ذلِكَ تَقْدِيرُ الْعَزِيزِ الْعَلِيمِ  .\r\n39 -  وَ الْقَمَرَ قَدَّرْناهُ مَنازِلَ حَتَّى عادَ كَالْعُرْجُونِ الْقَدِيمِ  .\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nگويند تقدير آيه « و القمر قدرنا له منازل » است به نظر مىآيد : علت اين تعبير آن باشد كه منازل در فضا با قمر معلوم مىشود و اگر قمر نباشد منازلى وجود ندارد ، گويى قمر خودش منازل است .\r\nمراد از منازل ظاهرا بيست محل از فضاست كه قمر چهار حالت در آنها عوض مىكند ، سپس به شكل بند خوشهء خرما در مىآيد ، ناگفته نماند : ماه در رؤيت اول به شكل نوار زردى ديده مىشود ، سپس به تدريج ، بزرگ شده و شب هفتم به صورت نيم دائره مىشود ، آن گاه بزرگ شده ، در شب چهارده به شكل بدر در مىآيد ، سپس از طرف ديگر ناقص شده و در شب بيست يكم به صورت نيم دائره در مىآيد و در بيست هشتم به حالت « عرجون » مىشود ، البته اينها نسبت به مشاهدهء ماست و گرنه همواره نيمكرهء قمر رو به آفتاب و روشن است .\r\nاين تغيير و تحول و اين تنظيم بدون وقفه از يك هدف خاص حكايت دارد كه در زندگى بشر ، مخصوصا براى دانستن حساب ماه و سال ضرورى است .\r\n40 -  لَا الشَّمْسُ يَنْبَغِي لَها أَنْ تُدْرِكَ الْقَمَرَ وَ لَا اللَّيْلُ سابِقُ النَّهارِ وَ كُلٌّ فِي فَلَكٍ يَسْبَحُونَ  .\r\nاشاره به تسخير آفتاب و ماه در مدار خود است كه حق تجاوز از آن را ندارند و نيز شب و روز قدرت پيش گرفتن بر يكديگر ندارند ، يعنى در اينكارها مطيع محض از مشيت ازلى هستند و اختيارى از خود ندارند ، جلو افتادن شب از روز ، نتيجه‌اش آنست كه دو شب متوالى پشت سر هم باشند ولى نمىشوند .\r\nلفظ « كل » على الظاهر راجع بشمس و قمر و شب و روز است ، شب و روز نيز در مدار خود كه اطراف زمين است ، حركت و شنا مىكنند .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n« يسبحون » با صيغهء مذكر عاقل حاكى است كه آنها مانند يك انسان عاقل از اراده خداوند اطاعت مىكنند نظير كلمهء « طائعين » در آيهء :  ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ  سجده / 11 .\r\n41 - 43 -    وَ آيَةٌ لَهُمْ أَنَّا حَمَلْنا ذُرِّيَّتَهُمْ فِي الْفُلْكِ الْمَشْحُونِ وَ خَلَقْنا لَهُمْ مِنْ مِثْلِهِ ما يَرْكَبُونَ وَ إِنْ نَشَأْ نُغْرِقْهُمْ فَلا صَرِيخَ لَهُمْ وَ لا هُمْ يُنْقَذُونَ    .\r\nدر سورهء بقره / 164 مشروحا گفته شد كه چرا جريان كشتىها در دريا از دلائل توحيد و وجود خداست .\r\nدر اين آيات نيز مىخوانيم كه نقل و انتقال انسانها در كشتى و نيز حيواناتى كه در حمل و نقل از آنها استفاده مىشود از دلائل توحيد به شمار آمده‌اند .\r\nآرى آب و چوب و هوا و آهن و خواص آنها ، تصرف در دريا و كشتى رانى را براى بشر ميسر كرده است و اين خداست كه آنها را آفريده و آن خواص را در آنها به وجود آورده است و اگر اشياء ، همه بدون فاصله به زير آب مىرفتند ، ديگر تصرف در درياها امكان نداشت .\r\nآمدن « ذريتهم » به جاى « حملناهم » شايد براى ارفاق باشد چنان كه در الميزان فرموده و در مجمع البيان ، نزديك به آن نقل شده است .\r\nقيد « المشحون » شايد براى آنست كه : با آنكه با انسانها و اجناس پر است باز غرق نمىشود . « من مثله » در آن روزگار شامل شتر و اسب و امثال آنها بود فعلا شامل خودروها و هواپيماها نيز مىشود .\r\nآيهء  وَ إِنْ نَشَأْ . . .  در رابطه با آنست كه : اگر بخواهيم اين عوامل را از اثر مىاندازيم در آن صورت نه فرياد رسى به فرياد آنها مىرسد و نه نجات دهنده‌اى\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nآنها را نجات مىدهد .\r\n44 -  إِلَّا رَحْمَةً مِنَّا وَ مَتاعاً إِلى حِينٍ  .\r\nاستثناء مفرغ و « رحمة - متاعا » مفعول له است يعنى لكن به علّت رحمتى از جانب ما و به جهت تمتع تا رسيدن مرگ ، از غرق نجات مىيابند .\r\n45 -  وَ إِذا قِيلَ لَهُمُ اتَّقُوا ما بَيْنَ أَيْدِيكُمْ وَ ما خَلْفَكُمْ لَعَلَّكُمْ تُرْحَمُونَ  .\r\nپس از ذكر آياتى كه دلالت بر وجود و توحيد خدا دارند ، در اين آيات و آيات بعدى ، آنها را براى عدم اعتنا ملامت كرده است . مراد از  ما بَيْنَ أَيْدِيكُمْ  مىشود شرك و گناهانى باشد كه اكنون مىكنند و از  ما خَلْفَكُمْ  شرك و گناهانى كه در گذشته كرده‌اند پرهيز از آنها با توبه و ترك آنهاست « 1 » .\r\nاز حضرت صادق صلوات اللَّه عليه در مجمع البيان نقل شده كه  ما بَيْنَ أَيْدِيكُمْ  گناهان و  ما خَلْفَكُمْ  عقوبت آينده است\r\n« قال معناه اتقوا ما بين ايديكم من الذنوب و ما خلفكم من المعاصى » .\r\nجواب « اذا » محذوف است و از آيه بعدى فهميده مىشود يعنى : « اذا قيل لهم اتقوا . . . اعرضوا » .\r\n46 -  وَ ما تَأْتِيهِمْ مِنْ آيَةٍ مِنْ آياتِ رَبِّهِمْ إِلَّا كانُوا عَنْها مُعْرِضِينَ  .\r\nاين آيه در جاى جواب « اذا » در آيه قبلى است . يعنى در مقابل هر آيه از آيات خداوند جنبه اعراض به خود مىگيرند ، لفظ « تأتيهم » حاكى است كه منظور از آيات ، آياتى است كه به وسيله پيامبران بيان مىشود نه آيات طبيعى .\r\n47 -  وَ إِذا قِيلَ لَهُمْ أَنْفِقُوا مِمَّا رَزَقَكُمُ اللَّهُ قالَ الَّذِينَ كَفَرُوا لِلَّذِينَ آمَنُوا أَ نُطْعِمُ مَنْ لَوْ يَشاءُ اللَّهُ أَطْعَمَهُ إِنْ أَنْتُمْ إِلَّا فِي ضَلالٍ مُبِينٍ  .\r\n\r\n\r\n","description":"","footnote":"\r\n( 1 ) نظير آيهء  فَجَعَلْناها نَكالًا لِما بَيْنَ يَدَيْها وَ ما خَلْفَها وَ مَوْعِظَةً لِلْمُتَّقِينَ  بقره / 66 .\r\n","page_name":" 87 ","page_number":87},
  {"content":"\r\n\r\nمؤمنان به كفّار گفتند : از آنچه خدا داده ، به فقراء احسان كنيد ، يعنى آنچه شما داريد مال حقيقى شما نيست بلكه خدا به شما داده است ، اين حق است ، و بايد آنها كه خداوند به آنها بيشتر داده است در راه خدا انفاق نمايند .\r\nكفار در جواب آنها گفتند : اين اشتباه است ، اگر خدا مىخواست خودش به آنها ثروت مىداد ، حالا كه نداده و شما مىخواهيد ما بدهيم بر خلاف ارادهء خدا سخن مىگوئيد ، اين گمراهى آشكار است .\r\nاين سخن در جاهاى ديگر نيز از مشركان نقل شده است نظير :  سَيَقُولُ الَّذِينَ أَشْرَكُوا لَوْ شاءَ اللَّهُ ما أَشْرَكْنا وَ لا آباؤُنا وَ لا حَرَّمْنا مِنْ شَيْءٍ كَذلِكَ كَذَّبَ الَّذِينَ مِنْ قَبْلِهِمْ . . .  انعام / 148 و مانند :  وَ قالَ الَّذِينَ أَشْرَكُوا لَوْ شاءَ اللَّهُ ما عَبَدْنا مِنْ دُونِهِ مِنْ شَيْءٍ  نحل / 25 .\r\nجواب آنست كه : خداوند داراى دو اراده است : حتميه و غير حتميه ( تشريعيه ) اراده حتمى خدا قابل تخلف نيست و هيچ عاملى از آن جلوگيرى نتواند كرد ، ولى ارادهء غير حتمى و تشريعى قابل تخلف است مثلا خدا اراده كرده انسان شراب نخورد امّا مىبينيم كه مىخورد ، خدا اراده فرموده كه انسان نماز بخواند ، مىبينيم كه نمىخواند و هكذا ، ارادهء خدا در انفاق انسانها نيز چنين است .\r\nخدا خواسته انسانها نان داشته باشند ، خدا خواسته انسانها به انسانها انفاق كنند ، اين اراده‌ها حتمى نيستند ، اين آيه شايد در رابطه با آيهء سى و سه تا سى و شش باشد كه خدا به وسيله زمين و باران و جنات ، روزى مىدهد اما آنها دربارهء احسان و انفاق به ديگران چنان سخنان خلاف را مىگويند .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\n\r\n[ سوره يس ( 36 ) : آيات 48 تا 65 
  ]\r\nوَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ ( 48 ) ما يَنْظُرُونَ إِلاَّ صَيْحَةً واحِدَةً تَأْخُذُهُمْ وَ هُمْ يَخِصِّمُونَ ( 49 ) فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ ( 50 ) وَ نُفِخَ فِي الصُّورِ فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ ( 51 ) قالُوا يا وَيْلَنا مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ وَ صَدَقَ الْمُرْسَلُونَ ( 52 )\r\nإِنْ كانَتْ إِلاَّ صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ ( 53 ) فَالْيَوْمَ لا تُظْلَمُ نَفْسٌ شَيْئاً وَ لا تُجْزَوْنَ إِلاَّ ما كُنْتُمْ تَعْمَلُونَ ( 54 ) إِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ ( 55 ) هُمْ وَ أَزْواجُهُمْ فِي ظِلالٍ عَلَى الْأَرائِكِ مُتَّكِؤُنَ ( 56 ) لَهُمْ فِيها فاكِهَةٌ وَ لَهُمْ ما يَدَّعُونَ ( 57 )\r\nسَلامٌ قَوْلاً مِنْ رَبٍّ رَحِيمٍ ( 58 ) وَ امْتازُوا الْيَوْمَ أَيُّهَا الْمُجْرِمُونَ ( 59 ) أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ ( 60 ) وَ أَنِ اعْبُدُونِي هذا صِراطٌ مُسْتَقِيمٌ ( 61 ) وَ لَقَدْ أَضَلَّ مِنْكُمْ جِبِلاًّ كَثِيراً أَ فَلَمْ تَكُونُوا تَعْقِلُونَ ( 62 )\r\nهذِهِ جَهَنَّمُ الَّتِي كُنْتُمْ تُوعَدُونَ ( 63 ) اصْلَوْهَا الْيَوْمَ بِما كُنْتُمْ تَكْفُرُونَ ( 64 ) الْيَوْمَ نَخْتِمُ عَلى أَفْواهِهِمْ وَ تُكَلِّمُنا أَيْدِيهِمْ وَ تَشْهَدُ أَرْجُلُهُمْ بِما كانُوا يَكْسِبُونَ ( 65 )\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n48 - ميگويند : اين وعدهء قيامت كى خواهد بود اگر راستگويانيد ؟\r\n49 - منتظر نيستند مگر به يك صيحه كه آنها را در حال اختصام مىگيرد .\r\n50 - پس قادر به وصيت نمىشوند و نه پيش خانوادهء خويش بر مىگردند .\r\n51 - و در صور دميده مىشود ، ناگاه از قبرها ، شتابان به طرف خدا مىروند .\r\n52 - گويند : واى بر ما چه كسى ما را از قبرهايمان برانگيخت ، اين روز آنست كه خداى رحمان وعده كرده و پيامبران راست گفته‌اند .\r\n53 - نبود مگر يك فرياد ، پس ناگاه همه در پيش ما جمع شده و براى حساب حاضر شده‌اند .\r\n54 - امروز هيچ كس اصلا مظلوم نمىشود و مجازات نمىشويد مگر آنچه كه مىكرديد .\r\n55 - حقا كه اهل بهشت امروز در مشغوليت دلنشين شادمانند .\r\n56 - آنها و زنانشان در سايه‌هايى بر تختهايى مزين نشسته‌اند .\r\n57 - براى آنهاست ميوهء بخصوصى و براى آنهاست آنچه آرزو مىكنند .\r\n58 - ( براى آنهاست ) سلام قولى از جانب خدايى مهربان .\r\n59 - ( گوئيم ) اى گناهكاران امروز از اهل بهشت جدا شويد .\r\n60 - اى فرزندان آدم آيا به شما توصيه نكردم كه شيطان را عبادت نكنيد كه او براى شما دشمن آشكارى است ؟ !\r\n61 - و مرا بندگى كنيد كه راه راست همين است ؟ !\r\n62 - شيطان مردمان بسيارى را پيش از شما گمراه كرده بود آيا نمىفهميديد ؟ !\r\n63 - اين است جهنمى كه وعده ميشديد .\r\n\r\n","description":"","footnote":"","page_name":" 90 ","page_number":90},
  {"content":"\r\n\r\n64 - امروز داخل جهنم شويد به علت آنكه كفر مىورزيديد .\r\n65 - امروز بر دهانهاى آنها مهر مىزنيم ، دستهايشان با ما سخن مىگويد و پاهايشان به آنچه مىكردند گواهى مىدهد .\r\n\r\nكلمه‌ها\r\nالوعد : راغب گويد : وعد در وعدهء خير و شر هر دو به كار رود ، گويند :\r\n« وعدته بنفع او ضر » ولى وعيد فقط در وعدهء شر گفته مىشود .\r\nيخصمون : در اصل « يختصمون » است ، طبق قاعدهء اعلال ، تاء به صاد مبدل و در آن ادغام شده است ، به مناسب كسرهء صاد ، خاء آن نيز مكسور شده است .\r\nتوصية : سفارش و وصيت . اصل آن « وصى » به معنى متصل شدن و متصل كردن است .\r\nصور : ( بضم اول ) شيپور . در قاموس گويد : شاخى است كه در آن ميدمند و نيز جمع صورت آيد ، اين لفظ ده بار در قرآن مجيد آمده و همه درباره قيامت است .\r\nاجداث : قبرها . مفرد آن جدث بر وزن شرف است .\r\nينسلون : نسل در آيه بمعنى رفتن با سرعت است گويند : « نسل الماشى فى مشيه : اسرع » پس « ينسلون » يعنى : بسرعت مىروند .\r\nمرقد : رقد : خوابيدن ، راغب رقاد را خواب راحت و كم گفته است مرقد : خوابگاه . اسم مكان است در آيه مراد قبر است .\r\nشغل : ( بر وزن عنق و قفل ) : مشغوليت .\r\nارائك : تختهاى مزين . مفرد آن اريكه است .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمتكئون : اتكاء به دو معنى آيد يكى نشستن با اطمينان ديگرى تكيه كردن منظور از آن در آيه معنى اول است .\r\nجبلا : منظور از جبل مردمان است ، اما چون جبلّت طبيعتى است كه شىء بر آنها بنا نهاده شده است ، مراد از آن مردمانى است كه بر شرك و اطاعت شيطان خو گرفته بودند .\r\nاصلوها : صلى : به معنى دخول و ملازمت است « اصلوها » : داخل آن شويد و در آن پايدار باشيد .\r\n\r\nشرحها\r\nدر آيهء 12 خوانديم :  إِنَّا نَحْنُ نُحْيِ الْمَوْتى وَ نَكْتُبُ ما قَدَّمُوا  . . . ، ظاهرا به همان مناسبت در اين آيات مسئله معاد مطرح شده است ، آن هم به دنبال قول مشركان كه در مقام استهزاء مىگفتند : اين وعده كى خواهد بود ؟\r\nدر اين آيات ميخوانيم : وقوع قيامت با يك صيحه شروع مىشود ، و همه از بين مىروند ، با نفخ صور دوم همه زنده مىشوند ، آن گاه مقدارى از حالات اهل بهشت و اهل جهنم در آيات شريفه آمده است .\r\n48 -  وَ يَقُولُونَ مَتى هذَا الْوَعْدُ إِنْ كُنْتُمْ صادِقِينَ  .\r\nمنظور از « وعد » وعدهء قيامت است ، « ان كنتم » خطاب است به رسول خدا صلّى اللَّه عليه و آله و مؤمنان .\r\n49 -  ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ  .\r\nمنظور از صيحهء واحده ، نفخ صور اول است كه در جاى ديگر فرموده :\r\n وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ  زمر\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n68 ، قيد « واحدة » ظاهرا اشاره به سهولت كار از نظر خداست ، يعنى : همه‌اش فقط يك فرياد است نظير :   فَإِنَّما هِيَ زَجْرَةٌ واحِدَةٌ فَإِذا هُمْ بِالسَّاهِرَةِ   نازعات / 12 .\r\n وَ هُمْ يَخِصِّمُونَ  حاكى است كه وقوع قيامت بسيار دفعى و آنى خواهد بود كه هيچ گونه قابل پيش بينى نباشد ، مانند وقوع يك زلزلهء مهيب . مراد از « يخصمون » اختصام در امور زندگى و رقابت در آنست . اين آيه جواب  مَتى هذَا الْوَعْدُ  مىباشد .\r\n50 -  فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ  .\r\nيعنى به قدرى دفعى مىشود كه ديگر مجال وصيت و برگشتن بخانه‌ها پيدا نخواهند كرد .\r\n51 -  وَ نُفِخَ فِي الصُّورِ فَإِذا هُمْ مِنَ الْأَجْداثِ إِلى رَبِّهِمْ يَنْسِلُونَ  .\r\nنفخ صور دوم است كه همه از قبرها خارج ميشوند ، در آيهء زمر / 68  ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  ، خدا ميداند كه فاصلهء اين دو نفخه چقدر خواهد بود ، از روايتى كه در تفسير صافى نقل شده معلوم مىشود كه فاصله بسيار زياد خواهد بود ، دربارهء مراد از « صور » در سورهء طه / 102 در نكته‌ها سخن گفته‌ايم .\r\n فَإِذا هُمْ مِنَ الْأَجْداثِ  ناگهانى بودن را مىرساند ، در جاى ديگر آمده :\r\n يَخْرُجُونَ مِنَ الْأَجْداثِ سِراعاً  معارج / 43 « ينسلون » يعنى مىشتابند ، به هر حال در عين ناگهانى بودن پشت سر هم خواهد بود ، از رسول خدا صلّى اللَّه عليه و آله نقل شده :\r\nانا اول من تنشق عنه الارض\r\nمن اولين كسى هستم كه زمين شكافته مىشود و من سر درمىآورم .\r\n52 -  قالُوا يا وَيْلَنا مَنْ بَعَثَنا مِنْ مَرْقَدِنا هذا ما وَعَدَ الرَّحْمنُ وَ صَدَقَ الْمُرْسَلُونَ  .\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nلفظ  يا وَيْلَنا  حاكى است كه اين سخن منكرين قيامت است  مِنْ مَرْقَدِنا  نشان مىدهد كه عالم مرگ را به صورت خراب پنداشته‌اند ، چنان كه در تفسير برهان از حضرت باقر صلوات اللَّه عليه نقل شده است .\r\n هذا ما وَعَدَ الرَّحْمنُ  مبتدا و خبر است نه اينكه « هذا » صفت « مرقدنا » باشد و اين اقرار به قيامت است از جانب آنها ، ذكر « رحمان » از جانب آنها نوعى استرحام است  صَدَقَ الْمُرْسَلُونَ  عطف است بر  هذا ما وَعَدَ الرَّحْمنُ  ، مانعى نيست كه جمله فعليه بر اسميه عطف شود چنان كه اهل ادب گفته‌اند .\r\n53 -  إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ  .\r\nاشاره است به جواب  مَتى هذَا الْوَعْدُ  يعنى كار آنها نبود مگر يك فرياد كه به دنبال آن همه در پيش ما مجموع و براى حساب حاضر شدگانند .\r\n54 -  فَالْيَوْمَ لا تُظْلَمُ نَفْسٌ شَيْئاً وَ لا تُجْزَوْنَ إِلَّا ما كُنْتُمْ تَعْمَلُونَ  .\r\nاشاره است بر آنكه در آن روز قضاوت به حق خواهد بود ، اينجا دو مطلب هست .\r\nاول آنكه - هيچ كسى مظلوم نمىشود يعنى : به گناهكار بيشتر از عملش مجازات داده نمىشود و به ثوابكار كمتر از استحقاقش پاداش داده نمىشود .\r\nدوم -  وَ لا تُجْزَوْنَ إِلَّا ما كُنْتُمْ تَعْمَلُونَ  اين برهان مطلب اول است يعنى اشقياء و سعداء فقط با عمل خويش مجازات مىشوند على هذا ظلمى در بين نخواهد بود ، و مجازات از جنس عمل است « ان خيرا فخير و ان شرا فشر » .\r\nناگفته نماند : در اين آيه فرض شده كه قيامت به وجود آمده و خداوند به عموم مردم اعم از نيكوكاران و بدكاران خطاب مىكند . لفظ « الا » مفيد حصر است يعنى مجازات همه فقط از ناحيهء عمل است ، على هذا آنچه در آيات ديگر آمده كه خدا از كرم خود ، به نيكوكاران اضافه خواهد فرمود نظير  لَهُمْ ما \r\n\r\n","description":"","footnote":"","page_name":" 94 ","page_number":94},
  {"content":"\r\n\r\n يَشاؤُنَ فِيها وَ لَدَيْنا مَزِيدٌ  ق / 35 مطلبى است ما وراء مدلول آيه ، و منافاتى با آن ندارد .\r\n55 -  إِنَّ أَصْحابَ الْجَنَّةِ الْيَوْمَ فِي شُغُلٍ فاكِهُونَ  .\r\nاين آيه و آيات بعدى در بيان  وَ لا تُجْزَوْنَ إِلَّا ما كُنْتُمْ تَعْمَلُونَ  است نكره آمدن « شغل » براى تفخيم است « فاكهون » به معنى شادمانان و متلذذان است با گفتگوها و امثال آن .\r\nاز ابو زيد نقل شده : « فكه » به معنى خوشحال و خندان است .\r\nيعنى : اهل بهشت در آن روز در مشغوليت بزرگى متلذذ و شادمانند اين تلذذ آنها از توجّه به حال اهل جهنم و غير آنها مشغول كرده است خواه لذت بردن از نعمتها باشد يا از حوريان بهشتى و . . .\r\n56 -  هُمْ وَ أَزْواجُهُمْ فِي ظِلالٍ عَلَى الْأَرائِكِ مُتَّكِؤُنَ  .\r\nازواج و زنان آنها شايد از زنان مؤمنه باشد كه در دنيا داشته‌اند و شايد از حوريان بهشتى باشد ، نكره آمدن « ظلال » براى خوشايند و لذت بخش بودن آنهاست .  عَلَى الْأَرائِكِ . . .  خبر بعد از خبر است يعنى « هم و ازواجهم على الارائك متكئون » . از حضرت باقر صلوات اللَّه عليه نقل شده : تختهايى كه حجله‌هاى عروسى بر آن است\r\n« قال : الارائك ، السرير عليها الحجال » .\r\n57 -  لَهُمْ فِيها فاكِهَةٌ وَ لَهُمْ ما يَدَّعُونَ  .\r\nنكره آمدن فاكهه براى تفخيم آنست « يدعون » ظاهرا به معنى « يتمنون » است يعنى : براى آنها در بهشت ميوهء به خصوصى است و براى آنهاست آنچه آرزو مىكنند . و شايد به معنى خواستن از خدمتكاران بهشتى باشد ، نظير  وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ  فصلت / 31 .\r\nناگفته نماند : اغلب يا تمام نعمتهاى بهشتى در قرآن مجيد به صورت نكره\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nآمده است و آن نشان مىدهد كه اسما مانند نعمتهاى دنيا هستند ولى در حقيقت غير آنها مىباشند .\r\n58 -  سَلامٌ قَوْلًا مِنْ رَبٍّ رَحِيمٍ  .\r\nيعنى « لهم سلام » ، كلمهء « قولا » اگر تميز باشد معنايش آنست كه اين سلام به صورت كلام است يعنى خدا صداى « سلام عليكم » را ايجاد مىكند و آنها مىشنوند ، چنان كه موسى كلام خدا را از درخت طور شنيد ، بعضى گويند :\r\nآن مفعول مطلق و تقديرش « اقول قولا من رب رحيم » است آمدن « رب رحيم » حاكى از مورد تفضل بودن آنهاست .\r\nظاهرا اين سلام غير از سلام ملائكه است كه مىگويند :  سَلامٌ عَلَيْكُمْ طِبْتُمْ فَادْخُلُوها خالِدِينَ  زمر / 74 و يا ميخوانيم :   وَ الْمَلائِكَةُ يَدْخُلُونَ عَلَيْهِمْ مِنْ كُلِّ بابٍ سَلامٌ عَلَيْكُمْ بِما صَبَرْتُمْ فَنِعْمَ عُقْبَى الدَّارِ   رعد / 24 .\r\n59 -  وَ امْتازُوا الْيَوْمَ أَيُّهَا الْمُجْرِمُونَ  خطاب است به مجرمان كه از مؤمنان و اهل بهشت جدا شوند . يعني مىگوئيم : اى مجرمان امروز از مؤمنان متمايز شويد زيرا خداوند در آيات متعدد قول داده كه نيكوكاران و بد كاران را در يك رديف حساب نخواهد كرد :\r\n أَمْ نَجْعَلُ الْمُتَّقِينَ كَالْفُجَّارِ  60 و 61 -   أَ لَمْ أَعْهَدْ إِلَيْكُمْ يا بَنِي آدَمَ أَنْ لا تَعْبُدُوا الشَّيْطانَ إِنَّهُ لَكُمْ عَدُوٌّ مُبِينٌ وَ أَنِ اعْبُدُونِي هذا صِراطٌ مُسْتَقِيمٌ   منظور از « بنى آدم » همان مجرمون در آيهء فوق است ، گويى تعبير بنى آدم به علّت يادآورى آنست كه پدرتان آدم نيز گرفتار وسوسهء او شد .\r\nعبادت شيطان پيروى از وسوسهء اوست از حضرت صادق عليه السّلام نقل شده :\r\nمن اطاع رجلا فى معصية فقد عبده\r\nو در روايت ديگرى از حضرت باقر عليه السّلام\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nنقل شده : هر كس بگوينده‌اى گوش دهد او را اطاعت كرده است ، اگر گوينده از خدا نقل مىكند او عبادت خدا كرده است و اگر گوينده از شيطان نقل مىكند ، شنونده از شيطان عبادت كرده است « 1 » .\r\nعهد و توصيهء اهلى همانست كه به وسيلهء انبياء به بشر شده است ، در سورهء اعراف آمده :  يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ  / 27 ، به قول بعضى مراد از عهد همانست كه در عالم « ذر » آمده است و در سورهء اعراف گذشت  إِنَّهُ لَكُمْ عَدُوٌّ مُبِينٌ  تعليل  لا تَعْبُدُوا  است .\r\n وَ أَنِ اعْبُدُونِي . . .  عطف است بر  لا تَعْبُدُوا  و يا عطف تفسير آيهء قبلى مىباشد ، « هذا » اشاره است به عبادت پروردگار ، يعنى راه راست همان عبادت و بندگى خداست ، كه آفرينندهء كائنات و انسانها را بشناسى و از فرمان او اطاعت نمايى .\r\nناگفته نماند : در آيهء شريفه ، قيامت در حال وقوع فرض شده است .\r\n62 -  وَ لَقَدْ أَضَلَّ مِنْكُمْ جِبِلًّا كَثِيراً أَ فَلَمْ تَكُونُوا تَعْقِلُونَ  ما امروز ميدانيم كه شيطان بسيارى از اقوام گذشته را اضلال كرده است باز گول شيطان را مىخوريم ، خدا در آن روز خواهد فرمود : شما كه مىدانستيد او اقوام گذشته را گول زده است آيا نمىفهميديد ؟ .\r\nناگفته نماند : در زندگى دو راه بيشتر نداريم : راه خدا و راهى كه نفس و شيطان به آن دعوت مىكنند ، گر چه شيطان نيز از حول و قوهء الهى و از مهلت او استفاده مىكند .\r\n\r\n\r\n","description":"","footnote":"\r\n( 1 )\r\nعن الباقر عليه السلام من اصغى الى ناطق فقد عبده فان كان الناطق يروى عن اللَّه فقد عبد اللَّه عز و جل و ان كان الناطق يروى عن الشيطان فقد عبد الشيطان »\r\nاز تفسير صافى .\r\n","page_name":" 97 ","page_number":97},
  {"content":"\r\n\r\n63 و 64 -   هذِهِ جَهَنَّمُ الَّتِي كُنْتُمْ تُوعَدُونَ اصْلَوْهَا الْيَوْمَ بِما كُنْتُمْ تَكْفُرُونَ   لفظ  كُنْتُمْ تُوعَدُونَ  حاكى از استمرار است يعنى به طور دائم وعده مىشديد و پيامبران مرتبا از آن خبر مىدادند . « اصلوها » حاكى از دخول و ملازمت در آنست  كُنْتُمْ تَكْفُرُونَ  تعليل دخول در آتش است يعنى كفر و انكار حقائق سبب دخول در آتش مىشود ، آيه حاكى است كه به هنگام گفتن اين سخن ، جهنم محسوس خواهد بود .\r\n65 -  الْيَوْمَ نَخْتِمُ عَلى أَفْواهِهِمْ وَ تُكَلِّمُنا أَيْدِيهِمْ وَ تَشْهَدُ أَرْجُلُهُمْ بِما كانُوا يَكْسِبُونَ  .\r\nمنظور از شهادت دستها و پاها ظاهرا به عنوان نمونه است و گرنه هر عضو از اعضاء به عمل خود شهادت خواهد داد ، در سورهء نور / 24 شهادت زبانها نيز اضافه شده و در سورهء فصلت / 20 شهادت چشمها ، گوشها و پوستها نيز آمده است « تكلمنا » يعنى سخن مىگويد با ما .\r\nناگفته نماند : در قرآن كريم راجع به حفظ اعمال انسانها چهار گروه از آيات آمده است ، گروه اول آياتى است كه مىگويند : اعضاء بدن به اعمال انسان گواهى مىدهد ، آيهء  يُعْرَفُ الْمُجْرِمُونَ بِسِيماهُمْ  رحمن / 41 نيز از اين قبيل است .\r\nگروه دوم آياتى است كه مىگويند : كرام الكاتبين اعمال انسانها را ضبط و ثبت مىكنند ، گروه سوم آياتى هستند كه ميگويند : پيامبر و اشهاد بر اعمال شهادت مىدهند ، گروه چهارم آيهء  يَوْمَئِذٍ تُحَدِّثُ أَخْبارَها  زلزال / 4 ، است كه گويد زمين شهادت خواهد داد ، گروه اوّل و سوّم فقط دربارهء گناهان است .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nدر كافى از حضرت باقر صلوات اللَّه عليه نقل شده : اعضاء بدن بر عليه مؤمن شهادت نمىدهد ، فقط بر كسى شهادت مىدهند كه وعدهء عذاب بر آنها حتمى شده است اما مؤمن نامه عملش به دست راستش داده مىشود ، خدا فرمايد :\r\n فَمَنْ أُوتِيَ كِتابَهُ بِيَمِينِهِ فَأُولئِكَ يَقْرَؤُنَ كِتابَهُمْ وَ لا يُظْلَمُونَ فَتِيلًا  ( از الميزان ) .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\n[ سوره يس ( 36 ) : آيات 66 تا 76 
  ]\r\nوَ لَوْ نَشاءُ لَطَمَسْنا عَلى أَعْيُنِهِمْ فَاسْتَبَقُوا الصِّراطَ فَأَنَّى يُبْصِرُونَ ( 66 ) وَ لَوْ نَشاءُ لَمَسَخْناهُمْ عَلى مَكانَتِهِمْ فَمَا اسْتَطاعُوا مُضِيًّا وَ لا يَرْجِعُونَ ( 67 ) وَ مَنْ نُعَمِّرْهُ نُنَكِّسْهُ فِي الْخَلْقِ أَ فَلا يَعْقِلُونَ ( 68 ) وَ ما عَلَّمْناهُ الشِّعْرَ وَ ما يَنْبَغِي لَهُ إِنْ هُوَ إِلاَّ ذِكْرٌ وَ قُرْآنٌ مُبِينٌ ( 69 ) لِيُنْذِرَ مَنْ كانَ حَيًّا وَ يَحِقَّ الْقَوْلُ عَلَى الْكافِرِينَ ( 70 )\r\nأَ وَ لَمْ يَرَوْا أَنَّا خَلَقْنا لَهُمْ مِمَّا عَمِلَتْ أَيْدِينا أَنْعاماً فَهُمْ لَها مالِكُونَ ( 71 ) وَ ذَلَّلْناها لَهُمْ فَمِنْها رَكُوبُهُمْ وَ مِنْها يَأْكُلُونَ ( 72 ) وَ لَهُمْ فِيها مَنافِعُ وَ مَشارِبُ أَ فَلا يَشْكُرُونَ ( 73 ) وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ ( 74 ) لا يَسْتَطِيعُونَ نَصْرَهُمْ وَ هُمْ لَهُمْ جُنْدٌ مُحْضَرُونَ ( 75 )\r\nفَلا يَحْزُنْكَ قَوْلُهُمْ إِنَّا نَعْلَمُ ما يُسِرُّونَ وَ ما يُعْلِنُونَ ( 76 )\r\n66 - و اگر مىخواستيم چشمهايشان را مىبرديم مىخواستند در راه سبقت جويند ( ولى ) چطور مىديدند ؟\r\n67 - و اگر مىخواستيم آنها را در مكان خودشان مسخ مىكرديم ( آن وقت ) نه قدرت ادامهء زندگى داشتند و نه به حالت اول باز مىگشتند .\r\n68 - كسى را كه عمر بيشتر داده‌ايم در خلقت وارونه‌اش مىكنيم آيا نمىفهميد ؟ !\r\n\r\n","description":"","footnote":"","page_name":" 100 ","page_number":100},
  {"content":"\r\n\r\n69 - ما به پيامبر شعر نياموخته‌ايم و به او سزاوار نيست ، گفتهء او نيست مگر بيدارى و قرآن آشكار .\r\n70 - تا بترساند كسى را كه عاقل باشد و وعدهء عذاب بر كافران حتمى گردد .\r\n71 - آيا ندانسته‌اند كه ما از آنچه دستمان كار كرده براى آنها چهار پايان آفريده‌ايم كه به آنها مالكند .\r\n72 - چهارپايان را براى آنها رام كرده‌ايم ، از آنهاست مركوبشان و از آنها مىخورند .\r\n73 - برايشان در چهارپايان منافع و نوشيدنيهاست آيا شكر نمىكنند ؟ !\r\n74 - جز اللَّه معبودهايى گرفتند كه شايد يارى شوند .\r\n75 - معبودها قدرت يارى آنها را ندارند بلكه آنها براى معبودها لشكر آماده‌اند .\r\n76 - سخن مشركان محزونت نكند ، ما آنچه را كه نهان مىدارند و آنچه را كه آشكار مىكنند مىدانيم .\r\n\r\nكلمه‌ها\r\nطمسنا : طمس : كهنه شدن و محو شدن و نيز كهنه كردن و محو كردن لازم و متعدى هر دو آمده است ، راغب گويد : به معنى ازالهء اثر به طور محو كردن است .\r\nمسخناهم : در مجمع البيان و قاموس گويد : مسخ عوض شدن شكل و صورت شىء است به شكل قبيح ، راغب عوض شدن شكل و اخلاق گفته است . اين كلمه فقط يك بار در قرآن مجيد آمده است .\r\nمضى : رفتن . گذشتن .\r\nننكسه : نكس : وارونه كردن ( نگونسار كردن ) در لغت آمده : « نكسه نكسا : قلبه على رأسه و جعل اسفله اعلاه » منظور از آن در آيه بر گرداندن به  أَرْذَلِ الْعُمُرِ  است .\r\nذللناها : ذل : ( بكسر اول ) رام شدن « ذللناها » : رام كرده‌ايم آنها را .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nركوب : ( بفتح اول ) سوار شدن . آن در آيه به معنى مركوب است .\r\nمشارب : مشرب ( بر وزن مطرح ) مصدر ميمى است به معنى نوشيدن .\r\nآن در آيه به معناى مفعول ( مشروب ) مىباشد جمع آن مشارب است .\r\n\r\nشرحها\r\nبه دنبال وعده‌هاى قيامت ، در اين آيات آمده كه مردم در زندگى از حول و قوهء الهى استفاده مىكنند ، يعنى در آخرت چنين و چنان مىكنيم در دنيا نيز از حول و قوهء ما برخوردار هستند و از خود چيزى ندارند ، برگرداندن به ارذل عمر يكى از مصاديق آنست كه از موهبت خدا استفاده مىكنند و خدا به موقع آن را مىستاند بىآنكه راضى باشند .\r\nسپس در جواب آنها كه مىگفتند : رسول خدا صلّى اللَّه عليه و آله شاعر است فرموده :\r\nما به او خيالبافى ياد نداده‌ايم بلكه قرآن بيدارگر است ، آنها كه روح قبول دارند ، انذار ميشوند و بر كافران حجت تمام مىشود ، آن گاه فرموده : خلقت چهارپايان نيز از دلائل توحيد و وجود خداست و در آخر در محكوم كردن مشركان فرموده : معبودهاى باطل كاره‌اى نيستند بلكه مردم نسبت به آنها يار و ياور مىباشد .\r\n66 -  وَ لَوْ نَشاءُ لَطَمَسْنا عَلى أَعْيُنِهِمْ فَاسْتَبَقُوا الصِّراطَ فَأَنَّى يُبْصِرُونَ  .\r\nيعنى آنها در ديدن اشياء از حول و قوهء ما استفاده مىكنند اگر مىخواستيم چشمهايشان را محو مىكرديم و نابينا مىشدند  فَاسْتَبَقُوا الصِّراطَ  يعنى مىخواستند در راه جلو بروند اما چطور مىديدند ؟ يعنى نمىديدند ، ظاهرا منظور كور شدن عادى و راه عادى است نه بىبصيرت شدن از طلب حق .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n67 -  وَ لَوْ نَشاءُ لَمَسَخْناهُمْ عَلى مَكانَتِهِمْ فَمَا اسْتَطاعُوا مُضِيًّا وَ لا يَرْجِعُونَ  .\r\nمكانت و مكان به يك معنى است منظور از مضىّ ظاهرا ادامهء زندگى در حال مسخ است يعنى نمىتوانستند در حال مسخ زندگى را پيش ببرند و نيز نمىتوانستند به حالت اول برگردند .\r\n68 -  وَ مَنْ نُعَمِّرْهُ نُنَكِّسْهُ فِي الْخَلْقِ أَ فَلا يَعْقِلُونَ  .\r\nاين آيه استدلال است به مضمون دو آيهء قبلى كه انسان در اثر عمر طولانى قوه‌اش به ضعف و علمش به جهل مبدل مىشود با آنكه اگر به اختيار خودش بود ، به آن راضى نمىشد ، تعمير عمر طولانى دادن است .\r\n69 -  وَ ما عَلَّمْناهُ الشِّعْرَ وَ ما يَنْبَغِي لَهُ إِنْ هُوَ إِلَّا ذِكْرٌ وَ قُرْآنٌ مُبِينٌ  .\r\nاين آيه در جواب كسانى است كه مىگفتند : آن حضرت شاعر است و نظرشان خيالبافى بود ، شاعر كسى است كه خيالباف است ، بيشتر روى توهمات از اين شاخ به آن شاخ مىپرد ، كلماتش آسمان ريسمان ، كاه و كوه ، حبه و قبه است ، به قول قرآن  أَنَّهُمْ فِي كُلِّ وادٍ يَهِيمُونَ  ، اين چنين اشخاصى ، اغلب سخنانشان قابل پياده شدن نيست .\r\nفتح و شكست ، حمله و فرار ، و نشيب و فراز ، كاميابى و ناكامى آنها اغلب در خيال و تصورات است ، اين چنين كسان پيامبر نتوانند باشند .\r\nلذا فرموده : ما به او شعر ياد نداده‌ايم ، پس او شعر نتواند سرود ، نه اينكه مىتواند و نمىسرايد ، آن وقت در تكميل اين مطلب فرموده :  وَ ما يَنْبَغِي لَهُ  يعنى مقام نبوت بالاتر از آنست كه شاعر باشد .\r\nبه عبارت ديگر : عدم تعليم ما سبب نقصى در او نيست بلكه مقامش والاتر\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nاز آنست ، سپس فرموده : نيست آن مگر بيدار كننده و خواندهء آشكار از جانب حق تعالى ، « قرآن » در آيه مصدر به معناى مفعول است . راجع به اينكه آن حضرت شعر گفته يا نه در نكته‌ها خواهد آمد .\r\n70 -  لِيُنْذِرَ مَنْ كانَ حَيًّا وَ يَحِقَّ الْقَوْلُ عَلَى الْكافِرِينَ  .\r\nتعليل است براى  ذِكْرٌ وَ قُرْآنٌ مُبِينٌ  منظور از « حيا » انسانى است كه روح حق پرستى در او نمرده است « 1 » ، على هذا پيامبر چنين كسى را انذار مىكند اما آنكه روح حق پرستى در او مرده است حجّت بر او تمام مىشود مراد از « القول » وعدهء عذاب است كه خدا بكافران داده ، در اينكه فرموده :\r\nوعدهء هر عذاب براى كافران حتمى گردد و نفرموده : وعده را براى آنها حتمى كند ، اشاره است به اينكه عدم قبول حق نتيجه‌اش همانست ، نظير  فَرِيقاً هَدى وَ فَرِيقاً حَقَّ عَلَيْهِمُ الضَّلالَةُ  اعراف / 30 .\r\n71 -  أَ وَ لَمْ يَرَوْا أَنَّا خَلَقْنا لَهُمْ مِمَّا عَمِلَتْ أَيْدِينا أَنْعاماً فَهُمْ لَها مالِكُونَ  .\r\nاين آيه و دو آيهء بعدى در رابطه با آنست كه خلقت چهارپايان از دلائل توحيد است ، در عين حال مىشود كه تعليل آيات 66 و 67 باشد يعنى ما كه با دست خويش چهار پايان را اين چنين آفريده‌ايم ، قدرت از بين بردن بينايى آنها و مسخ آنها را نيز داريم ، « يروا » در آيه به معنى علم و  عَمِلَتْ أَيْدِينا  حاكى از عدم دخالت انسانها در خلقت آنهاست  فَهُمْ لَها مالِكُونَ  تثبيت  خَلَقْنا لَهُمْ  است .\r\n72 -  وَ ذَلَّلْناها لَهُمْ فَمِنْها رَكُوبُهُمْ وَ مِنْها يَأْكُلُونَ  .\r\nتكميل مطلب بالاست ، رام شدن چهارپايان ، مركوب شدن آنها و مأكول\r\n\r\n\r\n","description":"","footnote":"\r\n( 1 ) از امير المؤمنين صلوات اللَّه عليه نقل شده كه آن را عاقل معنى كرده است .\r\n","page_name":" 104 ","page_number":104},
  {"content":"\r\n\r\nبودن گوشت آنها ، همه حاكى از هدفدار بودن خلقت آنها و دليل ربوبيت و توحيد است .\r\n73 -  وَ لَهُمْ فِيها مَنافِعُ وَ مَشارِبُ أَ فَلا يَشْكُرُونَ  .\r\nاشاره به منافع ديگر چهارپايان است از قبيل پوست ، پشم ، كرك ، شير و سرگين و امثال آن ،  وَ مِنْ أَصْوافِها وَ أَوْبارِها وَ أَشْعارِها أَثاثاً وَ مَتاعاً إِلى حِينٍ  نحل / 80 .\r\n74 -  وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ  .\r\nبعد از اشاره به دلائل توحيد و قدرت خداوند ، مشركان در دو آيه توبيخ شده‌اند كه هستند به اميد يارى شدن در زندگى ، خدايانى گرفته‌اند با آنكه آنها يار معبودها هستند ،  لَعَلَّهُمْ . . .  نشان مىدهد كه فكر مىكنند جلب منافع و دفع ضرر در دست خدايان است .\r\n75 -  لا يَسْتَطِيعُونَ نَصْرَهُمْ وَ هُمْ لَهُمْ جُنْدٌ مُحْضَرُونَ  .\r\nضمير « لهم » راجع به اصنام است يعنى اصنام قدرت يارى كردن آنها را ندارند ، بلكه آنها براى اصنام لشكر آماده‌اند ، كه به آنها موضوعيت مىدهند و در جامعه مطرحشان مىكنند و گرنه چند هيكل بيجان چه ارزشى دارند .\r\nالميزان گويد : لشكر هستند زيرا كه مطيع اصنامند ، محضر مىباشند يعنى حاضر شده در عذابند . به نظر مىآيد : « محضرون » به معنى آمادگان باشد چنان كه گفته شد ، از حضرت باقر صلوات اللَّه عليه نقل شده : «\r\nو هم للالهة جند محضرون\r\n» . 76 -  فَلا يَحْزُنْكَ قَوْلُهُمْ إِنَّا نَعْلَمُ ما يُسِرُّونَ وَ ما يُعْلِنُونَ  .\r\nتسليتى است بر رسول خدا صلّى اللَّه عليه و آله كه از آنچه در تكذيب آن حضرت مىگويند ناراحت نباشد كه خدا بر آنچه در نهان و آشكار مىگويند داناست .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاولا سخنشان را بى اثر مىكند ، ثانيا در مقابل گفته‌ها عذابشان مىنمايد شايد مراد از  ما يُسِرُّونَ  مكنونات خاطر آنها باشد نه آنچه نجوى مىكنند .\r\n\r\nنكته‌ها\r\nشعر و شعراء : دربارهء شعراء و شعر در سورهء شعراء / 224 به طور تفصيل سخن گفته شد و گفتيم : شعر غير مسئول در اسلام محكوم شده است ، اسلام نسل چنان اشعار را قطع كرده ولى بعدها توسط خلفاى اموى و عبّاسى زنده گرديد ، در تاريخ معروف است كه امويان و عبّاسيان به مدّاحان رسوا و متملّق ، پولهاى كلان مىدادند ، يك نفر شاعر با گفتن يك سطر شعر در ولادت فرزند فضل بن خالد برمكى ، سى و شش هزار جايزه گرفت .\r\nدر مجمع البيان از حسن نقل شده : رسول خدا صلّى اللَّه عليه و آله چنين تمثل مىكرد :\r\n« كفى الاسلام و الشيب للمرء ناهيا »\r\nابو بكر گفت : يا رسول اللَّه شاعر گفته است :\r\n« كفى الشيب و الاسلام للمرء ناهيا » گواهى مىدهم كه تو رسول خدايى و خدا به تو شعر نياموخته است و بر تو برازنده نيست .\r\nعايشه گويد : رسول خدا صلّى اللَّه عليه و آله شعر برادر بنى قيس را كه گفته است .\r\n ستبدي لك الايام ما كنت جاهلا * و يأتيك بالاخبار من لم تزوّد \r\nاين طور مىخواند :\r\n« يأتيك من لم تزوّد بالاخبار »\r\nابو بكر گفت : يا رسول اللَّه اينطور نيست فرمود : من شاعر نيستم و بر من برازنده نيست .\r\nو امّا سخن آن حضرت كه ( در جنگ حنين ) فرمود :\r\n« انا النبى لا كذب انا من عبد المطلب » .\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nگروهى گفته‌اند : آن شعر نيست ، گروهى گفته‌اند اتّفاقى است و به طورى كه از آن حضرت نقل شده كه : به شعر گوش مىداد و به حسّان بن ثابت گفت :\r\n« لا تزال يا حسّان مؤيّدا بروح القدس ما نصرتنا بلسانك » .\r\nآنچه از حسن و عائشه نقل شد مانعى ندارد و امّا شعر اخير ، در الميزان فرموده طرح روايت آسانتر از اين اقوال است .\r\n\r\n","description":"","footnote":"","page_name":" 107 ","page_number":107},
  {"content":"\r\n\r\n\r\n[ سوره يس ( 36 ) : آيات 77 تا 83 
  ]\r\nأَ وَ لَمْ يَرَ الْإِنْسانُ أَنَّا خَلَقْناهُ مِنْ نُطْفَةٍ فَإِذا هُوَ خَصِيمٌ مُبِينٌ ( 77 ) وَ ضَرَبَ لَنا مَثَلاً وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ ( 78 ) قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ ( 79 ) الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ مِنْهُ تُوقِدُونَ ( 80 ) أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَ هُوَ الْخَلاَّقُ الْعَلِيمُ ( 81 )\r\nإِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ ( 82 ) فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ ( 83 )\r\n77 - آيا انسان نمىداند كه ما او را از نطفه‌اى آفريديم ناگهان مخاصم آشكارى است .\r\n78 - بر ما مثلى زد و خلقت خويش را از ياد برد و گفت : چه كسى زنده مىكند استخوانهايى را كه پوسيده‌اند .\r\n79 - بگو ، زنده مىكند آنكه آنها را بار اول آفريد ، او بهر نوع آفرينش داناست .\r\n80 - خدايى كه براى شما از درخت سبز آتشى قرار داد كه ناگاه از آن ، آتش روشن مىكنيد .\r\n81 - آيا آنكه آسمانها و زمين را آفريده قادر نيست امثال مردمان را بيافريند ؟ بلى مىتواند او خلاق داناست .\r\n82 - كارش فقط آنست كه چون چيزى را اراده كند ، به او مىگويد : باش و مىشود .\r\n83 - پس منزه است خدايى كه حكومت همه چيز در دست اوست و به سوى او باز مىگرديد .\r\n\r\n","description":"","footnote":"","page_name":" 108 ","page_number":108},
  {"content":"\r\n\r\n\r\nكلمه‌ها\r\nنطفة : آب كم و آب صاف شده ( فاطر / 11 ) .\r\nخصيم : كسى كه در مخاصمه و مجادله اصرار دارد كثير المخاصمه و المجادلة .\r\nرميم : استخوان پوسيده . در مادهء فعيل مذكر و مؤنّث و جمع و مفرد يكسان آيد ، لذا وصف العظام ، رميم آمده است .\r\nتوقدون : و قد : افروخته شدن آتش ، ايقاد : افروختن آتش . « توقدون » :\r\nميفروزيد :\r\nملكوت : حكومت ، تدبير ، اداره . طبرسى فرموده : ملكوت مانند ملك ( بر وزن قفل است ) ولى از آن ابلغ و رساتر مىباشد ، زيرا واو و تاء براى مبالغه اضافه مىشوند ، اين لفظ چهار بار در قرآن مجيد آمده است : انعام / 75 اعراف / 185 ، مؤمنون / 88 . يس / 83 .\r\n\r\nشرحها\r\nدر اين آيات چندين مطلب مطرح است ، اول اشكال مشركان در زمينهء معاد ، نقل و با استدلال رد شده است ، به نظر مىآيد : اين نقل ورد تفصيل  فَلا يَحْزُنْكَ قَوْلُهُمْ  است ، در اين صورت قول آنها همان انكار معاد بوده است .\r\nدوم : انسانهاى آفريده شده در قيامت مثل انسانهاى دنيا خواهند بود ، اما بقاء روح مجرد و برگشتن آن به بدن ، عينيت را بوجود خواهد آورد .\r\nسوم : در مجمع البيان فرموده : گويند ابىّ بن خلف يا عاص بن وائل\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nاستخوان پوسيده‌اى را نزد رسول اللَّه آورد و گفت : يا محمّد گمان ميكنى كه خدا اين را مبعوث مىكند ؟ فرمود : آرى ، در اين رابطه آيهء  أَ وَ لَمْ يَرَ الْإِنْسانُ  تا آخر سوره نازل گرديد . ناگفته نماند ، آيه صريح است در اينكه چنين سؤالى بوده است .\r\n77 -  أَ وَ لَمْ يَرَ الْإِنْسانُ أَنَّا خَلَقْناهُ مِنْ نُطْفَةٍ فَإِذا هُوَ خَصِيمٌ مُبِينٌ  .\r\nشايد اين آيه و آيات بعدى تفصيل  فَلا يَحْزُنْكَ قَوْلُهُمْ  باشد ، اشاره به خلقت از نطفه از براى آنست كه اگر انسان در خلقت خويش بيانديشيد كه خدا او را از يك نطفه ( ميكرب ) آفريده است ديگر در مقابل وعدهء خدا كه او را بار ديگر خواهد آفريد ، به مجادله بر نمىخيزد .\r\n78 -  وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ  اين همانست كه در اول شرحها گفته شد كه بعضى از مشركان استخوان مرده‌اى را پيش آن حضرت آورده و گفت : چه كسى اين را زنده مىكند ؟\r\nجملهء  نَسِيَ خَلْقَهُ  اشاره به آنست كه اگر در خلقت خود مىانديشيد ، اين اعتراض را نمىكرد ، زيرا مىديد كه استخوانهاى او و وجود او از اول نبود و خدا آنها را « بود » كرد ، در اين صورت مىگفت كه خدا بار ديگر « بود » مىتواند بكند اما نسيان و بى اعتنايى به اين واقعيت سبب شد كه چنين اعتراض را بكند .\r\n79 -  قُلْ يُحْيِيهَا الَّذِي أَنْشَأَها أَوَّلَ مَرَّةٍ وَ هُوَ بِكُلِّ خَلْقٍ عَلِيمٌ  اين استدلال همانست كه ضمن استدلالهاى ششگانه در آخر سورهء « حجر » به طور مشروح بيان گرديد و آن يك استدلال تمام و « قياس آخر به اول » است و آياتى از قبيل :  وَ يَقُولُ الْإِنْسانُ أَ إِذا ما مِتُّ لَسَوْفَ أُخْرَجُ حَيًّا \r\n\r\n","description":"","footnote":"","page_name":" 110 ","page_number":110},
  {"content":"\r\n\r\n أَ وَ لا يَذْكُرُ الْإِنْسانُ أَنَّا خَلَقْناهُ مِنْ قَبْلُ وَ لَمْ يَكُ شَيْئاً  مريم / 67 آن را بازگو مىكنند .\r\nخلاصهء اين سخن آنست كه انسان تصور كند مثلا ده سال پيش از آنكه به دنيا آيد در كجا بوده است ، آن وقت خواهد ديد كه وجود او به صورت مواد خام در آب و خاك و هوا و گياهان و امثال آنها بوده است ، اتفاقا خداوند همهء موجودات زنده اعم از حيوان و گياه را از سه خزانهء بزرگ آب ، هوا و خاك بوجود مىآورد و اين از عجايب خلقت است .\r\nوقتى كه خدا خود انسان و استخوانهاى او را از اين مواد به وجود آورده ديگر چه بعدى دارد كه بعد از پوسيدن استخوانها ، آنها را بار ديگر زنده نمايد لذا در اين آيه مىفرمايد : بگو آن ، خدا زنده خواهد كرد كه بار اول آفريده است .\r\n وَ هُوَ بِكُلِّ خَلْقٍ عَلِيمٌ  جواب سؤال مقدرى است و آن اينكه : مگر در روز قيامت مادرانى وجود خواهد داشت تا مانند دنيا ، انسانها بزايند ؟ جواب آنست كه : خدا به هر نوع خلقت داناست ، در دنيا انسانها را از مادران به وجود مىآورد و در آخرت از زمين مىروياند ، چنان كه علفها را مىروياند .\r\n80 -  الَّذِي جَعَلَ لَكُمْ مِنَ الشَّجَرِ الْأَخْضَرِ ناراً فَإِذا أَنْتُمْ مِنْهُ تُوقِدُونَ  بيرون آمدن آتش از درخت سبز و تر ، يكى از نمونه‌هاى معاد و تقريب آن به ذهن است ، ما اگر دو تا چوب تر را به هم محكم بسائيم گرم شده ، آتش مىگيرند آتش سوزى جنگلها نيز از همين است كه در اثر گردباد درختان جنگل به هم سائيده شده و آتش مىگيرند .\r\nعلى هذا همانطور كه خداوند از درخت تر ، آتش بيرون مىآورد همانطور از خاك مرده انسان زنده به وجود مىآورد و استخوان پوسيده را زنده مىكند .\r\nناگفته نماند : همهء درختان روى زمين چنين هستند ولى به قول مفسرين\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nدر عربستان دو نوع درخت هست بنام مرخ ( بر وزن عقل ) و عفار ( بر وزن مزار ) كه اگر دومى را در پائين گذاشته و اولى را بر آن بسايند به فوريت آتش مىگيرند  فَإِذا أَنْتُمْ مِنْهُ تُوقِدُونَ  تأكيد مطلب است .\r\n81 -  أَ وَ لَيْسَ الَّذِي خَلَقَ السَّماواتِ وَ الْأَرْضَ بِقادِرٍ عَلى أَنْ يَخْلُقَ مِثْلَهُمْ بَلى وَ هُوَ الْخَلَّاقُ الْعَلِيمُ  اين آيه تأكيد  قُلْ يُحْيِيهَا الَّذِي أَنْشَأَها . . .  و در عين حال دليل ديگرى بر معاد است ، اين مطلب در آيات ديگرى نيز آمده است نظير :  أَ يَحْسَبُ الْإِنْسانُ أَنْ يُتْرَكَ سُدىً . . .   أَ لَيْسَ ذلِكَ بِقادِرٍ عَلى أَنْ يُحْيِيَ الْمَوْتى  قيامت / 40 ،  أَ وَ لَمْ يَرَوْا أَنَّ اللَّهَ الَّذِي خَلَقَ السَّماواتِ وَ الْأَرْضَ   بِقادِرٍ عَلى أَنْ يُحْيِيَ الْمَوْتى  احقاف / 33 .\r\nاين همان استناد به قدرت خداوندى است ، خدايى كه در اثر توانايى و قدرت خويش اينهمه آسمانها و زمين و نظامات عجيب را بوجود آورده آيا نمىتواند مردگان را زنده گرداند ؟ آرى مىتواند كه او بسيار آفريننده و دانا به راههاى آفرينش است .\r\nاينكه فرموده :  أَنْ يَخْلُقَ مِثْلَهُمْ  در مقابل  مَنْ يُحْيِ الْعِظامَ وَ هِيَ رَمِيمٌ  است كه استخوانهاى زنده شده به هر حال مثل استخوانهاى دنيا خواهد بود نه عين آنها .\r\nناگفته نماند : عينيّت انسان در دنيا و آخرت جز با بقاء روح قابل حل نيست ، بدن خاك مىشود ، و هزاران تبدلات پيدا مىكند و شايد بدن در روز قيامت از مقدارى از ذرّات برويد نه از همه آن ، اما بقاء روح و ماندن آن و مراجعتش به بدن در روز قيامت ، مشكل عينيت را حل مىكند . چنان كه در آخر سورهء حجر بيان كرده‌ايم .\r\nدر بيان  أَنْ يَخْلُقَ مِثْلَهُمْ  وجوه زيادى آورده‌اند ، طبرسى رحمه اللَّه آن را\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n« اعادة البشر » فرموده و در الميزان همان بقاء روح را فرموده چنان كه گفته شد در اين زمينه روايتى در نكته‌ها نقل خواهد شد .\r\n82 -  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  بيان آسان بودن امر معاد نسبت به خداوند ، در اينجا چند مطلب هست .\r\nاول منظور از امر كار و شأن است يعنى كار خدا در خلقت چنين است ، مراد از « يقول » صرف اراده است بى آنكه در آنجا كلامى و لفظى باشد چون هنوز چيزى موجود نشده تا طرف خطاب باشد .\r\nهمچنين است در آيهء :  إِنَّما قَوْلُنا لِشَيْءٍ إِذا أَرَدْناهُ أَنْ نَقُولَ لَهُ كُنْ فَيَكُونُ  نحل / 40 ، ايضا :  وَ إِذا قَضى أَمْراً فَإِنَّما يَقُولُ لَهُ كُنْ فَيَكُونُ  بقره / 117 در كافى از صفوان بن يحيى نقل شده كه گويد : به ابى الحسن موسى بن جعفر صلوات اللَّه عليه گفتم : از ارادهء خدا و ارادهء خلق به من خبر دهيد ؟ فرمود :\r\nارادهء خلق همان ضمير ( تفكر ) و سپس عمل است اما از خدا ، ارادهء خدا همان احداث است لا غير ، زيرا كه خدا اين كنم آن كنم ، قصد و تفكر ندارد ، اين صفات از خدا منتفى و از صفات خلق است .\r\nپس ارادهء خدا فعل است لا غير ، به شىء مىگويد :  كُنْ فَيَكُونُ  بدون لفظ ، بدون تكلم به زبان ، بدون قصد ، بدون فكر ، براى اراده كيفى نيست چنان كه براى خدا كيفى نيست « 1 » در نهج البلاغه فرموده : خدا مىگويد ولى\r\n\r\n\r\n","description":"","footnote":"\r\n( 1 )\r\nاصول كافى باب « الاراده من صفات الفعل . . . » حديث 3 « عن صفوان بن يحيى قال قلت لابن الحسن عليه السلام اخبرنى عن الارادة من اللَّه و من الخلق قال الارادة من الخلق الضمير و ما يبدو لهم بعد ذلك من الفعل و اما من اللَّه تعالى فارادته احداثه لا غير ذلك لانه لا يروى و لا يهم و لا يتفكر و هذه الصفات منفية عنه و هى صفات الخلق فارادة اللَّه الفعل لا غير ذلك يقول له كن فيكون بلا لفظ و لا نطق بلسان و لا همة و لا تفكر و لا كيف لذلك كما انه لا كيف له » .\r\n","page_name":" 113 ","page_number":113},
  {"content":"\r\n\r\nتكلم نمىكند و اراده مىكند ولى چيزى در دل نمىدارد « يقول و لا يلفظ و يريد و لا يضمر » « 1 » .\r\nدوم : جملهء  كُنْ فَيَكُونُ  حكايت از دفعى بودن دارد و آن نشان مىدهد كه كائنات دو جنبه و دو وجهه دارند ، وجهه‌اى به سوى حق كه در آن همه بدون زمان و به صورت جمعى پيش خدا موجود هستند و با ارادهء « كن » موجود شده‌اند ، و وجهه‌اى به سوى ماديات كه در آن بطور تدريج و در زمان واقعند . مثلا در آيهء  كَمَثَلِ آدَمَ خَلَقَهُ مِنْ تُرابٍ ثُمَّ قالَ لَهُ كُنْ فَيَكُونُ  ظاهرا جملهء اول راجع به خلقت دفعى و جملهء اخير راجع به تدريج است . و نيز آيهء  وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  قمر / 50 راجع بدفعى بودن است . در اين زمينه آيات زيادى يافته است كه فيض و خلقت خدا مهلت بردار نيست .\r\n83 -  فَسُبْحانَ الَّذِي بِيَدِهِ مَلَكُوتُ كُلِّ شَيْءٍ وَ إِلَيْهِ تُرْجَعُونَ  .\r\nاشاره است به استبعاد منكرين معاد و تنزيه خداست از اينكه از خلقت مجدد ناتوان باشد يعنى پاك و منزه است از ناتوانى ، خدايى كه حكومت تمام كائنات در دست اوست و در همه چيز و همه جور قدرت تصرف دارد ، همه به سوى او بر مىگردد و اختيار شما در دست اوست .\r\n\r\nنكته‌ها\r\n\r\nبقاء روح بعد از بدن\r\nدر الميزان از احتجاج طبرسى نقل شده : كه در احتجاج حضرت صادق صلوات اللَّه عليه ، سائل از او پرسيد : آيا روح بعد از خروج از بدن متلاشى مىشود يا باقى است ؟\r\nفرمود : بلكه روح باقى است تا وقت نفخ صور ، در آن وقت اشياء باطل و\r\n\r\n\r\n","description":"","footnote":"\r\n( 1 ) نهج البلاغه عبده خطبه 184 .\r\n","page_name":" 114 ","page_number":114},
  {"content":"\r\n\r\nفانى مىشوند نه حسى هست و نه محسوسى ، آن گاه اشياء بعد از چهار صد سال همانطور كه خدا آفريده بود بر مىگردند . در آن چهارصد سال كه ميان دو نفخ صور است آفرينش متوقف مىشود .\r\nسائل گفت : انسان چطور مبعوث مىشود حال آنكه بدن پوسيده شده و اعضاء آن پراكنده شده است ، عضوى در شهر نصيب درندگان شده و عضوى را در شهرى حشرات پاره پاره كرده‌اند و عضوى خاك شده و با آن ديوارى ساخته مىشود ؟ ! ! امام فرمود : خدايى كه آن را از غير شىء آفريده و بدون شكل قبلى مصور فرموده ، مىتواند مانند حالت اول اعاده كند .\r\nسائل گفت : اين را براى من توضيح دهيد ؟\r\nامام عليه السّلام فرمود : روح در مكان خودش ايستاده است ، روح نيكوكار در نور و وسعت است ، روح بدكار در تنگى و ظلمت مىباشد ، بدن خاك مىشود چنان كه در اول از خاك آفريده شده ، آنچه درندگان و حشرات خورده و پاره كرده و سپس در زمين انداخته‌اند ، همه در خاك محفوظ مىباشند\r\n« و ما تقذف به السباع و الهوام من اجوافها فما اكلته و مزقته كل ذلك فى التراب محفوظ »\r\n« 1 » ذره‌اى در ظلمات زمين از خدا غائب نيست ، عدد اشياء و وزن آنها را مىداند و خاك روحانيين مانند طلا در خاك است « 2 » .\r\nچون وقت قيامت رسد . باران قيامت مىبارد ، زمين بالا مىآيد . . . خاك ابدان بشر مانند طلا مىشود وقتى كه از خاك شسته شود يا مانند كره كه از شير بر مىآيد ، خاك هر قالب به طرف آن قالب جمع مىشود و با اذن قادر\r\n\r\n\r\n","description":"","footnote":"\r\n( 1 ، 2 ) اين دو قسمت از روايت همچنين تمثيل طلا و خاك نشانگر آنست كه : ذرات ابدان انسانها به هيچ چيز مخلوط نشده و جزء هيچ چيز نميشوند .\r\n","page_name":" 115 ","page_number":115},
  {"content":"\r\n\r\nمتعال به مكانى كه روح در آنجاست منتقل مىشود شكلها به اجازهء خداى مصور به هيئت اولى در مىآيند و روح در آنها داخل مىگردد ، چون روح در بدن استقرار يافت ، انسان هيچ چيز را از ياد نمىبرد « 3 » .\r\nاين روايت صريح است در اينكه ارواح به ابدان باز مىگردند و عينيت انسان به وسيلهء همانست .\r\nدر شب شنبه بيست يكم شوال هزار و چهار صد و چهار هجرى قمرى مطابق سى ام تير ماه / 1363 تفسير سورهء يس به پايان رسيد .\r\nو الحمد للَّه و هو خير ختام\r\n\r\n\r\n","description":"","footnote":"\r\n( 3 ) اين روايت عجيب در ضمن احتجاجهاى امام صادق عليه السلام در احتجاج ج 2 ص 350 نقل شده است .\r\n","page_name":" 116 ","page_number":116},
  {"content":"\r\n\r\n\r\nسورهء صافات\r\nدر مكه نازل شده و صد و هشتاد دو آيه است\r\n\r\nنظرى به سورهء مباركه\r\n1 - صافات پنجاه ششمين سوره است كه بعد از سورهء انعام در مكّه نازل گرديد ، در ترتيب فعلى قرآن مجيد ، سورهء سى هفتم است به نظر مىآيد كه در سالهاى هفتم يا هشتم بعثت نازل شده باشد ، از آيات آن معلوم مىشود كه به هنگام نزول آن ، تكذيب رسالت و تكذيب معاد از جانب مشركان به اوج خود رسيده بود .\r\n2 - عدد آيات آن به قول قارئان بصرى صد و هشتاد و يك و به قول ديگران صد و هشتاد و دو است ، علّت انتخاب عدد غير بصرى در اوائل سوره‌هاى ديگر گفته شده است ، در تفسير خازن آمده : اين سوره داراى هشتصد و شصت كلمه و سه هزار و هشتصد و بيست شش حرف است .\r\n3 - علت تسميهء آن به صافات ظاهرا وقوع اين كلمه در اول آنست معلوم مىشود كه به زبان رسول اللَّه صلّى اللَّه عليه و آله   وَ الصَّافَّاتِ   خوانده شده است .\r\n4 - سورهء مباركه به شهادت آيات و مطالب آن ، مكى است ، به نظر مىآيد : كسى خلاف آن را نگفته است ، و حتى در بعضى از آيات آن نيز قائل به مدنى بودن نداريم ، محور مطالب آن توحيد و نبوت و معاد است و همه حكم\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nعقيدتى و زير بنائى اسلام را دارند .\r\n5 - ظاهر آنست كه همهء سوره به يك بار نازل شده و نزول تدريجى آن به گمانم هيچ جا مطرح نشده است .\r\n6 - ظاهرا شأن نزول بخصوصى كه بشود به آن تكيه كرد براى اين سوره يافته نيست ، دقت در آيات آن نشان مىدهد كه وضع آن روز اسلام و مسلمين و مشركين سبب نزول آن حقائق جاودان از طرف خداوند سبحان شده است كه پيوسته به مردان الهى جهت بدهد و كفر و شرك را بكوبد .\r\nآيات شريفهء آن در آهنگى بسيار رسا و اعجاب انگيز است كه با كمترين تفكر در وضع آن روز مكّه شكّى نمىماند در اينكه اين آيات از جانب آفرينندهء جهان نازل شده است و از آن عجيب‌تر آيهء  وَ سَلامٌ عَلَى الْمُرْسَلِينَ  / 181 ، است كه خداوند خود به پيامبران ( به بشر موحّد و منادى توحيد ) سلام مىدهد چنان كه در بارهء نوح ، ابراهيم ، موسى ، هارون و الياس به طور جداگانه سلام فرموده است ، عجبا ! ! بشر در راه حق پرستى و تقرّب به كجاها مىرسد .\r\n7 - سخن در اين سوره با   وَ الصَّافَّاتِ   شروع مىشود و با  رَبُّ السَّماواتِ وَ الْأَرْضِ وَ ما بَيْنَهُما  ادامه پيدا مىكند ، سپس انكار معاد و جواب آن و مقدارى از حالات اهل عذاب و اهل بهشت مطرح مىگردد ، آن گاه به حالات نوح ، ابراهيم ، اسحاق ، موسى ، هارون ، الياس ، لوط و يونس اشاره مىشود ، سپس با نقل مقدارى از حالات مشركان و ملائكه و با سلام به انبياء و تنزيه خداوند سخن به پايان مىرسد . على هذا غرض سوره بيان توحيد و نبوت و معاد است .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره الصافات ( 37 ) : آيات 1 تا 11 
  ]\r\nبِسْمِ اللَّهِ الرَّحْمنِ الرَّحِيمِ\r\nوَ الصَّافَّاتِ صَفًّا ( 1 ) فَالزَّاجِراتِ زَجْراً ( 2 ) فَالتَّالِياتِ ذِكْراً ( 3 ) إِنَّ إِلهَكُمْ لَواحِدٌ ( 4 )\r\nرَبُّ السَّماواتِ وَ الْأَرْضِ وَ ما بَيْنَهُما وَ رَبُّ الْمَشارِقِ ( 5 ) إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ ( 6 ) وَ حِفْظاً مِنْ كُلِّ شَيْطانٍ مارِدٍ ( 7 ) لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ ( 8 ) دُحُوراً وَ لَهُمْ عَذابٌ واصِبٌ ( 9 )\r\nإِلاَّ مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ ( 10 ) فَاسْتَفْتِهِمْ أَ هُمْ أَشَدُّ خَلْقاً أَمْ مَنْ خَلَقْنا إِنَّا خَلَقْناهُمْ مِنْ طِينٍ لازِبٍ ( 11 )\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nبه نام خداى رحمان رحيم\r\n1 - قسم به صف كشندگان ، صف كشيدن مخصوص .\r\n2 - پس قسم به طرد كنندگان طردى به خصوص .\r\n3 - پس قسم به تعقيب كنندگان تعقيبى به خصوص .\r\n4 - كه معبود شما يكى است .\r\n5 - پروردگار آسمانها و زمين و آنچه ميان آن دو است .\r\n6 - ما آسمان نزديكتر را به زينتى كه كواكب باشد زينت داده‌ايم .\r\n7 - و آن را از هر شيطان بيفائده حفظ كرده‌ايم .\r\n8 - به جمعيت اعلى گوش نتوانند داد و از هر طرف زده ميشوند .\r\n9 - به جهت طرد و آنها راست عذابى ثابت .\r\n10 - مگر كسى كه خبرى بربايد ربودن كمى و تعقيب كند او را آتشى نافذ .\r\n11 - از مشركان بپرس آيا آنها در خلقت محكمترند يا كسانى كه ما آفريده‌ايم ، ما آنها را از گل چسبنده‌اى آفريده‌ايم .\r\n\r\nكلمه‌ها\r\nصافات : صف كشندگان ، مفرد آن ظاهرا صاف است نه صافّه . و صف مذكّر لا يعقل با الف و تاء جمع بسته مىشود مانند ايّام خاليات كه يوم ، مذكّر لا يعقل است و مانند ذاريات ، سابحات ، مرفوعات منصوبات و مجرورات . ولى در مجمع البيان فرموده : آن جمع صافّه و جمع الجمع است .\r\nزاجرات : زجر : راندن با صدا ، در مطلق راندن نيز به كار رود .\r\n« و الزجر : طرد بصوت ثمّ يستعمل في الزجر تارة و في الصوت اخرى » زاجرات : طرد كنندگان ، مفرد آن زاجر است چنان كه\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nدر صافّات گفته شد .\r\nتاليات : ممكن است به معنى « در پى آيندگان » باشد مانند  وَ الْقَمَرِ إِذا تَلاها  كه به معنى تعقيب است و شايد به معنى تلاوت كنندگان باشد ، در اينجا نيز مساله مذكّر لا يعقل كه گفته شد جارى است .\r\nمارد : بىفايده و عارى از خير . راغب : مارد و مريد . . . آنست كه از خيرات عارى باشد .\r\n« شجر امرد درختى را گويند كه از برگ خالى باشد ، جوان بىريش را امرد گويند كه صورتش از مو خالى است .\r\nيسمعون : تسمّع ( از باب تفعّل ) به معنى طلب سماع است ، آن در اصل « لا يتسمعون » است يعنى طلب گوش دادن نمىكنند ( نمىتوانند بكنند ) .\r\nملاء الاعلى : جمعيّت و اجتماع بالاتر . منظور اجتماع ملائكه است .\r\nيقذفون : قذف : انداختن . « يقذفون » : انداخته مىشوند .\r\nدحور : دحر و دحور : راندن با قهر . « دحره دحرا و دحورا : طرده و ابعده و دفعه » .\r\nواصب : ثابت و دائم . « وصب الشيء وصوبا : دام » .\r\nخطف : ربودن . قاپيدن . « خطفه خطفا : استلبه بسرعة » « خطفة » مصدر است به معنى ربودن ، الف و لام آن براى عهد و ثاء آن براى قلّت است يعنى : ربودن كمى از ملائكه .\r\nشهاب . در مجمع البيان آمده : شهاب به معنى تكّه آتش است . ابن اثير و راغب و ديگران شعلهء آتش گفته‌اند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nثاقب : نافذ . ثقب : نفوذ و پاره كردن .\r\nطين : گل . راغب گويد : گاهى به گل خشكيده نيز طين گويند :\r\nلازب : چسبنده و ثابت . راغب محكم الثبوت گفته . طبرسى لازب و لازم را به يك معنى گرفته است ، اين لفظ فقط يك بار در قرآن مجيد آمده است .\r\n\r\nشرحها\r\nدر اين آيات ، سخن از توحيد و يكى بودن خداست و با سه سوگند به آن اشاره شده است . آن گاه اين سخن مطرح مىشود كه شياطين راهى به آسمان ندارند تا كلام وحى را بشنوند ، پس قرآن وحى خدايى است ، نه القاء شياطين ، چنان كه در سورهء شعراء خوانديم :    وَ ما تَنَزَّلَتْ بِهِ الشَّياطِينُ وَ ما يَنْبَغِي لَهُمْ وَ ما يَسْتَطِيعُونَ إِنَّهُمْ عَنِ السَّمْعِ لَمَعْزُولُونَ    210 - 212 ، گويى مشركان گفته‌اند : اين سخنان از تلقينات شياطين است ، اين سخن سبب شده كه خداوند بفرمايد : ما آسمان را با كواكب زينت داده و درهاى آن را بر روى شياطين بسته‌ايم ، پس شياطين از آوردن اين سخن ناتوانند .\r\nدر آخر فرموده : انسان ضعيفتر از مخلوقات ديگر است زيرا او را از گلى آفريده‌ايم چگونه مىتواند ما را عاجز بداند و در مقابل نبوّت و معاد و توحيد كه قرآن مىگويد بيايستد ؟ ! .\r\n1 - 4 -      وَ الصَّافَّاتِ صَفًّا فَالزَّاجِراتِ زَجْراً فَالتَّالِياتِ ذِكْراً إِنَّ إِلهَكُمْ لَواحِدٌ      .\r\nاين سه قسم در رابطه با يكى بودن خداست . و در واقع ، استدلال بر توحيد است .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nناگفته نماند : نظير اين تعبيرات در سه سورهء ديگر آمده كه نتيجهء آنها وقوع قيامت است ، در سورهء ذاريات آمده :     وَ الذَّارِياتِ ذَرْواً فَالْحامِلاتِ وِقْراً فَالْجارِياتِ يُسْراً . . .      إِنَّما تُوعَدُونَ لَصادِقٌ  .\r\nدر سوره مرسلات آمده :     وَ الْمُرْسَلاتِ عُرْفاً فَالْعاصِفاتِ عَصْفاً وَ النَّاشِراتِ نَشْراً . . .      إِنَّما تُوعَدُونَ لَواقِعٌ  و در سورهء نازعات آمده :      وَ النَّازِعاتِ غَرْقاً وَ النَّاشِطاتِ نَشْطاً وَ السَّابِحاتِ سَبْحاً فَالسَّابِقاتِ سَبْقاً . . .       يَوْمَ تَرْجُفُ الرَّاجِفَةُ . . . \r\nامّا در اين سوره بعد از قسمها فرموده :  إِنَّ إِلهَكُمْ لَواحِدٌ  پس بايد اين سوگندها در رابطه با توحيد و يكى بودن خدا باشد .\r\nناگفته نماند : يكى از دلائل توحيد ، وحدت نظام جهان است و آن نشان مىدهد كه در تمام جهان يك اراده حكومت مىكند ، هشام بن حكم از حضرت صادق صلوات اللَّه عليه مىپرسد : « ما الدليل على أنّ اللَّه واحدا » ؟ امام در جواب مىفرمايند :\r\n« اتّصال التدبير و تمام الصنع »\r\n« 1 » يعنى اتصال و وحدت تدبير جهان و كامل بودن آن دليل وحدت خالق و مدبّر است .\r\nسوگندهاى سه گانه در اين آيات وحدت نظام جهان را مىرساند به اين بيان : انواع و اصناف موجودات جهان هر يك صف مخصوصى تشكيل داده و در صف خود ايستاده‌اند ، انواع جمادات ، موجودات زنده ، انسان ، حيوان ، پرندگان خزندگان ، حشرات چهارپايان و انواع نباتات و ميوه‌ها ، هر يك براى خود صف بخصوصى دارند .\r\nلفظ « صفّا » كه دلالت بر نوع دارد حاكى است كه اين صف كشيدن ، طرز بخصوصى است نه صف كشيدن معمولى و آن مخصوص به خود بودن و مخلوط نبودن به موجودات ديگر است .\r\n\r\n\r\n","description":"","footnote":"\r\n( 1 ) تفسير برهان سورهء مؤمنون / 91 .\r\n","page_name":" 123 ","page_number":123},
  {"content":"\r\n\r\nبه حكم  فَالزَّاجِراتِ زَجْراً  اين موجودات همديگر را دفع مىكنند از اينكه صف يكديگر را بشكنند و انواع و اصناف بودن را از بين ببرند ، بلكه مثلا مورچگان پيوسته در صف خود و شتران در صف خود ايستاده‌اند ، انسانها در صف خويش و گوسفندان در صف خويش ثابت قدم مىباشند ، خصوصيات ذاتى ، آنها را از آميخته شدن باز مىدارد ، حرف فاء در  فَالزَّاجِراتِ  نشان ميدهد :\r\nصف كشيدن نتيجه‌اش منع كردن يكديگر است .\r\nامّا  فَالتَّالِياتِ ذِكْراً  نشان مىدهد كه اين موجودات يكديگر را تعقيب مىكنند و در ميان آنها يك نوع ارتباط هست و هماهنگى بخصوصى برقرار مىباشد ، اين همانست كه در آيهء ديگر مىخوانيم  ما تَرى فِي خَلْقِ الرَّحْمنِ مِنْ تَفاوُتٍ فَارْجِعِ الْبَصَرَ هَلْ تَرى مِنْ فُطُورٍ  ملك / 3 « 1 » يعنى موجودات يكديگر را فوت نمىكنند و تعقيب همديگر را از دست نمىدهند بلكه با هماهنگى در تعقيب يكديگر هستند و اين نشان مىدهد كه در همهء جهان يك اراده حكومت مىكند و گرنه به حكم  لَذَهَبَ كُلُّ إِلهٍ بِما خَلَقَ  مؤمنون / 91 هر خدا مخلوق خويش را به طرز مخصوص اداره مىكرد هماهنگى از بين ميرفت . آرى  إِنَّ إِلهَكُمْ لَواحِدٌ  .\r\nبنا بر اين ، تاليات به معنى تعقيب كنندگان است مانند  وَ الْقَمَرِ إِذا تَلاها  كه ماه آفتاب را تعقيب مىكند و در پى او مىآيد و مانند  أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ  هود / 17 كه قطعا به معنى تعقيب است .\r\n« ذكرا » نشان مىدهد كه موجودات در هماهنگى خود يك نوع تذكّر و يادآورى نسبت به وظيفهء خود و تعقيب يكديگر دارند ، يك تذكر طبيعى و مخصوص .  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ تَسْبِيحَهُمْ  اسراء /\r\n\r\n\r\n","description":"","footnote":"\r\n( 1 ) تفاوت آنست كه موجودات يكديگر را فوت كنند و از دست بدهند .\r\n","page_name":" 124 ","page_number":124},
  {"content":"\r\n\r\n44 .  وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ  نحل / 49 .\r\nابن عباس و مسروق و امثال او گفته‌اند مراد از صافات ملائكه هستند كه در آسمان صف مىكشند مانند صفوف مؤمنان در نماز ، أبو مسلم آن را صفهاى مؤمنان در نماز و جهاد گفته است .\r\nزاجرات و تاليات را نيز ملائكه ، و مؤمنان گفته‌اند ، قتادة زاجرات را نواهى قرآن گفته است كه از اعمال قبيح باز مىدارند رجوع شود به مجموع البيان .\r\nمعنى : اين اقوال آنست كه : قسم به ملائكه يا قسم به مؤمنان كه خداى شما يكى است ، بايد بدانيم كه در اين زمينه روايتى از ائمّهء اطهار صلوات اللَّه عليهم نقل نشده كه بفرمايند مراد ملائكه يا مؤمنانند ، بلكه از تفسير قمى نقل شده كه صافّات ملائكه و انبياء هستند و آن را به معصوم عليهم السّلام نسبت نداده است ، ظاهرا همان قول ابن عباس و امثال اوست و اللَّه اعلم .\r\n5 -  رَبُّ السَّماواتِ وَ الْأَرْضِ وَ ما بَيْنَهُما وَ رَبُّ الْمَشارِقِ  .\r\nبيان  إِنَّ إِلهَكُمْ لَواحِدٌ  است يعنى آن إله واحد ، پروردگار آسمانها و زمين . . . است .  ما بَيْنَهُما  شامل انسان ، حيوان ، نباتات ، هوا ، ابرها ، و ساير چيزهايى است كه ما بين زمين و آسمانها موجود مىباشند ، مثلا انسان جزء زمين و آسمان نيست ، بلكه ما بين آن دو است .\r\nمشارق جمع محلى بالف و لام است و شامل همهء مشرقهاى اجرام و موجوداتى است كه داراى مشرق و مغربند ، حتى كهكشانها و سحابيها مثلا كرهء زمين كه با حركت وضعى در مقابل آفتاب مىگردد ، همه جاى آن مشرق و مغرب است كه در آن به تدريج جابجا مىشوند ، على هذا مشارق شامل هر جزء جزء اجرام مىشود ، اينكه فقط مشارق آمده و مغارب نيامده ، شايد در رابطه با\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nنزول قرآن باشد چنان كه در الميزان فرموده ، چون با نزول قرآن مشرق مناسب است نه مغرب .\r\n رَبُّ السَّماواتِ  مىشود خبر بعد از خبر و يا خبر مبتداى محذوف باشد يعنى : « هو رب السموات » اين آيه در عين حال ، استدلال است به معبود بودن خدا كه از  إِنَّ إِلهَكُمْ  فهميده مىشود .\r\n6 و 7 -   إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ وَ حِفْظاً مِنْ كُلِّ شَيْطانٍ مارِدٍ   از اين آيه تا آيهء دهم ، مطلب آنست كه شياطين به ملاء اعلى و شنيدن سخنان ملائكه راهى ندارند ، پس قرآن تلقينات شياطين نيست بلكه سخن جبرئيل و نازل شده از جانب خداست . در گذشته گفته شد ، ظاهرا اين آيات در جواب كسانى است كه مىگفتند : اين سخن شياطين است كه به او تلقين مىشود .\r\nكواكب بيان يا بدل است از « بزينة » سماء الدنيا ، يعنى آسمان نزديكتر در آيات ديگر نيز آمده است ، نظير :  فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ  فصلت / 12 ، پس آسمان اول از هفت آسمان ، از همه به ما نزديكتر است و با ستارگان زينت داده شده است .\r\n وَ لَقَدْ زَيَّنَّا السَّماءَ الدُّنْيا بِمَصابِيحَ وَ جَعَلْناها رُجُوماً لِلشَّياطِينِ وَ أَعْتَدْنا لَهُمْ عَذابَ السَّعِيرِ  ملك / 5 در اين آيه نيز آسمان پائين تر مطرح است با اضافهء آنكه : مصابيح طرد كنندگان شياطين مىباشند .\r\n« حفظا » در هر دو آيه مفعول مطلق است و تقدير آن « و حفظناها حفظا » آيهء اخير نشان مىدهد كه اين حفظ به وسيلهء ستارگان است .\r\nدر سورهء حجر / 16 آمده است :    وَ لَقَدْ جَعَلْنا فِي السَّماءِ بُرُوجاً وَ زَيَّنَّاها لِلنَّاظِرِينَ وَ حَفِظْناها مِنْ كُلِّ شَيْطانٍ رَجِيمٍ إِلَّا مَنِ اسْتَرَقَ السَّمْعَ فَأَتْبَعَهُ شِهابٌ مُبِينٌ .   \r\n\r\n","description":"","footnote":"","page_name":" 126 ","page_number":126},
  {"content":"\r\n\r\nتوجه در اين آيات با در نظر گرفتن آيهء 5 از سوره ملك نشان مىدهد كواكب طرد كنندهء شياطين هستند و اللَّه العالم .\r\n8 - 10 -    لا يَسَّمَّعُونَ إِلَى الْمَلَإِ الْأَعْلى وَ يُقْذَفُونَ مِنْ كُلِّ جانِبٍ دُحُوراً وَ لَهُمْ عَذابٌ واصِبٌ إِلَّا مَنْ خَطِفَ الْخَطْفَةَ فَأَتْبَعَهُ شِهابٌ ثاقِبٌ    اين آيات مىگويند : شياطين به طور آزاد نمىتوانند به اجتماع ملائكه وارد شده و گوش دهند ، و از هر طرف رانده مىشوند ، مگر آنكه كسى از شياطين ، مقدارى از گفته‌هاى ملائكه را بربايد در اين صورت آتش نافذ او را تعقيب مىكند .\r\nجملهء  إِلَّا مَنْ خَطِفَ الْخَطْفَةَ . . .  در اينجا و جملهء  إِلَّا مَنِ اسْتَرَقَ السَّمْعَ . . .  در سورهء حجر ، نشان مىدهد كه چيزى مىربايند و در صورت تعقيب شدن باز آن چيز در اختيارشان مىماند ، در سورهء شعراء خوانديم :   تَنَزَّلُ عَلى كُلِّ أَفَّاكٍ أَثِيمٍ يُلْقُونَ السَّمْعَ وَ أَكْثَرُهُمْ كاذِبُونَ   / 223 و گفتيم : منظور از « السمع » مسموع از ملاء اعلى است كه شياطين مىشنوند .\r\nمراد از  عَذابٌ واصِبٌ  به قرينهء  وَ أَعْتَدْنا لَهُمْ عَذابَ السَّعِيرِ  ملك / 5 عذاب آخرت است ناگفته نماند : آيات سورهء جن نشان مىدهد كه ملائكه در قسمتهايى از آسمان نشسته و به سخن ملائكه گوش مىداده‌اند ، سپس در اثر پيشامدى از اين كار ممنوع شده‌اند چنان كه خودشان گفته‌اند :    وَ أَنَّا لَمَسْنَا السَّماءَ فَوَجَدْناها مُلِئَتْ حَرَساً شَدِيداً وَ شُهُباً وَ أَنَّا كُنَّا نَقْعُدُ مِنْها مَقاعِدَ لِلسَّمْعِ فَمَنْ يَسْتَمِعِ الْآنَ يَجِدْ لَهُ شِهاباً رَصَداً وَ أَنَّا لا نَدْرِي أَ شَرٌّ أُرِيدَ بِمَنْ فِي الْأَرْضِ أَمْ أَرادَ بِهِمْ رَبُّهُمْ رَشَداً    جن / 8 - 10 ، از بعضى روايات معلوم مىشود كه به وقت ولادت رسول خدا صلّى اللَّه عليه و آله از آسمان ممنوع شدند ( سورهء حجر / 18 ) ، طبرسى رحمه اللَّه در تفسير سورهء جن\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nفرموده اين به وقت بعثت آن حضرت بوده است .\r\nمنظور از  شِهابٌ ثاقِبٌ  درست معلوم نيست ، بعيد است مراد از آن ، سنگهاى آسمانى باشد كه در اثر وارد شدن به جوّ زمين آتش ميگيرند و به صورت نوار نورانى در فضا ديده مىشوند و غبار مىگردند .\r\nناگفته نماند : آيات شريفه از متشابهاتند ، مصداق خارجى و چگونگى آن بر ما روشن نيست ، خداوند خود بهتر داناست .\r\n11 -  فَاسْتَفْتِهِمْ أَ هُمْ أَشَدُّ خَلْقاً أَمْ مَنْ خَلَقْنا إِنَّا خَلَقْناهُمْ مِنْ طِينٍ لازِبٍ  .\r\nتفريع است بر آيات گذشته . يعنى حالا كه خدا آسمانها را چنين و چنان آفريده و شياطين را از آسمان منع كرده و ربّ السموات و الارض است ، از مشركان بپرس آيا آنها در خلقت قوى و محكم هستند يا آسمانها و زمين و ملائكه ؟ ! آنها چگونه مىتوانند ما را عاجز كنند با آنكه آنها را از گلى چسبنده آفريده‌ايم ؟ ! در مجمع البيان فرموده به قولى  مَنْ خَلَقْنا  شامل ملائكه و آسمانها و زمين است ، ملائكه‌اى كه شياطين را مىرانند ، اطلاق اولو العقل بر سماوات و ارض از باب تغليب است ، الميزان آن را قبول دارد .\r\nمؤيّد اين قول آيات :    أَ أَنْتُمْ أَشَدُّ خَلْقاً أَمِ السَّماءُ بَناها رَفَعَ سَمْكَها فَسَوَّاها وَ أَغْطَشَ لَيْلَها وَ أَخْرَجَ ضُحاها . . .    نازعات / 27 است .\r\n إِنَّا خَلَقْناهُمْ مِنْ طِينٍ لازِبٍ  تعليل اشدّ نبودن آنهاست . گل چسبنده چه اشدّيتى و صلابتى خواهد داشت ؟ ! ! .\r\n\r\n","description":"","footnote":"","page_name":" 128 ","page_number":128},
  {"content":"\r\n\r\n\r\n[ سوره الصافات ( 37 ) : آيات 12 تا 39 
  ]\r\nبَلْ عَجِبْتَ وَ يَسْخَرُونَ ( 12 ) وَ إِذا ذُكِّرُوا لا يَذْكُرُونَ ( 13 ) وَ إِذا رَأَوْا آيَةً يَسْتَسْخِرُونَ ( 14 ) وَ قالُوا إِنْ هذا إِلاَّ سِحْرٌ مُبِينٌ ( 15 ) أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ ( 16 )\r\nأَ وَ آباؤُنَا الْأَوَّلُونَ ( 17 ) قُلْ نَعَمْ وَ أَنْتُمْ داخِرُونَ ( 18 ) فَإِنَّما هِيَ زَجْرَةٌ واحِدَةٌ فَإِذا هُمْ يَنْظُرُونَ ( 19 ) وَ قالُوا يا وَيْلَنا هذا يَوْمُ الدِّينِ ( 20 ) هذا يَوْمُ الْفَصْلِ الَّذِي كُنْتُمْ بِهِ تُكَذِّبُونَ ( 21 )\r\nاحْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ ( 22 ) مِنْ دُونِ اللَّهِ فَاهْدُوهُمْ إِلى صِراطِ الْجَحِيمِ ( 23 ) وَ قِفُوهُمْ إِنَّهُمْ مَسْؤُلُونَ ( 24 ) ما لَكُمْ لا تَناصَرُونَ ( 25 ) بَلْ هُمُ الْيَوْمَ مُسْتَسْلِمُونَ ( 26 )\r\nوَ أَقْبَلَ بَعْضُهُمْ عَلى بَعْضٍ يَتَساءَلُونَ ( 27 ) قالُوا إِنَّكُمْ كُنْتُمْ تَأْتُونَنا عَنِ الْيَمِينِ ( 28 ) قالُوا بَلْ لَمْ تَكُونُوا مُؤْمِنِينَ ( 29 ) وَ ما كانَ لَنا عَلَيْكُمْ مِنْ سُلْطانٍ بَلْ كُنْتُمْ قَوْماً طاغِينَ ( 30 ) فَحَقَّ عَلَيْنا قَوْلُ رَبِّنا إِنَّا لَذائِقُونَ ( 31 )\r\nفَأَغْوَيْناكُمْ إِنَّا كُنَّا غاوِينَ ( 32 ) فَإِنَّهُمْ يَوْمَئِذٍ فِي الْعَذابِ مُشْتَرِكُونَ ( 33 ) إِنَّا كَذلِكَ نَفْعَلُ بِالْمُجْرِمِينَ ( 34 ) إِنَّهُمْ كانُوا إِذا قِيلَ لَهُمْ لا إِلهَ إِلاَّ اللَّهُ يَسْتَكْبِرُونَ ( 35 ) وَ يَقُولُونَ أَ إِنَّا لَتارِكُوا آلِهَتِنا لِشاعِرٍ مَجْنُونٍ ( 36 )\r\nبَلْ جاءَ بِالْحَقِّ وَ صَدَّقَ الْمُرْسَلِينَ ( 37 ) إِنَّكُمْ لَذائِقُوا الْعَذابِ الْأَلِيمِ ( 38 ) وَ ما تُجْزَوْنَ إِلاَّ ما كُنْتُمْ تَعْمَلُونَ ( 39 )\r\n\r\n","description":"","footnote":"","page_name":" 129 ","page_number":129},
  {"content":"\r\n\r\n12 - بلكه تو تعجب مىكنى و آنها مسخره مىكنند .\r\n13 - و چون تذكر داده شوند متذكر نمىشوند .\r\n14 - و چون آيه‌اى ببينند مسخره مىكنند .\r\n15 - گفتند اين سحر آشكارى است .\r\n16 - آيا وقتى كه مرديم و خاك و استخوانها گشتيم مبعوث شدگانيم ؟ !\r\n\r\n","description":"","footnote":"","page_name":" 130 ","page_number":130},
  {"content":"\r\n\r\n17 - آيا و پدران گذشتهء ما نيز !\r\n18 - بگو : آرى و شما ذليلانيد .\r\n19 - بعثت جز يك صيحه نيست ناگاه همه ( برخاسته ) نگاه مىكنند .\r\n20 - گويند : اى واى بر ما اين روز جزاست .\r\n21 - اين همان روز داورى است كه آن را انكار مىكرديد .\r\n22 - جمع كنيد ظالمان و همسران آنها را و آنچه را كه عبادت مىكردند .\r\n23 - جز خدا ، هدايتشان كنيد به راه جهنم .\r\n24 - متوقفشان كنيد كه آنها مسئولند .\r\n25 - چه شده كه همديگر را يارى نمىكنيد ؟ !\r\n26 - بلكه آنها امروز تسليم شدگانند .\r\n27 - رو كرده بعضى بر بعضى از هم سؤال مىكنند .\r\n28 - ( تابعان به متبوعان ) گويند : شما از طرف راست پيش ما مىآمديد .\r\n29 - گويند : بلكه شما مؤمنان نبوديد .\r\n30 - ما بر شما تسلطى نداشتيم بلكه قومى طغيانگر بوديد .\r\n31 - وعدهء عذاب خدا بر ما حتمى شد ، ما چشندگان عذاب خواهيم بود .\r\n32 - ما شما را گمراه كرديم خود نيز گمراهان بوديم .\r\n33 - آنها امروز در عذاب شريكند .\r\n34 - ما با گناهكاران اين چنين رفتار مىكنيم .\r\n35 - چون لا إله الا اللَّه به آنها گفته مىشد تكبر مىكردند .\r\n36 - و مىگفتند : آيا ما خدايان خويش را به خاطر شاعرى ديوانه ترك كنيم !\r\n37 - ديوانه نيست ، بلكه دين حق آورده و پيامبران را تصديق كرده است .\r\n38 - شما حتما چشندهء عذاب دردناك خواهيد بود .\r\n39 - مجازات نمىشويد مگر آنچه را كه مىكرديد .\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\nكلمه‌ها\r\nيستسخرون : سخر و استسخر هر دو به يك معنى است .\r\nداخرون : ذليلان . دخر : ذلّت و خوارى . با خضوع و فرمانبرى نيز مىسازد .\r\nزجرة : زجر : راندن با صدا . به صداي مطلق نيز گفته مىشود مراد از آن در آيه صيحه است . نظير :  إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ  يس / 53 .\r\nاغويناكم : اغواء : به راه هلاكت بردن . گمراه كردن .\r\n\r\nشرحها\r\nآيات شريفه در زمينهء انكار معاد از جانب مشركان و جواب آن است . و نيز مقدارى از حالات آنها در قيامت ، از جمله مخاصمه‌شان نقل شده و سپس علّت عذابشان بازگو شده است كه از قبول توحيد امتناع مىكرده‌اند .\r\n12 - 14 -    بَلْ عَجِبْتَ وَ يَسْخَرُونَ وَ إِذا ذُكِّرُوا لا يَذْكُرُونَ وَ إِذا رَأَوْا آيَةً يَسْتَسْخِرُونَ    .\r\nلفظ « بل » براى انتقال از غرضى به غرضى است . يعنى آنها در خلقت اشدّ نيستند بلكه حقيقت را به مسخره مىگيرند و به وقت پند دادن ، پند نمىگيرند و هر آيه‌اى كه ببينند كارشان مسخره كردن است .\r\nبه نظر مىآيد : « عجبت » در معنى مؤخّر است يعنى : بلكه آنها مسخره ميكنند و تو از تكذيب و مسخره آنها تعجّب مىكنى .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n15 -  وَ قالُوا إِنْ هذا إِلَّا سِحْرٌ مُبِينٌ  .\r\nنظرشان از سحر ، قرآن مجيد است و در استدلال به سحر بودن گفته‌اند :\r\n16 -  أَ إِذا مِتْنا وَ كُنَّا تُراباً وَ عِظاماً أَ إِنَّا لَمَبْعُوثُونَ  .\r\nيعنى دليل سحر بودن آنست كه چنين وعده‌اى بما مىدهد ، مراد از « ترابا » خاك شدن گوشت و پوستهاست .\r\nناگفته نماند : اين سخن فقط يك استبعاد است .\r\n17 -  أَ وَ آباؤُنَا الْأَوَّلُونَ  .\r\nتأكيد مطلب فوق و تقويت استبعاد است .\r\n18 و 19 -   قُلْ نَعَمْ وَ أَنْتُمْ داخِرُونَ فَإِنَّما هِيَ زَجْرَةٌ واحِدَةٌ فَإِذا هُمْ يَنْظُرُونَ   :\r\nجواب استبعاد آنهاست يعنى : بگو آرى مبعوث خواهيد شد ، شما در مقابل ارادهء خدا ذليل و زبون هستيد ، چنان كه در خلقت تسليم خدا هستيد ، در اعادهء خلقت نيز چنين خواهيد بود . آن وقت در رابطه با آسان بودن بعث فرموده : آن فقط يك صيحه ايست از جانب ما ، ناگاه خواهيد ديد كه همه زنده شده و ايستاده‌ايد .\r\nنظير :  إِنْ كانَتْ إِلَّا صَيْحَةً واحِدَةً فَإِذا هُمْ جَمِيعٌ لَدَيْنا مُحْضَرُونَ  يس / 53 و نظير :  ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  زمر / 67 ، ايضا   فَإِنَّما هِيَ زَجْرَةٌ واحِدَةٌ فَإِذا هُمْ بِالسَّاهِرَةِ   نازعات / 13 .\r\n20 و 21 -   وَ قالُوا يا وَيْلَنا هذا يَوْمُ الدِّينِ هذا يَوْمُ الْفَصْلِ الَّذِي كُنْتُمْ بِهِ تُكَذِّبُونَ   .\r\nدر اين دو آيه يك سخن از جانب كفّار است كه بعد از زنده شدن خواهند گفت : واى بر ما ، اين روز جزاست كه پيامبران وعده كرده‌اند ، سخن ديگر از جانب خدا و ملائكه است كه خواهد فرمود : اين همان روز جدايى حق از\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nباطل است كه در دنيا تكذيب مىكرديد .\r\n22 و 23 -   احْشُرُوا الَّذِينَ ظَلَمُوا وَ أَزْواجَهُمْ وَ ما كانُوا يَعْبُدُونَ مِنْ دُونِ اللَّهِ فَاهْدُوهُمْ إِلى صِراطِ الْجَحِيمِ   .\r\nخطاب بعدى است از جانب خدا نسبت به ملائكه دربارهء كفّار . كه فرمان خواهد داد ظالمان و همسران ظالم و معبودهاى آنها را به طرف راه جهنّم سوق دهيد .\r\nلفظ « ظلموا » تعليل اهل آتش بودن ، و مراد از ازواج همسرانى است كه با كفّار همراه بوده‌اند و شايد منظور قرناء آنها از شياطين باشند چنان كه فرموده :  وَ قَيَّضْنا لَهُمْ قُرَناءَ فَزَيَّنُوا لَهُمْ ما بَيْنَ أَيْدِيهِمْ وَ ما خَلْفَهُمْ . . .  فضّلت / 25 ،  وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ  زخرف / 38 .\r\nمنظور از « معبودهاي باطل » بتها و شايد فراعنه هم باشند در جاى ديگر آمده :  إِنَّكُمْ وَ ما تَعْبُدُونَ مِنْ دُونِ اللَّهِ حَصَبُ جَهَنَّمَ . . .  انبياء / 98 ، ملائكه و انبياء كه معبود واقع شده‌اند از آن مستثنى هستند .\r\nناگفته نماند : مراد از  الَّذِينَ ظَلَمُوا  مشركان در آيهء ما قبل هستند كه معاد را انكار مىكرده‌اند .\r\n24 - 26 -    وَ قِفُوهُمْ إِنَّهُمْ مَسْؤُلُونَ ما لَكُمْ لا تَناصَرُونَ بَلْ هُمُ الْيَوْمَ مُسْتَسْلِمُونَ    .\r\nظهور آيه در آنست كه در راه جهنّم نگاه داشته مىشوند ، شايد مصداق سؤال  ما لَكُمْ لا تَناصَرُونَ  باشد و شايد سؤال از هر حق باشد ، آيه اخير نشان مىدهد كه مقاومتى نشان نمىدهند و مانند دنيا يكديگر را يارى نمىكنند  لا تَناصَرُونَ  نشان ميدهد كه آنها مركّب از مستكبران و پيروان آنهاست در دنيا مددكار هم بوده‌اند .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nدر مجمع البيان از ابو سعيد خدرى نقل شده : به قولى از ولايت على عليه السّلام سؤال مىشوند .\r\nدر تفسير برهان پنج و شش روايت در اين زمينه نقل كرده است و نيز در برهان از ابو سعيد خدرى از رسول خدا صلّى اللَّه عليه و آله نقل كرده كه فرمود :\r\n« لا يزول قدم عبد يوم القيامة حتى يسئل عن اربعة عن عمره فيما افناه و عن شبابه فيما ابلاه و عن ماله من اين اكتسبه و فيما انفقه و عن حبّنا اهل البيت .\r\n27 -  وَ أَقْبَلَ بَعْضُهُمْ عَلى بَعْضٍ يَتَساءَلُونَ  .\r\nيعنى نه تنها به يكديگر يارى نمىكنند بلكه به مقام مخاصمه بر مىآيند آيات ذيل نشان مىدهد كه تسائل دربارهء محكوم كردن يكديگر مىباشد و مستضعفين چنين مىگويند :\r\n28 -  قالُوا إِنَّكُمْ كُنْتُمْ تَأْتُونَنا عَنِ الْيَمِينِ  .\r\nمنظور از آمدن از طرف آنست كه : باطل را به حق نشان مىداديد و چنان وانمود مىكرديد كه خير خواه ما هستيد .\r\n29 -  قالُوا بَلْ لَمْ تَكُونُوا مُؤْمِنِينَ  .\r\nجواب مستكبران است كه خواهند گفت : شما خود مؤمنان نبوديد كه به حرف ما باور كرديد ، در جاى ديگر آمده : كه گويند :  أَ نَحْنُ صَدَدْناكُمْ عَنِ الْهُدى بَعْدَ إِذْ جاءَكُمْ بَلْ كُنْتُمْ مُجْرِمِينَ  سبأ / 32 .\r\n30 -  وَ ما كانَ لَنا عَلَيْكُمْ مِنْ سُلْطانٍ بَلْ كُنْتُمْ قَوْماً طاغِينَ  .\r\nادامه سخن مستكبران است ، مراد از « سلطان » اجبار كردن است ، يعنى شما نيز اهل طغيان بوديد كه از ما پيروى كرديد و گرنه ما قدرت مجبور كردن نداشتيم .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\n31 و 32 -   فَحَقَّ عَلَيْنا قَوْلُ رَبِّنا إِنَّا لَذائِقُونَ فَأَغْوَيْناكُمْ إِنَّا كُنَّا غاوِينَ   به نظر ميايد : « علينا » شامل تابعين و متبوعين هر دو است يعنى شما نيز طاغى بوديد در نتيجه ، هر دو گروه مستحق وعدهء عذاب شديم ، « ذائقون » يعنى چشندگان و لمس كنندگان عذاب .\r\n فَأَغْوَيْناكُمْ . . .  احتمال دارد متفرع بر « طاغين » باشد مانند  فَحَقَّ عَلَيْنا  يعنى شما طاغى بوديد كه ما گمراهتان كرديم ، اين گمراه كردن يك چيز معمولى بود زيرا كه از گمراه جز گمراه كردن نيايد .\r\n33 و 34 -   فَإِنَّهُمْ يَوْمَئِذٍ فِي الْعَذابِ مُشْتَرِكُونَ إِنَّا كَذلِكَ نَفْعَلُ بِالْمُجْرِمِينَ   .\r\nيعنى متبوعان و تابعان در عذاب شريك خواهند بود ، معاملهء خدا با مجرمين همين است تابع باشند يا متبوع . در سورهء اعراف / 38 آمده است  رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ قالَ لِكُلٍّ ضِعْفٌ وَ لكِنْ لا تَعْلَمُونَ  از اين معلوم مىشود كه عذاب هر دو گروه مضاعف است ولى ظهور آيات ديگر آنست كه عذاب متبوعان بيش از تابعان خواهد بود .\r\n35 -  إِنَّهُمْ كانُوا إِذا قِيلَ لَهُمْ لا إِلهَ إِلَّا اللَّهُ يَسْتَكْبِرُونَ  اين آيه و آيهء بعدى در تعليل عذاب آنهاست ، يكى آنكه در مقابل توحيد تكبر كرده و خدا را يكى نمىدانستند .\r\n36 -  وَ يَقُولُونَ أَ إِنَّا لَتارِكُوا آلِهَتِنا لِشاعِرٍ مَجْنُونٍ  دوم آنكه پيامبر خدا را به جنون و خيالباف بودن نسبت مىدادند .\r\n37 -  بَلْ جاءَ بِالْحَقِّ وَ صَدَّقَ الْمُرْسَلِينَ  نه او ديوانه و شاعر نيست بلكه دين حق آورده و پيامبران را تصديق كرده است ، ديوانه و شاعر چگونه مىتواند بگويد . پيامبران گذشته همه بر حق\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nو راهنمايان توحيد بوده‌اند 38 و 39 -   إِنَّكُمْ لَذائِقُوا الْعَذابِ الْأَلِيمِ وَ ما تُجْزَوْنَ إِلَّا ما كُنْتُمْ تَعْمَلُونَ   تهديد آنهاست در مقابل استكبارشان ، و نيز بيان شده كه ظلمى در كار نيست ، فقط با عمل خويش مجازات مىشويد ، آيهء شريفه دلالت بر تجسم عمل دارد .\r\n\r\n","description":"","footnote":"","page_name":" 137 ","page_number":137},
  {"content":"\r\n\r\n\r\n[ سوره الصافات ( 37 ) : آيات 40 تا 74 
  ]\r\nإِلاَّ عِبادَ اللَّهِ الْمُخْلَصِينَ ( 40 ) أُولئِكَ لَهُمْ رِزْقٌ مَعْلُومٌ ( 41 ) فَواكِهُ وَ هُمْ مُكْرَمُونَ ( 42 ) فِي جَنَّاتِ النَّعِيمِ ( 43 ) عَلى سُرُرٍ مُتَقابِلِينَ ( 44 )\r\nيُطافُ عَلَيْهِمْ بِكَأْسٍ مِنْ مَعِينٍ ( 45 ) بَيْضاءَ لَذَّةٍ لِلشَّارِبِينَ ( 46 ) لا فِيها غَوْلٌ وَ لا هُمْ عَنْها يُنْزَفُونَ ( 47 ) وَ عِنْدَهُمْ قاصِراتُ الطَّرْفِ عِينٌ ( 48 ) كَأَنَّهُنَّ بَيْضٌ مَكْنُونٌ ( 49 )\r\nفَأَقْبَلَ بَعْضُهُمْ عَلى بَعْضٍ يَتَساءَلُونَ ( 50 ) قالَ قائِلٌ مِنْهُمْ إِنِّي كانَ لِي قَرِينٌ ( 51 ) يَقُولُ أَ إِنَّكَ لَمِنَ الْمُصَدِّقِينَ ( 52 ) أَ إِذا مِتْنا وَ كُنَّا تُراباً وَ عِظاماً أَ إِنَّا لَمَدِينُونَ ( 53 ) قالَ هَلْ أَنْتُمْ مُطَّلِعُونَ ( 54 )\r\nفَاطَّلَعَ فَرَآهُ فِي سَواءِ الْجَحِيمِ ( 55 ) قالَ تَاللَّهِ إِنْ كِدْتَ لَتُرْدِينِ ( 56 ) وَ لَوْ لا نِعْمَةُ رَبِّي لَكُنْتُ مِنَ الْمُحْضَرِينَ ( 57 ) أَ فَما نَحْنُ بِمَيِّتِينَ ( 58 ) إِلاَّ مَوْتَتَنَا الْأُولى وَ ما نَحْنُ بِمُعَذَّبِينَ ( 59 )\r\nإِنَّ هذا لَهُوَ الْفَوْزُ الْعَظِيمُ ( 60 ) لِمِثْلِ هذا فَلْيَعْمَلِ الْعامِلُونَ ( 61 ) أَ ذلِكَ خَيْرٌ نُزُلاً أَمْ شَجَرَةُ الزَّقُّومِ ( 62 ) إِنَّا جَعَلْناها فِتْنَةً لِلظَّالِمِينَ ( 63 ) إِنَّها شَجَرَةٌ تَخْرُجُ فِي أَصْلِ الْجَحِيمِ ( 64 )\r\nطَلْعُها كَأَنَّهُ رُؤُسُ الشَّياطِينِ ( 65 ) فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ ( 66 ) ثُمَّ إِنَّ لَهُمْ عَلَيْها لَشَوْباً مِنْ حَمِيمٍ ( 67 ) ثُمَّ إِنَّ مَرْجِعَهُمْ لَإِلَى الْجَحِيمِ ( 68 ) إِنَّهُمْ أَلْفَوْا آباءَهُمْ ضالِّينَ ( 69 )\r\nفَهُمْ عَلى آثارِهِمْ يُهْرَعُونَ ( 70 ) وَ لَقَدْ ضَلَّ قَبْلَهُمْ أَكْثَرُ الْأَوَّلِينَ ( 71 ) وَ لَقَدْ أَرْسَلْنا فِيهِمْ مُنْذِرِينَ ( 72 ) فَانْظُرْ كَيْفَ كانَ عاقِبَةُ الْمُنْذَرِينَ ( 73 ) إِلاَّ عِبادَ اللَّهِ الْمُخْلَصِينَ ( 74 )\r\n\r\n","description":"","footnote":"","page_name":" 138 ","page_number":138},
  {"content":"\r\n\r\n( 37 / 74 - 40 )\r\n\r\n","description":"","footnote":"","page_name":" 139 ","page_number":139},
  {"content":"\r\n\r\n40 - مگر بندگان خالص شدهء خدا .\r\n41 - كه آنها را رزقى معين هست .\r\n42 - ميوه‌ها و آنها محترمين هستند .\r\n43 - در بهشتهاى پر نعمت مىباشند .\r\n44 - بر تختهايى بخصوص مقابل هم نشسته‌اند .\r\n45 - شرابى از چشمه‌اى جارى بر آنها گردانده مىشود .\r\n46 - سفيد و يكپارچه لذت است نوشندگان را .\r\n47 - در آن دردسر نيست و از آن مست نمىشوند .\r\n48 - در نزد آنها است حوريان بزرگ چشم و كوتاه نگاه .\r\n49 - گويا آنها تخمهاى پنهانند .\r\n50 - پس رو كرده بعضى بر بعضى سؤال مىكنند .\r\n51 - گوينده‌اى از آنها مىگويد : من در دنيا آشنايى داشتم .\r\n52 - مىگفت : آيا تو از باور كنندگانى ؟\r\n53 - وقتى كه ما مىميريم و خاك و استخوانها مىشويم آيا زنده شده و مجازات مىشويم ؟\r\n54 - گويد : آيا از حال رفيق من با خبريد ؟\r\n55 - سر بلند كرده او را در وسط آتش مىبيند .\r\n56 - گويد : به خدا قسم نزديك بودى ساقطم كنى .\r\n57 - اگر توفيق خدايم نبود از حاضر شدگان در آتش بودم .\r\n58 - آيا ما مردگان نخواهيم بود .\r\n59 - مگر مرگ اولى را و ما عذاب شدگان نخواهيم بود ؟\r\n60 - حقا كه اين نجات بزرگى است .\r\n61 - براى اين پاداش عاملان عمل كنند .\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n62 - آيا اين نعمت بهتر است يا درخت زقوم ؟\r\n63 - ما آن را براى ظالمان عذاب قرار داده‌ايم .\r\n64 - آن ، درختى است كه در قعر جهنم مىرويد .\r\n65 - ميوه آن گويى رؤس شياطين است .\r\n66 - اهل آتش از آن مىخورند و از آن شكمهاى خود را پر مىكنند .\r\n67 - سپس بر آن زقوم ، خليطى از آب جوشان دارند .\r\n68 - سپس رجوعشان به طرف آتش است .\r\n69 - آنها پدران خويش را در ضلالت يافتند .\r\n70 - آنها بر آثار پدران كشيده مىشوند .\r\n71 - پيش از اهل مكه ، بيشتر گذشتگان گمراه شدند .\r\n72 - در ميان آنها انذار كنندگان فرستاديم .\r\n73 - بنگر عاقبت انذار شدگان چه شد ؟\r\n74 - مگر بندگان خالص شدهء خدا .\r\n\r\nكلمه‌ها\r\nالمخلصين : به صيغهء مفعول يعنى : خالص شدگان براى خدا ، كه شيطان را در آنها راهى نيست .\r\nكأس : ظرف با شراب . راغب گويد : « الاناء بما فيه من الشراب » در ظرف تنها و شراب تنها نيز به كار رود ، طبرسى نيز ظرف توأم با شراب فرموده است .\r\nمعين : جارى شونده . معين به معنى جارى شدن است « معن الماء معنا سال » مراد از آن چشمهء جارى شونده است .\r\nغول : سر درد . طبرسى فرموده : فسادى است كه بر شىء عارض شود ، اهل لغت آن را سر درد ، مستى ، مشقّت و غيره گفته‌اند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nينزفون : نزف : خارج شدن و خارج كردن . انزاف نيز به هر دو معني آيد ، به شخص مست نزيف گويند كه عقلش مسلوب شده است .\r\nمنظور از آن در آيه مست و مسلوب العقل شدن است .\r\nقاصرات : يكى از معانى قصر ، كوتاه كردن و ديگرى حبس كردن است  قاصِراتُ الطَّرْفِ  يعنى زنانى كه نگاه خود را از ديگران كوتاه كرده و فقط به شوهران خود نگاه مىكنند .\r\nدر اقرب الموارد آمده : « امرأة قاصرة الطرف » يعنى زنى كه جز به شوهر خود نگاه نمىكند ، ظاهرا منظور زنانى است كه فقط به شوهران خويش عشق مىورزند .\r\nعين : زنان درشت چشم . مفرد آن عيناء است .\r\nبيض : ( بفتح اول ) جمع بيضه به معنى تخم مرغ است . راغب گويد :\r\nبه تخم مرغ به جهت سفيد بودنش بيضه گويند . به هر حال آن از مادّهء بياض است .\r\nمكنون : كنّ و كنون : پوشاندن و محفوظ داشتن .\r\n بَيْضٌ مَكْنُونٌ  : تخم‌هايى كه نهفته و محفوظند ، تخم مرغ كه در زير سينهء مرغ يا در جاى ديگر محفوظ است سفيد و برّاق و باصفاست .\r\nمدينون : مجازات شدگان . دين ( به كسر اوّل ) : جز او طاعت مفرد آن مدين به صيغهء مفعول است .\r\nمطلعون : اطلاع از باب افتعال : آگاه شدن و نيز به معنى اشراف و از بالا نگاه كردن است . چنان كه « فاطّلع » به معني اشراف مىباشد .\r\nسواء : در اصل مصدر است به معنى برابرى . به معنى مساوى و وسط\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nبه كار رود ، مراد از آن در آيه « وسط » است .\r\nنزل : ( بر وزن عنق ) پذيرايى . آنچه براى ميهمان آماده شده تا بر آن نازل شوند .\r\nطلعها : طلع : ميوه . چيزى كه از درخت طلوع مىكند . يا ميوهء نخل .\r\nالفوا : الفاء : پيدا كردن . « ألفاه : وجده » .\r\nيهرعون : هرع و اهراع : رفتن به شتاب . « هرع اليه ، مشى باضطراب و سرعة » على هذا « يهرعون » يعنى به سرعت كشيده مىشدند .\r\n\r\nشرحها\r\nدر اين آيات چهار مطلب مطرح است : اول مقدارى از حالات اهل بهشت .\r\nدوم اينكه اهل آخرت در آن روز يكديگر را شناخته و دنيا را به خاطر مىآورند سوم : مقدارى از حالات اهل جهنّم ، چهارم : علّت اهل آتش بودن كه پيروى عاطفى از پدران مشرك بوده است .\r\n40 و 41 -   إِلَّا عِبادَ اللَّهِ الْمُخْلَصِينَ أُولئِكَ لَهُمْ رِزْقٌ مَعْلُومٌ   .\r\nاستثناء منقطع است از ضمير « لذائقوا » يعنى لكن بندگان خالص شدهء خدا عذاب اليم را نمىچشند . مخلصين را به صيغهء مفعول گفته‌اند : يعنى كسانى كه خدا آنها را براى خود خالص كرده است امّا مىشود گفت : كه خود را براى خدا خالص كرده‌اند .\r\nمراد از « معلوم » شىء معين است اگر « مخلصين » مخصوص به معصومين باشد در اين صورت منظور آنست كه رزق آنها رزق معينى است كه به رزق ساير اهل بهشت مخلوط و مشتبه نمىشود ، با مراجعه به اول سورهء واقعه و ملاحظهء حالات « السابقون » معلوم مىشود كه مراد از  عِبادَ اللَّهِ الْمُخْلَصِينَ  همان\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n« السابقون » است كه رزق و زندگى آنها در بهشت از اصحاب يمين فرق دارد .\r\nپس « معلوم » يعنى مشخص شده از رزق اصحاب يمين « 1 » .\r\n42 - 44 -    فَواكِهُ وَ هُمْ مُكْرَمُونَ فِي جَنَّاتِ النَّعِيمِ عَلى سُرُرٍ مُتَقابِلِينَ    اين آيات و آيات بعدى در بيان حالات « السابقون » است كه به احتمال قوى فقط انبياء و امامان معصوم مىباشند « فواكهه » جمع فاكهه به صورت نكره است كه واقعيت آن معلوم نيست اما نامش ميوه است .\r\n« فى جنات » ظرف « مكرمون » و  عَلى سُرُرٍ . . .  تقديرش « متكئين على سرر . . . » است كه رو برو در تختهايى سرور آور نشسته‌اند . اين آيات و آيات بعدى بيان  رِزْقٌ مَعْلُومٌ  است .\r\n45 - 47 -    يُطافُ عَلَيْهِمْ بِكَأْسٍ مِنْ مَعِينٍ بَيْضاءَ لَذَّةٍ لِلشَّارِبِينَ لا فِيها غَوْلٌ وَ لا هُمْ عَنْها يُنْزَفُونَ    منظور از « كأس » كاسهء پر از شراب است « معين » حاكى است كه آن شراب از چشمهء جارى است . « لذة » تقديرش « ذو لذة » و مانند زيد عدل است ، آن گاه فرموده : اين شراب نه درد سر و ناراحتى مىآورد و نه مستى . بلكه يكپارچه لذت است ، شراب دنيا ، هم عوارض ناگوار بدنى دارد و هم عقل را از بين مىبرد ولى شراب بهشتى هيچ يك از اينها را ندارد .\r\nاين آيه نظير -  لا يُصَدَّعُونَ عَنْها وَ لا يُنْزِفُونَ  واقعه / 19 است عاصم « ينزفون » را در اينجا به صيغهء مجهول و در سورهء واقعه به صيغهء معلوم خوانده است و در هر دو منظور مستى و رفتن عقل است يعنى عقل از وجودشان خارج\r\n\r\n\r\n","description":"","footnote":"\r\n( 1 ) در تفسير برهان از امام باقر عليه السلام نقل شده كه رزق براى خادمان بهشتى معلوم است آن را پيش اولياء اللَّه مىآورند پيش از آنكه بخواهند اما  فَواكِهُ وَ هُمْ مُكْرَمُونَ  آنست كه آنها در بهشت چيزى ميل نمىكنند مگر آنكه با آن احترام مىشوند .\r\n","page_name":" 144 ","page_number":144},
  {"content":"\r\n\r\nنمىشود و يا عقل را از سر خود خارج نمىكنند كلمهء « يصدعون » حاكى است كه مراد از « غول » درد سر است .\r\n48 و 49 -   وَ عِنْدَهُمْ قاصِراتُ الطَّرْفِ عِينٌ كَأَنَّهُنَّ بَيْضٌ مَكْنُونٌ   اين دو آيه در رابطه با حوريان بهشتى است كه سه وصف براى آنها ذكر شده است اول - زنانى كه فقط به همسران خود علاقه‌مند و عاشقند دوم - درشت چشمانند ، سوم مانند تخمهاى پوشيده ، سفيد ، با صفا و براق و روشن مىباشند .\r\nناگفته نماند در جاى ديگر آمده :   وَ حُورٌ عِينٌ كَأَمْثالِ اللُّؤْلُؤِ الْمَكْنُونِ   واقعه / 23  وَ يَطُوفُ عَلَيْهِمْ غِلْمانٌ لَهُمْ كَأَنَّهُمْ لُؤْلُؤٌ مَكْنُونٌ  طور / 24 ، منظور از مكنون در اين آيات ، معناى بالاست در سورهء واقعه در حالات « السابقون » نيز نظير اين آيات آمده است ، ما آن آيات را در اينجا مىآوريم تا قضيه كاملا معلوم گردد                وَ السَّابِقُونَ السَّابِقُونَ أُولئِكَ الْمُقَرَّبُونَ فِي جَنَّاتِ النَّعِيمِ ثُلَّةٌ مِنَ الْأَوَّلِينَ وَ قَلِيلٌ مِنَ الْآخِرِينَ عَلى سُرُرٍ مَوْضُونَةٍ مُتَّكِئِينَ عَلَيْها مُتَقابِلِينَ يَطُوفُ عَلَيْهِمْ وِلْدانٌ مُخَلَّدُونَ بِأَكْوابٍ وَ أَبارِيقَ وَ كَأْسٍ مِنْ مَعِينٍ لا يُصَدَّعُونَ عَنْها وَ لا يُنْزِفُونَ وَ فاكِهَةٍ مِمَّا يَتَخَيَّرُونَ وَ لَحْمِ طَيْرٍ مِمَّا يَشْتَهُونَ وَ حُورٌ عِينٌ كَأَمْثالِ اللُّؤْلُؤِ الْمَكْنُونِ جَزاءً بِما كانُوا يَعْمَلُونَ                واقعه / 10 - 24 پس معلوم مىشود مراد از  رِزْقٌ مَعْلُومٌ  نعمتهاى السابقون است 50 -  فَأَقْبَلَ بَعْضُهُمْ عَلى بَعْضٍ يَتَساءَلُونَ  لفظ « اقبل » فعل ماضى است براى محقق الوقوع بودن ماضى آمده است ، به نظر مىآيد مقصود مطلق اهل بهشت است نه فقط عباد اللَّه المخلصين ، زيرا قضيهء بعدى نشان مىدهد كه مرد مؤمن در مظان قريب بوده است ، « يتساءلون » مطلق گفتگو را شامل است از جمله ياد آورى زندگى دنيا .\r\n51 - 53 -    قالَ قائِلٌ مِنْهُمْ إِنِّي كانَ لِي قَرِينٌ يَقُولُ أَ إِنَّكَ لَمِنَ الْمُصَدِّقِينَ   \r\n\r\n","description":"","footnote":"","page_name":" 145 ","page_number":145},
  {"content":"\r\n\r\n   أَ إِذا مِتْنا وَ كُنَّا تُراباً وَ عِظاماً أَ إِنَّا لَمَدِينُونَ    اينجا از جملهء محلهايى است كه اهل بهشت زندگى دنيا را ياد مىآورند و يكديگر را مىشناسد ، نظير اين سخن در سورهء طور / 21 به بعد و سورهء حديد / 13 به بعد آمده است .\r\nدر اينجا يكى از اهل بهشت يكى از رفقاى دنيا را كه كافر و منكر بعث بوده به ياد مىآورد كه در قيافهء حق به جانب مىخواسته او را از اعتقاد به معاد باز گرداند ، منظور از « مدينون » آنست كه زنده شده و مجازات مىشويم .\r\n54 و 55 -   قالَ هَلْ أَنْتُمْ مُطَّلِعُونَ فَاطَّلَعَ فَرَآهُ فِي سَواءِ الْجَحِيمِ   به نظر مىآيد منظور از « مطلعون » آگاهان و از « فاطلع » اشراف است يعنى مىگويد : آيا شما از جاى رفيق من آگاهيد ، سپس سر بر مىدارد و او را در وسط جهنم مىبيند . در صافى از حضرت باقر صلوات اللَّه عليه نقل شده : «\r\nيقول فى وسط الجحيم » .\r\n56 و 57 -   قالَ تَاللَّهِ إِنْ كِدْتَ لَتُرْدِينِ وَ لَوْ لا نِعْمَةُ رَبِّي لَكُنْتُ مِنَ الْمُحْضَرِينَ   .\r\nسخن مرد بهشتى است بعد از ديدن رفيقش در جهنم ، كه گويد : به خدا نزديك بودى مرا ساقط كنى و اگر خدايم نعمت هدايت و رو گردانى از تو را نداده بود ، اكنون از حاضر شدگان در آتش بودم .\r\n58 و 59 -   أَ فَما نَحْنُ بِمَيِّتِينَ إِلَّا مَوْتَتَنَا الْأُولى وَ ما نَحْنُ بِمُعَذَّبِينَ   به نظر مىآيد : اين سخن آن كافر در دنياست كه مرد بهشتى به عنوان توبيخ ، سخن او را تكرار كرده است يعنى باز در همان عقيده هستى كه مىگفتى فقط يك مردن داريم ديگر مبعوث و مجازات نمىشويم ، طبرسى چنين فرموده است .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nمؤيد اين احتمال آنست كه خدا اين قول را از كفار نقل كرده است :   إِنَّ هؤُلاءِ لَيَقُولُونَ إِنْ هِيَ إِلَّا مَوْتَتُنَا الْأُولى وَ ما نَحْنُ بِمُنْشَرِينَ   دخان / 35 .\r\nولى الميزان فرموده : اين سخن مرد بهشتى نسبت به خود و رفقاى خودش است يعنى سپس به طرف رفقاى خود برگشته و از روى تعجب مىگويد : آيا ما در بهشت مخلد هستيم و نخواهيم مرد مگر آن مرگ اولى را كه در دنيا مرديم ، آن وقت از طبرسى رحمه اللَّه نقل كرده كه از اين سخن تحقيق اراده مىكنند نه شك زيرا كه اين سخن سبب سرور مضاعف است ، ناگفته نماند طبرسى آن را به طور « قيل » گفته و الميزان پذيرفته است « 1 » .\r\n60 و 61 -   إِنَّ هذا لَهُوَ الْفَوْزُ الْعَظِيمُ لِمِثْلِ هذا فَلْيَعْمَلِ الْعامِلُونَ   به نظر مىآيد كه اين آيه سخن خداست كه بعد از نقل نعمتهاى بهشت فرموده رسيدن به اين مقام فوز بزرگى است و عاملان براى رسيدن به اين مقام بايد عمل كنند نظير :  وَ فِي ذلِكَ فَلْيَتَنافَسِ الْمُتَنافِسُونَ  مطففين / 26 ، الميزان نظر مىدهد كه هر دو بقيهء سخن مرد بهشتى است ، طبرسى اولى را سخن مرد بهشتى و دومى را قول خداى متعال دانسته است 62 و 63 -   أَ ذلِكَ خَيْرٌ نُزُلًا أَمْ شَجَرَةُ الزَّقُّومِ إِنَّا جَعَلْناها فِتْنَةً لِلظَّالِمِينَ   لفظ « ذلك » اشاره است به « رزق معلوم » با آن شرحى كه بيان گرديد .\r\nدرخت زقوم در آيه درختى است كه در جهنم خواهد بود و اهل آتش از آن خواهند خورد و آن فتنه و عذاب ظالمان است .\r\n\r\n\r\n","description":"","footnote":"\r\n( 1 ) در تفسير برهان از امام باقر عليه السلام نقل است :\r\n« قال اذا دخل اهل الجنة الجنة و اهل النار النار جىء بالموت فيذبح كالكبش ثم يقال لهم خلود فلا موت أبدا يقول اهل الجنة    أَ فَما نَحْنُ بِمَيِّتِينَ إِلَّا مَوْتَتَنَا الْأُولى وَ ما نَحْنُ بِمُعَذَّبِينَ إِنَّ هذا لَهُوَ الْفَوْزُ الْعَظِيمُ . . . »   \r\n","page_name":" 147 ","page_number":147},
  {"content":"\r\n\r\nدر جاى ديگر آمده :     إِنَّ شَجَرَةَ الزَّقُّومِ طَعامُ الْأَثِيمِ كَالْمُهْلِ يَغْلِي فِي الْبُطُونِ كَغَلْيِ الْحَمِيمِ     دخان / 43 و نيز    ثُمَّ إِنَّكُمْ أَيُّهَا الضَّالُّونَ الْمُكَذِّبُونَ لَآكِلُونَ مِنْ شَجَرٍ مِنْ زَقُّومٍ فَمالِؤُنَ مِنْهَا الْبُطُونَ    واقعه / 52 ( نعوذ باللّه منها ) ولى كلمه زقوم در لغت فرو بردن لقمه است با كراهت و مشقت شديد . و زقوم را كره با خرما و نيز پليدترين درخت تلخ در تهامه گفته‌اند به نظر مىآيد نظر قرآن مجيد به همان پليدترين درخت تلخ است كه عرب مىشناختند .\r\n64 و 65 -   إِنَّها شَجَرَةٌ تَخْرُجُ فِي أَصْلِ الْجَحِيمِ طَلْعُها كَأَنَّهُ رُؤُسُ الشَّياطِينِ   تعريف درخت زقوم است ، اصل به معنى قعر جهنم است درخت در آتش مىرويد ، سبحان اللَّه ، دربارهء  كَأَنَّهُ رُؤُسُ الشَّياطِينِ  چند قول هست يكى آنكه در مجمع البيان و كشاف گفته است : رؤس الشياطين ميوهء درختى است كه « استن » نام دارد و شبيه به انسان است .\r\nديگرى آنكه : اين تشبيه به عنايت آنست كه در اوهام مردم ، شياطين در اقبح صورت مصدر است چنان كه ملك در احسن صورت مشبّه به در اذهان مردم مصور است و آن تشبيه به شىء معلوم است نه بشىء نامعلوم ، على هذا معنى آيه آنست كه : ميوهء درخت زقوم هر چه بيشتر كريه و ناخوشايند و ترس آور است الميزان اين نظر را پسنديده و آن سومين وجهى است كه در مجمع نقل شده است .\r\nامرء القيس به دشمن خود شاخ كشيده و در وصف نيزه‌اش گفته است\r\n أ يقتلني و الشرفى مضاجعى * و مسنونة زرق كانياب اغوال \r\nيعنى : آيا آن مرد مىتواند مرا بكشد حال آنكه شمشير مشرفى و نيزه كبود سنان همچون دندان غولها همخوابهء من و در كنار من است ؟ ! نوك نيزه‌اش را به دندان غولها تشبيه مىكند ، غول گر چه وجود ندارد ولى به عنوان يك شىء مخوف در اذهان مصور است ( و اللَّه العالم )\r\n\r\n","description":"","footnote":"","page_name":" 148 ","page_number":148},
  {"content":"\r\n\r\n66 - 67 -   فَإِنَّهُمْ لَآكِلُونَ مِنْها فَمالِؤُنَ مِنْهَا الْبُطُونَ ثُمَّ إِنَّ لَهُمْ عَلَيْها لَشَوْباً مِنْ حَمِيمٍ   در آيات سورهء دخان و واقعه نيز گذشت كه اهل آتش از ميوهء درخت زقوم ( نعوذ باللّه ) خواهند خورد ، در اين آيه مىگويد : بر آن زقوم مخلوطى از آب جوشان دارند ، مراد آنست كه پس از خوردن زقوم از روى آن آب جوشان مىخورند و با زقوم در شكمشان مخلوط مىشود .\r\nدر سورهء واقعه فرموده :   فَشارِبُونَ عَلَيْهِ مِنَ الْحَمِيمِ فَشارِبُونَ شُرْبَ الْهِيمِ   واقعه / 54 يعنى بر آن زقوم از آب جوشان مىخورند و مانند شتران عطشان با سرعت مىخورند .\r\n68 -  ثُمَّ إِنَّ مَرْجِعَهُمْ لَإِلَى الْجَحِيمِ  در الميزان فرموده : از آيه استفاده مىشود كه « حميم » خارج از جحيم است ، طبرسى آن را به طور قطع فرموده و آيهء :   هذِهِ جَهَنَّمُ الَّتِي يُكَذِّبُ بِهَا الْمُجْرِمُونَ يَطُوفُونَ بَيْنَها وَ بَيْنَ حَمِيمٍ آنٍ   رحمن / 44 بر آن دليل گرفته است ولى مشكل است كه بگوئيم : حميم جزء جهنم نيست ، مىشود براى آيات توجيه ديگرى پيدا كرد .\r\n69 و 70 -   إِنَّهُمْ أَلْفَوْا آباءَهُمْ ضالِّينَ فَهُمْ عَلى آثارِهِمْ يُهْرَعُونَ   يعنى سبب خوردن زقّوم و رجوع به جحيم ، اطاعت از پدران مشرك و گمراه است . با آنكه مىدانستند پدرانشان در ضلالت هستند باز به حكم عاطفهء غير مقبول ، به طرف ضلالت آنها كشيده مىشدند .\r\nمنظور از « آثار » ظاهرا شركها و ضلالتهاى آنهاست كه اثرى جز شرك و كفر در دنيا نگذاشتند .\r\n71 -  وَ لَقَدْ ضَلَّ قَبْلَهُمْ أَكْثَرُ الْأَوَّلِينَ  اين آيه و آيهء بعدى اشاره است\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nبه آنكه بايد اهل مكه از سرگذشت مشركان پيشين عبرت بگيرند ضمير « قبلهم » راجع به اهل مكه است .\r\n72 -  وَ لَقَدْ أَرْسَلْنا فِيهِمْ مُنْذِرِينَ  يعنى در ميان آنها پيامبران انذار كننده فرستاديم چنان كه براى اهل مكه نيز رسول مبعوث كرديم .\r\n73 -  فَانْظُرْ كَيْفَ كانَ عاقِبَةُ الْمُنْذَرِينَ  به صيغهء اسم مفعول ، يعنى انذار شدگان ، آيه خطاب به حضرت رسول صلّى اللَّه عليه و آله است .\r\n74 -  إِلَّا عِبادَ اللَّهِ الْمُخْلَصِينَ  يعنى مگر بندگان خالص خدا كه از عذاب نجات يافتند . اگر منظور از  عِبادَ اللَّهِ  غير پيامبران باشد در اين صورت بايد استثناء را منقطع دانست .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\n[ سوره الصافات ( 37 ) : آيات 75 تا 113 
  ]\r\nوَ لَقَدْ نادانا نُوحٌ فَلَنِعْمَ الْمُجِيبُونَ ( 75 ) وَ نَجَّيْناهُ وَ أَهْلَهُ مِنَ الْكَرْبِ الْعَظِيمِ ( 76 ) وَ جَعَلْنا ذُرِّيَّتَهُ هُمُ الْباقِينَ ( 77 ) وَ تَرَكْنا عَلَيْهِ فِي الْآخِرِينَ ( 78 ) سَلامٌ عَلى نُوحٍ فِي الْعالَمِينَ ( 79 )\r\nإِنَّا كَذلِكَ نَجْزِي الْمُحْسِنِينَ ( 80 ) إِنَّهُ مِنْ عِبادِنَا الْمُؤْمِنِينَ ( 81 ) ثُمَّ أَغْرَقْنَا الْآخَرِينَ ( 82 ) وَ إِنَّ مِنْ شِيعَتِهِ لَإِبْراهِيمَ ( 83 ) إِذْ جاءَ رَبَّهُ بِقَلْبٍ سَلِيمٍ ( 84 )\r\nإِذْ قالَ لِأَبِيهِ وَ قَوْمِهِ ما ذا تَعْبُدُونَ ( 85 ) أَ إِفْكاً آلِهَةً دُونَ اللَّهِ تُرِيدُونَ ( 86 ) فَما ظَنُّكُمْ بِرَبِّ الْعالَمِينَ ( 87 ) فَنَظَرَ نَظْرَةً فِي النُّجُومِ ( 88 ) فَقالَ إِنِّي سَقِيمٌ ( 89 )\r\nفَتَوَلَّوْا عَنْهُ مُدْبِرِينَ ( 90 ) فَراغَ إِلى آلِهَتِهِمْ فَقالَ أَ لا تَأْكُلُونَ ( 91 ) ما لَكُمْ لا تَنْطِقُونَ ( 92 ) فَراغَ عَلَيْهِمْ ضَرْباً بِالْيَمِينِ ( 93 ) فَأَقْبَلُوا إِلَيْهِ يَزِفُّونَ ( 94 )\r\nقالَ أَ تَعْبُدُونَ ما تَنْحِتُونَ ( 95 ) وَ اللَّهُ خَلَقَكُمْ وَ ما تَعْمَلُونَ ( 96 ) قالُوا ابْنُوا لَهُ بُنْياناً فَأَلْقُوهُ فِي الْجَحِيمِ ( 97 ) فَأَرادُوا بِهِ كَيْداً فَجَعَلْناهُمُ الْأَسْفَلِينَ ( 98 ) وَ قالَ إِنِّي ذاهِبٌ إِلى رَبِّي سَيَهْدِينِ ( 99 )\r\nرَبِّ هَبْ لِي مِنَ الصَّالِحِينَ ( 100 ) فَبَشَّرْناهُ بِغُلامٍ حَلِيمٍ ( 101 ) فَلَمَّا بَلَغَ مَعَهُ السَّعْيَ قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى قالَ يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ ( 102 ) فَلَمَّا أَسْلَما وَ تَلَّهُ لِلْجَبِينِ ( 103 ) وَ نادَيْناهُ أَنْ يا إِبْراهِيمُ ( 104 )\r\nقَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ ( 105 ) إِنَّ هذا لَهُوَ الْبَلاءُ الْمُبِينُ ( 106 ) وَ فَدَيْناهُ بِذِبْحٍ عَظِيمٍ ( 107 ) وَ تَرَكْنا عَلَيْهِ فِي الْآخِرِينَ ( 108 ) سَلامٌ عَلى إِبْراهِيمَ ( 109 )\r\nكَذلِكَ نَجْزِي الْمُحْسِنِينَ ( 110 ) إِنَّهُ مِنْ عِبادِنَا الْمُؤْمِنِينَ ( 111 ) وَ بَشَّرْناهُ بِإِسْحاقَ نَبِيًّا مِنَ الصَّالِحِينَ ( 112 ) وَ بارَكْنا عَلَيْهِ وَ عَلى إِسْحاقَ وَ مِنْ ذُرِّيَّتِهِما مُحْسِنٌ وَ ظالِمٌ لِنَفْسِهِ مُبِينٌ ( 113 )\r\n\r\n","description":"","footnote":"","page_name":" 151 ","page_number":151},
  {"content":"\r\n\r\n( 37 / 113 - 75 )\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n75 - نوح ما را ندا كرد ، بهتر جواب دهنده‌ايم .\r\n76 - او و خانواده‌اش را از اندوه بزرگ نجات داديم .\r\n77 - ذريهء او را باقى مانده‌ها قرار داديم .\r\n78 - دعوت او را در آيندگان بر او باقى گذاشتيم .\r\n79 - سلام بر نوح در ميان مردمان .\r\n80 - ما نيكوكاران را بدينسان پاداش مىدهيم .\r\n81 - او از بندگان مؤمن ماست .\r\n82 - سپس آخر مانده‌ها را غرق كرديم .\r\n83 - ابراهيم از شيعهء نوح است .\r\n84 - ياد آر كه با قلبى سالم به طرح پروردگارش آمد .\r\n85 - ياد آر كه به پدرش و قومش گفت چه چيز را بندگى مىكنيد ؟\r\n86 - آيا به دروغ خدايانى جز خدا قصد مىكنيد ؟\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n87 - گمان شما به خداى جهان چيست ؟\r\n88 - به ستارگان نگاه كرد .\r\n89 - گفت : من مريضم .\r\n90 - پشت‌كنان از او رو گرداندند .\r\n91 - به سوى معبودهاى آنها رفت و گفت آيا نميخوريد ؟\r\n92 - چرا سخن نمىگوئيد ؟\r\n93 - بر آنها رفت و با دست آنها را مىزد .\r\n94 - مردم شتابان رو به ابراهيم كردند .\r\n95 - گفت : آيا عبادت مىكنيد به آنچه مىتراشيد ؟\r\n96 - خدا شما و آنچه را كه مىكنيد آفريده است .\r\n97 - گفتند براى او بنائى بسازيد و او را در آتش بزرگ بياندازيد .\r\n98 - به او قصد حيله كردند ، مغلوبشان گردانديم .\r\n99 - گفت : من به سوى پروردگارم مىروم حتما هدايتم مىكند .\r\n100 - خدايا فرزندى از نيكوكاران بر من عطا كن .\r\n101 - پسرى بردبار را به او مژده داديم .\r\n102 - چون با پدرش بجوانى رسيد ، ابراهيم گفت : فرزند عزيزم من در خواب مىبينم كه تو را ذبح مىكنم ، به بين چه نظرى دارى ؟ گفت : پدرم آنچه را كه مأمور هستى بكن انشاء اللَّه . مرا از صبر كنندگان مىيابى .\r\n103 - چون هر دو تسليم شدند و او را بر پيشانى به خاك گذاشت .\r\n104 - و ندايش كرديم كه اى ابراهيم .\r\n105 - حقا كه خوابت را خوب عمل كردى ، ما نيكوكاران را بدينسان پاداش مىدهيم .\r\n106 - حقا كه اين امتحان آشكارى است .\r\n107 - و قربانى بزرگ را از او عوض داديم .\r\n108 - و دعوت او را در آيندگان بر او باقى گذاشتيم .\r\n109 - سلام از ما بر ابراهيم .\r\n110 - بدينسان نيكوكاران را پاداش مىدهيم .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n111 - او از بندگان مؤمن ما بود\r\n112 - ولادت اسحاق را به او مژده داديم كه پيامبرى از صالحان خواهد بود .\r\n113 - بر او و بر اسحاق بركت گذاشتيم و از نسل آن دو نيكوكار و آشكارا ظالم به نفس هست .\r\n\r\nكلمه‌ها\r\nشيعته : شيعه : پيروان . « شيعة الرجل : اتباعه و انصاره » ( قاموس قرآن ) افك : ساخته . دروغ . آن در اصل به معنى برگرداندن چيزى است از حقيقتش .\r\nسقيم : مريض . پريشان حال . سقم ( بر وزن شرف و قفل ) : مرض بدن ، به مرض قلب نيز گفته مىشود . كلام سقيم نيز آمده است .\r\nراغ : روغ : ميل بر سبيل حيله . طريق رائغ آنست كه مستقيم نباشد ، منظور از آن در آيه پنهانى رفتن است .\r\nيزفون : زفيف : سرعت سير . « زفّ العير زفيفا : اسرع « يزفّون » سرعت و شتاب مىكردند .\r\nتله : تلّ : مكان مرتفع ( تپّه ) قاموس و مجمع البيان معناى اوّلى آن را به خاك انداختن گفته‌اند .  تَلَّهُ لِلْجَبِينِ  يعنى او را به پيشانى به زمين انداخت .\r\nراغب گويد : يعنى او را به پيشانى بر تلّ انداخت ، در لغت آمده : « تلّه : صرعه » .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\nشرحها\r\nدر اين آيات ماجراى نوح عليه السّلام و غرق شدن قومش و ماجراى ابراهيم عليه السّلام و انداخته شدن به آتش و نيز قربانى كردن پسرش آمده است و به هر دو از جانب خدا سلام رسيده و دو جريان سهمگين ابراهيم مطرح مىگردد ، عباد للَّه المخلصين به نمايش گذاشته مىشوند ، انسانى در راه توحيد به آتش انداخته مىشود و در عشق و فرمان خدا ، پدر به قربانى كردن و پسر به قربانى شدن تن در مى دهند ، خدا آن را امتحانى بزرگ مىنامد ، بشر چنان به خدا نزديك مىشود كه به مقام  سَلامٌ عَلى نُوحٍ فِي الْعالَمِينَ  و به مقام  سَلامٌ عَلى إِبْراهِيمَ  مىرسد از اينجا تا آيه صد و چهل و نه مصداقهايى براى  عِبادَ اللَّهِ الْمُخْلَصِينَ  نقل شده كه عبارتند از نوح ، ابراهيم ، اسماعيل : اسحاق ، موسى ، هارون ، الياس ، يونس ، لوط و نيز به حالات مشركان در مقابل آنها ، اشاره شده است كه نظير مشركان صدر اسلام بوده‌اند .\r\n75 -  وَ لَقَدْ نادانا نُوحٌ فَلَنِعْمَ الْمُجِيبُونَ  .\r\nنداء نوح عليه السّلام همان بود كه بر قوم خويش نفرين كرد و از خدا يارى خواست مانند  وَ قالَ نُوحٌ رَبِّ لا تَذَرْ عَلَى الْأَرْضِ مِنَ الْكافِرِينَ دَيَّاراً  نوح / 26 و مثل :   قالَ رَبِّ إِنَّ قَوْمِي كَذَّبُونِ فَافْتَحْ بَيْنِي وَ بَيْنَهُمْ فَتْحاً وَ نَجِّنِي وَ مَنْ مَعِيَ مِنَ الْمُؤْمِنِينَ   شعراء / 118 ، در  فَلَنِعْمَ الْمُجِيبُونَ  خداوند بر خود ثنا مىگويد و در عين حال تهديد كفار است .\r\n76 و 77 -   وَ نَجَّيْناهُ وَ أَهْلَهُ مِنَ الْكَرْبِ الْعَظِيمِ وَ جَعَلْنا ذُرِّيَّتَهُ هُمُ الْباقِينَ   .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\nبيان اجابت دعاى نوح است ، اهل شامل اصحاب نيز هست يا به طور تغليب و يا اينكه اهل به خواص مرد نيز شامل است منظور از كرب عظيم مىشود طوفان باشد و مىشود اذيت مشركان ، ذريّه نيز به اصحاب شامل است همانطور كه در اهل گفته شد ، ظاهر آنست كه طوفان نوح جهانى نبوده است على هذا مراد از « الباقين » كسانى است كه در آن سرزمين باقى ماندند ، 78 و 79 -   وَ تَرَكْنا عَلَيْهِ فِي الْآخِرِينَ سَلامٌ عَلى نُوحٍ فِي الْعالَمِينَ   .\r\nجمله  وَ تَرَكْنا . . .  دربارهء ابراهيم نيز در آيه 108 آمده است و در  وَ اجْعَلْ لِي لِسانَ صِدْقٍ فِي الْآخِرِينَ  شعراء / 84 نيز گذشت ، و در آنجا گفتيم كه ظاهرا مراد از آن بقاء شريعت و دين توحيد است به همانجا رجوع شود .\r\nعلى هذا  وَ تَرَكْنا عَلَيْهِ فِي الْآخِرِينَ  يعنى گذاشتيم بر شريعت او در ميان آيندگان كسانى را كه دين و شريعت و دعوت او را احياء كنند .\r\nلفظ « العالمين » در  سَلامٌ عَلى نُوحٍ فِي الْعالَمِينَ  شامل همه آدميان تا انقراض بشريّت است در قرآن كريم اين جمله فقط درباره نوح به كار رفته است او عليه السّلام اولين كسى است كه دعوت توحيد را آغاز كرد و نهصد و پنجاه سال در تبليغ آن زحمت كشيد ، انبياء ديگر همه دنباله‌رو او هستند .\r\nبه موجب :  فَسَلِّمُوا عَلى أَنْفُسِكُمْ تَحِيَّةً مِنْ عِنْدِ اللَّهِ مُبارَكَةً طَيِّبَةً  نور / 61 سلام تحيت و ثنائى است از جانب خدا ، با بركت و پاك است . بنا بر اين ، سلام و محبت و درود بر نوح ، پايه گذار توحيد تا بشر هست و انسان در روى زمين زندگى مىكند ، ظهور آيه آنست كه اين سلام و تحيت از جانب خداست نسبت به او نه از جانب بشر . چنان كه بعضى از مفسران گفته‌اند : « سلام منا » .\r\n80 - 82 -    إِنَّا كَذلِكَ نَجْزِي الْمُحْسِنِينَ إِنَّهُ مِنْ عِبادِنَا الْمُؤْمِنِينَ ثُمَّ أَغْرَقْنَا الْآخَرِينَ    .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nلفظ « كذلك » اشاره است به اجابت دعا ، نجات از كرب عظيم ، بقاء شريعت و سلام جهانى ، منظور از تشبيه در مطلق پاداش نيكوكاران است نه اينكه به هر نيكو كار پاداش مانند نوح داده مىشود .\r\n إِنَّهُ مِنْ عِبادِنَا الْمُؤْمِنِينَ  تعليل محسن بودن نوح است ، آنكه داراى ايمان واقعى است قهرا از نيكوكاران خواهد بود ، « ثم » در آيه براى تراخى در كلام است و گرنه غرق قوم او از  وَ جَعَلْنا ذُرِّيَّتَهُ هُمُ الْباقِينَ  فهميده شد .\r\n83 -  وَ إِنَّ مِنْ شِيعَتِهِ لَإِبْراهِيمَ  .\r\nيعنى از جمله پيروان نوح و از كسانى كه دعوت او را تعقيب كرد ، ابراهيم است و به واسطهء ابراهيم ، وعدهء  وَ تَرَكْنا عَلَيْهِ فِي الْآخِرِينَ  تحقق يافت .\r\n84 -  إِذْ جاءَ رَبَّهُ بِقَلْبٍ سَلِيمٍ  .\r\nمنظور از قلب سليم قلبى است كه از شك و شرك و هر آنچه خدا مكروه دارد سالم باشد ، آن كنايه از ايمان و تسليم ابراهيم عليه السّلام است :  إِذْ قالَ لَهُ رَبُّهُ أَسْلِمْ قالَ أَسْلَمْتُ لِرَبِّ الْعالَمِينَ  بقره / 131 ، « اذ » تقديرش : « اذكر اذ جاء . . . » است .\r\nاز حضرت صادق صلوات اللَّه عليه نقل شده :\r\n« بقلب سليم من كل ما سوى اللَّه تعالى لم يتعلق بشىء غيره » .\r\n85 -  إِذْ قالَ لِأَبِيهِ وَ قَوْمِهِ ما ذا تَعْبُدُونَ  .\r\nدر سوره‌هاى گذشته گفته‌ايم كه از معصوم عليه السّلام نقل شده : آزر جدّ امّى ابراهيم عليه السّلام بود نه پدر اصليش . اينكه مىگويد :  ما ذا تَعْبُدُونَ  از روى تعجب است .\r\n86 -  أَ إِفْكاً آلِهَةً دُونَ اللَّهِ تُرِيدُونَ  .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nكلمه « افكا » در آخر كلام است به علت اعتنا به آن مقدم شده است يعنى آيا جز خدا ، خدايانى به دروغ مىگيريد ؟ ! 87 -  فَما ظَنُّكُمْ بِرَبِّ الْعالَمِينَ  .\r\nچه گمانى دربارهء خدا داريد كه در مقابل شرك با شما رفتار كند ؟\r\n88 - 89 -   فَنَظَرَ نَظْرَةً فِي النُّجُومِ فَقالَ إِنِّي سَقِيمٌ   .\r\nظهور اين دو آيه در آنست كه آن حضرت با نگاه كردن به كواكب به سقيم بودن خود پى برده است اين ، دو وجه دارد يكى اينكه مانند قوم خود عقيده به نجوم احكامى داشت و از حركت آنها آينده را مىفهميد ، اين وجه قابل قبول نيست زيرا نجوم احكامى باطل است و آن حضرت نمىتوانست از اهل باطل باشد .\r\nوجه دوم آنست كه آن حضرت علتى مثلا تب نوبه‌اى داشته و آمدن وقت آن را از حركت كواكب مىدانسته است و چون به نجوم نگاه كرد ، احساس نمود كه وقت آن مىرسد و اينكه پيش از رسيدن مرض فرموده است :  إِنِّي سَقِيمٌ  نظير  إِنَّكَ مَيِّتٌ وَ إِنَّهُمْ مَيِّتُونَ  است .\r\nاين وجه اول از وجوهى است كه طبرسى رحمه اللَّه نقل كرده و الميزان آن را اختيار مىكند .\r\nدر كتب اهل سنت از ابو هريره نقل شده : ابراهيم دروغ نگفت مگر در سه مورد يكى :  إِنِّي سَقِيمٌ  با آنكه مريض نبود ، ديگرى  بَلْ فَعَلَهُ كَبِيرُهُمْ  با آنكه بتها را خودش شكسته بود سوم آنكه گفت : سارا خواهر من است با آنكه زنش بود ، اين سخن از رو سياهى مثل ابو هريره بعيد نيست ، من اين خرافه را در قاموس قرآن ( ابراهيم ) به طور مشروح نقل و رد كرده‌ام .\r\n\r\n","description":"","footnote":"","page_name":" 159 ","page_number":159},
  {"content":"\r\n\r\n90 -  فَتَوَلَّوْا عَنْهُ مُدْبِرِينَ  آنها چون از سخن ابراهيم دانستند كه مريض مىشود ، او را گذاشته پى كار يا جشن همگانى كه داشتند ، رفتند .\r\n91 - 92 -   فَراغَ إِلى آلِهَتِهِمْ فَقالَ أَ لا تَأْكُلُونَ ما لَكُمْ لا تَنْطِقُونَ   .\r\nچون شهر را خلوت ديد ، آهسته به بتخانه رفت و چون طعامها را در جلو بتها ديد از كثرت خشم و انزجار فرمود : چرا نمىخوريد ! و اضافه كرد چرا جوابم نمىدهيد ؟ ! 93 -  فَراغَ عَلَيْهِمْ ضَرْباً بِالْيَمِينِ  يعنى : پس از اين سخن به طرف آنها رفت و با دست راست يا به قوت آنها را ميزد : « ضربا » تقديرش « يضربهم ضربا باليمين » است .\r\nبه نظر بعضى مراد از « يمين » سوگند اوست كه گفته بود  تَاللَّهِ لَأَكِيدَنَّ أَصْنامَكُمْ  ولى آن بعيد است .\r\n94 -  فَأَقْبَلُوا إِلَيْهِ يَزِفُّونَ  يعنى مردم پس از برگشتن به شهر و ديدن اصنام كه تكه پاره شده‌اند به طرف ابراهيم رو كردند و در آمدن شتاب مىكردند اين جريان در سورهء انبياء بتفصيل گذشت .\r\n95 و 96 -   قالَ أَ تَعْبُدُونَ ما تَنْحِتُونَ وَ اللَّهُ خَلَقَكُمْ وَ ما تَعْمَلُونَ   در آيات ، حذف و ايجاز هست يعنى پس از آنكه او را گرفته و پيش مردم آورده و بازجويى كرده و اقرار نمودند كه اصنام سخن گفتن نتوانند ، فرمود : آيا آنچه را كه با دست مىتراشيد مىپرستيد ؟ ! حال آنكه خدايم شما را آفريده و هم آنچه را كه مىسازيد ، پس معبود شما خالق شماست ( و دانسته‌ايم\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nكه خلقت از تدبير قابل انفكاك نيست ) .\r\nدر جمله  وَ ما تَعْمَلُونَ  اشاره است به توحيد افعال ، كارهاى انسان مورد اراده خداست از طريق اختيار انسان ، انسان در آنها به حكم آلت است بارها ديده‌ايم كه خدا خلقت كشتىها را به خود نسبت مىدهد اما اين سخن مخالف آن نيست كه انسان در مقابل اعمال ارادى خويش مثاب يا معاقب است .\r\n97 -  قالُوا ابْنُوا لَهُ بُنْياناً فَأَلْقُوهُ فِي الْجَحِيمِ  .\r\nبنيان مصدر از براى مفعول است يعنى بنائى و محلى ، ظهور اين كلام در آنست كه محلى بسازند و در آن آتش افروزند و آن حضرت را در آن اندازند .\r\nجحيم يعني آتش بزرگ و به قول زجاج آتشى است كه بعضى بالاى بعضى باشد .\r\n98 -  فَأَرادُوا بِهِ كَيْداً فَجَعَلْناهُمُ الْأَسْفَلِينَ  مراد از نجات آن حضرت از آتش است كه در سورهء انبياء گذشت :  قُلْنا يا نارُ كُونِي بَرْداً وَ سَلاماً عَلى إِبْراهِيمَ  / 69 « اسفلين » بودن بدان معنى است كه ابراهيم فوق آنها قرار گرفت ، به عبارت ديگر حيله‌شان بىاثر گرديد .\r\n99 -  وَ قالَ إِنِّي ذاهِبٌ إِلى رَبِّي سَيَهْدِينِ  فصل ديگرى از زندگى آن حضرت از اين آيه شروع مىشود ، بعد از آن ولادت اسماعيل ، جريان قربانى ، سپس بشارت ولادت اسحاق است .\r\nظهور آيه در آنست كه آن حضرت را اخراج و تبعيد نكردند ، بلكه خودش ديد كه تبليغ فائده‌اى ندارد تصميم به مهاجرت گرفت ، آيهء  وَ نَجَّيْناهُ وَ لُوطاً إِلَى الْأَرْضِ الَّتِي بارَكْنا فِيها لِلْعالَمِينَ  انبياء / 71 و آيهء  وَ أَعْتَزِلُكُمْ وَ ما تَدْعُونَ مِنْ دُونِ اللَّهِ وَ أَدْعُوا رَبِّي عَسى أَلَّا أَكُونَ بِدُعاءِ رَبِّي شَقِيًّا  مريم / 48 نيز حاكى از آنست .\r\n100 -  رَبِّ هَبْ لِي مِنَ الصَّالِحِينَ \r\n\r\n","description":"","footnote":"","page_name":" 161 ","page_number":161},
  {"content":"\r\n\r\nحكايت دعاى آن حضرت است كه از خدا فرزندى خواست با قيد صالح بودن ، اين دعا بعد از هجرت به فلسطين است 101 -  فَبَشَّرْناهُ بِغُلامٍ حَلِيمٍ  مراد از آن به طور قطع اسماعيل است ، زيرا بشارت اسحاق در آيات بعدى خواهد آمد آيه حاكى است كه آن نوزاد پسر خواهد بود و به حد رشد رسيده و وصف حليم بر او اطلاق خواهد گرديد ، حليم و بردبار بودن اسماعيل در آن موقع آشكار شد كه به پدرش گفت  يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ  .\r\n102 -  فَلَمَّا بَلَغَ مَعَهُ السَّعْيَ قالَ يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى  كلمهء « فلما » حاكى از حذف و ايجاز است يعنى : زمانى كه به دنيا آمد و بزرگ شد و به جوانى رسيد كه مىتوانست براى رفع نيازهاى زندگى سعي و تلاش بكند .\r\nكلمهء « انى ارى » حاكى از تكرار و استمرار است كه يعنى آن حضرت بارها در خواب مىديد كه اسماعيل را در راه خدا ذبح مىكند و اينكه از پسرش نظر خواست حاكى است كه آن حضرت از ديدن خواب احساس تكليف كرده است  فَانْظُرْ ما ذا تَرى  نظر خواهى است كه آيا پسرش راضى است يا نه .\r\n قالَ يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ  آن پسر حليم و بزرگوار در جواب اظهار رضايت كرده و ميگويد حالا كه امر پروردگار است من نيز صبر مىكنم .\r\n103 -  فَلَمَّا أَسْلَما وَ تَلَّهُ لِلْجَبِينِ \r\n\r\n","description":"","footnote":"","page_name":" 162 ","page_number":162},
  {"content":"\r\n\r\nيعنى پدر براى ذبح كردن و پسر براى ذبح شدن تسليم شدند ، اگر اين سخن را قرآن مجيد نقل نمىكرد ممكن بود در صحت آن ترديد شود ، عجبا آدمى در مسير توحيد و عشق به اللَّه بچه مقامي مىرسد كه به همه چيز جز خدا پشت پا مىزند و به مقام تسليم محض و فنا في اللَّه قدم مىگذارد .  تَلَّهُ لِلْجَبِينِ  يعنى او را به پيشانى در خاك گذاشت شايد اين براى آن بود كه احتمال مىداد كه صورت او را به بيند و عاطفه‌اش تحريك شود و از فرمان حقّ سست گردد .\r\nجواب « لما » محذوف است نظير « ظهر اخلاصهما للَّه » و شايد جواب آن از آيه بعدى فهميده شود يعنى « حقق رؤياه » آخر در آن تماشاگه خدا و محل ظهور درياى خلوص و عبوديت خطاب رسيد كه :\r\n104 و 105 -   وَ نادَيْناهُ أَنْ يا إِبْراهِيمُ قَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ   كلمهء « و نادينا » عطف است بر جواب « لما » از اين معلوم مىشود كه امر امتحانى بود كه تا اندازه خلوص و طاعت ابراهيم و استقامت اسماعيل مجسم گردد .\r\n قَدْ صَدَّقْتَ الرُّؤْيا  يعنى آن خواب را به مقام صدق و به عمل رساندى .\r\nناگفته نماند : از  إِنِّي أَرى فِي الْمَنامِ أَنِّي أَذْبَحُكَ  فقط اين مقدار معلوم مىشود كه آن حضرت ديده بود كه اسماعيل را ذبح مىكند نه اينكه ذبح كرده است و گرنه مىفرمود : « انى ذبحتك » پس گذاشتن به خاك و كشيدن كارد همانست كه در خواب ديده بود ، النهايه آن حضرت احساس كرده بود كه بايد كار را انجام بدهد :\r\n« كذلك » احتمال دارد اشاره به قصّهء ذبح و امتحان باشد يعنى ما اينطور\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nنيكوكاران را امتحان مىكنيم و آن گاه پاداشى مىدهيم چنان كه الميزان فرموده است .\r\nبه نظر بعضى « كذلك » اشاره است به « قد صدقت » يعنى همانطور كه خواب تو عملى شد پاداش نيكوكاران نيز حتمى و عملى است .\r\n106 و 107 -   إِنَّ هذا لَهُوَ الْبَلاءُ الْمُبِينُ وَ فَدَيْناهُ بِذِبْحٍ عَظِيمٍ   .\r\nيعنى مذبوح بزرگى را عوض قربانى اسماعيل كرديم ، در الميزان فرموده :\r\nآن قوچى بود كه جبرئيل از جانب خدا آورد چنان كه در اخبار هست ، مراد از عظمت ، بزرگى مقام آنست كه از جانب خدا بود .\r\nاما به نظر مىآيد : منظور از ذبح عظيم قربانى همه سالهء حاجيان در مراسم حج باشد چنان كه در نكته‌ها خواهد آمد و نيز خواهد آمد كه ذبيح اسماعيل بوده است نه اسحاق .\r\n108 -  وَ تَرَكْنا عَلَيْهِ فِي الْآخِرِينَ  در آيهء 78 گفته شد كه ظاهرا مراد از آن بقاء شريعت و دعوت او است « تركنا » به معنى « ابقينا » و مفعول آن دعوت و شريعت است يعنى : « ابقينا له دعوته فى الاخرين » طبرسى رحمه اللَّه آن را ذكر حسن و نام نيك مىداند و مىگويد « تركنا عليه ذكرا جميلا و اثنينا عليه في امة محمّد صلّى اللَّه عليه و آله .\r\n109 -  سَلامٌ عَلى إِبْراهِيمَ  در جريان نوح عليه السّلام گفته شد ظاهرا اين سلام از جانب خداست يعنى :\r\n« سلام منا على ابراهيم » : نظير :  سَلامٌ قَوْلًا مِنْ رَبٍّ رَحِيمٍ  يس / 59 .\r\n110 - 111 -   كَذلِكَ نَجْزِي الْمُحْسِنِينَ إِنَّهُ مِنْ عِبادِنَا الْمُؤْمِنِينَ   اشاره به « تركنا - سلام » است تشبيه دربارهء مطلق پاداش است نه اينكه\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nبه هر نيكو كار چنان پاداش داده خواهد شد ، رجوع شود به آيه 80 از اين سوره .\r\n112 -  وَ بَشَّرْناهُ بِإِسْحاقَ نَبِيًّا مِنَ الصَّالِحِينَ  اين آيه كه بعد از بشارت به غلام حليم و بعد از جريان قربانى آمده است به طور حتم نشان مىدهد كه ذبيح اسماعيل بوده نه اسحاق چنان كه در نكته‌ها خواهد آمد ، يعنى : به او ولادت اسحاق را بشارت داديم كه پيامبر و از جملهء صالحين خواهد بود ، آمدن صالحين بعد از « نبيا » دال بر اهميت صلاح است و گرنه پيامبر غير صالح نخواهد بود .\r\n113 -  وَ بارَكْنا عَلَيْهِ وَ عَلى إِسْحاقَ وَ مِنْ ذُرِّيَّتِهِما مُحْسِنٌ وَ ظالِمٌ لِنَفْسِهِ مُبِينٌ  .\r\nلفظ « ذريتهما » قرينه است كه بركت در فرزندان و كثرت اولاد است كه آن همه پيامبران از نسل آن دو به وجود آمدند ، همهء انبياء بنى اسرائيل و اسماعيل و فرزندان او از نسل آن دو بزرگوار هستند ،  مُحْسِنٌ وَ ظالِمٌ  حاكى است كه بركت فقط راجع به محسنين است .\r\n\r\nنكته‌ها\r\n\r\nذبح عظيم كدام است ؟\r\nدر رابطه با آيهء  وَ فَدَيْناهُ بِذِبْحٍ عَظِيمٍ  گفته شد : الميزان آن را قوچى دانسته كه به ابراهيم آورده شد عظمتش به علت من عند اللَّه بودن آن است .\r\nطبرسي نيز از ابن عباس و غيره ، قوچ نقل كرده است ولى به نظر مىآيد :\r\nكه ذبح عظيم : كشتار و قربانى همهء ساله مراسم حج باشد كه مىتواند ياد آور آن عشق عالى باشد .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nدر كتاب خصال و عيون اخبار الرضا از حضرت رضا صلوات اللَّه عليه نقل شده : هر قربانى كه در « منى » تا روز قيامت ذبح شود فديه اسماعيل است و در عيون اخبار الرضا اضافه شده : قربانيهاى ديگر نيز فديه اسماعيل است ( از تفسير صافى ) .\r\nو اينكه روايت شده : ابراهيم در آن روز قوچى را ذبح كردند و آن را جبرئيل آورد ، ظاهرا اين عمل افتتاح آن كشتار بزرگ به دست آن حضرت بوده است .\r\nبعضىها مىگويند : مراد از ذبح عظيم شهادت حضرت حسين عليه السّلام و ياران او است و نسبت آن را به روايت مىدهند ، در روايات همچو مطلبى پيدا نشد بلكه در حديث آمده : شهادت امام حسين عليه السّلام به ابراهيم عليه السّلام خبر داده شد آن حضرت محزون گرديد خدا فرمود : ثواب اين حزن تو مانند ثواب حزنى است كه دوست داشتى اى كاش اسماعيل را ذبح كرده و در راه خدا محزون مىشدى .\r\n( تفسير صافى ) .\r\n\r\nذبيح اسماعيل بود نه اسحاق :\r\nدر آيات گذشته خوانديم كه بشارت ولادت اسحاق پس از جريان قربانى بوده است اين تقريبا تصريح است در اينكه : ذبيح اسماعيل بوده است ، به طور صحيح از رسول خدا صلّى اللَّه عليه و آله نقل شده كه فرموده است : «\r\nانا ابن الذبيحين\r\n» منظور از ذبيح اول اسماعيل و از ذبيح دوم پدرش عبد اللَّه است .\r\nزياد بن سوقه گويد از حضرت باقر عليه السّلام سؤال كردم : ذبيح كدام است ؟\r\nفرمود اسماعيل ، عبد اللَّه بن سنان از حضرت صادق عليه السّلام پرسيد : ذبيح كدام است فرمود : اسماعيل « 1 » .\r\n\r\n\r\n","description":"","footnote":"\r\n( 1 ) - مجمع البيان و تفسير برهان .\r\n","page_name":" 166 ","page_number":166},
  {"content":"\r\n\r\nدر بعضى از روايات شيعه از على عليه السّلام روايت شده كه او اسحاق است در الميزان بعد از اشاره به آن روايت فرموده است : اين روايت مطروح و مخالف كتاب است .\r\nدر فقيه منقول است كه از حضرت صادق عليه السّلام سؤال شد : ذبيح كدام است فرمود : اسماعيل زيرا خداى تعالى در قصّه او در كتابش فرموده :  وَ بَشَّرْناهُ بِإِسْحاقَ نَبِيًّا مِنَ الصَّالِحِينَ  و نيز از حضرت صادق عليه السّلام نقل شده : فاصله ميان بشارت اسماعيل و اسحاق پنج سال بوده است ( تفسير صافى ) .\r\n\r\n","description":"","footnote":"","page_name":" 167 ","page_number":167},
  {"content":"\r\n\r\n\r\n[ سوره الصافات ( 37 ) : آيات 114 تا 148 
  ]\r\nوَ لَقَدْ مَنَنَّا عَلى مُوسى وَ هارُونَ ( 114 ) وَ نَجَّيْناهُما وَ قَوْمَهُما مِنَ الْكَرْبِ الْعَظِيمِ ( 115 ) وَ نَصَرْناهُمْ فَكانُوا هُمُ الْغالِبِينَ ( 116 ) وَ آتَيْناهُمَا الْكِتابَ الْمُسْتَبِينَ ( 117 ) وَ هَدَيْناهُمَا الصِّراطَ الْمُسْتَقِيمَ ( 118 )\r\nوَ تَرَكْنا عَلَيْهِما فِي الْآخِرِينَ ( 119 ) سَلامٌ عَلى مُوسى وَ هارُونَ ( 120 ) إِنَّا كَذلِكَ نَجْزِي الْمُحْسِنِينَ ( 121 ) إِنَّهُما مِنْ عِبادِنَا الْمُؤْمِنِينَ ( 122 ) وَ إِنَّ إِلْياسَ لَمِنَ الْمُرْسَلِينَ ( 123 )\r\nإِذْ قالَ لِقَوْمِهِ أَ لا تَتَّقُونَ ( 124 ) أَ تَدْعُونَ بَعْلاً وَ تَذَرُونَ أَحْسَنَ الْخالِقِينَ ( 125 ) اللَّهَ رَبَّكُمْ وَ رَبَّ آبائِكُمُ الْأَوَّلِينَ ( 126 ) فَكَذَّبُوهُ فَإِنَّهُمْ لَمُحْضَرُونَ ( 127 ) إِلاَّ عِبادَ اللَّهِ الْمُخْلَصِينَ ( 128 )\r\nوَ تَرَكْنا عَلَيْهِ فِي الْآخِرِينَ ( 129 ) سَلامٌ عَلى إِل‌ْياسِينَ ( 130 ) إِنَّا كَذلِكَ نَجْزِي الْمُحْسِنِينَ ( 131 ) إِنَّهُ مِنْ عِبادِنَا الْمُؤْمِنِينَ ( 132 ) وَ إِنَّ لُوطاً لَمِنَ الْمُرْسَلِينَ ( 133 )\r\nإِذْ نَجَّيْناهُ وَ أَهْلَهُ أَجْمَعِينَ ( 134 ) إِلاَّ عَجُوزاً فِي الْغابِرِينَ ( 135 ) ثُمَّ دَمَّرْنَا الْآخَرِينَ ( 136 ) وَ إِنَّكُمْ لَتَمُرُّونَ عَلَيْهِمْ مُصْبِحِينَ ( 137 ) وَ بِاللَّيْلِ أَ فَلا تَعْقِلُونَ ( 138 )\r\nوَ إِنَّ يُونُسَ لَمِنَ الْمُرْسَلِينَ ( 139 ) إِذْ أَبَقَ إِلَى الْفُلْكِ الْمَشْحُونِ ( 140 ) فَساهَمَ فَكانَ مِنَ الْمُدْحَضِينَ ( 141 ) فَالْتَقَمَهُ الْحُوتُ وَ هُوَ مُلِيمٌ ( 142 ) فَلَوْ لا أَنَّهُ كانَ مِنَ الْمُسَبِّحِينَ ( 143 )\r\nلَلَبِثَ فِي بَطْنِهِ إِلى يَوْمِ يُبْعَثُونَ ( 144 ) فَنَبَذْناهُ بِالْعَراءِ وَ هُوَ سَقِيمٌ ( 145 ) وَ أَنْبَتْنا عَلَيْهِ شَجَرَةً مِنْ يَقْطِينٍ ( 146 ) وَ أَرْسَلْناهُ إِلى مِائَةِ أَلْفٍ أَوْ يَزِيدُونَ ( 147 ) فَآمَنُوا فَمَتَّعْناهُمْ إِلى حِينٍ ( 148 )\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n( 37 / 148 - 114 )\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n114 - حقا كه به موسى و هارون عنايت كرديم\r\n115 - آن دو و قوم آنها را از غصهء بزرگ نجات داديم .\r\n116 - آنها را يارى كرديم تا پيروز شدند .\r\n117 - به آن دو كتابى روشنگر داديم .\r\n118 - و آن دو را به راه راست هدايت نموديم .\r\n119 - و بر آن دو در آيندگان دعوتشان را باقى گذاشتيم .\r\n120 - سلام بر موسى و هارون .\r\n121 - ما نيكوكاران را بدينسان پاداش ميدهيم .\r\n122 - حقا كه آن دو از بندگان مؤمن ما بودند .\r\n123 - الياس از پيامبران بود .\r\n124 - ياد آر كه بقوم خويش گفت : آيا از خدا نميترسيد ؟ . .\r\n125 - آيا بت « بعل » را ميخوانيد و بهترين خالقان را ترك ميكنيد ؟ .\r\n126 - اللَّه را ترك ميكنيد كه پروردگار شما و پدران گذشته شماست .\r\n127 - الياس را تكذيب كردند ، آنها حاضر شدگانند .\r\n128 - مگر بندگان خالص شدهء خدا ( از قوم او ) .\r\n129 - بر او دعوتش را در آيندگان باقى گذاشتيم .\r\n130 - سلام بر الياس .\r\n131 - ما نيكوكاران را بدينسان پاداش ميدهيم .\r\n132 - او از بندگان مؤمن ما بود .\r\n133 - لوط از پيامبران بود .\r\n134 - ياد آر كه او و خانواده‌اش را همگى نجات داديم .\r\n\r\n","description":"","footnote":"","page_name":" 170 ","page_number":170},
  {"content":"\r\n\r\n135 - مگر پير زنى را كه در ميان ماندگان ماند .\r\n136 - آن گاه ديگران را هلاك كرديم .\r\n137 - شما اهل مكه در حال صبح كردن بر خرابهء آنها مىگذريد .\r\n138 - و در شب ، آيا تعقل نميكنيد ؟ !\r\n139 - يونس از پيامبران بود .\r\n140 - ياد آر كه خشمگين به كشتى پر شده آمد .\r\n141 - قرعه انداخت و از مغلوبان شد .\r\n142 - ماهى او را بلعيد حال آنكه ملامت گر بود .\r\n143 - اگر نبود كه او از جملهء مسبحين بود .\r\n144 - قطعا تا به محشر در شكم ماهى مىماند .\r\n145 - او را به آن مكان خالى انداختيم .\r\n146 - و بر او درخت كدو رويانديم .\r\n147 - و او را بر جمعى كه بيشتر از صد هزار بودند فرستاديم .\r\n148 - ايمان آوردند تا دم مرگ متاعشان داديم .\r\n\r\nكلمه‌ها\r\nمننا : منّ : در اصل بمعنى قطع است ،  أَجْرٌ غَيْرُ مَمْنُونٍ  يعنى پاداش غير مقطوع و نيز به معنى نعمت دادن و عطيّه است ، گويند « منّ عليه منّا : أنعم عليه » آن در آيه به معنى نعمت دادن است .\r\nكرب : اندوه شديد . بعضى مطلق حزن مسلّط بر قلب گفته‌اند ، مراد از آن در آيه ظاهرا شكنجهء فرعونيان است .\r\nمستبين : استبانة به معنى آشكار شدن و آشكار كردن است . على هذا آن در آيه به معنى آشكار است مثل كتاب مبين يا به معنى آشكار كنندهء\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nحقايق است .\r\nالياس : نام يكى از پيامبران است . كه فقط دو بار در قرآن مجيد آمده است : انعام / 85 ، صافّات / 133 ، « الياس » لغتى است در « الياس » مانند سينين و سينا . ( نكته‌ها ) .\r\nبعلا : گويند : بعل نام بتى بود در بعلبك .\r\nغابرين : غبور : ماندن و رفتن آن از اضداد است « غبر غبورا : مكث و بقى و ذهب و مضى » غابر كسى را گويند كه بعد از رفتن كسانى كه با او بودند باز ماند .\r\nدمرنا : دمار : هلاكت . تدمير : هلاك كردن . راغب ادخال هلاكت در شيء گفته است « دمرنا » : هلاك كرديم .\r\nيونس : از پيامبران الهى است نام مباركش چهار بار در قرآن مجيد ذكر شده است . رجوع شود به « نكته‌ها » .\r\nابق : اباق : رفتن در حال خشم . اكثر اهل لغت آن را فرار گفته‌اند مانند فرار بنده از مولايش ولى قاموس ، رفتن بدون ترس و رحمت گفته است يا رفتن بعد از مخفى شدن .\r\nساهم : بين الاثنين است يعنى با ديگران قرعه كشيد . و چون قرعه را با تيرهاى مخصوص مىكشيدند لذا كلمهء « سهم » به كار رفته است .\r\nمدحضين : دحض : لغزيدن و سقوط . « مدحضين » : ساقط شدگان و مغلوب شدگان . در نهج البلاغه خطبه / 147 فرموده : «\r\nو ان تدحض القدم . . .\r\n» يعنى اگر قدم بلغزد .\r\nمليم : لوم : سرزنش . مليم اسم فاعل است به معنى ملامت كننده ، ظاهرا منظور ملامت خودش است كه چرا از ميان قوم خارج شدم ،\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nآن ارباب افعال « الام يليم » است .\r\nعراء : مكان خالى كه چيزى از قبيل درخت و نبات آن را نپوشانيده است اين كلمه فقط دو بار در قرآن مجيد ذكر شده است : صافات / 145 ، قلم / 49 .\r\nيقظين : كدو . طبرسى فرمايد : آن ، كدو و به قولى هر گياه بىساق است فقط يك بار در قرآن مجيد آمده است .\r\n\r\nشرحها\r\nدر آيات فوق قسمتى از حالات موسى ، هارون ، الياس ، لوط و يونس نقل شده است و نيز هلاكت قوم آنها مطرح مىباشد ، آنها همه مصداق هستند بر  عِبادَ اللَّهِ الْمُخْلَصِينَ  و هلاك شدگان ، چنان كه در قصّه نوح و ابراهيم گفته شد ، از آيات شريفه روشن مىشود كه هر كه در مسير توحيد قدم برداشت برنده شد ، ديگران از زندگى خود جز نكبت و بدبختى چيزى نبردند .\r\n114 -  وَ لَقَدْ مَنَنَّا عَلى مُوسى وَ هارُونَ  .\r\nاز اين آيه تا آيهء 122 در رابطه با شرح حال موسى و هارون و هلاكت فرعون است ، منّت در آيه به معنى عطيّه است كه آيات بعدى آن را شرح مىدهد از قبيل نجات از دست فرعون و دادن كتاب و رسالت .\r\n115 -  وَ نَجَّيْناهُما وَ قَوْمَهُما مِنَ الْكَرْبِ الْعَظِيمِ  .\r\nتفسير « مننّا » است ، مراد از كرب عظيم شكنجهء فرعونيان بود از جمله آنها « يذبحون ابنائهم . . . » است كه كرارا بيان شده است .\r\n116 -  وَ نَصَرْناهُمْ فَكانُوا هُمُ الْغالِبِينَ  .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمنظور گذشتن از دريا و نجات از فرعونيان است ، نه اينكه با فرعونيان جنگيده و غالب شدند .\r\n117 و 118 -   وَ آتَيْناهُمَا الْكِتابَ الْمُسْتَبِينَ وَ هَدَيْناهُمَا الصِّراطَ الْمُسْتَقِيمَ   .\r\nمنظور از كتاب توراة است كه حقائق و مجهولات زندگى را بر بنى اسرائيل بيان مىكرد ، و از اينكه هدايت فقط به موسى و هارون اختصاص يافته معلوم مىشود كه آن هدايت كامل و هدايت به خصوصى است و مصداق  صِراطَ الَّذِينَ أَنْعَمْتَ عَلَيْهِمْ  مىباشد .\r\n119 -  وَ تَرَكْنا عَلَيْهِما فِي الْآخِرِينَ  .\r\nدر گذشته گفته شد كه به احتمال قوى ، مراد بقاء شريعت و دعوت توحيد است كه دعوت و شريعت آيندگان ادامه دعوت آنهاست ، يعنى « و ابقينا عليها دعوة التوحيد » طبرسى رحمة اللَّه ثناء جميل فرموده است . به نظر بعضى مراد از آن سلام است كه در آيه بعدى مىآيد .\r\n120 -  سَلامٌ عَلى مُوسى وَ هارُونَ  .\r\nيعنى : سلام از خدا بر موسى و هارون كه در هموار كردن راه توحيد تلاش كردند ، چه افتخارى بالاتر از اين كه بندهء خاكى مورد اين همه مكرمت ربّ العالمين گردد .\r\n121 -  إِنَّا كَذلِكَ نَجْزِي الْمُحْسِنِينَ  .\r\nلفظ « كذلك » اشاره به نجات ، دادن كتاب ، بقاء شريعت ، سلام و مانند آنها است ، منظور مطلق تشبيه در پاداش دادن است نه اينكه به هر نيكوكار چنان پاداش داده مىشود .\r\n122 -  إِنَّهُما مِنْ عِبادِنَا الْمُؤْمِنِينَ  .\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nتعليل پاداش فوق است يعنى بندهء مؤمن بودن مستلزم پاداش خوب است .\r\n123 -  وَ إِنَّ إِلْياسَ لَمِنَ الْمُرْسَلِينَ  .\r\nاز اين آيه تا آيه 132 در رابطه با شرح حال الياس پيامبر است ، در اين آيات مىخوانيم كه او قوم خويش را به توحيد دعوت نمود ، و از عبادت بتى كه « بعل » نام داشت بر حذر كرد ولى قومش او را تكذيب كردند و در نتيجه در عذاب خدا و يا براى حساب حاضر خواهند شد .\r\nدر مجمع البيان از ابن عباس و محمّد بن اسحاق و غيره ، نقل شده كه او از انبياء بنى اسرائيل و از اولاد هارون برادر موسى بود ، مؤيد اين سخن آنست كه الياس در سورهء انعام / 85 در رديف انبياء بنى اسرائيل ذكر شده است ، در قرآن مجيد فقط دو بار نام او آمده است و بيشتر از آنچه در اين سوره نقل شده ، ذكرى از او نيست آنچه در روايت‌ها آمده اكثرا از كعب الاخبار و وهب بن منبّه است كه هر دو دروغگو بودند ، لذا از ذكر آنها اجتناب شد .\r\n124 -  إِذْ قالَ لِقَوْمِهِ أَ لا تَتَّقُونَ  .\r\nنقل دعوت الياس است ، مراد از « تتقون » ترس از عذاب خداست كه مشركان به وجود خدا عقيده داشته‌اند .\r\n125 -  أَ تَدْعُونَ بَعْلًا وَ تَذَرُونَ أَحْسَنَ الْخالِقِينَ  .\r\nدر تفسير صافى از تفسير قمى نقل شده : « و كان لهم صنم يسمونه بعلا » لفظ  أَحْسَنَ الْخالِقِينَ  كه در سورهء مؤمنون نيز آمده است ، در رابطه با كارهاى انسان است كه انسان خالق عرضى و فاعل طبيعى است و گرنه خالقى جز خدا نيست يعنى : از بين همه انسانها خدا بهترين آنهاست كه « نبودها » را به وجود آورده است .\r\n126 -  اللَّهَ رَبَّكُمْ وَ رَبَّ آبائِكُمُ الْأَوَّلِينَ  .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nاين آيه با كلمهء  أَحْسَنَ الْخالِقِينَ  يك استدلال تمام است يعنى : شما بت بعل را مىخوانيد ولى آفريننده و اداره كننده را ترك مىكنيد حال آنكه بايد رو به سوى خالق و مدبّر آورد نه بتى كه كاره‌اى نيست .\r\n127 - 128 -   فَكَذَّبُوهُ فَإِنَّهُمْ لَمُحْضَرُونَ إِلَّا عِبادَ اللَّهِ الْمُخْلَصِينَ   يعنى برانگيخته شده و براى عذاب حاضر شدگان هستند ، جملهء استثنائيه نشان مىدهد كه گروهى در قوم او ايمان آورده بودند ، على هذا آن استثنا از فاعل « فكذبوه » است .\r\n129 و 130 -   وَ تَرَكْنا عَلَيْهِ فِي الْآخِرِينَ سَلامٌ عَلى إِل‌ْياسِينَ   معنى آيهء اوّل گذشت ، سلام تقديرش « سلام منا » است در « ال ياسين » چند مطلب هست ، اوّل آنكه جمع الياس و مراد از آن الياس و قوم او است يعنى سلام از ما بر الياس و قوم او ، دوم آنكه : الياسين لغتى است در الياس ، مانند جبريل و جبرئيل ، ميكال و ميكائيل ، سينا و سينين .\r\nسوّم آنكه در مجمع البيان فرموده : ابن عامر و نافع و رويس از يعقوب آن را « آل ياسين » خوانده‌اند ، در تفسير برهان 12 روايت نقل شده كه آل ياسين عبارتند از آل محمّد صلّى اللَّه عليه و آله ، دو تاى آنها از امير المؤمنين عليه السّلام و دو تا از امام صادق عليه السّلام و يكى از حضرت رضا عليه السّلام و بقيه از ابن عباس است ، ابن حجر در صواعق محرقهء خود ، اين آيه را سومين آيهء نازله در شأن اهل بيت عليهم السّلام شمرده و گويد :\r\nجماعتى از مفسران نقل كرده‌اند كه مراد از آيه ، « سلام على آل محمد » است . ابن كثير و بيضاوى نيز به آن اشاره كرده‌اند عبارت امام صادق چنين است :\r\n« يس محمّد و نحن آل يس » .\r\nبه نظر مىآيد : اين يك نوع استفادهء مخصوص از قرآن مجيد است كه ائمه صلوات اللَّه عليهم كرده‌اند در حاشيه مجمع البيان نقل شده : اتفاق كرده‌اند\r\n\r\n","description":"","footnote":"","page_name":" 176 ","page_number":176},
  {"content":"\r\n\r\nكه در تمام قرآنها آن را به صورت « ال ياسين » بنويسند و « ال » را از « ياسين » جدا نمايند نه به صورت « الياسين » .\r\n131 و 132 -   إِنَّا كَذلِكَ نَجْزِي الْمُحْسِنِينَ إِنَّهُ مِنْ عِبادِنَا الْمُؤْمِنِينَ   :\r\nلفظ « كذلك » اشاره بر « تركنا » و سلام است . آيهء اخير تعليل « نجزى » مىباشد .\r\n133 -  وَ إِنَّ لُوطاً لَمِنَ الْمُرْسَلِينَ  .\r\nاز اين آيه تا آيهء 138 در رابطه با حالات لوط عليه السّلام است ، او خواهرزاده ابراهيم عليه السّلام بود كه در بابل به آن حضرت ايمان آورد و در معيت او به فلسطين هجرت كرد و در آنجا به پيامبرى مبعوث گرديد . حالات او در سورهء اعراف و هود و جاهاى ديگر گذشته است .\r\n134 - 136 -    إِذْ نَجَّيْناهُ وَ أَهْلَهُ أَجْمَعِينَ إِلَّا عَجُوزاً فِي الْغابِرِينَ ثُمَّ دَمَّرْنَا الْآخَرِينَ    .\r\nچون در اين جريان مسئله  إِلَّا عِبادَ اللَّهِ الْمُخْلَصِينَ  مطرح است لذا بيشتر به نجات لوط و خانواده‌اش توجّه شده است مراد از عجوز زن لوط است كه عذاب او را نيز گرفت و به آن حضرت ايمان نياورده بود ، بقيّه معلوم است .\r\n137 - 138 -   وَ إِنَّكُمْ لَتَمُرُّونَ عَلَيْهِمْ مُصْبِحِينَ وَ بِاللَّيْلِ أَ فَلا تَعْقِلُونَ   خطاب به مشركان مكه است كه وقت مسافرت به شام گاهى در روز و گاهى در شب از خرابه‌هاى قوم لوط مىگذشتند .\r\n139 -  وَ إِنَّ يُونُسَ لَمِنَ الْمُرْسَلِينَ  .\r\nاز اين آية تا آيه 148 در رابطه با يونس عليه السّلام است ، شرح حال اين پيامبر گرامى در اين سوره مفصلتر از هر جا نقل شده است .\r\n140 -  إِذْ أَبَقَ إِلَى الْفُلْكِ الْمَشْحُونِ  .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nلفظ « ابق » مفيد خشم است چنان كه در كلمه‌ها گفته شد ، مؤيد اين سخن آيه  وَ ذَا النُّونِ إِذْ ذَهَبَ مُغاضِباً . . .  انبياء / 78 است كه به غضب تصريح گرديده و او غضبناك از قوم خويش بود كه به وى ايمان نياورده بودند لفظ « مشحون » حاكى است كه پر بودن كشتى علّت قرعه انداختن شد ، تا عدّه‌اى را به دريا بياندازند و بار كشتى سبك شود .\r\n141 - 142 -   فَساهَمَ فَكانَ مِنَ الْمُدْحَضِينَ فَالْتَقَمَهُ الْحُوتُ وَ هُوَ مُلِيمٌ   لفظ « مدحضين » نشان مىدهد كه يونس تنها نبود كه قرعه به نام او اصابت كرد بلكه عده‌اى بودند ، يونس نيز از آن جمله بود ، از لفظ « مشحون » در آيه گذشته و از كلمه « مدحضين » در اين آيه ، روشن مىشود كه دريا طوفانى شده چاره‌اى نبود كه بعضى از مسافران را به قيد قرعه به دريا افكنند تا بار كشتى سبك شود ، و گرنه هلاك همه حتمى بوده است ، لذا عدّه‌اى به قيد قرعه به دريا انداخته شدند كه يونس از آن جمله بوده است ، بقيه در نكته‌ها ديده شود .\r\nالتقام يعنى بلعيدن است ، ظاهرا منظور از « مليم » آنست كه نفس خود را ملامت مىكرد كه چرا از ميان قوم خويش خارج شدم .\r\n143 - 144 -   فَلَوْ لا أَنَّهُ كانَ مِنَ الْمُسَبِّحِينَ لَلَبِثَ فِي بَطْنِهِ إِلى يَوْمِ يُبْعَثُونَ   .\r\nمنظور از « مسبّحين » آن نيست كه در شكم ماهي گفت :  سُبْحانَكَ إِنِّي كُنْتُ مِنَ الظَّالِمِينَ  بلكه منظور آنست كه او از تسبيح گويان بود و پيوسته در زندگى خدا را به پاكى ياد مىكرد و گرنه پيوسته در شكم ماهى مىماند و نجات پيدا نمىكرد .\r\nزيرا از بعضى آيات معلوم مىشود كه يونس در هر حال بنا بود از شكم ماهى نجات يابد و اين كار يك امتحان بوده است در سوره ( ق ) مىخوانيم :  لَوْ لا \r\n\r\n","description":"","footnote":"","page_name":" 178 ","page_number":178},
  {"content":"\r\n\r\n أَنْ تَدارَكَهُ نِعْمَةٌ مِنْ رَبِّهِ لَنُبِذَ بِالْعَراءِ وَ هُوَ مَذْمُومٌ  / 49 ، اين آيه مىگويد :\r\nاگر توفيق و نعمت خدا او را نمىيافت از شكم ماهى به كنار انداخته مىشد ولى ملامت شده ، اما نعمت خدا او را گرفت و به بيرون انداخته شد در حالى كه باز پيامبر بود .\r\nنتيجه آنكه : اگر از مسبحين نبود در شكم ماهى مىماند ، ولى از مسبحين بود كه نجات يافت و نيز اگر در شكم ماهى  لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ  نمىگفت و نعمت خدا او را درك نمىكرد بيرون انداخته مىشد اما به حالت مذموم .\r\n145 -  فَنَبَذْناهُ بِالْعَراءِ وَ هُوَ سَقِيمٌ  .\r\nعلّت سقيم بودن ، اقامت چند روز در شكم ماهى بود و اگر لطف خدا نبود ترشحات شكم ماهى او را ذوب كرده بود .\r\n146 -  وَ أَنْبَتْنا عَلَيْهِ شَجَرَةً مِنْ يَقْطِينٍ  .\r\nظهور آيه در آنست كه درخت كدو به طور اعجاز بوده است كه برگهاى بزرگ دارد و اگر انسان زير برگهاى آن باشد از حرارت آفتاب مصون مى - شود ، ظاهرا هم از كدو خورده و هم از سايه آن استفاده كرده تا حالش بهبود يافته است .\r\n147 -  وَ أَرْسَلْناهُ إِلى مِائَةِ أَلْفٍ أَوْ يَزِيدُونَ  .\r\nظهور آيه در آنست كه : اين صد هزار قوم اول او نبوده است ، طبرسى رحمه اللَّه احتمال مىدهد كه قوم اول او اهل نينوى بودند و نيز احتمال مىدهد كه قوم ديگرى باشند ، به هر حال ، آيه حاكى از تجديد رسالت او نظير :  فَاجْتَباهُ رَبُّهُ فَجَعَلَهُ مِنَ الصَّالِحِينَ  ق / 50 ، گويند : « او » در آيه به معنى مترقى و « بلكه » است ، الميزان قوم اول مىداند .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n148 -  فَآمَنُوا فَمَتَّعْناهُمْ إِلى حِينٍ  .\r\nمراد ايمان به يونس عليه السّلام است از « حين » وقت مرگ است .\r\n\r\nنكته‌ها :\r\n\r\nماجراى يونس عليه السلام :\r\nنام مبارك اين پيامبر بزرگوار فقط چهار بار در قرآن مجيد آمده است ، اول در سورهء انعام / 86 كه با  وَ إِسْماعِيلَ وَ الْيَسَعَ وَ يُونُسَ وَ لُوطاً وَ كلًّا فَضَّلْنا عَلَى الْعالَمِينَ  او را از مفضّلين شمرده است .\r\nدوم در سورهء انبياء / 87 و 88 كه گذشت ، سوم در اين سوره كه بررسى شد ، چهارم در سوره ق كه فرموده :    فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ إِذْ نادى وَ هُوَ مَكْظُومٌ لَوْ لا أَنْ تَدارَكَهُ نِعْمَةٌ مِنْ رَبِّهِ لَنُبِذَ بِالْعَراءِ وَ هُوَ مَذْمُومٌ فَاجْتَباهُ رَبُّهُ فَجَعَلَهُ مِنَ الصَّالِحِينَ    / 48 - 50 ، اكنون چند امر در اينجا مىآوريم .\r\nاول - نمىشود گفت كه يونس عليه السّلام در خارج شدن از ميان قوم خويش گناه كرد ، زيرا انبياء عليهم السّلام معصومند و خدا دربارهء ايشان فرموده :  وَ سَلامٌ عَلَى الْمُرْسَلِينَ  صافات / 181 ، حاشا كه پيامبر مرتكب گناه شود با آنكه مشمول  وَ كلًّا فَضَّلْنا عَلَى الْعالَمِينَ  از جملهء  فَظَنَّ أَنْ لَنْ نَقْدِرَ عَلَيْهِ  انبياء 78 روشن مىشود كه آن حضرت مانعى نمىديد كه از ميان قومش خارج شود و مثلا در جاى ديگرى تبليغ كند و اگر بيرون رفتن را حرام مىدانست ديگر « ظنّ » مورد نداشت و به يقين مىدانست كه خدا بر وى تنگ خواهد گرفت .\r\nولى ناگفته نماند : از جملهء  فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ  كه به رسول خدا صلّى اللَّه عليه و آله خطاب مىشود : صبر كن و مانند يونس نباش و از جملهء « فظن ان لي نقدر عليه » معلوم مىشود كم صبرى كرده و صلاح آن بود كه از ميان قوم خود خاري نشود و قهر نكند و اللَّه العالم .\r\n\r\n","description":"","footnote":"","page_name":" 180 ","page_number":180},
  {"content":"\r\n\r\n\r\nدوم علت انداختن به دريا :\r\nدر تورات فعلى كتاب يونس نبى عليه السّلام مىنويسد : ملاحان اسبابى را كه در كشتى بود به دريا ريختند تا آن را سبك سازند و چون كشتى نجات نيافت و دريا آرام نگرفت گفتند : بيائيد قرعه بياندازيم تا روشن شود اين طوفان به سبب چه كسى بر ما وارد آمده است ، پس قرعه انداختند و قرعه به نام يونس در آمد . . . يونس گفت مرا برداشته به دريا افكنيد تا طوفان آرام گيرد زيرا كه اين طوفان به سبب من پيش آمده است ، او را به دريا انداختند ماهى بزرگى او را فرو برد يونس سه شب و روز در شكم ماهى ماند . از حضرت باقر صلوات اللَّه عليه نقل شده :\r\n« لبث يونس في بطن الحوت ثلاثة ايام فنادى في الظلمات ظلمة بطن الحوت و ظلمة الليل و ظلمة البحر . . . » .\r\nاز اين نقل معلوم مىشود كه احساس كرده‌اند ، علّت طوفان آن بوده بندهء گناهكارى در ميان آنها هست ، بايد او را به دريا اندازند تا طوفان آرام گردد در روايات اسلامى نيز چنين است ولى گفته شد كه ظهور آيات غير از آن است و اللَّه العالم .\r\n\r\nآن دريا كدام بود :\r\nدر روايات هست كه يونس عليه السّلام براى اهل نينوى مبعوث شده بود ، گويند : آن از توابع موصل بود ، در تورات در كتاب يونس باب اوّل آمده : يونس خواست بر « ترشيش » فرار كند و به « يافا » آمد ، به كشتى نشست تا عازم « ترشيش » بشود ، ترشيش از سواحل اسپانيا و نيز قريه ايست در « لبنان » و « يافا » نيز از شهرهاى فلسطين و در كنار مديترانه است ، على هذا آن حضرت از يافا به كشتى سوار شده ، مىخواست به اسپانيا يا به افريقا برود ، در اين صورت ، او در درياى مديترانه به شكم ماهي رفته است .\r\nدر بعضى تفاسير بحر قلزم به چشم مىخورد ، مراد از آن درياى سرخ است در اين صورت آن حضرت مىخواسته از سواحل عربستان يا خليج عقبه به افريقا\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nبرود و در بحر احمر به كام ماهى رفته است و اللَّه العالم .\r\nنهنگ يونس : نهنگى كه يونس را بلعيد از نوع كدام نهنگها بود ؟ لا بد دهان و حلقومش به قدرى بزرگ بود كه يونس از آن گذشت و به شكم نهنگ رفت ، در كتاب « نظرى به طبيعت و اسرار آن » تأليف يكى از اساتيد دانشگاه پاريس ترجمهء محمّد قاضى فصلى به نام « يونس در كام نهنگ » دربارهء آن تحقيق كرده و بالاخره نظر داده كه ممكن است يونس را نهنگ « كاشالو » بلعيده باشد اين نهنگ نوعا داراى بيست دو متر است و از گلوى آن انسان به راحتى فرو مىرود و اللَّه العالم .\r\n\r\nيك روايت :\r\nدر سورهء انبياء ذيل آيهء  وَ ذَا النُّونِ إِذْ ذَهَبَ مُغاضِباً . . . \r\n/ 87 روايتى از امام صادق عليه السّلام نقل كرديم كه ام سلمه شبى رسول خدا صلّى اللَّه عليه و آله را ديد كه گريه مىكند از علت گريهء آن حضرت سؤال كرد حضرت فرمود :\r\n« يا ام سلمه و ما يؤمننى و انّما و كل اللَّه يونس بن متى الى نفسه طرفة عين فكان منه ما كان »\r\nيعنى اى ام سلمه چه چيز مرا از خدا ايمنى مىدهد ، خدا به قدر يك چشم زدن يونس را به سر خود گذاشت كه جريان رفتن به شكم ماهى پيش آمد ، مشروح روايت در سورهء انبياء مطالعه شود « ربنا لا تكلنا الى انفسنا طرفة عين ابدا » .\r\n\r\n","description":"","footnote":"","page_name":" 182 ","page_number":182},
  {"content":"\r\n\r\n\r\n[ سوره الصافات ( 37 ) : آيات 149 تا 170 
  ]\r\nفَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ ( 149 ) أَمْ خَلَقْنَا الْمَلائِكَةَ إِناثاً وَ هُمْ شاهِدُونَ ( 150 ) أَلا إِنَّهُمْ مِنْ إِفْكِهِمْ لَيَقُولُونَ ( 151 ) وَلَدَ اللَّهُ وَ إِنَّهُمْ لَكاذِبُونَ ( 152 ) أَصْطَفَى الْبَناتِ عَلَى الْبَنِينَ ( 153 )\r\nما لَكُمْ كَيْفَ تَحْكُمُونَ ( 154 ) أَ فَلا تَذَكَّرُونَ ( 155 ) أَمْ لَكُمْ سُلْطانٌ مُبِينٌ ( 156 ) فَأْتُوا بِكِتابِكُمْ إِنْ كُنْتُمْ صادِقِينَ ( 157 ) وَ جَعَلُوا بَيْنَهُ وَ بَيْنَ الْجِنَّةِ نَسَباً وَ لَقَدْ عَلِمَتِ الْجِنَّةُ إِنَّهُمْ لَمُحْضَرُونَ ( 158 )\r\nسُبْحانَ اللَّهِ عَمَّا يَصِفُونَ ( 159 ) إِلاَّ عِبادَ اللَّهِ الْمُخْلَصِينَ ( 160 ) فَإِنَّكُمْ وَ ما تَعْبُدُونَ ( 161 ) ما أَنْتُمْ عَلَيْهِ بِفاتِنِينَ ( 162 ) إِلاَّ مَنْ هُوَ صالِ الْجَحِيمِ ( 163 )\r\nوَ ما مِنَّا إِلاَّ لَهُ مَقامٌ مَعْلُومٌ ( 164 ) وَ إِنَّا لَنَحْنُ الصَّافُّونَ ( 165 ) وَ إِنَّا لَنَحْنُ الْمُسَبِّحُونَ ( 166 ) وَ إِنْ كانُوا لَيَقُولُونَ ( 167 ) لَوْ أَنَّ عِنْدَنا ذِكْراً مِنَ الْأَوَّلِينَ ( 168 )\r\nلَكُنَّا عِبادَ اللَّهِ الْمُخْلَصِينَ ( 169 ) فَكَفَرُوا بِهِ فَسَوْفَ يَعْلَمُونَ ( 170 )\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n149 - از مشركان بپرس آيا براى خدايت دختران و براى آنها پسران هست ؟ !\r\n150 - يا ملائكه را زنان آفريديم و آنها تماشاگر بودند ؟ !\r\n151 - بدان كه آنها از روى افتراء مىگويند :\r\n152 - خدا فرزند زائيده است آنها حتما دروغگويانند .\r\n153 - آيا دختران را بر پسران برگزيده است ؟\r\n154 - چه شده بر شما چه مىگويند ؟ !\r\n155 - آيا متذكر نمىشويد ؟ !\r\n156 - يا بر اين گفته دليلى آشكار داريد ؟ !\r\n157 - اگر راستگوييد نوشته‌تان را بياوريد .\r\n158 - ميان خدا و جن نسب جعل كردند حال آنكه جن دانسته‌اند كه در عذاب حاضر شدگانند .\r\n159 - منزه است خدا از آنچه وصف مىكنند .\r\n160 - مگر بندگان خالص شده خدا .\r\n161 - شما مشركان و آنچه مىپرستيد .\r\n162 - نيستيد به فتنه اندازنده .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n163 - مگر كسى را كه داخل شونده جحيم است .\r\n164 - از ما ملائكه كسى نيست مگر آنكه براى او مقام معلومى است .\r\n165 - ما هستيم صف كشندگان .\r\n166 - و ما هستيم تسبيح گويان .\r\n167 - حقا كه آنها مىگويند :\r\n168 - اگر در نزد ما كتابى از گذشتگان بود .\r\n169 - حتما بندگان خالص خدا مىبوديم .\r\n170 - قرآن را انكار كردند ، به زودى مىدانند .\r\n\r\nكلمه‌ها\r\nاناث : جمع انثى به معنى مؤنّثها است .\r\nجنة : جنّ و جنّه هر دو به معنى جنّ است ، بعضى « طائفة من الجن » گفته‌اند مانند قاموس و اقرب الموارد .\r\nفاتنين : جمع فاتن از مادّهء « فتن » است به معنى امتحان كننده و به فتنه انداز .\r\nصال : اسم فاعل است از « صلى يصلى » به معنى داخل شونده و ملازم .\r\n\r\nشرحها\r\nدر آيات گذشته حال گروهي از  عِبادَ اللَّهِ الْمُخْلَصِينَ  و تكذيب كنندگان آنها بيان گرديد ، مناسب آمده كه در اين آيات مقداري از حالات تكذيب كنندگان رسول خدا صلّى اللَّه عليه و آله بيان گردد . و آن اينكه ملائكه را دختران خدا و ظاهرا جن را پسران خدا و يا صاحب نسب با خدا مىدانستند و نعوذ باللّه مىگفتند : خدا فرزند زائيده است ، هر يك از اين گفته‌ها كافى است كه العياذ باللّه وجود خدا\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nرا يك افسانه گرداند كه خدا در اين صورت از واجب الوجود بودن مىافتد . لذا ضرورى بود كه قرآن در رد اين خرافه‌ها پافشارى نمايد .\r\nآن گاه ملائكه معرفى شده‌اند كه آنها دختران خدا نيستند ، بلكه داراى  وَ ما مِنَّا إِلَّا لَهُ مَقامٌ مَعْلُومٌ  هستند . سپس باز به شرح حال مشركان باز گشته است .\r\n149 - 150 -   فَاسْتَفْتِهِمْ أَ لِرَبِّكَ الْبَناتُ وَ لَهُمُ الْبَنُونَ أَمْ خَلَقْنَا الْمَلائِكَةَ إِناثاً وَ هُمْ شاهِدُونَ   .\r\nمشركان مىگفتند : ملائكه دختران خدا هستند ، اين در بسيارى از آيات آمده است  وَ يَجْعَلُونَ لِلَّهِ الْبَناتِ سُبْحانَهُ  نحل / 57 ،  أَمْ لَهُ الْبَناتُ وَ لَكُمُ الْبَنُونَ  / 39 و چون آنها از پسران خرسند بودند و از دختران بيزارى مىجستند ، لازمه اين سخن آن بود كه به خدا هم آنچه را كه خوش داشتند نسبت بدهند . نبايد فكر شود كه آيه ، دختران را ناپسند مىداند بلكه در مقام توبيخ به مشركان مى گويد : شما كه پسران را خوش داريد لازم بود به خدا آنچه را كه خوش داريد نسبت بدهيد . آيه :  أَمْ خَلَقْنَا الْمَلائِكَةَ . . .  مطلبى ديگر است و آن اينكه ملائكه را مؤنث مىدانستند ، لفظ « خلقنا » نشان مىدهد كه دختر خدا بودن در اين آيه مطرح نيست .\r\nنظير :  وَ جَعَلُوا الْمَلائِكَةَ الَّذِينَ هُمْ عِبادُ الرَّحْمنِ إِناثاً أَ شَهِدُوا خَلْقَهُمْ سَتُكْتَبُ شَهادَتُهُمْ وَ يُسْئَلُونَ  زخرف / 19 .\r\n151 - 152 -   أَلا إِنَّهُمْ مِنْ إِفْكِهِمْ لَيَقُولُونَ وَلَدَ اللَّهُ وَ إِنَّهُمْ لَكاذِبُونَ   .\r\nلفظ  وَلَدَ اللَّهُ  صريح است در اينكه عقيده داشتند كه نعوذ باللّه خدا فرزند زائيده است نظير آيهء سابق و نظير  وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ  انعام / 100 ولى اين سخن ، افك و برگرداندن قول از حق به باطل است و آنها\r\n\r\n","description":"","footnote":"","page_name":" 186 ","page_number":186},
  {"content":"\r\n\r\nدروغگويند ، نعوذ باللّه اين سخن ضدّ واجب الوجود و خدا بودن خداست .\r\n153 - 154 -   أَصْطَفَى الْبَناتِ عَلَى الْبَنِينَ ما لَكُمْ كَيْفَ تَحْكُمُونَ   .\r\nتكرار آية 149 است ، « اصطفي » تقديرش « ء اصطفى » است با همزهء استفهام .\r\nيعنى بنا بر قول شما بايد شما افضل از خدا باشيد كه بهتر را به شما داده و غير بهتر را خود برگزيده است آن گاه در مقام توبيخ فرموده : چه حكم مىكنيد ؟ اين حكم بدون دليل است .\r\n155 - 157 -    أَ فَلا تَذَكَّرُونَ أَمْ لَكُمْ سُلْطانٌ مُبِينٌ فَأْتُوا بِكِتابِكُمْ إِنْ كُنْتُمْ صادِقِينَ    .\r\nآيهء اول ظاهرا راجع به اصل ولادت است ، يعنى اگر توجه كنند مىدانند كه محال است خدا جسم باشد و جزء و فرزند از او به وجود آيد ، منظور از سلطان كتاب آسمانى است كه حكايت كند از اينكه خدا زائيده و ملائكه دختران او هستند .\r\n158 -  وَ جَعَلُوا بَيْنَهُ وَ بَيْنَ الْجِنَّةِ نَسَباً وَ لَقَدْ عَلِمَتِ الْجِنَّةُ إِنَّهُمْ لَمُحْضَرُونَ  .\r\nمراد از نسب ظاهرا آنست كه جنّ اولاد خداست ، چنان كه در الميزان اختيار كرده است ، به نظر ميايد : جن را پسران خدا مىدانستند چنان كه ملائكه را دختران خدا مىپنداشتند از آيهء :  وَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ  انعام / 100 معلوم مىشود كه براى خدا هم پسران قائل بوده‌اند و هم دختران . پس جن را پسران خدا گفته‌اند .\r\nناگفته نماند : اين آيه نقل قول مشركان است ربطى به اهل كتاب ندارد لذا نمىتوان گفت . منظور عيسى يا عزيز است .\r\n وَ لَقَدْ عَلِمَتِ . . .  رد سخن آنهاست يعنى : جن چطور مىتوانند فرزند خدا\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nو شريك خدا باشند با آنكه مىدانند محكوم به حكم خدا هستند و در مقابل گناهان خود در عذاب حاضر خواهند شد چنين كسانى فرزند خدا و شريك خدا نتوانند باشند .\r\n159 -  سُبْحانَ اللَّهِ عَمَّا يَصِفُونَ  .\r\nفاعل « يصفون » كفّار و مشركان مىباشند كه خدا را با ولادت ، دختر داشتن و شريك داشتن توصيف مىكردند ، يعنى : خدا منزّه است از آنچه توصيف مىكنند .\r\n160 -  إِلَّا عِبادَ اللَّهِ الْمُخْلَصِينَ  .\r\nاستثناء منقطع است يعنى ليكن بندگان خالص شدهء خدا او را با اوصافى كه لائق به شأن او است توصيف مىكنند . الميزان به يك اعتبار فاعل « يصفون » را عموم مردم گرفته و در آن صورت استثناء را متصل داشته است يعنى : خدا منزّه است از آنچه مردم توصيف مىكنند مگر بندگان مخلص كه او را مناسب ساحت مقدسش توصيف مىكنند چنان كه از حضرت رسول صلّى اللَّه عليه و آله نقل شده : كه فرمود :\r\n« لا احصى ثناء عليك انت كما اثنيت على نفسك »\r\nكه ثناء خويش را با ثنايى كه خدا از خود كرده است تكميل فرمود . در اين صورت كسى غير از « مخلصين » حق توصيف خدا را ندارد .\r\n161 - 163 -    فَإِنَّكُمْ وَ ما تَعْبُدُونَ ما أَنْتُمْ عَلَيْهِ بِفاتِنِينَ إِلَّا مَنْ هُوَ صالِ الْجَحِيمِ    .\r\nتفريع است بر مستثنى ، يعنى : شما و معبودهايتان بر عليه خدا فقط اهل ضلالت و اهل آتش را مىتوانيد به فتنه اندازيد و گمراه كنيد ، نه عباد اللَّه مخلصين را .\r\nعلى هذا « ما » در  وَ ما تَعْبُدُونَ  موصول و منظور از آن اصنام و معبودهاى\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nباطل است ولى در « ما انتم » نافيه مىباشد و ضمير « عليه » راجع به اللَّه است يعنى « ما انتم على اللَّه بفاتنين » بعضى گفته‌اند : آن راجع بماء موصول است يعنى « ما انتم بفاتنين على عبادة الاصنام الا من هو صال الحجيم » .\r\n164 -  وَ ما مِنَّا إِلَّا لَهُ مَقامٌ مَعْلُومٌ  .\r\nاين آيه و دو آيهء بعدى نقل قول مقام ملائكه است ، آن هم به طور جملهء معترضه ، در آيات گذشته خوانديم كه ملائكه را دختران خدا دانسته‌اند ، در جواب آن در اين آيات مىخوانيم كه ملائكه خود ، خدا را از اين وصف منزه مىدانند .\r\nدر اين آيه مىگويند : ما هر يك مقام و مرتبت معينى از جانب خدا داريم چگونه فرزندان خدا توانيم بود ، شايد منظور از مقام معلوم وظائف محوّله بر آنهاست مانند قبض ارواح ، كتابت اعمال ، حمل عرش خدا و . . .\r\n165 - 166 -   وَ إِنَّا لَنَحْنُ الصَّافُّونَ وَ إِنَّا لَنَحْنُ الْمُسَبِّحُونَ   .\r\nشايد منظور از صف كشيدن ، انتظار فرمان حق باشد و ما خدا را تسبيح كننده‌ايم  يُسَبِّحُونَ اللَّيْلَ وَ النَّهارَ لا يَفْتُرُونَ  انبياء / 20 على هذا نمىتوانيم مولود خدا و شريك خدا باشيم .\r\nدر نهج البلاغه خطبهء اول فرموده است :\r\n« منهم سجود لا يركعون و ركوع لا ينتصبون و صافون لا يتزايلون و مسبّحون لا يسئمون » .\r\n167 - 169 -    وَ إِنْ كانُوا لَيَقُولُونَ لَوْ أَنَّ عِنْدَنا ذِكْراً مِنَ الْأَوَّلِينَ لَكُنَّا عِبادَ اللَّهِ الْمُخْلَصِينَ    « 1 » اين آيات تكميل مطالب گذشته و نقل اعتراضات مشركان است كه قرآن\r\n\r\n\r\n","description":"","footnote":"\r\n( 1 ) « ان » در آيه مخفف از ثقيله است .\r\n","page_name":" 189 ","page_number":189},
  {"content":"\r\n\r\nمجيد را دليل كافى ندانسته و مىگفتند ، اگر كتابى از گذشتگان با ما بود ، ايمان مىآورديم و از بندگان خالص خدا مىبوديم ولى چه كنيم كه قرآن براى ما كافى نيست لذا در ايمان نياوردن معذوريم ، در جواب اين حرافه آمده است :\r\n170 -  فَكَفَرُوا بِهِ فَسَوْفَ يَعْلَمُونَ  .\r\nآنها از روى لجاجت قرآن را انكار كردند ، به زودى مىدانند چه بلائى در دنيا و آخرت به سرشان خواهد آمد .\r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\n[ سوره الصافات ( 37 ) : آيات 171 تا 182 
  ]\r\nوَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ ( 171 ) إِنَّهُمْ لَهُمُ الْمَنْصُورُونَ ( 172 ) وَ إِنَّ جُنْدَنا لَهُمُ الْغالِبُونَ ( 173 ) فَتَوَلَّ عَنْهُمْ حَتَّى حِينٍ ( 174 ) وَ أَبْصِرْهُمْ فَسَوْفَ يُبْصِرُونَ ( 175 )\r\nأَ فَبِعَذابِنا يَسْتَعْجِلُونَ ( 176 ) فَإِذا نَزَلَ بِساحَتِهِمْ فَساءَ صَباحُ الْمُنْذَرِينَ ( 177 ) وَ تَوَلَّ عَنْهُمْ حَتَّى حِينٍ ( 178 ) وَ أَبْصِرْ فَسَوْفَ يُبْصِرُونَ ( 179 ) سُبْحانَ رَبِّكَ رَبِّ الْعِزَّةِ عَمَّا يَصِفُونَ ( 180 )\r\nوَ سَلامٌ عَلَى الْمُرْسَلِينَ ( 181 ) وَ الْحَمْدُ لِلَّهِ رَبِّ الْعالَمِينَ ( 182 )\r\n171 - وعدهء نصرت ما بندگان فرستاده‌مان از پيش گذشته است ،\r\n172 - آنها ، فقط آنها هستند يارى شدگان .\r\n173 - و لشكر ما فقط آنها هستند پيروزان .\r\n174 - از مشركان تا مدتى چشم به پوش .\r\n\r\n","description":"","footnote":"","page_name":" 191 ","page_number":191},
  {"content":"\r\n\r\n175 - منتظرشان باش به زودى خواهند ديد .\r\n176 - آيا در عذاب ما عجله مىكنند ؟ !\r\n177 - چون به ديارشان نازل شود روزگار انذار شدگان بد خواهد بود .\r\n178 - از آنها تا مدتى چشم به پوش .\r\n179 - منتظر باش به زودى مىدانند .\r\n180 - منزه است پروردگارت كه صاحب عزت است از آنچه توصيف مىكنند .\r\n181 - سلام از ما بر پيامبران .\r\n182 - و حمد خدا را كه رب العالمين است .\r\n\r\nشرحها\r\nدر آيات گذشته مكرر در مكرر پيروزى عباد اللَّه المخلصين ذكر شد ، در اين آيات فرموده : آن يك وعدهء حتمى ماست ، سپس در رابطه با آن وعده به حضرت رسول چه دستور مىدهد كه مدتى منتظر بمان تا نصرت حتمى خدا برسد ، آن گاه با تسبيح و حمد خدا كه داراى جلال و عظمت و الطاف است و با سلام بر فرستادگان كه بندگان را به راه توحيد خوانده است سورهء مباركه تمام مىشود .\r\n171 -  وَ لَقَدْ سَبَقَتْ كَلِمَتُنا لِعِبادِنَا الْمُرْسَلِينَ  .\r\nمنظور از « كلمتنا » وعدهء نصرت است كه در آيهء بعدى نقل مىشود ، غرض از سبقت حتمى بودن در نزد خداوند است .\r\n172 - 173 -   إِنَّهُمْ لَهُمُ الْمَنْصُورُونَ وَ إِنَّ جُنْدَنا لَهُمُ الْغالِبُونَ   نصرت در آيه مطلق و شامل نصرت دنيا و آخرت و انواع نصرتهاست ،  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  مؤمن / 51 در الميزان فرموده : آنها مؤيد به دليل هستند زيرا كه آنها بر حقند و حق مغلوب نمىشود آنها غالبند بر دشمنان خود يا با غلبه و يا با انتقام خدايى از آنها .\r\nمراد از « جندنا » ظاهرا جامعهء اسلامى است كه افراد آن حزب اللَّه هستند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nنظير :  وَ مَنْ يَتَوَلَّ اللَّهَ وَ رَسُولَهُ   فَإِنَّ حِزْبَ اللَّهِ هُمُ الْغالِبُونَ  مائده / 56 و نيز مىخوانيم :  وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ  آل عمران / 139 پس وعدهء حتمى خدا هم دربارهء انبياء است و هم دربارهء جامعهء اسلامى ، النهايه در صورتى كه اهل ايمان و عمل و جهاد در راه خدا باشند چنان كه از دو آيهء فوق معلوم مىشود ولى اگر ايمان فقط اسمى و رسمى شد نبايد انتظار پيروزى را كشيد .\r\n174 - 175 -   فَتَوَلَّ عَنْهُمْ حَتَّى حِينٍ وَ أَبْصِرْهُمْ فَسَوْفَ يُبْصِرُونَ   .\r\nتفريع است بر وعدهء نصرت در مقابل مشركان مكه ، ظاهرا مراد از تولّى چشم پوشيدن و اهميت ندادن است و شايد مراد هجرت آن حضرت باشد كه بعد از هجرتش ، كفّار مكه به تدريج تار و مار شدند ،  وَ أَبْصِرْهُمْ  يعنى آنها را زير نظر بگير و منتظرشان باش ، گويى به علّت نزديك بودن وعدهء عذاب ، به جاى انتظار ، ابصار آمده است  فَسَوْفَ يُبْصِرُونَ  يعنى : به زودى مىبينند چه بلائى به سرشان خواهد آمد .\r\n176 - 177 -   أَ فَبِعَذابِنا يَسْتَعْجِلُونَ فَإِذا نَزَلَ بِساحَتِهِمْ فَساءَ صَباحُ الْمُنْذَرِينَ   .\r\nمشركان در مقابل وعدهء عذاب از جانب آن حضرت مىگفتند :  مَتى هذَا الْوَعْدُ إِنْ كُنْتُمْ صادِقِينَ  آيه در جواب آن مىفرمايد : عذاب ما را به عجله نخواهند زيرا چون به محيطشان نازل شود ، روزگارشان را سياه خواهد كرد .\r\n178 - 179 -   وَ تَوَلَّ عَنْهُمْ حَتَّى حِينٍ وَ أَبْصِرْ فَسَوْفَ يُبْصِرُونَ   .\r\nتكرار آيات گذشته است از باب تأكيد ، بعضى احتمال داده‌اند كه آيات اول راجع به عذاب دنيا و اين آيات راجع به عذاب آخرت است ، مؤيد اين احتمال كلمهء « ابصر » است كه در اينجا بدون مفعول آمده چنان كه در سابق  وَ أَبْصِرْهُمْ  با مفعول بود ، بدون مفعول بودن دلالت بر عموم دارد ، يعنى : عامه مشركان را\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nببين و آن در قيامت خواهد بود .\r\n180 -  سُبْحانَ رَبِّكَ رَبِّ الْعِزَّةِ عَمَّا يَصِفُونَ  .\r\nتنزيه خداست در مقابل آنچه توصيف مىكردند ، اضافه ربّ به « العزة » حاكى از آنست كه خداى تو را عاجز نتوانند كرد .\r\n181 -  وَ سَلامٌ عَلَى الْمُرْسَلِينَ  .\r\nقدر دانى است از عموم پيامبران كه در راه توحيد رنجها را متحمل شدند و راه خداشناسي را بر روى بشر باز كردند ، يعنى : سلام بر پيامبران از جانب ما . كه يعنى از جانب خدا مكروهى بر آنان نخواهد رسيد ، بلكه سلامتى و سعادت دنيا و آخرت عطا خواهد شد .\r\n182 -  وَ الْحَمْدُ لِلَّهِ رَبِّ الْعالَمِينَ  .\r\nتفسير آن در سوره حمد گذشت ، و در اينجا اشاره به آنست كه همه اين عنايات و مواهب و توفيقها از خداست ، و ثنا و درود نيز مخصوص اوست در كافى از امير المؤمنين صلوات اللَّه عليه نقل شده : هر كه بخواهد با پيمانه كامل پيمانه شود ، وقتى كه از مجلسش بر مىخيزد بگويد :    سُبْحانَ رَبِّكَ رَبِّ الْعِزَّةِ عَمَّا يَصِفُونَ وَ سَلامٌ عَلَى الْمُرْسَلِينَ وَ الْحَمْدُ لِلَّهِ رَبِّ الْعالَمِينَ    . رجوع شود به صافى و مجمع البيان .\r\nدر روز دوشنبه بيست و دوم ذو القعدة الحرام هزار و چهار صد هجرى قمرى مطابق 29 / 5 / 1363 تفسير سورهء مباركه صافات به پايان رسيد و الحمد للَّه و هو خير ختام\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\nسورهء « ص »\r\nدر مكه نازل شده و هشتاد و هشت آيه است\r\n\r\nنظرى به سورهء مباركه\r\n1 - « ص » سى و هشتمين سوره است كه بعد از سورهء قمر در مكه نازل گرديد از آيات آن بر مىآيد كه به هنگام نزولش ، مشركان در مقابله با توحيد آنچه مىتوانستند مضايقه نمىكردند ، به نظر مىآيد كه در سالهاى پنجم يا ششم بعثت نازل شده است .\r\n2 - عدد آيات آن در قرائت كوفى هشتاد و هشت و در قرائت ديگران هشتاد و شش و در بعضى هشتاد و پنج است ( مجمع البيان ) و به نقل تفسير خازن ، اين سوره داراى هفتصد و سى دو كلمه و سه هزار و شصت و هفت حرف است تعداد كلمات و حروف آن حاكى از اهتمام تمام مسلمين به قرآن مجيد است .\r\n3 - علّت نامگذارى به « ص » ظاهرا وقوع اين حرف در اول آنست از روايات بر مىآيد كه در زمان رسول خدا صلّى اللَّه عليه و آله و به وسيله آن حضرت با اين نام تسميه شده است .\r\n4 - آيات سوره حاكى است كه آن در مكه و قبل از هجرت نازل شده است و ظاهرا قائلى به غير مكى بودن آن وجود ندارد . و مىشود اطمينان كرد كه همه آن به يك بار نازل گشته باشد .\r\n5 - طبرسى رحمه اللَّه فرموده : مفسران گفته‌اند : پانزده نفر از اشراف قريش\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nاز جملهء : وليد بن مغيره كه بزرگشان بود و ابو جهل و ابى بن خلف و امية بن خلف و عتبه و شيبه پسران ربيعه و نضر بن حارث محضر ابو طالب آمده و گفتند : توشيخ ما و بزرگ مايى ، آمده‌ايم تا ميان ما و برادر زاده‌ات داورى كنى ، كه او خردمندان ما را به سفاهت نسبت داده و به خدايان ما ناسزا مىگويد .\r\nابو طالب رسول خدا صلّى اللَّه عليه و آله را دعوت كرد و گفت : پسر برادرم اينها از قوم تو هستند و از تو سؤالى دارند فرمود : آن سؤال چيست ؟ گفتند از ما و معبودهاى ما دست بردار تا از تو و معبودت دست برداريم . فرمود : يك كلمه از من قبول كنيد كه با آن حكومت عرب و عجم به دست شما مىآيد ، ابو جهل گفت : خدا به پدرت رحمت كند ، ده كلمه قبول مىكنيم . فرمود : بگوئيد : « لا إله إلا اللَّه » آنها با شنيدن اين سخن برخاسته و رفتند و مىگفتند : اجعل الالهة الها واحدا » آيات در اين زمينه نازل شد .\r\nروايت شده : اشك در چشمان آن حضرت حلقه زد و فرمود : عمويم به خدا قسم اگر آفتاب در دست راست من گذاشته شود و ماه در دست چپ من ، اين دعوت را ترك نخواهم كرد تا آن را پياده كنم و يا كشته شوم . ابو طالب گفت :\r\nبه دعوت خويش ادامه بده به خدا قسم چيزى به تو نخواهم گفت .\r\nاين نقل در تفسير برهان و جاهاى ديگر با كمى تفاوت نقل شده است ، به نظر مىآيد كه اين ماجرا سبب نزول همه سوره باشد نه فقط چند آيه از اوّل آن .\r\nاين سخن را كه ابو طالب به آن حضرت گفت ، همانست كه در شعر آن جناب آمده كه به رسول خدا صلّى اللَّه عليه و آله عرض كرد :\r\n و اللَّه لن يصلوا إليك بجمعهم * حتّى او سدّ في التراب دفينا \r\n فاصدع بأمرك ما عليك غضاضته * و ابشر بذاك و قرّ منك عيونا \r\n\r\n","description":"","footnote":"","page_name":" 196 ","page_number":196},
  {"content":"\r\n\r\n و دعوتنى و علمت انك ناصحى * و لقد دعوت و كنت ثمّ أمينا \r\n و لقد علمت بانّ دين محمّد * من خير اديان البريّة دينا « 1 » \r\n6 - در اين سوره مىخوانيم كه رسول خدا صلّى اللَّه عليه و آله ، انذار كننده است ، به وسيلهء قرآن مجيد ، مشركان با كمال سرسختى در مقابل او ايستاده و آنچه توانستند در شكست دين او كوشيدند ولى از پيش نخواهند برد .\r\n جُنْدٌ ما هُنالِكَ مَهْزُومٌ مِنَ الْأَحْزابِ  آن گاه حال دو نفر از پيامبران كه در دعوت خويش موفّق شده حكومت تشكيل دادند يعنى داود و سلمان نقل شده و نيز حالات حضرت ايّوب كه نمونهء صبر و استقامت بود بيان گرديده و با كلمهء  اصْبِرْ عَلى ما يَقُولُونَ  اشاره شده است كه همچون ايّوب صبر كن و همچون داود و سليمان منتظر موفّق بودن باش و نيز به ابراهيم ، اسحاق ، يعقوب ، اسماعيل يسع و ذى الكفل كه همه از ابوابين ما هستند اشاره شده است .\r\nآن گاه مقدارى از حالات اهل بهشت و جهنّم بازگو گشته ، سپس نقل مخالفت ابليس با سجده بر آدم ، روشن مىكند كه پايهء مخالفت با خدا از آن موقع گذاشته شده و در همانجا سورهء مباركه به آخر مىرسد . على هذا محور مطالب سوره و غرض از آن توحيد و نبوّت و معاد است .\r\n\r\n\r\n","description":"","footnote":"\r\n( 1 ) الغدير ج 7 ص 334 .\r\n","page_name":" 197 ","page_number":197},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره ص ( 38 ) : آيات 1 تا 16 
  ]\r\nبِسْمِ اللَّهِ الرَّحْمنِ الرَّحِيمِ\r\nص وَ الْقُرْآنِ ذِي الذِّكْرِ ( 1 ) بَلِ الَّذِينَ كَفَرُوا فِي عِزَّةٍ وَ شِقاقٍ ( 2 ) كَمْ أَهْلَكْنا مِنْ قَبْلِهِمْ مِنْ قَرْنٍ فَنادَوْا وَ لاتَ حِينَ مَناصٍ ( 3 ) وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ ( 4 )\r\nأَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ ( 5 ) وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ( 6 ) ما سَمِعْنا بِهذا فِي الْمِلَّةِ الْآخِرَةِ إِنْ هذا إِلاَّ اخْتِلاقٌ ( 7 ) أَ أُنْزِلَ عَلَيْهِ الذِّكْرُ مِنْ بَيْنِنا بَلْ هُمْ فِي شَكٍّ مِنْ ذِكْرِي بَلْ لَمَّا يَذُوقُوا عَذابِ ( 8 ) أَمْ عِنْدَهُمْ خَزائِنُ رَحْمَةِ رَبِّكَ الْعَزِيزِ الْوَهَّابِ ( 9 )\r\nأَمْ لَهُمْ مُلْكُ السَّماواتِ وَ الْأَرْضِ وَ ما بَيْنَهُما فَلْيَرْتَقُوا فِي الْأَسْبابِ ( 10 ) جُنْدٌ ما هُنالِكَ مَهْزُومٌ مِنَ الْأَحْزابِ ( 11 ) كَذَّبَتْ قَبْلَهُمْ قَوْمُ نُوحٍ وَ عادٌ وَ فِرْعَوْنُ ذُو الْأَوْتادِ ( 12 ) وَ ثَمُودُ وَ قَوْمُ لُوطٍ وَ أَصْحابُ الْأَيْكَةِ أُولئِكَ الْأَحْزابُ ( 13 ) إِنْ كُلٌّ إِلاَّ كَذَّبَ الرُّسُلَ فَحَقَّ عِقابِ ( 14 )\r\nوَ ما يَنْظُرُ هؤُلاءِ إِلاَّ صَيْحَةً واحِدَةً ما لَها مِنْ فَواقٍ ( 15 ) وَ قالُوا رَبَّنا عَجِّلْ لَنا قِطَّنا قَبْلَ يَوْمِ الْحِسابِ ( 16 )\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nبه نام خداى رحمان رحيم\r\n1 - صاد ، قسم به قرآن بيدارگر ( كه تو از پيامبرانى ) .\r\n2 - ليكن كافران در امتناع و مخالفتند .\r\n3 - چه بسا مردمانى كه پيش از آنها هلاك كرديم ، فرياد بر آوردند ولى وقت فرار نبود .\r\n4 - و تعجب كردند از آنكه انذار كننده از خودشان بر آنها آمد ، كافران گفتند اين جادوگر و دروغگو است .\r\n5 - آيا خدايان را يك خدا كرده است اين چيز عجيبى است .\r\n6 - اشراف آنها به راه افتادند كه برويد و در حمايت خدايان استقامت كنيد كه اين كار پسنديده ايست .\r\n7 - ما اين سخنان را در طريقه‌هاى اخير نشنيده‌ايم ، اين جز افترا نيست .\r\n8 - آيا قرآن از ميان ما بر او نازل شده است ؟ بلكه آنها از قرآن من در شك هستند بلكه عذاب مرا نچشيده‌اند .\r\n9 - يا خزائن رحمت پروردگار توانا و عطاگر در نزد آنهاست ؟\r\n10 - يا حكومت آسمانها و زمين و آنچه در ميان آن دوست خاص آنهاست ؟ پس در وسيله‌ها بالا روند .\r\n11 - آنها گروهى اندك هستند در آنجا و از جمله احزاب منهزم شده‌اند .\r\n12 - پيش از آنها قوم نوح و عاد و فرعون صاحب ميخها ، پيامبران را انكار كردند .\r\n13 - و قوم ثمود و قوم لوط و اهل بيشه ، كه احزاب همانها هستند .\r\n14 - همهء آنها پيامبران را تكذيب كردند عقاب من بر آنها حتمى شد .\r\n15 - اهل مكه منتظر نيستند مگر به يك صيحه كه براى آن مهلتى نيست .\r\n16 - و گفتند : پروردگارا بهرهء ما را از عذاب به زودى برسان .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\n\r\nكلمه‌ها\r\nص : دربارهء حروف مقطّعه در اول سورهء اعراف سخن گفته شد .\r\nذكر : يادآورى . خواه با زبان باشد يا با قلب و خواه بعد از نسيان باشد يا با ادامهء ذكر ، طبرسى گويد : آن حفظ شىء و ضدّ آن نسيان است .\r\nعزة : عزّت به معنى توانايى و گرانقدرى است در مقابل ذلّت . گاهى به طور استعاره ، به حميّت و اباء مذموم و نخوت ، عزت گويند آيهء شريفه از آنست يعنى : آنها در امتناع و مخالفتند .\r\nشقاق : دشمنى و مخالفت ، حقيقتش آنست كه دو دشمن هر يك در شقّى غير از شقّ ديگرى است .\r\nلات : يعنى نيست . آن همان لاء مشابه به « ليس » است كه تاء بر آن داخل شده ، به نظر جمهور اهل لغت ، آن دو كلمه است لاء و تاء تأنيث . آن فقط يك بار در قرآن آمده است .\r\nمناص : نوص : پناه بردن « ناص الى كذا : التجأ » مناص اسم مكان است به معنى پناهگاه . و نيز به معنى تأخّر است مراد از آيه معناى دوم يعنى تأخّر و فرار است و مصدر ميمى مىباشد .\r\nعجاب : بسيار تعجّب آور . « العجاب : ما جاوز حدّ العجب » .\r\nانطلق : راه افتاد ، شروع كرد . آن از طلاق به معنى جدايى و جدا كردن است .\r\nملة : دين و شريعت .\r\nاختلاق : دروغ . راغب گويد : هر جا كه خلق در وصف كلام باشد به معنى\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nكذب است .\r\nايكه : بيشه و جنگل « اهل ايكه » قوم شعيب هستند .\r\nفواق : مهلت . در مصباح و اقرب الموارد گويد : آن فاصله ميان دو بار دوشيدن ناقه است « و هو ما بين حلبتى الحالب » .\r\nقطنا : قطّ ( بكسر - ق ) : حصّه و نصيب .\r\n\r\nشرحها\r\nدر اين آيات مىخوانيم كه پيامبر از انذار كنندگان است ولى كفّار از پذيرفتن دعوت وى امتناع مىكنند و در مخالفتند و او را ساحر و كذاب مىگويند و مردم را بر عليه او و طرفدارى از اصنام وادار مىكنند ولى كارى از پيش نخواهند برد و مانند طاغوتهاى گذشته منكوب خواهند گشت .\r\nاينكه مشركان مىگويند : چرا وحى به او نازل مىشود و به ما نازل نمىشود حرف باطلى است اين كار دست خداست هر كه را لائق ديد به او عطا مىفرمايد ، آن گاه آنچه در آيهء  كَمْ أَهْلَكْنا مِنْ قَبْلِهِمْ مِنْ قَرْنٍ  به طور مجمل گفته شده از آيهء 12 تا 16 به طور مشروح بيان گشته است .\r\n1 - 2 -    ص وَ الْقُرْآنِ ذِي الذِّكْرِ بَلِ الَّذِينَ كَفَرُوا فِي عِزَّةٍ وَ شِقاقٍ    آيهء اول نظير :     يس وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ     يس / 1 ،    ق وَ الْقُرْآنِ الْمَجِيدِ بَلْ عَجِبُوا أَنْ جاءَهُمْ مُنْذِرٌ مِنْهُمْ    ق / 1 است و چون در اين آيات انذار مطرح است ، جواب قسم بايد با آن مناسب باشد ، مانند : « و القرآن ذى الذكر انك لمن المنذرين » .\r\nاين سه سوره كه با سوگند به قرآن آغاز مىشوند در اوائل آنها الفاظ :\r\nيس ، ص ، ق آمده است در تفسير برهان از كافى حديث معراج از امام صادق صلوات\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nاللَّه عليه نقل شده كه :\r\n« قال رسول اللَّه ثم اوحى اللَّه لى يا محمّد ادن فمن « صاد » و اغسل مساجدك و طهرها وصل لربك فدنا رسول اللَّه صلّى اللَّه عليه و آله من « صاد » و هو ماء يسيل من ساق العرش الايمن »\r\nو در مجمع البيان از آن حضرت نقل شده : صاد نامى از نامهاى خداست ولى روايت بالا نشان مىدهد كه آن نام چشمه‌اى است .\r\n« بل » براى گذشتن از مطلبى و تأسيس مطلب ديگرى است ، مصداق ذكر در آيه بايد توحيد ، نبوت و معاد و امثال آن باشد . يعنى سوگند به اين قرآن كه داراى ياد آورى و بيدارگرى در زمينهء توحيد و معاد و امثال آنست .\r\nنكره آمدن « عزة و شقاق » حاكى از سختى و شدت آنهاست يعنى كفار در امتناع و مخالفت سختى هستند .\r\n3 -  كَمْ أَهْلَكْنا مِنْ قَبْلِهِمْ مِنْ قَرْنٍ فَنادَوْا وَ لاتَ حِينَ مَناصٍ  .\r\nجواب آنهاست يعنى امتناع و دشمنى نكنند ، بسيارى از پيشينيان را كه مانند آنها در مخالفت بودند هلاك كرده‌ايم ، « نادوا » يعنى نداى واويلا سر دادند و يا نداى استغاثه كردند  فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ .   قالُوا يا وَيْلَنا إِنَّا كُنَّا ظالِمِينَ  انبياء / 16 « كم » به معنى كثرت است .\r\nاسم « لات » حذف شده و تقدير آن « لات الحين حين مناص » است يعنى امروز ، وقت فرار نيست ، به عبارت ديگر ، ندايشان فائده‌اى نخواهد داشت .\r\n4 -  وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ  تعجب آنها از آمدن بشر بدان علّت بود كه آمدن پيامبر از بشر را انكار مىكردند ، گويى آن يك اعتراض همگانى بود چنان كه در جاى ديگر فرموده  وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا أَ بَعَثَ اللَّهُ بَشَراً رَسُولًا  اسراء / 94 .\r\nساحر گفتن از آن جهت بود كه نمىتوانستند نظير قرآن را بياورند ، نظرشان\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nاز كذاب آن بود كه به خدا دروغ مىبندد ، عادت كافران و مستكبران در مقابل مردان حق هميشه اينطور بوده و هست .\r\n5 -  أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ  .\r\nادامهء سخن مشركان است در مقابل دعوت رسالت ، كه مىگفتند : اين چه پيامبرى است كه خدايان را يك خدا كرده و شعار خويش را « قولوا لا إله الا اللَّه » قرار داده است ، اين شگفت آور است . بعضى « عجاب » را با تشديد جيم خوانده‌اند كه از تخفيف ابلغ است .\r\n6 -  وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ  اين آيه در هوچيگرى اشراف مشركان است كه به يكديگر و يا به ديگران و عوام مىگفتند : برويد و بر دفاع از خدايانتان و بر عبادت آنها استقامت كنيد تا از اين خطر كه پيش آمده است در امان بمانيد .\r\nبعضىها « انطلق » را رفتن از محضر رسول خدا صلّى اللَّه عليه و آله دانسته‌اند چنان كه در شأن نزول سوره گفته شد . ولى شايد مراد از آن ، شروع كار به نحو جدى باشد ، نه بيرون آمدن از حضور آن جناب .\r\nدربارهء  إِنَّ هذا لَشَيْءٌ يُرادُ  چند احتمال داده‌اند يكى آنكه هذا ، اشاره به  امْشُوا وَ اصْبِرُوا  باشد يعنى : دفاع از عقيده و از مقدسات ، خلق پسنديده‌اى است كه طبيعتا از ما خواسته مىشود و ما بايد اينطور باشيم .\r\nدوم اينكه : هذا اشاره است به دعوت آن حضرت و اينكه مطلوب او حكومت و رياست است يعني رياست و حكومت چيزى است طبع پسند ، او نيز هم به چنين كارى دست زده است نظير :  ما هذا إِلَّا بَشَرٌ مِثْلُكُمْ يُرِيدُ أَنْ يَتَفَضَّلَ عَلَيْكُمْ  / 24 به نظر نگارنده احتمال اول قويتر است ، زيرا مشركان خواسته‌اند ، به\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nسخن خود  امْشُوا وَ اصْبِرُوا  استدلال كنند .\r\n7 -  ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ  با اين سخن  وَ اصْبِرُوا عَلى آلِهَتِكُمْ  را تأكيد كرده‌اند ، منظور از  الْمِلَّةِ الْآخِرَةِ  بعيد نيست كه طريقه‌هاى زمان خود يا نزديك به زمان خودشان باشد يعنى : ما در اين طريقه‌هايى كه هستند و يا در گذشتهء نزديك بوده‌اند ، چنين چيزى نشنيده‌ايم كه به جاى خدايان يك خدا باشد . و اهل عصر آن را پذيرفته باشند ، پس بايد اين ، افسانه و دروغ باشد  إِنْ هذا إِلَّا اخْتِلاقٌ  .\r\nبه عبارت ديگر : اين سخن عبارت اخراى  ما هذا إِلَّا أَساطِيرُ الْأَوَّلِينَ  است كه چندين بار در قرآن از آنها نقل شده است . در مجمع البيان از ابن عباس نقل شده : مراد از « ملة آخرة » نصرانيت است آنها نيز خدا را يكى نمىدانند و « ثالث ثلاثة » مىگويند . الميزان فرموده : ضعف اين سخن ظاهر است زيرا مشركان دين نصرانيت را نيز حق نمىدانستند .\r\n8 -  أَ أُنْزِلَ عَلَيْهِ الذِّكْرُ مِنْ بَيْنِنا بَلْ هُمْ فِي شَكٍّ مِنْ ذِكْرِي بَلْ لَمَّا يَذُوقُوا عَذابِ  تعليل « اختلاق » در آيهء قبلى است يعنى : علت افتراء بودن آنست كه او مزيتى بر ما ندارد چرا بر او نازل شد و بر ما نازل نشد ؟ نظير  ما أَنْتَ إِلَّا بَشَرٌ مِثْلُنا  و نظير :  لَوْ لا نُزِّلَ هذَا الْقُرْآنُ عَلى رَجُلٍ مِنَ الْقَرْيَتَيْنِ عَظِيمٍ  زخرف / 31 آن گاه در جواب همهء اباطيل گذشته فرموده است :  بَلْ هُمْ فِي شَكٍّ مِنْ ذِكْرِي  يعنى : آنچه مىگويند از روى اعتقاد و ايمان نمىگويند ، بلكه از ذكر من يعنى قرآن من در شك مىباشند .\r\n بَلْ لَمَّا يَذُوقُوا عَذابِ  اضراب است از اضراب قبلى ، يعنى شكشان و عدم ايمانشان از روى استكبار و عناد و لجاجت است ، اينها فقط با ديدن عذاب ،\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nاعتراف مىكنند و ايمان مىآورند  فَلا يُؤْمِنُوا حَتَّى يَرَوُا الْعَذابَ الْأَلِيمَ  يونس / 88 ، و هنوز آن عذاب را نچشيده‌اند تا ايمان بياورند .\r\n9 -  أَمْ عِنْدَهُمْ خَزائِنُ رَحْمَةِ رَبِّكَ الْعَزِيزِ الْوَهَّابِ  .\r\nاين آيه و آيهء بعدى جواب تفصيلى است از سخن آنها كه گفتند :\r\n أَ أُنْزِلَ عَلَيْهِ الذِّكْرُ مِنْ بَيْنِنا  يعنى : مگر خزائن رحمت پروردگار تو در نزد آنهاست تا تو را از آمدن رسالت مانع شوند ؟ نه خزائن رحمت در پروردگار تو در نزد اختيار اوست و به هر كه خواهد رسالت مىدهد  اللَّهُ أَعْلَمُ حَيْثُ يَجْعَلُ رِسالَتَهُ  آيه نشان مىدهد كه نبوت از جملهء رحمتهاى الهى است و از خزائن رحمت نازل مىشود .\r\nدو وصف عزيز وهّاب حاكى است كه خدا تواناست و خزائن در اختيار خود اوست و بهر كه خواهد هبه مىكند ، صيغهء مبالغه راجع به همهء هبه‌ها است .\r\n« ام » منقطعه و به معنى بل و همزهء استفهام است .\r\n10 -  أَمْ لَهُمْ مُلْكُ السَّماواتِ وَ الْأَرْضِ وَ ما بَيْنَهُما فَلْيَرْتَقُوا فِي الْأَسْبابِ  .\r\nيعنى : يا حكومت آسمانها و زمين در دست آنهاست ، اگر چنين است ، پس در اسباب و وسائلى كه با آنها مىشود به آسمانها بالا رفت ، بالا روند و از نزول وحى بر كسى كه : خدا مىخواهد مانع گردند . « ليرتقوا » امر تعجيزى است .\r\n11 -  جُنْدٌ ما هُنالِكَ مَهْزُومٌ مِنَ الْأَحْزابِ  .\r\nاين آيه تحقير مشركان است در مقابل قدرتى كه از سخنشان فهميده مىشود « ما » براى تقليل و « هنالك » اشاره به بعيد و بىاعتبار بودن است ، مراد از احزاب\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nگروه‌هايى است كه در مقابل پيامبران گذشته ايستاده و نابود شدند يعنى : آنها گروه اندكى در مكان دورى هستند و محكوم به شكست و خذلان مىباشند و از جملهء احزاب گذشته مىباشند ، بعضى « هنالك » را اشاره به جنگ « بدر » دانسته‌اند ولى مىشود گفت : آن براى تحقير است .\r\n12 -  كَذَّبَتْ قَبْلَهُمْ قَوْمُ نُوحٍ وَ عادٌ وَ فِرْعَوْنُ ذُو الْأَوْتادِ  .\r\nبيان است براى « الاحزاب » مراد از « الاوتاد » ظاهرا از كافى است كه سبب تقويت فرعون بود مانند لشكريان ، بيت المال ، ملت ، اراضى و امثال آن ، و يا منظور چهار ميخ است كه فرعون مقصران را به چهار ميخ مىكشيد . اين تعبير در سوره فجر نيز آمده است ، راجع به معنى دوم روايتى در علل الشرائع از حضرت رضا صلوات اللَّه عليه آمده است ( تفسير صافى ) .\r\nاينكه فرعون در رديف قوم نوح و عاد آمده است علتش ظاهرا هم سنخ بودن عذاب آنهاست ، قوم نوح و فرعونيان غرق شدند ، قوم عاد نيز با باد صرصر از بين رفتند ، غرق و باد دو مصداق طوفانند .\r\n13 -  وَ ثَمُودُ وَ قَوْمُ لُوطٍ وَ أَصْحابُ الْأَيْكَةِ أُولئِكَ الْأَحْزابُ  .\r\nثمود قوم صالح عليه السّلام بود كه با صاعقه از بين رفتند ، قوم لوط با آنكه محيطشان زير و رو شد توأم با صاعقه بودند چنان كه آمده :   فَأَخَذَتْهُمُ الصَّيْحَةُ مُشْرِقِينَ فَجَعَلْنا عالِيَها سافِلَها   حجر / 73 ، اهل ايكه نيز كه قوم شعيب عليه السّلام بودند با صاعقه هلاك شدند  فَكَذَّبُوهُ فَأَخَذَهُمْ عَذابُ يَوْمِ الظُّلَّةِ . . .  شعراء / 189 ظاهرا آنها نيز براى هم سنخ بودن عذابشان در يك رديف شمرده شده‌اند و گرنه از لحاظ تاريخ ، با هم جور نيستند ، الف و لام « الاحزاب » براى عهد است يعني احزاب مهزوم و تار و مار شده .\r\n14 -  إِنْ كُلٌّ إِلَّا كَذَّبَ الرُّسُلَ فَحَقَّ عِقابِ  .\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nكلمهء « وعيد » اضافه به ياء متكلم و تقدير آن « وعيدى » است « حق » به معنى حتمى شدن مىباشد . آيه در بيان مال كار احزاب است .\r\n15 -  وَ ما يَنْظُرُ هؤُلاءِ إِلَّا صَيْحَةً واحِدَةً ما لَها مِنْ فَواقٍ  .\r\nهؤلاء اشاره به اهل مكه است يعنى : اينان نيز مانند احزاب گذشته منتظر يك صيحه هستند كه به وقت آمدن ديگر براى آن مهلتى نيست . گويند مراد از صيحه نفخهء اول قيامت است ولى اين بر خلاف ظاهر است زيرا عذابهاى گذشته همه دنيائي بودند مشركان گرچه با صيحه از دنيا نرفتند بلكه به تدريج مستأصل گشتند ولى آيه ظاهرا در بيان آنست كه اينها اعتبارى ندارند يك صيحه كارشان را مىسازد و اللَّه العالم ولى آخر آيه مخالف اين احتمال است .\r\n16 -  وَ قالُوا رَبَّنا عَجِّلْ لَنا قِطَّنا قَبْلَ يَوْمِ الْحِسابِ  .\r\nاين سخن را از روى استهزاء گفته‌اند و گرنه به روز حساب عقيده نداشتند و در مقابل وعدهء عذاب مىگفتند :  مَتى هذَا الْوَعْدُ  در معانى الاخبار از امير المؤمنين صلوات اللَّه عليه نقل شده : «\r\nقال نصيبهم من العذاب » ( تفسير برهان ) .\r\nآنچه از جانب خدا از قبيل هدايت و توفيق لازم بود در اختيار انسانها قرار گرفت ولى حيف كه ما انسانها از آنها بهره بردارى كامل نكرديم و يا اصلا انكار نموديم .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\n[ سوره ص ( 38 ) : آيات 17 تا 29 
  ]\r\nاصْبِرْ عَلى ما يَقُولُونَ وَ اذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ ( 17 ) إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَ الْإِشْراقِ ( 18 ) وَ الطَّيْرَ مَحْشُورَةً كُلٌّ لَهُ أَوَّابٌ ( 19 ) وَ شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ ( 20 ) وَ هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ ( 21 )\r\nإِذْ دَخَلُوا عَلى داوُدَ فَفَزِعَ مِنْهُمْ قالُوا لا تَخَفْ خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ وَ اهْدِنا إِلى سَواءِ الصِّراطِ ( 22 ) إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ فَقالَ أَكْفِلْنِيها وَ عَزَّنِي فِي الْخِطابِ ( 23 ) قالَ لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ إِلاَّ الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ وَ ظَنَّ داوُدُ أَنَّما فَتَنَّاهُ فَاسْتَغْفَرَ رَبَّهُ وَ خَرَّ راكِعاً وَ أَنابَ ( 24 ) فَغَفَرْنا لَهُ ذلِكَ وَ إِنَّ لَهُ عِنْدَنا لَزُلْفى وَ حُسْنَ مَآبٍ ( 25 ) يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ ( 26 )\r\nوَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلاً ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ ( 27 ) أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ ( 28 ) كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ ( 29 )\r\n\r\n","description":"","footnote":"","page_name":" 208 ","page_number":208},
  {"content":"\r\n\r\n17 - صبر كن بر آنچه مشركان مىگويند و ياد كن بندهء ما داود نيرومند را ، كه بسيار متوجه خدا بود .\r\n18 - ما كوه‌ها را مسخر كرديم كه بامداد و عصر با داود به خدا تسبيح مىكردند .\r\n19 - پرندگان جمع شده را نيز كه همه با او هم صدا بودند .\r\n20 - حكومت او را قوى كرديم ، به او حكمت و قضاوت به حق داديم .\r\n21 - آيا خبر اهل خصومت به تو رسيده كه از ديوار محراب داود بالا رفتند ؟\r\n22 - وقتى كه بر داود وارد شدند از آنها ترسيد گفتند . نترس ما دو نفر خصم هستيم كه بعضى بر بعضى ظلم كرده ، ميان ما به حق داورى كن ، ظلم نكن ، ما را به وسط راه هدايت نما .\r\n23 - اين برادر من است كه نود و نه ميش دارد ، من فقط يك ميش دارم ، گويد : مرا به آن كفيل كن و در سخن بر من غلبه كرده است .\r\n24 - داود گفت : با سؤال ميش تو براى افزودن به ميشهاى خود ، بر تو ظلم كرده است بسيارى از شركاء بعضى بر بعضى ظلم مىكنند مگر آنان كه اهل ايمان و اعمال صالحند و آنها كم هستند ، داود دانست كه او را امتحان كرديم آمرزش خواست ، با خضوع به زمين افتاد و توبه كرد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\n25 - ما اين خطا را بر او بخشوديم و براى او نزد ما مقام بزرگ و بازگشت خوبى است .\r\n26 - اى داود ما تو را جانشين قرار داديم ، ميان مردم به حق داورى كن ، پيرو هواى نفس مباش كه تو را از راه خدا گمراه كند آنان كه از راه خدا گمراه مىشوند ، براى آنها عذاب شديدى هست كه روز حساب را از ياد برده‌اند .\r\n27 - ما آسمان و زمين و آنچه را كه ميان آن دوست ، باطل نيافريده‌ايم ، اين گمان كافران است واى بر كافران از آتش .\r\n28 - يا قرار مىدهيم كسانى را كه ايمان آورده و عمل صالح كرده‌اند مانند مفسدان در روى زمين ، يا قرار مىدهيم متقين را مانند فاجران ؟\r\n29 - اين كتابى است كه بر تو نازل كرده‌ايم با بركت است ، تا آيات آن را تدبر كنند و تا خردمندان متذكر گردند .\r\n\r\nكلمه‌ها\r\nذا الايد : ايد : قوه و نيرو . « ذا الايد » : نيرومند .\r\nاواب : اوب : رجوع ، اوّاب صيغه مبالغه است ، يعنى : بسيار رجوع كننده به خدا .\r\nعشى : وقت عصر از اول ظهر تا آخر روز .\r\nاشراق : وقت طلوع آفتاب « اشرقت الشمس : طلعت » .\r\nفصل : جدا كردن .  فَصْلَ الْخِطابِ  كلام روشن و آشكار ، فصل به معنى مفصول و اضافهء صفت به موصوف است ، گويى مراد از آن قضاوت حق است .\r\nتسوروا : تسور : بالا رفتن از ديوار ، سور : ديوار .\r\nمحراب : محراب مسجد . كاخ ، آن از حرب است در محراب مسجد با شيطان جنگ مىشود .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nلا تشطط : شطط : جور و ظلم ، « لا تشطط » ظلم نكن .\r\nسوى : وسط . منظور از آن در آيه عدالت است .\r\nنعجة : ميش . راغب گاو ماده و آهوى ماده را نيز داخل آن دانسته است .\r\nخلطاء : خلط : آميختن . خلطاء جمع خليط است به معنى شركاء ، يعنى كسانى كه مال خويش را با يكديگر مىآميزند .\r\nخر : خر ( بر وزن عقل ) و خرور : افتادن توأم با صدا . مطلق سقوط نيز گفته‌اند . در آيه مراد همان است .\r\nزلفى : مصدر است به معنى تقرب و نيز اسم مصدر است به معنى مقام و منزلت .\r\n\r\nشرحها\r\nدر گذشته از مشركان حكايت شد كه رسول خدا صلّى اللَّه عليه و آله را به جادوگرى و دروغگويى نسبت دادند ، دعوت او را افتراء نام نهادند و گفتند : مزيتى بر ما ندارد چرا وحى بر ما نازل نشده است ؟ و آن گاه آخرت را مسخره كردند . در اين آيات و ما بعد آنها ، حالات عده‌اى از پيامبران نقل شده كه همه در راه خدا صبر كردند ، آن وقت با كلمهء  اصْبِرْ عَلى ما يَقُولُونَ  آن حضرت را دعوت به صبر و استقامت كرده است .\r\nدر اين آيات ماجراى داود مطرح است ، او از پيامبرانى بود كه استقامت ورزيد و در پياده كردن توحيد موفق شد ، علت اينكه فقط پيش آمد خصم و قضاوت داود نقل شده ، شايد آن باشد كه به آن حضرت گوشزد مىشود ، در قضاوتهايت دقت كن و نيز در پيشامدهاى غير پيش بينى شده كه همچون بالا رفتن از ديوار غير مترقّبه خواهند بود ، خودت را گم نكن و اللَّه العالم ، سپس بر وجود معاد\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nاستدلال شده كه خواهد آمد .\r\n17 -  اصْبِرْ عَلى ما يَقُولُونَ وَ اذْكُرْ عَبْدَنا داوُدَ ذَا الْأَيْدِ إِنَّهُ أَوَّابٌ  كلمهء « ذا الايد » وصف داود است و تنها يك بار در قرآن يافته است از حضرت باقر صلوات اللَّه عليه نقل شده : ايد در كلام عرب قوه و نعمت است « 1 » به نظر مىآيد : منظور از آن حكومت ، قضاوت بر حق ، تسبيح مرغان و كوه‌ها با او ، نرم شدن آهن براى وى ، دانستن كلام پرندگان ، نيروى بدنى كه توانست با يك سنگ جالوت را بكشد ، نيرومندى در عبادت خدا و امثال آنست ، اينها هم قوه‌اند و هم نعمت .\r\n إِنَّهُ أَوَّابٌ  يعنى با آن نيرومندى بسيار متوجه به خدا و رو آورنده به سوى او بود ، شايد منظور آن باشد كه آن همه امكانات او را مغرور نمىكرد .\r\n18 و 19 -   إِنَّا سَخَّرْنَا الْجِبالَ مَعَهُ يُسَبِّحْنَ بِالْعَشِيِّ وَ الْإِشْراقِ وَ الطَّيْرَ مَحْشُورَةً كُلٌّ لَهُ أَوَّابٌ   .\r\nدر رابطه با اينكه كوه‌ها و پرندگان در تسبيح با داود همصدا مىشدند ، سه تعبير در قرآن مجيد آمده است يكى دو آيهء بالا است ، ديگرى :  وَ سَخَّرْنا مَعَ داوُدَ الْجِبالَ يُسَبِّحْنَ وَ الطَّيْرَ وَ كُنَّا فاعِلِينَ  انبياء / 79 مىباشد ، و سوّم :\r\n وَ لَقَدْ آتَيْنا داوُدَ مِنَّا فَضْلًا يا جِبالُ أَوِّبِي مَعَهُ وَ الطَّيْرَ وَ أَلَنَّا لَهُ الْحَدِيدَ  سبأ / 10 اين آيات نشان مىدهد كه كوه‌ها و پرندگان در موقع ذكر و تسبيح خدا با او همصدا مىشدند ، ظاهر كلمهء « اوبى - اواب » آنست كه اول داود تسبيح مىگفت سپس آنها جواب مىدادند اما آيا ديگران هم صداى آنها و مخصوصا صداى كوه‌ها را مىشنيده ظاهرا فقط داود مىشنيده است . « محشورة » حاكى است كه\r\n\r\n\r\n","description":"","footnote":"\r\n( 1 )\r\nعن محمد بن مسلم عن ابى جعفر عليه السلام . . . قال الايد فى كلام العرب القوة و النعمة ثم تلى هذه الاية .\r\n","page_name":" 212 ","page_number":212},
  {"content":"\r\n\r\nپرندگان در وقت تسبيح در يك جا جمع مىشده‌اند . بقيهء مطلب در سورهء انبياء و سبأ گذشت ، مراد از تسخير وادار كردن به تسبيح با داود است .\r\nناگفته نماند : تسخير جبال و پرندگان كه با داود همصدا باشند از جملهء مصاديق « ذا الايد » و تأييد داود است ، الميزان نظر مىدهد كه تسبيح كوه‌ها و پرندگان را مردم نيز مىشنيده‌اند و اللَّه العالم .\r\n20 -  شَدَدْنا مُلْكَهُ وَ آتَيْناهُ الْحِكْمَةَ وَ فَصْلَ الْخِطابِ  سه مطلب در اين آيه مطرح است ، اول تشديد و تقويت حكومت داود ، كه با لشكريان و خزائن و تدبير و كياست و امكانات خدايى ، حكومت و جهاندارى او محكم شده بود ، دوم  وَ آتَيْناهُ الْحِكْمَةَ  طبرسى حكمت را زبور و علم به شرايع و احكام دانسته است « 1 » الميزان معارف حقه مىداند كه انسان را تكميل مىكند . بعضىها : نبوت گفته‌اند .\r\nدر جاى ديگر آمده است :  وَ قَتَلَ داوُدُ جالُوتَ وَ آتاهُ اللَّهُ الْمُلْكَ وَ الْحِكْمَةَ وَ عَلَّمَهُ مِمَّا يَشاءُ . . .  بقره / 251 به نظر مىآيد كه مراد از حكمت بينش و كاردانى و درك باشد . سوم  وَ فَصْلَ الْخِطابِ  منظور از خطاب ظاهرا كلام متخاصمين است كه داود مىتوانست حق آن را از باطل تميز دهد و جدا كند و آن بر قضاوت حق تطبيق مىشود ، مطلب آينده اين سخن را تأييد مىكند .\r\n21 -  وَ هَلْ أَتاكَ نَبَأُ الْخَصْمِ إِذْ تَسَوَّرُوا الْمِحْرابَ  .\r\nاز اين آيه داستانى شروع مىشود كه خلاصهء آن چنين است : گروهى از ديوار غرفهء داود بالا رفته و وارد غرفهء او شدند ، داود از ورود غير متعارف آنها وحشت كرد ، گفتند : نترس ما دو نفر متخاصم هستيم كه بعضى بر بعضى ظلم كرده است ، ميان ما به حق داورى كن ، آن گاه يكى به ديگرى اشاره كرده و به داود\r\n\r\n\r\n","description":"","footnote":"\r\n( 1 ) جوامع الجامع .\r\n","page_name":" 213 ","page_number":213},
  {"content":"\r\n\r\nچنين گفت :\r\nاين برادر من است كه نود و نه ميش دارد و من فقط يك ميش دارم مىگويد :\r\nمرا بر آن يك ميش نيز كفيل گردان و آن را در اختيار من قرار بده . و در سخن مرا مجاب كرده است .\r\nداود پيش از آنكه از طرف ديگر توضيح بخواهد ، گفت : او در اين خواستن بر تو ظلم كرده است ، بسيارى از شريكان بعضى بر بعضى ظلم مىكنند در اينجا داود متوجه گرديد كه اين قضاوت خطاست ، زيرا پيش از شنيدن كلام خصم ، يك طرفه قضاوت كرده است . لذا استغفار كرد و به خاك افتاد و توبه نمود ، بقيهء مطالب در آخر قصه خواهد آمد .\r\nكلمهء « الخصم » مطلق و شامل جمع است چنان كه از « تسوروا » روشن مىشود در مجمع البيان فرموده : خصم بر واحد و تثنيه و جمع اطلاق مىشود زيرا كه در اصل مصدر است « تسور » به معنى آمدن از ديوار است ، مراد از محراب مىشود كه مصلاى داود يا غرفهء او باشد ، كاخ را نيز محراب گويند كه شخص در دفاع از آن مىجنگد .\r\n22 -  إِذْ دَخَلُوا عَلى داوُدَ فَفَزِعَ مِنْهُمْ قالُوا لا تَخَفْ خَصْمانِ بَغى بَعْضُنا عَلى بَعْضٍ فَاحْكُمْ بَيْنَنا بِالْحَقِّ وَ لا تُشْطِطْ وَ اهْدِنا إِلى سَواءِ الصِّراطِ  فزع و اضطراب داود يك امر طبيعي بود زيرا ورود غير عادى و غير مترقبه آنها هر كس را مضطرب مىكرد ، اين غير از آنست كه دربارهء انبياء آمده  وَ لا يَخْشَوْنَ أَحَداً إِلَّا اللَّهَ  احزاب / 93 ، به نظر مىآيد : گويندهء  لا تَخَفْ . . .  كه آن همه داد و بيداد مىكند كه نترس ، به حق حكم كن ، ظلم نكن ، به راه حق هدايتمان كن ، همان كسى بود كه گفت : برادرم نود و نه ميش دارد ، از اين معلوم مىشود كه او خود را مظلوم مىدانسته و مىترسيده كه به حق خود نرسد .\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nمنظور از  وَ اهْدِنا . . .  تأكيد  فَاحْكُمْ بَيْنَنا بِالْحَقِّ  است ، وسط صراط همان داورى عادلانه مىباشد .\r\n23 -  إِنَّ هذا أَخِي لَهُ تِسْعٌ وَ تِسْعُونَ نَعْجَةً وَ لِيَ نَعْجَةٌ واحِدَةٌ فَقالَ أَكْفِلْنِيها وَ عَزَّنِي فِي الْخِطابِ  اين آيه مورد مخاصمه و اختلاف بود كه مىبايست داود دربارهء آن قضاوت كند ، معلوم مىشود كه اختلاف ما بين دو نفر بود ولى عده‌اى هم با آنها به طرفدارى يا شهادت آمده بودند ، زيرا  تَسَوَّرُوا الْمِحْرابَ  جمع است .\r\nمراد از  أَكْفِلْنِيها  تمليك است يعنى : آن را به من تمليك كن و در تحت كفالت من قرار بده چنان كه ميشهاى ديگرم چنان است و اگر منظور امانت دادن و نظير آن بود خصومت لازم نبود ، در مجمع البيان فرموده : « و المعنى اعطينها » 24 -  قالَ لَقَدْ ظَلَمَكَ بِسُؤالِ نَعْجَتِكَ إِلى نِعاجِهِ وَ إِنَّ كَثِيراً مِنَ الْخُلَطاءِ لَيَبْغِي بَعْضُهُمْ عَلى بَعْضٍ إِلَّا الَّذِينَ آمَنُوا وَ عَمِلُوا الصَّالِحاتِ وَ قَلِيلٌ ما هُمْ  حقش آن بود كه داود از آن شخص ديگر بپرسد تو چه مىگويى ، آن وقت قضاوت نمايد ولى آيه نشان مىدهد كه بى آنكه از طرف ديگر چيزى بپرسد ، گفته است ، برادرت در اين كار بر تو ستم كرده است .\r\nاز كلمهء  مِنَ الْخُلَطاءِ  بر مىآيد كه آن دو با هم بالنسبة شريك بوده‌اند ، لفظ « الى » در  إِلى نِعاجِهِ  حاكى است كه به سؤال ، معنى اضافه اشراب شده است يعنى « ظلمك بسؤال اضافة نعجتك الى نعاجه » چنان كه در جوامع الجامع فرموده است ، « ما » در  قَلِيلٌ ما هُمْ  براى ابهام و تأكيد است .\r\n وَ ظَنَّ داوُدُ أَنَّما فَتَنَّاهُ فَاسْتَغْفَرَ رَبَّهُ وَ خَرَّ راكِعاً وَ أَنابَ  اينجاست كه داود پى برد ، اين پيشآمد و نسيان امتحان خدايى بود تا بعدا\r\n\r\n","description":"","footnote":"","page_name":" 215 ","page_number":215},
  {"content":"\r\n\r\nدر قضاوتها بيشتر دقت نمايد لذا از خدا آمرزش خواست و به سجده افتاد و توبه نمود .\r\nگويند : « ظن » در آيه به معنى علم است زيرا در صورت ظن ، استغفار و انابه تقديرى بود و اطلاق لفظ بر خلاف آنست ، به نظر نگارنده مىشود استغفار و انابه براى اشتباه در داورى باشد و نيز ظن كند كه اين پيشآمد امتحانى بوده است ولى از حضرت باقر عليه السّلام نقل شده كه ظن در آيه به معنى علم است .\r\n25 -  فَغَفَرْنا لَهُ ذلِكَ وَ إِنَّ لَهُ عِنْدَنا لَزُلْفى وَ حُسْنَ مَآبٍ  كلمات « استغفر - اناب - غفرنا » حكايت دارند كه آن حضرت مىبايست دقت كند و چنين جريانى پيش نيايد ، جملهء  وَ إِنَّ لَهُ عِنْدَنا . . .  براى جبران و تدارك اين جريان است كه مبادا فكرتان به داود عوض شود ، آن فقط امتحانى بود ، داود نزد خدا داراى منزلت و در آينده اهل بهشت و داراى بازگشت خوبى است . نكره آمدن زلفى و حسن مأب براى تفخيم است .\r\n26 -  يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ  اين آيه ادامهء آيهء سابق است يعني « فغفرنا له ذلك و قلنا يا داود انا جعلناك خليفة . . . » ، علت اينكه نتيجهء خلافت در اينجا فقط قضاوت به حق آمده است ، همان جريان داورى گذشته دربارهء آن دو نفر است و گرنه ، خلافت آثار زيادى دارد .\r\nمراد از « خليفه » على الظاهر جانشين بودن از طرف خداست چنان كه در  إِنِّي جاعِلٌ فِي الْأَرْضِ خَلِيفَةً . . .  گذشت ، نه خليفه بودن از پيامبران گذشته ، چنان كه بعضىها گفته‌اند . از جملهء كارهاى خدا آنست كه  وَ اللَّهُ يَقْضِي بِالْحَقِّ  غافر / 20\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nجانشين خدا نيز بايد قضاوت به حق كند ،  وَ لا تَتَّبِعِ الْهَوى . . .  تأكيد مطلب اول است . مراد از  جَعَلْناكَ خَلِيفَةً  خلافت فعلى و حضورى است نه شأنى چنان كه در  إِنِّي جاعِلٌ فِي الْأَرْضِ خَلِيفَةً  بقره / 30 بود ، مراد از ركوع تواضع يا انحناء است .\r\nآيه نشان مىدهد كه جعل خلافت و تعيين سرپرست در روى زمين ، منصب خدايى است خواه پيامبر باشد يا امام معصوم يا ولى فقيه كه قائم مقام امام معصوم است ،  إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ  .\r\nتعليل نهى سابق است . « ما » در  بِما نَسُوا  مصدريه و تقدير آن « بنسيانهم يوم الحساب » مىباشد . در تكميل ماجراى داود عليه السلام ذكر چند نكته لازم است .\r\nاول - ظهور آيات آنست كه مخاصمه كنندگان بشر بودند و غير متعارف به محضر داود آمدند تا جريان قضاوت آن طور كه گفته شد انجام يافت ، به نظر ميايد كه داود در همانجا متوجه خطا شده و آن را جبران كرده است .\r\nولى در روايات هست كه آن دو نفر فرشته بودند كه از طرف خداوند براى امتحان داود آمدند ، از عيون اخبار الرضا عليه السّلام نقل شده كه حضرت رضا صلوات اللَّه عليه . . . فرمود : خطاى داود آن بود كه گمان كرد : خدا داناتر از او نيافريده است ، خدا دو نفر ملك فرستاد كه از ديوار محراب داخل شدند و از او داورى خواستند . . . پس خطاى داود صورت داورى بود نه حقيقت داورى . « فكان خطيئته هذا رسم الحكم . . . » .\r\nدر الميزان فرموده : خصوصيات قضيه مانند از ديوار آمدن ، دخول غير عادى\r\n\r\n","description":"","footnote":"","page_name":" 217 ","page_number":217},
  {"content":"\r\n\r\nمتوجه شدن داود كه اين كار امتحانى از جانب خدا بود نه واقعهء عادى ، كه ظاهرا خدا مىخواسته او را در خلافتش و در داوريش ميان مردم از خطا حفظ كند ، همهء اين قرائن تأييد مىكند كه آنها ملائكه بودند و به صورت مردان در آمده‌اند على هذا آن فقط تمثلى بوده و قضاوت در حال تمثّل نظير عالم خواب است و معلوم است كه در عالم خواب تكليف نيست .\r\n( منظور الميزان از اينكه آنجا جاى تكليف نبوده آنست كه بفرمايد : اين كار گناه و خطا نبوده است ) آن گاه فرموده : اگر متخاصمين بشر بوده باشند بايد گفت : قضاوت مشروط بوده است يعنى : داود گفت : برادرت بر تو ظلم كرده ، در صورتى كه بر عليه ادعاى تو دليل نياورد . اين براى آنست كه دليل قاطع عقلى و نقلى اقامه شده كه انبياء عليهم السّلام معصومند . . .\r\nدوم : نقل است كه جريان ميش‌ها و ميش در رابطه با زن ( اوريا ) يكى از فرماندهان داود بود كه داود آن را تزويج كرد ، در مجمع البيان نقل شده . . . داود روزى در محراب خويش بود كه كبوترى در آن داخل شد ، داود در پى گرفتن كبوتر به طرف روزنهء محراب رفت ، آنجا مشرف به خانهء ( اوريا ) بود ، داود زن اوريا را ديد كه غسل مىكند عشق زن در دل داود جاى گرفت و خواست او را به زنى بگيرد .\r\n« اوريا » را به بعضى از جنگها فرستاد و گفت او را جلوتر از « تابوت عهد » به جنگ وادارند ، در نتيجه « اوريا » كشته شد ، داود زن او را پس از انقضاى عده به زنى گرفت و سليمان از او متولد گرديد .\r\nروزى داود مشغول خواندن زبور بود كه دو نفر وارد شدند ، داود ترسيد گفتند : نترس . . . پس از قضاوت داود ، آن دو مرد به هم نگاه كرده و خنديدند ، داود دانست كه آن دو فرشته‌اند ، خدا به صورت خصمين فرستاده تا او را در گناهى\r\n\r\n","description":"","footnote":"","page_name":" 218 ","page_number":218},
  {"content":"\r\n\r\nكه كرده بود محكوم كنند ، داود توبه كرد و به قدرى گريست تا از اشك چشمان او علف روئيد .\r\nمؤلف گويد : على هذا منظور دو ملك آن بود كه داود تو 99 زن دارى ، به آنها اكتفاء نكرده زن او ريا را نيز براى خودت خواستى اين عدالت است ؟ داود متوجه خطاى خود شد .\r\nمرحوم طبرسى بعد از نقل قضيه مىفرمايد : شكى در فساد اين سخن نيست اين مانع عدالت است چطور مىشود انبياء كه امين وحى خدا و واسطه ما بين خدا و خلقند در صفت كسى باشند كه عدالتش پذيرفته نشود و انسان از شنيدن حال او متنفر باشد ، پيامبران خدا از اينها برتر مىباشند ، از امير المؤمنين عليه السّلام نقل شده كه فرمود : اگر مردى پيش من آوردند كه ميگويد : داود زن اوريا را گرفت به او دو تا حد مىزنم يك حد براى توهين به نبوت ديگرى حد اسلام :\r\n« قال لا اوتى برجل يزعم ان داود تزوج امرأة اوريا الا جلّدته حدين حدا للنبوة و حدا للاسلام » .\r\nمؤلّف گويد : اين نقل از تورات است النهايه آن را در كتابهاى اسلامى تعديل كرده‌اند .\r\nدر تورات در كتاب دوّم سموئيل باب يازدهم مىنويسد : داود زن اوريا را از پشت بام ديد كه غسل مىكند ، كسانى را فرستاد زن را گرفته و آوردند ، بلا فاصله با او همبستر شد ، زن حامله گرديد و از او سليمان به دنيا آمد آن گاه در باب دوازدهم مىنويسد : ناتان فرستادهء خدا پيش داود آمد و گفت :\r\nخدا مىگويد : به عوض كارى كه دربارهء زن اوريا كردى زنان تو را گرفته پيش چشم تو به همسايه خواهم داد و او در روز روشن با زنان تو خواهد خوابيد :\r\n\r\n","description":"","footnote":"","page_name":" 219 ","page_number":219},
  {"content":"\r\n\r\nتو در پنهانى زنا كردى امّا من اين كار را پيش تمام بني اسرائيل خواهم نمود ( معاذ اللَّه ) .\r\nسوم - اگر مسئلهء خصومت و قضاوت به واسطه خدا و در اثر فرستادن ملك بوده باشد ، غرض آن بوده كه داود عليه السّلام در قضاوت ميان مردم آمادگى داشته باشد در اين صورت گناهي در بين نبوده است و اگر جريان به صورت عادى اتفاق افتاده باشد ، باز امتحانى از جانب خدا بوده است ، اين مقدار انحراف و تدارك آن ، ضرورى به عصمت ندارد ، نظير جريان حضرت يونس عليه السّلام .\r\n27 -  وَ ما خَلَقْنَا السَّماءَ وَ الْأَرْضَ وَ ما بَيْنَهُما باطِلًا ذلِكَ ظَنُّ الَّذِينَ كَفَرُوا فَوَيْلٌ لِلَّذِينَ كَفَرُوا مِنَ النَّارِ  .\r\nدر آخر آيهء گذشته به معاد اشاره شد و خوانديم :  لَهُمْ عَذابٌ شَدِيدٌ بِما نَسُوا يَوْمَ الْحِسابِ  در اين آيه به معاد از راه حكمت استدلال شده است و آن يكى از راه‌هاى اثبات معاد است چنان كه در آخر سورهء حجر به طور تفصيل سخن گفته‌ايم خلاصهء استدلال آنست كه : اگر معاد نباشد خلقت آسمان و زمين عبث و باطل است و چون محال است كه خدا باطل كار باشد ، پس بايد معاد حتما واقع شود .\r\nيعنى خلقت آسمانها و زمين بايد غايتى و هدفى داشته باشد و اگر منظور آن باشد كه اين چرخ فقط در جريان باشد و به غايتى ثابت نرسد . سؤال : « منظور از خلقت اينها چيست ؟ » بدون جواب مىماند و خلقت باطل مىشود و كار بىغايت بر حكيم محال است .\r\nاگر گويند : منظور خلقت انسان و زندگى او است ، گوئيم : زندگى پر از رنج و درد انسان نمىتواند هدف اين خلقت عظيم باشد ، اين هدف كوچك با اين خلقت عظيم سازگار نيست ، چنان كه منظور از خلقت انسان نيز ، زندگى دنيا نمىتواند باشد :  أَ فَحَسِبْتُمْ أَنَّما خَلَقْناكُمْ عَبَثاً وَ أَنَّكُمْ إِلَيْنا لا تُرْجَعُونَ  مؤمنون\r\n\r\n","description":"","footnote":"","page_name":" 220 ","page_number":220},
  {"content":"\r\n\r\n115 نظير آيهء مورد تفسير است آيهء :   وَ ما خَلَقْنَا السَّماواتِ وَ الْأَرْضَ وَ ما بَيْنَهُما لاعِبِينَ ما خَلَقْناهُما إِلَّا بِالْحَقِّ   دخان / 39 .\r\n ذلِكَ ظَنُّ الَّذِينَ كَفَرُوا . . .  يعنى آنها گمان مىكنند كه خلقت آسمان و زمين بىهدف است در آيهء ديگرى مىخوانيم كه خلقت آسمانها و زمين هدفش آنست كه انسان به مقام احسن العمل برسند و اگر براى پاداش احسن العمل روز قيامت نباشد خلقت آسمانها و انسان باطل خواهد بود ، آيهء هفتم از سورهء هود چنين است :  وَ هُوَ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ وَ كانَ عَرْشُهُ عَلَى الْماءِ لِيَبْلُوَكُمْ أَيُّكُمْ أَحْسَنُ عَمَلًا وَ لَئِنْ قُلْتَ إِنَّكُمْ مَبْعُوثُونَ مِنْ بَعْدِ الْمَوْتِ لَيَقُولَنَّ الَّذِينَ كَفَرُوا إِنْ هذا إِلَّا سِحْرٌ مُبِينٌ  .\r\n28 -  أَمْ نَجْعَلُ الَّذِينَ آمَنُوا وَ عَمِلُوا الصَّالِحاتِ كَالْمُفْسِدِينَ فِي الْأَرْضِ أَمْ نَجْعَلُ الْمُتَّقِينَ كَالْفُجَّارِ  .\r\nما قبل  أَمْ نَجْعَلُ . . .  محذوف است و از آيهء سابق فهميده مىشود يعنى « أ خلقنا السماء و الارض باطلا ام نجعل الذين آمنوا . . . » اين آيه استدلال است براى معاد از راه عدالت خداوند چنان كه در آخر سورهء حجر گذشت . تقدير آن چنين است :\r\nزندگى دنيا طورى است كه نيكوكار و بدكار در آن مشتركند ، هر كس تلاش بيشتر كند و اسباب طبيعى موافق تلاش او باشد به آرزوى خويش مىرسد نيكوكار باشد يا بدكار پس از اين جهت در دنيا فرقى ندارند .\r\nاگر جهان آخرت نباشد كه نيكوكاران به پاداش خود برسند نيكوكاران با بدكاران يكى خواهند بود و اين بر خلاف عدالت است كه خداوند فرمان نيكو - كارى و اعمال خوب بدهد و آن گاه نيكوكاران را با بدكاران يكسان حساب كند و چيزى در مقابل عمل به آنها ندهد .\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nوانگهى مردان و زنان نيكوكار در دنيا تا آخرين نفس در زحمت و فشار مطيع فرمان خدا مىشوند و از زحمت چشم باز نمىكنند و همانطور از دنيا مىروند .\r\nشهداء جان در راه خدا مىدهند ، چيزى عايدشان نمىشود ، بدكاران و ستمگران آنچه مىتوانند آزادانه ظلم مىكنند و سپس در بستر راحت از دنيا مىروند ، نه بازخواستى از آنها مىشود و نه به طور طبيعى گرفتار مىشوند و حتى از بسيارى از پيشوايان ستمگر ، انتقام گرفتن در بافت زندگى دنيا امكان ندارد .\r\nمثلا از يزيدها ، معاويه‌ها ، ترومن‌ها ، صدام‌ها ، بگين‌ها چطور انتقام گرفته بشود مگر كشتن يا تكه تكه كردن آنها مىتواند انتقام خون مظلومان بىحد و حصر و آن همه فسادها باشد .\r\nاگر دنياى ديگرى براى تكميل نواقص اين زندگى نباشد ، عدالت خدا جاى خود را نمىگيرد .\r\nدو نكتهء ديگر را بايد در آيهء شريفه در نظر گرفت يكى آنكه : آيهء شريفه ناظر به يك طرف قضيه است و آن اينكه اگر روز حساب نباشد نيكوكاران مانند بدكاران مىشوند و اهل سعادت مانند اهل خسران مىشوند اين بر خلاف عدالت خداست .\r\nديگرى آنكه ، مقابله ما بين مؤمن و كافر نيست بلكه ما بين اهل ايمان و عمل و مفسدين است خواه اهل كافر باشند يا مؤمن بدكار و غير صالح ، شايد براى همين است كه براى روشن شدن هر چه بيشتر ، در قالب ديگر فرموده است :  أَمْ نَجْعَلُ الْمُتَّقِينَ كَالْفُجَّارِ  . اينجاست كه جانب عمل در اين مسئله تقويت مىشود .\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n29 -  كِتابٌ أَنْزَلْناهُ إِلَيْكَ مُبارَكٌ لِيَدَّبَّرُوا آياتِهِ وَ لِيَتَذَكَّرَ أُولُوا الْأَلْبابِ  .\r\nتكميل مطالب قصهء داود عليه السّلام است ، مبارك يعنى پر بركت و دائم الخير ، ظاهرا تدبر و تذكر هر دو راجع به عامه مردم است ، تذكر نتيجه تدبّر مىباشد على هذا اولو الالباب راجع به تدبر و تذكر هر دو است ، « كتاب » تقديرش « هذا كتاب » مىباشد .\r\n\r\n","description":"","footnote":"","page_name":" 223 ","page_number":223},
  {"content":"\r\n\r\n\r\n[ سوره ص ( 38 ) : آيات 30 تا 40 
  ]\r\nوَ وَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ ( 30 ) إِذْ عُرِضَ عَلَيْهِ بِالْعَشِيِّ الصَّافِناتُ الْجِيادُ ( 31 ) فَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ ( 32 ) رُدُّوها عَلَيَّ فَطَفِقَ مَسْحاً بِالسُّوقِ وَ الْأَعْناقِ ( 33 ) وَ لَقَدْ فَتَنَّا سُلَيْمانَ وَ أَلْقَيْنا عَلى كُرْسِيِّهِ جَسَداً ثُمَّ أَنابَ ( 34 )\r\nقالَ رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي إِنَّكَ أَنْتَ الْوَهَّابُ ( 35 ) فَسَخَّرْنا لَهُ الرِّيحَ تَجْرِي بِأَمْرِهِ رُخاءً حَيْثُ أَصابَ ( 36 ) وَ الشَّياطِينَ كُلَّ بَنَّاءٍ وَ غَوَّاصٍ ( 37 ) وَ آخَرِينَ مُقَرَّنِينَ فِي الْأَصْفادِ ( 38 ) هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ ( 39 )\r\nوَ إِنَّ لَهُ عِنْدَنا لَزُلْفى وَ حُسْنَ مَآبٍ ( 40 )\r\n30 - به داود ، پسرش سليمان را عطا كرديم بهتر بنده‌ايست ، كه بسيار رجوع كننده بوده .\r\n31 - ياد آر كه وقت عصر ، اسبان اصيل بر سه پا ايستاده بر او عرضه شد .\r\n32 - گفت : من دوستى اسبان را بر ياد پروردگارم اختيار كردم تا آفتاب در پرده نهان شد .\r\n\r\n","description":"","footnote":"","page_name":" 224 ","page_number":224},
  {"content":"\r\n\r\n33 - اسبان را بر من برگردانيد ، آن گاه شروع كرد به دست كشيدن بر ساقها و گردنهاى آنها .\r\n34 - سليمان را امتحان كرديم و بر تخت او پيكرى انداختيم آن گاه به سوى خدا برگشت .\r\n35 - گفت : پروردگارا مرا بيامرز و حكومتى عطا كن كه به كسى بعد از من سزاوار نباشد كه تو بسيار عطا كننده‌اى .\r\n36 - پس باد را براى او مسخر كرديم كه به فرمان او به هر جا كه اراده مىكرد به آرامى مىرفت .\r\n37 - و شياطين را كه بنا و غواص بودند .\r\n38 - و شياطين ديگر كه در زنجيرها قرين هم شده بودند .\r\n39 - اين است عطاى بيحساب ما ، عطاء كن يا امساك نما .\r\n40 - سليمان را نزد ما منزلت بزرگ و بازگشت بهترى است .\r\n\r\nكلمه‌ها\r\nسليمان : پسر داود ، از انبياء مشهور بنى اسرائيل ، نام مباركش هفده بار در قرآن مجيد آمده است ، از او حالات بسيارى در كلام اللَّه نقل شده كه مقدارى از آن در سوره نمل و انبياء و سبأ گذشت مقدارى نيز در اين سوره آمده است .\r\nاواب : بسيار رجوع كننده به خدا ، مراد ظاهرا كسى است كه در كارها پيوسته متوجه خداست .\r\nعشى : از اول ظهر تا آخر روز ( مجمع ، كشاف ) .\r\nصافنات : صافنه اسبى را گويند كه بر سه پاى بيايستد و گوشهء سم يكى از پاهاى جلو را به زمين گذارد ( مجمع ) « صفن الفرس صفونا :\r\nقام على ثلاث قوائم و طرف حافر الرابعة » .\r\nجياد : اسبان تندرو . مفرد آن جواد است ، ياء در آن مقلوب و او است\r\n\r\n","description":"","footnote":"","page_name":" 225 ","page_number":225},
  {"content":"\r\n\r\nگويى دويدن و تند رفتن را مىبخشد ( مجمع البيان ) توارت : موارات : پوشاندن و مستور كردن . توارى : مستور شدن . « توارت » آفتاب مستور شد .\r\nحجاب : آن در اصل مصدر است به معنى پنهان كردن و منع از داخل شدن به معنى پرده نيز آيد ، مراد از آن در آيه پرده است .\r\nطفق : شروع كرد ، آن فعلى است مخصوص به اثبات ، « ما طفق » گفته نمىشود .\r\nسوق : ( بضمّ اول ) ساقها .\r\nرخاء : نرمى ، آرامى . اقرب الموارد گويد : رخاء باد ملايمى است كه چيزى را حركت نمىدهد .\r\nاصاب : صوب : قصد و نزول . اصابه : درك ، طلب ، اراده ، منظور از آيه معناى اخير است .\r\nاصفاد : صفد ( بر وزن شرف ) زنجيرى است كه با آن دستها را به گردن مىبندند ، جمع آن اصفاد است :\r\nزلفى : تقرب و نزديكى . مقام و منزلت .\r\n\r\nشرحها\r\nدر اين آيات دو جريان دربارهء حضرت سليمان عليه السّلام نقل شده كه هر دو مانند داستان داود حكايت از نوعى خطيئه و ترك اولى دارد يكى مشغول شدن به تماشاى اسبان و غفلت از نماز ، ديگرى افتادن جسدى بر تخت سليمان و توبهء او .\r\nآيا منظور آنست كه به رسول خدا بفرمايد : مواظب باش كه چنين نكنى نظير :  فَاصْبِرْ لِحُكْمِ رَبِّكَ وَ لا تَكُنْ كَصاحِبِ الْحُوتِ  قلم / 48 ؟ به عبارت ديگر\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nمانند اين اوابين استقامت داشته باش ولى از اين ترك اولىها نكن ، و يا مراد آنست كه چنين چيزها ، مخالفت عصمت و تقوى نيست ؟ و از اين گونه چيزها در زندگى مىشود و آنها با  وَ إِنَّ لَهُ عِنْدَنا لَزُلْفى وَ حُسْنَ مَآبٍ  منافاتى ندارد و يا غرض آنست كه حقيقت قضايا گفته شود و پيامبران الهى از اتهامات تورات كنونى مبرا گردند ؟\r\nآن گاه بيان شده كه : باد را در اختيار سليمان قرار داديم ، به هر كجا كه اراده مىكرد مىرفت ، و نيز شياطين مقهور او بوده و براى او كار مىكردند ، لا بد به صورت انسان در آمده و مشغول كار شده بود ، نافرمانها نيز در زنجير به سر مىبردند .\r\n30 -  وَ وَهَبْنا لِداوُدَ سُلَيْمانَ نِعْمَ الْعَبْدُ إِنَّهُ أَوَّابٌ  .\r\nكلمهء  نِعْمَ الْعَبْدُ  ثناى خداوند است نسبت به سليمان ، ساحت سليمان را از هر آلودگى پاك مىكند . اين تعبير فقط درباره سليمان و ايوب آمده است چنان كه در آيهء 44 خواهد آمد  إِنَّهُ أَوَّابٌ  تعليل  نِعْمَ الْعَبْدُ  است گويى مراد از « اواب » آنست كه پيوسته در كارها به خدا رجوع مىكرد و خدا را از نظر دور نمىداشت .\r\n31 -  إِذْ عُرِضَ عَلَيْهِ بِالْعَشِيِّ الصَّافِناتُ الْجِيادُ  .\r\nآمدن كلمهء « عشى » كه به معنى بعد از ظهر يا آخر روز است مشعر بر تأخير نماز است يعنى ادامه تماشاى آنها كه بعد از ظهر بود قهرا به گذشتن وقت نماز مىانجاميد « اذ » به تقدير « اذكر » است .\r\n32 -  فَقالَ إِنِّي أَحْبَبْتُ حُبَّ الْخَيْرِ عَنْ ذِكْرِ رَبِّي حَتَّى تَوارَتْ بِالْحِجابِ  .\r\nيعنى : گفت من دوستى اسبان را بر ياد پروردگارم و نمازم برگزيدم و به تماشاى آنها به قدرى ادامه دادم تا آفتاب غروب كرد ، به عبارت ديگر تماشاى\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nاسبان مرا از ياد خدا مشغول نمود ، اين سخن حاكى از تحسر و ندامت است .\r\n« احببت » به معنى اختيار كردن و  حُبَّ الْخَيْرِ  مفعول آنست « عن » ظاهرا به معنى « على » و مراد از « ذكر رب » نماز است ، در مجمع البيان از امير المؤمنين صلوات اللَّه عليه نقل شده كه فرمود : سليمان روزى به ديدن اسبان مشغول شد ، زيرا مىخواست به جهاد دشمن برود تا آفتاب غروب كرد . در اين صورت : سليمان را عبادتى از عبادت ديگرى مشغول كرده است ولى ترجيح مال نماز بود « 1 » .\r\nاين عمل در هر حال ، گناه نبوده است و گر نه با  نِعْمَ الْعَبْدُ  و با  إِنَّ لَهُ عِنْدَنا لَزُلْفى . . .  منافات داشت ، شايد سان ديدن از اسبان در وضعى بود كه دست كشيدن و نماز خواندن ميسر نبود ، در جريان جنگ احزاب وضعى پيش آمد كه نماز رسول خدا صلّى اللَّه عليه و آله و نماز مسلمانان به قضا ماند . در مجمع البيان فرموده گويند : تماشاى اسبان او را از نماز عصر مشغول كرد در روايات اماميه است كه اول وقت نماز از او فوت شد .\r\n33 -  رُدُّوها عَلَيَّ فَطَفِقَ مَسْحاً بِالسُّوقِ وَ الْأَعْناقِ  .\r\nيعنى : حالا كه ديگر وقت نماز گذشت اسبان را پيش من برگردانيد ، سپس شروع كرد . به ساقها و گردنهاى آنها دست مىماليد . يعنى « فطفق يمسح مسحا بالسوق . . . » گفته‌اند : « ردوها » خطاب به ملائكه است يعنى : آفتاب را بر من برگردانيد تا نمازم را ادا بخوانم اين سخن از امير المؤمنين صلوات اللَّه عليه نقل شده است . تا نمازم را ادا بخوانم و گفته‌اند « مسحا » به معنى قطع و بريدن است يعنى : اسبان را براى من برگردانيد ، آن گاه شروع كرد ساقها و گردنهاى اسبان را قطع مىكرد كه سبب به قضا ماندن نماز او شدند .\r\nاين سخن از كعب الاحبار يهودى و دروغگو نقل شده است ، در مجمع البيان\r\n\r\n\r\n","description":"","footnote":"\r\n( 1 ) خير به معنى شىء اختيار شده است ، به مال و اسب اطلاق مىشود .\r\n","page_name":" 228 ","page_number":228},
  {"content":"\r\n\r\nآمده كه امير المؤمنين صلوات اللَّه عليه فرمود : كعب دروغ گفته است . . . انبياء اللَّه ظلم نمىكنند و امر به ظلم نمىنمايند كه آنها معصوم و پاكند « لانهم معصومون مطهرون » .\r\nو نيز گفته‌اند : سليمان و يارانش شروع كردند به مسح بر ساقها و گردنهاى خود و آن وضوى آنها بود تا بعدا نماز بخوانند اين سخن در فقيه به لفظ « روى عن الصادق عليه السّلام » نقل شده است .\r\n34 -  وَ لَقَدْ فَتَنَّا سُلَيْمانَ وَ أَلْقَيْنا عَلى كُرْسِيِّهِ جَسَداً ثُمَّ أَنابَ  .\r\nاين دومين قصه از قصه‌هاى سليمان در اين سوره است ، در الميزان فرموده از ميان اقوال مختلف مىشود آن را پذيرفت كه سليمان كودكى داشته خدا او را بميراند و بر تخت سليمان انداخت و سليمان به آيندهء آن كودك اميد بسته بود ، مردن او سليمان را متنبّه كرد كه كار خويش را به خدا تفويض كند و به او دل نبندد .\r\nبه نظر مىآيد كه اين بهترين تفسير از تفاسير گوناگون است « ثم اناب » نشان مىدهد كه مردن آن كودك و گذاشته شدن جنازه‌اش بر تخت سليمان ، او را متوجه كرده كه نمىبايست به او دل ببندد و مطمئن باشد ، لذا به خدا رو آورده و توبه كرده است ، احتمالات ديگر را در مجمع البيان و مانند آن مطالعه فرمائيد .\r\n35 -  قالَ رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي إِنَّكَ أَنْتَ الْوَهَّابُ  .\r\nقسمت اول آيه راجع به مطلب سابق است ،  هَبْ لِي مُلْكاً . . .  تقاضاى مخصوصى است از خدا ، ظاهرا مرادش از اين تقاضا ، اختصاص به خود است نه بخل به ديگران يعنى حكومتى مخصوص كه در ديگران نباشد به من عطا فرما ، نظير آنكه بگوئيم اين ساختمان مخصوص به من است ، نظير ندارد ، ولى اين مانع از آن نيست كه\r\n\r\n","description":"","footnote":"","page_name":" 229 ","page_number":229},
  {"content":"\r\n\r\nساختمان ديگران بهتر و بالاتر از آن باشد ، آيهء بعدى در بيان آن ملك اختصاصى است .\r\n36 -  فَسَخَّرْنا لَهُ الرِّيحَ تَجْرِي بِأَمْرِهِ رُخاءً حَيْثُ أَصابَ  .\r\nاين آيه و آيهء بعدى در بيان ملك اختصاصى سليمان است كه در ديگران نبود چنان كه از فاء تفريع در « فسخرنا » روشن مىشود اينكه خداوند باد را در اختيار سليمان گذاشته بود در سورهء انبياء / 81 و در سورهء سبأ / 12 نيز گذشت اين عجب نيست ، خدا به هر چيز تواناست .\r\nاين تسخير مصداقى از  مُلْكاً لا يَنْبَغِي لِأَحَدٍ مِنْ بَعْدِي  است كه ظاهرا در هيچ يك از پيامبران الهى ديده نشده است ، آيه پر روشن است كه سليمان هر جا را كه مىخواست ، باد به آسانى به آن طرف تغيير مسير مىداد .\r\n37 - 38 -   وَ الشَّياطِينَ كُلَّ بَنَّاءٍ وَ غَوَّاصٍ وَ آخَرِينَ مُقَرَّنِينَ فِي الْأَصْفادِ   .\r\nدر سورهء سبأ گذشت كه  . . . وَ مِنَ الْجِنِّ مَنْ يَعْمَلُ بَيْنَ يَدَيْهِ بِإِذْنِ رَبِّهِ . . . \r\n يَعْمَلُونَ لَهُ ما يَشاءُ مِنْ مَحارِيبَ وَ تَماثِيلَ وَ جِفانٍ كَالْجَوابِ . . .  / 12 و 13 به نظر مىآيد كه جن به شكل انسان در آمده و براى او كار مىكرده‌اند در آيهء مورد تفسير مىخوانيم كه براى او بنائى و غواصى مىكرده‌اند « الشياطين » عطف است بر « الريح » .\r\nزنجير كشيده‌ها و محبوسها ظاهرا همانا بوده كه از فرمان او سرپيچى كرده بودند ، درست بر ما روشن نيست كه سليمان آنها را چطور به زنجير كرده بود  الْعِلْمُ عِنْدَ اللَّهِ  اين تسخير نيز مصداقى از آن حكومت بىنظير است كه به پيامبران ديگر داده نشده بود .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\nدر صحيح بخارى از ابو هريره نقل شده : رسول خدا صلّى اللَّه عليه و آله نماز خواند و گفت : شيطان بر من آشكار شد و خواست نماز مرا قطع كند ، خدا مرا بر او غالب كرد ، او را كنار زدم ، خواستم وى را به يكى از ستونها ببندم تا صبح او را ببينيد ، اما قول سليمان را ياد آوردم كه گفته :  رَبِّ اغْفِرْ لِي وَ هَبْ لِي مُلْكاً لا يَنْبَغِي لِأَحَدٍ مِنْ بَعْدِي  در نتيجه خدا او را ناميد برگردانيد « 1 » .\r\nاين روايت در مجمع البيان نيز از بخارى نقل شده است ، معلوم مىشود كه گرفتن و به زنجير كشيدن شياطين مخصوص سليمان بوده است .\r\n39 -  هذا عَطاؤُنا فَامْنُنْ أَوْ أَمْسِكْ بِغَيْرِ حِسابٍ  .\r\nالميزان نظر مىدهد كه  بِغَيْرِ حِسابٍ  قيد « عطائنا » و معنى آن تمام نشدنى است ، آن گاه مىفرمايد در دادن به ديگران مخير هستى و تأثيرى در تمام شدن ملك تو ندارد .\r\nدر جوامع الجامع نيز مانند الميزان است ، بعضى  بِغَيْرِ حِسابٍ  را معنى كرده يعنى در دادن و ندادن محاسبه نخواهى شد .\r\n40 -  وَ إِنَّ لَهُ عِنْدَنا لَزُلْفى وَ حُسْنَ مَآبٍ  .\r\nمراد از « حسن مأب » رسيدن به بهشت و سعادت ابدى است ، نكره آمدن زلفى و مأب براى تفخيم و عظمت آنهاست .\r\nناگفته نماند : در تفسير اين آيات مطالب گوناگونى نقل شده كه بايد گفت : از اسرائيليات هستند و چهرهء انبياء عليهم السّلام را نازيبا نشان مىدهند ، از جمله آنكه : سليمان روزى گفت : امشب با هفتاد زنم هم بستر خواهم شد كه هر يك پسر مجاهدى به دنيا آورد ولى « انشاء اللَّه » نگفت در نتيجه فقط يك زن حامله شد ، او هم يك كودكى در آورد كه نصف بدن بود ، مراد از « جسدا » همانست .\r\n\r\n\r\n","description":"","footnote":"\r\n( 1 ) بخارى جزء دوم باب ما يجوز من العمل فى الصلاة .\r\n","page_name":" 231 ","page_number":231},
  {"content":"\r\n\r\nاز جمله اينكه : سليمان وارد مستراح شد ، شيطانى به نام صخر ، انگشتر سليمان را از يكى از زنان او گرفت و چهل روز بر تخت سليمان نشست ، سليمان فرارى بود ، منظور از « جسدا » همان شيطان مارد است .\r\nمرحوم طبرسى بعد از نقل مقدارى از آنها مىفرمايد : اعتمادى بر اين نقلها نيست . . .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n\r\n[ سوره ص ( 38 ) : آيات 41 تا 48 
  ]\r\nوَ اذْكُرْ عَبْدَنا أَيُّوبَ إِذْ نادى رَبَّهُ أَنِّي مَسَّنِيَ الشَّيْطانُ بِنُصْبٍ وَ عَذابٍ ( 41 ) ارْكُضْ بِرِجْلِكَ هذا مُغْتَسَلٌ بارِدٌ وَ شَرابٌ ( 42 ) وَ وَهَبْنا لَهُ أَهْلَهُ وَ مِثْلَهُمْ مَعَهُمْ رَحْمَةً مِنَّا وَ ذِكْرى لِأُولِي الْأَلْبابِ ( 43 ) وَ خُذْ بِيَدِكَ ضِغْثاً فَاضْرِبْ بِهِ وَ لا تَحْنَثْ إِنَّا وَجَدْناهُ صابِراً نِعْمَ الْعَبْدُ إِنَّهُ أَوَّابٌ ( 44 ) وَ اذْكُرْ عِبادَنا إِبْراهِيمَ وَ إِسْحاقَ وَ يَعْقُوبَ أُولِي الْأَيْدِي وَ الْأَبْصارِ ( 45 )\r\nإِنَّا أَخْلَصْناهُمْ بِخالِصَةٍ ذِكْرَى الدَّارِ ( 46 ) وَ إِنَّهُمْ عِنْدَنا لَمِنَ الْمُصْطَفَيْنَ الْأَخْيارِ ( 47 ) وَ اذْكُرْ إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيارِ ( 48 )\r\n41 - ياد كن بندهء ما ايوب را كه پروردگارش را ندا كرد ، كه شيطان مرا رنج و عذاب مىدهد .\r\n42 - ( گفتم ) با پايت راه برو ، كه اين محل شستشو است ، خنك و نوشيدنى است .\r\n43 - و نيز اهل او و مانند اهل او را به او داديم از براى رحمت خاصى از جانب ما و براى بيدارى ، براى خردمندان .\r\n44 - به دستت مشتى چوب بر گير و با آن بزن و نقض عهد مكن ، ما او را صبور يافتيم بهتر بنده و بيشتر متوجه خدا بود .\r\n45 - ياد آر بندگان ما ابراهيم و اسحق و يعقوب را ، كه صاحبان نيرو و بصيرت بودند .\r\n46 - ما آنها را با خصلتى پاك كه يادآورى آخرت بود ، خالص نموديم .\r\n\r\n","description":"","footnote":"","page_name":" 233 ","page_number":233},
  {"content":"\r\n\r\n47 - و آنها نزد ما از برگزيدگان و از نيكان بودند .\r\n48 - ياد آر اسماعيل و يسع و ذى الكفل را كه همه از نيكان بودند .\r\n\r\nكلمه‌ها\r\nايوب : عليه السّلام از انبياء معروف ، نام مباركش چهار بار در قرآن مجيد آمده است ، مقدارى از جريان او در سورهء انبياء گذشت ، مقدارى نيز در اين سوره آمده است .\r\nنصب : ( بر وزن قفل و فرس ) رنج و تعب .\r\nاركض : راغب گويد : ركض به معنى زدن پا بر زمين است ، اگر به سوار اطلاق شود به معنى دواندن است و اگر به راه رو نسبت داده شود به معنى راه رفتن مىباشد « اركض » راه برو .\r\nمغتسل : محلّ شستشو و آبى كه با آن شستشو كنند .\r\nبارد : برد : خنكى . بارد : خنك .\r\nضغث : ( بكسر اوّل ) دستهء علف و تركه ، و بفتح اول به معنى مخلوط كردن است .\r\nلا تحنث : حنث : گناه . شكستن عهد و قسم . « لا تنحث » عهد مشكن .\r\nاخيار : نيكان . مفرد آن خير است « خير » يعنى اختيار شده و برگزيده .\r\nاسماعيل : نام دو نفر از پيامبران است ، اسماعيل بن ابراهيم و اسماعيل صادق الوعد .\r\nيسع : ( بفتح اول و دوم ) يكى از پيامبران است نام مباركش فقط دو بار در قرآن مجيد آمده است : انعام / 86 ، ص / 48 امّا راجع به شرح حال او چيزى در قرآن مجيد نيست .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\nذو الكفل : عليه السّلام از انبياء الهى است نام مباركش فقط دو بار در قرآن مجيد يافته است يكى در سوره انبياء / 85 ديگرى در سورهء ص / 48 امّا شرح حال از او در كلام اللَّه نيامده است ،\r\n\r\nشرحها\r\nدر اين آيات حالات ايوب عليه السّلام كه يكى از اوابين و عباد اللَّه المخلصين بود ذكر شده و به ديگران نيز اشاره رفته است و با كلمه « و اذكر » اشعار گرديده كه رسول خدا صلّى اللَّه عليه و آله آنها را ياد كرده و مانند آنها در راه خدا استقامت نمايد و بر ايذاء مشركان صبر كند .\r\nاز آيات شريفه معلوم مىشود كه ايوب مبتلا به بيمارى گرديد ، خانواده‌اش نيز متلاشى شده و از بين رفتند ، آخر رو به درگاه خدا آورده و گفت  رَبَّهُ أَنِّي مَسَّنِيَ الضُّرُّ وَ أَنْتَ أَرْحَمُ الرَّاحِمِينَ  خدا دعايش را پذيرفت و دستور داد در آبى شستشو كند تا از مرض رها گردد ، خانواده‌اش نيز به او داده شد ، در ايام ابتلا ، زنش بىتابى كرد ، ايوب سوگند خورد كه در صورت شفا يافتن او را تأديب نماند ، دستور آمد يك مشت تركه برگير و با آن بزن تا نقض عهد نكرده باشى .\r\n41 -  وَ اذْكُرْ عَبْدَنا أَيُّوبَ إِذْ نادى رَبَّهُ أَنِّي مَسَّنِيَ الشَّيْطانُ بِنُصْبٍ وَ عَذابٍ  .\r\nبه نظر مىآيد : مراد از مس شيطان ، وسوسه‌هاى اوست كه در هنگام مرض و از بين رفتن خانواده‌اش ، خيالات شيطانى ناراحتش مىكرده است در مناجات دوّم از مناجات خمسة عشر آمده است كه امام عليه السّلام مىفرمايد :\r\n« الهى اشكو اليك . . . شيطانا يغوينى قد ملاء بالوسواس صدرى »\r\nدربارهء حضرت\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nرسول صلّى اللَّه عليه و آله آمده :   وَ قُلْ رَبِّ أَعُوذُ بِكَ مِنْ هَمَزاتِ الشَّياطِينِ وَ أَعُوذُ بِكَ رَبِّ أَنْ يَحْضُرُونِ   مؤمنون / 98 .\r\nدر مجمع البيان نقل شده : شيطان به او وسوسه مىكرد كه مرضت طول كشيد ، خدايت به تو رحم نمىكند و نيز اموال و اهل او را كه از بين رفته بودند به يادش مىآورد ، الميزان ترجيح مىدهد كه مراد مريض شدن او به وسيله شيطان است به الميزان رجوع شود .\r\nمنظور از نصب و عذاب ظاهرا يكى است كه وسوسه ، رنج و عذاب است .\r\nشايد لفظ « الضر » كه در سورهء انبياء گذشت شامل وسوسه شيطان هم باشد در اين صورت مراد از  أَنِّي مَسَّنِيَ الضُّرُّ . . .  ضرر بدن و وسوسه هر دو است .\r\n42 -  ارْكُضْ بِرِجْلِكَ هذا مُغْتَسَلٌ بارِدٌ وَ شَرابٌ  .\r\nيعنى : دعايش را مستجاب كرديم و گفتيم با پايت راه برو ، معلوم مىشود كه از كثرت مرض قدرت راه رفتن نداشته است ، خدا اوّل به پاهايش قدرت داد ، آن وقت از چشمه‌اى كه خدا به وجود آورده غسل كرده و نوشيد ، تا ظاهر و باطنش شفا يافت ، لفظ مغتسل حاكى از شستشو و شراب حاكى از نوشيدن است .\r\n43 -  وَ وَهَبْنا لَهُ أَهْلَهُ وَ مِثْلَهُمْ مَعَهُمْ رَحْمَةً مِنَّا وَ ذِكْرى لِأُولِي الْأَلْبابِ  .\r\nآيه قبلى دربارهء بدن ايوب عليه السّلام بود ، اين آيه دربارهء خانوادهء اوست ظهور آيه در آنست كه خانوادهء اوليش برگشته است ، از حضرت صادق صلوات اللَّه عليه نقل شده : خدا كسانى از اهل او را كه قبل از بليّه مرده بودند و آنهايى كه در حين بليّه مردند زنده كرد :\r\n« روى عن ابى عبد اللَّه عليه السّلام انّ اللَّه تعالى احيا له اهله الذين ماتوا قبل البليّه و احيا له اهله الذين ماتوا و هو فى البليّه » .\r\n\r\n","description":"","footnote":"","page_name":" 236 ","page_number":236},
  {"content":"\r\n\r\nبعضىها گفته‌اند : خانوادهء او متفرق شده بودند ، بعد از شفا يافتن او به دورش جمع گرديدند  وَ مِثْلَهُمْ مَعَهُمْ  نشان مىدهد به تعداد خانوادهء قبلىاش بر خانوادهء او افزوده است .\r\n رَحْمَةً مِنَّا وَ ذِكْرى لِأُولِي الْأَلْبابِ  يعنى : صحت يافتن بدنش و برگرداندن اهلش به علّت رحمت و عاطفه مخصوص ما بود و نيز خواسته‌ايم به خردمندان يادآورى باشد كه اگر به خدا روى آورند مانند ايّوب مشمول رحمت خدا مىشوند . مانند :  رَحْمَةً مِنْ عِنْدِنا وَ ذِكْرى لِلْعابِدِينَ  انبياء / 84 دربارهء ايّوب عليه السّلام افسانه‌هايى هست كه در نكته‌ها خواهد آمد .\r\n44 -  وَ خُذْ بِيَدِكَ ضِغْثاً فَاضْرِبْ بِهِ وَ لا تَحْنَثْ إِنَّا وَجَدْناهُ صابِراً نِعْمَ الْعَبْدُ إِنَّهُ أَوَّابٌ  .\r\nدر مجمع البيان و جوامع الجامع فرموده : در موقع ابتلا زنش حرفى زد كه ايّوب را خوش نيامد ، قسم خورد اگر شفا يابد ، صد تازيانه به او بزند لذا دستور رسيد مشتى تركهء خرما و نظير آن را به دست بگير و يك دفعه بزن تا به سوگند خود عمل كرده باشى ، به نظر مىآيد زنش به او خشونت كرده كه چرا از خدا براى خودت عافيت نمىخواهى ؟ ايّوب ناراحت شده و سوگند ياد كرد بعد از شفا يافتن تأديبش نمايد ، اين حكم دربارهء حد مريض در فقه اسلامى هست كه چوبها را جمع كرده و يك دفعه مىزنند .\r\n إِنَّا وَجَدْناهُ صابِراً  يعنى : ما او را در بلايايى كه پيش آورديم ، خويشتن دار يافتيم ، آن گاه در بيان مقام والاى او فرموده  نِعْمَ الْعَبْدُ إِنَّهُ أَوَّابٌ  ، رسد آدمى به جايى كه خداوند عالم دربارهء او چنين سخن بفرمايد .\r\n45 -  وَ اذْكُرْ عِبادَنا إِبْراهِيمَ وَ إِسْحاقَ وَ يَعْقُوبَ أُولِي الْأَيْدِي وَ الْأَبْصارِ  .\r\n\r\n","description":"","footnote":"","page_name":" 237 ","page_number":237},
  {"content":"\r\n\r\nفداكاريهاى اين بزرگواران به آن حضرت روشن بوده لذا احتياج به توضيح بيشتر نبوده است .\r\nمراد از  أُولِي الْأَيْدِي  نيرومند بودن آنها در به جاى آوردن فرمانهاى خدا و استقامت در راه اوست و نيز صاحبان بصيرت و بينايى بوده‌اند ، از حضرت باقر صلوات اللَّه عليه نقل شده :\r\n« اولوا القوة في العبادة و الصبر فيها ( صافى ) .\r\n46 - 47 -   إِنَّا أَخْلَصْناهُمْ بِخالِصَةٍ ذِكْرَى الدَّارِ وَ إِنَّهُمْ عِنْدَنا لَمِنَ الْمُصْطَفَيْنَ الْأَخْيارِ   .\r\nاين آيه تعليل آيهء قبلى است منظور از « خالصة » خلصت خالص و غير مشوب است ،  ذِكْرَى الدَّارِ  بيان خالصه است يعنى : ما آنها را با يك خصلت غير مشوب براى خود خالص و مخصوص كرده‌ايم ، آن خصلت عبارت است از ياد آورى دار آخرت .\r\nاز اين سخن روشن مىشود كه عقيده به روز قيامت علّت نيرومند بودن انسان براى اطاعت حق و داراى بصيرت بودن است چنان كه انكار روز قيامت بيشتر از هر عامل ديگرى انسان را بىبند و بار مىكند . آيهء دوم نشان مىدهد كه آنها براى هدايت انسانها انتخاب شده و در درجه كامل ايمان و توحيد قرار گرفته‌اند .\r\n48 -  وَ اذْكُرْ إِسْماعِيلَ وَ الْيَسَعَ وَ ذَا الْكِفْلِ وَ كُلٌّ مِنَ الْأَخْيارِ  .\r\nگفته شد كه اخيار جمع خير مقابل شر است ، بعضى آن را جمع خير ( با تشديد ) گفته‌اند ، در قرآن مجيد راجع به شرح حال « يسع ذى الكفل » مطلبى ذكر نشده در نكته‌ها به مجملى از شرح حال آن دو اشاره خواهيم نمود .\r\n\r\n","description":"","footnote":"","page_name":" 238 ","page_number":238},
  {"content":"\r\n\r\n\r\nنكته‌ها\r\n\r\nايوب عليه السلام :\r\nآنچه از آيات قرآن مجيد دربارهء امتحان اين رسول گرامى معلوم مىشود آنست كه هم از لحاظ بيمارى و هم از لحاظ از بين رفتن خانواده‌اش گرفتار گرديد در آخر خداوند مشكلات او را از هر دو لحاظ بر طرف نمود ، در اين زمينه به دست نادانان و دروغ سازان فرصت افتاده چيزهاى غير قبولى دربارهء آن حضرت به قالب زده‌اند كه به بعضى از آنها اشاره مىشود .\r\n1 - روايت شده : شيطان پس از اجازهء گرفتن از خدا در بدن ايوب دميد ، بدنش يك پارچه زخم شد ، در زخمها كرمها به وجود آمد ، چون يكى از آنها به زمين مىافتاد ، آن را به درون زخم برمىگردانيد ، بدنش گنديده شد مردم او را از شهر بيرون كرده و در مزبله‌اى انداختند .\r\nاين روايت در تفسير برهان از تفسير قمى نقل شده اما در سند آن مردى هست بنام « عبد اللَّه بن بحر » كه ارباب رجال گفته‌اند ضعيف است ، قولش اعتبارى ندارد ، مىشود گفت : محال است خداوند يك هادى و پيامبر را كه بايد مردم پيش او بيايند و هدايت شوند به وضعى بياندازد كه بدنش بگندد و مردم او را در مزبله اندازند تا ميزان صبر او را معلوم نمايد .\r\nدر تورات فعلى كتاب ايوب باب دوم آمده است : پس شيطان از حضور خداوند بيرون رفته ، ايوب را از كف پا تا كله‌اش بدملهاى سخت مبتلا ساخت ، او سفالى گرفت تا خود را بخراشيد و در ميان خاكستر ( مزبله ) نشسته بود .\r\nدر بحار الانوار از خصال صدوق از حضرت باقر صلوات اللَّه عليه نقل شده كه . . . ايوب با همه محنتهايش ، بوى او بد نشد ، صورتش ناپسند نگرديد چرك\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nو خونى از بدنش بيرون نيامد ، كسى به هنگام ديدن او ، از وى متنفر نگرديد و وحشت ننمود و در هيچ جاى بدنش كرم توليد نگرديد . . . . « 1 » .\r\nمجلسى رحمه اللَّه بعد از نقل اين خبر فرموده : اين خبر به مذهب اهل كلام از اماميه اوفق است كه گفته‌اند : پيامبران از تنفر آور بودن منزه هستند آن گاه از سيد مرتضى علم الهدى نقل مىكند كه گفته است : مرضهايى كه انسان از ديدن آنها تنفر مىكند ، هيچ يك در انبياء نبايد باشد .\r\n\r\nيسع و ذا الكفل :\r\nدر توحيد صدوق باب 65 نقل شده : حضرت رضا صلوات اللَّه عليه به جاثليق نصراني فرمود : يسع مانند عيسى معجزه داشت ، روى آب راه رفت ، مرده‌ها را زنده نمود كور و پيسى گرفته را شفا بخشيد ، با وجود اين امتش او را خدا ندانست و كسى به جاى خدا او را نپرستيد : مرحوم فيض در صافى فرموده : او يوشع بن نون است .\r\nدر مجمع البيان ذيل آيه 85 از سوره انبياء از حضرت عبد العظيم بن عبد اللَّه حسنى نقل شده كه گويد : به حضرت ابى جعفر امام جواد صلوات اللَّه عليه نوشتم و از ذو الكفل سؤال كردم كه اسمش چه بود و آيا از مرسلين بود يا نه ؟\r\nدر جواب مرقوم فرمود : خداوند صد و بيست چهار هزار پيامبر مبعوث فرموده است سيصد و سيزده نفر از آنها « مرسل » بودند و ذو الكفل از آنان است ، او بعد از سليمان بن داود بود ، ميان مردم مانند داود قضاوت مىكرد اصلا به خشم نيامد مگر براى خدا ، نامش عدويا بن ادارين بود .\r\n\r\n\r\n","description":"","footnote":"\r\n( 1 ) بحار ج 12 / 348 ط جديد .\r\n","page_name":" 240 ","page_number":240},
  {"content":"\r\n\r\n\r\n[ سوره ص ( 38 ) : آيات 49 تا 64 
  ]\r\nهذا ذِكْرٌ وَ إِنَّ لِلْمُتَّقِينَ لَحُسْنَ مَآبٍ ( 49 ) جَنَّاتِ عَدْنٍ مُفَتَّحَةً لَهُمُ الْأَبْوابُ ( 50 ) مُتَّكِئِينَ فِيها يَدْعُونَ فِيها بِفاكِهَةٍ كَثِيرَةٍ وَ شَرابٍ ( 51 ) وَ عِنْدَهُمْ قاصِراتُ الطَّرْفِ أَتْرابٌ ( 52 ) هذا ما تُوعَدُونَ لِيَوْمِ الْحِسابِ ( 53 )\r\nإِنَّ هذا لَرِزْقُنا ما لَهُ مِنْ نَفادٍ ( 54 ) هذا وَ إِنَّ لِلطَّاغِينَ لَشَرَّ مَآبٍ ( 55 ) جَهَنَّمَ يَصْلَوْنَها فَبِئْسَ الْمِهادُ ( 56 ) هذا فَلْيَذُوقُوهُ حَمِيمٌ وَ غَسَّاقٌ ( 57 ) وَ آخَرُ مِنْ شَكْلِهِ أَزْواجٌ ( 58 )\r\nهذا فَوْجٌ مُقْتَحِمٌ مَعَكُمْ لا مَرْحَباً بِهِمْ إِنَّهُمْ صالُوا النَّارِ ( 59 ) قالُوا بَلْ أَنْتُمْ لا مَرْحَباً بِكُمْ أَنْتُمْ قَدَّمْتُمُوهُ لَنا فَبِئْسَ الْقَرارُ ( 60 ) قالُوا رَبَّنا مَنْ قَدَّمَ لَنا هذا فَزِدْهُ عَذاباً ضِعْفاً فِي النَّارِ ( 61 ) وَ قالُوا ما لَنا لا نَرى رِجالاً كُنَّا نَعُدُّهُمْ مِنَ الْأَشْرارِ ( 62 ) أَتَّخَذْناهُمْ سِخْرِيًّا أَمْ زاغَتْ عَنْهُمُ الْأَبْصارُ ( 63 )\r\nإِنَّ ذلِكَ لَحَقٌّ تَخاصُمُ أَهْلِ النَّارِ ( 64 )\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n49 - اين تذكر است ، و همه متقيان را بازگشت خوبى هست .\r\n50 - بهشتهاى جاريشان كه درهايشان باز است .\r\n51 - در آن بر تختها نشسته‌اند ، مىخواهند ميوهء زياد و نوشيدنى را .\r\n52 - و در نزد آنهاست زنان كوتاه نگاه همسال .\r\n53 - اين است آنچه براى روز حساب وعده مىشويد .\r\n54 - اين است رزق ما كه تمام ناشدنى است .\r\n55 - اين است ، طاغيان را بازگشت بدى هست .\r\n56 - جهنم كه بر آن داخل مىشوند و مهياى بدى است .\r\n57 - اين آب جوشان و چرك است بچشيد آن را .\r\n58 - و حميم ديگرى مانند آن كه انواع مىباشند .\r\n59 - اين فوجى است كه با شما داخل آتش مىشود ، فراخى مباد آنها را كه داخل آتش مىشوند .\r\n60 - گويند : بلكه شما را فراخى مباد كه شما آن را براى ما مقدم كرديد ، آتش بد قرارگاه است .\r\n61 - گويند : پروردگارا هر كه اين را براى ما پيش فرستاده در آتش عذاب او را مضاعف كن .\r\n62 - و گويند : چه شده بر ما ، مردانى كه از اشرار مىشمرديم نمىبينيم ؟\r\n63 - آيا آنها را مسخره گرفته ( و اشتباه كرديم ) يا چشمهايمان از آنها منحرف شده است ؟\r\n64 - اين حق است يعنى مخاصمهء اهل آتش .\r\n\r\nكلمه‌ها\r\nمأب : مصدر ميمى است به معنى بازگشت . اسم زمان و مكان نيز آيد .\r\nقاصرات الطرف : كوتاه كننده يا منحصر كنندگان نگاه ، منظور زنانى است\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nكه فقط به شوهران خود عشق و علاقه دارند .\r\nاتراب : ترب : همسال . دو همسال را از آن ترب گويند كه با هم خاكبازى ميكنند ، لفظ اتراب سه بار در قرآن مجيد در وصف حوريان بهشتى آمده است ، منظور همسال بودن با شوهران است .\r\nنفاد : تمام شدن . فانى شدن . « النفاد : الفناء » .\r\nمهاد : آماده شده . مهد در اصل به معنى آماده كردن است .\r\nحميم : آب جوشان . طبرسى فرموده « الحميم : الماء الحار » راغب قيد شدت را بر آن افزوده است .\r\nغساق : طبرسى آن را چرك بد بو معنى كرده ، راغب آنچه از پوست بدن اهل آتش متقاطر مىشود گفته است ، بعضى آن را آب كدر و كثيف گفته‌اند ، آن فقط دو بار در كلام اللَّه آمده است .\r\nشكل : مثل . شبيه ، طبرسى فرموده : به فتح اول ، شبيه و به كسر آن نظير در حسن است .\r\nمقتحم : اقتحام وارد شدن به سختى . راغب گويد : قرار گرفتن در وسط سختى مخوف است « مقتحم » وارد شونده .\r\nمرحبا : رحب : وسعت و فراخى . « مرحبا بك » يعنى بوسعت و فراخى برسى .\r\nقرار : مصدر است به معنى ثبات ، و اسم مكان است به معنى محل استقرار .\r\nسخرى : ( به ضم و كسر سين ) به دو معنى آيد : مسخره شده و تسخير\r\n\r\n","description":"","footnote":"","page_name":" 243 ","page_number":243},
  {"content":"\r\n\r\nشده ، اما طبرسى در ذيل آيهء 110 مؤمنون فرموده : در صورت ضم ، فقط به معنى تسخير شده آيد .\r\nزاغت : زيغ : منحرف شدن چشم و قلب ،  زاغَتِ الْأَبْصارُ  چشمها منحرف شد .\r\n\r\nشرحها\r\nبه دنبال نقل حالات اوابين و بندگان خاص خدا ، در اين آيات فرموده :\r\nعاقبت همهء متّقين خوب خواهد بود و در بهشتهاى برين جاى خواهند گرفت ، آن گاه به طور استطراد حالات اهل جهنم ياد شده است .\r\nبه نظر مىآيد منظور از « المتقين » پيامبران و پيروان آنهاست كه در اثر پيروى از پيامبران اهل بهشت شده‌اند ، به همين تناسب حالات ستمگران و پيروان آنها در جهنم نقل شده كه با هم مخاصمه خواهند كرد .\r\n49 -  هذا ذِكْرٌ وَ إِنَّ لِلْمُتَّقِينَ لَحُسْنَ مَآبٍ  .\r\nبه نظر مىآيد « هذا » اشاره است به آنچه از حالات پيامبران گفته شد ، يعنى : اينها كه گفته شد تذكر و يادآورى براى مردم است .\r\nطبرسى فرموده : اينكه گفته شد ذكر جميل و ثناى خوب براى آنهاست كه تا قيامت با آن ياد خواهند شد ، ولى در ضمن حالات ايوب گفته شد :  وَ ذِكْرى لِأُولِي الْأَلْبابِ  لذا بهتر است به همان معنى باشد كه گفتيم .\r\nمراد از « المتقين » ظاهرا عموم متقين اعم از انبياء و پيروان آنهاست تنكير « حسن » براى تفخيم است .\r\n50 -  جَنَّاتِ عَدْنٍ مُفَتَّحَةً لَهُمُ الْأَبْوابُ  .\r\nاين آيه و ما بعد آن بيان « حسن مأب » است « عدن » به معنى خلود و دوام\r\n\r\n","description":"","footnote":"","page_name":" 244 ","page_number":244},
  {"content":"\r\n\r\nمىباشد ،  مُفَتَّحَةً . . .  ظاهرا كنايه از ممنوع نبودن است ، الف و لام « الأبواب » عوض از مضاف اليه و تقدير آن « ابوابها » مىباشد ، به قولى وقت رسيدن ملاحظه مىكنند كه درهاى آن باز است .\r\n51 -  مُتَّكِئِينَ فِيها يَدْعُونَ فِيها بِفاكِهَةٍ كَثِيرَةٍ وَ شَرابٍ  .\r\nيعنى نشستگانند بر تختها ، عرب به نشستن نيز اتكاء گويد . منظور از  يَدْعُونَ فِيها  دستور دادن به خادمان بهشت است « متكئين » حال است از متقين ، « كثيرة » وصف « فاكهة » مىباشد ، در مجمع البيان و الميزان فرموده : مراد آنست كه چون ميوه و نوشيدنى را بخوانند ، خود به خود پيش آنها حاضر مىشوند .\r\nاگر چنين باشد ، مراد آنست كه اهل بهشت خدا صفت مىشوند و به محض اراده كردن ، ميوه و شراب نزد آنها حاضر مىشود ، شواهدى از آيات و روايات در دست است كه اهل بهشت لا اقل مقدارى كارهاى خويش را با اراده و بدون ابزار انجام مىدهند .\r\n52 -  وَ عِنْدَهُمْ قاصِراتُ الطَّرْفِ أَتْرابٌ  يعنى « أزواج قاصرات الطرف » كه ديد و نگاهشان را به شوهران خود منحصر كرده‌اند ، به ديگران علاقه ندارند دربارهء اتراب گفته‌اند كه آنها با يكديگر همسال هستند عجوزه پيرزن نيستند و نيز گفته‌اند كه با شوهران خود همسال مىباشند احتمال دوم قويتر است يعنى « اتراب لازواجهن » .\r\n53 و 54 -   هذا ما تُوعَدُونَ لِيَوْمِ الْحِسابِ إِنَّ هذا لَرِزْقُنا ما لَهُ مِنْ نَفادٍ   هذا اشاره است به نعمتهايى كه اشاره شد ، خطاب به متقين است ، در آيهء ديگرى آمده :  ما عِنْدَكُمْ يَنْفَدُ وَ ما عِنْدَ اللَّهِ باقٍ  نحل / 96 55 -  هذا وَ إِنَّ لِلطَّاغِينَ لَشَرَّ مَآبٍ \r\n\r\n","description":"","footnote":"","page_name":" 245 ","page_number":245},
  {"content":"\r\n\r\nگويند « هذا » اشاره به ما قبل است يعنى « هذا للمتقين » آن گاه شروع به عذاب طاغيان شده است و نيز « هذا » را اسم فعل گفته‌اند يعنى « خذ ذا » .\r\n56 -  جَهَنَّمَ يَصْلَوْنَها فَبِئْسَ الْمِهادُ  .\r\nبيان « شر مأب » است در كلمهء « صلى » دخول با قيد ملازمت وجود دارد ، مهاد وصف جهنم مىباشد .\r\n57 -  هذا فَلْيَذُوقُوهُ حَمِيمٌ وَ غَسَّاقٌ  يعنى : « هذا حميم و غساق فليذوقوه » فعل « فليذوقوا » دلالت بر اكراه آنها از خوردن دارد .\r\n58 -  وَ آخَرُ مِنْ شَكْلِهِ أَزْواجٌ  لفظ « آخر » تقديرش « و هذا آخر » است يعنى اين حميم و غساق ديگرى از جنس آن حميم و غساق است و آنها انواع مىباشند .\r\n59 -  هذا فَوْجٌ مُقْتَحِمٌ مَعَكُمْ لا مَرْحَباً بِهِمْ إِنَّهُمْ صالُوا النَّارِ  از اين آيه تخاصم پيشوايان ستمگر و تابعان آنها شروع مىشود ، مراد از « هذا فوج » تابعان و پيروان است ، جمله  هذا فَوْجٌ مُقْتَحِمٌ مَعَكُمْ  خطاب است به پيشوايان ، يعنى مأموران خدا به پيشوايان گويند : اين فوج تابعان است كه با شما داخل آتش خواهند شد . آنها در جواب خواهند گفت :  لا مَرْحَباً بِهِمْ  يعنى بر اين تابعان فراخى و وسعت مباد كه داخل آتش خواهند شد .\r\n إِنَّهُمْ صالُوا . . .  در بيان آنست كه : با ما بودن چه فائده‌اى دارد آنها هم با ما داخل آتش خواهند شد .\r\n60 -  قالُوا بَلْ أَنْتُمْ لا مَرْحَباً بِكُمْ أَنْتُمْ قَدَّمْتُمُوهُ لَنا فَبِئْسَ الْقَرارُ  جواب تابعان است به متبوعان كه شما را فراخى مباد ، شما بوديد كه ما را به اين روز سياه انداختيد  فَبِئْسَ الْقَرارُ  براى تبكيت آنهاست يعنى در\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nقرارگاه بدى خواهيد بود .\r\n61 -  قالُوا رَبَّنا مَنْ قَدَّمَ لَنا هذا فَزِدْهُ عَذاباً ضِعْفاً فِي النَّارِ  ادامهء قول تابعان است كه براى متبوعان عذاب مضاعف خواهند خواست « هذا » اشاره به عذاب است ، « ضعفا » تقديرش « ذا ضعف » مىباشد .\r\n62 و 63 -   وَ قالُوا ما لَنا لا نَرى رِجالًا كُنَّا نَعُدُّهُمْ مِنَ الْأَشْرارِ أَتَّخَذْناهُمْ سِخْرِيًّا أَمْ زاغَتْ عَنْهُمُ الْأَبْصارُ   اين سخن اهل آتش است كه چون مؤمنان را در آتش نمىبينند مىگويند مردانى را كه در دنيا از اشرار مىدانستيم چرا نمىبينيم ؟ آيا آنها را در دنيا مسخره گرفتيم و در اين كار خطا كرديم و آنها اهل نجات بودند ؟ يا با ما در آتشند ولى چشم ما آنها را نمىبيند ؟\r\nمجمع البيان در معنى :  أَتَّخَذْناهُمْ سِخْرِيًّا  كه با همزه استفهام است فرموده : « اتخذناهم هزءا فى الدنيا فاخطأنا » الميزان نيز چنان گفته است .\r\n64 -  إِنَّ ذلِكَ لَحَقٌّ تَخاصُمُ أَهْلِ النَّارِ  لفظ « ذلك » اشاره است به تخاصم گذشته ، يعنى اين مخاصمه و مجادله حتمى و ثابت است ، آن گاه مشار اليه « ذلك » بيان شده كه تخاصم اهل النار باشد .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\n\r\n[ سوره ص ( 38 ) : آيات 65 تا 88 
  ]\r\nقُلْ إِنَّما أَنَا مُنْذِرٌ وَ ما مِنْ إِلهٍ إِلاَّ اللَّهُ الْواحِدُ الْقَهَّارُ ( 65 ) رَبُّ السَّماواتِ وَ الْأَرْضِ وَ ما بَيْنَهُمَا الْعَزِيزُ الْغَفَّارُ ( 66 ) قُلْ هُوَ نَبَأٌ عَظِيمٌ ( 67 ) أَنْتُمْ عَنْهُ مُعْرِضُونَ ( 68 ) ما كانَ لِي مِنْ عِلْمٍ بِالْمَلَإِ الْأَعْلى إِذْ يَخْتَصِمُونَ ( 69 )\r\nإِنْ يُوحى إِلَيَّ إِلاَّ أَنَّما أَنَا نَذِيرٌ مُبِينٌ ( 70 ) إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ ( 71 ) فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ ( 72 ) فَسَجَدَ الْمَلائِكَةُ كُلُّهُمْ أَجْمَعُونَ ( 73 ) إِلاَّ إِبْلِيسَ اسْتَكْبَرَ وَ كانَ مِنَ الْكافِرِينَ ( 74 )\r\nقالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ أَسْتَكْبَرْتَ أَمْ كُنْتَ مِنَ الْعالِينَ ( 75 ) قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ ( 76 ) قالَ فَاخْرُجْ مِنْها فَإِنَّكَ رَجِيمٌ ( 77 ) وَ إِنَّ عَلَيْكَ لَعْنَتِي إِلى يَوْمِ الدِّينِ ( 78 ) قالَ رَبِّ فَأَنْظِرْنِي إِلى يَوْمِ يُبْعَثُونَ ( 79 )\r\nقالَ فَإِنَّكَ مِنَ الْمُنْظَرِينَ ( 80 ) إِلى يَوْمِ الْوَقْتِ الْمَعْلُومِ ( 81 ) قالَ فَبِعِزَّتِكَ لَأُغْوِيَنَّهُمْ أَجْمَعِينَ ( 82 ) إِلاَّ عِبادَكَ مِنْهُمُ الْمُخْلَصِينَ ( 83 ) قالَ فَالْحَقُّ وَ الْحَقَّ أَقُولُ ( 84 )\r\nلَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ ( 85 ) قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ ( 86 ) إِنْ هُوَ إِلاَّ ذِكْرٌ لِلْعالَمِينَ ( 87 ) وَ لَتَعْلَمُنَّ نَبَأَهُ بَعْدَ حِينٍ ( 88 )\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n65 - بگو من فقط انذار كننده‌ام ، معبودى جز خداى يكتا و غالب نيست .\r\n66 - پرورش دهندهء آسمانها و زمين و آنچه در ميان آنهاست ، توانا و آمرزنده است .\r\n67 - بگو : قرآن خبر بزرگى است .\r\n68 - شما از آن رو گردانيد .\r\n69 - من به جمعيت بالاتر ، آن گاه كه اختصام مىكردند علمى نداشتم .\r\n70 - فقط به من وحى مىشود كه من انذار كنندهء آشكارى هستم .\r\n71 - ياد كن كه خدايت به ملائكه فرمود : من بشرى از گل خواهم آفريد .\r\n72 - چون او را ساختم و در او از روح خود دميدم بر او سجده‌كنان بيافتيد .\r\n73 - ملائكه همه و تمامى سجده كردند .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\n74 - مگر ابليس كه تكبر كرد و از كافران گرديد .\r\n75 - خدا فرمود ، اى ابليس چه عامل مانع شد از سجده‌ات به آنچه با دو دست خود آفريده‌ام آيا خودت را بزرگ ديدى و يا از بزرگان هستى ؟\r\n76 - گفت : من بهتر از او هستم ، مرا از آتش و او را از گلى آفريده‌اى .\r\n77 - فرمود از آنجا خارج شو ، تو رانده شده‌اى .\r\n78 - لعنت من تا روز جزا بر تو است .\r\n79 - گفت : خدايا تا روزى كه مبعوث مىشوند مهلتم ده .\r\n80 - فرمود : تو از مهلت شدگانى .\r\n81 - تا وقت روز معين .\r\n82 - گفت : به عزتت سوگند ، همهءشان را گمراه خواهم كرد .\r\n83 - مگر بندگانت از آنها كه خالص شده‌اند .\r\n84 - فرمود : سخن من حق است ، حق را مىگويم .\r\n85 - به طور حتم و يقين . جهنم را از تو و پيروان تو پر خواهم كرد .\r\n86 - بگو : از شما پاداشى نمىخواهم و من از اهل تصنع نيستم .\r\n87 - نيست قرآن مگر بيدارى ، جهانيان را .\r\n88 - حتما ( صدق بودن ) خبر آن را بعد از زمانى خواهيد دانست .\r\n\r\nكلمه‌ها\r\nملاء : جماعت و جماعت اشراف . كه هيبت آنها دلها را پر كرده است در صحاح گفته : « الملأ : الجماعة » مراد از آن در آيه معناى دوم است  بِالْمَلَإِ الْأَعْلى  جماعت بالاتر ( انجمن ملائكه ) .\r\nقعوا : فعل امر است از « وقع يقع » .\r\nمتكلفين : متكلف كسى است كه چيزى را بر خود با مشقت تحميل مىكند .\r\n\r\n","description":"","footnote":"","page_name":" 250 ","page_number":250},
  {"content":"\r\n\r\n\r\nشرحها\r\nدر آغاز سوره خوانديم   وَ الْقُرْآنِ ذِي الذِّكْرِ   آنچه تا به حال گفته شد همه ، ذكر و پند و بيدارى است ، آيات زير نيز نوعى از آن بيداريهاست ، در اين آيات مىخوانيم كه جز خدا معبودى نيست ، رسول اللَّه صلّى اللَّه عليه و آله انذار كننده‌اى از جانب اوست ، مخالفت انسان با پيامبران و تعليمات الهى از اول خلقت آغاز شده است ، آن گاه كه شيطان در فريفتن انسانها قسم ياد كرد خدا نيز او و پيروان او را وعدهء آتش داد .\r\n65 -  قُلْ إِنَّما أَنَا مُنْذِرٌ وَ ما مِنْ إِلهٍ إِلَّا اللَّهُ الْواحِدُ الْقَهَّارُ  اين آيه و آيهء بعدى در رابطه با منذر بودن آن حضرت و استدلال بر معبود بودن خداست ، در الميزان فرموده :  أَنَا مُنْذِرٌ  براى افاده حصر است يعنى جز انذار ، غرض ديگرى از قبيل جاه و مال در كار من دخيل نيست ، واحد و قهّار ، استدلال است بر « إله » بودن يعنى آنكه يكى است و شريك ندارد و آنكه بر همه قاهر و مسلط است فقط او معبود مىتواند باشد .\r\n66 -  رَبُّ السَّماواتِ وَ الْأَرْضِ وَ ما بَيْنَهُمَا الْعَزِيزُ الْغَفَّارُ  يعنى جز خدا معبودى نيست زيرا كه او پرورش دهندهء آسمانها و زمين و آنچه ميان آنهاست ، مىباشد ، عقل حكم مىكند كه معبود فقط بايد او باشد .\r\nو خدايى كه تواناست و عجز و نيازى در او نيست و خدايى كه صفت گذشت و اغماض را دارد يعنى از عزت و توانايى خود سوء استفاده نمىكند .\r\n67 و 68 -   قُلْ هُوَ نَبَأٌ عَظِيمٌ أَنْتُمْ عَنْهُ مُعْرِضُونَ   آيهء  ما كانَ لِي مِنْ عِلْمٍ بِالْمَلَإِ الْأَعْلى  و آيهء   وَ الْقُرْآنِ ذِي الذِّكْرِ   نشان مىدهد كه ضمير « هو » به قرآن راجع است يعنى قرآن خبر پر فائده\r\n\r\n","description":"","footnote":"","page_name":" 251 ","page_number":251},
  {"content":"\r\n\r\nبزرگى است كه شما از آن رو گردانيد .\r\n69 -  ما كانَ لِي مِنْ عِلْمٍ بِالْمَلَإِ الْأَعْلى إِذْ يَخْتَصِمُونَ  اين آيه و آيهء بعدى توجيه « نبأ عظيم - منذر » است يعنى من به عنوان يك بشر ، علمى به ملاء اعلى و اختصام شيطان با ملائكه دربارهء سجدهء آدم نداشتم بس آنچه مىگويم از روى وحى مىگويم ، به نظرم منظور از « يختصمون » گفتگوى ملائكه با ابليس است دربارهء سجدهء آدم ، معلوم مىشود كه پس از فرمان پروردگار با هم مخاصمه كرده‌اند ، بالاخره ابليس به سجده حاضر نشده است .\r\nدر مجمع البيان و الميزان گفته : اختصام همانست كه در آيات  وَ إِذْ قالَ رَبُّكَ لِلْمَلائِكَةِ إِنِّي جاعِلٌ فِي الْأَرْضِ خَلِيفَةً . . .  اما آنجا گفتگو با خداست نه مخاصمه ميان خود .\r\nدر روايات آمده : كه اختصام آنها در كفارات و درجات است كفارات يعنى وضو گرفتن در سرماى شديد و رفتن به جماعت و انتظار نماز بعد از نماز درجات يعنى افشاء سلام و اطعام طعام و نماز خواندن در شب وقتى كه مردم در خوابند ولى اين روايات با آيه سازگار نيست .\r\n70 -  إِنْ يُوحى إِلَيَّ إِلَّا أَنَّما أَنَا نَذِيرٌ مُبِينٌ  يعنى علمى به ملاء اعلى نداشتم آنچه مىگويم وحى است و به من وحى نمىشود مگر آنكه من انذار كننده‌ام .\r\n71 -  إِذْ قالَ رَبُّكَ لِلْمَلائِكَةِ إِنِّي خالِقٌ بَشَراً مِنْ طِينٍ  از اينجا جريان خلقت آدم و سجدهء ملائكه شروع مىشود ، علت نقل اين ماجراى ظاهرا آنست كه ريشهء مخالفت با حق از اينجا آغاز مىشود ، « طين » به گل خشكيده نيز گفته مىشود .\r\n72 -  فَإِذا سَوَّيْتُهُ وَ نَفَخْتُ فِيهِ مِنْ رُوحِي فَقَعُوا لَهُ ساجِدِينَ \r\n\r\n","description":"","footnote":"","page_name":" 252 ","page_number":252},
  {"content":"\r\n\r\nدر آياتى نظير اين آيه گفته‌ايم : منظور از « سويته » ساختن و پرداختن جسد آدم از گل و از نفخ روح ، دميدن حيات در او و مبدل شدن به انسان است و نيز گفته‌ايم ظهور آيات آنست كه خلقت آدم بدون سابقه و انفجارى بوده است مانند مبدل شدن عصاى موسى به مار ، منظور از افتادن به سجده ظاهرا خضوع در مقابل آدم و اقرار به لياقت او در خليفة اللهى است .\r\n73 -  فَسَجَدَ الْمَلائِكَةُ كُلُّهُمْ أَجْمَعُونَ  .\r\nدو تا تأكيد نشان مىدهد كه احدى از ملائكه از اين حكم مستثنى نبوده است .\r\n74 -  إِلَّا إِبْلِيسَ اسْتَكْبَرَ وَ كانَ مِنَ الْكافِرِينَ  مگر ابليس كه خودبين شد و امتناع كرد ، به نظر مىآيد « كان » منسلخ از زمان و به معنى « شد » است ، نه اينكه قبلا از كافران بود على هذا « كان » تامه است .\r\nبه صريح آيهء  إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ  كهف / 50 شيطان از ملائكه نبود ، لذا جملهء  إِذْ قالَ رَبُّكَ لِلْمَلائِكَةِ  به طور تغليب به ابليس شامل است ، آن ملعون نيز شمول خطاب را مىدانست ، لذا نگفت : خدايا خطاب به ملائكه بود نه به من .\r\n75 -  قالَ يا إِبْلِيسُ ما مَنَعَكَ أَنْ تَسْجُدَ لِما خَلَقْتُ بِيَدَيَّ أَسْتَكْبَرْتَ أَمْ كُنْتَ مِنَ الْعالِينَ  مراد از « يدى » شايد اهتمام به خلقت آدم است مانند كسى كه بگويد اين كار دست من است . در روايتى از حضرت رضا صلوات اللَّه عليه ، « يدى » به قدرت تفسير شده است . در اين صورت تثنيه براى تأكيد است ، خطاب و استفهام براى توبيخ است و نيز در مقام توبيخ فرموده : آيا خودت را بزرگ ديدى يا\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nواقعا از برترها بودى ، كه سجده براى تو لايق نبود ؟ احتمال دارد مراد از دو دست علم و حكمت باشد .\r\n76 -  قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ  اشتباه ملعون در اينجا بود و فكر نمىكرد كه خلقت از يك نوع آتش ، چه برترى مىتواند داشته باشد و چگونه او از آدم بهتر مىشود ؟ ! ! وانگهى او مأمور به اطاعت از خدا بود ، او را خداى حكيم مىدانست لازم بود متوجه شود كه در اين كار خدا را حكمتى است ، پس اين جز يك عصيان و طغيان نمىتواند باشد ، لذا خداوند ديگر جواب نداده و ساقطش كرد .\r\nدر نهج البلاغه فرموده : «\r\nفعدو اللَّه امام المتعصبين و سلف المستكبرين الذى وضع اساس العصبية\r\n» . 77 و 78 -   قالَ فَاخْرُجْ مِنْها فَإِنَّكَ رَجِيمٌ وَ إِنَّ عَلَيْكَ لَعْنَتِي إِلى يَوْمِ الدِّينِ   .\r\nدر سورهء اعراف آمده :  فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها  / 13 ضمير منها در هر دو حمل ظاهرا راجع به منزلت و مقام است كه مانند ملائكه بود و نيز حق آنست كه شيطان با مجرد تمرد و عصيان از منزلت خويش افتاد ، اين آيه بيان افتادن اوست مگر آنكه بگوئيم : منظور خارج شدن از ميان ملائكه است  فَإِنَّكَ رَجِيمٌ  تعليل خروج است كه ديگر از رحمت من رانده شدى و آنجا محل رحمت است نبايد در آنجا بمانى . راجع به  لَعْنَتِي إِلى يَوْمِ الدِّينِ  رجوع شود به سورهء حجر / 35 .\r\n79 -  قالَ رَبِّ فَأَنْظِرْنِي إِلى يَوْمِ يُبْعَثُونَ  .\r\nظهور رجيم و لعين بودن آن بود كه از بين برود و يا قدرتش سلب شود لذا مهلت خواست ، در سورهء حجر / 36 ، اين آيه و آيهء بعدى مشروحا تفسير\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nشده است .\r\n80 و 81 -   قالَ فَإِنَّكَ مِنَ الْمُنْظَرِينَ إِلى يَوْمِ الْوَقْتِ الْمَعْلُومِ   .\r\nابليس تا روز بعث مهلت خواست على هذا لازم بود كه بعد از شروع انقراض عالم ، ميان دو نفخ صور نيز در مهلت باشد ولى بعد از مردن همهء انسانها در نفخهء اوّل ، ديگر حكمتى براى مهلت او نبود ، لذا فرمود : اين مهلت تا روز وقت معلوم است كه ظاهرا نفخهء اوّل باشد « منظرين » نشان مىدهد كه مهلت داده شدگان زياد هستند .\r\n82 و 83 -   قالَ فَبِعِزَّتِكَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ   .\r\nتفسير آن در سوره حجر ديده شود ، جمع آمدن « أغويناهم » حاكى است كه مسئله تنها دربارهء آدم نبوده بلكه همهء انسانها در نظر بوده است .\r\n84 - 85 -   قالَ فَالْحَقُّ وَ الْحَقَّ أَقُولُ لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ مِنْهُمْ أَجْمَعِينَ   وعدهء آتش است به ابليس و پيروان او ، وعدهء مؤكد و حتمى ، « فالحق » تقديرش « فقولى الحق » ، مقسم به آن  لَأَمْلَأَنَّ . . .  است ،  وَ الْحَقَّ أَقُولُ  جملهء معترضه است يعنى : سخن من حق است و حقّ را مىگويم كه جهنم را از تو و پيروان تو پر خواهم كرد ، در الميزان فرموده گويا مراد از « منك » جنس است تا شامل ابليس و سائر شياطين نيز گردد .\r\n86 -  قُلْ ما أَسْئَلُكُمْ عَلَيْهِ مِنْ أَجْرٍ وَ ما أَنَا مِنَ الْمُتَكَلِّفِينَ  نوعى استدلال است بر ذكر بودن قرآن و بر « منذر » بودن آن حضرت ، يعنى اگر از اين تبليغ نظرم جاه و مال بود مىتوانستيد دربارهء نبوت من شك كنيد ، حال آنكه اجرى از شما نمىخواهم و اهل تصنع هم نيستم كه خودم را بى جا به زحمت اندازم ، گويا\r\n\r\n","description":"","footnote":"","page_name":" 255 ","page_number":255},
  {"content":"\r\n\r\nمراد آنست كه نه چيزى مىخواهم و نه حاضرم بدون فرمان خدا چيزى بر خود تحميل كنم و رنج بىفائده بكشم .\r\n87 -  إِنْ هُوَ إِلَّا ذِكْرٌ لِلْعالَمِينَ  بلكه قرآن بيدارى است براى همه جهانيان در همه جا و در هر عصر ، از همه جهانيان در هر عصر چگونه مىشود مزد دريافت كرد آن وقت در ادامهء مطلب فرموده :\r\n88 -  وَ لَتَعْلَمُنَّ نَبَأَهُ بَعْدَ حِينٍ  يعنى آنچه نسبت به آينده خبر داده است از پيروزى حق و خذلان باطل و نزول عذاب و آمدن آخرت ، خواهيد دانست و كه همه گفته‌هايش بر حقّ بوده است .\r\nروز پانزدهم ذو الحجة الحرام هزار و چهار صد و چهار هجرى مصادف با روز ولادت حضرت امام هادى صلوات اللَّه عليه ، مطابق 20 / 6 / 1363 ، تفسير سورهء مباركه ص به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 256 ","page_number":256},
  {"content":"\r\n\r\n\r\nسورهء زمر\r\nدر مكه نازل شده و هفتاد و پنج آيه است\r\n\r\nنظرى به كليات سوره\r\n1 - زمر پنجاه و نهمين سوره است كه بعد از سورهء سبأ در مكه نازل گرديد چنان كه در مقدمه گذشت به نظر مىآيد كه در سالهاى هفتم و يا هشتم بعثت نازل شده باشد ، اما تاريخ صحيح نزول آن روشن نيست .\r\n2 - عدد آيات آن در قرائت كوفى هفتاد و پنج و در قرائت شامى هفتاد و سه و در قرائت ديگران هفتاد و دو است عدد كوفى به واسطهء عاصم بن ابى النجود و ابو عبد الرحمن سلمى به حضرت امير المؤمنين صلوات اللَّه عليه مىرسد . در تفسير خازن نقل شده كه اين سوره داراى هزار و صد و هفتاد و دو كلمه و چهار هزار و نهصد و هشت حرف است ، اين شمارش حاكى از اهتمام بيشتر مسلمين به قرآن مجيد است .\r\n3 - علّت نامگذارى به « زمر » ظاهرا وقوع اين كلمه در آيات 71 و 73 آنست  وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً  .\r\nاز روايات معلوم مىشود كه نامگذارى آن در عصر رسالت و به واسطهء آن حضرت بوده است .\r\n4 - آيات و مطالب سوره حاكى است كه در مكه نازل شده است زيرا نوعا مسائل عقيدتى اسلام از قبيل توحيد ، نبوت ، معاد و نظامات جهان در آن مطرح است .\r\nدر مجمع البيان فرموده : به قولى سه آيه از آن يعنى آيات 53 - 55\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ . . .  در مدينه و در رابطه با وحشى قاتل حمزه سيّد الشهداء نازل شده است ، بعضى فقط آيهء 53 را گفته‌اند ولى اعتبارى به اين گفته‌ها نيست و نيز ظاهر آنست كه همه سوره به يك بار نازل شده است .\r\n( غرض سوره ) 5 - در اين سوره به اين مطلب كه بايد رسول اللَّه صلّى اللَّه عليه و آله خدا را عبادت كند بسيار اهميت داده شده است نظير  فَاعْبُدِ اللَّهَ مُخْلِصاً لَهُ الدِّينَ  / 2 ، آن گاه بعد از چند آيه مىفرمايد :  قُلْ إِنِّي أُمِرْتُ أَنْ أَعْبُدَ اللَّهَ مُخْلِصاً لَهُ الدِّينَ  / 11 ، سپس بعد از دو آيه مىفرمايد :   قُلِ اللَّهَ أَعْبُدُ مُخْلِصاً لَهُ دِينِي فَاعْبُدُوا ما شِئْتُمْ مِنْ دُونِهِ   / 14 و نيز فرمايد :  بَلِ اللَّهَ فَاعْبُدْ وَ كُنْ مِنَ الشَّاكِرِينَ  / 66 و در مقام تهديد مىفرمايد :  لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ  / 65 .\r\nو نيز در مقام بر حذر داشتن كه مبادا از تلقينات مشركان اطاعت كنى فرمود :\r\n أَ لَيْسَ اللَّهُ بِكافٍ عَبْدَهُ وَ يُخَوِّفُونَكَ بِالَّذِينَ مِنْ دُونِهِ . . .  / 36 ، آن گاه در آيه 65 فرموده :  قُلْ أَ فَغَيْرَ اللَّهِ تَأْمُرُونِّي أَعْبُدُ أَيُّهَا الْجاهِلُونَ  .\r\nاز اينها چنان كه الميزان فرموده : معلوم مىشود كه مشركان از آن حضرت خواسته‌اند از دعوت خود دست بردارد و متعرض خدايان آنها نشود و او را از غضب خدايان خود ترسانده‌اند و نيز او را به عبادت آنها خوانده‌اند ، اين جريان سبب نزول سوره با آن لجن موكد گرديده است .\r\nعلاوه بر اين : سوره مباركه مسئلهء توحيد و يگانگى خدا و نفوذ قدرت او را در ارادهء كائنات در حدّ اعلى از راه عقل و وحى آسمانى بيان مىكند و از آنها نتيجه مىگيرد كه خلقت و تدبير كائنات در دست خداست ، عبادت و اطاعت خاصّ اوست و نيز مسئلهء معاد را مطرح كرده و در آخر مىفرمايد :\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nمتّقيان گروه گروه به بهشت و كفّار فوج فوج رهسپار آتش خواهند شد .\r\nراه زندگى آن نيست كه انسان در دفع مضرات و جلب منافع به مجسمه‌ها و مخلوق روى آورد و زندگى خويش را با رسومات از خود ساخته به آخر رساند و گرنه خلقت او عاطل و باطل خواهد بود ، خدا از خلقت او غرضى دارد ، رسيدن به آن هدف و غرض ، در اطاعت و زندگى از نظر خداست .\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره الزمر ( 39 ) : آيات 1 تا 7 
  ]\r\nبِسْمِ اللَّهِ الرَّحْمنِ الرَّحِيمِ\r\nتَنْزِيلُ الْكِتابِ مِنَ اللَّهِ الْعَزِيزِ الْحَكِيمِ ( 1 ) إِنَّا أَنْزَلْنا إِلَيْكَ الْكِتابَ بِالْحَقِّ فَاعْبُدِ اللَّهَ مُخْلِصاً لَهُ الدِّينَ ( 2 ) أَلا لِلَّهِ الدِّينُ الْخالِصُ وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلاَّ لِيُقَرِّبُونا إِلَى اللَّهِ زُلْفى إِنَّ اللَّهَ يَحْكُمُ بَيْنَهُمْ فِي ما هُمْ فِيهِ يَخْتَلِفُونَ إِنَّ اللَّهَ لا يَهْدِي مَنْ هُوَ كاذِبٌ كَفَّارٌ ( 3 ) لَوْ أَرادَ اللَّهُ أَنْ يَتَّخِذَ وَلَداً لاصْطَفى مِمَّا يَخْلُقُ ما يَشاءُ سُبْحانَهُ هُوَ اللَّهُ الْواحِدُ الْقَهَّارُ ( 4 )\r\nخَلَقَ السَّماواتِ وَ الْأَرْضَ بِالْحَقِّ يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ عَلَى اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى أَلا هُوَ الْعَزِيزُ الْغَفَّارُ ( 5 ) خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ يَخْلُقُكُمْ فِي بُطُونِ أُمَّهاتِكُمْ خَلْقاً مِنْ بَعْدِ خَلْقٍ فِي ظُلُماتٍ ثَلاثٍ ذلِكُمُ اللَّهُ رَبُّكُمْ لَهُ الْمُلْكُ لا إِلهَ إِلاَّ هُوَ فَأَنَّى تُصْرَفُونَ ( 6 ) إِنْ تَكْفُرُوا فَإِنَّ اللَّهَ غَنِيٌّ عَنْكُمْ وَ لا يَرْضى لِعِبادِهِ الْكُفْرَ وَ إِنْ تَشْكُرُوا يَرْضَهُ لَكُمْ وَ لا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ تَعْمَلُونَ إِنَّهُ عَلِيمٌ بِذاتِ الصُّدُورِ ( 7 )\r\n\r\n","description":"","footnote":"","page_name":" 260 ","page_number":260},
  {"content":"\r\n\r\nبنام خداى رحمان رحيم\r\n1 - اين كتاب از جانب خداى توانا و حكيم نازل شده است .\r\n2 - ما اين كتاب حق را به تو نازل كرده‌ايم خدا را پرستش كن در حالى كه عبادت را براى او خالص كرده‌اى .\r\n3 - بدانيد فقط عبادت خالص براى خداست ، كسانى كه جز خدا سرپرستان گرفته‌اند و مىگويند ما اينها را عبادت نمىكنيم مگر براى آنكه ما را به خدا نزديك كنند ، خدا ميان آنها در آنچه اختلاف مىكنند داورى خواهد كرد ، خدا كسى را كه دروغگو و كافر است هدايت نمىكند .\r\n4 - اگر خدا مىخواست فرزندى اخذ كند ، از آنچه مىآفريند برميگزيد ، منزه است او ، فقط اوست خداى واحد و قهار .\r\n5 - آسمانها و زمين را به حق آفريد ، شب را بر روز و روز را بر شب مىپيچد ، آفتاب و ماه را رام كرده ، همه تا مدتى معين روانند ، بدانيد كه فقط اوست توانا و آمرزنده .\r\n6 - شما را از يك شخص تنها آفريد ، سپس زوج او را از جنس خود قرار داد ، براى شما هشت جفت چهار پايان به وجود آورد ، در شكمهاى مادرانتان به تدريج شما را مىآفريند در ظلمتهاى سه گانه ، آن خدا پروردگار شماست ، حكومت او راست ، الهى جز او نيست . . .\r\n7 - اگر كفران كنيد خدا از شما بىنياز است براى بندگان كفران را خوش ندارد و اگر شكر گذار باشيد آن را براى شما خودش دارد ، هيچ نفس متحمل گناه ديگرى نمىشود ، آن گاه بازگشت شما به سوى خداست از حقائق اعمالتان به شما خبر مىدهد .\r\n\r\n","description":"","footnote":"","page_name":" 261 ","page_number":261},
  {"content":"\r\n\r\n\r\nكلمه‌ها\r\nتنزيل : نازل كردن . به معنى مفعول ( منزّل ) نيز آيد .\r\nالدين : به معنى جزا و عبادت آيد ، منظور از آن معناى دوّم است .\r\nممكن است مراد دين باشد كه طريقهء زندگى است .\r\nزلفى : مصدر است به معنى تقرّب و نيز به معنى مقام و منزلت آيت ، مراد از آن در آيه معناى مصدرى است .\r\nكفار : بسيار كافر و بسيار ناسپاس : با قرائن معلوم مىشود .\r\nواحد : ظاهرا وقتى كه اين كلمه وصف خدا آيد نظر به عدد است يعنى يكى است و دو تا يا بيشتر نيست . راغب « بىتجزى و بىتكثّر » گفته است .\r\nقهار : بسيار غالب و توانا .\r\nيكور : كور و تكوير : پيچيدن و جمع كردن در مجمع البيان انداختن چيزى بالاى چيزى گفته است ، فيومى در مصباح گويد « كار العمامة كورا : ادارها على رأسه » و نيز آمده : « كور العمامة عن رأسه تكويرا : لفّها » .\r\nازواج : جمع زوج به معنى جفت . در زبان عرب به هر يك از نر و ماده زوج گفته مىشود مثل  اسْكُنْ أَنْتَ وَ زَوْجُكَ الْجَنَّةَ  كه مراد زن آدم است و مثل   قَدْ سَمِعَ اللَّهُ قَوْلَ الَّتِي تُجادِلُكَ فِي زَوْجِها   كه مراد مرد است ، زوجه و زوجات در قرآن نيست .\r\nتصرفون : صرف : برگرداندن . خواه ظاهرى باشد يا از حالى به حالى مراد از آن معناى دوّم است « تصرفون » : برگردانده مىشويد .\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nيرضه : در اصل « يرضاه » بود الف آن در اثر جزم كه جواب ان شرطيه است حذف گرديده ، هاء آن را بعضى ساكن و بعضى مضموم و با اشباع و بعضى مضموم بلا اشباع خوانده‌اند ( مجمع البيان ) .\r\nوازره : وزر ، بار ، اغلب درباره گناه به كار رود ، « وازرة » صفت نفس است يعنى نفسى كه بار گناه دارد .\r\nذات : صاحب و قرين  بِذاتِ الصُّدُورِ  آنچه مصاحب و قرين سينه‌هاست ( مكنونات خاطر ) .\r\n\r\nشرحها\r\nاين آيات به حكم عنوان مطالب سوره هستند و خلاصه آنها چنين است :\r\nقرآن از جانب خداست ، فقط خدا را بندگى كن . آنهايى كه غير خدا را بندگى مىكنند در اشتباهند ، دروغگو و ناسپاسند ، مورد هدايت خدا نيستند .\r\nخدا در ادارهء جهان براى خويش فرزندى و شريكى اتخاذ نكرده است ، براى واحد قهار فرزندى نمىتواند باشد .\r\nخلقت آسمانها و زمين و ادارهء آنها خاص خداست ، شما را نيز او آفريده است على هذا پرستش مخصوص اوست ، اگر او را عبادت كنيد آن براى شما بهتر است و اگر كافر باشيد حاجتى به شما ندارد ، بازگشت همه شما به سوى اوست ، از كارتان با خبر است . ناگفته نماند : همه آيات فرمان پرستش خدا و استدلال به آنست .\r\n1 -   بِسْمِ اللَّهِ الرَّحْمنِ الرَّحِيمِ تَنْزِيلُ الْكِتابِ مِنَ اللَّهِ الْعَزِيزِ الْحَكِيمِ   .\r\nترجمه و تفسير آيه بسمله در سوره فاتحة الكتاب گذشت ، خلاصه اين آيه آنست كه . اين قرآن از جانب خداى توانا و حكيم است ،   تَنْزِيلُ الْكِتابِ  \r\n\r\n","description":"","footnote":"","page_name":" 263 ","page_number":263},
  {"content":"\r\n\r\nخبر مبتداى محذوف و اضافه صفت به موصوف است و آن به معناى مفعول و « منزل » مىباشد يعنى : « هذا كتاب منزل من اللَّه » طبرسى رحمه اللَّه فرموده :\r\n  تَنْزِيلُ الْكِتابِ مِنَ اللَّهِ   مبتداء و خبر است .\r\n« العزيز » خداى توانا كه دستى بالاى دست او نيست فعّال ما يشاء است و در عين حال حكيم است ، كار را از روى مصلحت انجام مىدهد ، قرآن از روى مصلحت بشر نازل شده از جانب خداى توانا .\r\n2 -  إِنَّا أَنْزَلْنا إِلَيْكَ الْكِتابَ بِالْحَقِّ فَاعْبُدِ اللَّهَ مُخْلِصاً لَهُ الدِّينَ  .\r\nمشروح آيهء سابق و نتيجه گيرى از انزال كتاب است « بالحق » حال است از « الكتاب » يعنى كتابى كه ملتبس به حق است فرمان « عبادت به خدا » در آن حق است ، پس خدا را عبادت كن در حالى كه عبادت را براى او خالص و مخصوص كرده‌اى و غير خدا در آن شركتى ندارد .\r\nمنظور از عبادت فقط نماز و روزه و اعمال عبادى نيست ، بلكه : زندگى كردن مطابق دستورات خداست ، اعمال عبادى باشد يا غير عبادى . مراد از « الكتاب » همه قرآن است ، آنچه تا وقت نزول اين سوره نازل شده بود و آنچه در علم خدا بود كه نازل شود ، مگر آنكه منظور فقط اين سوره باشد .\r\n3 -  أَلا لِلَّهِ الدِّينُ الْخالِصُ وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى إِنَّ اللَّهَ يَحْكُمُ بَيْنَهُمْ فِي ما هُمْ فِيهِ يَخْتَلِفُونَ  .\r\nصدر آيه توضيح  فَاعْبُدِ اللَّهَ مُخْلِصاً لَهُ الدِّينَ  است يعنى فقط عبادت خالص مال خدا و مخصوص خداست به عبارت ديگر : خدا فقط عبادتى را قبول مىكند كه خالص و فقط براى خدا باشد ، عبادت شرك آلود يا عبادت غير خدا مورد قبول خدا نيست .\r\nآن گاه در همين رابطه فرموده : بت پرستان كه جز خدا ، اصنام را\r\n\r\n","description":"","footnote":"","page_name":" 264 ","page_number":264},
  {"content":"\r\n\r\nمىپرستند بيراهه رفته‌اند ، خدا خود ميان آنها داورى خواهد كرد . كلمه « اولياء » نشان مىدهد كه بتها را ضارّ و نافع مىدانسته‌اند ،  ما نَعْبُدُهُمْ  تقديرش « يقولون ما نعبدهم » است « زلفى » مفعول مطلق و تقدير آن « ليقربونا تقريبا » مىباشد .\r\nناگفته نماند مشركان مكّه به معاد عقيده نداشتند ، على هذا منظورشان تقرب دنيوى و موفّق شدن در كارهاى دنياست .\r\nبه نظر مىآيد : فاعل « يختلفون » پيامبران و اهل اخلاص از يك طرف و كفّار از طرف ديگر باشد و شايد فاعل آن مشركان باشد يعنى « يختلفون مع الانبياء » در اين صورت اختلاف در جاى انكار است .\r\n إِنَّ اللَّهَ لا يَهْدِي مَنْ هُوَ كاذِبٌ كَفَّارٌ  .\r\nيعنى حكم خدا در قيامت بر عليه مشركان خواهد بود كه آنها دروغگو و بسيار كافر هستند ، هدايت ظاهرا ايصال به مطلوب است . ناگفته نماند : علامه طباطبائى در ذيل اين آيه فرموده : مشركان در واقع ارباب انواع را مىپرستيدند توجّه به اصنام از آن جهت بود كه ارباب انواع را به ياد مىآوردند و در شكل آنها بودند ، اين سخن و نقد آن در نكته‌ها خواهد آمد .\r\n4 -  لَوْ أَرادَ اللَّهُ أَنْ يَتَّخِذَ وَلَداً لَاصْطَفى مِمَّا يَخْلُقُ ما يَشاءُ سُبْحانَهُ هُوَ اللَّهُ الْواحِدُ الْقَهَّارُ  .\r\nآنچه گذشت در رابطه با شرك عبادتى بود ، اين آيه در نفى شكر ربوبى است از آيات شريفه معلوم مىشود كه منظور مشركان از اتخاذ ولد آن بود كه خدا فرزندى براى خود اخذ كرده و در ادارهء كار جهان شريك اوست چنان كه از آياتى نظير :  قالُوا اتَّخَذَ اللَّهُ وَلَداً سُبْحانَهُ هُوَ الْغَنِيُّ لَهُ ما فِي السَّماواتِ وَ ما فِي الْأَرْضِ . . . \r\nيونس / 68 على هذا بعد از نفى شرك عبادتى در آيه سوم در اين آيه خواسته شرك\r\n\r\n","description":"","footnote":"","page_name":" 265 ","page_number":265},
  {"content":"\r\n\r\nربوبى را نفى كند ، يعنى ربوبيت جهان مانند خلقت آن خاص خداست ، جز خدا كسى در ادارهء جهان دست اندر كار نيست .\r\nالميزان فرموده : پسر بودن اگر به طور حقيقى باشد لازمه‌اش شريك بودن پسر با پدر در ذات و خواص و آثار آنست و اگر اعتبارى باشد ، لازمه‌اش اشتراك در شئونات خاصه است مانند آقايى ، حكومت ، شرافت ، تقدم و امثال آن ، آيه  لَوْ أَرادَ اللَّهُ أَنْ يَتَّخِذَ وَلَداً . . .  دليل بر محال بودن اتخاذ ولد براى خدا به هر دو معنى است .\r\nنگارنده گويد : علّت محال بودن آنست كه هر دو نوع فرزند بر خلاف واحد و قهار بودن خداست و اگر خدا چنين مىكرد دليل مىشد كه او واحد و قهار نيست . به عبارت ديگر خدا واحد است در ذات و واحد است در صفات ذاتيه و واحد است در لوازم صفات ذات از قبيل خلقت و تدبير و عزت و كبرياء و قهار و بر هر چيز غالب است ، پس محال است كه در قبال او چيزى باشد مستقل در بعضى از اين كارها .\r\nدر الميزان فرموده : اين آيه يك قياس استثنايى است كه نقيض مقدم در آن استثنا مىشود تا نقيض تالى را نتيجه بدهد يعنى : اگر خدا مىخواست فرزندى اخذ كند ، آن را از بعضى مخلوق خود اختيار مىكرد ، اما اين خواست محال است زيرا كه خدا واحد و قهار است پس اختيار بعضى از خلق براى فرزندى نيز محال است .\r\nدر خاتمه بايد دانست  لَاصْطَفى مِمَّا يَخْلُقُ ما يَشاءُ  براى آنست كه ، غير از خلق خدا براى اختيار كردن چيزى نيست على هذا اگر اخذ ولد مىكرد لا بد مىبايست از مخلوق خود بكند .\r\n5 -  خَلَقَ السَّماواتِ وَ الْأَرْضَ بِالْحَقِّ يُكَوِّرُ اللَّيْلَ عَلَى النَّهارِ وَ يُكَوِّرُ النَّهارَ \r\n\r\n","description":"","footnote":"","page_name":" 266 ","page_number":266},
  {"content":"\r\n\r\n عَلَى اللَّيْلِ وَ سَخَّرَ الشَّمْسَ وَ الْقَمَرَ كُلٌّ يَجْرِي لِأَجَلٍ مُسَمًّى أَلا هُوَ الْعَزِيزُ الْغَفَّارُ  اين آيه و آيهء بعدى در رابطه با آنست كه خلقت و تدبير هر دو در دست خداست ، على هذا او را شريكى نيست و عبادت خاص اوست .  يُكَوِّرُ اللَّيْلَ . . . \r\n سَخَّرَ الشَّمْسَ وَ الْقَمَرَ . . .  در بيان تدبير و اداره جهان است ، تكوير به معنى انداختن بعضى بر بعضى و پيچيدن بعضى بر بعضى ، همانست كه شب به جاى روز و روز به جاى شب آيد نظير :  يُغْشِي اللَّيْلَ النَّهارَ  : اعراف / 54 يعنى شب را بر روز مىپوشاند ، آن در جاى  وَ اخْتِلافِ اللَّيْلِ وَ النَّهارِ  بقره / 164 است كه شب و روز پيوسته در جاى يكديگر قرار مىگيرند .\r\nتسخير شمس و قمر در مدارهاى خود و در فواصل معين از مصاديق تدبير است  لِأَجَلٍ مُسَمًّى  حاكى است كه اين تدبير تا مدتى خواهد بود .  هُوَ الْعَزِيزُ الْغَفَّارُ  عزت و غفران را به خدا منحصر مىكند و استدلال به توحيد است فقط اوست تواناى منحصر به فرد و آمرزنده بىنظير .\r\n6 -  خَلَقَكُمْ مِنْ نَفْسٍ واحِدَةٍ ثُمَّ جَعَلَ مِنْها زَوْجَها وَ أَنْزَلَ لَكُمْ مِنَ الْأَنْعامِ ثَمانِيَةَ أَزْواجٍ يَخْلُقُكُمْ فِي بُطُونِ أُمَّهاتِكُمْ خَلْقاً مِنْ بَعْدِ خَلْقٍ فِي ظُلُماتٍ ثَلاثٍ  .\r\nآيهء گذشته راجع به خلقت و تدبير همهء كائنات بود ، اين آيه راجع به خلقت انسان است ، مراد از هشت زوج از چهار پايان شتر ، گاو ، بز و گوسفند است كه به اعتبار نر و ماده هشت زوج مىشود چنان كه در سورهء انعام آمده :\r\n ثَمانِيَةَ أَزْواجٍ مِنَ الضَّأْنِ اثْنَيْنِ وَ مِنَ الْمَعْزِ اثْنَيْنِ . . .   وَ مِنَ الْإِبِلِ اثْنَيْنِ وَ مِنَ الْبَقَرِ اثْنَيْنِ . . .  / 143 . به كار رفتن لفظ انزال در خلقت آنها ، شايد به علت  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 21 باشد كه انبارهاى هر چيز پيش از ظاهر شدن در دنيا در نزد خدا موجود است .\r\nاز همين قسم است  يا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ  اعراف /\r\n\r\n","description":"","footnote":"","page_name":" 267 ","page_number":267},
  {"content":"\r\n\r\n26  وَ أَنْزَلْنَا الْحَدِيدَ فِيهِ بَأْسٌ شَدِيدٌ . . .  حديد / 25 .\r\nمراد از نفس واحده به قرينهء آيات ديگر آدم ابو البشر و از « زوجها » زن او « حوا » است « ثم » نشان مىدهد كه زنش مقدارى بعد از او آفريده شده است .\r\nو شايد براى تراخى رتبى در كلام باشد ، يعنى خلقت شما از دو فرد شروع شده است .\r\n يَخْلُقُكُمْ فِي بُطُونِ أُمَّهاتِكُمْ  اگر من باب تغليب اولى العقل باشد راجع به انسان و چهارپايان هر دو است و گرنه خلقت چهارپايان بالملازمه از آن فهميده مىشود .\r\nدر مجمع البيان از حضرت باقر صلوات اللَّه عليه نقل شده كه ظلمات سه گانه را ظلمت شكم ، ظلمت رحم و ظلمت بچه دان فرموده است ، شروع خلقت همهء اشياء در ظلمت و تاريكى است ، حيوان باشد يا نبات . خدا مىداند در آن چه سرى هست .\r\n ذلِكُمُ اللَّهُ رَبُّكُمْ لَهُ الْمُلْكُ لا إِلهَ إِلَّا هُوَ فَأَنَّى تُصْرَفُونَ  .\r\nكلمهء  رَبُّكُمْ لَهُ الْمُلْكُ  حاكى از تدبير كل جهان و انسان است  لا إِلهَ إِلَّا هُوَ  نتيجه‌گيرى است از دو آيهء فوق  فَأَنَّى تُصْرَفُونَ  تذكر به اشتباه انسان است كه به غير خدا روى مىآورد .\r\n7 -  إِنْ تَكْفُرُوا فَإِنَّ اللَّهَ غَنِيٌّ عَنْكُمْ وَ لا يَرْضى لِعِبادِهِ الْكُفْرَ وَ إِنْ تَشْكُرُوا يَرْضَهُ لَكُمْ  .\r\nيعنى : اين همه دعوت به توحيد براى نفع شماست و گرنه خدا را نيازى به عبادت شما نيست ، در عين حال از كفران شما خوشنود نمىشود كه به ضرر شما و سبب آتش رفتن شماست ، و نيز از شكر شما خوشنود مىشود كه سبب نجات شماست ، مقتضاى مولويّت و معبود بودن آنست كه از سعادت بندگان خوشنود\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nو از بدبختى آنها ناخرسند باشد ، اين كار منافى با نياز بودن نيست . ضمير « يرضه » راجع به شكر است كه از « تشكروا » فهميده مىشود .\r\n وَ لا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ تَعْمَلُونَ إِنَّهُ عَلِيمٌ بِذاتِ الصُّدُورِ  .\r\nيعنى در مسئلهء كفران و مجازات ، شخصى بار گناه شخص ديگر را حمل نمىكند ، مؤنث آمدن « وازره » به اعتبار « نفس وازرة » است ، اين خوشنودى و عدم خوشنودى راجع به دنياست .\r\nآن گاه بازگشتتان به سوى خداى متعال است در آنجا حقائق اعمال بر شما كشف مىشود و حتى به كيفر و پاداش مكنونات خاطر نيز خواهيد رسيد ، « ينبئكم » نشان مىدهد كه اعمال در شكل ديگرى ديده خواهند شد كه احتياج به خبر دادن پيش خواهد آمد .\r\n\r\nنكته‌ها\r\n\r\nارباب انواع و مشركان :\r\nعلامه طباطبائى در ذيل آيهء سوم  وَ الَّذِينَ اتَّخَذُوا مِنْ دُونِهِ أَوْلِياءَ . . .  فرموده است ، بت پرستان عقيده داشتند كه خداى سبحان بالاتر از آنست كه عقل يا وهم و يا حس انسانى او را درك كند ، پس خدا بالاتر از آنست كه عبادت به او متوجه شود ، على هذا واجب است با تقرّب به مقربان درگاه او ، به او تقرّب جوييم و آنها عبارتند از ملائكه ، جن و پاكان بشر . ارباب و معبودها در حقيقت آنها هستند .\r\nامّا اصنام و هيكلهايى كه در معبدها نصب شده ، اشكال و صورتهاى معبودها هستند نه خود آنها . النهايه عوام آنها ، ميان اصنام و ارباب اصنام فرق نگذاشته و اصنام را عبادت كردند ، چنان كه ارباب و الهه مورد عبادت بودند ، عرب جاهلى\r\n\r\n","description":"","footnote":"","page_name":" 269 ","page_number":269},
  {"content":"\r\n\r\nنيز چنين بود .\r\nهمچنين عوام صابئين گاهى ميان ستارگان و ارواح ستارگان فرق نگذاشته با آنكه نزد خواص آنها فقط ارواح ستارگان الهه و معبودها بودند ، خلاصه اين سخن آنست كه : مشركان در واقع به اصنام فقط اين عقيده را داشتند كه آنها صورتها و هيكلهاى ارباب و الهه هستند و در واقع عبادت مال ارباب است نه هيكلها و آنها ارباب انواع را عبادت مىكنند نه اصنام را . .\r\nمرحوم علامه اين سخن را در چندين محلّ از تفسير الميزان تكرار كرده است به نظر مىآيد : اين مطلب را از عقائد يونان باستان اخذ كرده كه آنان دربارهء خدايان « آلپ » داشتند در صورتى كه چنين چيزى وجود داشته باشد .\r\nبه هر حال اين سخن مورد تصديق قرآن مجيد نيست در آيات از اين مطلب خبرى يافته نمىشود بلكه ظهور آيات آنست كه بت پرستان فقط توجهشان به اصنام بوده و آنها را ضارّ و نافع دانسته و به خود آنها پرستش ميكرده‌اند .\r\nمثلا در جريان ابراهيم عليه السّلام و قومش آمده :      إِذْ قالَ لِأَبِيهِ وَ قَوْمِهِ ما تَعْبُدُونَ . قالُوا نَعْبُدُ أَصْناماً فَنَظَلُّ لَها عاكِفِينَ قالَ هَلْ يَسْمَعُونَكُمْ إِذْ تَدْعُونَ أَوْ يَنْفَعُونَكُمْ أَوْ يَضُرُّونَ قالُوا بَلْ وَجَدْنا آباءَنا كَذلِكَ يَفْعَلُونَ      شعراء / 70 - 74 ، ابراهيم از آنها مىپرسد آيا وقتى كه شما آنها را مىخوانيد حرف شما را مىشنوند ؟ يا ضرر و نفعى مىرسانند ؟ آنها در جواب وامانده مىگويند :\r\nپدرانمان چنين مىكردند ، اگر فرمودهء الميزان صحيح بود لازم بود آنها در جواب بگويند : ما كه اينها را پرستش نمىكنيم ، بلكه ارواح آنها و ارباب را پرستش مىكنيم آنها نيز مىشنوند .\r\nيا آنجا كه ابراهيم ميگويند :  بَلْ فَعَلَهُ كَبِيرُهُمْ هذا فَسْئَلُوهُمْ إِنْ كانُوا يَنْطِقُونَ  آنها در جواب مىگويند :  لَقَدْ عَلِمْتَ ما هؤُلاءِ يَنْطِقُونَ  انبياء / 63\r\n\r\n","description":"","footnote":"","page_name":" 270 ","page_number":270},
  {"content":"\r\n\r\nو 65 ، لازم بود در جواب بگويند : اينها سخن نمىگويند ولى ما كه به اينها پرستش نمىكنيم .\r\nيا آنجا كه مشركان به هود عليه السّلام مىگفتند :  إِنْ نَقُولُ إِلَّا اعْتَراكَ بَعْضُ آلِهَتِنا بِسُوءٍ  هود / 54 آيا نظرشان به خود اصنام بود يا به ارباب اصنام ؟\r\nيا آنجا كه درباره بتها مىگويد :   وَ الَّذِينَ تَدْعُونَ مِنْ دُونِهِ ما يَمْلِكُونَ مِنْ قِطْمِيرٍ إِنْ تَدْعُوهُمْ لا يَسْمَعُوا دُعاءَكُمْ . . .   فاطر / 13 ، آيا منظور اصنام است يا ارواح اصنام ؟ چرا در جواب نگفتند : اينها نمىشنوند ولى معبودهاى اصلى كه ارواح اينهاست مىشنوند ؟\r\nيا آنجا كه در محكوم كردن بت پرستى فرموده :  قُلْ أَ فَرَأَيْتُمْ ما تَدْعُونَ مِنْ دُونِ اللَّهِ إِنْ أَرادَنِيَ اللَّهُ بِضُرٍّ هَلْ هُنَّ كاشِفاتُ ضُرِّهِ أَوْ أَرادَنِي بِرَحْمَةٍ هَلْ هُنَّ مُمْسِكاتُ رَحْمَتِهِ . . .  زمر / 38 ، آيا منظور اصنام است يا ارباب اصنام ؟\r\nآيا مراد از اينهمه  وَ اتَّخَذُوا مِنْ دُونِ اللَّهِ آلِهَةً  كه در قرآن داريم ، ارباب انواع هستند يا خود هياكل و اصنام ؟ حق اينست كه براى گفته الميزان شاهدى در قرآن يافته نيست بلكه آيات قرآن خلاف آن را مىرسانند .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\n[ سوره الزمر ( 39 ) : آيات 8 تا 20 
  ]\r\nوَ إِذا مَسَّ الْإِنْسانَ ضُرٌّ دَعا رَبَّهُ مُنِيباً إِلَيْهِ ثُمَّ إِذا خَوَّلَهُ نِعْمَةً مِنْهُ نَسِيَ ما كانَ يَدْعُوا إِلَيْهِ مِنْ قَبْلُ وَ جَعَلَ لِلَّهِ أَنْداداً لِيُضِلَّ عَنْ سَبِيلِهِ قُلْ تَمَتَّعْ بِكُفْرِكَ قَلِيلاً إِنَّكَ مِنْ أَصْحابِ النَّارِ ( 8 ) أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ ( 9 ) قُلْ يا عِبادِ الَّذِينَ آمَنُوا اتَّقُوا رَبَّكُمْ لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ أَرْضُ اللَّهِ واسِعَةٌ إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ ( 10 ) قُلْ إِنِّي أُمِرْتُ أَنْ أَعْبُدَ اللَّهَ مُخْلِصاً لَهُ الدِّينَ ( 11 ) وَ أُمِرْتُ لِأَنْ أَكُونَ أَوَّلَ الْمُسْلِمِينَ ( 12 )\r\nقُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ ( 13 ) قُلِ اللَّهَ أَعْبُدُ مُخْلِصاً لَهُ دِينِي ( 14 ) فَاعْبُدُوا ما شِئْتُمْ مِنْ دُونِهِ قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا ذلِكَ هُوَ الْخُسْرانُ الْمُبِينُ ( 15 ) لَهُمْ مِنْ فَوْقِهِمْ ظُلَلٌ مِنَ النَّارِ وَ مِنْ تَحْتِهِمْ ظُلَلٌ ذلِكَ يُخَوِّفُ اللَّهُ بِهِ عِبادَهُ يا عِبادِ فَاتَّقُونِ ( 16 ) وَ الَّذِينَ اجْتَنَبُوا الطَّاغُوتَ أَنْ يَعْبُدُوها وَ أَنابُوا إِلَى اللَّهِ لَهُمُ الْبُشْرى فَبَشِّرْ عِبادِ ( 17 )\r\nالَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ ( 18 ) أَ فَمَنْ حَقَّ عَلَيْهِ كَلِمَةُ الْعَذابِ أَ فَأَنْتَ تُنْقِذُ مَنْ فِي النَّارِ ( 19 ) لكِنِ الَّذِينَ اتَّقَوْا رَبَّهُمْ لَهُمْ غُرَفٌ مِنْ فَوْقِها غُرَفٌ مَبْنِيَّةٌ تَجْرِي مِنْ تَحْتِهَا الْأَنْهارُ وَعْدَ اللَّهِ لا يُخْلِفُ اللَّهُ الْمِيعادَ ( 20 )\r\n\r\n","description":"","footnote":"","page_name":" 272 ","page_number":272},
  {"content":"\r\n\r\n8 - چون به انسان بد حالى رسد ، خدايش را در حال انابه ميخواند ، سپس چون نعمتى به او عطا كرد گرفتارى خويش را كه خدا را به سوى آن مىخواند از ياد مىبرد و براى خدا شريكان قرار مىدهد ، تا از راه خدا گمراه كند ، بگو از كفر خود كمى لذت ببر كه تو از اهل آتشى .\r\n9 - يا آنكه در ساعات شب ساجد و قائم است ، از آخرت مىترسد و به رحمت خدايش اميدوار است ، بگو : آيا آنان كه مىدانند و آنان كه نمىدانند برابر هستند ، فقط خردمندان متذكر مىشوند .\r\n10 - بگو : اى بندگان مؤمن من ، از پروردگارتان بترسيد ، براى آنان كه در اين دنيا كار خوب كرده‌اند ، پاداش خوبى هست ، زمين خدا وسيع است ، صابران بىحساب اجر مىبرند .\r\n11 - بگو : من مأمورم كه خدا را عبادت كنم در حالى كه خالص كنندهء عبادت براى خدايم\r\n12 - و مأمورم كه اولين مسلمان باشم .\r\n13 - بگو : اگر معصيت خدا كنم از عذاب روز بزرگ مىترسم .\r\n14 - بگو : خدا را بندگى مىكنم با اخلاص عبادتم به او .\r\n\r\n","description":"","footnote":"","page_name":" 273 ","page_number":273},
  {"content":"\r\n\r\n15 - جز خدا هر چه را مىخواهيد عبادت كنيد ، بگو : زيانكاران كسانى مىباشند كه خود و اهل خويش را در قيامت به زيان انداخته‌اند ، بدانيد كه خسران آشكار همين است .\r\n16 - آنها را از بالاى سر و از پائين ، پرده‌هايى از آتش است ، واقع اين است ، خدا با اين كلام بندگان خويش را بيم مىدهد ، بندگانم از من بترسيد .\r\n17 - كسانى كه از عبادت بتها اجتناب كرده و به خدا باز گشته‌اند ، براى آنهاست بشارت بندگان مرا بشارت بده .\r\n18 - بندگان من آنهايند ، كه سخن را مىشنوند و به نيكوتر آن تابع مىشوند ، آنها هدايت شدهء خدايند و آنها خردمندانند .\r\n19 - آيا آنكه وعدهء عذاب بر او حتمى شده ، آيا تو مىتوانى نجات بدهى آنكه را كه در آتش است .\r\n20 - اما آنان كه از پروردگارشان تقوا داشته‌اند آنها را غرفه‌هايى است بنا شده بالاى غرفه‌هايى . نهرها از زير آنها روان است ، وعدهء خداست ، خدا در وعده‌اش تخلف نمىكند .\r\n\r\nكلمه‌ها\r\nضر : ( بضم اول ) بد حالى . « الضر : سوء الحال » راغب مىگويد : خواه در نفس باشد مانند فقد علم و عفت يا در بدن مانند نقض عضو ( يا مرض ) يا در حال ، مانند كمى مال و جاه .\r\nخوله : خول ( بر وزن شرف ) عطيه ، در قاموس و اقرب ، عطيهء خداى گفته است . « خوله » به او نعمت عطا كرد .\r\nقانت : قنوت : طاعت مداوم . طبرسى معناى اصلى آن را دوام فرموده :\r\nسپس به معنى طاعت ، نماز ، دعا و غيره به كار مىرود ، آن در آيه به معنى ايستاده به دعا و عبادت است .\r\nاناء : ساعات . اوقات . مفرد آن « انى » بر وزن ( عنب ، شرف و صرد ) است .\r\n\r\n","description":"","footnote":"","page_name":" 274 ","page_number":274},
  {"content":"\r\n\r\nظلل : سايبانها . مفرد آن ظلة است و نيز به معنى پوشاننده است .\r\nطاغوت : در اصل مصدر است به معنى طغيان كردن ، سپس به معنى طغيانگر متجاوز به كار مىرود ، انسان باشد يا معبود باطل يا غير آن .\r\nتنقذ : انقاذ : نجات دادن و خلاص كردن « الانقاذ : التخليص عن ورطة » .\r\nغرف : جمع غرفه . يعنى درجهء رفيعه و بنائى بالاى بناى ديگر .\r\nميعاد : وعده و وقت وعده و محل عمل مخصوص .\r\n\r\nشرحها\r\nدر اين آيات ، ابتدا بيان شده : مسئله توجه به خدا يك مسئلهء فطرى است فراموش كنندگان خدا وقتى كه اسباب دنيوى را بىاثر ديدند به فطرت خود روى مىآورند ، پس دعوت به توحيد و پرستش خدا ، مورد قبول فطرت انسان است ، آن گاه فرموده : مؤمنين به توحيد با منكرين آن يكى نيستند .\r\nسپس به مطلب اول برگشته و به آن حضرت فرمان داده كه : بگو مأمورم فقط خدا را بندگى كنم ، اميد نداشته باشيد كه از بندگى خدا دست بردارم ، مأمورم كه اوّلين مسلمان باشم ، آن گاه به آخرت مؤمنان و منكران اشاره شده است .\r\n8 -  وَ إِذا مَسَّ الْإِنْسانَ ضُرٌّ دَعا رَبَّهُ مُنِيباً إِلَيْهِ ثُمَّ إِذا خَوَّلَهُ نِعْمَةً مِنْهُ نَسِيَ ما كانَ يَدْعُوا إِلَيْهِ مِنْ قَبْلُ وَ جَعَلَ لِلَّهِ أَنْداداً  .\r\nانسان مشرك ، تا وسائل مادى را مؤثر مىبيند توجهى به خدا ندارد امّا وقتى كه وسائل مادّى از كار افتاد ، به حكم فطرت رو به خدا مىآورد و چون بد حالى از بين رفت و مشمول نعمت خداوندى گرديد ضرر گذشته را فراموش كرده و به خدا شريكان قرار مىدهد .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nاين آيه اشاره مىدارد كه توحيد فطرى است و پيامبران به كار غير فطرى دعوت نمىكنند پس  فَاعْبُدِ اللَّهَ مُخْلِصاً  يك دعوت فطرى مىباشد .\r\n« ما » در  إِنَّما يَدْعُوا  ظاهرا راجع به « ضرّ » است منظور از انداد ، اصنام و يا مطلق وسائل مادى است كه بالاستقلال مورد توجه انسان مشرك است .\r\n قُلْ تَمَتَّعْ بِكُفْرِكَ قَلِيلًا إِنَّكَ مِنْ أَصْحابِ النَّارِ  .\r\nتهديد است نسبت به عملى كه انسان مشرك در پيش گرفته است ، يعنى :\r\nلذت بردن تو كم خواهد بود . زيرا كه از اهل آتشى ، « انك . . . » تعليل قليل است .\r\n9 -  أَمَّنْ هُوَ قانِتٌ آناءَ اللَّيْلِ ساجِداً وَ قائِماً يَحْذَرُ الْآخِرَةَ وَ يَرْجُوا رَحْمَةَ رَبِّهِ  .\r\nيعنى : آيا آن شخص مشرك خوب است يا كسى كه او در ساعات شب در سجده و قيام است ، در آيه سه وصف دربارهء مؤمن آمده است : در ساعات شب در عبادت است ، از عذاب خدا مىترسد و به رحمت خدايش اميدوار است ، مؤمن پيوسته ميان خوف و رجا زندگى مىكند . به نظر مىآيد : عبادت شب براى نمونه و اهميت آنست  إِنَّ ناشِئَةَ اللَّيْلِ هِيَ أَشَدُّ وَطْئاً وَ أَقْوَمُ قِيلًا  مزمل / 6 از حضرت باقر صلوات اللَّه عليه روايت شده : منظور از  قانِتٌ آناءَ اللَّيْلِ . . .  نماز شب است .\r\n قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ إِنَّما يَتَذَكَّرُ أُولُوا الْأَلْبابِ  .\r\nقرينهء مقام نشان مىدهد : مراد از علم در اينجا ، علم به خدا و عقائد حقه است كه مستوجب عمل باشد . يعنى : مؤمنان و منكران يكسان نتوانند بود ، فقط اهل خرد متوجه اين واقعيت مىشوند . آيه تعليل است براى دو آيهء قبلى .\r\n10 -  قُلْ يا عِبادِ الَّذِينَ آمَنُوا اتَّقُوا رَبَّكُمْ لِلَّذِينَ أَحْسَنُوا فِي هذِهِ الدُّنْيا حَسَنَةٌ وَ أَرْضُ اللَّهِ واسِعَةٌ إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  .\r\n\r\n","description":"","footnote":"","page_name":" 276 ","page_number":276},
  {"content":"\r\n\r\nتفريعى است بر مطلبى كه از آيات فوق معلوم گرديد يعنى : حالا كه واقعيت چنين است به بندگان من بگو كه از خدا بترسند . و راه توحيد در پيش گيرند .\r\n لِلَّذِينَ أَحْسَنُوا . . .  تعليل  اتَّقُوا رَبَّكُمْ  است . كلمهء  فِي هذِهِ الدُّنْيا  متعلق به « احسنوا » مىباشد ، « حسنة » دال بر تفخيم و شامل اجر دنيا و آخرت است .  أَرْضُ اللَّهِ واسِعَةٌ  حاكى است كه از تقوى دست برنداريد و لو به هجرت از دار و ديار بيانجامد ، زمين خدا وسيع است در جاى ديگر نيز مىتوانيد زندگى كنيد و با تقوا زندگى كنيد . آن گاه در تشويق به تقوا و هجرت فرموده پاداش اهل صبر بيحد و حساب است . گويى  بِغَيْرِ حِسابٍ  اشاره به كثرت فزون از حد است حصر در آيه ممكن است راجع به « صابرون » و يا  بِغَيْرِ حِسابٍ  باشد در صورت دوم مراد آنست كه : صابرون پاداش داده نمىشوند مگر بدون حساب .\r\nصبر در آيه در مقابل سختىها و شدائد است كه در راه تقوا حتى به مهاجرت مىانجامد .\r\nاز حضرت صادق عليه السّلام نقل شده است كه رسول خدا صلّى اللَّه عليه و آله فرمودند : چون دفترها باز شود و ميزانها نصب گردد براى اهل بلا ميزانى گذاشته نشود و دفترى باز نگردد . . .\r\n« قال رسول اللَّه صلّى اللَّه عليه و آله اذا نشرت الدواوين و نصبت الموازين لم ينصب لاهل البلاء ميزان و لم ينشر لهم ديوان ثمّ تلا هذه الاية  إِنَّما يُوَفَّى الصَّابِرُونَ أَجْرَهُمْ بِغَيْرِ حِسابٍ  ( مجمع البيان ) .\r\n11 -  قُلْ إِنِّي أُمِرْتُ أَنْ أَعْبُدَ اللَّهَ مُخْلِصاً لَهُ الدِّينَ  .\r\nاز اين آيه ، جريان  فَاعْبُدِ اللَّهَ مُخْلِصاً  به نحوى تكرار مىشود و مشركان را مأيوس مىكند از اينكه آن حضرت به خواسته‌هاى آنان برگردد . « مخلصا » حاكى است كه غير خدا را دخالتى در عبادت من نخواهد بود .\r\n12 -  وَ أُمِرْتُ لِأَنْ أَكُونَ أَوَّلَ الْمُسْلِمِينَ  .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nيعنى : منظور آن نيست كه فقط كه شما عمل بكنيد ، بلكه من نيز در اين كار مانند شما هستم و حتى مأمورم اولين مسلمان باشم . به عبارت ديگر تكليف من در اين كار بالاتر از تكليف شماست . مراد از « اوّل » ظاهرا نخستين مؤمن و نخستين مسلم است .\r\n13 -  قُلْ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ  .\r\nتعليل عبادت خداست ، « عذاب » مفعول « اخاف » و مواد از  يَوْمٍ عَظِيمٍ  آخرت است ، جملهء  إِنْ عَصَيْتُ رَبِّي  معترضه است .\r\n14 و 15 -   قُلِ اللَّهَ أَعْبُدُ مُخْلِصاً لَهُ دِينِي فَاعْبُدُوا ما شِئْتُمْ مِنْ دُونِهِ   تكرار مطلب گذشته و مأيوس كردن مشركان است ، تقدم كلمهء « اللَّه » براى افادهء حصر و « مخلصا » تأكيد آن مىباشد ، « فاعبدوا » امر تهديدى است .\r\n قُلْ إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ  .\r\nيعنى : جز خدا هر چه بخواهيد عبادت بكنيد اما نتيجه‌اش خسران است .\r\nخسران نفس ، به هلاكت انداختن آن و خسران اهل ، اضلال آنهاست در دنيا .\r\nقيد  يَوْمَ الْقِيامَةِ  حاكى از خسران روز قيامت است كه بالاترين خسرانهاست مراد از « اهليهم » اگر خواص و خانوادهء شخص باشد ، معنايش همانست كه گفته شد . شايد مراد از آن اهل و مأنوسان روز قيامت باشد از حوريان و خدمه و غيره در اين صورت مراد از « خسران » از دست دادن آنهاست .\r\n أَلا ذلِكَ هُوَ الْخُسْرانُ الْمُبِينُ  .\r\nاين از آن جهت است كه خسران دنيا مدتش كم است و نيز قابل جبران مىباشد بر خلاف خسران آخرت .\r\n16 -  لَهُمْ مِنْ فَوْقِهِمْ ظُلَلٌ مِنَ النَّارِ وَ مِنْ تَحْتِهِمْ ظُلَلٌ ذلِكَ يُخَوِّفُ اللَّهُ بِهِ عِبادَهُ يا عِبادِ فَاتَّقُونِ  .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبيان خسران مبين در آخرت است ظلّه به معنى ساتر و پوشاننده است ، نكره آمدن آن دليل عجيب و ناشناس بودن است ، بالا و پائين بودن حاكى از احاطه است نظير :  إِنَّا أَعْتَدْنا لِلظَّالِمِينَ ناراً أَحاطَ بِهِمْ سُرادِقُها  كهف / 29 ، « ذلك » تقديرش : « الامر ذلك » است ، تخويف خدا ، همان بيان واقعيت است .\r\n17 -  وَ الَّذِينَ اجْتَنَبُوا الطَّاغُوتَ أَنْ يَعْبُدُوها وَ أَنابُوا إِلَى اللَّهِ لَهُمُ الْبُشْرى فَبَشِّرْ عِبادِ  .\r\nبيان گروه دوم است كه اهل بهشت باشند ، مراد از طاغوت به قرينه مقام اصنام است ، آن در واحد و جمع به كار مىرود ، « انابوا » حاكى است كه اجتناب تنها كافى نيست بلكه بايد برگشت به خدا نيز باشد ، چنين كسى بندهء محبوب خداست ، براى اوست بشارت خدا ، در مجمع البيان از حضرت صادق صلوات اللَّه عليه نقل شد كه به ابى بصير فرمود :\r\n« انتم هم و من اطاع جبارا فقد عبده » .\r\n18 -  الَّذِينَ يَسْتَمِعُونَ الْقَوْلَ فَيَتَّبِعُونَ أَحْسَنَهُ أُولئِكَ الَّذِينَ هَداهُمُ اللَّهُ وَ أُولئِكَ هُمْ أُولُوا الْأَلْبابِ  .\r\nوصف « عباد » در آيهء سابق است ، آيه اجازه مىدهد كه انسان سخنان را بشنود و بهترين آنها را انتخاب كرده و پيروى كند ، قول احسن ، قولى است كه بهترين راه سعادت را نشان بدهد و ارشاد كند . « يتبعون » حاكى از عمل است ،  هَداهُمُ اللَّهُ  روشن مىكند كه وجود اين حالت در انسان مصداق هدايت الهى است و نيز چنين كسانى خردمندانند .\r\n19 -  أَ فَمَنْ حَقَّ عَلَيْهِ كَلِمَةُ الْعَذابِ أَ فَأَنْتَ تُنْقِذُ مَنْ فِي النَّارِ  .\r\nيعنى آيا آنكه قول احسن را مىشنود و پيروى مىكند بهتر است يا آنكه وعدهء عذاب بر او حتمى شده و گوش شنوا ندارند ؟ مراد از « كلمة » وعدهء خداست كه فرموده :  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ  بقره / 28 .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n أَ فَأَنْتَ تُنْقِذُ . . .  حاكى است كه خودت را دربارهء اسلام آوردن آنها به فشار ميانداز كه عذاب بر آنها حتمى شده است ، على هذا جملهء  أَ فَأَنْتَ تُنْقِذُ . . . \r\nاستيناف است ، به قولى تقدير آن : « أ فمن وجب عليه وعيد اللَّه بالعقاب أ فأنت تخلّصه من النار » است تكرار استفهام براى تأكيد مىباشد .\r\n20 -  لكِنِ الَّذِينَ اتَّقَوْا رَبَّهُمْ لَهُمْ غُرَفٌ مِنْ فَوْقِها غُرَفٌ مَبْنِيَّةٌ تَجْرِي مِنْ تَحْتِهَا الْأَنْهارُ وَعْدَ اللَّهِ لا يُخْلِفُ اللَّهُ الْمِيعادَ  .\r\nنقطهء مقابل آيه سابق است ، نكره آمدن « غرف » دال بر تفخيم است ، ممكن است « مبنية » اشاره به مستقل بودن آنها باشد درباره انهار بهشتى در بقره / 25 توضيح داده شده و در سوره قتال نيز خواهد آمد ،  وَعْدَ اللَّهِ  مفعول مطلق و در جاى فعل خود قرار گرفته است يعنى « وعدهم اللَّه تلك الغرف وعدا » جملهء اخير حكايت از حتمى بودن غرفه‌ها و پاداشهاست كه وعدهء خدا تخلف پذير نيست .\r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\n[ سوره الزمر ( 39 ) : آيات 21 تا 37 
  ]\r\nأَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَسَلَكَهُ يَنابِيعَ فِي الْأَرْضِ ثُمَّ يُخْرِجُ بِهِ زَرْعاً مُخْتَلِفاً أَلْوانُهُ ثُمَّ يَهِيجُ فَتَراهُ مُصْفَرًّا ثُمَّ يَجْعَلُهُ حُطاماً إِنَّ فِي ذلِكَ لَذِكْرى لِأُولِي الْأَلْبابِ ( 21 ) أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ أُولئِكَ فِي ضَلالٍ مُبِينٍ ( 22 ) اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ ذلِكَ هُدَى اللَّهِ يَهْدِي بِهِ مَنْ يَشاءُ وَ مَنْ يُضْلِلِ اللَّهُ فَما لَهُ مِنْ هادٍ ( 23 ) أَ فَمَنْ يَتَّقِي بِوَجْهِهِ سُوءَ الْعَذابِ يَوْمَ الْقِيامَةِ وَ قِيلَ لِلظَّالِمِينَ ذُوقُوا ما كُنْتُمْ تَكْسِبُونَ ( 24 ) كَذَّبَ الَّذِينَ مِنْ قَبْلِهِمْ فَأَتاهُمُ الْعَذابُ مِنْ حَيْثُ لا يَشْعُرُونَ ( 25 )\r\nفَأَذاقَهُمُ اللَّهُ الْخِزْيَ فِي الْحَياةِ الدُّنْيا وَ لَعَذابُ الْآخِرَةِ أَكْبَرُ لَوْ كانُوا يَعْلَمُونَ ( 26 ) وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ لَعَلَّهُمْ يَتَذَكَّرُونَ ( 27 ) قُرْآناً عَرَبِيًّا غَيْرَ ذِي عِوَجٍ لَعَلَّهُمْ يَتَّقُونَ ( 28 ) ضَرَبَ اللَّهُ مَثَلاً رَجُلاً فِيهِ شُرَكاءُ مُتَشاكِسُونَ وَ رَجُلاً سَلَماً لِرَجُلٍ هَلْ يَسْتَوِيانِ مَثَلاً الْحَمْدُ لِلَّهِ بَلْ أَكْثَرُهُمْ لا يَعْلَمُونَ ( 29 ) إِنَّكَ مَيِّتٌ وَ إِنَّهُمْ مَيِّتُونَ ( 30 )\r\nثُمَّ إِنَّكُمْ يَوْمَ الْقِيامَةِ عِنْدَ رَبِّكُمْ تَخْتَصِمُونَ ( 31 ) فَمَنْ أَظْلَمُ مِمَّنْ كَذَبَ عَلَى اللَّهِ وَ كَذَّبَ بِالصِّدْقِ إِذْ جاءَهُ أَ لَيْسَ فِي جَهَنَّمَ مَثْوىً لِلْكافِرِينَ ( 32 ) وَ الَّذِي جاءَ بِالصِّدْقِ وَ صَدَّقَ بِهِ أُولئِكَ هُمُ الْمُتَّقُونَ ( 33 ) لَهُمْ ما يَشاؤُنَ عِنْدَ رَبِّهِمْ ذلِكَ جَزاءُ الْمُحْسِنِينَ ( 34 ) لِيُكَفِّرَ اللَّهُ عَنْهُمْ أَسْوَأَ الَّذِي عَمِلُوا وَ يَجْزِيَهُمْ أَجْرَهُمْ بِأَحْسَنِ الَّذِي كانُوا يَعْمَلُونَ ( 35 )\r\nأَ لَيْسَ اللَّهُ بِكافٍ عَبْدَهُ وَ يُخَوِّفُونَكَ بِالَّذِينَ مِنْ دُونِهِ وَ مَنْ يُضْلِلِ اللَّهُ فَما لَهُ مِنْ هادٍ ( 36 ) وَ مَنْ يَهْدِ اللَّهُ فَما لَهُ مِنْ مُضِلٍّ أَ لَيْسَ اللَّهُ بِعَزِيزٍ ذِي انْتِقامٍ ( 37 )\r\n\r\n","description":"","footnote":"","page_name":" 281 ","page_number":281},
  {"content":"\r\n\r\n21 - آيا ندانسته‌اى كه خدا از آسمان آبى نازل كرد و آن را در جويها داخل نمود ، سپس بواسطهء آن زرعى كه داراى انواع گوناگون است خارج مىكند ، سپس خشكيده مىگردد ، در آن تذكرى است خردمندان را .\r\n22 - آيا آنكه خدا سينه‌اش را براى اسلام آوردن وسعت داده ( مانند قسى القلب است ؟ ) واى به آنهايى كه قلوبشان از ياد خدا قسى و غافل شده است و آنان در گمراهى آشكار قرار دارند .\r\n\r\n","description":"","footnote":"","page_name":" 282 ","page_number":282},
  {"content":"\r\n\r\n23 - خدا بهترين كلام را نازل كرده است ، كتابى متشابه و ملتئم ، پوستهاى آنان كه از خدا مىترسند ، از ياد آن مىلرزد ، سپس جلود و قلوبشان به ياد خدا آرام مىگيرد ، آن هدايت خداست ، هر كه خدا اضلالش كند راهنمايى ندارد .\r\n24 - آيا آنكه عذاب بد را با صورتش دفع مىكند ( مانند ايمن از عذاب است ؟ ) گفته شود به ظالمان بچشيد كارى را كه مىكرديد .\r\n25 - آنان كه پيش از اهل مكه بودند ، پيامبران را تكذيب كردند ، عذاب از جاى ندانسته به آنها آمد .\r\n26 - پس خدا خوارى را در دنيا به آنها چشانيد ، البته عذاب آخرت بزرگتر است اى كاش مىدانستند .\r\n27 - براى مردم در اين قرآن از هر مثل ، مثل زديم تا پند گيرند .\r\n28 - قرآنى واضح ، بدون كجى ، تا از شرك و كفر بپرهيزند .\r\n29 - خدا مثلى زده است ، مردى را كه در او شريكان بد خلق و مخالف هست و مردى را كه مخصوص و خالص است فقط به مردى ، آيا اين دو نفر در صفت و حالت برابراند ؟\r\n30 - تو خواهى مرد ، آنها نيز خواهند مرد .\r\n31 - سپس شما روز قيامت نزد خدايتان مخاصمه خواهيد كرد\r\n32 - كيست ظالمتر از آنكه بر خدا دروغ گويد و كلام راست را تكذيب كند ، آيا در جهنم كافران را اقامتگاه نيست ؟\r\n33 - آنكه كلام راست را آورده و آن را تصديق كرده ، آنها متقيان مىباشند .\r\n34 - براى آنهاست نزد پروردگارشان آنچه مىخواهند ، پاداش نيكوكاران چنين است\r\n35 - تا خدا بدترين عملى را كه كرده‌اند از آنها تكفير كند ، و اجرشان را در مقابل بهترين كارى كه مىكردند عطا فرمايد .\r\n36 - آيا خدا به بنده‌اش كفايت كننده نيست ؟ تو را با كسانى جز خدا مىترسانند ، هر كه خدا اضلالش كند ، هدايت كننده‌اى ندارد .\r\n37 - و هر كه خدا هدايتش نمايد گمراه كننده‌اى ندارد ، آيا خدا ، توانا و صاحب انتقام نيست ؟\r\n\r\n","description":"","footnote":"","page_name":" 283 ","page_number":283},
  {"content":"\r\n\r\n\r\nكلمه‌ها\r\nسلكه : سلك ( بر وزن عقل ) داخل شدن و داخل كردن .\r\nينابيع : ينبوع : چشمه و جدول پر آب . جمع آن ينابيع است . نبع :\r\nجوشيدن آب از چشمه .\r\nيهيج : هيچ : خشك شدن . « هاج النبت هيجا : يبس » آن فقط دو بار در قرآن مجيد آمده است .\r\nحطام : حطم : شكستن . حطام : شكسته شده و خشك شده ( هيزم ) .\r\nشرح : شرح : وسعت دادن . « شرح الشيء : وسعه » « شرح صدر » وسعت دادن آن .\r\nقاسية : قسو ، قساوت : سخت دلى « قاسية » سخت .\r\nمثانى : در مجمع البيان فرموده : ثنى در اصل به معنى عطف است عدد دو را از آن اثنان گويند كه يكى بر ديگرى عطف است و رويهم حساب مىشوند ، به درود ، ثنا گويند زيرا كه در مدح كردن صفات نيك به هم عطف مىشود ، استثناء نيز از آنست كه مستثنى بر مستثنى منه عطف مىشود ، مثانى جمع مثنيه است و به معنى منعطف مىباشد يعنى آياتى كه با هم ديگر انعطاف و سازش دارند .\r\nتقشعر : « اقشعر جلده » يعنى پوستش لرزيد و منقبض گرديد . « قشعريرة » :\r\nلرزيدن .\r\nعوج : ( بر وزن عنب ) كج ، اسم مصدر است ، و بر وزن شرف مصدر است به معنى كجى ، كج نبودن عبارت ديگر حق و راست بودن است .\r\nمتشاكسون : شكس : بد خلقى . و به فتح اول و كسر دوّم وصف است به معنى بد خلق . متشاكس : مخاصمه گر بد خلق .\r\n\r\n","description":"","footnote":"","page_name":" 284 ","page_number":284},
  {"content":"\r\n\r\n\r\nشرحها\r\n1 - در اين آيات ، استدلال به توحيد حق تعالى از نو شروع مىشود ، آن گاه مىرسيم به اينكه : مردم دو گونه هستند ، يكى آنكه خدا به او شرح صدر داده حاضر به قبول اسلام است ، ديگرى آنكه قلبش قسى و از قبول اسلام سر باز مىزند گروه اول با شنيدن ايات قرآن بدنشان مىلرزد و منقبض مىشود ، گروه دوّم متأثر نمىشوند چون اهل هدايت نيستند .\r\n2 - آن گاه مىفرمايد : مشرك مانند كسى است كه بردهء چند نفر انسان بد خلق و اهل اختلاف است نمىداند كدام را راضى گرداند ، هر يكى را راضى كند آن ديگرى به غضب مىآيد . امّا مؤمن مطيعى است فقط به يك نفر كه جلب رضاى او آسان است .\r\n3 - همه از دنيا خواهيد رفت و در پيشگاه خدا مخاصمه خواهيد نمود ، غلبه با آنان خواهد بود كه حق را آورده و تصديق كرده باشند .\r\n4 - تو را با اصنامى كه شريك خدا قرار داده‌اند مىترسانند ، ولى خدا بندهء خويش را كفايت خواهد فرمود ، تو كه هدايت شدهء خدايى ، گمراهت نتوانند كرد .\r\n21 -  أَ لَمْ تَرَ أَنَّ اللَّهَ أَنْزَلَ مِنَ السَّماءِ ماءً فَسَلَكَهُ يَنابِيعَ فِي الْأَرْضِ ثُمَّ يُخْرِجُ بِهِ زَرْعاً مُخْتَلِفاً أَلْوانُهُ ثُمَّ يَهِيجُ فَتَراهُ مُصْفَرًّا ثُمَّ يَجْعَلُهُ حُطاماً  .\r\nدر اين آيه سخن از يك انسجام كامل ، و نفوذ مشيت الهى ، و به نتيجه رسيدن آنست ، بدين طريق :\r\n1 - درياها در اثر حرارت آفتاب تبخير شده و به شكل برف و باران در زمين مىنشينند .\r\n\r\n","description":"","footnote":"","page_name":" 285 ","page_number":285},
  {"content":"\r\n\r\n2 - آن گاه در زمين به صورت نهرها و جدولهاى پر آب جارى مىشود و از محلّى به محلّى منتقل مىگردد .\r\n3 - در نتيجه انواع روئيدنيها از زمين مرده خارج مىشود ، خوراك انسانها و حيوانات تأمين مىگردد ، عجيب است كه با يك آب و يك خاك اينهمه انواع مختلف روئيدنيها به وجود مىآيد  مُخْتَلِفاً أَلْوانُهُ  قابل دقت است ، در سورهء رعد فرموده :  يُسْقى بِماءٍ واحِدٍ  .\r\n4 - آن گاه با خزان پائيزى خشك شده و از بين مىرود تا زمين براى نوبت بعدى و تكرار عمل آماده گردد ، مادهء بىشعور از آوردن اينهمه نظم هدفدار عاجز است ، اين نيست مگر صنع يك خالق دانا و توانا و حكيم . لذاست كه در مقام نتيجه‌گيرى فرموده :  إِنَّ فِي ذلِكَ لَذِكْرى لِأُولِي الْأَلْبابِ  .\r\nناگفته نماند : « ينابيع » ممكن است مفعول دوّم « سلكه » و يا تقديرش « فى ينابيع » باشد ، « الوانه » به معنى اقسام و انواع است .\r\n22 -  أَ فَمَنْ شَرَحَ اللَّهُ صَدْرَهُ لِلْإِسْلامِ فَهُوَ عَلى نُورٍ مِنْ رَبِّهِ فَوَيْلٌ لِلْقاسِيَةِ قُلُوبُهُمْ مِنْ ذِكْرِ اللَّهِ أُولئِكَ فِي ضَلالٍ مُبِينٍ  .\r\nاين آيه مربوط به  لَذِكْرى لِأُولِي الْأَلْبابِ  است ، در گذشته نيز در وصف بندگان خدا خوانديم كه  يَسْتَمِعُونَ الْقَوْلَ فَيَتَّبِعُونَ أَحْسَنَهُ  . لذا در اين آيه فرموده : آنهايى كه خردمند هستند ، و تابع احسن مىباشند ، داراى هدايت و نورى از جانب خدا هستند ، آنها با سنگدلان كه قلب خاشع ندارند يكى نيستند . در توضيح آيه ذكر چند نكته لازم است .\r\n1 -  أَ فَمَنْ شَرَحَ . . .  خبرش محذوف است و از ما بعد فهميده مىشود ، يعنى « أ فمن شرح اللَّه صدره للاسلام كالقاسية قلوبهم » .\r\n2 - شرح صدر كه در جاى هدايت است آنست كه قلب بتواند حرف حق و\r\n\r\n","description":"","footnote":"","page_name":" 286 ","page_number":286},
  {"content":"\r\n\r\nاعتقاد حق را پذيرا باشد و آن را در خود جاى دهد و اگر « ضيق حرج » باشد كه عبارت اخراى سختى است حرف حق در آن جاى نمىگيرد .\r\n3 - هدايت نورى از جانب خداست كه در مظاهر زندگى حق و باطل را به انسان نشان مىدهد و به طرف حق راهبرى مىكند ، اين تعبير در قرآن مجيد بسيار است .\r\n4 - قسى القلب و سنگدل انسانى است كه قلب او از ياد خدا منحرف گشته است ، در نتيجه در ضلالت آشكار است .\r\n5 - عطاء شرح صدر به خدا نسبت داده شده نه قساوت قلب ، يعنى غرض اولى خدا هدايت و اعطاء شرح صدر است ، قساوت قلب ثانيا و بالعرض و در اثر اعراض از حق است .\r\n23 -  اللَّهُ نَزَّلَ أَحْسَنَ الْحَدِيثِ كِتاباً مُتَشابِهاً مَثانِيَ  .\r\nتكرار آيهء گذشته است با تعبير ديگرى كه مردم در مقابل قبول قرآن دو گروه هستند .\r\nقرآن كريم در اينجا با سه وصف توصيف شده است ، اول  أَحْسَنَ الْحَدِيثِ  آن ظاهرا راجع به محتواى قرآن است مانند :  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ  اسراء / 9 ، و شايد فصاحت و بلاغت الفاظ نيز مراد باشد . اما در  فَلْيَأْتُوا بِحَدِيثٍ مِثْلِهِ  طور / 34 ،  فَبِأَيِّ حَدِيثٍ بَعْدَهُ يُؤْمِنُونَ  مرسلات / 50 هر دو در نظر است . منظور از « الحديث » مطلق كلام و يا كلام جديد است .\r\nدوم « متشابها » مراد از تشابه در اينجا شبيه بودن آيات قرآن در تفهيم مطالب حق و در نشان دادن راه حق و باطل است ، آن غير از متشابه است كه در آيهء  وَ أُخَرُ مُتَشابِهاتٌ  آل عمران / 7 گذشت .\r\nسوم : « مثانى » و آن چنان كه الميزان فرموده جمع مثنيه است يعنى منعطف\r\n\r\n","description":"","footnote":"","page_name":" 287 ","page_number":287},
  {"content":"\r\n\r\nشونده ، مراد آنست كه آيات قرآن به يكديگر ميل مىكنند و يكديگر را توضيح مىدهند و تفسير مىكنند بىآنكه با هم تنافى داشته باشند  وَ لَوْ كانَ مِنْ عِنْدِ غَيْرِ اللَّهِ لَوَجَدُوا فِيهِ اخْتِلافاً كَثِيراً  نساء / 82 در كلام حضرت رسول صلّى اللَّه عليه و آله آمده / بعضى از قرآن بعضى ديگر را تصديق مىكند ، و از امير المؤمنين عليه السّلام نقل شده : بعضى از قرآن بر بعضى ناطق و بعضى بر بعضى شاهد است .\r\n تَقْشَعِرُّ مِنْهُ جُلُودُ الَّذِينَ يَخْشَوْنَ رَبَّهُمْ ثُمَّ تَلِينُ جُلُودُهُمْ وَ قُلُوبُهُمْ إِلى ذِكْرِ اللَّهِ  .\r\nدر الميزان فرموده : معنى سكون به « تلين » تضمين شده و با « الى » متعدى گشته است يعنى با شنيدن آيات قرآن پوست بدن آنها مىلرزد ، آن گاه پوست و قلوبشان با ذكر خدا آرام مىگيرد ، معنى آن را درك مىكنند و آرام مىگيرند .\r\nدر مجمع البيان از رسول خدا صلّى اللَّه عليه و آله نقل شده :\r\n« قال اذا اقشعر جلد العبد من خشية اللَّه تحاتت عنه ذنوبه كما يتحات عن الشجرة اليابسة ورقها .\r\n ذلِكَ هُدَى اللَّهِ يَهْدِي بِهِ مَنْ يَشاءُ وَ مَنْ يُضْلِلِ اللَّهُ فَما لَهُ مِنْ هادٍ  .\r\nيعنى اين حالت همان هدايت الهى است ، البته لرزيدن پوستها و سپس آرامش آنها و آرامش قلوب لازمهء هدايت خدايى است ، در اينجا تعريف شىء با لازم آنست .\r\nباء در « به » به معنى سبب و آلت است ، نظير  يُضِلُّ بِهِ كَثِيراً وَ يَهْدِي بِهِ كَثِيراً  در اين قسمت از آيه مانند بسيارى از آيات نسبت هدايت و ضلالت هر دو به خدا داده شده است ، اين موجب جبر نمىشود ، مىدانيم كه هدايت و اضلال خدا هر دو در رابطه با مقدماتى است كه بشر با ارادهء خود آنها را فراهم مىآورد ، نظير  وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ  ابراهيم / 27 ، و نظير  وَ يَهْدِي إِلَيْهِ مَنْ أَنابَ  رعد / 27 .\r\n\r\n","description":"","footnote":"","page_name":" 288 ","page_number":288},
  {"content":"\r\n\r\n24 -  أَ فَمَنْ يَتَّقِي بِوَجْهِهِ سُوءَ الْعَذابِ يَوْمَ الْقِيامَةِ وَ قِيلَ لِلظَّالِمِينَ ذُوقُوا ما كُنْتُمْ تَكْسِبُونَ  .\r\nتفريح است بر آيهء گذشته . يعنى : اهل هدايت و اهل ضلالت يكسان نخواهند بود ، خبر  أَ فَمَنْ يَتَّقِي  محذوف است مثل « كمن هو في امن من العذاب » گويند : چون اهل عذاب دستشان بسته است و آتش به آنها حمله مىكند لذا با چهرهء خود از آتش دفاع مىكنند ، جملهء  وَ قِيلَ . . .  ظاهرا حاليه و به تقدير « قد » است يعنى : اتقاء به وجود در حالى است كه به آنها گفته شده : بچشيد اعمال خويش را . آمدن لفظ « ظالمين » مشعر بر علّيت است .\r\n25 -  كَذَّبَ الَّذِينَ مِنْ قَبْلِهِمْ فَأَتاهُمُ الْعَذابُ مِنْ حَيْثُ لا يَشْعُرُونَ  .\r\nتهديد است براى مشركان مكّه و هر قوم مفسد و معاند كه طريقهء خدا در آيندگان مانند طريقهء او در گذشتگان است .\r\n26 -  فَأَذاقَهُمُ اللَّهُ الْخِزْيَ فِي الْحَياةِ الدُّنْيا وَ لَعَذابُ الْآخِرَةِ أَكْبَرُ لَوْ كانُوا يَعْلَمُونَ  .\r\nتوضيح آيه سابق است كه خدا به وسيلهء آن عذاب خوارى را بر آنها چشانيد آمدن لفظ « اذاق » شايد به علّت كم بودن آن نسبت به عذاب آخرت و يا براى احساس شديد آنست ، يعنى : چشيدند و متوجه شدند .\r\nعذاب آخرت هم شديد و هم بزرگتر و پيوسته است ، « لو » براى تمنّى « اى كاش » مىباشد .\r\n27 -  وَ لَقَدْ ضَرَبْنا لِلنَّاسِ فِي هذَا الْقُرْآنِ مِنْ كُلِّ مَثَلٍ لَعَلَّهُمْ يَتَذَكَّرُونَ  تكميل بحث سابق است ، « مثل » در تفهيم مطلب و اشباع ذهن انسان اثر خاصى دارد . « لعل » به معنى علّت است يعنى : تا متذكر شوند . اخفش و كسايى اين مطلب را حتمى دانسته‌اند .\r\n\r\n","description":"","footnote":"","page_name":" 289 ","page_number":289},
  {"content":"\r\n\r\n28 -  قُرْآناً عَرَبِيًّا غَيْرَ ذِي عِوَجٍ لَعَلَّهُمْ يَتَّقُونَ  .\r\nتعريفى است براى قرآن ، عربى به معنى روشن و واضح الدلاله است ، قرآنى كه در آن كجى و انحراف نيست ، و صراط مستقيم را نشان مىدهد « قرءانا » منصوب بر مدح و يا بتقدير « اعنى - اخص » است . « لعل » به معنى تعليل مىباشد .\r\n29 -  ضَرَبَ اللَّهُ مَثَلًا رَجُلًا فِيهِ شُرَكاءُ مُتَشاكِسُونَ وَ رَجُلًا سَلَماً لِرَجُلٍ هَلْ يَسْتَوِيانِ مَثَلًا  .\r\nاين آيه مثلى است براى مشرك و مؤمن ، مشرك مانند انسانى است كه خدمتكار چند ارباب بد خلق و مخالف هم ديگر است . هر يك او را به طرفى مىكشند . هر يك را از خود راضى كند آن ديگرى ناراضى مىشود ، اين خدمتكار سر گردان و پيوسته ناراحت و قلبش پر از آتش است ، بيچارگى او خارج از توصيف مىباشد .\r\nاما مؤمن مانند انسانى است كه خالص و مخصوص براى يك نفر است ، راهش روشن و فكرش آسوده است ، اين مثلى است عموم فهم و تقريبا نظير آيهء :  أَ أَرْبابٌ مُتَفَرِّقُونَ خَيْرٌ أَمِ اللَّهُ الْواحِدُ الْقَهَّارُ  يوسف / 39 . « سلم » به معنى خالص و مخصوص است .\r\nدر مجمع البيان از على عليه السّلام روايت شده كه فرمود :\r\n« انا ذاك الرجل السلم لرسول اللَّه »\r\nو عياشى از امام باقر عليه السّلام نقل كرده :\r\n« قال الرجل السلم للرجل حقا على و شيعته »\r\nاين روايات استفاده از آيات است نه تفسير .\r\n الْحَمْدُ لِلَّهِ بَلْ أَكْثَرُهُمْ لا يَعْلَمُونَ  .\r\nاين جمله در رابطه با كامل بودن مطلب صدر آيه است يعنى حمد خدا را كه چنين اتمام حجت و توضيح مطلب مىكند . منظور از  لا يَعْلَمُونَ  نافهمى است كه مزيت بندگى خدا را نمىدانند .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\n30 و 31 -   إِنَّكَ مَيِّتٌ وَ إِنَّهُمْ مَيِّتُونَ ثُمَّ إِنَّكُمْ يَوْمَ الْقِيامَةِ عِنْدَ رَبِّكُمْ تَخْتَصِمُونَ   .\r\nآيهء اول مقدمهء آيهء دوم است ، ظهور آيه در آنست كه آن حضرت با مشركين امت خود روز قيامت مخاصمه خواهد كرد ، آيات بعدى نشان مىدهد كه در اين مخاصمه ، غلبه با آن حضرت خواهد بود . به نظر مىآيد كه آن حضرت در مقام مخاصمه خواهد فرمود :  يا رَبِّ إِنَّ قَوْمِي اتَّخَذُوا هذَا الْقُرْآنَ مَهْجُوراً  فرقان / 30 .\r\n32 -  فَمَنْ أَظْلَمُ مِمَّنْ كَذَبَ عَلَى اللَّهِ وَ كَذَّبَ بِالصِّدْقِ إِذْ جاءَهُ أَ لَيْسَ فِي جَهَنَّمَ مَثْوىً لِلْكافِرِينَ  .\r\nنتيجهء مخاصمه است در رابطه با مشركان ، كذب على اللَّه ، شريك قرار دادن به خدا و تكذيب صدق ، تكذيب قرآن و پيامبر است مشرك هم به خدا دروغ مىگويد و هم دين خدا را تكذيب مىكند ، يعنى : نتيجه اختصام آن خواهد بود كه كافران در جهنم خواهند بود .\r\n33 و 34 -   وَ الَّذِي جاءَ بِالصِّدْقِ وَ صَدَّقَ بِهِ أُولئِكَ هُمُ الْمُتَّقُونَ لَهُمْ ما يَشاؤُنَ عِنْدَ رَبِّهِمْ ذلِكَ جَزاءُ الْمُحْسِنِينَ   .\r\nبيان طرف دوّم مخاصمه است . مراد از  جاءَ بِالصِّدْقِ  رسول خدا صلّى اللَّه عليه و آله و از صدق ، قرآن است « صدّق به » شامل آن حضرت و امّت اوست ، لذاست كه  أُولئِكَ هُمُ الْمُتَّقُونَ  و آيهء ما بعدى با صيغهء جمع آمده است .\r\nدر مجمع البيان فرموده :\r\n« و قيل الذى جاء بالصدق محمّد صلّى اللَّه عليه و آله و صدق به على بن ابى طالب عليه السّلام و هو المروى عن ائمة الهدى من آل محمّد صلى اللَّه عليه و آله »\r\nروايت بيان مصداق است ،  عِنْدَ رَبِّهِمْ  حاكى از خلود و بقاء است ، لفظ « محسنين » مشعر بر علّيت مىباشد .\r\n35 -  لِيُكَفِّرَ اللَّهُ عَنْهُمْ أَسْوَأَ الَّذِي عَمِلُوا وَ يَجْزِيَهُمْ أَجْرَهُمْ بِأَحْسَنِ \r\n\r\n","description":"","footnote":"","page_name":" 291 ","page_number":291},
  {"content":"\r\n\r\n الَّذِي كانُوا يَعْمَلُونَ  .\r\nآيه راجع به كسانى است كه قرآن را تصديق كرده‌اند و در  وَ صَدَّقَ بِهِ  گذشت .\r\nدر مجمع البيان « اسوء » را شامل شرك و گناهانى دانسته كه قبل از ايمان مرتكب شده‌اند و با ايمان و احسان و رجوعشان الى اللَّه ، آمرزيده خواهند شد ، الميزان آن را مىپسندد ولى به نظر مىآيد كه منظور از « اسوء . . . » همان شرك و كفر باشد ، از آن معلوم مىشود كه گناهان ديگر به طريق اولى آمرزيده خواهد شد و اين عبارت اخراى « الاسلام يجب ما قبله » است .\r\nدر جملهء اخير مراد آن نيست كه خدا به اعمال احسن پاداش مىدهد و به اعمال ديگر نمىدهد ، بلكه ظاهرا مراد آنست كه همهء اعمال را احسن حساب كرده و پاداش مىدهد به قول بعضى همهء گناهان اسوء و همهء اعمال نيك احسن هستند .\r\nبه عبارت ديگر : خدا گذشته‌هاى آنها را مىآمرزد و به اعمال نيكشان بهترين اجرها را مىدهد ،  لِيُكَفِّرَ . . .  تعليل  لَهُمْ ما يَشاؤُنَ  است و شايد لام آن براى غايت باشد .\r\n36 -  أَ لَيْسَ اللَّهُ بِكافٍ عَبْدَهُ وَ يُخَوِّفُونَكَ بِالَّذِينَ مِنْ دُونِهِ وَ مَنْ يُضْلِلِ اللَّهُ فَما لَهُ مِنْ هادٍ  .\r\nصدر آيه مقدمه است براى  وَ يُخَوِّفُونَكَ . . .  يعنى از تهديد آنها مترس خدا ترا كفايت خواهد كرد نظير  فَسَيَكْفِيكَهُمُ اللَّهُ وَ هُوَ السَّمِيعُ الْعَلِيمُ  بقره / 137 ، آن گاه فرموده : اميدى به هدايت آنها نيست زيرا كه خدا اضلالشان كرده است ، آيهء بعدى نشان مىدهد كه هدايت شدهء خدا را اضلال نتوان نمود ، على هذا باكى بر آن حضرت از تهديد مشركان نيست .\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n37 -  وَ مَنْ يَهْدِ اللَّهُ فَما لَهُ مِنْ مُضِلٍّ أَ لَيْسَ اللَّهُ بِعَزِيزٍ ذِي انْتِقامٍ  .\r\nجملهء  أَ لَيْسَ اللَّهُ بِعَزِيزٍ ذِي انْتِقامٍ  تعليل هر دو مطلب است يعنى هدايت شدهء خدا را اضلال نتوان كرد زيرا خدا عزيز و تواناست ، اگر غير آن باشد منافى عزت خداست ، و نيز اضلال شدهء خدا را هدايت نتوان كرد زيرا خدا توانا است و او را روى انتقام و عقوبت اعمالش گمراه كرده است .\r\nو نيز اين جمله نشان مىدهد كه اضلال خدا يك مسئله ابتدايى نيست بلكه انتقام اعمال ناپاك شخص است ( از الميزان ) .\r\n\r\n","description":"","footnote":"","page_name":" 293 ","page_number":293},
  {"content":"\r\n\r\n\r\n[ سوره الزمر ( 39 ) : آيات 38 تا 44 
  ]\r\nوَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ قُلْ أَ فَرَأَيْتُمْ ما تَدْعُونَ مِنْ دُونِ اللَّهِ إِنْ أَرادَنِيَ اللَّهُ بِضُرٍّ هَلْ هُنَّ كاشِفاتُ ضُرِّهِ أَوْ أَرادَنِي بِرَحْمَةٍ هَلْ هُنَّ مُمْسِكاتُ رَحْمَتِهِ قُلْ حَسْبِيَ اللَّهُ عَلَيْهِ يَتَوَكَّلُ الْمُتَوَكِّلُونَ ( 38 ) قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ ( 39 ) مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ ( 40 ) إِنَّا أَنْزَلْنا عَلَيْكَ الْكِتابَ لِلنَّاسِ بِالْحَقِّ فَمَنِ اهْتَدى فَلِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنْتَ عَلَيْهِمْ بِوَكِيلٍ ( 41 ) اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى إِلى أَجَلٍ مُسَمًّى إِنَّ فِي ذلِكَ لَآياتٍ لِقَوْمٍ يَتَفَكَّرُونَ ( 42 )\r\nأَمِ اتَّخَذُوا مِنْ دُونِ اللَّهِ شُفَعاءَ قُلْ أَ وَ لَوْ كانُوا لا يَمْلِكُونَ شَيْئاً وَ لا يَعْقِلُونَ ( 43 ) قُلْ لِلَّهِ الشَّفاعَةُ جَمِيعاً لَهُ مُلْكُ السَّماواتِ وَ الْأَرْضِ ثُمَّ إِلَيْهِ تُرْجَعُونَ ( 44 )\r\n38 - و اگر از آنها بپرسى آسمانها و زمين را كدام كسى آفريده است ، حتما و يقينا خواهند گفت : اللَّه . بگو : خبرم دهيد از آنچه جز خدا مىخوانيد ، اگر خدا بر من ضررى بخواهد آيا آنها زايل كننده ضرر خدا هستند ؟ يا اگر رحمتى برايم اراده كند آيا آنها باز دارنده رحمت خدا هستند ؟ بگو : خدا مرا كافى است توكل كنندگان بر او توكل مىكنند .\r\n39 - بگو : اى قوم آنچه توان داريد بكنيد ، من نيز عمل مىكنم ، به زودى مىدانيد .\r\n40 - كيست كه عذاب به او مىآيد و خوارش مىكند و عذاب دائم بر او وارد مىشود .\r\n\r\n","description":"","footnote":"","page_name":" 294 ","page_number":294},
  {"content":"\r\n\r\n41 - ما بر تو اين كتاب حق را براى مردم نازل كرديم ، هر كه هدايت بپذيرد به نفع خودش است و هر كه گمراه شود بر عليه خود مىشود ، تو بر آنها وكيل نيستى .\r\n42 - خدا ارواح را به وقت مردن ابدان ، تحويل مىگيرد ، و آنكه بدنش نمرده به وقت خواب تحويل مىگيرد ، آن را كه مرگش را خواسته است ، نگاه مىدارد ، ديگرى را تا اجل معين رها مىكند ، در اين ، نشانه‌هايى است براى قومى كه تفكر مىكنند .\r\n43 - بلكه جز خدا شفيعانى گرفته‌اند ، بگو و هر چند كه چيزى را مالك نيستند و شعورى ندارند ؟\r\n44 - بگو : واسطه قرار دادن همه‌اش خاص خداست ، حكومت آسمانها و زمين براى اوست سپس به سوى او بر مىگرديد .\r\n\r\nكلمه‌ها\r\nكاشفات : كشف : ازاله و از بين بردن ، « كاشفات » : از بين برندگان ، آمدن صيغهء جمع مؤنث ظاهرا به علت آنست كه وصف مذكر لا يعقل با الف و تا جمع بسته مىشود مثل ايام خاليات ، مرفوعات ، منصوبات مكانت : تمكن و امكان .\r\nوكيل : كسى كه كار ديگران به او واگذار شده است ، و كل ( بر وزن عقل ) و وكول : واگذار كردن .\r\nيتوفى : توفى : اخذ كامل و تحويل گرفتن .\r\nانفس : در اينجا به معنى ارواح است .\r\nشفعاء : واسطه‌ها . شفيع : واسطه ، در اصل به معنى جفت كردن است .\r\n\r\nشرحها\r\nدر اين آيات روشن شده كه مشركان به خالق بودن خدا اقرار دارند وجود بد حالى « ضرّ » و رحمت نيز داخل در خلقت است حال كه خالقى جز خدا نيست\r\n\r\n","description":"","footnote":"","page_name":" 295 ","page_number":295},
  {"content":"\r\n\r\nاصنام نه قدرت دفع شرّ دارند نه جلب نفع ، زيرا كه در خلقت خطى ندارند .\r\nسپس بعد از مقدارى نتيجه گيرى ، مسئلهء قبض ارواح در وقت مرگ و خواب مطرح مىشود كه يعنى تدبير و جريان كار انسانها در دست خداست كه نه در دست شىء ديگر .\r\nآن گاه شفيع بودن بتها مطرح مىشود ، در آيهء اخير مىفرمايد : واسطه قرار دادن در دست خداست ، اصنامى را كه نه چيزى مىفهمند و نه مالك چيزى هستند ، شفيع قرار نداده است .\r\n38 -  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  .\r\nاين مطلب در بسيارى از آيات تكرار شده است ، مشركان در وجود خدا به عنوان خالق شكى نداشتند ، ما بعد آيه مىفرمايد : ضرر و رحمت نيز داخل در خلقت هستند لذا بتها در آن دو دخالتى نتوانند داشت ، چون كشف ضر و ممانعت از رحمت يك نوع خلقت است و خلقت مربوط به خداست .\r\n قُلْ أَ فَرَأَيْتُمْ ما تَدْعُونَ مِنْ دُونِ اللَّهِ إِنْ أَرادَنِيَ اللَّهُ بِضُرٍّ هَلْ هُنَّ كاشِفاتُ ضُرِّهِ أَوْ أَرادَنِي بِرَحْمَةٍ هَلْ هُنَّ مُمْسِكاتُ رَحْمَتِهِ  .\r\nاين قسمت از آيه چنان كه گفته شد تفريع است بر آنكه خلقت دست خداست كشف ضرر و ممانعت از رحمت نيز جزء خلقت است ، اصنام را در آن دخالتى نيست ، پس خلق و تدبير هر دو راجع به خداست .\r\nدر الميزان فرموده : اينكه فقط ازالهء ضرر و منع از رحمت عنوان شده براى آنست كه مشركان آن حضرت را در رابطه با اين دو امر از بتهاى خود مىترسانيدند .\r\n قُلْ حَسْبِيَ اللَّهُ عَلَيْهِ يَتَوَكَّلُ الْمُتَوَكِّلُونَ  .\r\nيعنى : حالا كه خلقت در دست خداست ، بتها نيز دفع ضرر و منع از رحمت نتوانند كرد ، پس خدا براى من بس است كه تدبيرم نيز در دست او است و حالا\r\n\r\n","description":"","footnote":"","page_name":" 296 ","page_number":296},
  {"content":"\r\n\r\nكه توكل كنندگان فقط به او توكّل مىكنند ، من نيز كه از متوكّلانم به او توكل مىكنم .\r\n39 -  قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ  .\r\nامر تعجيزى است يعنى هر چه امكان داريد به شرك و كفر ادامه دهيد ، من نيز به حق پرستى و دعوت به توحيد ادامه خواهم داد ولى خواهيد ديد كه عاقبت از آن كيست .\r\n40 -  مَنْ يَأْتِيهِ عَذابٌ يُخْزِيهِ وَ يَحِلُّ عَلَيْهِ عَذابٌ مُقِيمٌ  .\r\nلفظ « من » استفهاميّه است ، ظاهرا  عَذابٌ يُخْزِيهِ  راجع به عذاب دنيا و  عَذابٌ مُقِيمٌ  راجع به عذاب آخرت مىباشد ، « مقيم » به معنى پيوسته و دائم است .\r\n41 -  إِنَّا أَنْزَلْنا عَلَيْكَ الْكِتابَ لِلنَّاسِ بِالْحَقِّ فَمَنِ اهْتَدى فَلِنَفْسِهِ وَ مَنْ ضَلَّ فَإِنَّما يَضِلُّ عَلَيْها وَ ما أَنْتَ عَلَيْهِمْ بِوَكِيلٍ  .\r\nتعليلى است بر  قُلْ يا قَوْمِ اعْمَلُوا . . .  لام « للناس » براى تعليل است يعنى به علّت هدايت مردم ، كتاب را نازل كرده‌ايم ، « بالحق » وصف كتاب است يعنى كتابى كه حق است و در آن باطلى نيست .\r\nآن وقت فرموده : نفع قبول هدايت و ضرر ضلالت به خود مردم عايد است تو وكيل آنها نيستى بلكه كارشان در دست خداست و كارسازشان خداست ظاهرا منظور آنست كه : كار تو فقط ابلاغ است ، اصل هدايت و تأثير آن در قلوب ، كار خداست . قرآن واقعيت را بىدغدغه بيان مىكند .\r\n42 -  اللَّهُ يَتَوَفَّى الْأَنْفُسَ حِينَ مَوْتِها وَ الَّتِي لَمْ تَمُتْ فِي مَنامِها فَيُمْسِكُ الَّتِي قَضى عَلَيْهَا الْمَوْتَ وَ يُرْسِلُ الْأُخْرى إِلى أَجَلٍ مُسَمًّى  .\r\nآيهء شريفه مصداقى از تدبير خدا و بيان واقعيتى عجيب است ، منظور از\r\n\r\n","description":"","footnote":"","page_name":" 297 ","page_number":297},
  {"content":"\r\n\r\n« موتها » موت ابدان است زيرا براى روح مرگ نيست ، تقدير آن « حين موت ابدانها » است ( با حذف مضاف ) .\r\nآيه صريح است در اينكه خداوند ، هم در وقت مرگ و هم در وقت خواب ارواح را تحويل مىگيرد ، اگر بنا باشد آدم در خواب بميرد ، روح او را نگاه مىدارد ، او ديگر بيدار نمىشود و اگر بناست بيدار بشود روح او را رها مىكند اين كار تا وقت مرگ او ادامه خواهد داشت . در سورهء اعراف / 158 مشروحا گفته شد كه حيات از آثار ماده نيست و از طرف خدا افاضه مىشود .\r\nاز آيه شريفه دو مطلب معلوم مىشود ، اول آنكه روح موجود مستقلّ است ، از بدن به وقت مرگ خارج مىشود و در جهان باقى مىماند تا در آخرت باز به بدن برگردد .\r\nدوم اينكه : انسان داراى دو تا روح است ، اول روح نباتى و حيوانى دوم روح انسانى ، در وقت مرگ هر دو روح از بدن خارج مىشود ، اما در وقت خواب فقط روح انسانى تحويل گرفته مىشود ، اين مطلب را در ذيل  وَ يَسْئَلُونَكَ عَنِ الرُّوحِ  اسراء / 85 مشروحا گفته‌ايم ، در سوره مؤمنون / 14 خوانديم :  ثُمَّ أَنْشَأْناهُ خَلْقاً آخَرَ . . .  مسلما تا آن موقع در حال نطفه ، علقه ، مضغه و عظام بودن روح نباتى داشت ، و در  خَلْقاً آخَرَ  روح انسانى در وجود او دميده مىشود .\r\nدر مجمع البيان از ابن عباس نقل شده : در وجود آدم نفس و روحى هست ميان آن دو مانند شعاع آفتاب رابطه‌اى وجود دارد ، نفس همانست كه تعقل و درك با اوست ، و روح همان سبب نفس كشيدن و حركت است .\r\nدر اين زمينه روايتى از حضرت باقر صلوات اللَّه عليه نقل شده كه\r\n« قال ما احد ينام الا عرجت نفسه الى السماء و بقيت روحه فى بدنه و صار بينهما سبب كشعاع الشمس فان اذن اللَّه فى قبض الارواح اجابت الروح النفس و ان اذن اللَّه\r\n\r\n","description":"","footnote":"","page_name":" 298 ","page_number":298},
  {"content":"\r\n\r\nفي ردّ الروح ، اجابت النفس الروح و هو قوله سبحانه  اللَّهُ يَتَوَفَّى الْأَنْفُسَ حِينَ مَوْتِها . . .  فمهما رأت في ملكوت السّماوات فهو ممّا له تأويل و ما رأت فيها بين السماء و الارض فهو مما يخيّله الشيطان و لا تأويل له » ( مجمع البيان ) .\r\n إِنَّ فِي ذلِكَ لَآياتٍ لِقَوْمٍ يَتَفَكَّرُونَ  .\r\nمنظور از آيات ، تدبير خدا ، توانايى و قدرت خدا ، بقاء روح و بازگشت آن در آخرت به بدن و امثال آنست كه همه اينها با تفكر در آيه شريفه روشن مىشود .\r\n43 -  أَمِ اتَّخَذُوا مِنْ دُونِ اللَّهِ شُفَعاءَ قُلْ أَ وَ لَوْ كانُوا لا يَمْلِكُونَ شَيْئاً وَ لا يَعْقِلُونَ  .\r\nاين آيه و آيه بعدى در رابطه با نفى شفاعت آلهه است ، يعنى : شفاعت آنها در صورتى معقول بود كه چيزى را از جهان يا شفاعت را مالك شوند و نيز عقل و درك داشته باشند ، آلهه شما كه هستند شعورى ندارند و نيز مالك شفاعت و امثال آن نيستند .\r\n« ام » منقطعه است به معنى « بل » و تقدير جمله اخير چنين است : « قل ا تتخذونهم شفعاء و لو كانوا لا يملكون شيئا . . . » و مىشود « ا يشفعون و لو كانوا . . . » باشد چنان كه در جوامع الجامع فرموده است .\r\n44 -  قُلْ لِلَّهِ الشَّفاعَةُ جَمِيعاً لَهُ مُلْكُ السَّماواتِ وَ الْأَرْضِ ثُمَّ إِلَيْهِ تُرْجَعُونَ  يعنى : واسطه قرار دادن كار خداست زيرا كه حكومت آسمانها و زمين خاص اوست ، اين آيه مسئله واسطه را اثبات مىكند ولى آن را فقط در دست خدا مىداند ، شفاعت در آيه شامل شفاعتهاى طبيعى و تكوينى است كه خدا عوامل طبيعت مانند آفتاب و ماه و زمين و دريا و امثال آنها را واسطه‌هاى فيض خويش قرار داده است و نيز شامل شفاعتهاى تشريعى است مانند شفاعت انبياء و ائمه و ملائكه\r\n\r\n","description":"","footnote":"","page_name":" 299 ","page_number":299},
  {"content":"\r\n\r\nو امثال آن ، اما از آيه ما قبل فهميده شد كه اصنام ، مصداق هيچ يك از اين دو نيستند .\r\n ثُمَّ إِلَيْهِ تُرْجَعُونَ  تعليل ديگرى است بر شفاعت ، يعنى : شفيع قرار دادن خاص خداست كه حكومت كائنات در دست اوست و نيز شفاعت در اختيار كسى بايد باشد كه كار مشفوعها به او راجع است ، اگر شفاعت را قبول كند ، حال مشفوع را اصلاح نمايد و الا نه ، و چون بازگشت به سوى خداست پس جعل شفاعت در دست اوست .\r\n\r\n","description":"","footnote":"","page_name":" 300 ","page_number":300},
  {"content":"\r\n\r\n\r\n[ سوره الزمر ( 39 ) : آيات 45 تا 52 
  ]\r\nوَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ ( 45 ) قُلِ اللَّهُمَّ فاطِرَ السَّماواتِ وَ الْأَرْضِ عالِمَ الْغَيْبِ وَ الشَّهادَةِ أَنْتَ تَحْكُمُ بَيْنَ عِبادِكَ فِي ما كانُوا فِيهِ يَخْتَلِفُونَ ( 46 ) وَ لَوْ أَنَّ لِلَّذِينَ ظَلَمُوا ما فِي الْأَرْضِ جَمِيعاً وَ مِثْلَهُ مَعَهُ لافْتَدَوْا بِهِ مِنْ سُوءِ الْعَذابِ يَوْمَ الْقِيامَةِ وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ ( 47 ) وَ بَدا لَهُمْ سَيِّئاتُ ما كَسَبُوا وَ حاقَ بِهِمْ ما كانُوا بِهِ يَسْتَهْزِؤُنَ ( 48 ) فَإِذا مَسَّ الْإِنْسانَ ضُرٌّ دَعانا ثُمَّ إِذا خَوَّلْناهُ نِعْمَةً مِنَّا قالَ إِنَّما أُوتِيتُهُ عَلى عِلْمٍ بَلْ هِيَ فِتْنَةٌ وَ لكِنَّ أَكْثَرَهُمْ لا يَعْلَمُونَ ( 49 )\r\nقَدْ قالَهَا الَّذِينَ مِنْ قَبْلِهِمْ فَما أَغْنى عَنْهُمْ ما كانُوا يَكْسِبُونَ ( 50 ) فَأَصابَهُمْ سَيِّئاتُ ما كَسَبُوا وَ الَّذِينَ ظَلَمُوا مِنْ هؤُلاءِ سَيُصِيبُهُمْ سَيِّئاتُ ما كَسَبُوا وَ ما هُمْ بِمُعْجِزِينَ ( 51 ) أَ وَ لَمْ يَعْلَمُوا أَنَّ اللَّهَ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّ فِي ذلِكَ لَآياتٍ لِقَوْمٍ يُؤْمِنُونَ ( 52 )\r\n\r\n","description":"","footnote":"","page_name":" 301 ","page_number":301},
  {"content":"\r\n\r\n45 - چون خدا بتنهايى ياد شود دلهاى كسانى كه به آخرت عقيده ندارند ، تنگ مىشود و چون اصنام ياد شوند ، آن وقت مسرور مىگردند .\r\n46 - بگو : اى اللَّه اى آفرينندهء آسمانها و زمين ، اى داناى نهان و آشكار ، تو ميان بندگانت در آنچه اختلاف مىكنند داورى مىكنى .\r\n47 - اگر آنچه در زمين است و مثل آن براى ظالمان بود ، حتما در مقابل ( رهايى ) از عذاب بد در روز قيامت عوض مىدادند ، و آشكار مىشود بر ايشان از جانب خدا آنچه گمان نمىكنند .\r\n48 - و آشكار مىشود براى آنها و بالهاى آنچه كرده‌اند و عذابى كه استهزاء مىكردند آنها را احاطه مىنمايد .\r\n49 - چون به انسان بد حالى رسد ، ما را مىخواند ، آن گاه چون نعمتى به او عطا كرديم گويد : فقط روى علمى كه دارم داده شده‌ام بلكه آن امتحانى است ، ليكن اكثر مردم نمىدانند .\r\n50 - اين سخن را گذشتگان نيز گفتند ولى آنچه مىكردند كفايتشان نكرد .\r\n51 - و بالهاى اعمالشان به آنها رسيد ، و بالهاى اعمال اهل مكه نيز به آنها مىرسد ، آنها عاجز كنندهء خدا نيستند .\r\n52 - آيا ندانسته‌اند كه خدا روزى را به هر كه خواهد بسط مىدهد و تنگ مىگيرد در آنچه گفته شد نشانه‌هايى است براى قومى كه ايمان مىآورند .\r\n\r\nكلمه‌ها\r\nاشمأزت : شماز : تنفر . « اشمازت » : متنفر شد . اين كلمه فقط يك بار در قرآن مجيد يافته است .\r\nيستبشرون : يعنى : شاد مىشوند . « استبشار » : طلب شادى و نيز يافتن يا دانستن چيزى است كه انسان را شاد مىكند .\r\nافتدوا : افتداء : فديه و عوض دادن .\r\n\r\n","description":"","footnote":"","page_name":" 302 ","page_number":302},
  {"content":"\r\n\r\nبدا : به دو : آشكار شد . « بدا » : آشكار شد .\r\nحاق : حيق : احاطه كردن . « حاق » : احاطه كرد .\r\nضر : بد حالى . « الضر : سوء الحال » خواه در نفس باشد يا در بدن يا در جاه و مال .\r\nخولناه : خول ( بر وزن شرف ) عطيه تخويل : اعطاء و در اصل به معنى تمليك عطيه است .\r\nاغنى : كفايت . بىنيازى . اگر با « عن » و « من » باشد به معنى كفايت و بدون آن دو به معنى بىنياز كردن .\r\nيقدر : قدر ( بر وزن عقل ) : توانايى : تنگ گرفتن . آن در آيه به معناى دوم است .\r\n\r\nشرحها\r\nدر تعقيب مطالب گذشته در اين آيات بيان شده : آنان كه عقيده به آخرت ندارند ، چون خدا ياد شود قلوبشان به حالت انكار و تنفر مىآيد و چون معبودهاى باطل ياد شود ، شاد مىگردند ، اين يك وضع دردناك و خانمانسوز است ، لذا بايد گفت : خدايا تو ميان بندگان بهترين داورى .\r\nچون موقع عذاب در رسد و پرده از روى حقائق برداشته شود ، چنين كسانى به هيچ وجه راه نجات ندارند ، آن وقت فرموده : اين جريان بعيد نيست ، زيرا آنها فقط به وقت احساس ضرر به خدا روى مىآورند و در وقت نعمت ، آن را از خودشان مىدانند ، گذشتگان نيز چنان بودند ولى به حالشان سودى نبخشيد ، اگر دقت كنند خواهند ديد كه قبض و بسط روزى در دست خدا است ، به هر حال اين آيات ترسيمى است از انسانهايى كه عقيده به آخرت ندارند و در شرك و طغيان\r\n\r\n","description":"","footnote":"","page_name":" 303 ","page_number":303},
  {"content":"\r\n\r\nبه سر مىبرند .\r\n45 -  وَ إِذا ذُكِرَ اللَّهُ وَحْدَهُ اشْمَأَزَّتْ قُلُوبُ الَّذِينَ لا يُؤْمِنُونَ بِالْآخِرَةِ وَ إِذا ذُكِرَ الَّذِينَ مِنْ دُونِهِ إِذا هُمْ يَسْتَبْشِرُونَ  .\r\nلفظ « وحده » حال است از « اللَّه » منظور آنست كه خدا به تنهايى ياد شود و ذكرى از آلههء آنها نباشد كه همان « لا إله الا اللَّه » است ، علّت اشمئزاز آنست كه عقيده به آخرت ندارند تا بدانند كه بازگشت به سوى اللَّه است و حساب در دست او است ، در دنيا نيز ، تدبير را در دست بتها مىدانند ، گويى منظور آنست كه فكر مىكنند : حاجتى به خدا ندارند نه در دنيا و نه در عقبى . ( العياذ باللّه ) ، ولى چون آلههء باطلشان شاد شود شاد مىگردند ، البته اين انكار از روى عناد است نه عدم علم .\r\n46 -  قُلِ اللَّهُمَّ فاطِرَ السَّماواتِ وَ الْأَرْضِ عالِمَ الْغَيْبِ وَ الشَّهادَةِ أَنْتَ تَحْكُمُ بَيْنَ عِبادِكَ فِي ما كانُوا فِيهِ يَخْتَلِفُونَ  .\r\nآنچه از آيه سابق فهميده شد ، بسيار خطرناك است ، كه نعوذ باللّه انسان خويش را چنان بىنياز ببيند كه به وقت ياد خدا احساس انزجار بكند ، لذا در اين آيه فرموده ، بگو ، خدايا تو ميان بندگانت داورى خواهى كرد و تو بهتر مىدانى كه اين طاغيان تا چه حد مستحق عذابند .\r\nوصف « فاطر . . . و عالم . . . » استدلالى است بر داورى به حق ، زيرا به وجود آورنده و داناى نهان و آشكار اوست « يختلفون » در جاى انكار است يعنى « يختلفون مع الانبياء و مع الحق » .\r\n47 -  وَ لَوْ أَنَّ لِلَّذِينَ ظَلَمُوا ما فِي الْأَرْضِ جَمِيعاً وَ مِثْلَهُ مَعَهُ لَافْتَدَوْا بِهِ مِنْ سُوءِ الْعَذابِ يَوْمَ الْقِيامَةِ وَ بَدا لَهُمْ مِنَ اللَّهِ ما لَمْ يَكُونُوا يَحْتَسِبُونَ  .\r\nبيان حكومت و داورى است كه در آيه فوق خواسته شد . يعنى : چنان\r\n\r\n","description":"","footnote":"","page_name":" 304 ","page_number":304},
  {"content":"\r\n\r\nعذابى خواهند داشت كه اگر همه اشياء روى زمين و يك برابر آن را داشتند مىدادند تا رها شوند . يعنى : « لو ان للظالمين ضعفى ما في الارض لافتدوا به » .\r\n سُوءِ الْعَذابِ  اضافه صفت بر موصوف است ،  بَدا لَهُمْ . . ،  تأكيد و توضيح صدر آيه است . يعنى : به حكم  يَوْمَ تُبْلَى السَّرائِرُ  حقائقى از اعمال و عذاب توسط فرمان خداوند آشكار مىشود كه بذهنشان هم خطور نمىكرد .\r\n لَقَدْ كُنْتَ فِي غَفْلَةٍ مِنْ هذا فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  ق / 22 .\r\n48 -  وَ بَدا لَهُمْ سَيِّئاتُ ما كَسَبُوا وَ حاقَ بِهِمْ ما كانُوا بِهِ يَسْتَهْزِؤُنَ  .\r\nتوضيح  بَدا لَهُمْ . . .  در آيه سابق است « سيئات » چيزهايى است كه انسان را بد حال و ناراحت مىكند ، آن از مادهء « سوء » است ، اين سيئات همان عذاب و واقعيت گناهان است كه در دنيا مىكردند ، گناه در زندگى شيرين و خوشايند است ولى حقيقت آن تلخ و عذاب دردناك مىباشد .\r\nمنظور از « ما » در  ما كانُوا  عذابى است كه انبياء وعده داده و مشركان استهزاء مىكردند به هر حال آيه نشان مىدهد كه گناهان در روز قيامت در اشكال بخصوصى متجلّى خواهند شد .\r\n49 -  فَإِذا مَسَّ الْإِنْسانَ ضُرٌّ دَعانا ثُمَّ إِذا خَوَّلْناهُ نِعْمَةً مِنَّا قالَ إِنَّما أُوتِيتُهُ عَلى عِلْمٍ  .\r\nگويى اين آيه توجيهى است بر مطالب گذشته ، يعنى : انسان طاغى و در نعمت در اثر توجّه به دنيا و نسيان خداوند ، به حال انكار و اشمئزاز در مىآيد و يا منظور آنست كه : انسان با همه اين طغيان در وقت گرفتارى و از كار افتادن وسائل مادى ، روى به خدا مىآورد و فطرت او اثبات مىكند كه از خدا بىنياز نيست .\r\n\r\n","description":"","footnote":"","page_name":" 305 ","page_number":305},
  {"content":"\r\n\r\n قالَ إِنَّما أُوتِيتُهُ . . .  ادعاى استقلال در رسيدن به مطلوب است ، كه كار مشركان مىباشد ، نظير قول قارون كه گفت :  إِنَّما أُوتِيتُهُ عَلى عِلْمٍ عِنْدِي  قصص / 78 ، منظور از علم ، دانستن راه پول در آوردن است ، ضمير « اوتيته » راجع به نعمت است ، علّت تذكير ضمير به اعتبار مال و شىء مىباشد ، فعل مجهول براى آنست كه از خدا بودن را انكار كند و مذكر آمدن ضمير به جهت انكار نعمت بودن است در مقابل  خَوَّلْناهُ نِعْمَةً مِنَّا  ( از الميزان ) .\r\n بَلْ هِيَ فِتْنَةٌ وَ لكِنَّ أَكْثَرَهُمْ لا يَعْلَمُونَ  .\r\nيعنى ادعاى تو كه در آن نعمت مستقل هستى و روى علم خود به آن رسيده‌اى صحيح نيست بلكه آن امتحانى است كه تو را در صورت بيدارى پيش مىبرد و گرنه مستحق آتشت مىگرداند ، حيف كه بيشتر مردم آن را نمىدانند .\r\n50 -  قَدْ قالَهَا الَّذِينَ مِنْ قَبْلِهِمْ فَما أَغْنى عَنْهُمْ ما كانُوا يَكْسِبُونَ  .\r\nيعنى : گذشتگان نيز  إِنَّما أُوتِيتُهُ عَلى عِلْمٍ  گفتند ولى بالاخره نعمت از دستشان رفت ، خودشان نيز تار و مار شدند . آيه ما بعد جريان  فَما أَغْنى . . . \r\nرا بيان مىكند .\r\n51 -  فَأَصابَهُمْ سَيِّئاتُ ما كَسَبُوا وَ الَّذِينَ ظَلَمُوا مِنْ هؤُلاءِ سَيُصِيبُهُمْ سَيِّئاتُ ما كَسَبُوا وَ ما هُمْ بِمُعْجِزِينَ  .\r\nمراد از  وَ الَّذِينَ ظَلَمُوا  اهل مكه است ،  وَ ما هُمْ بِمُعْجِزِينَ  يعنى آنها عاجز كنندهء خدا نيستند بلكه خدا و بال اعمال آنها را به آنها خواهد رسانيد .\r\n52 -  أَ وَ لَمْ يَعْلَمُوا أَنَّ اللَّهَ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّ فِي ذلِكَ لَآياتٍ لِقَوْمٍ يُؤْمِنُونَ  .\r\nاين آيه جواب  إِنَّما أُوتِيتُهُ عَلى عِلْمٍ  است كه از مشركان نقل شد مراد از تنگ گرفتن روزى گرسنه ماندن نيست بلكه مراد گرفتاريهاى دنياست كه\r\n\r\n","description":"","footnote":"","page_name":" 306 ","page_number":306},
  {"content":"\r\n\r\nسبب تنگى معيشت و زندگى مىشود چنان كه ذيل آيه  إِذا مَا ابْتَلاهُ فَقَدَرَ عَلَيْهِ رِزْقَهُ . . .  فجر / 16 گفته‌ايم و اللَّه العالم ، منظور از « آيات » نشانه‌هاى تدبير خدا و غير مستقلّ بودن انسان در زندگى است و گرنه قبض و بسط روزى در دست بنده واقع مىشد .\r\nآيات هشتگانه فوق تحليلى است در رابطه با حالات و اعمال مشركان و پى آمدى كه در اين زمينه خواهند داشت .\r\n\r\n","description":"","footnote":"","page_name":" 307 ","page_number":307},
  {"content":"\r\n\r\n\r\n[ سوره الزمر ( 39 ) : آيات 53 تا 61 
  ]\r\nقُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ ( 53 ) وَ أَنِيبُوا إِلى رَبِّكُمْ وَ أَسْلِمُوا لَهُ مِنْ قَبْلِ أَنْ يَأْتِيَكُمُ الْعَذابُ ثُمَّ لا تُنْصَرُونَ ( 54 ) وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ مِنْ قَبْلِ أَنْ يَأْتِيَكُمُ الْعَذابُ بَغْتَةً وَ أَنْتُمْ لا تَشْعُرُونَ ( 55 ) أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ وَ إِنْ كُنْتُ لَمِنَ السَّاخِرِينَ ( 56 ) أَوْ تَقُولَ لَوْ أَنَّ اللَّهَ هَدانِي لَكُنْتُ مِنَ الْمُتَّقِينَ ( 57 )\r\nأَوْ تَقُولَ حِينَ تَرَى الْعَذابَ لَوْ أَنَّ لِي كَرَّةً فَأَكُونَ مِنَ الْمُحْسِنِينَ ( 58 ) بَلى قَدْ جاءَتْكَ آياتِي فَكَذَّبْتَ بِها وَ اسْتَكْبَرْتَ وَ كُنْتَ مِنَ الْكافِرِينَ ( 59 ) وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ أَ لَيْسَ فِي جَهَنَّمَ مَثْوىً لِلْمُتَكَبِّرِينَ ( 60 ) وَ يُنَجِّي اللَّهُ الَّذِينَ اتَّقَوْا بِمَفازَتِهِمْ لا يَمَسُّهُمُ السُّوءُ وَ لا هُمْ يَحْزَنُونَ ( 61 )\r\n53 - بگو : اى بندگان من كه بر نفس خود اسراف كرده‌ايد از رحمت خدا نااميد نباشيد ، خدا همهء گناهان را مىآمرزد كه او آمرزنده و مهربان است .\r\n54 - توبه كنيد به پروردگارتان و به او مطيع شويد ، پيش از آنكه عذاب به طرف شما آيد كه ديگر يارى كرده نمىشويد .\r\n\r\n","description":"","footnote":"","page_name":" 308 ","page_number":308},
  {"content":"\r\n\r\n55 - پيروى كنيد بهترين چيزى را كه از جانب خدايتان نازل شده ، پيش از آنكه عذاب به ناگهان آيد حال آنكه نمىدانيد .\r\n56 - ( مبادا كه بعد از رسيدن عذاب ) كسى بگويد : اى تأسف بر آنچه در طاعت خدا كوتاهى كرده و از مسخره گران شدم .\r\n57 - يا بگويد : اگر خدا هدايتم مىكرد از اهل تقوى مىبودم .\r\n58 - يا چون عذاب را به بيند بگويد : اى كاش برگشتى داشتم و از نيكوكاران مىشدم .\r\n59 - بلى آيات من به طرف تو آمد ، آنها را تكذيب كردى و تكبر نمودى و از كافران شدى .\r\n60 - روز قيامت خواهى ديد كه چهره‌هاى آنان كه به خدا دروغ بسته‌اند ، سياه است ، آيا در جهنم متكبران را اقامتگاه نيست ؟\r\n61 - ( ولى ) خدا اهل تقوى را به سبب فوزشان نجات مىدهد ، عذابى به آنها نمىرسد محزون نمىشوند .\r\n\r\nكلمه‌ها\r\nاسرفوا : اسراف به معنى تجاوز از حد است در هر كارى كه انسان مىكند هر چند كه در انفاق مال مشهورتر است ( راغب ) .\r\nلا تقنطوا : قنوط ( بضمّ اول ) مأيوس شدن از خير . « قنط قنوطا : يئس » .\r\nبغتة : بغت : ناگهان . « بغتة » شايد اسم مصدر باشد .\r\nحسرتى : حسرت : اندوه و غم بر آنچه از دست رفته است .\r\nجنب : پهلو و طرف . جنب اللَّه جانب و ناحيهء خداست . كه طاعت و امر اوست .\r\nفرطت : افراط : تجاوز بيشتر ، تفريط . كوتاهى و تقصير بيشتر .\r\nساخرين : مسخره كنندگان . مفرد آن « ساخر » است .\r\nكرة : رجوع و برگشتن .\r\nمثوى : اقامتگاه . « ثواء » : اقامت .\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nمفازتهم : فوز : نجات و رستگارى . « مفازة » مصدر ميمى و اسم مكان است .\r\n\r\nشرحها\r\nدر اين آيات لحن كلام به طرز عجيبى عوض شده و رأفت و رحمت از آنها به وضع حيرت آورى نمايان است ، اين آيات اگر خطاب به مؤمنان بود عجب نبود ولى خطاب به مشركان و كافران است چنان كه از آيهء  بَلى قَدْ جاءَتْكَ آياتِي فَكَذَّبْتَ بِها  به خوبى روشن مىشود ، چون همه آيات هفتگانه داراى يك سياقند على هذا اگر مراد از « عبادى » تنها مشركان نباشند به طور حتم آنها نيز داخلند و گرنه آيات ما بعد مخصوصا آيه  فَكَذَّبْتَ بِها  قابل توجيه نخواهد بود .\r\nبه هر حال در اين آيات به حضرت خطاب مىرسد مشركان را با كلمه « يا عباد اللَّه » و با كمال رأفت به اسلام آوردن و توبه دعوت نمايد تا پيش از فوت فرصت خود را از عذاب خدا برهانند ، مىشود از آيه اول فهميد كه بعضى از مشركان به فكر اسلام بوده ولى احساس مىكردند كه در مقابل آن همه شرارتها كه كرده‌اند كارشان قابل اصلاح نيست .\r\n53 -  قُلْ يا عِبادِيَ الَّذِينَ أَسْرَفُوا عَلى أَنْفُسِهِمْ لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً إِنَّهُ هُوَ الْغَفُورُ الرَّحِيمُ  .\r\nآيه شريفه غفران ذنوب را در يك بعد بسيار وسيعى مطرح مىكند و نوميدى از رحمت خدا را در هر حال حرام مىشمارد بطورى كه از حضرت امير صلوات اللَّه عليه نقل شده كه فرمود : در همه قرآن آيه‌اى به وسعت اين آيه يافته نيست :\r\n« قال انه ما في القرآن آية اوسع من  يا عِبادِيَ الَّذِينَ أَسْرَفُوا  » « 1 »\r\nو نيز نشان مىدهد كه تمام گناهان قابل مغفرت‌اند .\r\n\r\n\r\n","description":"","footnote":"\r\n( 1 ) مجمع البيان .\r\n","page_name":" 310 ","page_number":310},
  {"content":"\r\n\r\nاسراف بر نفس ، تجاوز بر نفس است با ارتكاب گناهان و ترك واجبات به طورى كه نفس را در معرض هلاكت قرار مىدهد و آن عبارت اخراى قيام انسان بر عليه خود مىباشد ، منظور از « رحمة » مغفرت است چنان كه از  يَغْفِرُ الذُّنُوبَ  فهميده مىشود ،  إِنَّهُ هُوَ الْغَفُورُ الرَّحِيمُ  تعليل  يَغْفِرُ الذُّنُوبَ جَمِيعاً  است و غفران توأم با رحمت را به خدا منحصر مىكند . در اينجا چند مطلب ياد آورى مىشود .\r\nاول : آيات ما بعد نشان مىدهد كه منظور از  يا عِبادِيَ . . .  مشركان هستند و اگر شامل همه هم باشد بايد به فحواى آيه نظر داشته باشيم ، يعنى وقتى كه خدا اين خطاب را به مشركان مىكند ، به مؤمنان به طريق اولى مىكند ، اينكه گفته‌اند مراد از آن بندگان مؤمنند درست نيست .\r\nدوم : منظور از  يَغْفِرُ الذُّنُوبَ  در صورت توبه و بازگشت به سوى خدا است چنان كه از آيه  وَ أَنِيبُوا إِلى رَبِّكُمْ وَ أَسْلِمُوا لَهُ . . .  معلوم مىشود اساسا اين آيه ، مقدمه آيه  وَ أَنِيبُوا . . .  است و به تنهايى استقلال ندارد ، على هذا اگر كسى بگويد : كه مغفرت در آيه مقيّد به چيزى نيست ، به اشتباه رفته است ، غفران جزافى از نظر قرآن و اسلام قابل قبول نيست ، آنچه از آلوسى در روح المعانى نقل شده كه مغفرت در آيه مقيد به توبه نيست ، خطاى صرف مىباشد .\r\nسوم : طبرسى فرموده : گويند : اين آيه دربارهء وحشى قاتل حضرت حمزه نازل گرديد كه او خواست مسلمان شود اما ترسيد كه توبه قبول نگردد ، چون آيه نازل شد ، اسلام آورد ، گفته شد يا رسول اللَّه آيا اين آيه مخصوص وحشى است يا شامل همه مسلمانان است ؟ فرمود : همه را شامل است .\r\nآن گاه طبرسى فرمايد : اين صحيح نيست چون آيه مكى است ، وحشى در مدينه اسلام آورد ، شايد آيه را بر او خوانده است و سبب اسلام او گرديده است\r\n\r\n","description":"","footnote":"","page_name":" 311 ","page_number":311},
  {"content":"\r\n\r\nمؤلف گويد : وحشى مدمن خمر بود ، براى شرابخوارى چندين بار حد خورد و آخر مست از دنيا رفت ، از نقل الغدير معلوم مىشود كه تا آخر عمر از كشتن حضرت حمزه رضوان اللَّه عليه ، لذت مىبرد و آن را با طمطراق نقل مىكرد .\r\nچهارم در صافى و برهان رواياتى از ائمه صلوات اللَّه عليهم نقل شده كه اين آيه فقط درباره شيعهء اهل بيت نازل شده است ، الميزان بعد از اشاره به آن روايات فرموده است ، همهء اين روايات از باب توسعه ( جرى ) است نه تفسير و لذا آنها را نقل نكرديم .\r\n54 -  وَ أَنِيبُوا إِلى رَبِّكُمْ وَ أَسْلِمُوا لَهُ مِنْ قَبْلِ أَنْ يَأْتِيَكُمُ الْعَذابُ ثُمَّ لا تُنْصَرُونَ  .\r\nاين آيه مكمل و قيد آيهء سابق است يعنى از غفران خدا نااميد نباشيد و اگر مغفرت خدا را مىخواهيد از شرك دست برداشته و به خدا توبه كنيد . مراد از « اسلموا » تسليم و انقياد به خداست در آنچه امر و نهى مىكند ، منظور از « العذاب » به قرينهء آيات بعدى ، عذاب آخرت است ، لفظ « اسلموا » در مقابل استكبار آنهاست كه از آيات قبلى روشن گرديد ، ذيل آيه حاكى است در غير اين صورت ، در قيامت اصلا نجاتى براى آنها متصور نيست ، و اين مىرساند كه « يا عباد » به طور حتم شامل مشركان مىباشد .\r\n55 -  وَ اتَّبِعُوا أَحْسَنَ ما أُنْزِلَ إِلَيْكُمْ مِنْ رَبِّكُمْ مِنْ قَبْلِ أَنْ يَأْتِيَكُمُ الْعَذابُ بَغْتَةً وَ أَنْتُمْ لا تَشْعُرُونَ  .\r\nاين آيه بيان « اسلموا » در آيهء گذشته است يعنى تسليم شدن آنست كه از ما انزل اللَّه پيروى نمائيد ، به نظر مىآيد « احسن » در بيان آنست كه همهء ما انزل\r\n\r\n","description":"","footnote":"","page_name":" 312 ","page_number":312},
  {"content":"\r\n\r\nاللَّه احسن است نه اينكه از « احسن » پيروى كنيد و از « حسن » پيروى نكنيد ، تا اشكال شود : پس « حسن‌ها » چرا نازل شده‌اند و يا گفته شود : آن دو را چطور از هم بشناسيم و نيز مىدانيم كه همهء ما انزل اللَّه واجب الاتباع است نه فقط قسمتى از آنها .\r\nبه نظر بعضى مراد از « احسن » واجبات و مستحبات است در مقابل مباحات بقولى مراد از احسن ناسخهاست در مقابل منسوخها ، بقولى : « ما انزل » شامل همهء كتابهاى آسمانى است و بهترين آنها قرآن است .\r\nبه نظر مىآيد : منظور از  مِنْ قَبْلِ أَنْ يَأْتِيَكُمُ الْعَذابُ . . .  عذاب دنيا و عذاب استيصال باشد ، كه ديگر مجالى براى ايمان و اصلاح نمىماند و با آن عذاب آخرت نيز شروع مىشود .\r\n56 -  أَنْ تَقُولَ نَفْسٌ يا حَسْرَتى عَلى ما فَرَّطْتُ فِي جَنْبِ اللَّهِ وَ إِنْ كُنْتُ لَمِنَ السَّاخِرِينَ  .\r\nلفظ « ان تقول » تقديرش « كراهة ان تقول » و نظير آنست يعنى اين تذكرات را براى شما مىدهيم مبادا كه روز قيامت كسى اظهار حسرت بكند و فائده‌اى به حال او نداشته باشد ، مراد از جنب اللَّه ، حق خدا و طاعت خداست ، در روايتى از حضرت صادق عليه السّلام نقل شده كه در تفسير جنب اللَّه فرموده :\r\n« يعنى في ولاية على عليه السّلام » « 1 »\r\nاين روايت از باب بيان مصداق است ، رواياتى كه جنب اللَّه را به امير المؤمنين و ائمه صلوات اللَّه عليهم تفسير كرده‌اند همه از باب توسعهء استفاده از قرآن مجيد مىباشند .\r\n« ان » مخفف از ثقيله است مراد از ساخرين مسخره كنندگان به آيات و احكام و انبياء خدا هستند .\r\n\r\n\r\n","description":"","footnote":"\r\n( 1 ) تفسير برهان .\r\n","page_name":" 313 ","page_number":313},
  {"content":"\r\n\r\n57 -  أَوْ تَقُولَ لَوْ أَنَّ اللَّهَ هَدانِي لَكُنْتُ مِنَ الْمُتَّقِينَ  .\r\nيعنى نزول اين آيات براى اتمام حجت نيز هست كه كسى نگويد : خدا هدايتم نكرد . مراد از « متقين » ظاهرا پرهيز كنندگان از عذاب است با تسليم شدن به فرمان حق تعالى .\r\n58 -  أَوْ تَقُولَ حِينَ تَرَى الْعَذابَ لَوْ أَنَّ لِي كَرَّةً فَأَكُونَ مِنَ الْمُحْسِنِينَ  .\r\nنوع ديگر از اتمام حجّت است ، ظرف « تقول » روز قيامت مىباشد ، « لو » به معنى تمنى و « اى كاش » است :  وَ لَوْ تَرى إِذْ وُقِفُوا عَلَى النَّارِ فَقالُوا يا لَيْتَنا نُرَدُّ . . .  انعام / 27 .\r\n59 -  بَلى قَدْ جاءَتْكَ آياتِي فَكَذَّبْتَ بِها وَ اسْتَكْبَرْتَ وَ كُنْتَ مِنَ الْكافِرِينَ  .\r\nاين آيه جواب است براى  لَوْ أَنَّ اللَّهَ هَدانِي . . .  اما آيهء  يا حَسْرَتى   لَوْ أَنَّ لِي كَرَّةً  احتياج به جواب ندارند ، در اين آيه چنان فرض شده كه روز قيامت آمده و آنها  لَوْ أَنَّ اللَّهَ هَدانِي  را گفته‌اند . « كنت » منسلخ از زمان است .\r\n60 -  وَ يَوْمَ الْقِيامَةِ تَرَى الَّذِينَ كَذَبُوا عَلَى اللَّهِ وُجُوهُهُمْ مُسْوَدَّةٌ أَ لَيْسَ فِي جَهَنَّمَ مَثْوىً لِلْمُتَكَبِّرِينَ  .\r\nكذب بر خدا ، شريك قرار دادن براى خدا و قول به فرزند داشتن خدا و بدعت گذاشتن است ، سياه شدن چهره ، علامت ذلت و كيفر تكبر آنهاست لذا فرموده :  أَ لَيْسَ فِي جَهَنَّمَ . . .  ( از الميزان ) .\r\n61 -  وَ يُنَجِّي اللَّهُ الَّذِينَ اتَّقَوْا بِمَفازَتِهِمْ لا يَمَسُّهُمُ السُّوءُ وَ لا هُمْ يَحْزَنُونَ  .\r\n\r\n","description":"","footnote":"","page_name":" 314 ","page_number":314},
  {"content":"\r\n\r\nنقطه مقابل مطالب فوق است كه جريان اهل تقوى چنان نخواهد بود مفازه ظاهرا مصدر ميمى و « باء » به معنى سبب مىباشد ، منظور از آن فوز با ايمان و تقوى است يعنى خدا اهل تقوى را به علّت فوز به ايمان و تقوى ، از عذاب نجاتشان مىدهد .\r\nآن گاه در بيان نجات فرموده :  لا يَمَسُّهُمُ . . .  يعنى نه از خارج عذابى به آنها مىرسد و نه در باطن محزون مىشوند « اللهم ارزقنا » .\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n\r\n[ سوره الزمر ( 39 ) : آيات 62 تا 75 
  ]\r\nاللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ ( 62 ) لَهُ مَقالِيدُ السَّماواتِ وَ الْأَرْضِ وَ الَّذِينَ كَفَرُوا بِآياتِ اللَّهِ أُولئِكَ هُمُ الْخاسِرُونَ ( 63 ) قُلْ أَ فَغَيْرَ اللَّهِ تَأْمُرُونِّي أَعْبُدُ أَيُّهَا الْجاهِلُونَ ( 64 ) وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ ( 65 ) بَلِ اللَّهَ فَاعْبُدْ وَ كُنْ مِنَ الشَّاكِرِينَ ( 66 )\r\nوَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ ( 67 ) وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلاَّ مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ ( 68 ) وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ ( 69 ) وَ وُفِّيَتْ كُلُّ نَفْسٍ ما عَمِلَتْ وَ هُوَ أَعْلَمُ بِما يَفْعَلُونَ ( 70 ) وَ سِيقَ الَّذِينَ كَفَرُوا إِلى جَهَنَّمَ زُمَراً حَتَّى إِذا جاؤُها فُتِحَتْ أَبْوابُها وَ قالَ لَهُمْ خَزَنَتُها أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آياتِ رَبِّكُمْ وَ يُنْذِرُونَكُمْ لِقاءَ يَوْمِكُمْ هذا قالُوا بَلى وَ لكِنْ حَقَّتْ كَلِمَةُ الْعَذابِ عَلَى الْكافِرِينَ ( 71 )\r\nقِيلَ ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ ( 72 ) وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها وَ قالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ ( 73 ) وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ فَنِعْمَ أَجْرُ الْعامِلِينَ ( 74 ) وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ ( 75 )\r\n\r\n","description":"","footnote":"","page_name":" 316 ","page_number":316},
  {"content":"\r\n\r\n62 - خدا آفرينندهء همهء اشياء و او بر هر چيز وكيل است .\r\n63 - خزائن آسمانها و زمين خاص اوست ، آنان كه به آيات خدا كافر شده‌اند ، جز زيانكار نيستند .\r\n64 - بگو اى نادانها آيا فرمان مىدهيد كه جز خدا را بندگى كنم ؟ ! !\r\n65 - بر تو و بر پيامبران پيش از تو وحى شده هر آينه اگر شرك آورى يقينا عملت باطل شده و حتما از زيانكاران مىشوى .\r\n66 - بلكه خدا را بندگى كن و از شكرگذاران باش .\r\n67 - خدا را لايق شناختن‌اش نشناختند با آنكه زمين همه‌اش روز قيامت تحت تسلط خداست آسمانها با قدرت او پيچيده مىشوند .\r\n68 - در صور دميده مىشود ، هر كه در آسمانها و زمين هستند مىميرند ، مگر كسى كه خدا خواهد ، آن گاه دميدن ديگر دميده مىشود كه همه ايستاده و نگاه مىكنند .\r\n69 - زمين با نور پروردگارش روشن مىگردد ، نامهء عمل در ميان گذاشته مىشود ، پيامبران\r\n\r\n","description":"","footnote":"","page_name":" 317 ","page_number":317},
  {"content":"\r\n\r\nو گواهان آورده مىشوند و ميان مردم به حق ، داورى مىگردد ، مردم مظلوم نمىگردند .\r\n70 - به هر كس آنچه كرده است به طور كامل داده مىشود خدا به آنچه مردم مىكنند داناست .\r\n71 - كافران فوج فوج به طرف جهنم سوق مىشوند چون به كنار جهنم رسيدند درهاى آن باز مىشود مأموران آن گويند آيا پيامبرانى از شما به سوى شما نيامدند ؟ كه آيات خدا را بر شما تلاوت مىكردند و از ملاقات اين روزتان انذار مىنمودند ؟ گويند :\r\nآرى ، ليكن وعدهء عذاب بر كافران حتمى شد .\r\n72 - گفته شود : داخل درهاى جهنم شويد ، در آن پيوسته خواهيد بود ، جايگاه متكبران بد است .\r\n73 - و اهل تقوى فوج فوج به طرف بهشت سوق شوند ، چون به كنار بهشت رسند در حالى كه درهاى آن باز شده و مأموران آن گويند : سلام شما راست . پاك شديد ، به طور جاودان داخل شويد .\r\n74 - گويند : حمد خدا راست كه وعدهء خويش را بر ما راست كرد ، زمين جنت را به ارثمان گذاشت از هر كجا خواهيم مكان مىگيريم ، پاداش اهل عمل خوب است .\r\n75 - مىبينى ملائكه را كه در اطراف عرش ، آن را احاطه كرده‌اند ، تسبيح و حمد مىكنند ، ميان مردم به حق داورى مىشود ، گفته شود : حمد خدا راست كه رب العالمين است .\r\n\r\nكلمه‌ها\r\nمقاليد : كليدها . خزينه‌ها . مفرد آن مقلاد است ، مقليد نيز گفته‌اند ، به قولى از لفظ خود مفرد ندارد ، اين كلمه فقط دو بار در قرآن مجيد آمده است : زمر / 63 ، شورى / 12 .\r\nما قدروا : يكى از معانى قدر ، اندازه گيرى است ، در اندازه‌گيرى محسوس و غير محسوس هر دو به كار مىرود ، گويند : قدر فلان كس يعنى احترام ، وقار و عظمت او . آن در آيه به معنى شناختن و تعظيم مىباشد .\r\n\r\n","description":"","footnote":"","page_name":" 318 ","page_number":318},
  {"content":"\r\n\r\nمطويات : طى : پيچيدن . مطوى پيچيده شده جمع آن مطويات است .\r\nصور : شيپور . در قاموس و اقرب گويد : صور شاخى است كه در آن مىدمند ، آن ده بار در قرآن مجيد آمده و همه دربارهء قيامت است .\r\nصعق : در اقرب الموارد گويد : « صعق الرعد صعقا : اشتد صوته » پس صعق شدت صوت رعد است ، راغب صاعقه را صيحهء بزرگ گفته است مراد از آن در آيه مرگ است كه لازمهء صاعقه زدگى مىباشد .\r\nزمر : ( بر وزن صرد ) دسته‌ها و فوجها . مفرد آن زمره است در صحاح گويد : الزمرة : المجاعة من الناس و الزمر : الجماعات » آن فقط دو بار در قرآن مجيد آمده است .\r\nخزنتها : آن جمع خازن به معنى محافظ و نگهبان است ، خزن ( بر وزن فلس ) به معنى حفظ و نگهدارى است ، خزانه ( بكسر اول ) :\r\nمحل حفظ شىء .\r\nحافين : احاطه كنندگان . « حف القوم بالشيء : اطافوا به » در نهج البلاغه آمده «\r\nحفت الجنة بالمكاره . . .\r\n» . \r\nشرحها\r\nاين آيات نوعى برگشت به مطالب گذشته و بيان آنها در قالب ديگرى است ، ابتداء خلقت كائنات و تدبير آنها را به خدا منحصر مىكند ، نتيجه اين سخن آنست كه معبود ، بايد خدا باشد ، لذا مىگويد : اى جاهلان آيا مىخواهيد جز خدا را پرستش كنم ؟\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nبعد مىگويد : اگر مشركان ، خدا را به حق شناخته بودند ، اصنام را به جاى او پرستش نمىكردند ، آن گاه جريان آخرت و نظام برگشت به سوى خدا با بيان بسيار عالى بيان گرديده و با  الْحَمْدُ لِلَّهِ . . .  سورهء مباركه پايان يافته است كه يعنى همه كارهاى خدا از روى حكمت و مصلحت بوده و مستوجب حمد است .\r\n62 -  اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ  اين همان اقرار مشركان است كه در آيه  وَ لَئِنْ سَأَلْتَهُمْ مَنْ خَلَقَ السَّماواتِ وَ الْأَرْضَ لَيَقُولُنَّ اللَّهُ  / 38 گذشت كائنات همه ممكن الوجود هستند اگر خالق واجب الوجود نبود خلقت اشياء محال بود ، علاوه بر اين جملهء  اللَّهُ خالِقُ كُلِّ شَيْءٍ  دلالت بر توحيد افعال دارد كه در سوره قل هو اللَّه گفته‌ايم ، يعنى تمام عالم از جمله انسانها و آنچه انسانها مىكنند همه مخلوق خدا و كار خداست .\r\nجمله  وَ هُوَ عَلى كُلِّ شَيْءٍ وَكِيلٌ  اشاره به تدبير جهان بعد از خلقت آن است كه كار همه اشياء و تدبير آنها موكول به خداست .\r\n63 -  لَهُ مَقالِيدُ السَّماواتِ وَ الْأَرْضِ وَ الَّذِينَ كَفَرُوا بِآياتِ اللَّهِ أُولئِكَ هُمُ الْخاسِرُونَ  .\r\nصدر آيه توجيه و تعليل وكيل بودن خداست . نظير اين آيه است آيهء  لَهُ مَقالِيدُ السَّماواتِ وَ الْأَرْضِ يَبْسُطُ الرِّزْقَ لِمَنْ يَشاءُ وَ يَقْدِرُ  شورى / 12 ايضا آيه :  وَ لِلَّهِ خَزائِنُ السَّماواتِ وَ الْأَرْضِ . . .  منافقون / 7 و نيز آيه :  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 26 .\r\nاز اينها معلوم مىشود كه مراد از مقاليد ، خزائن است ، اين مسلم است زيرا خزائن بايد در اختيار خالق و آفريننده باشد على هذا او وكيل و كار ساز همه است ، آيه  وَ إِنْ مِنْ شَيْءٍ إِلَّا عِنْدَنا خَزائِنُهُ . . .  نشان مىدهد كه موجودات\r\n\r\n","description":"","footnote":"","page_name":" 320 ","page_number":320},
  {"content":"\r\n\r\nعالم علاوه از اين گستردگى ، در پيش خدا يك وجود جمعى و وجود واحد دارند نسبت به جهان مادى گسترده و پراكنده‌اند و نسبت به صقع ربوبى متحد و جمعى مىباشند اگر منظور از مقاليد كليدها باشد باز مطلب همانست كه كليد همه كائنات در دست اوست و وكيل همه است ، امّا كافران فقط خود را به خسران مىاندازند .\r\n64 -  قُلْ أَ فَغَيْرَ اللَّهِ تَأْمُرُونِّي أَعْبُدُ أَيُّهَا الْجاهِلُونَ  .\r\nنتيجه است بر آنچه گذشت ، يعنى : حالا كه خدا خالق و وكيل همه است آيا جز او را پرستش كنم ، اين درخواست نتيجهء جهل و نادانى شماست .\r\n65 -  وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ وَ لَتَكُونَنَّ مِنَ الْخاسِرِينَ  .\r\nتهديد است نسبت به آن حضرت كه در صورت پرستش اصنام ، هر چه كار نيك كرده باطل مىشود و از زيانكاران مىگردد ، اشاره به وحى گذشتگان براى تأكيد مطلب است يعنى : به آنها نيز وحى شده بود كه اگر مشرك شوند اعمالشان باطل مىگردد « 1 » منظور از خسران ، اهل آتش بودن است چنان كه در جاى ديگر آمده :  وَ لا تَجْعَلْ مَعَ اللَّهِ إِلهاً آخَرَ فَتُلْقى فِي جَهَنَّمَ مَلُوماً مَدْحُوراً  اسراء / 39 .\r\nاز تفسير على بن ابراهيم قمى رحمه اللَّه نقل شده : اين آيه خطاب به رسول اللَّه صلّى اللَّه عليه و آله بوده ولى مراد امت آن حضرت است و اين همانست كه حضرت صادق عليه السّلام فرموده : خدا پيامبرش را با « تو را مىگويم همسايه بشنو » مبعوث كرده است\r\n« ان اللَّه عز و جل بعث نبيّه بايّاك اعنى و ؟ ؟ اسمعى يا جارة »\r\n( الميزان ) .\r\n\r\n\r\n","description":"","footnote":"\r\n( 1 ) اين همانست كه در جوامع الجامع و الميزان فرموده است ، ولى به نظر مىآيد كه نائب فاعل « اوحى » محذوف است نظير « ان اعبد اللَّه وحده » « و مانند آن ، على هذا  لَئِنْ أَشْرَكْتَ . . .  مستأنفه است .\r\n","page_name":" 321 ","page_number":321},
  {"content":"\r\n\r\nشايد : مراد آنست كه وقتى تكليف متوجه انسان معصومى باشد كه از او گناه سر نمىزند اين تكليف نسبت به ديگران ابلغ و مؤكد خواهد بود ، نه اينكه اين آيات مطلقا توجهى به خود آن حضرت ندارد و اللَّه العالم .\r\nناگفته نماند : شرك خارج شدن از نظام آفرينش و شقاوت آور است ، در اين كار پيامبر و غير پيامبر فرقى ندارد وانگهى نمىشود گفت : چون پيامبران معصومند پس اين گونه خطابات شامل آنها نمىشود ، زيرا عصمت مكلف بودن را از بين نمىبرد .\r\n66 -  بَلِ اللَّهَ فَاعْبُدْ وَ كُنْ مِنَ الشَّاكِرِينَ  .\r\nآن گاه پس از تهديد در اين آيه بعدى فرموده : فقط خدا را بندگى كن تقديم لفظ جلاله براى حصر است ، و شكر گذار باش كه خدا هدايتت كرده ، نه اينكه در اين پرستش ، منتى بر خدا داشته باشى .\r\n67 -  وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ  .\r\nفاعل « قدروا » مشركان است يعنى خدا را لائق به شأن او نشناختند و گرنه شرك نمىآوردند ، بلكه او را بندگى كرده و زندگى خويش را با قوانين او تنظيم مىكردند ،  وَ الْأَرْضُ جَمِيعاً قَبْضَتُهُ . . .  و نيز آيات بعدى نشان مىدهد كه منظور از  وَ ما قَدَرُوا اللَّهَ  معرفت خداست نسبت به معاد و رجوع اشياء و كارها به سوى او .\r\n« قبضة » به معنى مقبوض است يعنى : حال آنكه زمين با همهء بزرگىاش و هر چه در آنست روز قيامت در تسلّط خداست ، آسمانها نيز به دستور او چون طومار پيچيده خواهند شد :  يَوْمَ نَطْوِي السَّماءَ كَطَيِّ السِّجِلِّ لِلْكُتُبِ . . .  انبياء / 104 . حالا كه جز خدا كسى در اين كارها دخيل نيست و كار همه كس و همه چيز در دست او است پس :  سُبْحانَهُ وَ تَعالى . . .  .\r\n\r\n","description":"","footnote":"","page_name":" 322 ","page_number":322},
  {"content":"\r\n\r\n68 -  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ إِلَّا مَنْ شاءَ اللَّهُ ثُمَّ نُفِخَ فِيهِ أُخْرى فَإِذا هُمْ قِيامٌ يَنْظُرُونَ  .\r\nمراد از نفخ صور اول ، صيحهء وقوع قيامت و مراد از « صعق » مردن است چنان كه در سوره يس گذشت   ما يَنْظُرُونَ إِلَّا صَيْحَةً واحِدَةً تَأْخُذُهُمْ وَ هُمْ يَخِصِّمُونَ فَلا يَسْتَطِيعُونَ تَوْصِيَةً وَ لا إِلى أَهْلِهِمْ يَرْجِعُونَ   / 49 از اين آيه مىفهميم :\r\nاولا : قيامت راجع به همهء انسانها است نه فقط به اهل زمين يا منظومهء شمسى مثلا ، زيرا « السموات » جمع محلّى بالف و لام ، شامل همهء آسمانهاست .\r\nثانيا : در آسمانها نيز مانند ما انسانهايى هست كه مكلّف مىباشند و قيامت دارند اين مطلب در ذيل  وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ . . .  شورى / 29 مشروحا خواهد آمد .\r\nثالثا : به موجب  إِلَّا مَنْ شاءَ اللَّهُ  عدّه‌اى نخواهند مرد ظاهرا مراد از آنها ملائكة اللَّه باشند ، چون قيامت براى انس و جن است نه براى ملائكه ، مگر آنكه سنت قطعيه داشته باشيم بر آنكه ملائكه نيز خواهند مرد ، در مجمع البيان فرموده روايت شده كه  مَنْ شاءَ اللَّهُ  جبرائيل ، ميكائيل ، اسرافيل و عزرائيل است ، ولى اختصاص به چهار نفر وجه‌اش معلوم نيست .\r\nاز ابو سريره نقل شده : كه از حضرت رسول صلّى اللَّه عليه و آله پرسيد ، فرمود :\r\nآنها شهداء هستند شمشير به كمر در اطراف عرش خدا خواهند بود ، اين روايت نيز بوى ابو هريره مىدهد ، شهيد تا از دنيا نرود و روح از بدنش خارج نشود شهيد گفته نمىشود .\r\nالميزان فرموده : اگر فرض شود كه خداوند در ما وراء آسمانها و زمين خلقى دارد ، مىشود به طور استثناء منقطع استثناء شوند و يا اگر گفته شود ،\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nمرگ بعد از خروج ارواح ، به اجساد تعلّق مىگيرد ، آن وقت مىتوان گفت كه ارواح مستثنى هستند و آنها نخواهند مرد ، اين وجه با رواياتى كه از ائمه عليهم السلام نقل شده كه در جواب  لِمَنِ الْمُلْكُ الْيَوْمَ  ارواح انبياء خواهند گفت :  لِلَّهِ الْواحِدِ الْقَهَّارِ  مؤمن / 16 تأييد مىشود ، ناگفته نماند : آنچه در اول گفتيم از همه قابل قبولتر است .\r\nرابعا : در نفخهء دوم همهء انسانها زنده شده و ايستاده به احوال قيامت تماشاگر خواهند بود .\r\n69 -  وَ أَشْرَقَتِ الْأَرْضُ بِنُورِ رَبِّها وَ وُضِعَ الْكِتابُ وَ جِيءَ بِالنَّبِيِّينَ وَ الشُّهَداءِ وَ قُضِيَ بَيْنَهُمْ بِالْحَقِّ وَ هُمْ لا يُظْلَمُونَ  .\r\nالميزان نظر ميدهد كه شايد : منظور از اشراق ارض ، رفتن پرده‌ها و ظهور حقائق اشياء و ظاهر شدن اعمال باشد ، نظير  يَوْمَ تُبْلَى السَّرائِرُ  چنان كه از آيات  فَكَشَفْنا عَنْكَ غِطاءَكَ فَبَصَرُكَ الْيَوْمَ حَدِيدٌ  ق / 22  يَوْمَئِذٍ تُحَدِّثُ أَخْبارَها . . .    فَمَنْ يَعْمَلْ مِثْقالَ ذَرَّةٍ خَيْراً يَرَهُ وَ مَنْ يَعْمَلْ مِثْقالَ ذَرَّةٍ شَرًّا يَرَهُ   زلزال / 8 و آيات ديگر استفاده مىشود .\r\nبعضى گفته‌اند : زمين با عدل پروردگار روشن مىشود ، و در ميان مردم عدل خدا حكومت مىكند ، به قولى : خداوند نور بخصوصى مىآفريند كه زمين را روشن مىكند ، در قول ديگر مراد تجلّى خداوند براى رسيدن به حساب مردم است .\r\nزمخشرى گويد : « و اشرقت الارض بما يقيم اللَّه فيها من الحق و العدل . . . » نگارنده گويد : آيه شريفه از متشابهات است ، گفتهء الميزان به نظر بهتر مىرسد .\r\nمنظور از « الكتاب » نامهء اعمال است كه در ميان گذاشته مىشود ، در\r\n\r\n","description":"","footnote":"","page_name":" 324 ","page_number":324},
  {"content":"\r\n\r\nجاى ديگر آمده :  وَ وُضِعَ الْكِتابُ فَتَرَى الْمُجْرِمِينَ مُشْفِقِينَ مِمَّا فِيهِ  كهف / 49  جِيءَ بِالنَّبِيِّينَ وَ الشُّهَداءِ  حاكى است كه پيامبران در عرصات محشر حاضر كرده خواهند شد شايد براى آنكه خدا بپرسد كه آيا رسالت خدا را رسانده‌اند ؟\r\nخداوند فرمايد :  فَلَنَسْئَلَنَّ الَّذِينَ أُرْسِلَ إِلَيْهِمْ وَ لَنَسْئَلَنَّ الْمُرْسَلِينَ  اعراف / 6 .\r\nو شايد براى آن باشد كه از آنها بپرسند : مردم تا چه حد از شما حق را پذيرفتند ؟  يَوْمَ يَجْمَعُ اللَّهُ الرُّسُلَ فَيَقُولُ ما ذا أُجِبْتُمْ . . .  مائده / 109 .\r\nشهداء قطعا شامل پيامبران است زيرا در آيات داريم :  فَكَيْفَ إِذا جِئْنا مِنْ كُلِّ أُمَّةٍ بِشَهِيدٍ وَ جِئْنا بِكَ عَلى هؤُلاءِ شَهِيداً  نساء / 41 ، در اين زمينه در ذيل آيه هيجده از سوره هود توضيح داده‌ايم ، امامان عليهم السّلام نيز از جملهء شهداء اعمال مىباشند در روايات آمده : « الاشهاد هم الأئمة » در كافى كتاب الحجة ذيل باب « الأئمة شهداء اللَّه على خلقه » احاديثى در اين رابطه نقل كرده است . نتيجهء همهء اينها  وَ قُضِيَ بَيْنَهُمْ بِالْحَقِّ . . .  است ،  لا يُظْلَمُونَ  در بيان آنست كه به اهل عذاب بالاتر از استحقاق و به اهل رحمت كمتر از استحقاق داده نمىشود .\r\n70 -  وَ وُفِّيَتْ كُلُّ نَفْسٍ ما عَمِلَتْ وَ هُوَ أَعْلَمُ بِما يَفْعَلُونَ  .\r\nبيان  وَ قُضِيَ بَيْنَهُمْ . . .  در آيه سابق است ،  وَ هُوَ أَعْلَمُ . . .  تعليل صدر آيه است . توفيه ، دادن بطور كمال است .\r\n71 -  وَ سِيقَ الَّذِينَ كَفَرُوا إِلى جَهَنَّمَ زُمَراً حَتَّى إِذا جاؤُها فُتِحَتْ أَبْوابُها  .\r\nاين آيه و دو آيهء بعدى بيان كامل  وُفِّيَتْ كُلُّ نَفْسٍ ما عَمِلَتْ  كلمهء « فتحت » در جواب « اذا » نشان مىدهد كه درهاى جهنم بعد از آمدن آنها ، باز خواهد شد ولى دربارهء اهل بهشت خواهيم ديد كه پيش از آمدن آنها درهاى بهشت باز خواهند شد .\r\n\r\n","description":"","footnote":"","page_name":" 325 ","page_number":325},
  {"content":"\r\n\r\nآيه صريح است در اينكه جهنم درهايى دارد ، در سورهء حجر / 44 آمده :\r\n لَها سَبْعَةُ أَبْوابٍ لِكُلِّ بابٍ مِنْهُمْ جُزْءٌ مَقْسُومٌ  آيهء 29 از سورهء نحل و 76 از سورهء غافر نيز چنين است : رجوع شود به سوره حجر كه گفته شده مراد از ابواب طبقات آن است .\r\n وَ قالَ لَهُمْ خَزَنَتُها أَ لَمْ يَأْتِكُمْ رُسُلٌ مِنْكُمْ يَتْلُونَ عَلَيْكُمْ آياتِ رَبِّكُمْ وَ يُنْذِرُونَكُمْ لِقاءَ يَوْمِكُمْ هذا  .\r\nمراد از « خزنة » ملائكه موكّل بر آتشند ، و سؤالشان سؤال تنفّر است در آيه ديگر آمده :  كُلَّما أُلْقِيَ فِيها فَوْجٌ سَأَلَهُمْ خَزَنَتُها أَ لَمْ يَأْتِكُمْ نَذِيرٌ  ملك / 8 .\r\n قالُوا بَلى وَ لكِنْ حَقَّتْ كَلِمَةُ الْعَذابِ عَلَى الْكافِرِينَ  .\r\nيعنى : تقصير از خودمان بوده است حق به معنى ثبوت و حتميت و كلمه به معنى وعده مىباشد ، وصف كافرين مشعر بر عليت است . يعنى : بلى پيامبران آمدند و آيات حق را تلاوت كردند و ليكن ما تكذيب كرده و كافر شديم . . .\r\n72 -  قِيلَ ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ  .\r\nقائل ظاهرا خازنان جهنم است ، متكبرين نشان مىدهد كه آنها كافر عن عناد بوده و آيات خدا را تكذيب كرده‌اند « خالدين » حال است از فاعل « ادخلوا » . . .\r\n73 -  وَ سِيقَ الَّذِينَ اتَّقَوْا رَبَّهُمْ إِلَى الْجَنَّةِ زُمَراً حَتَّى إِذا جاؤُها وَ فُتِحَتْ أَبْوابُها  .\r\nجواب اذا به علّت تفخيم و عظمت آن ذكر نشده ، گويى آن ما فوق تصور است  وَ فُتِحَتْ أَبْوابُها  حال است از جنت و نشان مىدهد كه قبل از رسيدن آنها درها باز شده‌اند نظير :  جَنَّاتِ عَدْنٍ مُفَتَّحَةً لَهُمُ الْأَبْوابُ  ص / 50 ، لفظ « سيق » در\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nمقابله با آيه قبلى است .\r\nدر مجمع البيان از اهل سنت از رسول خدا صلّى اللَّه عليه و آله نقل شده كه درهاى بهشت هشت تاست .\r\n« في الخصال عن الصّادق عن ابيه عن جده عن على عليه السّلام قال : للجنة ثمانية ابواب باب يدخل منها النبيون و الصديقون و باب يدخل منها الشهداء و الصالحون و خمسة ابواب يدخل منها شيعتنا و محبونا فلا ازال واقفا على الصراط ادعو و اقول رب سلم شيعتى و محبى و انصارى و اوليائى و من تولانى في دار الدنيا فاذا النّداء من بطنان العرش قد اجيبت دعوتك و شفعت في شيعتك و يشفع كلّ رجل من شيعتى و من تولانى و نصرنى و حارب من حاربنى بفعل او قول في سبعين من جيرانه و اقربائه و باب يدخل منه سائر المسلمين ممن يشهد ان لا إله الا اللَّه و لم يكن في قلبه مثقال ذرة من بغضنا اهل البيت »\r\nصافى .\r\n وَ قالَ لَهُمْ خَزَنَتُها سَلامٌ عَلَيْكُمْ طِبْتُمْ فَادْخُلُوها خالِدِينَ  .\r\nسلام حاكى از كنار بودن از هر ناگوارى است يعنى سلامتى هست براى شما به طور مطلق ، « طبتم » يعنى با ايمان و عمل ، پاك گشتيد و مستحق بهشت گرديديد پس به طور جاويدان داخل شويد .\r\n74 -  وَ قالُوا الْحَمْدُ لِلَّهِ الَّذِي صَدَقَنا وَعْدَهُ وَ أَوْرَثَنَا الْأَرْضَ نَتَبَوَّأُ مِنَ الْجَنَّةِ حَيْثُ نَشاءُ  .\r\nمنظور از « وعده » وعده بهشت در مقابل ايمان و عمل صالح است ، صدق وعده ، وفا به آن است ، مراد از « الارض » زمين بهشت مىباشد ،  نَتَبَوَّأُ . . . \r\nنتيجه « اورثنا » است دربارهء ارث گذاشتن بهشت ، مطلبى در ذيل  أُولئِكَ هُمُ الْوارِثُونَ  مؤمنون / 10 گفته شد . « فنعم الاجر ، اجر العاملين » فاعل نعم محذوف است .\r\n\r\n","description":"","footnote":"","page_name":" 327 ","page_number":327},
  {"content":"\r\n\r\n75 -  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ يُسَبِّحُونَ بِحَمْدِ رَبِّهِمْ وَ قُضِيَ بَيْنَهُمْ بِالْحَقِّ وَ قِيلَ الْحَمْدُ لِلَّهِ رَبِّ الْعالَمِينَ  .\r\nحلقه زدن ملائكه در اطراف عرش ظاهرا براى دريافت فرمان الهى است عرش محل صدور فرمانهاى خداوند تعالى است اين آيه نشان مىدهد كه آن يك شىء خارجى و داراى ابعاد و حول وحوش است در رابطه با عرش در قاموس قرآن به طول و تفصيل سخن گفته‌ايم ، ملائكه در حال احاطه كردن ، خدا را در مقابل جلالش تسبيح و در مقابل نعمتهايش حمد مىكنند « 1 » .\r\n« بينهم » ظاهرا راجع به خلائق است ، احتمال دارد  قُضِيَ بَيْنَهُمْ  كه در آيه 69 گذشت راجع به دادن پاداش و كيفر باشد چنان كه از آيه بعدى  وَ وُفِّيَتْ . . . \r\nروشن مىشود ، اما  قُضِيَ بَيْنَهُمْ  در اينجا راجع به داورى دربارهء اختلاف ما بين مردم باشد چنان كه در آياتى نظير :  فَاللَّهُ يَحْكُمُ بَيْنَهُمْ يَوْمَ الْقِيامَةِ فِيما كانُوا فِيهِ يَخْتَلِفُونَ  بقره / 113 آمده است و شايد براى تأكيد و نظير آن باشد و اللَّه العالم .\r\nجمله  وَ قِيلَ الْحَمْدُ لِلَّهِ رَبِّ الْعالَمِينَ  راجع به  قُضِيَ بَيْنَهُمْ بِالْحَقِّ  در همه ابعاد روز قيامت است ، زيرا كه همه كارها قطع نظر از رحمت خدا با عدالت كامل جاى خود را گرفته‌اند و حقى از كسى ضايع نشده است قائل  الْحَمْدُ لِلَّهِ . . . \r\nمؤمنون و به احتمال قوى همه مردمان است چنان كه در آيه  يَوْمَ يَدْعُوكُمْ فَتَسْتَجِيبُونَ بِحَمْدِهِ  اسراء / 52 .\r\nدر جاى ديگر در بارهء ملائكه آمده :  وَ الْمَلَكُ عَلى أَرْجائِها وَ يَحْمِلُ عَرْشَ رَبِّكَ فَوْقَهُمْ يَوْمَئِذٍ ثَمانِيَةٌ  حاقه / 17\r\n\r\n\r\n","description":"","footnote":"\r\n( 1 ) و شايد منظور آن باشد كه ملائكه وظيفهء دنيايى را تمام كرده و در اطراف عرش مشغول ذكر خدا مىشوند .\r\n","page_name":" 328 ","page_number":328},
  {"content":"\r\n\r\nشايد در اطراف آسمان بودن و در اطراف عرش بودن يكى باشد .\r\nروز هيجدهم محرم الحرام هزار و چهار صد و پنج هجرى مطابق 22 / 7 / 1363 تفسير سورهء مباركه زمر به پايان رسيد .\r\nو الحمد للَّه اولا و آخرا .\r\n\r\n","description":"","footnote":"","page_name":" 329 ","page_number":329},
  {"content":"\r\n\r\n\r\nسورهء مؤمن\r\nدر مكه نازل شده و هشتاد و پنج آيه است\r\n\r\nنظرى به كليات سورهء مباركه\r\nسورهء مؤمن شصتمين سوره است كه بعد از سورهء زمر در مكه نازل گرديد در ترتيب فعلى قرآن مجيد چهلم مىباشد ، به نظر مىآيد كه در سالهاى ششم و هفتم بعثت نازل شده است ولى تاريخ نزول آن درست مشخص نيست .\r\n2 - عدد آيات آن در قرائت كوفى و شامى هشتاد و پنج و در قرائت حجازى هشتاد و چهار است ، عدد كوفى بواسطه عاصم بن ابى النجود و ابو عبد الرحمن سلمى به امير المؤمنين صلوات اللَّه عليه مىرسد چنان كه بارها گفته‌ايم .\r\nدر تفسير خازن گويد : عدد كلمات آن هزار و صد و نود و نه و عدد حروف آن چهار هزار و نهصد و شصت است و اللَّه العالم .\r\n3 - تسميهء آن به « مؤمن » به علت وقوع قصه « مؤمن آل فرعون » در آنست بعضىها آن را « غافر » ناميده‌اند ، به جهت وقوع كلمه  غافِرِ الذَّنْبِ  در اول آن ولى در روايات چنان كه خواهد آمد سورهء مؤمن ناميده شده است .\r\n4 - مطالب سوره نشان مىدهد كه آن مكى است ، زيرا كه اكثريت نزديك به تمام مطالبش در زمينه اصول عقيدتى مىباشد ، ابن عباس و قتاده گفته‌اند : آيات 56 و 57 :  إِنَّ الَّذِينَ يُجادِلُونَ فِي آياتِ اللَّهِ . . .  در مدينه نازل شده‌اند .\r\nحسن مفسر گويد : آيه  وَ سَبِّحْ بِحَمْدِ رَبِّكَ بِالْعَشِيِّ وَ الْإِبْكارِ  مدنى است ، ولى اين گفته‌ها مدركى ندارند .\r\nالميزان فرموده : اعتنايى به آنها نيست .\r\n\r\n","description":"","footnote":"","page_name":" 330 ","page_number":330},
  {"content":"\r\n\r\n5 - على هذا ظاهر آنست كه همه سوره بيكبار نازل شده است ، و دليلى بر نزول تدريجى آن نيست .\r\n6 - از حضرت رسول صلّى اللَّه عليه و آله نقل شده : هر كه بخواهد در باغهاى بهشت بخرامد در نماز شب حاميم‌ها را بخواند :\r\n« ابو برزه الاسلمى قال قال رسول اللَّه صلّى اللَّه عليه و آله من احب ان يرتع في رياض الجنة فليقرء الحواميم في صلوة الليل » .\r\nانس بن مالك از آن حضرت نقل كرده كه فرمود : حاميم‌ها ديباج قرآنند « الحواميم ديباج القرآن » ( مجمع البيان ) .\r\nصدوق عليه الرحمه در ثواب الاعمال از ابى الصباح از حضرت باقر صلوات اللَّه عليه نقل كرده : فرمود : هر كه « حم المؤمن » را در هر شب بخواند خدا گناه كهنه و تازهء او را مىآمرزد و كلمه تقوى را ملازم او مىگرداند و آخرت را براى او بهتر از دنيا قرار مىدهد .\r\nو نيز از ابى بصير نقل مىكند كه حضرت صادق صلوات اللَّه عليه فرمود :\r\n« الحواميم رياحين القرآن . . . » حاميم‌ها گلهاى قرآنند چون آنها را خوانديد خدا را بسيار حمد و شكر كنيد براى حفظ و تلاوت آنها ، بنده بر مىخيزد و حاميم‌ها را مىخواند ، بويى نيكوتر از مشك اذخر و عنبر از دهان او خارج مىشود خداى عز و جل بخوانندهء آنها و همسايگانش و رفقا و آشنايانش و هر مهربان و نزديكش رحم مىكند و در قيامت عرش و كرسى و ملائكهء مقرب بر او استغفار مىنمايند .\r\n7 - سوره‌هاى مؤمن ، سجده ، شورى ، زخرف ، دخان ، جاثيه و احقاف ، همه با « حم » آغاز مىشوند ، در سورهء شورى كلمهء « عسق » نيز اضافه شده است اين نشان مىدهد كه در ميان اين سور هفتگانه يك هماهنگى خاصى در مطالب يا در حروف ( چنان كه در اول اعراف گفته شد ) وجود دارد ، وانگهى بنا بر آنچه\r\n\r\n","description":"","footnote":"","page_name":" 331 ","page_number":331},
  {"content":"\r\n\r\nدر مقدمهء تفسير گفته‌ايم : اين سوره‌ها به ترتيب ، يكى بعد از ديگرى نازل شده‌اند و اين مىرساند كه مقتضاى نزول آنها نيز يكى بوده است ، اميد است محققين محترم بتوانند مقدارى از اين رازها را كشف و در اختيار ديگران نيز بگذارند حيف كه دست نگارنده كوتاه است .\r\n8 - ظاهرا شأن نزول بخصوصى براى اين سوره نقل نشده است ، وضع آن روز مسلمانان و كفار اقتضاء كرده كه اين همه حقائق از طرف خدا نازل شده و براى انسان درس ابدى باشد .\r\n\r\nغرض سوره\r\n9 - در اول اين سوره خداوند با اوصاف : غافر الذنب ، قابل التوب ، شديد العقاب ، ذو الطول ، لا إله الا هو و اليه المصير . تعريف شده است ، ظاهرا همهء مطالب سورهء مظاهرى از اين اسماء حسى و تجلياتى از آنهاست كه در زندگى دنيا و عقبى موقعيت بخصوصى دارند ، مقدارى پياده شده و مقدارى پياده خواهد شد و انسان در مسير آنها به كمال سعادت و يا نعوذ باللّه به شقاوت خواهد رسيد .\r\nو به حكم  كُلٌّ إِلَيْنا راجِعُونَ  انبياء / 93 همه در خط اين اسماء زندگى كرده و به طرف خدا باز مىگرديم ولى :\r\n ميان ماه من تا ماه گردون * تفاوت از زمين تا آسمان است \r\n\r\n","description":"","footnote":"","page_name":" 332 ","page_number":332},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره غافر ( 40 ) : آيات 1 تا 9 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) تَنْزِيلُ الْكِتابِ مِنَ اللَّهِ الْعَزِيزِ الْعَلِيمِ ( 2 ) غافِرِ الذَّنْبِ وَ قابِلِ التَّوْبِ شَدِيدِ الْعِقابِ ذِي الطَّوْلِ لا إِلهَ إِلاَّ هُوَ إِلَيْهِ الْمَصِيرُ ( 3 ) ما يُجادِلُ فِي آياتِ اللَّهِ إِلاَّ الَّذِينَ كَفَرُوا فَلا يَغْرُرْكَ تَقَلُّبُهُمْ فِي الْبِلادِ ( 4 )\r\nكَذَّبَتْ قَبْلَهُمْ قَوْمُ نُوحٍ وَ الْأَحْزابُ مِنْ بَعْدِهِمْ وَ هَمَّتْ كُلُّ أُمَّةٍ بِرَسُولِهِمْ لِيَأْخُذُوهُ وَ جادَلُوا بِالْباطِلِ لِيُدْحِضُوا بِهِ الْحَقَّ فَأَخَذْتُهُمْ فَكَيْفَ كانَ عِقابِ ( 5 ) وَ كَذلِكَ حَقَّتْ كَلِمَةُ رَبِّكَ عَلَى الَّذِينَ كَفَرُوا أَنَّهُمْ أَصْحابُ النَّارِ ( 6 ) الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا رَبَّنا وَسِعْتَ كُلَّ شَيْءٍ رَحْمَةً وَ عِلْماً فَاغْفِرْ لِلَّذِينَ تابُوا وَ اتَّبَعُوا سَبِيلَكَ وَ قِهِمْ عَذابَ الْجَحِيمِ ( 7 ) رَبَّنا وَ أَدْخِلْهُمْ جَنَّاتِ عَدْنٍ الَّتِي وَعَدْتَهُمْ وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ إِنَّكَ أَنْتَ الْعَزِيزُ الْحَكِيمُ ( 8 ) وَ قِهِمُ السَّيِّئاتِ وَ مَنْ تَقِ السَّيِّئاتِ يَوْمَئِذٍ فَقَدْ رَحِمْتَهُ وَ ذلِكَ هُوَ الْفَوْزُ الْعَظِيمُ ( 9 )\r\n\r\n","description":"","footnote":"","page_name":" 333 ","page_number":333},
  {"content":"\r\n\r\nبنام خداى رحمان رحيم\r\n1 - حاء ميم .\r\n2 - اين كتاب از جانب خداى توانا و دانا نازل شده است .\r\n3 - ( خدايى كه ) آمرزندهء گناه و پذيرندهء توبه ، سخت عذاب ، صاحب نعمت طولانى است جز او معبودى نيست ، بازگشت به سوى اوست .\r\n4 - در آيات خدا مجادله نميكند مگر آنان كه حق را انكار كرده‌اند ، تصرفشان ( در كارها ) در ديارشان تو را نفريبد .\r\n5 - پيش از اهل مكه ، قوم نوح و بعد از آنها ، احزاب شرك ، آيات خدا را تكذيب كردند و هر امت قصد كرد تا پيامبرش را بگيرد ، با باطل مجادله كردند تا حق را با آن ساقط كنند آنها را گرفتم ، عقاب من چگونه بود ؟\r\n6 - اين چنين عذاب پروردگارت بر كافران قطعى شد كه آنها اهل آتش هستند .\r\n7 - ملائكه‌اى كه عرش را حمل مىكنند و ملائكه‌اى كه در اطراف آنند ، خدا را تسبيح و حمد مىگويند و به او ايمان مىآورند و براى اهل ايمان آمرزش مىخواهند كه خدايا به هر چيز با رحمت و علم احاطه كرده‌اى ، بيامرز كسانى را كه به سوى تو برگشته و تابع راه تو شده‌اند و آنها را از عذاب جحيم حفظ كن .\r\n8 - پروردگارا داخلشان كن به بهشتهاى جاويدان و كسانى را كه صلاحيت دارند از پدران و همسران و فرزندان آنان ، كه فقط تو ، توانا و حكيمى .\r\n9 - آنها را از وبالها حفظ كن ، هر كه را كه در آن روز از عذابها حفظ كنى مورد رحمت قرار داده‌اى ، فوز عظيم همانست .\r\n\r\n","description":"","footnote":"","page_name":" 334 ","page_number":334},
  {"content":"\r\n\r\n\r\nكلمه‌ها\r\nحم : بنا بر آنچه در اول سورهء اعراف گفته شد : درصد اين دو حرف در سوره‌هاى هفتگانه بالاتر از درصد آن دو در تمام سوره‌هاى قرآن است و اين يكى از اعجاز قرآن مىباشد . به نظر بعضى در اين سوره‌ها بيشتر مسئله مرگ و حيات مطرح است ، حاء مختصر حيات و ميم مختصر موت است .\r\nتوب : توب و توبه و متاب : رجوع ، در صحاح و قاموس رجوع از معصيت گفته است ولى رجوع مطلق صحيح است ، زيرا اين كلمه در خدا نيز به كار مىرود . در مجمع فرموده : جايز است توب جمع توبه باشد .\r\nطول : ( بفتح اوّل ) قدرت و فضل . طبرسى فرموده : انعامى كه مدتش طولانى است .\r\nيجادل : اين كلمه در مجادلهء حق و باطل هر دو به كار مىرود ، مجادله مقابله با خصم است كه او از رأى خود منصرف شود و در اصل به معنى تابيدن شديد است .\r\nتقلبهم : تقلب : تحول و تصرف در امور و تلاش در كارهاى زندگى .\r\nيدحضوا : دحض : سقوط و لغزيدن . ادحاض : ساقط كردن .\r\nعدن : خلود و دوام  جَنَّاتِ عَدْنٍ  در جاى « جنات الخلود است » .\r\n\r\nشرحها\r\nدر اين آيات ابتدا فرموده : اين كتاب از جانب خداى توانا و حكيم نازل\r\n\r\n","description":"","footnote":"","page_name":" 335 ","page_number":335},
  {"content":"\r\n\r\nشده است آن گاه چهار اسم از اسماء حسنى ياد شده ، و هلاكت امتهايى بيان گرديده كه تجلّى صفت  شَدِيدِ الْعِقابِ  است و سپس استغفار ملائكه ياد شده كه از تجليات  غافِرِ الذَّنْبِ وَ قابِلِ التَّوْبِ  مىباشد .\r\nناگفته نماند : هر كارى از كارهاى جهان مصداق و جلوهء يكى از اسماء حسناى خداوندى است و از حقائق بسيار عظيم و موهبتهاى بسيار بزرگ كه قابل توصيف نيست ، استغفار ملائكه بر مؤمنان در درجه اول و بر مؤمنان در درجه دوم است كه با الحاح از خداوند ، مغفرت آنها را طلب مىكنند « سبحانك ما عرفناك حق معرفتك و ما شكرناك حق شكرك » .\r\n1 -   حم   .\r\nاين كلمه در قرائت كوفى كه مورد تأييد امير المؤمنين صلوات اللَّه عليه است به تنهايى يك آيه شمرده شده است در كتاب ديوان دين از كشف الغمه اربلى نقل شده : امير المؤمنين عليه السّلام در صفين به ياران خويش فرمود : هر كه يك نفر را بكشد با صداى بلند بگويد : حاميم ، شريح بن اوفى از ياران آن حضرت چون نيزه خود را بسينهء محمّد بن طلحه فرو برد فرياد كشيد « حم » .\r\nنگارنده گويد : در حاشيه مجمع البيان نقل شده : كه محمّد بن طلحه شريح را به « حم » قسم داد كه او را نكشد ولى شريح به حرف او گوش نداد و او را كشت و گفت :\r\n يذكرنى حاميم و الرمح شاجر * فهلا تلى حاميم قبل التقدّم \r\nيعنى در حال اشتغال جنگ و نيزه به دستم ، حاميم را به ياد من مىآورد ، چرا حاميم را پيش از ورود به جنگ نخواند ( و اگر مىخواند به جنگ حضرت ولى ذو الجلال نمىآمد ) .\r\n2 -  تَنْزِيلُ الْكِتابِ مِنَ اللَّهِ الْعَزِيزِ الْعَلِيمِ  .\r\n\r\n","description":"","footnote":"","page_name":" 336 ","page_number":336},
  {"content":"\r\n\r\nتفسير اين آيه در اول سورهء زمر گذشت ، وصف عزيز و عليم ظاهرا در بيان آنست اين كتاب از تجليات عزت و توانايى خدا و علم او به نياز بندگان است .\r\n3 -  غافِرِ الذَّنْبِ وَ قابِلِ التَّوْبِ شَدِيدِ الْعِقابِ ذِي الطَّوْلِ لا إِلهَ إِلَّا هُوَ إِلَيْهِ الْمَصِيرُ  .\r\nيعنى : قرآن از جانب اين چنان خدايى نازل شده است . اهل گذشت است عذر را مىپذيرد ، دست رد به سينه كسى نمىگذارد ، در مقام انتقام گرفتن سخت است ، داراى موهبتهاى مداوم است . . . همه اين اسماء در جهان هستى پياده شده و مىشود ، انسانهاى بىشمارى از تجليات اين اسماء به سعادت رسيده و نيز كوبيده شده‌اند .\r\nاسم فاعل در « غافر - قابل » دالّ بر استمرار است ، عطف با واو حال است كه آن دو يكى هستند و يا ارتباط شديد دارند بر خلاف  شَدِيدِ الْعِقابِ  كه با و او عطف نشده است . غفران ممكن است در اثر رحمت خدا و شفاعت باشد ، قبول توبه نيز لازمه‌اش غفران است .\r\n لا إِلهَ إِلَّا هُوَ إِلَيْهِ الْمَصِيرُ  در رابطه با عبادت و نزول قرآن است كه معبود بودن خدا هدايت را لازم گرفته است ، آينده و بازگشت نيز براى اوست .\r\n4 -  ما يُجادِلُ فِي آياتِ اللَّهِ إِلَّا الَّذِينَ كَفَرُوا فَلا يَغْرُرْكَ تَقَلُّبُهُمْ فِي الْبِلادِ  .\r\nيعنى آنچه فرستاده‌ايم حق است ، صفات ذكر شدهء نزول آن را اقتضاء مىكند اهل انصاف در قبول آنها مجادله نمىكند ، بلكه فقط آنها مجادله مىكنند كه دانسته و از روى عناد حق را انكار كرده‌اند .\r\nبه عبارت ديگر : انكار آنها دليل ناحق بودن دعوت تو نيست ، وانگهى مبادا فكر كنى كه در مهلت زيستن آنها و تحولشان از نعمتى به نعمتى و از صحتى به صحتى دليلى هست كه آنها خدا را عاجز كرده‌اند ، نه قوم نوح و ديگران به\r\n\r\n","description":"","footnote":"","page_name":" 337 ","page_number":337},
  {"content":"\r\n\r\nياد آور كه چه شدند .\r\n5 -  كَذَّبَتْ قَبْلَهُمْ قَوْمُ نُوحٍ وَ الْأَحْزابُ مِنْ بَعْدِهِمْ وَ هَمَّتْ كُلُّ أُمَّةٍ بِرَسُولِهِمْ لِيَأْخُذُوهُ وَ جادَلُوا بِالْباطِلِ لِيُدْحِضُوا بِهِ الْحَقَّ فَأَخَذْتُهُمْ فَكَيْفَ كانَ عِقابِ  .\r\nيعنى : گذشتگان چنان گرفتار شدند ، اين مشركان نيز در مسير آنها قرار دارند .\r\nمراد از « الاحزاب » قوم عاد ، ثمود ، قوم شعيب و امثال آنهاست :  وَ ثَمُودُ وَ قَوْمُ لُوطٍ وَ أَصْحابُ الْأَيْكَةِ أُولئِكَ الْأَحْزابُ  ص / 13 ، منظور از گرفتن پيامبران ظاهرا گرفتن آنها با قتل و اخراج از شهر و نظير آنست  فَكَيْفَ كانَ عِقابِ  استفهام تقريرى و توجه دادن مخاطب به عذاب معلوم آنهاست ، عقاب تقديرش « عقابى » است .\r\n6 -  وَ كَذلِكَ حَقَّتْ كَلِمَةُ رَبِّكَ عَلَى الَّذِينَ كَفَرُوا أَنَّهُمْ أَصْحابُ النَّارِ  .\r\nظاهرا منظور از  عَلَى الَّذِينَ كَفَرُوا  مطلق كفار است خواه گذشتگان باشد يا آيندگان و قوم آن حضرت . به نظر بعضى منظور فقط كفار مكه است ، حق به معنى حتمى بودن مىباشد ، مراد از « كفروا » انكار حق است دانسته و از روى عناد ، نه كفر از روى جهل و بيخبرى .\r\nناگفته نماند منظور از آيه ، تشبيه عذاب آخرت به عذاب دنياست ، يعنى همانطور كه گذشتگان را با عذاب دنيا گرفتيم عذاب آخرت دربارهء مطلق كفّار حتمى است .  أَنَّهُمْ أَصْحابُ النَّارِ  بيان  حَقَّتْ كَلِمَةُ رَبِّكَ  است ، آمدن  كَلِمَةُ رَبِّكَ  به جاى « كلمتى » اشاره به آن حضرت است كه به ركن بزرگى تكيه دارى .\r\n7 -  الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا  .\r\nدر سورهء شورى / 5 آمده :  وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ \r\n\r\n","description":"","footnote":"","page_name":" 338 ","page_number":338},
  {"content":"\r\n\r\n فِي الْأَرْضِ أَلا إِنَّ اللَّهَ هُوَ الْغَفُورُ الرَّحِيمُ  « از اين دو آيه معلوم مىشود كه منظور از  لِمَنْ فِي الْأَرْضِ  اهل ايمانند نه همه اهل زمين و نيز حاملان عرش و آنان كه در اطراف آنند همه ملائكه هستند و در آخر سوره « زمر » خوانديم  وَ تَرَى الْمَلائِكَةَ حَافِّينَ مِنْ حَوْلِ الْعَرْشِ  در اينجا چند مطلب قابل ذكر است .\r\nاول : ملائكه‌اى كه مشركان آنها را شريك خدا مىدانند مطيع خدا مىباشند و خدا را در مقابل جلال و بىنيازيش تسبيح و در مقابل نعمتهايش حمد ميكنند مراد از  يُؤْمِنُونَ بِهِ  ايمان آنها به توحيد و ربوبيت و شريك نداشتن خداست ، نه به اصل وجود خدا .\r\nدوم : اين آيه مصداقى از  غافِرِ الذَّنْبِ  و يكى از حقائق بسيار اميدوار كننده است ، اجازهء استغفار به ملائكه بيهوده نيست ، و دعاى آنها پيش خدا مقبول است واى به حال انسان كه از اين درياى رحمت حظى نداشته باشد ، خدايا به محمّد و آل محمّد صلّى اللَّه عليه و آله و به رحمت بىپايانت قسم مىدهيم ما را نيز مشمول استغفار ملائكه بفرما .\r\nسوم : آيهء شريفه نشان مىدهد كه عرش يك شىء محدود و داراى ابعاد و اطراف است و آن چنان كه از روايات معلوم مىشود محل صدور فرمان الهى راجع به ادارهء جهان است چنان كه در آخر سوره زمر نيز گفته شد .\r\nچهارم : از حضرت رضا صلوات اللَّه عليه نقل شده كه فرمود :\r\nالذين آمنوا بولايتنا .\r\nو از امام صادق صلوات اللَّه عليه نقل شده كه فرمود :\r\n« ان للَّه ملائكة يسقطون الذنب عن ظهور شيعتنا كما يسقط الريح الورق في اوان سقوطه و ذلك قول اللَّه تعالى الذين يحملون . . . » .\r\n رَبَّنا وَسِعْتَ كُلَّ شَيْءٍ رَحْمَةً وَ عِلْماً فَاغْفِرْ لِلَّذِينَ تابُوا وَ اتَّبَعُوا سَبِيلَكَ \r\n\r\n","description":"","footnote":"","page_name":" 339 ","page_number":339},
  {"content":"\r\n\r\n وَ قِهِمْ عَذابَ الْجَحِيمِ  .\r\nبيان استغفار ملائكه است ، آنها اول خدا را با ياد رحمت و علمش ثنا گفته‌اند ، زيرا كه رحمت خدا سبب افاضه هر خير ، و علم خدا به نياز بندگان موجب رساندن رحمت به محل آنست ، اين جمله در واقع يك نوع استدلال بر قبول استغفار است .\r\n تابُوا وَ اتَّبَعُوا . . .  در جاى « آمنوا و عملوا الصالحات » مىباشد يعنى با ايمان به وحدانيت ، به سوى تو برگشته و با عمل به دستورهاى تو ، از دين تو پيروى كرده‌اند ، اين تعبير ظاهرا براى آنست كه رجوع و اتباع ، استحقاق رحمت و آمرزش مىآورد .\r\n8 -  رَبَّنا وَ أَدْخِلْهُمْ جَنَّاتِ عَدْنٍ الَّتِي وَعَدْتَهُمْ  .\r\nقسمت اوّل دعا دربارهء غفران و نگهداشتن از عذاب بود ، اين قسمت در رابطه با داخل كردن به بهشت است مراد از وعدهء بهشت ، همانست كه به زبان انبياء داده شده است .\r\n وَ مَنْ صَلَحَ مِنْ آبائِهِمْ وَ أَزْواجِهِمْ وَ ذُرِّيَّاتِهِمْ إِنَّكَ أَنْتَ الْعَزِيزُ الْحَكِيمُ  از اين قسمت آيه معلوم مىشود كه مراد از  لِلَّذِينَ آمَنُوا   وَ اتَّبَعُوا  مؤمنان كامل و درجه اولند كه مورد وعدهء جنات عدن هستند و از  وَ مَنْ صَلَحَ . . .  مؤمنان درجه دوم مىباشند كه به فرموده : الميزان ناقص الايمان ، مستضعف و بدكار هستند ولى به حكم  وَ مَنْ صَلَحَ  صلاحيت بهشت رفتن را دارند و از نزديكان گروه اول مىباشند .\r\nاين آيه نظير آيه :  وَ الَّذِينَ آمَنُوا وَ اتَّبَعَتْهُمْ ذُرِّيَّتُهُمْ بِإِيمانٍ أَلْحَقْنا بِهِمْ ذُرِّيَّتَهُمْ وَ ما أَلَتْناهُمْ مِنْ عَمَلِهِمْ مِنْ شَيْءٍ  طور / 21 است ولى در آن فقط ذريه آمده و از آباء و ازواج خبرى نيست .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n إِنَّكَ أَنْتَ الْعَزِيزُ الْحَكِيمُ  در رابطه با  فَاغْفِرْ لِلَّذِينَ . . .  تا آخر است ، يعنى خدايا تو قادرى ، آمرزيدن و عذاب كردن در دست توست ، حق داريم كه چنين خواهشى از تو بكنيم و تو كار به مصلحت ميكنى و حكيم هستى و به نياز آنها واقف مىباشى .\r\n9 -  وَ قِهِمُ السَّيِّئاتِ وَ مَنْ تَقِ السَّيِّئاتِ يَوْمَئِذٍ فَقَدْ رَحِمْتَهُ وَ ذلِكَ هُوَ الْفَوْزُ الْعَظِيمُ  .\r\nبه نظر الميزان منظور از سيئات ، اهوال و شدائد عرصات قيامت است غير از عذاب جحيم .\r\nناگفته نماند : گر چه خدا به اهل ايمان وعدهء بهشت داده است ولى رسيدن به آن وعده هزاران مخاطره و انحراف در سر راه دارد ، اينكه از خدا بخواهيم و بخواهند تا از انحرافها حفظ كند تا وعدهء خدا در آيد يك امر واقعى و لازم است ديگر نمىتوان اشكال كرد كه با وجود وعدهء حتمى خدا ، دعا و خواستن وجهى ندارد .\r\nبه نظر مىآيد « سيئات » دوام اعم از اوّل و شامل عذاب جهنم نيز است و گرنه فوز عظيم قابل توجيه نخواهد بود ، در هر حال ، سيئات و بالها همان اعمال دنيوى هستند كه به و بال و عذاب آخرت تبديل شده‌اند .\r\n\r\n","description":"","footnote":"","page_name":" 341 ","page_number":341},
  {"content":"\r\n\r\n\r\n[ سوره غافر ( 40 ) : آيات 10 تا 22 
  ]\r\nإِنَّ الَّذِينَ كَفَرُوا يُنادَوْنَ لَمَقْتُ اللَّهِ أَكْبَرُ مِنْ مَقْتِكُمْ أَنْفُسَكُمْ إِذْ تُدْعَوْنَ إِلَى الْإِيمانِ فَتَكْفُرُونَ ( 10 ) قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ إِلى خُرُوجٍ مِنْ سَبِيلٍ ( 11 ) ذلِكُمْ بِأَنَّهُ إِذا دُعِيَ اللَّهُ وَحْدَهُ كَفَرْتُمْ وَ إِنْ يُشْرَكْ بِهِ تُؤْمِنُوا فَالْحُكْمُ لِلَّهِ الْعَلِيِّ الْكَبِيرِ ( 12 ) هُوَ الَّذِي يُرِيكُمْ آياتِهِ وَ يُنَزِّلُ لَكُمْ مِنَ السَّماءِ رِزْقاً وَ ما يَتَذَكَّرُ إِلاَّ مَنْ يُنِيبُ ( 13 ) فَادْعُوا اللَّهَ مُخْلِصِينَ لَهُ الدِّينَ وَ لَوْ كَرِهَ الْكافِرُونَ ( 14 )\r\nرَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ لِيُنْذِرَ يَوْمَ التَّلاقِ ( 15 ) يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ ( 16 ) الْيَوْمَ تُجْزى كُلُّ نَفْسٍ بِما كَسَبَتْ لا ظُلْمَ الْيَوْمَ إِنَّ اللَّهَ سَرِيعُ الْحِسابِ ( 17 ) وَ أَنْذِرْهُمْ يَوْمَ الْآزِفَةِ إِذِ الْقُلُوبُ لَدَى الْحَناجِرِ كاظِمِينَ ما لِلظَّالِمِينَ مِنْ حَمِيمٍ وَ لا شَفِيعٍ يُطاعُ ( 18 ) يَعْلَمُ خائِنَةَ الْأَعْيُنِ وَ ما تُخْفِي الصُّدُورُ ( 19 )\r\nوَ اللَّهُ يَقْضِي بِالْحَقِّ وَ الَّذِينَ يَدْعُونَ مِنْ دُونِهِ لا يَقْضُونَ بِشَيْءٍ إِنَّ اللَّهَ هُوَ السَّمِيعُ الْبَصِيرُ ( 20 ) أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ كانُوا مِنْ قَبْلِهِمْ كانُوا هُمْ أَشَدَّ مِنْهُمْ قُوَّةً وَ آثاراً فِي الْأَرْضِ فَأَخَذَهُمُ اللَّهُ بِذُنُوبِهِمْ وَ ما كانَ لَهُمْ مِنَ اللَّهِ مِنْ واقٍ ( 21 ) ذلِكَ بِأَنَّهُمْ كانَتْ تَأْتِيهِمْ رُسُلُهُمْ بِالْبَيِّناتِ فَكَفَرُوا فَأَخَذَهُمُ اللَّهُ إِنَّهُ قَوِيٌّ شَدِيدُ الْعِقابِ ( 22 )\r\n\r\n","description":"","footnote":"","page_name":" 342 ","page_number":342},
  {"content":"\r\n\r\n10 - آنان كه كافر شده‌اند ، روز قيامت ندا مىشوند كه غضب خدا بزرگتر است از غضبتان به خودتان ، وقتى كه به ايمان دعوت مىشديد و انكار مىكرديد .\r\n11 - گويند . پروردگارا ما را دو دفعه ميراندى و دو بار زنده كردى ، به گناهانمان اقرار كرديم ، آيا براى خروج از آتش راهى هست ؟\r\n12 - اين عذاب براى آنست كه چون خدا به تنهايى ياد مىشد كافر مىشديد و چون به خدا شرك آورده مىشد قبول مىكرديد ، پس حكم دربارهء شما خاص خداى و الا و بزرگ است .\r\n13 - او كسى است كه آيات خويش را به شما نشان مىدهد و از آسمان براى شما آب نازل مىكند ، ( با اين گفته‌ها ) پند نمىگيرد مگر آنكه به خدا انابه مىكند .\r\n14 - پس خدا را بخوانيد در حالى كه عبادت را خاص او كرده‌ايد هر چند كافران را خوش نيايد .\r\n15 - او داراى درجات بالا رفته و صاحب حكومت است روحى را كه از كار اوست القاء مىكند بر آنكه از بندگانش مىخواهد تا بيم دهد از روز لقاء اللَّه .\r\n16 - روزى كه مردم آشكار هستند ، چيزى از آنها بر خدا پوشيده نمىماند ، امروز حكومت\r\n\r\n","description":"","footnote":"","page_name":" 343 ","page_number":343},
  {"content":"\r\n\r\nخاص كيست ؟ خاص خداى يگانه و غالب است .\r\n17 - امروز هر كس با آنچه كرده مجازات مىشود امروز ظلمى نيست ، خدا سريع الحساب است .\r\n18 - انذار كن مردم را از روز نزديك ، وقتى كه دلها كنار حنجره‌هاست ، ظالمان را دوستى و شفاعتگر مقبول القولى نيست .\r\n19 - خدا خيانت چشمها را و آنچه را كه سينه‌ها پنهان مىدارد ، مىداند .\r\n20 - خدا به حق داورى مىكند ، كسانى كه جز خدا هستند هيچ داورى نتوانند ، خدا فقط او شنوا و بيناست .\r\n21 - آيا در زمين سفر نكرده‌اند تا بنگرند ، چطور شد عاقبت آنان كه پيش از آنها بودند ، از اهل مكه در نيرو و آثار قويتر بودند ، خدا آنها را با گناهانشان گرفت ، نگهدارنده‌اى از عذاب خدا براى آنها نبود .\r\n22 - اين عذاب بدان جهت بود كه پيامبرانشان براى آنها معجزات آوردند ، ولى آنها انكار كردند ، پس خدا با گناهانشان گرفت ، كه خدا توانا و سخت عذاب است .\r\n\r\nكلمه‌ها\r\nمقت : بغض شديد نسبت به كسى كه مىبينى مرتكب كار قبيح است . قاموس مطلق بغض گفته است در اقرب آمده : « مقته مقتا : ابغضه اشدّ البغض عن امر قبيح » .\r\nرفيع : بالا برنده . مثل رافع : و نيز به معنى مرفوع آيد .\r\nتلاق : ملاقات كردن .  يَوْمَ التَّلاقِ  : روز ملاقات .\r\nبارزون : بروز : آشكار شدن . « بارز » : آشكار .\r\nآزفة : نزديك شونده . « ازف » نزديك شدن .\r\nحناجر : حلقوم‌ها . مفرد آن حنجره است « الحنجرة : الحلقوم » آن فقط دو بار در قرآن آمده است ، طبرسى جوف حلقوم گويد .\r\n\r\n","description":"","footnote":"","page_name":" 344 ","page_number":344},
  {"content":"\r\n\r\nخائنة : مصدر است مثل خيانت ، نظير لاغيه و كاذبه ( مجمع البيان ) .\r\nواق : نگاهدارنده . « وقى ، يقى ، وقاء و وقاية » .\r\n\r\nشرحها\r\nعذابهايى كه در گذشته راجع به قوم نوح و غيره گفته شد در رابطه با عذاب دنيا بود كه مصداقى بر  شَدِيدِ الْعِقابِ  باشد ، ولى عذابى كه در اين آيات بيان شده راجع به قيامت است . آن گاه آياتى چند در زمينه توحيد آمده ، سپس باز تلفيقى از عذاب آخرت و دنيا ذكر شده است . و نيز در اين آيات روشن گرديده كه :\r\n1 - دوران خلقت انسان تا رسيدن به بهشت و جهنّم چهار مرحله است مرگ و حيات باز مرگ و حيات .\r\n2 - روح نبوت يك روح مستقلّى است از جانب خدا آمده و در وجود پيامبر قرار مىگيرد ، آن گاه پيامبر يك انسان ما فوق مىشود .\r\n10 -  إِنَّ الَّذِينَ كَفَرُوا يُنادَوْنَ لَمَقْتُ اللَّهِ أَكْبَرُ مِنْ مَقْتِكُمْ أَنْفُسَكُمْ إِذْ تُدْعَوْنَ إِلَى الْإِيمانِ فَتَكْفُرُونَ  .\r\nاين آيه و دو آيهء بعدى در رابطه با قيامت است و بعد از دخول كفّار به آتش .\r\nمراد از  مَقْتِكُمْ أَنْفُسَكُمْ  به قرينهء  إِذْ تُدْعَوْنَ  عدم قبول ايمان است ، زيرا آنكه نداء پيامبران را نشنيد در واقع خودش را مبغوض داشته و به هلاكت انداخته است و اگر نفس خويش را دوست مىداشت به هلاكت نمىانداخت . به قول بعضى بعد از دخول آتش خويش را مبغوض مىدارند ولى آن با  إِذْ تُدْعَوْنَ  نمىسازد . اين ندا از جانب خدا خواهد بود .\r\n11 -  قالُوا رَبَّنا أَمَتَّنَا اثْنَتَيْنِ وَ أَحْيَيْتَنَا اثْنَتَيْنِ فَاعْتَرَفْنا بِذُنُوبِنا فَهَلْ \r\n\r\n","description":"","footnote":"","page_name":" 345 ","page_number":345},
  {"content":"\r\n\r\n إِلى خُرُوجٍ مِنْ سَبِيلٍ  .\r\nاين گفته از كفار به دنبال نداى آيهء قبلى خواهد بود ، اينكه دو دفعه زنده كردن و دو دفعه ميراندن را مطرح كرده‌اند يعنى خدايا در اين عذاب كردن حق با تو است ، با اين چهار عمل كاملا روشن شد كه ما گناهكار بوده‌ايم ، پس به گناهمان اقرار مىكنيم آيا اين اعتذار راهى به خروج از آتش باز مىكند ؟\r\nدر سورهء بقره آمده :  كَيْفَ تَكْفُرُونَ بِاللَّهِ وَ كُنْتُمْ أَمْواتاً فَأَحْياكُمْ ثُمَّ يُمِيتُكُمْ ثُمَّ يُحْيِيكُمْ ثُمَّ إِلَيْهِ تُرْجَعُونَ  / 28 ، اين آيه در بيان آنست كه ما پيش از ورود به صلب پدر و رحم مادر ، مواد مرده و بيجان بوده‌ايم ، سپس با آمدن به دنيا زنده شديم ، آن گاه از دنيا مىميريم و بعد در آخرت زنده مىشويم و سپس به طرف رحمت يا عذاب خدا مىرويم .\r\nبه نظر مىآيد : منظور از آيهء  أَمَتَّنَا . . .  نيز اين چهار مرحله است النهايه به حالت اولى كه مادهء بيجان بوده‌ايم به علّت تغليب « اماته » اطلاق شده است ، طبرسى رحمه اللَّه در جوامع الجامع آن را اختيار كرده است .\r\nبعضى گويند : اماتهء اوّل مردن در دنيا و اماتهء دوّم مردن در قبر بعد از زنده شدن در آنست احياء اول ، زنده شدن در قبر براى سؤال قبر و احياء دوم زنده شدن در آخرت است ، اين قول « سدى » است كه الميزان نيز آن را قبول دارد .\r\nولى قول اول قوى به نظر مىرسد ، زيرا احياء و اماته در قبر در آن حدى نيست كه اين مقدار به آن تكيه شود ، وانگهى زنده شدن در دنيا به حساب نيامده و لازم بود كه گفته شود « احييتنا ثلاثا » در الميزان فرموده : علت عدم ذكر ، آن است كه آفريدن و زنده كردن در دنيا سبب يقين به معاد نمىشود ، ولى اين سخن بعيد است زيرا خدا با آن به معاد استدلال كرده و مىگويد :  كَما بَدَأَكُمْ تَعُودُونَ  اعراف / 29  وَ لَقَدْ عَلِمْتُمُ النَّشْأَةَ الْأُولى فَلَوْ لا تَذَكَّرُونَ  واقعه / 62 .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\n12 -  ذلِكُمْ بِأَنَّهُ إِذا دُعِيَ اللَّهُ وَحْدَهُ كَفَرْتُمْ وَ إِنْ يُشْرَكْ بِهِ تُؤْمِنُوا فَالْحُكْمُ لِلَّهِ الْعَلِيِّ الْكَبِيرِ  .\r\nتعليل عدم خروج و معذب بودنشان است « ذلكم » اشاره است به عذابى كه در آن هستند . « يشرك » دلالت بر استمرار دارد ، يعنى : در دنيا اگر خدا به تنهايى و توحيد ياد مىشد انكار مىكرديد و هر وقت با شرك ياد مىشد قبول مىنموديد . حالا كه اصلا جانب خدا را مراعات نكرده‌ايد پس حكم مال خداست و در آن جانب شما را ملاحظه نخواهد كرد .\r\n« العلى » يعنى و الا مقام كه مقامى برتر از مقام او نيست « الكبير » يعنى عظيم القدر و بر هر چيز تواناست . اين دو وصف در توجيه و تعليل  فَالْحُكْمُ لِلَّهِ  است .\r\n13 -  هُوَ الَّذِي يُرِيكُمْ آياتِهِ وَ يُنَزِّلُ لَكُمْ مِنَ السَّماءِ رِزْقاً وَ ما يَتَذَكَّرُ إِلَّا مَنْ يُنِيبُ  .\r\nلفظ « آياته » شامل آيات كونيه است كه دلالت بر وجود و وحدانيت خدا دارند و نيز آياتى كه به وسيلهء انبياء ارائه شده‌اند ، على هذا اين جمله دليل مستقلى بر وجود و معبود بودن خداست و لازمهء خدا بودن نشان دادن آيات و هدايت انسان است .\r\n وَ يُنَزِّلُ لَكُمْ . . .  استقلال خدا در روزى دادن است ، اگر منظور از سماء طرف بالا و از رزق باران باشد هيچ و الا مراد نزول رزق از صقع ربوبى است :\r\n وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  حجر / 21  وَ ما يَتَذَكَّرُ . . .  حاكى است كه فقط اهل انابه و توجّه به خدا از اين گفته بيدار مىشوند نه اهل عناد و لجاجت .\r\n14 -  فَادْعُوا اللَّهَ مُخْلِصِينَ لَهُ الدِّينَ وَ لَوْ كَرِهَ الْكافِرُونَ  .\r\n\r\n","description":"","footnote":"","page_name":" 347 ","page_number":347},
  {"content":"\r\n\r\nتفريع است بر آيهء فوق ، دين به معنى عبادت و بندگى است ، يعنى : جز خدا را در اين پرستش شريك نكنيد و لو مشركان را ناخوش آيد .\r\n15 -  رَفِيعُ الدَّرَجاتِ ذُو الْعَرْشِ يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ لِيُنْذِرَ يَوْمَ التَّلاقِ  .\r\nتعليل است بر  فَادْعُوا اللَّهَ . . .  آيه حاكى از قدرت و تدبير خداست ، مراد از  رَفِيعُ الدَّرَجاتِ  و  ذُو الْعَرْشِ  بيان مقام و تسلّط خداست يعنى او بلند درجات و صاحب حكومت بر كائنات است يا صاحب عرشى است كه مصدر فرمانهاى ادارهء جهان است .\r\nدر اين صورت منظور از درجات ، صفات جلال و جمال است چنان كه در مجمع البيان از بعضى آن را « عالى الصفات » نقل كرده و در سورهء روم / 27 گذشت كه  وَ لَهُ الْمَثَلُ الْأَعْلى فِي السَّماواتِ وَ الْأَرْضِ  و يا به طور كنايه ، اشاره به عظمت مقام و بلندى مرتبهء خداست نسبت به خلق ، نظير  ذِي الْمَعارِجِ  معارج / 3 .\r\nاينكه گفته‌اند : بالا برندهء مقام انبياء و امثال آنها است با ظاهر و سياق آيه نمىسازد پس بايد چنين خدايى را پرستش نمود ، اين راجع به فراز اول آيه .\r\nفرار دوم  يُلْقِي الرُّوحَ مِنْ أَمْرِهِ . . .  يعنى هدايت بندگان و بعثت انبياء مربوط به اوست ، در ذيل  وَ يَسْئَلُونَكَ عَنِ الرُّوحِ . . .  اسراء / 85 گفته شد ، نبوت داراى روح مستقلى است كه از جانب خدا توسط ملائكه بر پيامبران نازل مىشود اين آيه يكى از دلائل آنست « 1 » ، كلمهء « من امره » دربارهء روح در چندين محلّ آمده است  يُنَزِّلُ الْمَلائِكَةَ بِالرُّوحِ مِنْ أَمْرِهِ عَلى مَنْ يَشاءُ مِنْ عِبادِهِ أَنْ أَنْذِرُوا  نحل / 2  قُلِ الرُّوحُ مِنْ أَمْرِ رَبِّي  اسراء / 85 ،  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا  شورى / 51\r\n\r\n\r\n","description":"","footnote":"\r\n( 1 ) در تفسير برهان از تفسير قمى نقل شده : « قال : قال روح القدس و هو خاص لرسول اللَّه و الأئمة صلوات اللَّه عليهم » .\r\n","page_name":" 348 ","page_number":348},
  {"content":"\r\n\r\n، به نظر الميزان منظور از « امر » فرمان ايجاد « كن فيكون » است يعنى خدا آن را بدون واسطه آفريده است نظير :  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  يس / 82 .\r\nفراز سوم :  لِيُنْذِرَ يَوْمَ التَّلاقِ  يعنى القاء روح نبوت براى آنست كه خدا به وسيلهء ايشان بندگان خويش را از روز لقاء اللَّه بترساند ، در اينجا كفهء انذار مرحج شده مانند « ان انذروا » كه گذشت ، و شايد انذار شامل تبشير نيز باشد ،  يَوْمَ التَّلاقِ  ظاهرا روز ملاقات رحمت يا عذاب خداست چنان كه در بسيارى از آيات آمده است نظير :  مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ  عنكبوت / 5 ، گفته‌اند :\r\nملاقات خلق با خلق ، ملاقات مخلوق با خالق ، ملاقات اهل آسمان و زمين ، ملاقات ظالم با مظلوم ، ملاقات انسان با عملش\r\n« عن حفص بن غياث عن الصّادق عليه السلام قال : يوم التلاق يوم يلتقى اهل السماء و اهل الارض » .\r\n16 -  يَوْمَ هُمْ بارِزُونَ لا يَخْفى عَلَى اللَّهِ مِنْهُمْ شَيْءٌ لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  .\r\nبيان يوم التلاق است ، به نظر مىآيد منظور از « بارزون » قطع شدن اسباب دنيوى و علائق باشد ، چنان كه از  فَقالَ الضُّعَفاءُ . . .  در آيهء  وَ بَرَزُوا لِلَّهِ جَمِيعاً فَقالَ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً . . .  ابراهيم / 21 معلوم مىشود آنها بعد از احساس قطع علائق ، به پيشوايان خود چنان خواهند گفت و خواهند ديد كه آشكار هستند و چيزى ميان آنها و خدا واسطه و حائل نيست .\r\nعلى هذا  لا يَخْفى عَلَى اللَّهِ مِنْهُمْ شَيْءٌ  جملهء مستقلى است نه تفسير « بارزون » زيرا معنايش آن مىشود كه قبلا حالشان بر خدا مخفى بود . يعنى ظاهر و باطن و هيچ چيزشان بر خدا مخفى نيست .\r\n لِمَنِ الْمُلْكُ الْيَوْمَ . . .  سؤال و جوابى است متفرع بر صدر آيه ، يعنى : وقتى\r\n\r\n","description":"","footnote":"","page_name":" 349 ","page_number":349},
  {"content":"\r\n\r\nكه همهء اسباب و وسائل از بين رفت و چيزى از آنها بر خدا پوشيده نيست ، پس امروز حكومت و فرمانروايى از كيست ؟ خدا خودش جواب مىدهد كه :  لِلَّهِ الْواحِدِ الْقَهَّارِ  وصف واحد و قهار تعليل ملك است ، وقتى كه او قادر و غالب بر هر چيز است ديگر جز او غالب و قاهر ندارد پس حكومت خاص اوست .\r\nعلى الظاهر مراد آنست كه : در آن روز اين حقيقت تحقق پياده كرده و پياده خواهد شد و همه به آن پى خواهند برد نه اينكه چنين ندايى و جوابى به وقوع خواهد پيوست .\r\nولى در بعضى از روايات آمده : در جواب خداوند ، ارواح انبياء و رسل جواب داده و خواهند گفت :  لِلَّهِ الْواحِدِ الْقَهَّارِ  چنان كه در تفسير برهان از حضرت رضا صلوات اللَّه عليه نقل شده است و در بعضى روايات از حضرت صادق صلوات اللَّه عليه نقل شده كه اين ندا در وقتى خواهد بود كه همهء انسانها و حتّى ملائكه مرده باشد لذا خدا به سؤال خويش ، خودش جواب خواهد داد كه  لِلَّهِ الْواحِدِ الْقَهَّارِ  .\r\nناگفته نماند : ظهور  يَوْمَ هُمْ بارِزُونَ  آنست كه جريان  لِمَنِ الْمُلْكُ  بعد از زنده شدن مردم خواهد بود نه بعد از مردن آنها ، شايد روايات حقيقتى سوارى آيه را بيان مىكنند و اللَّه العالم .\r\n17 -  الْيَوْمَ تُجْزى كُلُّ نَفْسٍ بِما كَسَبَتْ لا ظُلْمَ الْيَوْمَ إِنَّ اللَّهَ سَرِيعُ الْحِسابِ  .\r\nبيان مجازات در آن روز است ، ظهور آيه در تجسم عمل است كه هر نفس با آنچه كرده است مجازات مىشود نظير :  يا أَيُّهَا الَّذِينَ كَفَرُوا لا تَعْتَذِرُوا الْيَوْمَ إِنَّما تُجْزَوْنَ ما كُنْتُمْ تَعْمَلُونَ  تحريم / 7 ، على هذا در آن روز ظلمى نيست كه به هر كس عملش مىرسد .\r\n\r\n","description":"","footnote":"","page_name":" 350 ","page_number":350},
  {"content":"\r\n\r\nالميزان فرموده : منظور از ظلم ، ظلمى است كه ناشى از خطا و اشتباه باشد و جزاى كسى به كس ديگرى داده شود ، خدا در نفى اين ظلم فرموده كه خدا سريع الحساب است ، محاسبهء او وقتى نمىبرد تا خطايى به وقوع رسد ، اما ظلم عمدى معلوم است كه نخواهد بود ، زيرا به هر كس عمل خودش خواهد رسيد .\r\n18 -  وَ أَنْذِرْهُمْ يَوْمَ الْآزِفَةِ إِذِ الْقُلُوبُ لَدَى الْحَناجِرِ كاظِمِينَ ما لِلظَّالِمِينَ مِنْ حَمِيمٍ وَ لا شَفِيعٍ يُطاعُ  .\r\nاز نامهاى قيامت « يوم الازفة » است يعنى : روز نزديك شونده   إِنَّهُمْ يَرَوْنَهُ بَعِيداً وَ نَراهُ قَرِيباً   معارج / 7 ، زيرا فرصت تا وقت مرگ است ، بعد از مرگ يا رحمت است يا عذاب و يا شايد بىخبرى در عالم برزخ ، نسبت به بعضى از انسانها پس آخرت به وقت مرگ متصل است .\r\nآمدن قلب به حلقوم كنايه از كثرت وحشت است ، انسان در موقع وحشت و فرار ، تنگ نفس مىشود و احساس مىكند كه قلبش بالا آمده و وارد حلقوم مىشود چنان كه هستند در  وَ بَلَغَتِ الْقُلُوبُ الْحَناجِرَ  احزاب / 10 گذشت .\r\n« كاظمين » يعنى پر از اندوه و اندوه خود را فرو مىبرند . در آن روز نه دوستى دارند كه دلش بر آنها بسوزد و نه شفاعتگرى كه به حرفش گوش داده شود .\r\n19 -  يَعْلَمُ خائِنَةَ الْأَعْيُنِ وَ ما تُخْفِي الصُّدُورُ  .\r\nاشاره به علم و احاطهء خداست خيانت چشم قهرا در نگاه نامشروع آنست گويى منظور نگاه مخفى و سرّى است چنان كه از حضرت صادق صلوات اللَّه عليه نقل شده كه در جواب راوى فرمود :\r\n« الم تر الى الرجل ينظر الى الشيء كانه لا ينظر اليه فذلك خائنة الاعين » ( برهان ) .\r\n ما تُخْفِي الصُّدُورُ  شامل كفر ، شرك ، حبّ ، بعضى شكل معاصى و امثال آنست .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n20 -  وَ اللَّهُ يَقْضِي بِالْحَقِّ وَ الَّذِينَ يَدْعُونَ مِنْ دُونِهِ لا يَقْضُونَ بِشَيْءٍ إِنَّ اللَّهَ هُوَ السَّمِيعُ الْبَصِيرُ  .\r\nظاهرا اين آيه استدلال ديگرى است بر توحيد و تسلط خدا زيرا لازمهء معبود بودن ، حكم در ميان بندگان و حكم در كارهاى خوب و بد آنهاست اين قضاوت به حقّ دربارهء خداست كه حقّ هر صاحب حقّ را به خودش مىرساند ، معبودهاى باطل چنين كارى نتوانند كرد ،  إِنَّ اللَّهَ . . .  تعليل  يَقْضِي بِالْحَقِّ  است زيرا كه شنوا و بيناى واقعى اوست و اعمال بندگان را مىشنود و مىبيند 21 -  أَ وَ لَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ كانُوا مِنْ قَبْلِهِمْ كانُوا هُمْ أَشَدَّ مِنْهُمْ قُوَّةً وَ آثاراً فِي الْأَرْضِ  .\r\nمىشود اين مصداقى براى  يَقْضِي بِالْحَقِّ  باشد كه در اثر سنت لا يتغير خدايى تار و مار شدند . آنها كه از لحاظ نيرو و آثار قويتر از اهل مكه بودند نتوانستند در مقابل قدرت خداوند مقاومت نمايند .\r\n فَأَخَذَهُمُ اللَّهُ بِذُنُوبِهِمْ وَ ما كانَ لَهُمْ مِنَ اللَّهِ مِنْ واقٍ  .\r\nبيان  كَيْفَ كانَ عاقِبَةُ . . .  است ، جملهء اخير حاكى است ، آنچه به آن اعتماد كرده و حامى خود مىدانستند از عذاب خدا حفظشان نكرد .\r\n22 -  ذلِكَ بِأَنَّهُمْ كانَتْ تَأْتِيهِمْ رُسُلُهُمْ بِالْبَيِّناتِ فَكَفَرُوا فَأَخَذَهُمُ اللَّهُ إِنَّهُ قَوِيٌّ شَدِيدُ الْعِقابِ  .\r\nتعليل تار و مار شدنشان است كه پيامبران براى آنها معجزات آوردند و حجت بر آنها تمام شد ولى آنها انكار كردند ، تكرار  فَأَخَذَهُمُ اللَّهُ  ظاهرا براى تأكيد است .\r\n\r\n","description":"","footnote":"","page_name":" 352 ","page_number":352},
  {"content":"\r\n\r\n\r\n[ سوره غافر ( 40 ) : آيات 23 تا 35 
  ]\r\nوَ لَقَدْ أَرْسَلْنا مُوسى بِآياتِنا وَ سُلْطانٍ مُبِينٍ ( 23 ) إِلى فِرْعَوْنَ وَ هامانَ وَ قارُونَ فَقالُوا ساحِرٌ كَذَّابٌ ( 24 ) فَلَمَّا جاءَهُمْ بِالْحَقِّ مِنْ عِنْدِنا قالُوا اقْتُلُوا أَبْناءَ الَّذِينَ آمَنُوا مَعَهُ وَ اسْتَحْيُوا نِساءَهُمْ وَ ما كَيْدُ الْكافِرِينَ إِلاَّ فِي ضَلالٍ ( 25 ) وَ قالَ فِرْعَوْنُ ذَرُونِي أَقْتُلْ مُوسى وَ لْيَدْعُ رَبَّهُ إِنِّي أَخافُ أَنْ يُبَدِّلَ دِينَكُمْ أَوْ أَنْ يُظْهِرَ فِي الْأَرْضِ الْفَسادَ ( 26 ) وَ قالَ مُوسى إِنِّي عُذْتُ بِرَبِّي وَ رَبِّكُمْ مِنْ كُلِّ مُتَكَبِّرٍ لا يُؤْمِنُ بِيَوْمِ الْحِسابِ ( 27 )\r\nوَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ أَ تَقْتُلُونَ رَجُلاً أَنْ يَقُولَ رَبِّيَ اللَّهُ وَ قَدْ جاءَكُمْ بِالْبَيِّناتِ مِنْ رَبِّكُمْ وَ إِنْ يَكُ كاذِباً فَعَلَيْهِ كَذِبُهُ وَ إِنْ يَكُ صادِقاً يُصِبْكُمْ بَعْضُ الَّذِي يَعِدُكُمْ إِنَّ اللَّهَ لا يَهْدِي مَنْ هُوَ مُسْرِفٌ كَذَّابٌ ( 28 ) يا قَوْمِ لَكُمُ الْمُلْكُ الْيَوْمَ ظاهِرِينَ فِي الْأَرْضِ فَمَنْ يَنْصُرُنا مِنْ بَأْسِ اللَّهِ إِنْ جاءَنا قالَ فِرْعَوْنُ ما أُرِيكُمْ إِلاَّ ما أَرى وَ ما أَهْدِيكُمْ إِلاَّ سَبِيلَ الرَّشادِ ( 29 ) وَ قالَ الَّذِي آمَنَ يا قَوْمِ إِنِّي أَخافُ عَلَيْكُمْ مِثْلَ يَوْمِ الْأَحْزابِ ( 30 ) مِثْلَ دَأْبِ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ وَ مَا اللَّهُ يُرِيدُ ظُلْماً لِلْعِبادِ ( 31 ) وَ يا قَوْمِ إِنِّي أَخافُ عَلَيْكُمْ يَوْمَ التَّنادِ ( 32 )\r\nيَوْمَ تُوَلُّونَ مُدْبِرِينَ ما لَكُمْ مِنَ اللَّهِ مِنْ عاصِمٍ وَ مَنْ يُضْلِلِ اللَّهُ فَما لَهُ مِنْ هادٍ ( 33 ) وَ لَقَدْ جاءَكُمْ يُوسُفُ مِنْ قَبْلُ بِالْبَيِّناتِ فَما زِلْتُمْ فِي شَكٍّ مِمَّا جاءَكُمْ بِهِ حَتَّى إِذا هَلَكَ قُلْتُمْ لَنْ يَبْعَثَ اللَّهُ مِنْ بَعْدِهِ رَسُولاً كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ ( 34 ) الَّذِينَ يُجادِلُونَ فِي آياتِ اللَّهِ بِغَيْرِ سُلْطانٍ أَتاهُمْ كَبُرَ مَقْتاً عِنْدَ اللَّهِ وَ عِنْدَ الَّذِينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ ( 35 )\r\n\r\n","description":"","footnote":"","page_name":" 353 ","page_number":353},
  {"content":"\r\n\r\n23 - موسى را با آيات خويش و حجت آشكار فرستاديم .\r\n24 - به سوى فرعون و هامان و قارون ، گفتند : او جادوگر دروغگويى است .\r\n25 - چون حق از سوى ما به آنها آمد ، گفتند : بكشيد كسانى را كه به او ايمان آورده‌اند و دخترانشان را زنده نگاه داريد ، جملهء كافران در تباهى است .\r\n26 - فرعون گفت : بگذاريد موسى را بكشم ، و خدايش را بخواند ، من بيم دارم كه دين شما را تغيير دهد و يا در اين زمين شورش به پا دارد .\r\n27 - موسى گفت : من پناه مىبرم به پروردگار خودم و خداى شما از هر متكبرى كه به روز حساب ايمان نمىآورد .\r\n28 - مردى مؤمن از آل فرعون كه ايمان خويش را مخفى مىداشت ، گفت آيا مىكشيد مردى را به علت آنكه مىگويد : اللَّه رب من است و به شما معجزات آورده ؟ اگر دروغگو باشد دروغش او را بس است و اگر راستگو باشد بعضى از آنچه وعده مىدهد به شما خواهد رسيد . . .\r\n29 - اى قوم امروز حكومت در زمين به طور غلبه ، شمار است ، چه كسى ما را از عذاب\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nخدا يارى مىكند اگر بيايد ؟ فرعون گفت : شما را اشاره نمىكنم مگر به آنكه صواب مىبينم . . .\r\n30 - آنكه ايمان آورده بود گفت : اى قوم من ، بر شما از عذابى مانند روز احزاب بيم دارم .\r\n31 - مانند جريان قوم نوح و عاد و ثمود و كسانى كه بعد از آنها بودند ، خدا بر بندگان ظلم نمىخواهد .\r\n32 - واى قوم ، من مىترسم بر شما از روز قيامت .\r\n33 - روزى كه پشت‌كنان بر مىگرديد ، از عذاب خدا نگهدارنده‌اى نداريد ، هر كه خدا اضلالش كند ، هدايت كننده‌اى ندارد .\r\n34 - پيش از موسى ، يوسف براى شما معجزات آورد ، پيوسته در نبوت او شك كرديد ، چون از دنيا رفت گفتيد : ديگر خدا پيامبرى مبعوث نخواهد كرد ، بدينسان خدا هر متجاوز شكاك را گمراه مىكند .\r\n35 - كسانى كه در آيات خدا بدون دليل مجادله مىكنند ، آن مجادله پيش خدا و مؤمنان بسيار مبغوض است ، اين چنين خدا بر قلب هر متكبر ستمگر مهر مىزند .\r\n\r\nكلمه‌ها\r\nسلطان : دليل و غلبه . « سلطه عليه » : او را بر آن ديگرى غالب كرد سلطه در اصل به معنى قدرت و تسلّط است ، دليل را از آن سلطان گويند كه سبب غلبه و تسلّط مىباشد .\r\nهامان : وزير فرعون بود ، قارون خزانه دار فرعون و از قوم يهود بود چنان كه در آخر سورهء قصص گفته شد .\r\nنسائهم : طبرسى رحمه اللَّه تصريح كرده كه نساء به دختران نيز گفته مىشود مراد از آيه دختران است .\r\nمسرف : متجاوز . سرف ( بر وزن شرف ) : تجاوز از حد « السرف : ضد\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nالقصد » .\r\nرشاد : رشاد و رشد : هدايت ، نجات ، صلاح و كمال . مراد از آن در آيه نجات است .\r\nدأب : عادت ، شأن ، تلاش . مراد از آن در آيه ظاهرا شأن و سرگذشت است .\r\nالتناد : آن در اصل « تنادى » ، مصدر باب تفاعل است ، روز قيامت را  يَوْمَ التَّنادِ  گويند كه اهل عذاب يكديگر را با ويل و هلاكت ندا مىكنند و يا اهل بهشت و جهنم يكديگر را نداء كنند .\r\n وَ نادى أَصْحابُ الْجَنَّةِ أَصْحابَ النَّارِ  .\r\nمقتا : مقّت : بغض شديد نسبت به كسى كه مىبينى مرتكب كار قبيح است .\r\n\r\nشرحها\r\nآيات شريفه مىشود شاهدى باشد بر  ما يُجادِلُ فِي آياتِ اللَّهِ إِلَّا الَّذِينَ كَفَرُوا . . .   كَذَّبَتْ قَبْلَهُمْ قَوْمُ نُوحٍ وَ الْأَحْزابُ مِنْ بَعْدِهِمْ . . .  در عين حال جريان مؤمن آل فرعون هم براى اتمام حجت نقل شده است .\r\nمرحوم طبرسى نقل مىكند : ابن عباس گويد : از آل فرعون فقط سه نفر ايمان آورده بود : مؤمن آل فرعون ، زن فرعون و آن مؤمنى كه آمد و به موسى گفت فرعونيان انجمن تشكيل داده‌اند كه تو را بكشند از مصر خارج شو ، سدى گفته : مؤمن آل فرعون پسر عموى فرعون بود و به موسى ايمان آورده بود گويند نامش حبيب بود .\r\nدر اين آيات ، فرعون بعد از تكذيب موسى از درباريان مىخواهد كه\r\n\r\n","description":"","footnote":"","page_name":" 356 ","page_number":356},
  {"content":"\r\n\r\nرأى بدهند موسى را بكشد ، مؤمن آل فرعون به دفاع برخاسته و از اين كار جلوگيرى مىكند ، گفتگو ميان آنها بدرازا مىكشد آخر مىخواهند او را از بين ببرند ولى خدا او را حفظ مىكند .\r\n23 -  وَ لَقَدْ أَرْسَلْنا مُوسى بِآياتِنا وَ سُلْطانٍ مُبِينٍ  .\r\nظاهرا مراد از آيات معجزات موسى است مانند عصا و يد بيضاء و سائر معجزات نهگانه .\r\nالميزان نظر مىدهد كه مراد از سلطان ، سلطهء الهى است كه نگذاشت فرعون موسى را از بين ببرد .\r\nمؤلف گويد : شايد آن تأكيد آياتنا باشد ، يعنى آيات ما غالب و قانع كننده بود .\r\n24 -  إِلى فِرْعَوْنَ وَ هامانَ وَ قارُونَ فَقالُوا ساحِرٌ كَذَّابٌ  .\r\nهامان وزير فرعون و از قبطيان بود ، ولى قارون خزانه دار او از بنى اسرائيل بود ، او از فرعون حمايت كرده و در تعذيب بنى اسرائيل با او همكارى مىكرد چنان كه مشروح جريان او در سورهء قصص گذشت اين نشان مىدهد كه اين دو معاون در پيش برد كارهاى فرعون موقعيّت بسيار بزرگ داشته‌اند به طورى كه در رديف او آمده‌اند .\r\nموسى براى همهء قوم فرعون مبعوث شده بود اختصا سه نفر فوق براى آنست كه آنها همه كاره و اصول استكبار بودند و آنها بودند كه دربارهء موسى  ساحِرٌ كَذَّابٌ  گفتند ديگران نيز تبعيت كردند .\r\n25 -  فَلَمَّا جاءَهُمْ بِالْحَقِّ مِنْ عِنْدِنا قالُوا اقْتُلُوا أَبْناءَ الَّذِينَ آمَنُوا مَعَهُ وَ اسْتَحْيُوا نِساءَهُمْ وَ ما كَيْدُ الْكافِرِينَ إِلَّا فِي ضَلالٍ  .\r\nفاعل « قالوا » سه كافر فوق الذكر است . با آنكه قارون خود از بنى اسرائيل\r\n\r\n","description":"","footnote":"","page_name":" 357 ","page_number":357},
  {"content":"\r\n\r\nبود ، باز با آن كشتار هولناك موافقت كرد ، النهايه فقط دربارهء آنان كه به موسى ايمان آورده بودند  فَما آمَنَ لِمُوسى إِلَّا ذُرِّيَّةٌ مِنْ قَوْمِهِ عَلى خَوْفٍ مِنْ فِرْعَوْنَ وَ مَلَائِهِمْ  يونس / 83 .\r\nدر جاهاى مناسب گفته‌ايم ، كشتن فرزندان بنى اسرائيل براى آن بود كه مردان آنها زياد نشوند تا در آينده بتوانند شورش كنند نه فقط براى خوابى كه ديده بودند كه حكومت فرعون به دست فردى از بنى اسرائيل از بين خواهد رفت و گرنه در اينجا كشتن پسران معنى نداشت ، زيرا كه موسى به وجود آمده بود .\r\n26 -  وَ قالَ فِرْعَوْنُ ذَرُونِي أَقْتُلْ مُوسى وَ لْيَدْعُ رَبَّهُ إِنِّي أَخافُ أَنْ يُبَدِّلَ دِينَكُمْ أَوْ أَنْ يُظْهِرَ فِي الْأَرْضِ الْفَسادَ  .\r\nطبرسى فرموده : در اين آيه دلالت هست كه عده‌اى از خواص فرعون از قتل موسى مانع مىشده‌اند الميزان فرموده : آن از  أَرْجِهْ وَ أَخاهُ . . .  فهميده مىشود .\r\n وَ لْيَدْعُ رَبَّهُ  را از كثرت طغيان گفته است ، يعنى خدايش را بخواند كه او را از دست من نجات بدهد « 1 »  إِنِّي أَخافُ . . .  تعليل قتل موسى است يعنى اگر زنده بماند بيم آن دارم كه يكى از دو كار را بكند ، بت پرستى را از بين ببرد و توحيد را در جاى آن بگذارد و يا در اين سرزمين شورش به پا دارد .\r\n27 -  وَ قالَ مُوسى إِنِّي عُذْتُ بِرَبِّي وَ رَبِّكُمْ مِنْ كُلِّ مُتَكَبِّرٍ لا يُؤْمِنُ بِيَوْمِ الْحِسابِ  .\r\nجواب موسى عليه السّلام است در مقابل تهديد فرعون  بِرَبِّي وَ رَبِّكُمْ  در مقابل\r\n\r\n\r\n","description":"","footnote":"\r\n( 1 ) آن عطف بر محذوفى است كه گفته نشده مثل « اقتل موسى لتعلم قدرتى و ليدع ربه » .\r\n","page_name":" 358 ","page_number":358},
  {"content":"\r\n\r\n لْيَدْعُ رَبَّهُ  است يعنى رب من رب شما نيز مىباشد « كم » خطاب است به فرعون و درباريانش به نظر مىآيد كه تهديد به قتل در حضور موسى بوده است .\r\nمراد از « متكبر » فرعون و ياران اوست متكبرى كه ايمان به معاد ندارد انسانى بىبند و بار و قاتل و همه چيز است .\r\n28 -  وَ قالَ رَجُلٌ مُؤْمِنٌ مِنْ آلِ فِرْعَوْنَ يَكْتُمُ إِيمانَهُ  .\r\nاز علل الشرائع از حضرت رضا عليه السّلام نقل شده ، او خاله زادهء فرعون بود به هر حال آيه مىرساند كه از درباريان نزديكان فرعون بوده و ايمان خويش را پنهان مىكرده است سخنان او در آيات زير نشان مىدهد كه يك مسلمان و موحد و كامل و آشنا به احكام دين بوده است از آدم تازه متديّن آن گونه سخنان ساخته نيست .\r\n أَ تَقْتُلُونَ رَجُلًا أَنْ يَقُولَ رَبِّيَ اللَّهُ وَ قَدْ جاءَكُمْ بِالْبَيِّناتِ مِنْ رَبِّكُمْ  سخن آن مؤمن است در مقابل فرعون ، يعنى كشتن مردى كه مىگويد ، اللَّه پروردگار من است و بر گفتهء خويش معجزه آورده ، معنى ندارد . « ان يقول » مفعول له « تقتلون » است .\r\n وَ إِنْ يَكُ كاذِباً فَعَلَيْهِ كَذِبُهُ وَ إِنْ يَكُ صادِقاً يُصِبْكُمْ بَعْضُ الَّذِي يَعِدُكُمْ  او يقينا مىدانست كه موسى صادق است ولى اگر با ترديد نمىگفت ، رازش معلوم مىگرديد يعنى : اگر در اين ادّعا دروغگو باشد موفّق نمىشود دروغ بر او بس است ، اما اگر راستگو باشد ، عذابى كه وعده مىدهد به شما خواهد رسيد .\r\nعلّت آمدن « بعض » شايد براى آن باشد كه وعدهء عذاب براى همهء فرعونيان بود و به درباريان فقط بعضى از آن مىرسيد . بعضى گفته‌اند : مراد آنست كه لا اقل بعض آن خواهد رسيد .\r\n إِنَّ اللَّهَ لا يَهْدِي مَنْ هُوَ مُسْرِفٌ كَذَّابٌ  ظاهرا اين جمله تعليل  يُصِبْكُمْ \r\n\r\n","description":"","footnote":"","page_name":" 359 ","page_number":359},
  {"content":"\r\n\r\n بَعْضُ الَّذِي . . .  است يعنى در صورت صادق بودن او ، شما در تكذيبتان متجاوز و دروغگو هستيد ، مورد حمايت خدا نيستيد ، پس عذاب به شما خواهد رسيد . در عين حال ، اين سخن يك حكم كلّى است و مىگويد كه راه تجاوز و دروغ ، راه هدايت نمىتواند باشد نه اينكه كسى كه در اين كار شد ديگر اهل هدايت نمىشود زيرا مىدانيم كه هدايت در رابطه با گناهكاران است . صيغهء مبالغه براى آنست كه با ديدن معجزه باز موسى را انكار مىكردند .\r\n29 -  يا قَوْمِ لَكُمُ الْمُلْكُ الْيَوْمَ ظاهِرِينَ فِي الْأَرْضِ فَمَنْ يَنْصُرُنا مِنْ بَأْسِ اللَّهِ إِنْ جاءَنا  .\r\nيعنى به حكومت و توانايى امروز مغرور نشويد و موسى را نكشيد و گرنه فردا عذاب خدا مىرسد براى دفع آن كمكى نخواهيم داشت « ظاهرين » به معنى غالبين است .\r\n قالَ فِرْعَوْنُ ما أُرِيكُمْ إِلَّا ما أَرى وَ ما أَهْدِيكُمْ إِلَّا سَبِيلَ الرَّشادِ  .\r\nفرعون در مقابل گفته‌هاى مؤمن هم چنان در رأى خود ايستادگى كرد كه راه رشاد و صواب همين است  ما أُرِيكُمْ  يعنى اشاره و پيشنهاد نمىكنم مگر كارى را كه صواب مىدانم .\r\nجملهء  وَ ما أَهْدِيكُمْ . . .  تفسير جملهء قبلى است معلوم مىشود كه آن مؤمن نفوذ داشته و فرعون از او حساب مىبرده است و گرنه در مقابل سخنان او چنين خضوع نمىكرد .\r\n30 -  وَ قالَ الَّذِي آمَنَ يا قَوْمِ إِنِّي أَخافُ عَلَيْكُمْ مِثْلَ يَوْمِ الْأَحْزابِ  .\r\nچون فرعون خواست درباريان را با سخن فوق با خود هم رأى كند ، لذا مؤمن آنها را از عذاب خدا ترسانيد كه نظر فرعون را قبول نكنند ، باز معلوم مىشود كه داراى نفوذ و منزلت بوده است ، منظور از احزاب قوم نوح ، هود و\r\n\r\n","description":"","footnote":"","page_name":" 360 ","page_number":360},
  {"content":"\r\n\r\nصالح و مانند آنهاست كه در آيهء بعدى مىآيد و آنها گروه‌هاى شرك و كفر بودند .\r\n31 -  مِثْلَ دَأْبِ قَوْمِ نُوحٍ وَ عادٍ وَ ثَمُودَ وَ الَّذِينَ مِنْ بَعْدِهِمْ وَ مَا اللَّهُ يُرِيدُ ظُلْماً لِلْعِبادِ  .\r\nبيان احزاب است ، اطلاق دأب به سر گذشت آنان ظاهرا از لحاظ سنّت مداوم بودن است ،  وَ مَا اللَّهُ يُرِيدُ ظُلْماً . . .  در رابطه با آنست كه خودشان سبب هلاكت خود شدند .\r\n32 -  وَ يا قَوْمِ إِنِّي أَخافُ عَلَيْكُمْ يَوْمَ التَّنادِ  .\r\nظاهرا اين آيه و آيهء بعدى در بيان عذاب آخرت است چنان كه آيات قبلى در بيان عذاب دنيا بود در الميزان و مجمع و جوامع الجامع عذاب آخرت دانسته است از حضرت صادق صلوات اللَّه عليه نقل شده\r\n« يوم التناد يوم ينادى اهل النار اهل الجنة ان افيضوا علينا من الماء او مما رزقكم اللَّه » ( برهان ) .\r\n33 -  يَوْمَ تُوَلُّونَ مُدْبِرِينَ ما لَكُمْ مِنَ اللَّهِ مِنْ عاصِمٍ وَ مَنْ يُضْلِلِ اللَّهُ فَما لَهُ مِنْ هادٍ  .\r\nبه نظر مىآيد كه آنها العياذ باللّه در آتش به اينطرف و آن طرف فرار خواهند كرد به اميد آنكه از آن خارج شوند ، ولى فرار آنها را از عذاب خدا نگهدارنده نيست زيرا  ما لَهُمْ مِنَ اللَّهِ مِنْ عاصِمٍ  جملهء  وَ مَنْ يُضْلِلِ اللَّهُ . . .  تعليل نبودن عاصم است .\r\n« مدبرين » تأكيد « تولّون » مىباشد . على هذا صدر آيه نظير  كُلَّما أَرادُوا أَنْ يَخْرُجُوا مِنْها مِنْ غَمٍّ أُعِيدُوا فِيها  حج / 22 ، است .\r\n34 -  وَ لَقَدْ جاءَكُمْ يُوسُفُ مِنْ قَبْلُ بِالْبَيِّناتِ  .\r\nآيهء شريفه در رابطه با  وَ مَنْ يُضْلِلِ اللَّهُ . . .  است معلوم مىشود كه يوسف\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nعليه السلام بعد از وزير دارايى شدن ، بر اهل مصر مبعوث شده و معجزات آورده است .\r\n فَما زِلْتُمْ فِي شَكٍّ مِمَّا جاءَكُمْ بِهِ حَتَّى إِذا هَلَكَ قُلْتُمْ لَنْ يَبْعَثَ اللَّهُ مِنْ بَعْدِهِ رَسُولًا  .\r\nمعلوم مىشود كه تا يوسف در قيد حيات بوده در نبوت او شك داشته‌اند و بعد از مرگ ، او را به پيامبرى قبول كرده و گفته‌اند ديگر پيامبرى نخواهد آمد و با اين سخن ، حرف اولى خويش را نقض كرده‌اند و مصداق  وَ مَنْ يُضْلِلِ اللَّهُ . . .  بوده‌اند .\r\nدر قاموس قرآن مادهء « هلك » گفته‌ايم كه مادهء هلاك در وقت نزول قرآن در مرگ عادى نيز به كار مىرفت چنان كه در اين آيه است ، ولى بعدا به مرگ شفا و تبار اختصاص يافته است .\r\n كَذلِكَ يُضِلُّ اللَّهُ مَنْ هُوَ مُسْرِفٌ مُرْتابٌ  .\r\nتأكيد و توضيح مطلب آيه است .\r\n35 -  الَّذِينَ يُجادِلُونَ فِي آياتِ اللَّهِ بِغَيْرِ سُلْطانٍ أَتاهُمْ  .\r\nوصف مسرف مرتاب است كه بدون دليل دربارهء آيات خدا مجادلهء باطل مىكنند و مىخواهند آنها را ردّ كنند ، افراط و تزلزل قلب ، آنها را به چنين كار واداشته است ، منظور از « آتاهم » ظاهرا آمدن از جانب خداست .\r\n كَبُرَ مَقْتاً عِنْدَ اللَّهِ وَ عِنْدَ الَّذِينَ آمَنُوا كَذلِكَ يَطْبَعُ اللَّهُ عَلى كُلِّ قَلْبِ مُتَكَبِّرٍ جَبَّارٍ  .\r\nيعنى جدال آنها از لحاظ مبغوض بودن در نزد خدا و مؤمنان بزرگ است به عبارت ديگر ، خدا و مؤمنان مجادلهء آنها را مبغوض مىدارند . زيرا كه با حق مقابله مىكنند .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n« كذلك » اشاره است به مهر شدن قلب متجاوز شكّاك .\r\nبعضىها قلب را با تنوين خوانده‌اند درين صورت « متكبّر » وصف قلب است مانند  آثِمٌ قَلْبُهُ  بقره / 283 . جبّار نيز وصف بعد از وصف مىباشد . و اگر اضافه به متكبّر باشد ، منظور همهء قلب و به همه جاى قلب نيست بلكه « كل » راجع به قلوب است يعنى « يطبع اللَّه على كل قلب من كل متكبر . . . » بنا بر آنچه مفسّران گفته‌اند و اللَّه العالم ، اين آيه ممكن است تتمّهء قول مؤمن و يا قول خدا باشد .\r\n\r\n","description":"","footnote":"","page_name":" 363 ","page_number":363},
  {"content":"\r\n\r\n\r\n[ سوره غافر ( 40 ) : آيات 36 تا 54 
  ]\r\nوَ قالَ فِرْعَوْنُ يا هامانُ ابْنِ لِي صَرْحاً لَعَلِّي أَبْلُغُ الْأَسْبابَ ( 36 ) أَسْبابَ السَّماواتِ فَأَطَّلِعَ إِلى إِلهِ مُوسى وَ إِنِّي لَأَظُنُّهُ كاذِباً وَ كَذلِكَ زُيِّنَ لِفِرْعَوْنَ سُوءُ عَمَلِهِ وَ صُدَّ عَنِ السَّبِيلِ وَ ما كَيْدُ فِرْعَوْنَ إِلاَّ فِي تَبابٍ ( 37 ) وَ قالَ الَّذِي آمَنَ يا قَوْمِ اتَّبِعُونِ أَهْدِكُمْ سَبِيلَ الرَّشادِ ( 38 ) يا قَوْمِ إِنَّما هذِهِ الْحَياةُ الدُّنْيا مَتاعٌ وَ إِنَّ الْآخِرَةَ هِيَ دارُ الْقَرارِ ( 39 ) مَنْ عَمِلَ سَيِّئَةً فَلا يُجْزى إِلاَّ مِثْلَها وَ مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ يُرْزَقُونَ فِيها بِغَيْرِ حِسابٍ ( 40 )\r\nوَ يا قَوْمِ ما لِي أَدْعُوكُمْ إِلَى النَّجاةِ وَ تَدْعُونَنِي إِلَى النَّارِ ( 41 ) تَدْعُونَنِي لِأَكْفُرَ بِاللَّهِ وَ أُشْرِكَ بِهِ ما لَيْسَ لِي بِهِ عِلْمٌ وَ أَنَا أَدْعُوكُمْ إِلَى الْعَزِيزِ الْغَفَّارِ ( 42 ) لا جَرَمَ أَنَّما تَدْعُونَنِي إِلَيْهِ لَيْسَ لَهُ دَعْوَةٌ فِي الدُّنْيا وَ لا فِي الْآخِرَةِ وَ أَنَّ مَرَدَّنا إِلَى اللَّهِ وَ أَنَّ الْمُسْرِفِينَ هُمْ أَصْحابُ النَّارِ ( 43 ) فَسَتَذْكُرُونَ ما أَقُولُ لَكُمْ وَ أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ ( 44 ) فَوَقاهُ اللَّهُ سَيِّئاتِ ما مَكَرُوا وَ حاقَ بِآلِ فِرْعَوْنَ سُوءُ الْعَذابِ ( 45 )\r\nالنَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ ( 46 ) وَ إِذْ يَتَحاجُّونَ فِي النَّارِ فَيَقُولُ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا نَصِيباً مِنَ النَّارِ ( 47 ) قالَ الَّذِينَ اسْتَكْبَرُوا إِنَّا كُلٌّ فِيها إِنَّ اللَّهَ قَدْ حَكَمَ بَيْنَ الْعِبادِ ( 48 ) وَ قالَ الَّذِينَ فِي النَّارِ لِخَزَنَةِ جَهَنَّمَ ادْعُوا رَبَّكُمْ يُخَفِّفْ عَنَّا يَوْماً مِنَ الْعَذابِ ( 49 ) قالُوا أَ وَ لَمْ تَكُ تَأْتِيكُمْ رُسُلُكُمْ بِالْبَيِّناتِ قالُوا بَلى قالُوا فَادْعُوا وَ ما دُعاءُ الْكافِرِينَ إِلاَّ فِي ضَلالٍ ( 50 )\r\nإِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ ( 51 ) يَوْمَ لا يَنْفَعُ الظَّالِمِينَ مَعْذِرَتُهُمْ وَ لَهُمُ اللَّعْنَةُ وَ لَهُمْ سُوءُ الدَّارِ ( 52 ) وَ لَقَدْ آتَيْنا مُوسَى الْهُدى وَ أَوْرَثْنا بَنِي إِسْرائِيلَ الْكِتابَ ( 53 ) هُدىً وَ ذِكْرى لِأُولِي الْأَلْبابِ ( 54 )\r\n\r\n","description":"","footnote":"","page_name":" 364 ","page_number":364},
  {"content":"\r\n\r\n36 - فرعون گفت : اى هامان براى من عمارت بلندى بساز تا به راهها برسم\r\n37 - راههاى آسمانها تا به معبود موسى مطلع شوم ، من او را دروغگو گمان دارم ، اين چنين كار بدش به فرعون مزين گرديد و از راه حق باز داشته شد ، حيله فرعون جز در خسران نيست .\r\n38 - آنكه ايمان آورده بود ، گفت : اى قوم من ، از من تبعيت كنيد تا به راه كمال هدايتتان كنم .\r\n\r\n","description":"","footnote":"","page_name":" 365 ","page_number":365},
  {"content":"\r\n\r\n39 - اى قوم من : اين زندگى دنيا متاع اندكى است ، ( اما ) آخرت همو خانهء پايدار است .\r\n40 - هر كه عمل بد كند ، مجازات نمىشود مگر به قدر آن و هر كه عمل خوب انجام دهد مرد باشد يا زن در حالى كه مؤمن است ، آنها داخل بهشت مىشوند و بىحساب پاداش داده مىشوند\r\n41 - و اى قوم من ، مرا چه شده كه شما را به نجات مىخوانم و شما مرا به آتش مىخوانيد .\r\n42 - مرا مىخوانيد كه به خدا كافر شوم و به او شريك قرار دهم چيزى را كه به آن دليلى ندارم و من شما را به سوى خداى توانا و آمرزنده مىخوانم .\r\n43 - ناچار آنچه مرا بدان مىخوانيد دعوتى در دنيا و آخرت ندارد ، بازگشت ما به سوى خداست اهل اسراف فقط اهل آتشند .\r\n44 - به زودى آنچه را كه مىگويم ياد مىآوريد ، من كارم را به خدا واگذار مىكنم كه خدا به بندگان بيناست .\r\n45 - خدا او را از بديهاى مكرشان نگاه داشت و عذاب بد ، آل فرعون را احاطه نمود\r\n46 - ( آن عذاب ) آتشى است كه بامداد و شامگاه به آن نشان داده شوند و روزى كه قيامت بر پا مىشود و آل فرعون را به اشد عذاب داخل كنيد .\r\n47 - يادآور كه در آتش با هم محاجه كنند ، ضعفاء به مستكبران گويند : ما به شما تابع بوديم آيا مقدارى از آتش را از ما كفايت مىكنيد ؟\r\n48 - مستكبران گويند : ما همه در آتش هستيم خدا ميان بندگان حكم كرده است .\r\n49 - آنان كه در آتشند به خازنان جهنم گويند : پروردگارتان را بخوانيد تا روزى مقدارى از آتش را از ما تخفيف دهد .\r\n50 - گويند : آيا پيامبرانتان آيات روشن را براى شما نياوردند ؟ گويند آرى ، ملائكه گويند : پس بخوانيد ، دعاى كافران جز در ضلال نخواهد بود .\r\n51 - ما پيامبران و اهل ايمان را در زندگى دنيا و روزى كه گواهان بر مىخيزند يارى مىكنيم\r\n\r\n","description":"","footnote":"","page_name":" 366 ","page_number":366},
  {"content":"\r\n\r\n52 - روزى كه ظالمان را معذرتشان سودى ندهد ، آنها راست لعنت خدا و آنها راست خانهء بد .\r\n53 - به موسى هدايت داديم و كتاب را بر بنى اسرائيل ارث گذاشتيم .\r\n54 - هدايت و تذكر است براى خردمندان .\r\n\r\nكلمه‌ها\r\nصرح : كاخ و هر بناء عالى . اصل آن به معنى آشكار كردن است « صرح الامر صرحا : بينه و اظهره » .\r\nاسباب : راهها . سبب به معنى وسيله است و نيز ريسمانى را گويند كه با آن از درخت خرما به بالا مىروند ، در آيه به معنى راه است .\r\nتباب : خسران و زيان ، طبرسى زيان مؤدى بر فساد ، راغب . زيان مستمر گفته است .\r\nقرار : مصدر است به معنى ثبات و استقرار و نيز اسم مكان به معنى محل استقرار .\r\nمرد : مصدر ميمى است به معنى برگرداندن ولى در آيه به معنى برگشتن است .\r\nحاق : حيق : احاطه و فرا گرفتن « حاق به حيقا : احاط به » .\r\nغدو : غدوة و غداة : بامداد يا از اول صبح تا طلوع فجر ، جمع آن غدوّ است .\r\nعشى : طبرسى و زمخشرى آن را از اول ظهر تا غروب آفتاب گفته‌اند » اشهاد : جمع شاهد به معنى گواهى دهنده .\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n\r\nشرحها\r\nاين آيات دنبالهء جريان مؤمن آل فرعون است كه فرعون براى منحرف كردن فكر ديگران از وزيرش هامان مىخواهد كه ساختمان بلندى بنا كند تا فرعون به طرف خداى موسى برود ، مرد مؤمن باز مقاومت مىكند ، درباريان را به طرف توحيد مىخواند و از عذاب آخرت بيم مىدهد ، آن وقت غرق فرعونيان مطرح مىشود و به همان مناسبت عذاب برزخ و آخرت شرح داده مىشود و اينكه خدا پيامبران را در دنيا و آخرت يارى خواهد كرد مطلب به آخر مىرسد ، دو نكته را نبايد فراموش كرد : يكى اينكه مرد مؤمن يك دين شناس كامل بوده دوم اينكه ظاهرا فرعون از نظر خود در مورد قتل موسى منصرف شده است .\r\n36 -  وَ قالَ فِرْعَوْنُ يا هامانُ ابْنِ لِي صَرْحاً لَعَلِّي أَبْلُغُ الْأَسْبابَ  .\r\nآيات نشان مىدهد كه اين دستور در حضور مؤمن صادر شده و نيز به نظر مىآيد كه فرعون از قتل موسى منصرف شده است لذا سخنان مرد مؤمن در آيات بعدى حاكى از دعوت آنها به توحيد است ولى قبلا از آنها مىخواست كه با نظر فرعون موافقت نكنند منظور از « الاسباب » راههاى آسمان است چنان كه در آيهء بعدى بيان مىشود .\r\n37 -  أَسْبابَ السَّماواتِ فَأَطَّلِعَ إِلى إِلهِ مُوسى وَ إِنِّي لَأَظُنُّهُ كاذِباً  .\r\nگويى مىخواهد بگويد : خداى موسى در زمين نيست مىخواهم از آن ساختمان بالا روم و به معبود موسى مطلع شوم چون گمان دارم كه دروغ مىگويد على هذا با اين كار دروغ او را آشكار خواهم كرد .\r\nمگر موسى گفته بود : معبود من در آسمان است ؟ مگر فرعون يقين داشت\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nكه با عمارت چند مترى مىشود به آسمانها راه يافت به نظر مىآيد : فرعون در اثر اصرار مرد مؤمن و عدم موافقت درباريان در رابطه با قتل موسى با اين دستور خواسته موقعيت خويش را در مقابل درباريان و مردم تا حدى حفظ كند و گرنه آن احمق مىدانسته كه اين كار شدنى نيست .\r\n وَ كَذلِكَ زُيِّنَ لِفِرْعَوْنَ سُوءُ عَمَلِهِ وَ صُدَّ عَنِ السَّبِيلِ وَ ما كَيْدُ فِرْعَوْنَ إِلَّا فِي تَبابٍ  .\r\nمنظور از  سُوءُ عَمَلِهِ  ظاهرا انكار نبوت موسى و مجادله با اوست ، يعنى اين چنين شيطان ، عمل قبيح او را در نظرش خوب متجلّى كرد و از راه حقّ بازش داشت اين حيله و تدبيرش نيز جز در خسران و تباهى نيست كارى از پيش نمىبرد جملهء  وَ ما كَيْدُ . . .  حكايت حال ماضى است .\r\n38 -  وَ قالَ الَّذِي آمَنَ يا قَوْمِ اتَّبِعُونِ أَهْدِكُمْ سَبِيلَ الرَّشادِ  .\r\nاز اين آيه آنها را به پيروى از خود كه پيروى از موسى است فرا خوانده مراد از سبيل رشاد در مقابل سخن فرعون است كه نظر خويش را سبيل الرشاد خوانده راه كمال همانست كه در آيات بعدى بيان مىشود .\r\n39 -  إِنَّما هذِهِ الْحَياةُ الدُّنْيا مَتاعٌ وَ إِنَّ الْآخِرَةَ هِيَ دارُ الْقَرارِ  .\r\nاين همان واقعيتى است كه همهء انبياء بيان فرموده‌اند نكره آمدن « متاع » براى « قلّت » و كمى است نظير  قُلْ مَتاعُ الدُّنْيا قَلِيلٌ  نساء / 77 مراد از « القرار » ظاهرا خلود و ثبات است نه عدم تغيير و از بين رفتن كهولت از اشياء ، و اللَّه العالم .\r\n40 -  مَنْ عَمِلَ سَيِّئَةً فَلا يُجْزى إِلَّا مِثْلَها وَ مَنْ عَمِلَ صالِحاً مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ  .\r\nمصداق سبيل رشاد است و آن اينكه گناهكار فقط به قدر گناهش كيفر مىبيند\r\n\r\n","description":"","footnote":"","page_name":" 369 ","page_number":369},
  {"content":"\r\n\r\nاگر نبخشايد و شفاعت را مشمول نشود و يا كافر باشد ، و نيز عمل صالح به شرط ايمان به توحيد سبب دخول بهشت است ، آيه صريح است در اينكه در قبول عمل و داخل شدن به رحمت ، زن و مرد فرقى ندارند .\r\n يُرْزَقُونَ فِيها بِغَيْرِ حِسابٍ  .\r\nگويى اشاره است به  وَ لَدَيْنا مَزِيدٌ  ق / 30  فَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ يَزِيدُهُمْ مِنْ فَضْلِهِ  نساء / 173 در اين آيه سبيل رشد با مختصر بيان روشن شده است .\r\n41 -  وَ يا قَوْمِ ما لِي أَدْعُوكُمْ إِلَى النَّجاةِ وَ تَدْعُونَنِي إِلَى النَّارِ  .\r\nمعلوم مىشود كه آنها نيز او را دعوت به شرك و ربوبيت فرعون مىكرده‌اند منظور دعوت به ايمان و كفر است كه سبب نجات و آتش است مسبب در جاى سبب نشسته است . آن گاه در بيان اين سخن گفته است ، 42 -  تَدْعُونَنِي لِأَكْفُرَ بِاللَّهِ وَ أُشْرِكَ بِهِ ما لَيْسَ لِي بِهِ عِلْمٌ وَ أَنَا أَدْعُوكُمْ إِلَى الْعَزِيزِ الْغَفَّارِ  .\r\nمراد از « علم » حجت و دليل است نداشتن علم نشانهء نداشتن دليل است « و اشرك » بيان « لا كفر » مىباشد آن گاه گويد : ولى من شما را به طرف خدايى مىخوانم كه غالب و تواناست و تائبان را مىبخشايد .\r\n43 -  لا جَرَمَ أَنَّما تَدْعُونَنِي إِلَيْهِ لَيْسَ لَهُ دَعْوَةٌ فِي الدُّنْيا وَ لا فِي الْآخِرَةِ وَ أَنَّ مَرَدَّنا إِلَى اللَّهِ وَ أَنَّ الْمُسْرِفِينَ هُمْ أَصْحابُ النَّارِ  .\r\nاستدلال است بر بطلان شرك و شركاء يعنى از طرف آنچه شريك خدا مىدانيد تا به حال پيامبرى نيامده كه به سوى او دعوت نمايد و آن گهى برگشت همهء ما به سوى خداست نه به سوى معبودهاى باطل على هذا ناچار اهل تجاوز اهل آتش خواهند بود مىشود از آيه فهميد كه لازمه معبود بودن دعوت و ارسال است .\r\n\r\n","description":"","footnote":"","page_name":" 370 ","page_number":370},
  {"content":"\r\n\r\nجمله‌هاى  وَ أَنَّ مَرَدَّنا  -  وَ أَنَّ الْمُسْرِفِينَ  عطف است بر  أَنَّما تَدْعُونَنِي  كه « لا جرم » در همهء آنها در نظر است .\r\n44 -  فَسَتَذْكُرُونَ ما أَقُولُ لَكُمْ وَ أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ  .\r\nصدر آيه در رابطه با  وَ أَنَّ مَرَدَّنا إِلَى اللَّهِ  است يعنى الان كه به دعوت من اهميت نمىدهيد به زودى در آخرت و وقت وقوع عذاب سخن مرا ياد مىآوريد آن وقت فرموده : در كارم توكّل به خدا مىكنم زيرا تفويض همان توكّل است  إِنَّ اللَّهَ . . .  تعليل  أُفَوِّضُ . . .  است .\r\n45 -  فَوَقاهُ اللَّهُ سَيِّئاتِ ما مَكَرُوا وَ حاقَ بِآلِ فِرْعَوْنَ سُوءُ الْعَذابِ  .\r\nظهور آيه در آنست كه خواسته‌اند به او حيله‌اى بكنند ولى خدا حفظش كرده است در تفسير برهان از كافى نقل شده كه بر او حمله كرده و مقتولش كردند ليكن خدا او را از اينكه در دينش به فتنه بياندازند حفظ كرد . مراد از  بِآلِ فِرْعَوْنَ  قوم فرعون و اتباع اوست كه با او هم عقيده بودند نظير\r\n« سلمان منا اهل البيت »\r\nمنظور از  سُوءُ الْعَذابِ  غرق شدن آنهاست و يا همانست كه در آيهء بعدى آمده است .\r\n46 -  النَّارُ يُعْرَضُونَ عَلَيْها غُدُوًّا وَ عَشِيًّا وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ  .\r\nجملهء  النَّارُ . . .  ظاهرا بيان  سُوءُ الْعَذابِ  و شايد معترضه باشد ، دقّت در آيه نشان مىدهد كه « النار » غير از  أَشَدَّ الْعَذابِ  و ظرف آن دو نيز غيرهم است ، على هذا قسمت اوّل راجع به عذاب برزخ است كه در ذيل  وَ لا تَقُولُوا لِمَنْ يُقْتَلُ فِي سَبِيلِ اللَّهِ أَمْواتٌ  بقره : 154 مشروحا نوشته‌ايم و از آيه معلوم مىشود كه اموات در عالم برزخ صبح و شام را خواهند فهميد .\r\nدر مجمع البيان از حضرت صادق صلوات اللَّه عليه نقل شده : اين عذاب ،\r\n\r\n","description":"","footnote":"","page_name":" 371 ","page_number":371},
  {"content":"\r\n\r\nدر دنياست پيش از قيامت ، زيرا در آتش قيامت بامداد و شام نيست و اگر آنها بامداد و شام در آتش آخرت باشند پس ما بين دنيا و آخرت از سعداء خواهند بود نه ليكن اين عذاب در برزخ خواهد بود پيش از قيامت آيا قول خداى عزّ و جلّ را نمىشنوى كه  وَ يَوْمَ تَقُومُ السَّاعَةُ أَدْخِلُوا آلَ فِرْعَوْنَ أَشَدَّ الْعَذابِ  روايات در رابطه با عالم برزخ زياد است براى نمونه در كافى به « كتاب الجنائز » مراجعه شود .\r\n47 -  وَ إِذْ يَتَحاجُّونَ فِي النَّارِ فَيَقُولُ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا نَصِيباً مِنَ النَّارِ  .\r\nجريان مخاصمهء پيشوايان ستمگر و پيروان آنها در چندين مورد از جمله سورهء ابراهيم و سورهء سبأ گذشت ، در اين آيات نيز در رابطه با فرعون و پيروان او تكرار شده است منظور از « يتحاجون » محكوم كردن يكديگر است .\r\n48 -  قالَ الَّذِينَ اسْتَكْبَرُوا إِنَّا كُلٌّ فِيها إِنَّ اللَّهَ قَدْ حَكَمَ بَيْنَ الْعِبادِ  .\r\nجواب يأس است از جانب پيشوايان ستمگر كه دربارهء شما كارى از ما ساخته نيست زيرا ما هم مثل شما در عذابيم  إِنَّ اللَّهَ قَدْ حَكَمَ . . .  در رابطه با آنست كه حكم خدا ما را مانند شما خلع سلاح كرده است ديگرى قدرتى نداريم .\r\n49 -  وَ قالَ الَّذِينَ فِي النَّارِ لِخَزَنَةِ جَهَنَّمَ ادْعُوا رَبَّكُمْ يُخَفِّفْ عَنَّا يَوْماً مِنَ الْعَذابِ  .\r\nگفتار اهل عذاب است كه از مأموران آتش خواهند خواست كه خدا از عذابشان تخفيف دهد ، مراد از « ربكم » به جاى « ربنا » شايد به علّت قطع اميدشان از رحمت خداست « يوما » نسبت به عالم قيامت و  مِنَ الْعَذابِ  بيان مقدارى از عذاب است نه همهء آن .\r\n50 -  قالُوا أَ وَ لَمْ تَكُ تَأْتِيكُمْ رُسُلُكُمْ بِالْبَيِّناتِ قالُوا بَلى قالُوا فَادْعُوا وَ ما دُعاءُ الْكافِرِينَ إِلَّا فِي ضَلالٍ  .\r\n\r\n","description":"","footnote":"","page_name":" 372 ","page_number":372},
  {"content":"\r\n\r\nاينكه مأمورين آتش در جواب مىگويند : آيا پيامبران دلائل روشن نياوردند ؟ اشاره به آنست كه فعلا چاره‌اى نداريد خلاصى شما در صورتى بود كه دعوت پيامبران را بپذيريد .\r\nآنها با اين اقرار قبول كرده‌اند كه دانسته و از روى عمد كافر شده و حقّ را انكار نموده‌اند آن گاه در جواب ، احاله به خودشان كرده‌اند كه خود خدا را بخوانيد و سپس گفته‌اند كه دعاى كافران به اجابت نمىرسد و از حدّ اجابت منحرف مىگردد .\r\nدر الميزان فرموده : بعضى با جملهء اخير استدلال كرده‌اند كه دعاى كافر مطلقا قبول نيست ولى آيه مىگويد : فقط دربارهء آنچه انكار مىكند و كافر مىشود پذيرفته نيست نه مطلقا ، زيرا كه آياتى داريم : دعاى كافر در موقع اضطرار اجابت مىشود ( ترجمهء آزاد ) 51 -  إِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ  .\r\nآيه صريح است در اينكه خدا پيامبران خويش را در دو جهان يارى خواهد كرد رجوع شود به  إِنَّهُمْ لَهُمُ الْمَنْصُورُونَ  صافات / 172 ، منظور از « الاشهاد » پيامبران و امامان و امثال آنهاست كه به گناهان اهل عذاب گواهى خواهند داد كه در ذيل  وَ يَقُولُ الْأَشْهادُ هؤُلاءِ الَّذِينَ كَذَبُوا عَلى رَبِّهِمْ . . .  هود / 18 گذشت :\r\n52 -  يَوْمَ لا يَنْفَعُ الظَّالِمِينَ مَعْذِرَتُهُمْ وَ لَهُمُ اللَّعْنَةُ وَ لَهُمْ سُوءُ الدَّارِ  .\r\nبيان  يَوْمَ يَقُومُ الْأَشْهادُ  است ، عدم نفع معذرت ظالمان از مصاديق نصرت رسولان است و اگر معذرت آنها قبول مىشد دعوت پيامبران باطل مىگرديد  لَهُمُ \r\n\r\n","description":"","footnote":"","page_name":" 373 ","page_number":373},
  {"content":"\r\n\r\n اللَّعْنَةُ  يعنى براى آنهاست دورى از رحمت خدا ،  سُوءُ الدَّارِ  اضافه صفت به موصوف است يعنى خانهء بد ، كه همان جهنّم باشد .\r\nاين آيه نشان مىدهد كه معذرتى از آنها خواهد بود و ليكن نفعى به حال آنها نخواهد داشت اما در آيهء   هذا يَوْمُ لا يَنْطِقُونَ وَ لا يُؤْذَنُ لَهُمْ فَيَعْتَذِرُونَ   مرسلات / 36 مراد اعتذار مفيد است كه بعد از اذن خدا باشد ، آيه چنين اعتذارى را نفى مىكند ، به عبارت ديگر : اعتذار خود فائده‌اى نخواهد داشت به اعتذار مفيد و مقبول نيز اجازه داده نخواهد شد ، نظير  فَيَوْمَئِذٍ لا يَنْفَعُ الَّذِينَ ظَلَمُوا مَعْذِرَتُهُمْ وَ لا هُمْ يُسْتَعْتَبُونَ  روم / 57 .\r\n53 -  وَ لَقَدْ آتَيْنا مُوسَى الْهُدى وَ أَوْرَثْنا بَنِي إِسْرائِيلَ الْكِتابَ  .\r\nخاتمه جريان است يعنى پس از آنكه فرعونيان غرق شد و بنى اسرائيل به صحراى سينا آمدند ، به موسى تورات داده شد مراد از « الهدى » يا دين است و يا تورات كه براى عدم تكرار كتاب آمده است ، منظور از ايراث ، باقى ماندن تورات در ميان آنهاست .\r\n54 -  هُدىً وَ ذِكْرى لِأُولِي الْأَلْبابِ  .\r\nدر حالى كه آن كتاب هدايت و تذكّر بود مىشود گفت : هدايت براى عموم و تذكّر فقط براى خواصّ و خردمندان بود .\r\n\r\n","description":"","footnote":"","page_name":" 374 ","page_number":374},
  {"content":"\r\n\r\n\r\n[ سوره غافر ( 40 ) : آيات 55 تا 60 
  ]\r\nفَاصْبِرْ إِنَّ وَعْدَ اللَّهِ حَقٌّ وَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ بِالْعَشِيِّ وَ الْإِبْكارِ ( 55 ) إِنَّ الَّذِينَ يُجادِلُونَ فِي آياتِ اللَّهِ بِغَيْرِ سُلْطانٍ أَتاهُمْ إِنْ فِي صُدُورِهِمْ إِلاَّ كِبْرٌ ما هُمْ بِبالِغِيهِ فَاسْتَعِذْ بِاللَّهِ إِنَّهُ هُوَ السَّمِيعُ الْبَصِيرُ ( 56 ) لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ وَ لكِنَّ أَكْثَرَ النَّاسِ لا يَعْلَمُونَ ( 57 ) وَ ما يَسْتَوِي الْأَعْمى وَ الْبَصِيرُ وَ الَّذِينَ آمَنُوا وَ عَمِلُوا الصَّالِحاتِ وَ لا الْمُسِيءُ قَلِيلاً ما تَتَذَكَّرُونَ ( 58 ) إِنَّ السَّاعَةَ لَآتِيَةٌ لا رَيْبَ فِيها وَ لكِنَّ أَكْثَرَ النَّاسِ لا يُؤْمِنُونَ ( 59 )\r\nوَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ ( 60 )\r\n55 - صبر كن كه وعدهء خدا حق است ، براى گناه خود مغفرت بخواه ، پروردگارت را تسبيح و حمد كن در عصر و بامداد .\r\n56 - كسانى كه دربارهء آيات خدا مجادله مىكنند بىآنكه دليلى از جانب خدا آمده باشد ، در سينه‌شان جز تكبر نيست ، آنها بخواستهء خود نمىرسند ، به خدا پناه بر كه او شنوا و بيناست .\r\n57 - خلقت آسمانها و زمين از خلقت انسان بزرگتر است ، ليكن بيشتر مردم نمىدانند .\r\n58 - نابينا و بينا برابر نيستند و برابر نيستند آنان كه ايمان آورده و عمل صالح انجام داده‌اند و گناهكاران ، بسيار كم متذكر مىشويد .\r\n59 - حقا كه قيامت آمدنى است ، شكى در آن نيست ليكن بيشتر مردم ايمان نمىآورند .\r\n60 - پروردگارتان گفت . مرا بخوانيد تا شما را اجابت كنم ، آنان كه از عبادت من تكبر مىكنند حتما ذليلانه داخل آتش مىشوند .\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nكلمه‌ها\r\nعشى : از اول ظهر يا غروب آفتاب ( مجمع - كشاف ) .\r\nابكار : ( به كسر اول ) از اول طلوع فجر است تا ارتفاع آفتاب ، طبرسى رحمه اللَّه از طلوع آفتاب تا ارتفاع آن فرموده است ، اين كلمه اسم مصدر مىباشد .\r\nداخرين : دخر : ذلت و خوارى . « داخرين » ذليلان .\r\n\r\nشرحها\r\nپس از آنكه ماجراى موسى و هلاكت فرعونيان و پيروزى حق در آيات گذشته بيان گرديد ، در مقام نتيجه‌گيرى به رسول خدا صلّى اللَّه عليه و آله خطاب شده : كه صبر كن وعدهء خدا حتمى است جريان موسى و فرعون دربارهء تو و مشركان قابل تكرار است ، تو پيروز مىشوى و آنها منكوب ، در آخرت نيز در عذاب خواهند بود .\r\nخدايى كه خلقت آسمانها و زمين او را عاجز نكرده ، انسان ضعيف كه گوشه‌اى از اين خلقت بزرگ است چگونه او را عاجز تواند كرد .\r\n55 -  فَاصْبِرْ إِنَّ وَعْدَ اللَّهِ حَقٌّ وَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ بِالْعَشِيِّ وَ الْإِبْكارِ  يعنى : حالا كه دانستى عاقبت ستمگران به كجا انجاميد و حالا كه شنيدى  إِنَّا لَنَنْصُرُ رُسُلَنا  ، پس صبر كن كه وعدهء خدا حقّ است و تو را يارى خواهد كرد ، مراد از « ذنبك » نسبت به آن حضرت است و گرنه آن حضرت معصوم بود و گناه نمىكرد ، گويا مراد از « ذنب » آن حالت نگرانى باشد كه در دل\r\n\r\n","description":"","footnote":"","page_name":" 376 ","page_number":376},
  {"content":"\r\n\r\nآن حضرت راجع به آينده دينش بود ، چنان كه از  فَاصْبِرْ إِنَّ وَعْدَ اللَّهِ حَقٌّ  استفاده مىشود ، در اوّل سورهء فتح ، ذيل  لِيَغْفِرَ لَكَ اللَّهُ ما تَقَدَّمَ مِنْ ذَنْبِكَ  در اين باره صحبت خواهد شد .\r\nتسبيح ، تنزيه خداست از نقائص و آلودگيها ، حمد ، درود و ثناست در مقابل نعمتهاى خداوند ، « عشى - ابكار » كنايه از تداوم است مانند :   يا أَيُّهَا الَّذِينَ آمَنُوا اذْكُرُوا اللَّهَ ذِكْراً كَثِيراً وَ سَبِّحُوهُ بُكْرَةً وَ أَصِيلًا   احزاب / 42 بعضى گويند : مراد نمازهاى پنجگانه است .\r\n56 -  إِنَّ الَّذِينَ يُجادِلُونَ فِي آياتِ اللَّهِ بِغَيْرِ سُلْطانٍ أَتاهُمْ إِنْ فِي صُدُورِهِمْ إِلَّا كِبْرٌ ما هُمْ بِبالِغِيهِ  .\r\nتأكيد  إِنَّ وَعْدَ اللَّهِ حَقٌّ  است ، يعنى : صبر كن موفّق خواهى شد ، آنان كه در مقابل دين تو مجادله مىكنند دليلى ندارند . علّت مجادلهء آنها فقط استكبار آنهاست . ضمير « بالغيه » راجع به « كبر » است مراد ، مسبّب كبر است كه همان غلبه بر حقّ باشد ، يعنى : آنها در اين مجادله به مرادشان نخواهند رسيد .\r\n فَاسْتَعِذْ بِاللَّهِ إِنَّهُ هُوَ السَّمِيعُ الْبَصِيرُ  .\r\nگويى اين جمله در مقابل  وَ قالَ مُوسى إِنِّي عُذْتُ بِرَبِّي وَ رَبِّكُمْ مِنْ كُلِّ مُتَكَبِّرٍ لا يُؤْمِنُ بِيَوْمِ الْحِسابِ  است يعنى : تو هم مانند موسى از شرّ مشركان به خدا پناه ببر . كه او گفته‌ها را مىشنود و به حال استعاذه كنندگان بيناست .\r\n57 -  لَخَلْقُ السَّماواتِ وَ الْأَرْضِ أَكْبَرُ مِنْ خَلْقِ النَّاسِ وَ لكِنَّ أَكْثَرَ النَّاسِ لا يَعْلَمُونَ  .\r\nبه نظر مىآيد : اين آيه در رابطه با  ما هُمْ بِبالِغِيهِ  است يعنى كائنات\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nبه اين عظمت ، خدا را عاجز نكرده و او آنها را آفريده است ، انسان ضعيف كه جزئى از اين خلقت عظيم است چطور خدا را عاجز مىكند و به مرادش مىرسد ؟ ! ليكن اكثر مردم جاهلند و به اين حقيقت باور نمىكنند و فكر مىكنند كه مىتوانند خدا را عاجز كرده و به مراد خويش برسند ، نظير اين آيه است آيهء  أَ أَنْتُمْ أَشَدُّ خَلْقاً أَمِ السَّماءُ بَناها . . .  نازعات / 27 .\r\n58 -  وَ ما يَسْتَوِي الْأَعْمى وَ الْبَصِيرُ وَ الَّذِينَ آمَنُوا وَ عَمِلُوا الصَّالِحاتِ وَ لَا الْمُسِيءُ قَلِيلًا ما تَتَذَكَّرُونَ  .\r\nتوضيح و تعليلى است بر  وَ لكِنَّ أَكْثَرَ النَّاسِ لا يَعْلَمُونَ  چون بعضى از آنها بصيرتشان كور شده و بعضى با بصيرت هستند ، اهل ايمان مصداق بصير و « مسيء » مصداق اعمى است ، باز براى مزيد بيان فرموده :  قَلِيلًا ما تَتَذَكَّرُونَ  آرى ، اهل ايمان نور دارند ، و گناهكاران در تاريكى به سر مىبرند .\r\n59 -  إِنَّ السَّاعَةَ لَآتِيَةٌ لا رَيْبَ فِيها وَ لكِنَّ أَكْثَرَ النَّاسِ لا يُؤْمِنُونَ  .\r\nگويى آمدن اين آيه در رابطه با آيهء قبلى است كه عدم استواء اعمى و بصير در روز قيامت روشن خواهد شد .\r\n60 -  وَ قالَ رَبُّكُمُ ادْعُونِي أَسْتَجِبْ لَكُمْ إِنَّ الَّذِينَ يَسْتَكْبِرُونَ عَنْ عِبادَتِي سَيَدْخُلُونَ جَهَنَّمَ داخِرِينَ  .\r\nاين آيه با آنكه مطلب مستقلى است ، شايد در رابطه با  وَ ما يَسْتَوِي . . . \r\nباشد يعنى از خدا بخواهيد تا شما را از اهل بصيرت گرداند و اللَّه اعلم .\r\nاينكه به جاى « عن دعائى » لفظ  عَنْ عِبادَتِي  آمده ، حاكى است كه دعا عبادت است . امر به دعا و وعدهء اجابت در آيه بدون قيد و شرط است ، آنان كه از خواندن خدا و توجّه به او تكبّر كرده و اعراض ميكنند قطعا رابطه‌شان از خدا بريده است ، لذا اهل جهنّم خواهند بود . در اينجا لازم است چند روايت نقل شود .\r\n\r\n","description":"","footnote":"","page_name":" 378 ","page_number":378},
  {"content":"\r\n\r\n1 -\r\n« عن النبيّ صلّى اللَّه عليه و آله قال ما من مسلم دعا اللَّه تعالى بدعوة ليست فيها قطيعة رحم و لا استجلاب اثم إلا اعطاء اللَّه تعالى بها احدى ثلاث خصال امّا ان يعجّل له الدعوة و امّا ان يدّخرها له في الاخرة و امّا ان يرفع عنه مثلها من السوء » .\r\n( سفينة البحار ) .\r\n2 -\r\n« عن حمّاد بن عيسى عن أبي عبد اللَّه عليه السّلام قال سمعت يقول : ادع اللَّه و لا تقل : قد فرغ من الامر فانّ الدعاء هو العبادة انّ اللَّه عزّ و جلّ يقول انّ الذين يستكبرون عن عبادتى سيدخلون جهنّم داخرين و قال ادعونى استجب لكم » .\r\n3 -\r\nعن أبي عبد اللَّه عليه السّلام قال : قال رسول اللَّه صلّى اللَّه عليه و آله الدعاء سلاح المؤمن و عمود الدين و نور السموات و الارض .\r\n4 -\r\nعن أبي عبد اللَّه عليه السّلام قال : إنّ الدعاء يردّ القضاء و قد نزل من السماء و قد ابرم ابراما .\r\n5 -\r\nعن أبي عبد اللَّه عليه السّلام قال : ما من شىء إلا و له كيل و وزن إلا الدموع فان القطرة تطفئ بحارا من نار فاذا اغر و رقت العين بمائها لم يرهق وجها قتر و لا ذلّة فاذا فاضت حرّمه اللَّه على النار و لو أنّ باكيا بكى في امّة لرحموا .\r\n6 -\r\nعن أبي عبد اللَّه عليه السّلام قال : كلّ عين باكية يوم القيامة إلا ثلاثا اعين عين غضّت عن محارم اللَّه و عين سهرت في طاعة و عين بكت في جوف الليل من خشية اللَّه ،\r\nاين روايات از كتاب كافى ، كتاب دعا نقل شده است .\r\n\r\n","description":"","footnote":"","page_name":" 379 ","page_number":379},
  {"content":"\r\n\r\n\r\n[ سوره غافر ( 40 ) : آيات 61 تا 68 
  ]\r\nاللَّهُ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ ( 61 ) ذلِكُمُ اللَّهُ رَبُّكُمْ خالِقُ كُلِّ شَيْءٍ لا إِلهَ إِلاَّ هُوَ فَأَنَّى تُؤْفَكُونَ ( 62 ) كَذلِكَ يُؤْفَكُ الَّذِينَ كانُوا بِآياتِ اللَّهِ يَجْحَدُونَ ( 63 ) اللَّهُ الَّذِي جَعَلَ لَكُمُ الْأَرْضَ قَراراً وَ السَّماءَ بِناءً وَ صَوَّرَكُمْ فَأَحْسَنَ صُوَرَكُمْ وَ رَزَقَكُمْ مِنَ الطَّيِّباتِ ذلِكُمُ اللَّهُ رَبُّكُمْ فَتَبارَكَ اللَّهُ رَبُّ الْعالَمِينَ ( 64 ) هُوَ الْحَيُّ لا إِلهَ إِلاَّ هُوَ فَادْعُوهُ مُخْلِصِينَ لَهُ الدِّينَ الْحَمْدُ لِلَّهِ رَبِّ الْعالَمِينَ ( 65 )\r\nقُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ لَمَّا جاءَنِي الْبَيِّناتُ مِنْ رَبِّي وَ أُمِرْتُ أَنْ أُسْلِمَ لِرَبِّ الْعالَمِينَ ( 66 ) هُوَ الَّذِي خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ ثُمَّ يُخْرِجُكُمْ طِفْلاً ثُمَّ لِتَبْلُغُوا أَشُدَّكُمْ ثُمَّ لِتَكُونُوا شُيُوخاً وَ مِنْكُمْ مَنْ يُتَوَفَّى مِنْ قَبْلُ وَ لِتَبْلُغُوا أَجَلاً مُسَمًّى وَ لَعَلَّكُمْ تَعْقِلُونَ ( 67 ) هُوَ الَّذِي يُحْيِي وَ يُمِيتُ فَإِذا قَضى أَمْراً فَإِنَّما يَقُولُ لَهُ كُنْ فَيَكُونُ ( 68 )\r\n61 - خدا اوست كه شب را قرار داده تا در آن آرام گيريد ، روز را روشن قرار داده است ، خدا بر مردم صاحب كرم است ليكن بسيارى از مردم شكر نمىكنند .\r\n62 - آن اللَّه پروردگار شماست ، آفرينندهء همهء اشياء است پس به كجا برگردانده مىشويد .\r\n\r\n","description":"","footnote":"","page_name":" 380 ","page_number":380},
  {"content":"\r\n\r\n63 - اين چنين از حق برگردانده مىشوند ، آنان كه دانسته آيات خدا را انكار مىكنند .\r\n64 - خدا همانست كه زمين را براى شما قرارگاه گردانيد و آسمان را بنائى كرد ، شما را شكل داد ، شكلتان را بهتر گردانيد و از پاكيزه‌ها به شما روزى داد آن اللَّه پروردگار شما و دائم الخير است . . .\r\n65 - فقط اوست زندهء واقعى ، جز او معبودى نيست ، او را بخوانيد در حالى كه بندگى را مخصوص او كرده‌ايد ، حمد خداى رب العالمين راست .\r\n66 - بگو : من نهى شده‌ام از اينكه عبادت كنم آنان را كه جز خدا مىخوانيد ، چون بينات از خدايم به من آمد ، و مأمورم كه تسليم رب العالمين باشم .\r\n67 - خدا همانست كه شما را از خاكى سپس از آب صافى ، سپس از خونى منعقد آفريد ، سپس به صورت طفلان از شكم مادران خارج مىكند ، سپس بزرگ مىكند تا به جوانى برسيد و سپس پيران باشيد ، بعضى از شما از پيش مىميرند .\r\n68 - اوست كه زنده مىكند و ميميراند ، پس چون چيزى را اراده فرمايد به او مىگويد :\r\nباش ، مىشود .\r\n\r\nكلمه‌ها\r\nمبصرا : هم لازم آمده است به معنى آشكار و هم متعدّى به معنى آشكار كننده .\r\nتؤفكون : إفك : ساخته . و برگرداندن چيزى از حقيقتش ، « تؤفكون » :\r\nبرگردانده مىشويد .\r\nيجحدون : جحد : انكار از روى علم ( صحاح ) .\r\nقرار : مصدر است به معنى ثبات و نيز به معنى محلّ استقرار ، در آيه معناى دوّم مراد است .\r\nنطفه : آب صاف شده و آب كم ( قاموس قرآن ) .\r\n\r\n","description":"","footnote":"","page_name":" 381 ","page_number":381},
  {"content":"\r\n\r\nعلقه : خون منعقد . طبرسى فرموده : علقه خون منعقد ، جمع آن علق است و نيز علق به معنى زالو است . راغب علق را زالو و خون منعقد گفته است .\r\nاشد : نيرومندى و جوانى .\r\n\r\nشرحها\r\nدر اين آيات باز مسألهء توحيد و ربوبيّت خداوند مطرح شده است و با  إِنَّ وَعْدَ اللَّهِ حَقٌّ  و با  ما هُمْ بِبالِغِيهِ  و  إِنَّ السَّاعَةَ لَآتِيَةٌ  تناسب كامل دارد .\r\nدر اين آيات مىخوانيم .\r\n1 - خدا از فضل و كرم خويش شب و روز را قرار داده تا در شب آرام گيريم و در روز به كار معاش مشغول گرديم ، اينها از موهبات خداست ولى بيشتر مردم متوجّه نيستند .\r\n2 - خدا آفرينندهء همهء اشياء است ، جز او معبودى نيست ، توجه به غير او خسران آور است .\r\n3 - اوست كه زمين را قرارگاه حيات گردانيده و آسمان را بنا نهاده و انسان را در بهترين قيافه به وجود آورده و زندگانى او را با خوراكىها تأمين كرده است .\r\n4 - زندهء واقعى كه مرگ را در پى ندارد اوست ، پس بايد او را خواند ، جز او هم فانى و هالك هستند .\r\n5 - اوست كه بشر را از خاك ، از علقه ، از نطفه آفريده و در مراحل زندگى سير داده است ، حيات و مرگ در اختيار اوست .\r\nاينها حكايت از تدبيراتم و نفوذ ارادهء حق تعالى در ادارهء كار جهان دارند .\r\n\r\n","description":"","footnote":"","page_name":" 382 ","page_number":382},
  {"content":"\r\n\r\n61 -  اللَّهُ الَّذِي جَعَلَ لَكُمُ اللَّيْلَ لِتَسْكُنُوا فِيهِ وَ النَّهارَ مُبْصِراً إِنَّ اللَّهَ لَذُو فَضْلٍ عَلَى النَّاسِ وَ لكِنَّ أَكْثَرَ النَّاسِ لا يَشْكُرُونَ  .\r\nوجود روز و شب و پى در پى بودن آنها واقعيتى است كه زندگى بدون آن ميسر نبود ، حيات نه در نور دائم قابل بقاست و نه در ظلمت دائم ، در اينجا اشاره به يكى از علل وجود شب است كه سبب استراحت و آماده شدن بدن براى تلاش در روز بعدى مىباشد ، و نيز اگر روز روشن ، اشياء جهان را براى بشر نشان نمىداد باز زندگى ميسر نبود  لَذُو فَضْلٍ  حاكى است كه اينها زائيدهء فضل و احسان خداوندى است بىآنكه مردم استحقاقى داشته باشند .\r\n62 -  ذلِكُمُ اللَّهُ رَبُّكُمْ خالِقُ كُلِّ شَيْءٍ لا إِلهَ إِلَّا هُوَ فَأَنَّى تُؤْفَكُونَ  يعنى پروردگار شما همان قرار دهندهء شب و روز ، نه تنها پروردگار شما ، بلكه پروردگار همه كائنات است زيرا خلقت از تدبير قابل انفكاك نيست .\r\nدربارهء  خالِقُ كُلِّ شَيْءٍ  بايد گفت : كائنات به حسب ذات خود ممكن الوجود هستند محال است كه بدون علت به وجود آمده باشند ، آن علت نيز بايد واجب الوجود باشد و هستى را از جاى ديگرى نگرفته باشد و گر نه دور يا تسلسل كه هر دو محالند لازم مىآيد .\r\nنمىشود گفت : ماده ازلى است و گرنه بر خلاف  اللَّهُ رَبُّكُمْ خالِقُ كُلِّ شَيْءٍ  و بر خلاف برهان امكان و وجوب خواهد بود وانگهى خدا علت اضطرارى نيست بلكه علت مختار است .\r\n لا إِلهَ إِلَّا هُوَ  متفرع است بر  خالِقُ كُلِّ شَيْءٍ  آن گاه در مقام تعجب فرموده : از بندگى خدا به كجا برگردانده مىشويد ؟ ! ! 63 -  كَذلِكَ يُؤْفَكُ الَّذِينَ كانُوا بِآياتِ اللَّهِ يَجْحَدُونَ  .\r\nيعنى فقط انكار از روى علم و لجاج بسبب انحراف از دلائل روشن خداست .\r\n\r\n","description":"","footnote":"","page_name":" 383 ","page_number":383},
  {"content":"\r\n\r\n« كذلك » ظاهرا اشاره به افك اهل مكّه و مشركان زمان نزول قرآن است ، مراد از آيات مىشود آيات تكوينى و آيات نازله ، هر دو باشد .\r\n64 -  اللَّهُ الَّذِي جَعَلَ لَكُمُ الْأَرْضَ قَراراً وَ السَّماءَ بِناءً وَ صَوَّرَكُمْ فَأَحْسَنَ صُوَرَكُمْ وَ رَزَقَكُمْ مِنَ الطَّيِّباتِ  .\r\nسه نمونه از كارها و تدبير خداوندى در اين آيه مطرح است :\r\nاول : زمين در طول هزاران سال براى به وجود آمدن حيات آماده شده و قرارگاه زندگى گشته است آسمان يك شىء بنا شده‌اى است كه با ماه و خورشيد و هوا و ابرها ، بادها ، برفها و بارانها ، كارهاى حيات را در زمين تكميل كرده است ، رجوع شود به :  الَّذِي جَعَلَ لَكُمُ الْأَرْضَ فِراشاً وَ السَّماءَ بِناءً  بقره / 22 منظور از « سماء » مىشود هواى اطراف زمين و يا همهء آنچه در بالاست باشد .\r\nدوّم :  وَ صَوَّرَكُمْ فَأَحْسَنَ صُوَرَكُمْ  در تصوير انسان ، به وجود آوردن همه اعضاء ظاهرى و باطنى در نظر است ، نه فقط شكل و قيافهء او مانند درختى كه از برگها و شاخه‌ها و كلّها شكل گرفته است ، نظير :  هُوَ الَّذِي يُصَوِّرُكُمْ فِي الْأَرْحامِ كَيْفَ يَشاءُ  آل عمران / 6 ، تصوير انسان و تشكيل و تركيب اجزاء باطنى و ظاهرى او يك نظام اتمّ و اكمل و نيكوتر است كه از وجود و قدرت خداى توانا حكايت مىكند .\r\nسوّم :  وَ رَزَقَكُمْ مِنَ الطَّيِّباتِ  پر روشن است كه تأمين اين موجود زيبا به واسطه خوراكيهاست . اگر آنها نبودند حيات انسان بقا نداشت .\r\n فَتَبارَكَ اللَّهُ رَبُّ الْعالَمِينَ  .\r\nثناء و درود است از جانب خدا بر خودش ، يعنى كثير الفائده و دائم الخير است اللَّه .  رَبُّ الْعالَمِينَ  نشان مىدهد كه تدبير انسان گوشه‌اى از تدبير جهان است .\r\n\r\n","description":"","footnote":"","page_name":" 384 ","page_number":384},
  {"content":"\r\n\r\n65 -  هُوَ الْحَيُّ لا إِلهَ إِلَّا هُوَ فَادْعُوهُ مُخْلِصِينَ لَهُ الدِّينَ الْحَمْدُ لِلَّهِ رَبِّ الْعالَمِينَ  .\r\nتكميل مطلب بالا و در عين حال مطلب مستقلى است ، مقدم شدن « هو » براى افادهء حصر است يعنى فقط اوست زنده واقعى كه زندگى را از ذات خود دارد و از جاى ديگر نگرفته است زندگان ديگر ، حيات را از او گرفته‌اند ، جز او معبودى نيست آنها كه داراى زندگى عاريت هستند معبود نتوانند بود .\r\nپس او را بخوانيد آن هم با اخلاص بندگى نسبت به او  الْحَمْدُ لِلَّهِ  در رابطه با كامل بودن مطلب است كه خدا از جانب خود مورد ثنا واقع مىشود .\r\n66 -  قُلْ إِنِّي نُهِيتُ أَنْ أَعْبُدَ الَّذِينَ تَدْعُونَ مِنْ دُونِ اللَّهِ لَمَّا جاءَنِي الْبَيِّناتُ  .\r\nاين سخن براى مأيوس كردن مشركان است كه در آن حضرت طمع نكنند .\r\n لَمَّا جاءَنِي الْبَيِّناتُ  در رابطه با آنست كه نهى شدنم روى برهان است مراد از بينات آيات روشنى است كه وجود و توحيد خدا را اثبات و بطلان شرك را واضح مىسازند .  وَ أُمِرْتُ أَنْ أُسْلِمَ لِرَبِّ الْعالَمِينَ  تكميل مطلب است .\r\n67 -  هُوَ الَّذِي خَلَقَكُمْ مِنْ تُرابٍ ثُمَّ مِنْ نُطْفَةٍ ثُمَّ مِنْ عَلَقَةٍ  .\r\nبعد از نتيجه گيرى از آيه 64 باز به ذكر دليلى از دلائل وجود خدا و ربوبيت او برگشته است به جان خودم قسم : ايجاد انسان از خاك و از نطفه و . . .\r\nهزاران دلائل بر وجود خالق دانا و توانا دارد آرى خالق چشم انسان از اسرار نور اطلاع دارد و خالق جگر سفيد و حبابهاى آن ، اطلاع دقيقى از تركيبات هوا دارد ، پاك و منزهى تو اى خداى توانا حقا كه پيامبر تو ، راست فرموده :\r\n« راهها براى شناختن خدا به عدد نفس‌هاى مردم است » .\r\nبه نظر مىآيد منظور از « تراب » اجزاء ارضيه است كه مبدل به\r\n\r\n","description":"","footnote":"","page_name":" 385 ","page_number":385},
  {"content":"\r\n\r\nخوراكيها و سپس در وجود انسان مبدل به نطفه مىشود و شايد انسان و بشر اوليه باشد مانند   وَ بَدَأَ خَلْقَ الْإِنْسانِ مِنْ طِينٍ ثُمَّ جَعَلَ نَسْلَهُ مِنْ سُلالَةٍ مِنْ ماءٍ مَهِينٍ   سجده / 7 .\r\n ثُمَّ يُخْرِجُكُمْ طِفْلًا ثُمَّ لِتَبْلُغُوا أَشُدَّكُمْ ثُمَّ لِتَكُونُوا شُيُوخاً  ادامه خلقت و تدبير انسان است ، در مجمع البيان از يونس نقل شده كه عرب « طفل » را واحد و جمع به كار مىبرد نظير  أَوِ الطِّفْلِ الَّذِينَ لَمْ يَظْهَرُوا عَلى عَوْراتِ النِّساءِ  نور / 31 متعلق  ثُمَّ لِتَبْلُغُوا  محذوف است يعنى « ثم ينشئكم لتبلغوا اشدكم . . . » ايضا  ثُمَّ لِتَكُونُوا شُيُوخاً   وَ مِنْكُمْ مَنْ يُتَوَفَّى مِنْ قَبْلُ وَ لِتَبْلُغُوا أَجَلًا مُسَمًّى وَ لَعَلَّكُمْ تَعْقِلُونَ  منظور از « من قبل » پيش از رسيدن ، به پيرى و اشدّ است  وَ لِتَبْلُغُوا  متّصل است به :  لِتَكُونُوا شُيُوخاً  گويى براى آخرين مرحله بودن با « ثم » نيامده است  لَعَلَّكُمْ تَعْقِلُونَ  نتيجه‌گيرى است « لعل » براى علّت مىباشد نه تمنى .\r\n68 -  هُوَ الَّذِي يُحْيِي وَ يُمِيتُ فَإِذا قَضى أَمْراً فَإِنَّما يَقُولُ لَهُ كُنْ فَيَكُونُ  .\r\nدليل ديگرى بر توحيد است كه فقط اوست پيوسته مواد بيجان و مرده را مبدل به زنده و زنده‌ها را مبدل به مردهء بيجان مىكند . جز او كسى مالك اين كار نيست ، آن گاه در تكميل اين سخن فرموده :  فَإِذا قَضى . . .  منظور از « كن » ارادهء ايجاد است و گرنه قبل از ايجاد ، چيزى وجود ندارد تا خطاب « كن » به او متوجه شود و خطاب به معدوم معنى ندارد . « فيكون » تقديرش « فاذا قال كن : يكون » است ، بهر حال : اراده همان و به وجود آمدن همان ، هر چند كه در جهان ماده در طول زمان هم قرار گرفته باشد .\r\n\r\n","description":"","footnote":"","page_name":" 386 ","page_number":386},
  {"content":"\r\n\r\n\r\n[ سوره غافر ( 40 ) : آيات 69 تا 78 
  ]\r\nأَ لَمْ تَرَ إِلَى الَّذِينَ يُجادِلُونَ فِي آياتِ اللَّهِ أَنَّى يُصْرَفُونَ ( 69 ) الَّذِينَ كَذَّبُوا بِالْكِتابِ وَ بِما أَرْسَلْنا بِهِ رُسُلَنا فَسَوْفَ يَعْلَمُونَ ( 70 ) إِذِ الْأَغْلالُ فِي أَعْناقِهِمْ وَ السَّلاسِلُ يُسْحَبُونَ ( 71 ) فِي الْحَمِيمِ ثُمَّ فِي النَّارِ يُسْجَرُونَ ( 72 ) ثُمَّ قِيلَ لَهُمْ أَيْنَ ما كُنْتُمْ تُشْرِكُونَ ( 73 )\r\nمِنْ دُونِ اللَّهِ قالُوا ضَلُّوا عَنَّا بَلْ لَمْ نَكُنْ نَدْعُوا مِنْ قَبْلُ شَيْئاً كَذلِكَ يُضِلُّ اللَّهُ الْكافِرِينَ ( 74 ) ذلِكُمْ بِما كُنْتُمْ تَفْرَحُونَ فِي الْأَرْضِ بِغَيْرِ الْحَقِّ وَ بِما كُنْتُمْ تَمْرَحُونَ ( 75 ) ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ ( 76 ) فَاصْبِرْ إِنَّ وَعْدَ اللَّهِ حَقٌّ فَإِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا يُرْجَعُونَ ( 77 ) وَ لَقَدْ أَرْسَلْنا رُسُلاً مِنْ قَبْلِكَ مِنْهُمْ مَنْ قَصَصْنا عَلَيْكَ وَ مِنْهُمْ مَنْ لَمْ نَقْصُصْ عَلَيْكَ وَ ما كانَ لِرَسُولٍ أَنْ يَأْتِيَ بِآيَةٍ إِلاَّ بِإِذْنِ اللَّهِ فَإِذا جاءَ أَمْرُ اللَّهِ قُضِيَ بِالْحَقِّ وَ خَسِرَ هُنالِكَ الْمُبْطِلُونَ ( 78 )\r\n\r\n","description":"","footnote":"","page_name":" 387 ","page_number":387},
  {"content":"\r\n\r\n69 - آيا نمىبينى كسانى را كه در آيات خدا مجادله مىكنند چطور از حق برگردانده مىشوند ؟ !\r\n70 - كسانى كه قرآن و آنچه را كه پيامبران خود را با آن نازل كرده‌ايم تكذيب مىكنند به زودى عاقبت امر خود را مىدانند .\r\n71 - وقتى كه غل‌ها و زنجيرها در گردنهاى آنها باشد ، كشيده مىشوند .\r\n72 - در آب جوشان ، سپس در آتش سرخ كرده شوند .\r\n73 - سپس گفته شود ، كجاست آنچه شريك قرار مىداديد .\r\n74 - غير خدا را ؟ گويند : از ما گم شدند ، بلكه از پيش چيزى نمىخوانديم . اين چنين خدا كافران را گمراه مىكند .\r\n75 - اين عذاب براى آنست كه در زمين بدون حق شادى كرده و به علت آنچه تكبر مىكرديد .\r\n76 - داخل طبقات جهنم شويد ، در آنها پيوسته‌ايد بد است جايگاه متكبران .\r\n77 - صبر كن ، كه وعدهء خدا حق است ، پس اگر بعضى آنچه را از عذاب وعده‌شان مىدهيم ، به تو بنمايانيم يا تو را بميرانيم به سوى ما برگشته مىشوند .\r\n78 - پيش از تو پيامبرانى فرستاديم ، بعضى از آنها را بر تو حكايت كرديم و بعضى را بر تو حكايت نكرديم ، هيچ پيامبرى را نيست كه آيه‌اى بياورد مگر به اذن خدا و چون امر خدا آيد ، با حق قضاوت مىشود و اهل باطل به خسران مىافتند .\r\n\r\nكلمه‌ها\r\nاغلال : غل : طوقى كه بر گردن زنند ، جمع آن اغلال است .\r\nسلاسل : سلسله : مطلق زنجير ، جمع آن سلاسل است .\r\nيسحبون : سحب : كشيدن ، مانند كشيدن چيزى بر روى زمين .\r\nحميم : آب جوشان . طبرسى : فرمايد « الحميم : الماء الحارّ » راغب گويد : « الحميم : الماء الشديد الحرارة » .\r\n\r\n","description":"","footnote":"","page_name":" 388 ","page_number":388},
  {"content":"\r\n\r\nيسجرون : سجر : طبرسى فرمايد : اصل آن انداختن هيزم در آتش است سرخ كردن تنور ، پر از آب كردن نهر نيز گفته‌اند .\r\nتفرحون : فرح : شادى توأم با تكبّر و طغيان ، در صورتى كه « به غير حق » باشد .\r\nتمرحون : مرح : فرح شديد كه عبارت اخراى خود پسندى است . « مرح الرجل مرحا : اشتد فرحه و نشاطه . . . تبختر و اختال » .\r\nمبطلون : مبطل اهل باطل و باطل كار ، راغب آن را متعدّى دانسته يعنى :\r\nكسى كه حق را باطل مىكند .\r\n\r\nشرحها\r\nبعد از بيان عده‌اى از آيات توحيد ، باز مجادله كنندگان و مآل كار آنها مطرح شده است چنان در بيان حالات فرعونيان و ديگران گفته شد ، سپس مانند گذشته به آن حضرت مژده مىدهد كه صبر كن پيروزى با تو است و در تأكيد همين مطلب فرموده : پيامبران گذشته هم مانند تو تبليغ كردند و به هنگام آمدن وعدهء خدا ، اهل باطل زيانكار شدند و اهل حق پيروز .\r\n69 -  أَ لَمْ تَرَ إِلَى الَّذِينَ يُجادِلُونَ فِي آياتِ اللَّهِ أَنَّى يُصْرَفُونَ  .\r\nلفظ « انى » به معنى « كيف » و « چطور » است ، آيه در مقام تعجب و توبيخ خطاب به حضرت مىفرمايد : آيا نمىبينى اهل مجادله چطور از راه حق برگشته مىشوند ؟ ! شيطان و نفس و عناد آنها را از راه حق بر مىگرداند .\r\n70 -  الَّذِينَ كَذَّبُوا بِالْكِتابِ وَ بِما أَرْسَلْنا بِهِ رُسُلَنا فَسَوْفَ يَعْلَمُونَ  .\r\nاز اين آيه تا آيهء 76 بيان مال كار اهل مجادله است ، مراد از  الَّذِينَ كَذَّبُوا  مشركان آن روز مىباشند كه آنها قرآن و شريعت و كتابهاى تمام\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nپيامبران را تكذيب مىكردند ،  فَسَوْفَ يَعْلَمُونَ  يعنى « يعلمون عاقبة امرهم » .\r\n71 و 72 -   إِذِ الْأَغْلالُ فِي أَعْناقِهِمْ وَ السَّلاسِلُ يُسْحَبُونَ فِي الْحَمِيمِ ثُمَّ فِي النَّارِ يُسْجَرُونَ   .\r\nبيان  فَسَوْفَ يَعْلَمُونَ  است و « اذ » ظرف آن مىباشد .  إِذِ الْأَغْلالُ فِي أَعْناقِهِمْ  مبتداء و خبر است  وَ السَّلاسِلُ  عطف است بر اغلال ،   يُسْحَبُونَ فِي الْحَمِيمِ   حال است از ضمير « اعناقهم » ظهور آيه آنست كه بعد از رفتن در آب جوشان در آتش سرخ كرده مىشوند ( نعوذ باللّه من النار ) گويى همان مجادله‌ها و لجاجت‌ها و عنادها كه در دنيا مانع از قبول حقند ، در آخرت به شكل اغلال و زنجيرها در خواهند آمد ، « اذ » ظرف زمان ماضى است به علّت محقّق الوقوع بودن آمده است .\r\n73 و 74 -   ثُمَّ قِيلَ لَهُمْ أَيْنَ ما كُنْتُمْ تُشْرِكُونَ مِنْ دُونِ اللَّهِ قالُوا ضَلُّوا عَنَّا   .\r\nعذاب گذشته روشن خواهد كرد كه معبودهاى باطل فائده‌اى به آنها نكردند آن وقت در مقام تبكيت خطاب مىرسد : كجايند آنهايى كه جز خدا بودند و به خدا همتا مىكرديد ؟ گويند : كم شدند از ما .\r\n بَلْ لَمْ نَكُنْ نَدْعُوا مِنْ قَبْلُ شَيْئاً كَذلِكَ يُضِلُّ اللَّهُ الْكافِرِينَ  .\r\nجواب اول وجود شركاء را اثبات مىكرد النهايه مىگفت كه كم شده‌اند ولى در اين قسمت ، از جواب اول اعراض كرده و گفته‌اند : ما در دنيا جز خدا كسى را عبادت نمىكرديم نظير  . . . وَ اللَّهِ رَبِّنا ما كُنَّا مُشْرِكِينَ  انعام / 23 ، آن وقت در جواب فرموده :  كَذلِكَ يُضِلُّ اللَّهُ الْكافِرِينَ  اضلال خدا چنين است كه چنان خواهند گفت و دروغگويى آنها ظاهر خواهد شد ، خدا همهء كافران را اين چنين گمراه مىكند .\r\n75 -  ذلِكُمْ بِما كُنْتُمْ تَفْرَحُونَ فِي الْأَرْضِ بِغَيْرِ الْحَقِّ وَ بِما كُنْتُمْ \r\n\r\n","description":"","footnote":"","page_name":" 390 ","page_number":390},
  {"content":"\r\n\r\n تَمْرَحُونَ  .\r\nكلمهء « ذلكم » اشاره به عذابى است كه در آيه 71 و 72 گذشت . طبرسى فرموده :\r\nفرح مقيد و مرح بدون قيد آمده است زيرا فرح گاهى پسنديده و مورد مدح واقع مىشود اما مرح پيوسته مذموم باشد .\r\nبه نظر مىآيد منظور از « تفرحون » شاد شدن براى تكذيب و عدم قبول حق است نظير :  وَ إِذَا انْقَلَبُوا إِلى أَهْلِهِمُ انْقَلَبُوا فَكِهِينَ  مطففين / 31 يعنى اين عذاب به سبب شاديتان در عدم قبول حق و تكبرتان در مقابل حق است .\r\n76 -  ادْخُلُوا أَبْوابَ جَهَنَّمَ خالِدِينَ فِيها فَبِئْسَ مَثْوَى الْمُتَكَبِّرِينَ  .\r\nيعنى بعد از گفتگويى كه در آيات قبل بيان شد ، گفته مىشود : داخل دركات جهنم شويد در ذيل  لَها سَبْعَةُ أَبْوابٍ  حجر / 44 گفته شد كه مراد از ابواب ، مرتبه‌هاى جهنم است . متكبران كسانى هستند كه خود را از خاضع شدن به حق بزرگ ديده‌اند على هذا آنها كافرانند .\r\n77 -  فَاصْبِرْ إِنَّ وَعْدَ اللَّهِ حَقٌّ فَإِمَّا نُرِيَنَّكَ بَعْضَ الَّذِي نَعِدُهُمْ أَوْ نَتَوَفَّيَنَّكَ فَإِلَيْنا يُرْجَعُونَ  .\r\nبعد از بيان مآل اهل مجادله فرموده است استقامت كن كه وعده خدا حق است ، منظور از « وعد » ظاهرا نصرت انبياء و خذلان مجادلين است ، آن گاه فرمود : فرق نمىكند اگر در حال حيات تو آنها را عذاب نكنيم ، بعد از تو باز گشتشان به سوى ماست ، مجازاتشان خواهيم كرد .\r\n78 -  وَ لَقَدْ أَرْسَلْنا رُسُلًا مِنْ قَبْلِكَ مِنْهُمْ مَنْ قَصَصْنا عَلَيْكَ وَ مِنْهُمْ مَنْ لَمْ نَقْصُصْ عَلَيْكَ وَ ما كانَ لِرَسُولٍ أَنْ يَأْتِيَ بِآيَةٍ إِلَّا بِإِذْنِ اللَّهِ فَإِذا جاءَ أَمْرُ اللَّهِ قُضِيَ بِالْحَقِّ وَ خَسِرَ هُنالِكَ الْمُبْطِلُونَ  .\r\nظاهرا اين آيه توجيه مطلب آيهء سابق است يعنى : در گذشته نيز طريقه\r\n\r\n","description":"","footnote":"","page_name":" 391 ","page_number":391},
  {"content":"\r\n\r\nما چنين بوده است كه به وعده خود دربارهء پيامبران عمل كرده و اهل باطل را يا در حيات پيامبر تار و مار مىكرديم و يا در آخرت از چنگ ما خلاص نمىشدند .\r\nنظير :  وَ لِكُلِّ أُمَّةٍ رَسُولٌ فَإِذا جاءَ رَسُولُهُمْ قُضِيَ بَيْنَهُمْ بِالْقِسْطِ وَ هُمْ لا يُظْلَمُونَ  يونس / 47 ، على هذا منظور از  يَأْتِيَ بِآيَةٍ  عذاب دنيوى است كه در حيات پيامبر بر مشركان امتش مىآيد ، يعنى آن را خدا مىآورد يا در حيات پيامبر و يا بعد از او .\r\nآن گاه در ذيل آيه فرموده : چون عذاب خدا مىآمد ، اهل باطل هلاك مىگشتند در امت تو نيز چنين خواهد بود ، راجع به پيامبران در « نكته‌ها » صحبت خواهيم كرد .\r\n\r\nنكته‌ها\r\n\r\nپيامبران و عدد آنها :\r\nدر دو محل از قرآن مجيد آمده است كه عدّه‌اى از پيامبران را خداوند حكايت كرده و عده‌اى را حكايت نكرده است يكى در آيه گذشته و يكى در :  رُسُلًا قَدْ قَصَصْناهُمْ عَلَيْكَ مِنْ قَبْلُ وَ رُسُلًا لَمْ نَقْصُصْهُمْ عَلَيْكَ . . .  نساء / 164 ، على هذا مناسب است عدد پيامبران عليهم السلام را در اينجا بيان كنيم .\r\nمشهور آنست كه عدد پيامبران صد و بيست و چهار هزار نفر است ، مرحوم صدوق در خصال « باب الواحد الى المأة » فصل 17 دو حديث از امير المؤمنين صلوات اللَّه عليه از حضرت رسول صلّى اللَّه عليه و آله نقل كرده كه خداوند صد و بيست و چهار هزار پيامبر آفريده ، من از همه محترمم ، اين سخن از جهت افتخار نيست و صد و بيست چهار هزار وصىّ آفريده كه على عليه السّلام اكرم و افضل آنها پيش خداست .\r\nدر الميزان ج 2 ص 149 از معانى الاخبار و خصال از ابو ذر نقل شده كه\r\n\r\n","description":"","footnote":"","page_name":" 392 ","page_number":392},
  {"content":"\r\n\r\nبه رسول خدا صلّى اللَّه عليه و آله گفتم : پيامبران چند نفر بوده‌اند ؟ فرمود : صد و بيست و چهار هزار . گفتم : چند نفر مرسل بودند ؟ فرمود : سيصد و سيزده نفر كه جمع كثير مىباشند ، گفتم : اول آنها كدام است ؟ فرمود : آدم . . .\r\nمرحوم مجلسى در بحار ( ج 12 ص / 2 ط جديد ) از مجمع البيان نقل كرده : اخبار در عدد پيامبران مختلف است ، در بعضى صد و بيست چهار هزار و در بعضى هشت هزار كه چهار هزار از بنى اسرائيل و بقيه از اقوام ديگر هستند اين همان است كه مرحوم طبرسى در ذيل آيهء مورد تفسير  مِنْهُمْ مَنْ قَصَصْنا عَلَيْكَ . . . \r\nغافر / 78 فرموده است . و نيز از على عليه السّلام نقل كرده كه خداوند پيامبرى از سياه پوستان برانگيخت ، ذكر او در قرآن نيامده است .\r\nپيامبرانى كه نام آنها در قرآن مجيد آمده بيست شش نفر مىباشند بدين قرار : آدم ، ادريس ، نوح ، هود ، صالح ، ابراهيم ، لوط ، اسماعيل ، يسع ، ذو الكفل الياس ، يونس ، اسحاق ، يعقوب ، يوسف ، شعيب ، موسى ، هارون ، داود ، سليمان زكريا ، يحيى ، ايوب ، اسماعيل صادق الوعد ، عيسى و محمد صلوات اللَّه و سلامه عليهم اجمعين .\r\nعلامهء طباطبائى در الميزان ج 2 ص 145 ، آنها را بيست پنج نفر فرموده و ايوب عليه السّلام را فراموش كرده است .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\n\r\n[ سوره غافر ( 40 ) : آيات 79 تا 85 
  ]\r\nاللَّهُ الَّذِي جَعَلَ لَكُمُ الْأَنْعامَ لِتَرْكَبُوا مِنْها وَ مِنْها تَأْكُلُونَ ( 79 ) وَ لَكُمْ فِيها مَنافِعُ وَ لِتَبْلُغُوا عَلَيْها حاجَةً فِي صُدُورِكُمْ وَ عَلَيْها وَ عَلَى الْفُلْكِ تُحْمَلُونَ ( 80 ) وَ يُرِيكُمْ آياتِهِ فَأَيَّ آياتِ اللَّهِ تُنْكِرُونَ ( 81 ) أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ كانُوا أَكْثَرَ مِنْهُمْ وَ أَشَدَّ قُوَّةً وَ آثاراً فِي الْأَرْضِ فَما أَغْنى عَنْهُمْ ما كانُوا يَكْسِبُونَ ( 82 ) فَلَمَّا جاءَتْهُمْ رُسُلُهُمْ بِالْبَيِّناتِ فَرِحُوا بِما عِنْدَهُمْ مِنَ الْعِلْمِ وَ حاقَ بِهِمْ ما كانُوا بِهِ يَسْتَهْزِؤُنَ ( 83 )\r\nفَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ ( 84 ) فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ ( 85 )\r\n79 - خدا آنست كه چهار پايان را براى شما قرار داد تا بعضى را سوار و از بعضى بخوريد .\r\n80 - شما را در آنها منافع ديگرى است و تا بر آنها به قصدى كه در ضمير داريد برسيد و بر آنها و بر كشتى حمل مىشويد .\r\n81 - آيات خويش را بر شما مىنماياند ، پس كدام آيه‌اى از آيات خدا را انكار مىكنيد ؟ !\r\n82 - آيا در زمين مسافرت نكرده‌اند تا به بينند عاقبت گذشتگان چه شد ؟ آنها از اهل مكه زيادتر و نيرومندتر و پراثرتر بودند ، ولى امكاناتشان از عذاب كفايتشان نكرد .\r\n83 - چون پيامبرانشان آيات روشن را براى آنها آوردند ، به آنچه از علم نزد خود داشتند\r\n\r\n","description":"","footnote":"","page_name":" 394 ","page_number":394},
  {"content":"\r\n\r\nشاد شدند ، عذابى را كه مسخره مىكردند آنها را گرفت .\r\n84 - چون عذاب ما را ديدند گفتند : به خدا به تنهايى ايمان آورديم و به آنچه شريك مىآورديم كافر شديم .\r\n85 - ايمانشان به وقت ديدن عذاب نفع رساننده نبود ، سنت خدا همين است كه در بندگانش گذشته است ، آنجا كافران به خسران افتادند .\r\n\r\nكلمه‌ها\r\nانعام : چهار پايان . منظور چهارپايان اهلى است ، مفرد آن نعم ( بر وزن فرش ) است .\r\nفلك : كشتى . در مفرد و جمع به كار مىرود و با قرينه معلوم مىشود .\r\nحاق : حيق : احاطه و فرا گرفتن ، معنى ثبوت و لزوم نيز در آن ملحوظ است « حاق بهم الامر : لزمهم و وجب عليهم » .\r\nبأسنا : بأس : سختى و شدت با عذاب و بلا و جنگ قابل تطبيق است .\r\nسنت : طريقه . رويه .\r\n\r\nشرحها\r\nآنچه در رابطه با توحيد در آيات 61 - 69 مطرح شد ، عبارت بود از :\r\nخلقت شب و روز ، آماده شدن آسمان و زمين ، خلقت نعمتها و انسان ، و سپس انكار مشركان ياد گرديد . در ادامهء مطلب در اين آيات ، آفرينش چهار پايان مطرح است كه پشتوانهء زندگى انسان هستند ، و انسان از آنها در سوارى و تهيهء خوراك استفاده مىكند ، اين بيان روشن مىكند كه آفرينش آنها يك واقعيت هدفدار و روى حكمت و مصلحت است و از دلائل نفوذ ارادهء حق تعالى در تدبير انسان\r\n\r\n","description":"","footnote":"","page_name":" 395 ","page_number":395},
  {"content":"\r\n\r\nمىباشد ، آن گاه باز انكار منكران و مآل كار آنها مطرح گرديده و در درك و فهم آن به پيشامدهاى اقوام گذشته اشاره شده است .\r\n79 و 80 -   اللَّهُ الَّذِي جَعَلَ لَكُمُ الْأَنْعامَ لِتَرْكَبُوا مِنْها وَ مِنْها تَأْكُلُونَ وَ لَكُمْ فِيها مَنافِعُ وَ لِتَبْلُغُوا عَلَيْها حاجَةً فِي صُدُورِكُمْ وَ عَلَيْها وَ عَلَى الْفُلْكِ تُحْمَلُونَ   .\r\nدر اينجا چند مطلب هست ، اول : آنكه چهارپايان از لحاظ گوشت و حمل بار و سوارى ، و پشم و پوست و شير و سائر منافع ، قسمت مهمى از زندگى انسان را تأمين مىكنند ، اين شاهد گويايى است كه خلقت آنها يك خلقت هدفدار و گوشه‌اى از تدبير حيات انسانى است و از آيات توحيد و ربوبيت مىباشد و بدون خلقت آنها تدبير جهان انسانى ناقص مىشد ، قرآن مجيد در بسيارى از آيات از جمله سورهء نحل / 25 انعام / 142 ، مؤمنون / 21 ، زخرف / 12 و جاهاى ديگر ، وجود آنها را از دلائل توحيد شمرده است .\r\nدوم : گفته‌اند منظور از « الانعام » چهارپايان سه گانه ، گاو و گوسفند و شتر است و بعضى فقط شتر گفته‌اند ، ولى به نظر مىآيد : مراد از آن در اينجا مطلق چهارپايان اهلى باشد كه بعضى براى خوردن و بعضى براى سوار شدن و بعضى مانند شتر براى هر دو است ، نظير آيهء  كُلُوا وَ ارْعَوْا أَنْعامَكُمْ  طه / 54 و آيهء  مِمَّا يَأْكُلُ النَّاسُ وَ الْأَنْعامُ  يونس / 24 .\r\nدر اين صورت « منها » در هر دو محل به معنى بعض است يعنى از بعضى مىخوريد و بعضى را مانند اسب و قاطر و الاغ سوار مىشويد ، منظور از منافع » امثال شير ، پشم ، مو ، پوست و غير است نظير  وَ مِنْ أَصْوافِها وَ أَوْبارِها وَ أَشْعارِها . . . \r\nنحل / 80 و در صدر آيه است كه  وَ جَعَلَ لَكُمْ مِنْ جُلُودِ الْأَنْعامِ بُيُوتاً  جملهء  وَ لِتَبْلُغُوا عَلَيْها حاجَةً فِي صُدُورِكُمْ  ذكر عام بعد از خاص است ، يعنى تا در حالى كه\r\n\r\n","description":"","footnote":"","page_name":" 396 ","page_number":396},
  {"content":"\r\n\r\nبر آنها سوار هستيد به حاجت خود كه انتقال از جايى به جايى است برسيد احتمال دارد تقدير آن « و لتبلغوا حامل اثقالكم عليها حاجة في صدوركم » باشد در اين صورت نظير :  وَ تَحْمِلُ أَثْقالَكُمْ إِلى بَلَدٍ لَمْ تَكُونُوا بالِغِيهِ إِلَّا بِشِقِّ الْأَنْفُسِ  نحل / 7 خواهد بود مؤيد آن ، جملهء  وَ عَلَيْها وَ عَلَى الْفُلْكِ تُحْمَلُونَ  است تا تكرار پيش نيايد . ذكر « الفلك » اشاره به مسافرت در درياست .\r\n81 -  وَ يُرِيكُمْ آياتِهِ فَأَيَّ آياتِ اللَّهِ تُنْكِرُونَ  .\r\nتكميل مطلب و توبيخ مشركان است كه آيات خدا را با اين روشنى انكار مىكنند ، اين آيه نظير :  فَبِأَيِّ آلاءِ رَبِّكُما تُكَذِّبانِ  است .\r\n82 -  أَ فَلَمْ يَسِيرُوا فِي الْأَرْضِ فَيَنْظُرُوا كَيْفَ كانَ عاقِبَةُ الَّذِينَ مِنْ قَبْلِهِمْ  .\r\nاشاره است به سنت لا يتغير خدا در هلاكت امتهاى گذشته .\r\nمراد از مسافرت در زمين ، ديدن آثار و خرابه‌هاى گذشتگان است .\r\n كانُوا أَكْثَرَ مِنْهُمْ وَ أَشَدَّ قُوَّةً وَ آثاراً فِي الْأَرْضِ  .\r\nلفظ « منهم » راجع به اهل مكه است ، يعنى گذشتگان با آنكه از اهل مكه بيشتر و قويتر و داراى آباديهاى بسيارتر بودند ، هلاك شدند .\r\n فَما أَغْنى عَنْهُمْ ما كانُوا يَكْسِبُونَ  .\r\nيعنى امكانات مادى از هلاكت و عذاب خدا ، كفايتشان نكرد .\r\n83 -  فَلَمَّا جاءَتْهُمْ رُسُلُهُمْ بِالْبَيِّناتِ فَرِحُوا بِما عِنْدَهُمْ مِنَ الْعِلْمِ وَ حاقَ بِهِمْ ما كانُوا بِهِ يَسْتَهْزِؤُنَ  .\r\nهمهء ضمائر هفتگانه راجع به  الَّذِينَ مِنْ قَبْلِهِمْ  است .\r\nمنظور از « العلم » علم به كارهاى زندگى دنياست نظير   فَأَعْرِضْ عَنْ مَنْ تَوَلَّى  \r\n\r\n","description":"","footnote":"","page_name":" 397 ","page_number":397},
  {"content":"\r\n\r\n  عَنْ ذِكْرِنا وَ لَمْ يُرِدْ إِلَّا الْحَياةَ الدُّنْيا ذلِكَ مَبْلَغُهُمْ مِنَ الْعِلْمِ   نجم / 30 ، منظور از  فَرِحُوا بِما عِنْدَهُمْ  آنست كه نيازى به گفته‌هاى انبيا نديدند ، و به آنچه خود داشتند راضى و خوشنود شدند . در نتيجه عذاب موعود كه مسخره‌اش مىكردند آنها را گرفت .\r\n84 -  فَلَمَّا رَأَوْا بَأْسَنا قالُوا آمَنَّا بِاللَّهِ وَحْدَهُ وَ كَفَرْنا بِما كُنَّا بِهِ مُشْرِكِينَ  اين ايمان يك ايمان صورى بوده و اگر ايمان واقعى بود ظاهرا مورد رحمت واقع مىشدند ، نظير :  فَلَوْ لا كانَتْ قَرْيَةٌ آمَنَتْ فَنَفَعَها إِيمانُها إِلَّا قَوْمَ يُونُسَ لَمَّا آمَنُوا كَشَفْنا عَنْهُمْ عَذابَ الْخِزْيِ فِي الْحَياةِ الدُّنْيا وَ مَتَّعْناهُمْ إِلى حِينٍ  يونس / 98 « وحده » حال است از « اللَّه » .\r\nدر كافى از جعفر بن رزق اللَّه نقل شده : مردى نصرانى را پيش متوكّل آوردند كه با يك زن مسلمان زنا كرده بود ، متوكّل خواست به او اقامهء حدّ كند ، او اسلام آورد ، يحيى بن اكثم گفت : اسلام آوردن ، شرك و زناى او را از بين برد ، بعضى گفتند : نه بايد به او سه تا حد زده شود ، بعضىها نظر ديگرى دادند متوكل گفت : مسئله را به حضرت امام هادى صلوات اللَّه عليه نوشتند ، امام در جواب فرمود : بايد او را زد تا بميرد ، يحيى بن اكثم و سائر علماء بر اين جواب ايراد گرفته و گفتند در قرآن و سنت چنين فتوايى نيست ، متوكل بار ديگر نامه نوشت كه علت اين حكم را بيان نمائيد ، امام عليه السّلام بعد از بسم الله . . . دو آيهء آخر اين سوره را نوشت و به متوكل فرستاد ، متوكل مرد نصرانى را زد تا بمرد « 1 » .\r\nناگفته نماند : اين يك نوع استفاده از قرآن مجيد است كه اهل بيت صلوات اللَّه عليهم كرده‌اند .\r\n\r\n\r\n","description":"","footnote":"\r\n( 1 ) كافى ج 7 / 238 باب ما يجب على اهل الذمة من الحدود ، ( باختصار ) .\r\n","page_name":" 398 ","page_number":398},
  {"content":"\r\n\r\n85 -  فَلَمْ يَكُ يَنْفَعُهُمْ إِيمانُهُمْ لَمَّا رَأَوْا بَأْسَنا سُنَّتَ اللَّهِ الَّتِي قَدْ خَلَتْ فِي عِبادِهِ وَ خَسِرَ هُنالِكَ الْكافِرُونَ  .\r\nعلّت عدم نفع ايمان ، اختيارى نبودن آن بود ، مراد از « سنت » ظاهرا عدم قبول است ، يعنى عادت خدا بر آن جارى است كه ايمان اضطرارى را قبول ننمايد زيرا كه ايمان واقعى نيست نتيجه آنكه ، كافران زيانكار و بدبخت شدند .\r\nراوى از حضرت رضا صلوات اللَّه عليه پرسيد : چرا خدا ايمان فرعون را قبول نكرد با آنكه به خدا ايمان آورد و به توحيدش اقرار نمود ؟ فرمود : چون او در وقت ديدن عذاب ايمان آورد\r\n« و الايمان عند رؤية البأس غير مقبول و ذلك حكم اللَّه في السلف و الخلف قال اللَّه تعالى فلما رأوا بأسنا قالوا آمنا . . . » ( تفسير برهان ) .\r\nروز پنجشنبه پنجم ربيع الاوّل هزار و چهارصد و پنج قمرى مطابق با 8 / 9 / 1363 شمسى تفسير سورهء مؤمن به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 399 ","page_number":399},
  {"content":"\r\n\r\n\r\nسورهء حم\r\nالسجده در مكه نازل شده و پنجاه و چهار آيه است\r\n\r\nنظرى به سوره مباركه\r\n1 - حم السجدهء ( فصّلت ) شصت و يكمين سوره است كه بعد از سورهء مؤمن در مكه نازل گرديد ، در ترتيب فعلى قرآن مجيد سورهء چهل يكم مىباشد ، به نظر مىآيد كه در هفتم يا هشتم بعثت نازل شده باشد ولى تاريخ نزول آن درست معلوم نيست ، در سورهء مؤمن گفته شد كه حواميم ، به ترتيب از مؤمن تا احقاف پشت سر هم نازل شده‌اند و چون همه با « حم » شروع مىشوند به نظر مىآيد كه مطالب سوره‌ها و مقتضاى نزول ، در همه يكى بوده است به استثناى سورهء شورى كه در آن لفظ « عسق » اضافه شده است .\r\n2 - عدد آيات آن در شمارش كوفى پنجاه و چهار ، در حجازى پنجاه و سه و در بصرى و شامى پنجاه و دو است . علّت اين اختلاف آنست كه در عدد كوفى « حم » به تنهايى يك آيه است ، و نيز در كوفى و حجازى در  عادٍ وَ ثَمُودَ  ايستاده و آن را آيهء سيزده قرار داده‌اند ولى قراء بصرى و شامى تا « كافرون » يك آيه شمرده‌اند ( مجمع البيان ) .\r\nبارها گفته‌ايم : عدد كوفى به وسيلهء عاصم و ابو عبد الرحمن سلمى به حضرت ولى ذو الجلال امير المؤمنين صلوات اللَّه عليه مىرسد ، و معتبر است « 1 » .\r\nعماد الدين بغدادى در تفسير خازن نقل مىكند كه اين سورهء داراى هفتصد\r\n\r\n\r\n","description":"","footnote":"\r\n( 1 ) طبرسى رحمه اللَّه در سورهء بقره دربارهء عدد كوفى فرموده : « و هو العدد المروى عن على عليه السلام » .\r\n","page_name":" 400 ","page_number":400},
  {"content":"\r\n\r\nو نود شش كلمه و سه هزار و سيصد و پنجاه حرف است ، اين شمارش اهتمام مسلمين را به قرآن مجيد نشان مىدهد .\r\n3 - نامگذارى به « حم السجده » ظاهرا به علت وقوع « حم » در اول آن و آيهء سجده در وسط آنست ، در تفسير خازن گويد : سورهء فصّلت را سورهء مصابيح نيز گفته‌اند ظاهرا آن ، به مناسبت كلمه « فصّلت » در اول سوره و كلمه « مصابيح » در آيه 12 است .\r\nدر روايات نبوى و امامان عليهم السّلام « حم السجده » خوانده شده است .\r\n4 - مطالب سوره نشان مىدهد كه آن مكى است و ظاهرا كسى خلاف آن را نگفته است ، و ظاهر آنست كه همهء سوره به يك بار نازل گرديده ، دليلى به نزول تدريجى يافته نشد .\r\n5 - از آيات  وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ . . .  / 5 ،  وَ قالَ الَّذِينَ كَفَرُوا لا تَسْمَعُوا لِهذَا الْقُرْآنِ وَ الْغَوْا فِيهِ . . .  / 26 و سائر آيات روشن مىشود كه به وقت نزول سوره مباركه ، مشركان در مجادله و موضع گيرى در مقابل نبوت كار را از حد گذرانده بودند ، انكار و مقابلهء آنها سبب نزول اينهمه واقعيّات گرديده است ، عظمت موضوعات اين سورهء در حد « يدرك و لا يوصف » مىباشد ، و چنان كه گفته شد : وقوع لفظ « حم » در اوّل سوره‌هاى هفتگانه حاكى است كه مطالب و مقتضاى نزول در آنها يكى است .\r\n\r\nغرض سوره\r\n6 - محور مطالب سورهء مباركه ، توحيد و نبوت و معاد و نظامات حاكم بر جهان و سنن لا يتغير الهى است وانگهى انسجام مطالب و برگشت به موضوع اصلى با كمى دقت در آن مشهود است .\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nبعد از تذكر به اينكه : رحمت همگانى و هميشگى خدا سبب نزول قرآن شده و آن كتابى روشن و قابل فهم است ، ميفرمايد :  فَأَعْرَضَ أَكْثَرُهُمْ . . .  آن گاه براى توحيد با خلقت آسمانها و زمين استدلال مىكند و با شواهدى از سرگذشت عاد و ثمود و امثال آنها و نيز با عذاب آخرت مشركان را تهديد مىنمايد .\r\nسپس با ذكر  وَ قالَ الَّذِينَ كَفَرُوا لا تَسْمَعُوا لِهذَا الْقُرْآنِ  به مطلب اوّل يعنى انكار منكران باز مىگردد و با عذاب اخروى تهديد و با « و من احسن قولا ممن دعا الى الاسلام . . . » ارشاد و براى توحيد و معاد استدلال مىكند .\r\nآن گاه بار سوّم با ذكر  إِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا . . . \r\nباز به مطلب اول باز مىگردد و با آمدن آخرت و جواب بعضى از اعتراضها و استدلال به توحيد ، مطلب را ادامه مىدهد .\r\nدفعهء چهارم با بيان  قُلْ أَ رَأَيْتُمْ إِنْ كانَ مِنْ عِنْدِ اللَّهِ ثُمَّ كَفَرْتُمْ بِهِ  به سخن اول باز مىگردد و با جواب و ارشاد ، سورهء مباركه به پايان مىرسد .\r\n7 - از مطالب نادر اين سوره ، تفسير و تفصيل دورانهاى شش روزهء خلقت است كه در بسيارى از جاهاى قرآن بلفظ  إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ  آمده است و در آيات 9 - 12 بيان مىگردد .\r\nو نيز شهادت اعضاء بدن و حتّى پوستهاى بدن و سخن گفتن گناهكاران با پوستهاى بدن خود كه چرا بر عليه ما گواهى داديد و جواب پوستهاى بدن به سخن آنها .\r\nايضا : راه نيافتن تحريف به قرآن مجيد با تعبير  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ . . .  و باز آيهء  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  .\r\n\r\n","description":"","footnote":"","page_name":" 402 ","page_number":402},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره فصلت ( 41 ) : آيات 1 تا 12 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) تَنْزِيلٌ مِنَ الرَّحْمنِ الرَّحِيمِ ( 2 ) كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ ( 3 ) بَشِيراً وَ نَذِيراً فَأَعْرَضَ أَكْثَرُهُمْ فَهُمْ لا يَسْمَعُونَ ( 4 )\r\nوَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ وَ مِنْ بَيْنِنا وَ بَيْنِكَ حِجابٌ فَاعْمَلْ إِنَّنا عامِلُونَ ( 5 ) قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ فَاسْتَقِيمُوا إِلَيْهِ وَ اسْتَغْفِرُوهُ وَ وَيْلٌ لِلْمُشْرِكِينَ ( 6 ) الَّذِينَ لا يُؤْتُونَ الزَّكاةَ وَ هُمْ بِالْآخِرَةِ هُمْ كافِرُونَ ( 7 ) إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ أَجْرٌ غَيْرُ مَمْنُونٍ ( 8 ) قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ ( 9 )\r\nوَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ ( 10 ) ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ ( 11 ) فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ ( 12 )\r\n\r\n","description":"","footnote":"","page_name":" 403 ","page_number":403},
  {"content":"\r\n\r\nبه نام خداى رحمان رحيم\r\n1 - حا ، ميم ،\r\n2 - اين نامه از جانب خداى رحمن و رحيم نازل شده است .\r\n3 - كتابى است كه آيات آن به صورت قرآن روشن ، بيان گرديده براى قومى كه مىفهمند .\r\n4 - اين كتاب بشير و نذير است ، اما اكثر مشركان اعراض كرده و گوش نمىدهند .\r\n5 - گفتند : دلهاى ما از آنچه ما را بدان مىخوانى در غلافى است ، در گوشهايمان سنگينى هست ميان ما و تو حجابى وجود دارد ، تلاش كن كه ما نيز تلاش خواهيم كرد .\r\n6 - بگو : من مثل شما بشرى هستم ، به من وحى مىشود كه معبود شما ، معبود واحدى است به گفته او استوار باشيد ، و از او آمرزش بخواهيد ، واى بر مشركان .\r\n7 - كه زكات را نميدهند و به آخرت كافرند .\r\n8 - كسانى كه ايمان آورده و اعمال شايسته كرده‌اند براى آنهاست پاداش تمام ناشدنى .\r\n9 - بگو : آيا شما كافر مىشويد به خدايى كه زمين را در دو روز آفريده و براى او شريكان قرار مىدهيد با آنكه او رب العالمين است ؟ !\r\n10 - در زمين از بالاى آن ، كوه‌هاى ثابت قرار داد و در آن فائدهء مداوم نهاد ، و اقوات آن را ، در چهار روز برابر با نيازمندان ، تقدير نمود .\r\n11 - سپس به آسمان پرداخت كه به شكل دود بود ، به آن و به زمين گفت : به كار افتيد با ميل يا اجبار ، گفتند : آمديم با رغبت .\r\n\r\n","description":"","footnote":"","page_name":" 404 ","page_number":404},
  {"content":"\r\n\r\n12 - آنها را هفت آسمان كرد و در هر آسمان كار مخصوص آن را تفهيم نمود ، آسمان نزديك را با چراغها زينت داديم ، و حفظ كرديم اين است ساختهء خداى توانا و دانا .\r\n\r\nكلمه‌ها\r\nحم : در اول سورهء مؤمن دربارهء آن بحث شد .\r\nرحمن : در اوّل سورهء فاتحة الكتاب گفته شده : رحمن دلالت بر عمومى بودن رحمت خدا و رحيم دلالت بر ثبات و پيوسته بودن آن دارد .\r\nفصلت : فصل : جدا كردن و بريدن « فصل الشيء فصلا : قطعه و ابانه » ، تفصيل كلام ، روشن و آشكار كردن آنست در مقابل اجمال .\r\nعربى : روشن و فصيح . راغب گويد : « العربى : الفصيح البين من الكلام » جوهرى در صحاح گويد : « اعرب بحجته : افصح » ، بعضى آن را زبان عربى گفته‌اند .\r\nاكنة : كن ( بفتح اول ) پوشاندن و محفوظ داشتن . كن ( بكسر اول ) ظرف ، غلاف يا پرده‌اى است كه چيزى در آن پوشانده شود ، جمع آن اكنه و اكنان است نظير :  وَ جَعَلَ لَكُمْ مِنَ الْجِبالِ أَكْناناً  .\r\n( بفتح اول ) ثقل سامعه . ( ناشنوايى ) .\r\nممنون : يكى از معانى « من » قطع است  غَيْرُ مَمْنُونٍ  غير مقطوع و پيوسته .\r\nانداد : ند : مثل و نظير . « الند : المثل و العدل » راغب گويد : نديد شىء شريك آنست در جوهرش و آن نوعى مماثلت است .\r\nرواسى : رسو : ثبوت . راسى : ثابت . « رواسى » : ثابتها و پا بر جاها .\r\nاقوات : ارزاق . مفرد آن قوت است .\r\nدخان : دود . ظاهرا منظور گازهاى غليظ و تاريك و فشرده است كه رقيق\r\n\r\n","description":"","footnote":"","page_name":" 405 ","page_number":405},
  {"content":"\r\n\r\nشده‌اند ، اين كلمه فقط دو بار در قرآن مجيد آمده است فصلّت / 11 ، دخان / 10 .\r\nاستوى : استواء اگر با « الى » باشد به معنى توجه و پرداختن است و با « على » به معنى استقرار آيد .\r\nطوع : رغبت و ميل . راغب انقياد و اطاعت گفته است .\r\nكره : ( بر وزن عقل و قفل ) ناپسند داشتن و امتناع : « كره الشيء كرها :\r\nضد احبه » .\r\nقضاهن : يكى از معانى قضاء تمام كردن است مانند  فَلَمَّا قَضى مُوسَى الْأَجَلَ  در آيه نيز به همان معنى است .\r\nمصابيح : چراغها . مفرد آن مصباح است .\r\n\r\nشرحها\r\nدر اين آيات ابتدا به طور مقدمه گفته شده : قرآن از جانب خداى رحمان رحيم نازل شده ، كتابى است روشن و قابل فهم ، مژده دهنده و انذار كننده . ولى متأسفانه كه اكثر مشركان از اين نمونه رحمت و قابل درك ، اعراض كرده و در توجيه اعراض خود مىگويند قلوب ما از فهم آن و گوشهاى ما از شنيدن آن ناتوان است على هذا ميان ما و تو حجاب و حائلى هست و در ايمان نياوردن معذوريم .\r\nدر جواب آمده : اين سخن دروغ است زيرا كه من بشرى مانند شما هستم علّتى وجود ندارد كه سخن مرا نفهميد و نشنويد . آن گاه خلقت آسمانها و زمين كه دليل وجود خدا و توحيد او هستند مطرح شده ، و به مشركان خطاب گرديده كه چگونه توانيد اينهمه دلائل را انكار نمائيد ؟ ! ناگفته نماند : آيات شريفه باب بسيار بزرگى به طرف خدا باز مىكنند\r\n\r\n","description":"","footnote":"","page_name":" 406 ","page_number":406},
  {"content":"\r\n\r\nو پلى از معرفت ، ميان خالق و خلق به وجود مىآورند كه همهء تاريكيها و اوهام باطل از ميان برداشته مىشود ، حقا كه قرآن نمونه‌اى از رحمت همگانى و هميشگى خداست .\r\n1 -   حم   .\r\nاين كلمه چنان كه گفته شد در قرائت كوفى ، به تنهايى يك آيه شمرده شده است .\r\n2 -  تَنْزِيلٌ مِنَ الرَّحْمنِ الرَّحِيمِ  .\r\nيعنى رحمان و رحيم بودن خداوند ، نزول قرآن را لازم گرفته است تا بندگان از رحمت خداوندى بهره‌مند گردند ، تنزيل خبر مبتداى محذوف و به معناى مفعول است يعنى « هذا الكتاب منزل من الرحمن الرحيم » .\r\n3 -  كِتابٌ فُصِّلَتْ آياتُهُ قُرْآناً عَرَبِيًّا لِقَوْمٍ يَعْلَمُونَ  .\r\nخبر است بعد از خبر يعنى : « هذا كتاب فصلت آياته » قرآنا عربيا حال است از « آياته » بعيد نيست كه قرآن به معناى « مقروء » باشد ، مراد از عربى بودن ، روشن و قابل فهم بودن است مجمع البيان و الميزان آن را زبان عربى گفته‌اند .\r\n« يعلمون » در آيه ظاهرا به معنى تعقل و درك است نظير :  قَدْ فَصَّلْنَا الْآياتِ لِقَوْمٍ يَفْقَهُونَ  انعام / 98 .\r\nپس از آنكه در آيه سابق گفته شد كه قرآن نمونه رحمت خداست در اين آيه مىگويد : در تفصيل و بيان آيات آن ، خوانا و قابل فهم بودن در نظر گرفته شده تا مشركان نگويند : ما قدرت فهم آن را نداريم و  قُلُوبُنا فِي أَكِنَّةٍ  على هذا اين بيان ، ردى است بر اشكالى كه از مشركان نقل خواهد شد نظير :   إِنَّا جَعَلْناهُ قُرْآناً عَرَبِيًّا لَعَلَّكُمْ تَعْقِلُونَ وَ إِنَّهُ فِي أُمِّ الْكِتابِ لَدَيْنا لَعَلِيٌّ حَكِيمٌ   زخرف / 4 .\r\n4 -  بَشِيراً وَ نَذِيراً فَأَعْرَضَ أَكْثَرُهُمْ فَهُمْ لا يَسْمَعُونَ  .\r\n\r\n","description":"","footnote":"","page_name":" 407 ","page_number":407},
  {"content":"\r\n\r\nبشيرا و نذيرا حال است از « كتاب » و مراد از « لا يسمعون » گوش ندادن و قبول نكردن است چنان كه « فاعرض » آن را روشن مىكند . يعنى با آنكه قرآن نمونه‌اى از رحمت بىپايان خدا و معانى آن قابل فهم و درك است ، مشركان اعراض مىكنند ، قيد « اكثر » ظاهرا راجع به اهل مكه است .\r\n5 -  وَ قالُوا قُلُوبُنا فِي أَكِنَّةٍ مِمَّا تَدْعُونا إِلَيْهِ وَ فِي آذانِنا وَقْرٌ وَ مِنْ بَيْنِنا وَ بَيْنِكَ حِجابٌ فَاعْمَلْ إِنَّنا عامِلُونَ  .\r\nغرضشان از اين سخن آن بود كه ما قدرت فهم كلام تو را نداريم ، هر چه مىكنى بكن .  قُلُوبُنا فِي أَكِنَّةٍ  يعنى : براى رسيدن دعوت تو به قلوب ما راهى نيست ،  وَ فِي آذانِنا وَقْرٌ  يعنى : گوشهاى ما كه دروازه‌اى براى انتقال سخن تو به دلهاست ، ناشنوا هستند على هذا ميان ما و تو حائلى وجود دارد كه نمىگذارد ما با هم در يك سخن متحد شويم و به تفاهم رسيم .\r\nخواسته‌اند با اين سخن آن حضرت را كاملا مأيوس كنند .  فَاعْمَلْ إِنَّنا عامِلُونَ  پس حالا كه راهى بر تفاهم ندارد تو هر چه مىخواهى در ابطال كار ما بكوش ، ما نيز در ابطال كار تو كوشش خواهيم كرد ، زيرا فقط بايد يك گروه بماند ، جملهء اخير يك نوع تهديد است .\r\nبعضى گفته‌اند : تو عمل كن به دين خود ما نيز به دين خود عمل خواهيم كرد .\r\nدر قول ديگر : تو در هلاك ما بكوش ما نيز در هلاك تو خواهيم كوشيد ، ولى وجه اول بهتر به نظر مىرسد .\r\n6 -  قُلْ إِنَّما أَنَا بَشَرٌ مِثْلُكُمْ يُوحى إِلَيَّ أَنَّما إِلهُكُمْ إِلهٌ واحِدٌ  .\r\nجواب است از سخن آنها كه شما باطل مىگوئيد ، من بشرى مانند شما هستم ، به چه دليل نمىتوانيد سخن مرا بفهميد ، آنچه به من وحى مىشود اين\r\n\r\n","description":"","footnote":"","page_name":" 408 ","page_number":408},
  {"content":"\r\n\r\nاست كه : معبود يكى است ، اين سخن نيز قابل فهم است .\r\n فَاسْتَقِيمُوا إِلَيْهِ وَ اسْتَغْفِرُوهُ وَ وَيْلٌ لِلْمُشْرِكِينَ  .\r\nپس حالا كه حرفم قابل فهم است و الهى جز او نيست ، بيايستيد براى او ، به طرف ديگرى ميل نكنيد و از شركى كه كرده‌ايد مغفرت بخواهيد  وَ وَيْلٌ لِلْمُشْرِكِينَ  .\r\n7 -  الَّذِينَ لا يُؤْتُونَ الزَّكاةَ وَ هُمْ بِالْآخِرَةِ هُمْ كافِرُونَ  .\r\nدر اينجا به دو نوع از كارهاى مشركان اشاره شده است يكى ندادن زكات كه مراد مطلق اتفاق به فقراء است نه زكات واجبى زيرا كه زكات در مدينه واجب شده و اين سوره مكى است دوم عدم ايمان به آخرت .\r\n8 -  إِنَّ الَّذِينَ آمَنُوا وَ عَمِلُوا الصَّالِحاتِ لَهُمْ أَجْرٌ غَيْرُ مَمْنُونٍ  .\r\nيعنى : در مقابل مشركان ، براى اهل ايمان و عمل پاداشى غير مقطوع و پيوسته است ، در بعضى از آيات آمده :  عَطاءً غَيْرَ مَجْذُوذٍ  هود / 108 .\r\n9 -  قُلْ أَ إِنَّكُمْ لَتَكْفُرُونَ بِالَّذِي خَلَقَ الْأَرْضَ فِي يَوْمَيْنِ وَ تَجْعَلُونَ لَهُ أَنْداداً ذلِكَ رَبُّ الْعالَمِينَ  .\r\nدر جواب سخن مشركان كه مىگفتند :  قُلُوبُنا فِي أَكِنَّةٍ . . .  اولا فرمود :\r\n قُلْ إِنَّما أَنَا بَشَرٌ مِثْلُكُمْ  سپس به آن حضرت دستور داد كه از آنها بپرسد : آيا با اين همه دلائل براى وجود وحدانيّت او باز به خدا كافر مىشويد ؟ و شريكان مىگيريد با اينكه او رب العالمين است چگونه شريكان داشته باشد ؟\r\nمنظور از « تكفرون » شرك است چنان كه از  وَ تَجْعَلُونَ لَهُ أَنْداداً  معلوم مىشود لفظ  أَ إِنَّكُمْ لَتَكْفُرُونَ  با دو تأكيد ، حكايت از تعجب مىكند . مراد از « يومين » قسمتى از زمان است نه بيست و چهار ساعت ، زيرا در آن روز شب و روز وجود نداشت استعمال يوم به معنى مدتى از زمان از معانى مشهور آنست چنان كه\r\n\r\n","description":"","footnote":"","page_name":" 409 ","page_number":409},
  {"content":"\r\n\r\nراغب و ديگران گفته‌اند مانند  وَ تِلْكَ الْأَيَّامُ نُداوِلُها بَيْنَ النَّاسِ  آل عمران / 140  فَهَلْ يَنْتَظِرُونَ إِلَّا مِثْلَ أَيَّامِ الَّذِينَ خَلَوْا  يونس / 102 .\r\nدر نهج البلاغه حكمت 396 آمده :\r\n« الدهر يومان يوم لك و يوم عليك . . . »\r\nناگفته نماند : در هفت مورد از قرآن مجيد آمده است كه  خَلَقَ السَّماواتِ وَ الْأَرْضَ فِي سِتَّةِ أَيَّامٍ  خدا آسمانها و زمين را در شش روز آفريد ، در اين سوره از آيهء نهم تا دوازدهم ، تفصيل آن شش روز ( شش دوران ) بيان شده است بدين طريق كه زمين در دو دوران آفريده شده  خَلَقَ الْأَرْضَ فِي يَوْمَيْنِ  .\r\nمذاب بودن درون زمين نشان مىدهد كه روزگارى سطح آن نيز مذاب بوده است ، به احتمال قوى مراد از دوران اول مذاب شدن زمين است كه به صورت گاز مشتعل بود و در اثر كاسته شدن حرارت ، به صورت مذاب در آمد ، دوران ديگر انعقاد و انجماد سطح آنست .\r\nسپس : در چهار دوران كوه‌ها به وجود آمد و تقدير اقوات گرديد  فِي أَرْبَعَةِ أَيَّامٍ سَواءً لِلسَّائِلِينَ  چنان كه در آيهء بعدى خواهد آمد ، و در ضمن چهار دوران فوق كه زمين آماده مىگرديد آسمانهاى هفتگانه نيز به وجود آمدند از گاز غليظى كه به شكل دود بود ، تشكيل آسمانها در دو دوران بود ،  فَقَضاهُنَّ سَبْعَ سَماواتٍ فِي يَوْمَيْنِ  النهايه اين دو دوران با چهار دوران فوق متداخل بودند چنان كه خواهد آمد و گرنه مجموعا هشت دوران خواهد شد كه خلاف آيات ديگر است .\r\n10 -  وَ جَعَلَ فِيها رَواسِيَ مِنْ فَوْقِها وَ بارَكَ فِيها وَ قَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ  .\r\nظهور آيه آنست كه تشكيل كوه‌ها و تقدير اقوات در چهار دوران شده است\r\n\r\n","description":"","footnote":"","page_name":" 410 ","page_number":410},
  {"content":"\r\n\r\n بارَكَ فِيها  اشاره است به آنچه تشكيل كوه‌ها و تقدير اقوات براى هميشه بوده است كه جعل و تقدير دائم الفائده خواهد بود ، منظور از تقدير اقوات ، ظاهرا تشكيل درياها و بارانها و خاكها و هوا و مانند آنهاست كه مقدمهء روئيدنيها و جنبندگان بود .\r\nمنظور از سؤال در « للسائلين » سؤال طبيعى است ، يعنى چه موجودات زنده با نياز طبيعى مىخواستند و لازم داشتند به طور مساوى كه نياز همه را بر طرف كند ، تقدير كرد و گرنه ، آن روز سؤال كننده‌اى نبود ، نظير :  وَ آتاكُمْ مِنْ كُلِّ ما سَأَلْتُمُوهُ  ابراهيم / 34 .\r\nدر اينجا دو مسئله را بايد در نظر داشته باشيم اوّل آنكه بعضى از مفسّران گفته‌اند : اين چهار دوران تتمّهء دو دوران زمين است يعنى زمين را در دو دوران آفريد و در دو دوران نيز تقدير اقوات كرد ، جمعا چهار دوران شد .\r\nبا آنكه اين ، خلاف صريح آيه است ، در تعليل اين سخن گفته‌اند : كه در غير اين صورت بايد خلقت آسمان و زمين در هشت روز باشد ، زيرا در آيهء بعدى خواهد آمد كه آسمانها نيز در دو دوران خلق شده‌اند ، جواب اين سخن آنست خواهيم گفت : خلقت آسمانها با چهار دوران زمين متداخلند .\r\nدوّم : بعضى از بزرگان  أَرْبَعَةِ أَيَّامٍ  را به فصول چهار گانه تفسير كرده است اين سخن بعيد است ، زيرا آيه از ابتداى خلقت سخن مىگويد ، آن وقت از فصول اربعه خبرى نبود ، وانگهى فصول اربعه وقت خلق اقوات است نه وقت تقدير آنها ، سپس فرموده : در اين آيات فقط چهار دوران از شش دوران بيان شده است دو تا براى خلقت زمين و دو تا براى آسمانها .\r\n11 -  ثُمَّ اسْتَوى إِلَى السَّماءِ وَ هِيَ دُخانٌ فَقالَ لَها وَ لِلْأَرْضِ ائْتِيا طَوْعاً \r\n\r\n","description":"","footnote":"","page_name":" 411 ","page_number":411},
  {"content":"\r\n\r\n أَوْ كَرْهاً قالَتا أَتَيْنا طائِعِينَ  .\r\nجملهء  ثُمَّ اسْتَوى  نسبت به  خَلَقَ الْأَرْضَ فِي يَوْمَيْنِ  است نه نسبت به تقدير اقوات و چهار دوران ، زيرا جملهء  فَقالَ لَها وَ لِلْأَرْضِ ائْتِيا  نشان مىدهد كه فرمان تقدير اقوات و تشكيل آسمانها ، يكى صادر شده است على هذا در وقتى كه تقدير اقوات مىشد ، آسمانها نيز تشكيل مىگرديد ، پس شكل گرفتن آسمانها و تقدير اقوات متداخلند ، در اين صورت ، همهء دورانها ، شش دوران مىشوند نه هشت دوران .\r\n وَ هِيَ دُخانٌ  نشان مىدهد كه آسمان پيش از تبديل شدن به هفت آسمان فقط يك آسمان بود ، آن هم از گازهاى فشرده و غليظ و تاريك ، به صورت دود ، سپس رقيق شده و به شكل هفت آسمان در آمده است .\r\nفرمان  ائْتِيا طَوْعاً أَوْ كَرْهاً  همان بود كه در اثر آن ، كوه‌ها تشكيل شد اقوات تقدير گرديد ، و دود غليظ به هفت آسمان مبدل شد ، « ائتيا » يعنى بيائيد به طرف آن مقصدى كه من ارادهء كرده‌ام ،  طَوْعاً أَوْ كَرْهاً  حاكى از اجبار است كه حتما بايد از مشيت من پيروى كنيد ، آن دو به زبانحال يا به ، زبان خود گفتند :\r\n أَتَيْنا طائِعِينَ  يعنى قدرت مخالفت نداريم .\r\n12 -  فَقَضاهُنَّ سَبْعَ سَماواتٍ فِي يَوْمَيْنِ وَ أَوْحى فِي كُلِّ سَماءٍ أَمْرَها وَ زَيَّنَّا السَّماءَ الدُّنْيا بِمَصابِيحَ وَ حِفْظاً ذلِكَ تَقْدِيرُ الْعَزِيزِ الْعَلِيمِ  .\r\nقضاء در اينجا به معنى ساختن و تمام كردن است نظير :  فَلَمَّا قَضى مُوسَى الْأَجَلَ  قصص / 29 ، در اقرب الموارد گويد : « قضى الشيء » آن را به طور محكم انجام داد .\r\nچون جعل كوه‌ها و تقدير اقوات در آيهء گذشته بيان شده بود ، لذا در اين آيه فقط نتيجهء فرمان « ائتيا » درباره آسمانها بيان شده است ، گاز غليظ در دو\r\n\r\n","description":"","footnote":"","page_name":" 412 ","page_number":412},
  {"content":"\r\n\r\nدوران رقيق شده و مبدل به هفت آسمان گرديد  أَوْحى فِي كُلِّ سَماءٍ أَمْرَها  نشان مىدهد كه هر يك از آسمانها در امر خلقت وظيفهء به خصوصى دارند كه تكوينا به خودشان تفهيم شده است .\r\n وَ زَيَّنَّا السَّماءَ الدُّنْيا . . .  نشان مىدهد كه فقط آسمان نزديكتر به ما ، با كواكب زينت شده است ، نظير :  إِنَّا زَيَّنَّا السَّماءَ الدُّنْيا بِزِينَةٍ الْكَواكِبِ  صافات / 6 .\r\n« حفظا » مفعول فعل محذوف است يعنى « حفظناها حفظا » ، شايد مراد همان  وَ حِفْظاً مِنْ كُلِّ شَيْطانٍ مارِدٍ  صافات / 7 باشد و يا منظور نگهدارى از زوال است دو وصف عزيز و عليم در رابطه با توانايى خداست به آنچه مىخواهد و نيز علم خدا كه چگونه بايد تقدير كند .\r\nدر تكميل اين بيان ذكر چند نكته ضرورت دارد ، اوّل اينكه احتمال دارد منظور از « سماوات » در آيه ، طبقات هفتگانهء هوا باشد كه بر كرهء زمين محيط هستند چنان كه در سورهء بقره ذيل آيهء  ثُمَّ اسْتَوى إِلَى السَّماءِ . . .  / 29 در نكته‌ها به طور تفصيل گفته شده است ، در اين صورت ، آيات 9 - 12 در اين سوره فقط در بارهء خلقت زمين و طبقات هواست ، و نيز در اين صورت مىشود اطمينان كرد كه گازهاى غليظ به صورت دود ، از زمين بيرون شده و در اطراف آن قرار گرفته است ، سپس به دستور خدا ، رقيق شده و هفت طبقه گشته و تشكيل آسمانها را داده است ، در اين احتمال فقط آيهء  وَ زَيَّنَّا السَّماءَ الدُّنْيا بِمَصابِيحَ  توجيه نمىشود .\r\nدر تقويت اين احتمال آيهء 54 از سورهء اعراف قابل دقت است كه مىفرمايد :\r\n إِنَّ رَبَّكُمُ اللَّهُ الَّذِي خَلَقَ السَّماواتِ وَ الْأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُهُ حَثِيثاً وَ الشَّمْسَ وَ الْقَمَرَ وَ النُّجُومَ مُسَخَّراتٍ بِأَمْرِهِ . . .  در\r\n\r\n","description":"","footnote":"","page_name":" 413 ","page_number":413},
  {"content":"\r\n\r\nاين آيهء ، شمس و قمر و نجوم با نصب آمده و عطف بر « السموات » هستند ، نتيجه اين مىشود كه آنها از سماواتى كه در شش دوران آفريده شده ، خارج مىباشند و آنها جزء « السموات » مطلق هستند كه در آيات شريفه بدون قيد « سبع » آمده است .\r\nبنا بر اين احتمال « سماوات سبع » در قرآن كريم غير از مطلق سماوات است و آنجا كه امير المؤمنين صلوات اللَّه عليه مىفرمايد :\r\n« ثم فتق ما بين السموات العلى فملاهن اطوار من ملائكته . . . »\r\n( خطبه اول ) يا آنجا كه مىفرمايد :\r\n« من ملائكة اسكنتهم سماواتك و رفعتهم عن ارضك هم اعلم خلقك بك و اخوفهم لك و اقربهم منك » ( خطبه 108 ) .\r\nيا اينكه مىفرمايد :\r\n« فمن شواهد خلقه خلق السّماوات موطدات بلا عمد قائمات بلا سند دعاهنّ فاجبن طائعات مذعنات غير متلكّئات و لا مبطئات و لولا اقرارهن له بالربوبية و اذعانهن له بالطواعية لما جعلهن موضعا لعرشه و لا مسكنا لملائكته و لا مصعدا للكلم الطيب و العمل الصالح » ( خطبه / 181 )\r\nاينها همه در رابطه با آسمانهاى ديگر غير از طبقات هواست چنان كه آياتى نظير  يَسْئَلُهُ مَنْ فِي السَّماواتِ وَ الْأَرْضِ  -  وَ نُفِخَ فِي الصُّورِ فَصَعِقَ مَنْ فِي السَّماواتِ وَ مَنْ فِي الْأَرْضِ  -  لَهُ مَقالِيدُ السَّماواتِ وَ الْأَرْضِ  و دهها امثال آن ، در زمينه آسمانهايى است كه حد و حصر آنها را جز خدا كسى نمىداند ، به هر حال : آنچه گفته شد فقط يك احتمال است ، خدا به فرمودهء خود داناتر است .\r\nدر خاتمه از رسول خدا صلّى اللَّه عليه و آله نقل شده كه :\r\n« قال النجوم امان لاهل السماء فاذا ذهبت النجوم ذهب اهل السماء و اهل بيتى امان لاهل الارض فاذا ذهب اهل بيتى ذهب اهل الارض » ( صافى ) .\r\n\r\n","description":"","footnote":"","page_name":" 414 ","page_number":414},
  {"content":"\r\n\r\n\r\n[ سوره فصلت ( 41 ) : آيات 13 تا 25 
  ]\r\nفَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ ( 13 ) إِذْ جاءَتْهُمُ الرُّسُلُ مِنْ بَيْنِ أَيْدِيهِمْ وَ مِنْ خَلْفِهِمْ أَلاَّ تَعْبُدُوا إِلاَّ اللَّهَ قالُوا لَوْ شاءَ رَبُّنا لَأَنْزَلَ مَلائِكَةً فَإِنَّا بِما أُرْسِلْتُمْ بِهِ كافِرُونَ ( 14 ) فَأَمَّا عادٌ فَاسْتَكْبَرُوا فِي الْأَرْضِ بِغَيْرِ الْحَقِّ وَ قالُوا مَنْ أَشَدُّ مِنَّا قُوَّةً أَ وَ لَمْ يَرَوْا أَنَّ اللَّهَ الَّذِي خَلَقَهُمْ هُوَ أَشَدُّ مِنْهُمْ قُوَّةً وَ كانُوا بِآياتِنا يَجْحَدُونَ ( 15 ) فَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ لِنُذِيقَهُمْ عَذابَ الْخِزْيِ فِي الْحَياةِ الدُّنْيا وَ لَعَذابُ الْآخِرَةِ أَخْزى وَ هُمْ لا يُنْصَرُونَ ( 16 ) وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى فَأَخَذَتْهُمْ صاعِقَةُ الْعَذابِ الْهُونِ بِما كانُوا يَكْسِبُونَ ( 17 )\r\nوَ نَجَّيْنَا الَّذِينَ آمَنُوا وَ كانُوا يَتَّقُونَ ( 18 ) وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ ( 19 ) حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ ( 20 ) وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ وَ هُوَ خَلَقَكُمْ أَوَّلَ مَرَّةٍ وَ إِلَيْهِ تُرْجَعُونَ ( 21 ) وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ ( 22 )\r\nوَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ ( 23 ) فَإِنْ يَصْبِرُوا فَالنَّارُ مَثْوىً لَهُمْ وَ إِنْ يَسْتَعْتِبُوا فَما هُمْ مِنَ الْمُعْتَبِينَ ( 24 ) وَ قَيَّضْنا لَهُمْ قُرَناءَ فَزَيَّنُوا لَهُمْ ما بَيْنَ أَيْدِيهِمْ وَ ما خَلْفَهُمْ وَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ ( 25 )\r\n\r\n","description":"","footnote":"","page_name":" 415 ","page_number":415},
  {"content":"\r\n\r\n13 - پس اگر اعراض كردند ، بگو شما را مىترسانم از عذابى مانند عذاب قوم عاد و ثمود .\r\n14 - ياد آر كه پيامبران از پيش و پس آنها آمدند ، كه بندگى نكنيد جز خدا را ، گفتند :\r\nاگر خدا مىخواست پيامبر بفرستد ، ملائكه مىفرستاد ما به آنچه فرستاده شده‌ايد كافريم .\r\n15 - اما عاد ، در زمين تكبر كردند و گفتند : كيست نيرومندتر از ما ؟ آيا ندانسته بودند خدايى كه خلقشان كرده از آنها نيرومندتر است ؟ آيات ما را دانسته انكار مىكردند .\r\n16 - بر آنها بادى پر صدا در روزهاى شوم . فرستاديم تا عذاب ذليل كننده را در دنيا به آنها بچشانيم ، عذاب آخرت ذليل كننده‌تر است و يارى كرده نمىشوند .\r\n17 - اما ثمود هدايتشان كرديم ، كورى را بر هدايت برگزيدند ، عذاب خوار كننده آنها را گرفت به جهت آنچه مىكردند .\r\n18 - ( ولى ) كسانى را كه ايمان آورده و تقوى مىكردند نجات داديم .\r\n19 - يا دآر روزى را كه دشمنان خدا به طرف آتش جمع گرديده و از تفرق باز داشته شوند .\r\n20 - تا چون به كنار آتش آمدند ، گوشهايشان و چشمهايشان و پوستهايشان به آنچه مىكرده‌اند گواهى دهند .\r\n21 - به پوستهاى خود گويند : چرا بر عليه ما گواهى داديد ؟ گويند خدايى كه همهء اشياء را به سخن در آورده ما را به سخن در آورد .\r\n22 - نبوديد خودتان را مستور كنيد از اينكه گوشها و چشمها و پوستهايتان بر شما شهادت\r\n\r\n","description":"","footnote":"","page_name":" 416 ","page_number":416},
  {"content":"\r\n\r\nدهند ، ليكن گمان مىكرديد كه خدا بسيارى از آنچه را كه مىكنيد نمىداند .\r\n23 - اين گمانى كه به خدايتان كرديد ، هلاكتان كرد تا از زيانكاران شديد .\r\n24 - اگر صبر كنند ، آتش جايگاه آنهاست و اگر خوشنودى خواهند مقبول العذر نخواهند بود\r\n25 - براى آنها قرينانى عوض گرفتيم كه اعمال حال و گذشتهءشان را خوب جلوه دادند ، وعدهء عذاب بر آنها حتمى شد ، در امتهايى كه پيش از آنها گذشته‌اند از جن و انس ، آنها زيانكاران بودند .\r\n\r\nكلمه‌ها\r\nصاعقه : آتشى كه از ابر مىريزد و هر هلاك كننده . طبرسى فرمايد : آن هر هلاك كننده است و در عرف نام آتشى است كه از آسمان نازل گشته و مىسوزاند .\r\nعاد : قوم حضرت هود عليه السّلام ، ثمود نام قوم صالح عليه السّلام است .\r\nيجحدون : جحد : انكار شىء از روى علم و دانسته .\r\nصرصر : باد شديد الصوت يا باد بسيار سرد . تكرار لفظ دال بر مبالغه است اين كلمه سه بار در قرآن مجيد آمده و در هر سه ، وصف بادى است كه بر قوم « عاد » و زيد و هلاكشان كرد . فصلت / 16 ، قمر / 19 ، حاقه / 6 ، در مجمع فرموده : باد شديد الصوت ، آن از صره به معنى صيحه ، به قولى به معنى سرد است .\r\nنحسات : نحس : شوم و شومى ، مصدر و اسم آمده است ، جمع آن در صورت اسم بودن « نحسات » است .\r\nاستحبوا : راغب گويد : در صورت آمدن با « على » معناى اختيار به آن اشراب مىشود « استحبوا » : اختيار كردند .\r\nيوزعون : وزع : منع و حبس . « وزعه عن الامر : منعه و حبسه » على هذا\r\n\r\n","description":"","footnote":"","page_name":" 417 ","page_number":417},
  {"content":"\r\n\r\n« يوزعون » يعنى منع كرده مىشوند از پراكنده شدن .\r\nتستترون : استتار : اختفا و مخفى شدن ، منظور از آن مخفى كردن خودشان است .\r\nارداكم : ردى : هلاكت . ارداء : هلاك كردن .\r\nيستعتبوا : عتبى : رضا و خوشنودى . استعتاب : طلب خوشنودى اعتاب : راضى كردن . معتب به صيغهء مفعول كسى است كه خوشنودى خواستنش و عذرش پذيرفته شود .\r\nقيضنا : قيض : شكافتن و شكافته شدن « قاض الشيء قيضا : شقه فانشق » .\r\nتقييض : را تبديل و تقدير و آماده كردن گفته‌اند « قيضنا » : آماده كرده‌ايم .\r\nقرناء : قرين : مقرون و همنشين و رفيق . جمع آن قرناء است .\r\n\r\nشرحها\r\nدر آيات گذشته ، اعراض مشركان و آنچه مىگفتند :  قُلُوبُنا فِي أَكِنَّةٍ  نقل و جواب داده شد ، در اين آيات ، مشركان تهديد شده‌اند كه در صورت ادامه عناد ، به سرشان همان خواهد آمد كه به سر قوم عاد و ثمود آمد و سپس در روز قيامت ، اعضاء بدنشان به اعمال آنها گواهى خواهد داد و اهل آتش خواهند بود .\r\n13 -  فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ  .\r\nمراد از صاعقه در اينجا ، مطلق عذاب هلاك كننده است ، آتش ابر باشد يا طوفان و نظير آن ، بيان اين دو صاعقه در آيات بعدى خواهد آمد ، « انذرتكم » به لفظ ماضى براى تحقق است .\r\n14 -  إِذْ جاءَتْهُمُ الرُّسُلُ مِنْ بَيْنِ أَيْدِيهِمْ وَ مِنْ خَلْفِهِمْ أَلَّا تَعْبُدُوا إِلَّا \r\n\r\n","description":"","footnote":"","page_name":" 418 ","page_number":418},
  {"content":"\r\n\r\n اللَّهَ  .\r\nاين آيه در توجيه و تعليل عذاب عاد و ثمود است ، مؤنث آمدن « جاءتهم » به علت جمع بودن « رسل » است كه به اعتبار جماعت مىباشد .\r\nمراد از :  مِنْ بَيْنِ أَيْدِيهِمْ  پيامبرانى است كه در زمان آنها بوده‌اند و از  مِنْ خَلْفِهِمْ  پيامبران گذشته مىباشد .\r\nاز آيهء شريفه به نظر مىآيد كه پيامبران ديگر نيز به آنها آمده بود و يا تكذيب هود و صالح ، تكذيب همهء پيامبران است زيرا كه آنها به مطلق نبوت عقيده نداشتند چنان كه در جاى ديگرى آمده :  كَذَّبَتْ عادٌ الْمُرْسَلِينَ  شعراء / 123 ،  كَذَّبَتْ ثَمُودُ الْمُرْسَلِينَ  شعراء / 141 .\r\n قالُوا لَوْ شاءَ رَبُّنا لَأَنْزَلَ مَلائِكَةً فَإِنَّا بِما أُرْسِلْتُمْ بِهِ كافِرُونَ  .\r\nاين سخن يا بهانه جويى بود و يا نبوّت بشر را نمىتوانستند قبول كنند چنان كه در آيه ديگرى آمده :  وَ ما مَنَعَ النَّاسَ أَنْ يُؤْمِنُوا إِذْ جاءَهُمُ الْهُدى إِلَّا أَنْ قالُوا أَ بَعَثَ اللَّهُ بَشَراً رَسُولًا  اسراء / 94 ، آن وقت نتيجه گرفته و گفته‌اند .  فَإِنَّا بِما أُرْسِلْتُمْ . . .  مفعول « شاء » محذوف است يعنى « لو شاء ربنا ارسال الرسل » .\r\n15 -  فَأَمَّا عادٌ فَاسْتَكْبَرُوا فِي الْأَرْضِ بِغَيْرِ الْحَقِّ وَ قالُوا مَنْ أَشَدُّ مِنَّا قُوَّةً  .\r\nاز اين آيه ، توضيح صاعقه عاد شروع مىشود ، منظور از استكبار ، قبول نكردن دعوت پيامبران و ايستادن در مقابل آنهاست  وَ قالُوا . . .  تعليل استكبار است كه با اتكاء به امكانات و نيرومندى در مقابل هود عليه السّلام ايستادند .\r\n أَ وَ لَمْ يَرَوْا أَنَّ اللَّهَ الَّذِي خَلَقَهُمْ هُوَ أَشَدُّ مِنْهُمْ قُوَّةً وَ كانُوا بِآياتِنا يَجْحَدُونَ  .\r\nجواب سخن آنهاست كه گفتند :  مَنْ أَشَدُّ مِنَّا قُوَّةً  در اينجا « يروا » به\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nمعنى علم است يعنى آيا ندانسته‌ايد .  وَ كانُوا بِآياتِنا . . .  حاكى است كه آرى مىدانستند خدا قويتر است ولى دانسته آيات خدا را انكار مىنمودند .\r\n16 -  فَأَرْسَلْنا عَلَيْهِمْ رِيحاً صَرْصَراً فِي أَيَّامٍ نَحِساتٍ لِنُذِيقَهُمْ عَذابَ الْخِزْيِ فِي الْحَياةِ الدُّنْيا  .\r\nايى ماجرا در جاى ديگرى چنين آمده   وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ سَخَّرَها عَلَيْهِمْ سَبْعَ لَيالٍ وَ ثَمانِيَةَ أَيَّامٍ حُسُوماً فَتَرَى الْقَوْمَ فِيها صَرْعى كَأَنَّهُمْ أَعْجازُ نَخْلٍ خاوِيَةٍ   حاقه / 6 .\r\nو در جاى ديگرى چنين است   إِنَّا أَرْسَلْنا عَلَيْهِمْ رِيحاً صَرْصَراً فِي يَوْمِ نَحْسٍ مُسْتَمِرٍّ ، تَنْزِعُ النَّاسَ كَأَنَّهُمْ أَعْجازُ نَخْلٍ مُنْقَعِرٍ   قمر / 19 .\r\nو در آيه چهارم آمده است :   وَ فِي عادٍ إِذْ أَرْسَلْنا عَلَيْهِمُ الرِّيحَ الْعَقِيمَ ما تَذَرُ مِنْ شَيْءٍ أَتَتْ عَلَيْهِ إِلَّا جَعَلَتْهُ كَالرَّمِيمِ   ذاريات / 47 .\r\nمىشود از آيات استفاده كرد كه آن باد ، طوفان نبوده است ، زيرا از منهدم شدن عماراتشان سخن نرفته است ، همين قدر فرموده : كه در اثر آن باد ، مانند چيز پوسيده و خشكيده مىكرد ، از اين به نظر مىآيد كه آن باد ، باد بسيار سردى بوده ، مانند بادهايى كه از قطبين مىوزند ، در اثر وزيدن هفت شب و هشت روز ، هوا چنان سرد شده كه خون در بدنهايشان منجمد شده و همه مانند تنه درخت به زمين افتاده‌اند ، و سرما به قدرى شديد بود كه هر چيز را منجمد و بىقوام مىكرد ، مانند زمينى و ديوارى كه در اثر سرما بريزد و خاك شود .\r\nدر تفسير صافى و برهان از حضرت باقر صلوات اللَّه عليه نقل شده كه فرمود :\r\n« و الصرصر : الريح الباردة » .\r\n فَأَرْسَلْنا عَلَيْهِمْ . . .  نشان مىدهد كه وزيدن باد به طور اتفاقى و جريان عادى نبوده است بلكه خداوند آن را براى هلاك آنها فرستاده بود ، منظور از  أَيَّامٍ \r\n\r\n","description":"","footnote":"","page_name":" 420 ","page_number":420},
  {"content":"\r\n\r\n نَحِساتٍ  همان هفت شب و هشت روز است كه از سورهء حاقّه نقل شد ، شوم بودن به علّت وقوع عذاب در آنهاست . نه اينكه در حقيقت روز و شب نحوست وجود داشته باشد ، مراد از  نَحْسٍ مُسْتَمِرٍّ  نيز همان است ، استمرار به علّت هفت شبانه روز بودن بود .\r\n لِنُذِيقَهُمْ عَذابَ الْخِزْيِ  جواب  مَنْ أَشَدُّ مِنَّا قُوَّةً  است يعنى خواستيم عذاب خوار كننده را به ايشان بچشانيم تا نگويند :  مَنْ أَشَدُّ مِنَّا . . .  .\r\n وَ لَعَذابُ الْآخِرَةِ أَخْزى وَ هُمْ لا يُنْصَرُونَ  .\r\nآرى عذاب آخرت خوار كننده‌تر است ، مراد از عدم نصر ، آنست كه شفاعت و رحمتى نصيب آنها نمىشود .\r\n17 -  وَ أَمَّا ثَمُودُ فَهَدَيْناهُمْ فَاسْتَحَبُّوا الْعَمى عَلَى الْهُدى فَأَخَذَتْهُمْ صاعِقَةُ الْعَذابِ الْهُونِ بِما كانُوا يَكْسِبُونَ  .\r\nيعنى از جانب ما قصورى نبود بلكه به وسيلهء پيامبران و اتمام حجّت ، حق و باطل را به آنها روشن كرديم ، اما كورى و شرك را بر هدايت اختيار كردند  صاعِقَةُ الْعَذابِ  شايد اضافه بيانيه باشد ، چون بنا بر آيات شريفه ، قوم ثمود به وسيلهء صاعقه ، برق زده شده‌اند ، اينكه در بعضى از آيات « الصيحه » آمده ، ظاهرا براى آنست كه صاعقه توأم با صيحه است .\r\n18 -  وَ نَجَّيْنَا الَّذِينَ آمَنُوا وَ كانُوا يَتَّقُونَ  .\r\nمعلوم مىشود كه صالح عليه السّلام و مؤمنين قبلا از محيط بلا خارج شده بودند .\r\n19 -  وَ يَوْمَ يُحْشَرُ أَعْداءُ اللَّهِ إِلَى النَّارِ فَهُمْ يُوزَعُونَ  .\r\nاين آيه مقدمهء مطلب آيات بعدى است ، « يوم » تقديرش « اذكر يوم » است ، مراد از « يوزعون » آنست كه از پراكنده شدن منع مىشود يا نگاه داشته\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nمىشوند تا ديگران نيز برسند . ظهور آيه جمع شدن در كنار آتش است نه داخل شدن به آن .\r\nالميزان نظر مىدهد كه منظور از  أَعْداءُ اللَّهِ  تكذيب كنندگان حضرت رسول صلّى اللَّه عليه و آله هستند نه مطلق كفار . به دليل  وَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ . . . \r\nكه خواهد آمد .\r\n20 -  حَتَّى إِذا ما جاؤُها شَهِدَ عَلَيْهِمْ سَمْعُهُمْ وَ أَبْصارُهُمْ وَ جُلُودُهُمْ بِما كانُوا يَعْمَلُونَ  .\r\nجريان شهادت اعضاء بر اعمال انسان در سورهء نور / 24 و در سوره يس / 56 گذشت در اينجا گسترده‌تر از آيات ديگر است ، ظهور همهء آيات در آنست كه اعضاء بدن ، به گناهان گواهى خواهند داد ، دربارهء اعمال شايسته چنين چيزى نيست .\r\nشهادت گوشها قهرا چنين خواهد بود كه فلانى آيات حق را به وسيله ما شنيد و اعتنا نكرد و يا غيبت و مانند آن را گوش داد و امتناع ننمود ، هكذا چشمها و پوستها .\r\nظهور « جلود » در مطلق پوست بدن است ولى در تفسير برهان از كافى از حضرت صادق صلوات اللَّه عليه نقل شده كه جلود را آلت تناسل و رانها فرموده است\r\n« يعنى الفروج و الافخاذ »\r\nو در صافى از امير المؤمنين صلوات اللَّه عليه نقل شده :\r\n« يعنى بالجلود الفروج » .\r\nآيا اعضاء بدن به تكلم خواهند آمد و سخن خواهند گفت و يا با طريق ديگرى گواهى خواهند داد ، نظير گواهى چروك دست كارگر به كار كردن او ، خدا به حقيقت امر داناتر است و نيز بايد تحمل شهادت در دنيا باشد تا در آخرت گواهى دهند ، على هذا اعمال بد ، با طريقى كه نمىدانيم در اعضاء بدن نوشته و ضبط مىشود تا در قيامت گواهى بدهند .\r\n\r\n","description":"","footnote":"","page_name":" 422 ","page_number":422},
  {"content":"\r\n\r\n21 -  وَ قالُوا لِجُلُودِهِمْ لِمَ شَهِدْتُمْ عَلَيْنا قالُوا أَنْطَقَنَا اللَّهُ الَّذِي أَنْطَقَ كُلَّ شَيْءٍ وَ هُوَ خَلَقَكُمْ أَوَّلَ مَرَّةٍ وَ إِلَيْهِ تُرْجَعُونَ  .\r\nدر الميزان فرموده : علّت اينكه به پوستهاى خود اعتراض مىكنند نه بر گوشها و چشمهايشان ، آنست كه : پوستها شهادت داده‌اند به آنچه به وسيلهء خود آنها ارتكاب انجام گرفته است ، اما سمع و بصر گواهى داده‌اند به آنچه با غير آن دو ارتكاب عملى شده است .\r\nبه هر حال پوستها در جواب آنها خواهند گفت : خدا ما را به تكلّم در آورد چنان كه همهء اشياء را به تكلّم در آورده است ، يعنى ما نمىخواستيم بلكه خدا چنين كرد . ظهور « نطق » در تكلم معمولى است ، بنا بر ظاهر آيه ، پوستها تكلّم خواهند كرد .\r\n وَ هُوَ خَلَقَكُمْ أَوَّلَ مَرَّةٍ . . .  مىشود تعليل « انطقنا » باشد . يعنى ما نمىتوانستيم در مقابل فرمان خدا ، امتناع كنيم زيرا كه همه چيز در دست اوست ، در دنيا شما را آفريده و در آخرت نيز به طرف او بر مىگرديد ، آيا در مقابل خدايى كه خلقت و رجوع در دست اوست ، مىشود مقاومت كرد ؟ ! و يا منظور آنست كه :\r\nما سخن را گفتيم كه خدا نيز مىدانست و اگر هم نمىگفتيم باز خلاص نمىشديد زيرا كه خلقت و ارجاع شما در دست خداست و از همه چيزتان آگاه است . در اين صورت اين سخن تتمه كلام جلود است .\r\nناگفته نماند  أَنْطَقَ كُلَّ شَيْءٍ  حاكى است كه همه چيز در آخرت گويا خواهد بود حتّى جهنّم ،  يَوْمَ نَقُولُ لِجَهَنَّمَ هَلِ امْتَلَأْتِ وَ تَقُولُ هَلْ مِنْ مَزِيدٍ  ق / 30 .\r\n22 -  وَ ما كُنْتُمْ تَسْتَتِرُونَ أَنْ يَشْهَدَ عَلَيْكُمْ سَمْعُكُمْ وَ لا أَبْصارُكُمْ وَ لا جُلُودُكُمْ وَ لكِنْ ظَنَنْتُمْ أَنَّ اللَّهَ لا يَعْلَمُ كَثِيراً مِمَّا تَعْمَلُونَ  .\r\n\r\n","description":"","footnote":"","page_name":" 423 ","page_number":423},
  {"content":"\r\n\r\nناگفته نماند : انسان يك دفعه گناه مىكند به گمان اينكه دست و پايش از آن خبر ندارند و يك دفعه گناه مىكند به گمان آنكه خدا از آن خبر ندارد ، آيه در صدد بيان آنست كه : شما به وقت گناه كردن ، شهادت اعضاء را سبك نمىشمرديد و نمىگفتيد : اينها خبر ندارند بلكه خدا را سبك مىشمرديد و مىگفتيد : او خبر ندارد امّا ديديد كه خدا خبر داشت ، اعضاء را به تكلّم در آورد و از آنها بر علم خود و بر عمل شما گواهى گرفت .\r\n« ان يشهد » منصوب به نزع خافض و تقديرش « من ان يشهد » است يعنى شما خودتان را مخفى نمىكرديد از اينكه اعضاء بدن بر شما شهادت دهند و نمىگفتيد اينها شهادت مىدهند ، بلكه مىگفتيد : خدا از ما خبر ندارد . قيد « كثيرا » شايد براى آنست كه عقيده داشتند خدا به بعضى از اعمال آگاه است .\r\n23 -  وَ ذلِكُمْ ظَنُّكُمُ الَّذِي ظَنَنْتُمْ بِرَبِّكُمْ أَرْداكُمْ فَأَصْبَحْتُمْ مِنَ الْخاسِرِينَ  .\r\nيعنى : اين ظنى كه كرديد و گفتيد : خدا از كار ما آگاه نيست ، شما را هلاك كرد .\r\nناگفته نماند : اين ظن مساوى با انكار معاد است « ذلك » اشاره است به ظن ، على هذا  ذلِكُمْ ظَنُّكُمُ  مبتدا و خبر آن « ارادكم » است يعنى « ذلك الظن ارداكم » گويند : مىشود « ظنكم » بدل باشد از « ذلكم » ، معنى در هر دو صورت يكى است .\r\nدر مجمع از حضرت صادق عليه السّلام نقل كرده كه فرمود :\r\n« ينبغى للمؤمن ان يخاف اللَّه خوفا كانه يشرف على النار و يرجوه رجاء كانه من اهل الجنة ان اللَّه تعالى يقول و ذلكم ظنكم الذى . . . ثم قال ان اللَّه عند ظن عبده به إن خيرا فخير و ان شرا فشرّ » .\r\n\r\n","description":"","footnote":"","page_name":" 424 ","page_number":424},
  {"content":"\r\n\r\n24 -  فَإِنْ يَصْبِرُوا فَالنَّارُ مَثْوىً لَهُمْ وَ إِنْ يَسْتَعْتِبُوا فَما هُمْ مِنَ الْمُعْتَبِينَ  .\r\nيعنى در هر دو حال اهل آتشند ، التفات از خطاب به غيبت شايد به علّت عدم اعتنا به حالشان باشد ، و اگر از خدا بخواهند كه از آنها راضى باشد و عفو كند ، مقبول العذر نيستند .\r\n25 -  وَ قَيَّضْنا لَهُمْ قُرَناءَ فَزَيَّنُوا لَهُمْ ما بَيْنَ أَيْدِيهِمْ وَ ما خَلْفَهُمْ  .\r\nيعنى : به جاى توفيق و تأييد از جانب خود ، رفقايى از شياطين براى آنها آماده كرديم ، آنها نيز اعمال حاضر و گذشتهءشان را در نظرشان خوب نشان دادند .\r\nنظير :  وَ مَنْ يَعْشُ عَنْ ذِكْرِ الرَّحْمنِ نُقَيِّضْ لَهُ شَيْطاناً فَهُوَ لَهُ قَرِينٌ  زخرف / 36 بنا بر آنكه تقييض به معنى تبديل باشد مقصود آنست كه به جاى تأييد خدا ، شياطين جن و انس را براى آنها قرين كرديم .\r\nمراد از  ما بَيْنَ أَيْدِيهِمْ  اعمال حاضر و از  ما خَلْفَهُمْ  اعمال گذشته است يعنى از اعمال حاضر دست نكشيدند و از اعمال گذشته نادم نشدند .\r\n وَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ  .\r\nدر نتيجه تزيين اعمال قبيح ، وعدهء عذاب بر آنها حتمى شد ، مانند كافران گذشته . « في امم » يعنى « صاروا في امم قد خلت » از آيه روشن مىشود جن نيز مانند انسانها مىميرند .\r\nمراد از « القول » وعدهء عذاب است كه فرموده :  وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ النَّارِ هُمْ فِيها خالِدُونَ  بقره / 39 .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\n[ سوره فصلت ( 41 ) : آيات 26 تا 39 
  ]\r\nوَ قالَ الَّذِينَ كَفَرُوا لا تَسْمَعُوا لِهذَا الْقُرْآنِ وَ الْغَوْا فِيهِ لَعَلَّكُمْ تَغْلِبُونَ ( 26 ) فَلَنُذِيقَنَّ الَّذِينَ كَفَرُوا عَذاباً شَدِيداً وَ لَنَجْزِيَنَّهُمْ أَسْوَأَ الَّذِي كانُوا يَعْمَلُونَ ( 27 ) ذلِكَ جَزاءُ أَعْداءِ اللَّهِ النَّارُ لَهُمْ فِيها دارُ الْخُلْدِ جَزاءً بِما كانُوا بِآياتِنا يَجْحَدُونَ ( 28 ) وَ قالَ الَّذِينَ كَفَرُوا رَبَّنا أَرِنَا الَّذَيْنِ أَضَلاَّنا مِنَ الْجِنِّ وَ الْإِنْسِ نَجْعَلْهُما تَحْتَ أَقْدامِنا لِيَكُونا مِنَ الْأَسْفَلِينَ ( 29 ) إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلاَّ تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ ( 30 )\r\nنَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ ( 31 ) نُزُلاً مِنْ غَفُورٍ رَحِيمٍ ( 32 ) وَ مَنْ أَحْسَنُ قَوْلاً مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ ( 33 ) وَ لا تَسْتَوِي الْحَسَنَةُ وَ لا السَّيِّئَةُ ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ ( 34 ) وَ ما يُلَقَّاها إِلاَّ الَّذِينَ صَبَرُوا وَ ما يُلَقَّاها إِلاَّ ذُو حَظٍّ عَظِيمٍ ( 35 )\r\nوَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ هُوَ السَّمِيعُ الْعَلِيمُ ( 36 ) وَ مِنْ آياتِهِ اللَّيْلُ وَ النَّهارُ وَ الشَّمْسُ وَ الْقَمَرُ لا تَسْجُدُوا لِلشَّمْسِ وَ لا لِلْقَمَرِ وَ اسْجُدُوا لِلَّهِ الَّذِي خَلَقَهُنَّ إِنْ كُنْتُمْ إِيَّاهُ تَعْبُدُونَ ( 37 ) فَإِنِ اسْتَكْبَرُوا فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ ( 38 ) وَ مِنْ آياتِهِ أَنَّكَ تَرَى الْأَرْضَ خاشِعَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ إِنَّ الَّذِي أَحْياها لَمُحْيِ الْمَوْتى إِنَّهُ عَلى كُلِّ شَيْءٍ قَدِيرٌ ( 39 )\r\n\r\n","description":"","footnote":"","page_name":" 426 ","page_number":426},
  {"content":"\r\n\r\n26 - كافران گفتند : به اين قرآن گوش ندهيد و در آن لغو داخل كنيد تا غالب شويد .\r\n27 - يقينا به آنان كه كافر شده‌اند عذاب شديدى را مىچشانيم و يقينا در مقابل بدترين كارشان مجازاتشان مىكنيم .\r\n28 - اين است كيفر دشمنان خدا كه آتش است ، آنها را در آتش خانهء ابدى است ، مجازاتى است در مقابل انكارشان آيات ما را .\r\n29 - كفار در آخرت گويند : پروردگارا آن دو از جن و انس را كه ما را گمراه كردند نشانمان بده تا آن دو را زير پا بگذاريم تا از پائين‌ترها گردند .\r\n30 - آنان كه گفته‌اند : پروردگار ما اللَّه است و سپس در آن استوار مانده‌اند ، ملائكه بر آنها نازل مىشود كه نترسيد و محزون نباشيد و مژده باد شما را به بهشتى كه وعده مىشديد .\r\n31 - ما اولياء شما هستيم در دنيا و آخرت شما را در آخرت هر آنچه دلتان مىخواهد هست و شما راست هر آنچه مىخواهيد .\r\n32 - آماده شده‌اى است از جانب آمرزندهء مهربان\r\n33 - كيست نيكو گفتارتر از آنكه به سوى خدا مىخواند و كار نيك مىكند و مىگويد : من از مسلمانانم ؟\r\n\r\n","description":"","footnote":"","page_name":" 427 ","page_number":427},
  {"content":"\r\n\r\n34 - خصلت خوب با خصلت بد برابر نيست با خصلت خوب خصلت بد را دفع كن آن گاه آنكه ميان او و تو عداوت هست گويى دوست مهربان است .\r\n35 - اين صفت داده نمىشود مگر صابران را و داده نمىشود مگر آنكه بهرهء كافى از عقل دارد .\r\n36 - اگر وسوسه‌كننده‌اى از شيطان تو را وسوسه كند ، به خدا پناه ببر كه او شنوا و داناست .\r\n37 - از آيات خداست شب و روز و آفتاب و ماه ، عبادت نكنيد آفتاب و ماه را عبادت كنيد خداى را كه آنها را آفريده است اگر مىخواهيد معبود واقعى را بندگى كنيد .\r\n38 - اگر بزرگى كردند ، آنان كه نزد پروردگار تو هستند ، شب و روز او را تسبيح مىكنند و ملول نمىشوند .\r\n39 - از آيات خداست كه مىبينى زمين آرام و بيحركت است و چون آبى بر آن نازل كرديم تكان مىخورد و بالا مىآيد ، خدايى كه آن را زنده كرده زنده كنندهء مرده‌هاست و او بر هر چيز قادر است .\r\n\r\nكلمه‌ها\r\nالغوا : لغو : كلام بىفائده ، در قاموس گويد : شىء بىاعتناء ، كلام باشد يا غير آن ، « لغى يلغو و يلغى : اتى باللغو »  وَ الْغَوْا فِيهِ  يعنى در آن لغو و بيهوده داخل كنيد ، به وقت قرائت آن داد و بيداد كنيد .\r\nتدعون : آن از باب افتعال به معنى خواستن و تمنّى است و از مادهء دعا مىباشد .\r\nنزلا : نزل ( بر وزن عنق ) : آنچه براى ميهمان آماده شده تا بر آن نازل شود « النزل : ما يعد للنازل من الزاد » .\r\nيلقاها : تلقّى ( از باب تفعّل ) به معنى فهم و اخذ است در اقرب الموارد آمده : « تلقّى الشيء : تلقّنه » يعنى : آن را فهميد .\r\n\r\n","description":"","footnote":"","page_name":" 428 ","page_number":428},
  {"content":"\r\n\r\nينزغنك : نزغ : راغب گويد ، آن دخول در امرى است براى افساد ، در مصباح آن را افساد گفته است ، وسوسهء شيطان را از آن نزغه گويند كه سبب افساد آدمى است در نهج البلاغه در نامه 44 به زياد بن ابيه مىنويسد : « و نزغة من نزغات الشيطان » .\r\nلا يسئمون : سئم : ملالت و دلتنگى از مفصّل بودن شىء .\r\nخاشعة : خشوع در آيه به معنى آرام و بيحركت بودن است در آيات ديگر « هامدة - ميتة - ميّت » آمده است .\r\nاهتزت : هزّ : تكان دادن و حركت كردن ، لازم و متعدى هر دو آمده است .\r\n« اهتزاز « : تكان خوردن و حركت كردن .\r\nربت : يعنى : بالا آمد . ربا : زيادت و بالا آمدن .\r\n\r\nشرحها\r\nاين آيات فصل ديگرى از انكار مشركان در رابطه با قرآن و جواب آنست تا حدى كه كفار در قيامت خواهند گفت : خدايا آنها كه از جن و انس ما را گمراه كرده‌اند به ما نشان بده تا زير پايمان پايمالشان كنيم .\r\nسپس فرموده : آنان كه در راه توحيد استقامت كنند ملائكه بر آنها نازل مىشوند و بشارتشان مىدهند . گويا اين مطلب در مقابل  وَ قَيَّضْنا لَهُمْ قُرَناءَ . . . \r\nاست ، آن گاه با خلقت شب و روز و آفتاب و ماه ، و زنده شدن زمين بعد از مردن ، بر توحيد استدلال شده است كه يعنى : قرآن همان زبان طبيعت است ، آنچه طبيعت با زبان خود از وجود و توحيد خدا حكايت مىكند ، قرآن آن را در قالب الفاظ بيان مىدارد ، ديگر  وَ الْغَوْا فِيهِ  از روى نافهمى و لجاجت است .\r\n26 -  وَ قالَ الَّذِينَ كَفَرُوا لا تَسْمَعُوا لِهذَا الْقُرْآنِ وَ الْغَوْا فِيهِ لَعَلَّكُمْ \r\n\r\n","description":"","footnote":"","page_name":" 429 ","page_number":429},
  {"content":"\r\n\r\n تَغْلِبُونَ  .\r\nيعنى به وقت خواندن قرآن گوش ندهيد و مشغول سر و صدا باشيد تا غالب شويد و نگذاريد يارانش بشنوند و نگذاريد به راحتى بخوانند ، اين سخن حاكى از كمال عجز آنها در مقابل قرآن است . آن گاه در مقابل تهديد آنها فرموده است :\r\n27 -  فَلَنُذِيقَنَّ الَّذِينَ كَفَرُوا عَذاباً شَدِيداً وَ لَنَجْزِيَنَّهُمْ أَسْوَأَ الَّذِي كانُوا يَعْمَلُونَ  .\r\nمراد از « اسوء » همانست كه گفتند :  الْغَوْا فِيهِ  يعنى : در مقابل اين كار قبيحتر ، بدترين عذاب را به آنها مىچشانيم ، على هذا اين تهديد فقط در مقابل آن عمل است ، به نظر بعضى ، اسوء به معنى سوء است و تفضيل مراد نيست . آن وقت شامل همهء گناهان مىشود و شايد منظور آن باشد كه همهء عذابها « اسوء » هستند .\r\n28 -  ذلِكَ جَزاءُ أَعْداءِ اللَّهِ النَّارُ لَهُمْ فِيها دارُ الْخُلْدِ  .\r\nلفظ « النار » بيان است از « جزاء » ، جملهء  ذلِكَ جَزاءُ أَعْداءِ اللَّهِ  مبتدا و خبر است از لفظ  فِيها دارُ الْخُلْدِ  فهميده مىشود كه ( نعوذ باللّه ) آتش از شش جهت بر آنها محيط است ، نظير :  أَحاطَ بِهِمْ سُرادِقُها  كهف / 29 .\r\n جَزاءً بِما كانُوا بِآياتِنا يَجْحَدُونَ  .\r\nاين جمله نشان مىدهد كه حجت بر آنها تمام شده و كلام حق را كما هو حقه دانسته و انكار كرده‌اند ، عذاب مربوط به چنين كفار است . يعنى آنها « كافر عن عناد » هستند نه « كافر عن جهل » .\r\n29 -  وَ قالَ الَّذِينَ كَفَرُوا رَبَّنا أَرِنَا الَّذَيْنِ أَضَلَّانا مِنَ الْجِنِّ وَ الْإِنْسِ نَجْعَلْهُما تَحْتَ أَقْدامِنا لِيَكُونا مِنَ الْأَسْفَلِينَ  .\r\nمنظور از جن و انس همان « قرناء » است كه گذشت . غرض از  نَجْعَلْهُما . . . \r\nرسيدن به نهايت ذلت است . لفظ ماضى « قال » بعلّت محقق الوقوع بودن مىباشد .\r\n30 -  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا \r\n\r\n","description":"","footnote":"","page_name":" 430 ","page_number":430},
  {"content":"\r\n\r\n تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ  .\r\nاين آيه و آيهء بعدى در رابطه با مؤمنان است چنان كه آيات قبل در رابطه با كفار بود ، منظور از  اسْتَقامُوا  ادامه دادن به راه حق است يعنى : گفتند :\r\nپروردگار ما خداست و تا دم مرگ در آن ايستادند و آن را ادامه دادند .\r\nظهور آيه در آنست كه نزول ملائكه به وقت مرگ خواهد بود و گرنه اين نزول و گفتگو در زندگى عادى براى كسى اتفاق نيفتاده است .\r\nآن وقت ملائكه خواهند گفت : از عذاب نترسيد و مژده باد شما را بهشت موعود .\r\nدر مجمع البيان از محمّد بن فضيل روايت شده كه از حضرت رضا صلوات اللَّه عليه معنى استقامت را پرسيدم فرمود : به خدا همانست كه شما در آن هستيد « هى و اللَّه ما انتم عليه » و از حضرت صادق صلوات اللَّه عليه نقل مىكند كه نزول ملائكه به هنگام مرگ خواهد بود .\r\n31 -  نَحْنُ أَوْلِياؤُكُمْ فِي الْحَياةِ الدُّنْيا وَ فِي الْآخِرَةِ  .\r\nمراد از اولياء بودن همان تسديد و تأييد مؤمنان از جانب خداست ، اين ولايت از جانب خدا به ملائكه تفويض شده است ، امّا حراست ملائكه و روزى رساندن و سائر كارها كه به آنها محول شده است در زمينهء مؤمنان و كافران هر دو است .\r\nمراد  وَ فِي الْآخِرَةِ  آنست كه : همانطور كه در دنيا ياران شما بوديم و تأييد و تسديد شما بر ما محول شده بود در آخرت نيز همانطور خواهيم بود .\r\nاز تفسير قمى نقل شده « نحن اوليائكم في الحياة الدنيا قال : كنا نحرسكم من الشياطين و في الاخرة اى عند الموت » .\r\n وَ لَكُمْ فِيها ما تَشْتَهِي أَنْفُسُكُمْ وَ لَكُمْ فِيها ما تَدَّعُونَ  .\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nاين هم از مصاديق « اولياء » بودن است كه وعدهء بهشت به آنها مىدهند « فيها » راجع به آخرت است : در الميزان فرموده : « تدعون » از مادهء دعا ، اعم از « تشتهى » است ، نظير اين آيه است  فِيها ما تَشْتَهِيهِ الْأَنْفُسُ وَ تَلَذُّ الْأَعْيُنُ  زخرف / 71  لَهُمْ ما يَشاؤُنَ فِيها  ق / 35 ، اين آيات و آيهء فوق ، از گسترش بسيار بزرگ نعمتهاى بهشتى حكايت دارند كه اندازهء آنها را جز خدا كسى نمىداند .\r\n32 -  نُزُلًا مِنْ غَفُورٍ رَحِيمٍ  .\r\nتأكيد نعمتهاى بهشتى است « نزلا » حال است از  ما تَشْتَهِي  آنها نشانه‌اى از ناديده گرفتن گناهان و رحمت خداست كه اگر گناهان را ناديده نمىگرفت و نقائص را تكميل نمىكرد و مهربان نبود ، امكان نداشت كه به آن نعمتها برسيد .\r\n33 -  وَ مَنْ أَحْسَنُ قَوْلًا مِمَّنْ دَعا إِلَى اللَّهِ وَ عَمِلَ صالِحاً وَ قالَ إِنَّنِي مِنَ الْمُسْلِمِينَ  .\r\nآيه در رابطه با  لا تَسْمَعُوا لِهذَا الْقُرْآنِ  است يعنى : چرا گوش ندهند به خوانندهء قرآن ، با آنكه به سوى خدا مىخواند ، كدام سخنگو بهتر از اوست  عَمِلَ صالِحاً  حاكى است كه براى غرض فاسد و جاه طلبى نمىخواند بلكه خودش نيز به آن عمل مىكند و اظهار ايمان مىنمايد ، آنكه به خدا ايمان دارد و به گفتهء او عمل مىكند ، دعوت او به خدا بهترين سخن است .\r\n34 -  لا تَسْتَوِي الْحَسَنَةُ وَ لَا السَّيِّئَةُ ادْفَعْ بِالَّتِي هِيَ أَحْسَنُ فَإِذَا الَّذِي بَيْنَكَ وَ بَيْنَهُ عَداوَةٌ كَأَنَّهُ وَلِيٌّ حَمِيمٌ  .\r\nتكميل آيهء سابق است يعنى : اى پيامبر حالا كه احسن قولا هستى بايد برخورد و دعوتت نيز با طريق احسن باشد . يعنى خصلت خوب با خصلت بد يكى نيست تو خصلت و رفتار بد را با خصلت خوب و عفو و اغماض دفع كن آن وقت خواهى ديد كه دشمن دوست شده است روايت شده : مردى از همسايه‌هاى آن\r\n\r\n","description":"","footnote":"","page_name":" 432 ","page_number":432},
  {"content":"\r\n\r\nحضرت چنان ناتراشيده بود كه بر سر آن حضرت خاكستر مىانداخت ، چون او مريض شد ، حضرت به عيادتش رفت و آن سبب اسلام وى گرديد . نظير اين آيه است آيهء :  ادْفَعْ بِالَّتِي هِيَ أَحْسَنُ السَّيِّئَةَ . . .  مؤمنون / 96 .\r\n35 -  وَ ما يُلَقَّاها إِلَّا الَّذِينَ صَبَرُوا وَ ما يُلَقَّاها إِلَّا ذُو حَظٍّ عَظِيمٍ  .\r\nضمير « يلقاها » به خصلت بر مىگردد يعنى : خصلت دفع كار بد با برخورد خوب . آيه اين خصلت را تعظيم مىكند .\r\nمنظور از صبر ، تحمّل بر ناگوارى است تا آن را با طريق خوب دفع كند اين خصلت داده نمىشود مگر صابران را و مگر آنها كه داراى سهم بزرگى از عقل و كمال انسانيت هستند .\r\n36 -  وَ إِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّهِ إِنَّهُ هُوَ السَّمِيعُ الْعَلِيمُ  .\r\nآيه در رابطه با  ادْفَعْ بِالَّتِي هِيَ أَحْسَنُ  است « نزغ » به معنى اسم فاعل ( نازغ ) مىباشد يعنى اگر فساد كننده و وسوسه‌اى از شيطان وارد قلب تو شود به خدا پناه ببر كه گفته‌هاى شما را مىداند و به احوالتان عالم است .\r\nالميزان مىگويد : شيطان را به وسوسهء آن حضرت راهى نيست . على هذا منظور از آيه آنست كه : اگر شيطان در دعوت تو خللى پيش آورد و نگذارد مردم ايمان بياورند به خدا پناه ببر ، نظير :  وَ ما أَرْسَلْنا مِنْ قَبْلِكَ مِنْ رَسُولٍ وَ لا نَبِيٍّ إِلَّا إِذا تَمَنَّى أَلْقَى الشَّيْطانُ فِي أُمْنِيَّتِهِ فَيَنْسَخُ اللَّهُ ما يُلْقِي الشَّيْطانُ  حج / 25 و اگر هم معناى اول باشد از راه « اياك اعنى و اسمعى يا جاره » است .\r\n37 -  وَ مِنْ آياتِهِ اللَّيْلُ وَ النَّهارُ وَ الشَّمْسُ وَ الْقَمَرُ لا تَسْجُدُوا لِلشَّمْسِ وَ لا لِلْقَمَرِ  .\r\nاين آيه و آيهء 39 از آيات توحيد هستند ، ارتباط آنها با  لا تَسْمَعُوا لِهذَا \r\n\r\n","description":"","footnote":"","page_name":" 433 ","page_number":433},
  {"content":"\r\n\r\n الْقُرْآنِ وَ الْغَوْا فِيهِ  ظاهرا در آنست كه : ميان آيات طبيعت و آيات قرآن تطابق هست ، آنچه كاينات به طور طبيعى به خدا و توحيد او دلالت دارند ، قرآن آن را در قالب الفاظ بيان مىكند ، على هذا قرآن زبان كون و زبان طبيعت است پس چرا مىگوئيد : به اين قرآن گوش ندهيد ! ! ! پيدايش شب و روز و آفتاب و ماه دال بر وجود خدا و توحيد و حكمت اوست ، چون اين چهار مظهر طبيعى ، مخلوق و مجعول خدا هستند ، نمىتوانند معبود باشند ، پس  لا تَسْجُدُوا لِلشَّمْسِ . . .  ، گويى كسى سؤال مىكند : پس چكار كنيم ؟\r\nدر جواب فرموده .\r\n وَ اسْجُدُوا لِلَّهِ الَّذِي خَلَقَهُنَّ إِنْ كُنْتُمْ إِيَّاهُ تَعْبُدُونَ  .\r\nضمير « خلقهن » راجع به هر چهار چيز است ، در جوامع الجامع فرموده :\r\nجماعت لا يعقل حكم مؤنث را دارد ، لذا « خلقهنّ » آمده است ، به نظر مىآيد مراد از « ايّاه » معبود حقّ است يعنى اگر مىخواهيد معبود واقعى را عبادت كنيد ، به خدا عبادت كنيد ناگفته نماند اين آيه يكى از چهار آيهء سجده واجبه است كه در سوره الم سجده آيهء 15 مشروحا گفته شد . منظور از سجده در آيه عبادت و بندگى است .\r\n38 -  فَإِنِ اسْتَكْبَرُوا فَالَّذِينَ عِنْدَ رَبِّكَ يُسَبِّحُونَ لَهُ بِاللَّيْلِ وَ النَّهارِ وَ هُمْ لا يَسْأَمُونَ  .\r\nمراد از  فَالَّذِينَ عِنْدَ رَبِّكَ  ملائكه مىباشند ، اين تعبير حكايت از عظمت آنها دارد . ظاهرا منظور از آيه آنست كه : فرمان عبادت براى نفع و كمال شماست و گرنه خدا حاجتى به عبادت شما ندارد ، او عبادت كنندگان بيشتر دارد  بِاللَّيْلِ وَ النَّهارِ  حاكى از دوام و استمرار است ، نظير اين آيه است آيهء اخير از سورهء اعراف .\r\n\r\n","description":"","footnote":"","page_name":" 434 ","page_number":434},
  {"content":"\r\n\r\n39 -  وَ مِنْ آياتِهِ أَنَّكَ تَرَى الْأَرْضَ خاشِعَةً فَإِذا أَنْزَلْنا عَلَيْهَا الْماءَ اهْتَزَّتْ وَ رَبَتْ  .\r\nاز دلائل ربوبيت خدا آنست كه به وسيلهء تبخير درياها و تشكيل ابر و باران ، زمين مرده را زنده كرده و روئيدنيها را به وجود مىآورد ، اين نظم دلالت بر وجود ناظم و حكمت و ربوبيت او دارد ، ظهور آيه در آنست كه زمين خودش حركت مىكند و خودش بالا مىآيد ، در سورهء حج فرموده .  اهْتَزَّتْ وَ رَبَتْ وَ أَنْبَتَتْ مِنْ كُلِّ زَوْجٍ بَهِيجٍ  / 5 .\r\n إِنَّ الَّذِي أَحْياها لَمُحْيِ الْمَوْتى إِنَّهُ عَلى كُلِّ شَيْءٍ قَدِيرٌ  .\r\nتشبيه قيامت به زنده شدن زمين روئيدن نباتات يكى از دلائل وجود قيامت است چنان كه در آخر سوره حجر مشروحا گفته‌ايم .\r\n\r\n","description":"","footnote":"","page_name":" 435 ","page_number":435},
  {"content":"\r\n\r\n\r\n[ سوره فصلت ( 41 ) : آيات 40 تا 48 
  ]\r\nإِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا أَ فَمَنْ يُلْقى فِي النَّارِ خَيْرٌ أَمْ مَنْ يَأْتِي آمِناً يَوْمَ الْقِيامَةِ اعْمَلُوا ما شِئْتُمْ إِنَّهُ بِما تَعْمَلُونَ بَصِيرٌ ( 40 ) إِنَّ الَّذِينَ كَفَرُوا بِالذِّكْرِ لَمَّا جاءَهُمْ وَ إِنَّهُ لَكِتابٌ عَزِيزٌ ( 41 ) لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ ( 42 ) ما يُقالُ لَكَ إِلاَّ ما قَدْ قِيلَ لِلرُّسُلِ مِنْ قَبْلِكَ إِنَّ رَبَّكَ لَذُو مَغْفِرَةٍ وَ ذُو عِقابٍ أَلِيمٍ ( 43 ) وَ لَوْ جَعَلْناهُ قُرْآناً أَعْجَمِيًّا لَقالُوا لَوْ لا فُصِّلَتْ آياتُهُ ءَ أَعْجَمِيٌّ وَ عَرَبِيٌّ قُلْ هُوَ لِلَّذِينَ آمَنُوا هُدىً وَ شِفاءٌ وَ الَّذِينَ لا يُؤْمِنُونَ فِي آذانِهِمْ وَقْرٌ وَ هُوَ عَلَيْهِمْ عَمًى أُولئِكَ يُنادَوْنَ مِنْ مَكانٍ بَعِيدٍ ( 44 )\r\nوَ لَقَدْ آتَيْنا مُوسَى الْكِتابَ فَاخْتُلِفَ فِيهِ وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ وَ إِنَّهُمْ لَفِي شَكٍّ مِنْهُ مُرِيبٍ ( 45 ) مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلاَّمٍ لِلْعَبِيدِ ( 46 ) إِلَيْهِ يُرَدُّ عِلْمُ السَّاعَةِ وَ ما تَخْرُجُ مِنْ ثَمَراتٍ مِنْ أَكْمامِها وَ ما تَحْمِلُ مِنْ أُنْثى وَ لا تَضَعُ إِلاَّ بِعِلْمِهِ وَ يَوْمَ يُنادِيهِمْ أَيْنَ شُرَكائِي قالُوا آذَنَّاكَ ما مِنَّا مِنْ شَهِيدٍ ( 47 ) وَ ضَلَّ عَنْهُمْ ما كانُوا يَدْعُونَ مِنْ قَبْلُ وَ ظَنُّوا ما لَهُمْ مِنْ مَحِيصٍ ( 48 )\r\n\r\n","description":"","footnote":"","page_name":" 436 ","page_number":436},
  {"content":"\r\n\r\n40 - كسانى كه در آيات ما انحراف وارد مىكنند بر ما مخفى نمىمانند ، آيا آنكه به آتش انداخته مىشود با آنكه در روز قيامت ايمن مىآيد يكى است ؟ بگو هر چه مىخواهيد بكنيد ، خدا به آنچه مىكنيد بيناست .\r\n41 - كسانى كه به قرآن كافر شده‌اند ( در آتشند ) قرآن كتاب توانايى است .\r\n42 - باطل به او راه نمىيابد در حال حاضر و نه در آينده ، نازل شده است از جانب خداى حكيم و پسنديده .\r\n43 - به تو گفته نمىشود مگر آنچه به پيامبران پيش از تو گفته شده است ، پروردگار تو صاحب آمرزش و صاحب عذاب دردناك است .\r\n44 - اگر قرآن را غير فصيح قرار مىداديم ، مىگفتند چرا آياتش تبيين نشده است ؟ آيا كتاب غير فصيح و مردم فصيح ؟ ! بگو : آن براى آنان كه ايمان مىآورند هدايت و شفاست و ، آنان كه تسليم نمىشوند قرآن براى آنها كورى است ، آنها از جاى دور صدا مىشوند .\r\n45 - به موسى تورات را داديم در آن اختلاف شد اگر وعدهء مهلت از خدا نگذشته بود ، ميان آنها حكم به هلاك مىشد ، يهود از تورات در شك بزرگى هستند .\r\n46 - هر كه كار نيك كند براى خودش است و هر كه بد كند بر عليه خود مىباشد ، خداى تو به بندگان ظالم نيست .\r\n47 - علم قيامت به خدا راجع است ، هيچ ميوه‌اى از غلافش خارج نمىشود و هيچ مؤنثى بار بر نمىدارد و نمىگذارد مگر با علم او ، روز قيامت ندايشان كند كجاست شريكان من ؟ گويند : اعلام كرديم كه كسى از ما بر شريك داشتن تو گواه نيست .\r\n48 - آنچه از پيش مىخواندند از آنها گم مىشود و مىدانند كه راه فرارى ندارند .\r\n\r\nكلمه‌ها\r\nيلحدون : لحد و الحاد ، ميل و انحراف ، آن در آيه با « في » محل ميل و انحراف را بيان مىكند  يُلْحِدُونَ فِي آياتِنا  يعنى آيات را از محل و معنى و مدلول خود منحرف مىكنند .\r\n\r\n","description":"","footnote":"","page_name":" 437 ","page_number":437},
  {"content":"\r\n\r\nاعجمى : عجمه : لكنت زبان و عدم فصاحت . اعجم : غير فصيح و كسى كه نمىتواند مطلوبش را خوب بيان كند ، خواه از عرب باشد يا از غير عرب . جوهرى گويد : « الا عجم الذى لا يفصح و لا يبين كلامه و لو كان من العرب » پس مراد از آن در آيه غير فصيح است .\r\nوقر : سنگينى و ثقل سامعه . ( ناشنوايى ) .\r\nعمى : عمى : كورى . اعمى : كور .\r\nمريب : ريب : شك و ترديد . « مريب » : شك آور .\r\nاكمام : كمّ ( بفتح اوّل ) مصدر است به معنى پوشاندن « كم الشيء كما غطاه و ستره » « كم » بضمّ اوّل غلافى است كه گل يا ميوه را مىپوشاند جمع آن اكمام است ، آن فقط دو بار در قرآن آمده است : فصلت / 47 ، رحمن / 11 .\r\nآذناك : ايذان : اعلام . « آذناك » اعلام كردم تو را .\r\nمحيص : حيص : عدول و كنار شدن . « محيص » اسم مكان است يعنى محل فرار .\r\n\r\nشرحها\r\nآيات شريفه ، فصل ديگرى از اعراض مشركان را مطرح و جواب مىدهد و آنها را تهديد به آتش مىكند ، و آن حضرت را امر به صبر و خويشتن دارى مىكند ، كه تو اوّلين كسى نيستى كه مورد اهانت واقع مىشوى ، مشركان با گفتن  قُلُوبُنا فِي أَكِنَّةٍ . . .   لا تَسْمَعُوا لِهذَا الْقُرْآنِ وَ الْغَوْا فِيهِ  مىخواستند آيات خدا را از مسير اصلى منحرف كنند ، و از هدايتگرى بياندازند .\r\nولى آيات آنها را به عذاب خدا تهديد مىكند ، سپس مىگويد باطل و\r\n\r\n","description":"","footnote":"","page_name":" 438 ","page_number":438},
  {"content":"\r\n\r\nو انحراف را در اين قرآن راهى نيست ، و اگر قرآن فصيح و روشن نبود ، اعتراض مىكردند ، و اگر نه اين بود كه خدا انسان را در مهلت آفريده است ، عذاب خدا آنها را مستأصل مىكرد ، علم هر چيز در نزد خداست ، از احوال مشركان نيز آگاه است ، روز قيامت از آنها خواهد پرسيد كه شريكان من كجا هستند ؟\r\nناگفته نماند : آيات شريفه گر چه در رابطه با مشركان عصر نزول قرآن است ، ولى از لحاظ ترسيم روحيات انسانهاى مشرك ، شامل هر زمان و همهء انسانهاست بت پرستى در عصر حاضر شديدتر از زمان نزول قرآن است .\r\nامروز ابر قدرتها ، بتهاى زمانند كه هزار مرتبه از بتهاى آن روز بدتر مىباشند .\r\n40 -  إِنَّ الَّذِينَ يُلْحِدُونَ فِي آياتِنا لا يَخْفَوْنَ عَلَيْنا  .\r\nبه نظر مىآيد مراد از الحاد در آيات همانست كه گفتند :  لا تَسْمَعُوا لِهذَا الْقُرْآنِ  و امثال آن ، اين سخن منحرف كردن آيات خداست كه نمىگذارد ، قرآن مردم را هدايت بكند ، الميزان آيات را شامل آيات تكوينى و آيات قرآن هر دو مىداند ، كه مثلا شمس و قمر را آيات خدا مىدانند و سپس آنها را عبادت مىكنند .\r\n أَ فَمَنْ يُلْقى فِي النَّارِ خَيْرٌ أَمْ مَنْ يَأْتِي آمِناً يَوْمَ الْقِيامَةِ  .\r\nبيان  لا يَخْفَوْنَ عَلَيْنا  است ، يعنى اهل الحاد ، اهل آتشند ، امّا ايمان آورنده در روز قيامت ايمن خواهد بود .\r\n اعْمَلُوا ما شِئْتُمْ إِنَّهُ بِما تَعْمَلُونَ بَصِيرٌ  امر تهديدى است .\r\n41 -  إِنَّ الَّذِينَ كَفَرُوا بِالذِّكْرِ لَمَّا جاءَهُمْ وَ إِنَّهُ لَكِتابٌ عَزِيزٌ  .\r\nخبر « ان » محذوف است و از آيهء ما قبل روشن مىشود يعنى « ان الذين كفروا بالذكر يلقون في النار » زمخشرى در كشاف و طبرسى در جوامع الجامع\r\n\r\n","description":"","footnote":"","page_name":" 439 ","page_number":439},
  {"content":"\r\n\r\nفرموده :  إِنَّ الَّذِينَ كَفَرُوا . . .  بدل است از  إِنَّ الَّذِينَ يُلْحِدُونَ  در اين صورت نيز معنى همانست . مراد از « الذكر » قرآن است كه يكپارچه ذكر و بيدارى است  وَ ما هُوَ إِلَّا ذِكْرٌ لِلْعالَمِينَ  قلم / 52 ، آن گاه در مقابل كفر آنها فرموده : نه بلكه قرآن كتابى توانا و غالب است كه باطل نمىتواند در آن راه يابد .\r\n42 -  لا يَأْتِيهِ الْباطِلُ مِنْ بَيْنِ يَدَيْهِ وَ لا مِنْ خَلْفِهِ تَنْزِيلٌ مِنْ حَكِيمٍ حَمِيدٍ  .\r\nاين آيه نشان مىدهد كه مراد از « عزيز » در آيهء گذشته توانايى و غلبه است اين دو آيه در رابطه با آنست كه نمىتوانند به قرآن لغو وارد كنند ، مراد از  مِنْ بَيْنِ يَدَيْهِ  وقت نزول و از « من خلفه » آينده است ، يعنى باطل و لغو در آن راه نمىيابد نه در حال و نه در آينده « 1 » .\r\nالميزان فرموده : آمدن باطل به آن اينست كه بعضى از اجزاء آن يا همه‌اش باطل گردند و يا احكام و شرايع و اخلاق آن لغو و بيهوده گردد ، اين آيه در رديف آيه  إِنَّا نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ  حجر / 9 مىباشد .\r\nوصف حكيم و حميد تعليل « و يأتيه الباطل » است يعنى خدايى كه محكم‌كار است و كار را از روى مصلحت انجام مىدهد و خدايى كه در كارهايش ستوده است ، به كار او باطل راه ندارد و گرنه بر خلاف حكمت و پسنديده بودن خواهد بود . ناگفته نماند : اين آيه از دلائل عدم تحريف قرآن است كه در سورهء حجر دربارهء آن مفصلا بحث كرده‌ايم .\r\n43 -  ما يُقالُ لَكَ إِلَّا ما قَدْ قِيلَ لِلرُّسُلِ مِنْ قَبْلِكَ  .\r\n\r\n\r\n","description":"","footnote":"\r\n( 1 ) در مجمع البيان در معنى  لا يَأْتِيهِ الْباطِلُ . . .  فرموده :\r\n« ليس فى اخباره مما مضى باطل و لا فى اخباره مما يكون فى المستقبل باطل بل اخباره كلها موافقها لمخبراتها و هو المروى عن ابى جعفر و ابى عبد اللَّه عليهما السلام » .\r\n","page_name":" 440 ","page_number":440},
  {"content":"\r\n\r\nتسليتى است بر آن حضرت كه در مقابل انكار منكران استقامت داشته باشد .\r\n إِنَّ رَبَّكَ لَذُو مَغْفِرَةٍ وَ ذُو عِقابٍ أَلِيمٍ  .\r\nاين جمله مىشود در مقام تهديد باشد يعنى : خداى تو داراى اين دو صفت است بنگر مخالفان مورد كدام يك از اين دو خواهند بود و يا منظور آنست كه : اگر توبه كنند مورد غفران و گرنه مورد عقاب خواهند بود .\r\n44 -  وَ لَوْ جَعَلْناهُ قُرْآناً أَعْجَمِيًّا لَقالُوا لَوْ لا فُصِّلَتْ آياتُهُ ءَ أَعْجَمِيٌّ وَ عَرَبِيٌّ  .\r\nاين آيه تكميل   وَ إِنَّهُ لَكِتابٌ عَزِيزٌ لا يَأْتِيهِ الْباطِلُ . . .   است .  لَوْ لا فُصِّلَتْ  نشان مىدهد كه منظور از « اعجمى » غير فصيح و غير روشن است مراد از « عربى » ظاهرا مشركانند يعنى چطور مىشود كه كتاب فرستاده شده غير فصيح امّا كسانى كه كتاب به آنها آمده فصيح باشند ؟ ! در جوامع الجامع فرموده : علّت اينكه « عربيون » به صيغه جمع نيامده آنست كه نظر در اينجا به تنافي حالت كتاب و مكتوب اليه است نه اينكه كتاب يكى و مكتوب اليهم جماعتند ، طبرسى رحمه اللَّه اعجمى را غير عربى و عربى را زبان عربى فرموده ولى الميزان معنى اول را انتخاب نموده است .\r\n قُلْ هُوَ لِلَّذِينَ آمَنُوا هُدىً وَ شِفاءٌ وَ الَّذِينَ لا يُؤْمِنُونَ فِي آذانِهِمْ وَقْرٌ وَ هُوَ عَلَيْهِمْ عَمًى أُولئِكَ يُنادَوْنَ مِنْ مَكانٍ بَعِيدٍ  .\r\nگويى منظور آنست كه : عربى نازل كردن علّت تامه نيست كه آنها ايمان بياورند و نيز لغت عرب بودن ، اثر آن را به عرب محدود نمىكند بلكه عامهء مردم چه عرب و چه عجم در مقابل آن دو صنفند ، آنها كه ايمان آورده‌اند براى آنها هدايت و به شك و ترديد و مرض قلوبشان شفاست ، اما آنها كه تسليم نمىشوند و\r\n\r\n","description":"","footnote":"","page_name":" 441 ","page_number":441},
  {"content":"\r\n\r\nگوش شنوا ندارند ، قرآن كورشان مىكند  وَ لا يَزِيدُ الظَّالِمِينَ إِلَّا خَساراً  .\r\n أُولئِكَ يُنادَوْنَ  گويى توجيه « عمى » است ، كسى كه از دور صدايى را مىشنود و آن را نمىفهمد ، به اضطراب و ترديد مىافتد ، او بدتر از انسانى است كه اصلا صدايى نمىشنود .\r\n45 -  وَ لَقَدْ آتَيْنا مُوسَى الْكِتابَ فَاخْتُلِفَ فِيهِ وَ لَوْ لا كَلِمَةٌ سَبَقَتْ مِنْ رَبِّكَ لَقُضِيَ بَيْنَهُمْ وَ إِنَّهُمْ لَفِي شَكٍّ مِنْهُ مُرِيبٍ  تسليتى است بر آن حضرت ، منظور از « كلمة . . . » وعدهء مهلت از جانب خداست كه فرموده :  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  بقره / 36 ، ضمير « انهم » راجع به يهود است يعنى آنها از تورات در شك شديدى هستند ، على هذا از در شك بودن مشركان ناراحت مباش ، تسليتى است بعد از تسليت . « مريب » ظاهرا تأكيد است براى « شك » .\r\n46 -  مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها وَ ما رَبُّكَ بِظَلَّامٍ لِلْعَبِيدِ  .\r\nآيه شريفه در رابطه با مطالب گذشته و رجوع اعمال خوب و بد به خود عامل است و اگر اين عدالت نبود و خدا نيك و بد را در يك چشم مىديد ، بسيار بسيار ظالم مىبود البته نسبت به نيكوكاران ، در سورهء حج / 10 فرموده :  ذلِكَ بِما قَدَّمَتْ يَداكَ وَ أَنَّ اللَّهَ لَيْسَ بِظَلَّامٍ لِلْعَبِيدِ  اين آيه مىگويد : اى كافر ، خدا تو را عذاب خواهد كرد ، زيرا كه خدا ظلام نيست ، يعنى اگر عذاب نمىكرد ، نسبت به نيكوكاران ظلام مىشد و حق آنها پايمال مىگرديد ، تعبير  لَيْسَ بِظَلَّامٍ لِلْعَبِيدِ  مجموعا پنج بار در قرآن مجيد آمده است ، مضمون همهء آنها يكى است رجوع شود به سورهء انفال آيهء 51 .\r\n\r\n","description":"","footnote":"","page_name":" 442 ","page_number":442},
  {"content":"\r\n\r\n47 -  إِلَيْهِ يُرَدُّ عِلْمُ السَّاعَةِ وَ ما تَخْرُجُ مِنْ ثَمَراتٍ مِنْ أَكْمامِها وَ ما تَحْمِلُ مِنْ أُنْثى وَ لا تَضَعُ إِلَّا بِعِلْمِهِ  .\r\nاين قسمت از آيه يك مطلب مستقلى است در رابطه با علم و احاطهء خدا نسبت به كائنات و آمدن قيامت . در عين حال مىشود گفت : كه دفع دخل است ، گويى كسى سؤال مىكند : خدا اينهمه اعمال نيك و بد را چطور خواهد دانست تا بر له يا عليه انسانها باشد ؟ در جواب فرموده :  إِلَيْهِ يُرَدُّ . . .  ، مراد از رد علم ساعت آنست كه وقت وقوع قيامت را فقط خدا مىداند  قُلْ إِنَّما عِلْمُها عِنْدَ رَبِّي  اعراف / 187 .\r\n« ما » نافيه و جملهء  وَ ما تَخْرُجُ . . .  استفهاميه است .\r\n مِنْ ثَمَراتٍ  فاعل « ما تخرج » مىباشد يعنى هيچ ميوه‌اى از غلاف و قشر خود خارج نمىشود و هيچ مؤنثى حامله نمىشود و وضع نمىكند مگر با علم خدا هيچ يك از اينها بر خدا پوشيده نيست ، اين سخن نيز در رابطه با تدبير و ربوبيت و توحيد خداست .\r\n وَ يَوْمَ يُنادِيهِمْ أَيْنَ شُرَكائِي قالُوا آذَنَّاكَ ما مِنَّا مِنْ شَهِيدٍ  .\r\nگويى اين قسمت از آيه متفرع است بر قسمت اول ، يعنى از نتائج علم خدا آنست كه روز قيامت چنان خواهد فرمود .\r\nمنظور از « آذنّاك » ظاهرا حال است در جوامع الجامع آن را « انت تعلم » معنى كرده است . اضافهء « شركائى » به ياء متكلّم براى تهكم است ، « شهيد » به معنى گواه مىباشد ، يعنى كسى از ما گواهى نمىدهد كه تو را شريكى هست ، بعضى آن را حاضر معنى كرده‌اند يعنى از شركاء كسى اينجا حاضر نيست ، آن با  وَ ضَلَّ عَنْهُمْ . . .  مناسب است .\r\n48 -  وَ ضَلَّ عَنْهُمْ ما كانُوا يَدْعُونَ مِنْ قَبْلُ وَ ظَنُّوا ما لَهُمْ مِنْ مَحِيصٍ  .\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nتكميل آيهء ما قبل است . گويند « ظنوا » به معنى علم مىباشد ، و شايد تا افتادن به آتش باز احتمال نجات بدهند ، على هذا « ظنوا » در جاى خود واقع است .\r\nچنان كه طبرسى رحمه اللَّه فرمايد : گاهى از يقين با ظنّ تعبير مىآورند در جايى كه خبر باشد نه عيان .\r\n\r\n","description":"","footnote":"","page_name":" 444 ","page_number":444},
  {"content":"\r\n\r\n\r\n[ سوره فصلت ( 41 ) : آيات 49 تا 54 
  ]\r\nلا يَسْأَمُ الْإِنْسانُ مِنْ دُعاءِ الْخَيْرِ وَ إِنْ مَسَّهُ الشَّرُّ فَيَؤُسٌ قَنُوطٌ ( 49 ) وَ لَئِنْ أَذَقْناهُ رَحْمَةً مِنَّا مِنْ بَعْدِ ضَرَّاءَ مَسَّتْهُ لَيَقُولَنَّ هذا لِي وَ ما أَظُنُّ السَّاعَةَ قائِمَةً وَ لَئِنْ رُجِعْتُ إِلى رَبِّي إِنَّ لِي عِنْدَهُ لَلْحُسْنى فَلَنُنَبِّئَنَّ الَّذِينَ كَفَرُوا بِما عَمِلُوا وَ لَنُذِيقَنَّهُمْ مِنْ عَذابٍ غَلِيظٍ ( 50 ) وَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ وَ إِذا مَسَّهُ الشَّرُّ فَذُو دُعاءٍ عَرِيضٍ ( 51 ) قُلْ أَ رَأَيْتُمْ إِنْ كانَ مِنْ عِنْدِ اللَّهِ ثُمَّ كَفَرْتُمْ بِهِ مَنْ أَضَلُّ مِمَّنْ هُوَ فِي شِقاقٍ بَعِيدٍ ( 52 ) سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ ( 53 )\r\nأَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ ( 54 )\r\n49 - انسان از خواستن خير خسته نمىشود و اگر شرى به او رسد نااميد و مأيوس است .\r\n50 - و اگر بعد از رسيدن ضرر ، رحمتى به او بچشانيم گويد : اين براى من است ، گمان ندارم قيامت بر پا شود و اگر به طرف پروردگارم برگردم براى من پيش او منزلت بهترى هست ، كافران را از آنچه كرده‌اند خبر مىدهيم و از عذابى غليظ بر آنها مىچشانيم .\r\n51 - چون به انسان نعمتى داديم از خدا اعراض كرده و كنار مىكشد و چون ضررى بر او رسد داراى تضرع مفصلى است .\r\n52 - بگو : خبرم دهيد اگر قرآن از جانب خدا باشد و به آن كافر شويد ، كيست گمراهتر از آنكه در اختلاف بزرگى است .\r\n\r\n","description":"","footnote":"","page_name":" 445 ","page_number":445},
  {"content":"\r\n\r\n53 - حتما آيات خويش را در اطرافشان و در وجودشان به آنها نشان خواهيم داد تا بدانند كه او حق است ، آيا بس نيست كه خدايت به هر چيز شاهد است .\r\n54 - بدان كه آنها از لقاء خدايشان در شكند و بدان كه خدا به هر چيز محيط است .\r\n\r\nكلمه‌ها\r\nيؤس : نااميد . صيغهء مبالغه است از يأس ، همچنين است قنوط .\r\nلا يسئم : سأم : خستگى و ملالت .\r\nضراء : ضرر . آن اسم مؤنث است ، در قاموس و اقرب الموارد هست كه آن به هر گرفتارى گفته مىشود اعم از بدنى و مالى و غيره .\r\nنا : نأى : دور شدن . « نأى فلانا و عنه : بعد عنه » .\r\nشقاق : مخالفت و جدايى . در اقرب الموارد دشمنى و مخالفت گفته و گويد :\r\nحقيقتش آنست كه هر يك در شقى غير از شق رفيقش باشد .\r\nافاق : افق : ناحيه و طرف . چنان كه در نهايه و قاموس و مفردات گفته آفاق : اطراف .\r\n\r\nشرحها\r\nآيهء اول و دوم و سوم ، حال انسان را بررسى مىكند و آن اينكه : انسان به وقت نعمت و رفاه ، طاغى و متكبر و به وقت گرفتارى ، نالان و مأيوس است ، به عبارت ديگر : نه در نعمت مىتواند خود را حفظ بكند و نه در نقمت . علت كفر و انكار حق نيز همين است ، كه به حكم   إِنَّ الْإِنْسانَ لَيَطْغى أَنْ رَآهُ اسْتَغْنى   در مقابل حق مىايستد .\r\nآن گاه فرموده : اگر قرآن از جانب خدا باشد و قبول نكنيد ، از همه گمراهتريد گويا : مراد آنست كه احتمال صدق آن نيز ، شما را وادار مىكند كه\r\n\r\n","description":"","footnote":"","page_name":" 446 ","page_number":446},
  {"content":"\r\n\r\nدر آن بيانديشيد .\r\nبه دنبال آن مىفرمايد : ما آيات خويش را در اطراف آنها و در وجود آنها نشان خواهيم داد تا بدانند كه قرآن حق است .\r\n49 -  لا يَسْأَمُ الْإِنْسانُ مِنْ دُعاءِ الْخَيْرِ وَ إِنْ مَسَّهُ الشَّرُّ فَيَؤُسٌ قَنُوطٌ  .\r\nمنظور از « خير » هر چيز اختيار شده و مطلوب است . مال باشد يا غير آن .\r\nذيل آيه نشان مىدهد كه چون به بيند اسباب ظاهرى از كار افتاده مأيوس و نااميد مىشود بىآنكه به رحمت خدا اميدوار باشد ، گويى منظور از « دعاء » خواست باطنى و ضمير است ، چون آيه حال مشركان را بيان مىكند .\r\n50 -  وَ لَئِنْ أَذَقْناهُ رَحْمَةً مِنَّا مِنْ بَعْدِ ضَرَّاءَ مَسَّتْهُ لَيَقُولَنَّ هذا لِي  .\r\nجملهء « هذا لي » ادعاى استقلال در نعمت است و اين ، سخن ضمير و زبانحال اوست نه اينكه در زبان بگويد ، « منا » اشاره است به اينكه رحمت از جانب ماست نه اينكه او استقلال دارد .\r\n وَ ما أَظُنُّ السَّاعَةَ قائِمَةً وَ لَئِنْ رُجِعْتُ إِلى رَبِّي إِنَّ لِي عِنْدَهُ لَلْحُسْنى  .\r\nاين سخن حاكى از آنست كه او نعمت را از كرامت ذات خود مىداند و مىگويد : من در اثر استحقاق و كرامت ذات به اين مال و مقام رسيده‌ام ، على هذا اگر آخرت درست باشد من در آنجا نيز در نعمت خواهم بود ، « للحسنى » يعنى « الحالة الحسنى و المنزلة الحسنى » كه عبارت اخراى بهشت باشد . اين سخن هم ظاهرا زبانحال آن انسان است نه اينكه به زبان گويد :\r\nنظير اين سخن است آيهء :   ما أَظُنُّ أَنْ تَبِيدَ هذِهِ أَبَداً وَ ما أَظُنُّ السَّاعَةَ قائِمَةً وَ لَئِنْ رُدِدْتُ إِلى رَبِّي لَأَجِدَنَّ خَيْراً مِنْها مُنْقَلَباً   كهف / 36 .\r\n فَلَنُنَبِّئَنَّ الَّذِينَ كَفَرُوا بِما عَمِلُوا وَ لَنُذِيقَنَّهُمْ مِنْ عَذابٍ غَلِيظٍ  .\r\nتهديد و وعدهء عذاب است ، حالت انكار و اعمال خلاف آنها در شكلى ظاهر\r\n\r\n","description":"","footnote":"","page_name":" 447 ","page_number":447},
  {"content":"\r\n\r\nخواهد شد كه نخواهند شناخت ، اما خدا خواهد داد ، كه اعمال شما ، در صورت چنين عذابها در آمده‌اند .\r\n51 -  وَ إِذا أَنْعَمْنا عَلَى الْإِنْسانِ أَعْرَضَ وَ نَأى بِجانِبِهِ وَ إِذا مَسَّهُ الشَّرُّ فَذُو دُعاءٍ عَرِيضٍ  .\r\nفرق اين آيه با آيهء قبلى آنست كه انسان گمراه در آيهء گذشته ادعاى استقلال مىكرد و نعمت را از خودش مىدانست ولى در اين آيه با آمدن نعمت طغيان و و استكبار سر مىدهد ، منظور از جانب ، طرف و پهلو است  نَأى بِجانِبِهِ  كنايه از و خودپسندى است يعنى از خدا اعراض كرده و خود را كنار مىكشد ، « عريض » به معنى وسيع و طويل است .\r\n52 -  قُلْ أَ رَأَيْتُمْ إِنْ كانَ مِنْ عِنْدِ اللَّهِ ثُمَّ كَفَرْتُمْ بِهِ مَنْ أَضَلُّ مِمَّنْ هُوَ فِي شِقاقٍ بَعِيدٍ  .\r\nدر الميزان فرموده : قرآن شما را به طرف خدا مىخواند و مىگويد : من از جانب خدا هستم ، لا اقل بايد احتمال صدق در آن بدهيد ، اين احتمال كافى است كه شما براى دفع ضرر محتمل در قرآن تدبّر كنيد ، كدام ضرر از هلاك ابدى مهمتر است ، پس جايى براى اعراض بالكليه از قرآن نيست .\r\n مَنْ أَضَلُّ . . .  حاكى است كه در اين صورت شما از هر گمراه گمراهتريد .\r\n53 -  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ  سياق آيه نشان مىدهد كه ضمير « انه » راجع به قرآن است ، آيهء گذشته كه در رابطه با انكار قرآن بود ، آن را تأييد مىكند ، در اين صورت مراد از « آياتنا » آن قسمت از آياتى است كه حقانيت قرآن را اثبات مىكنند ، نظير حوادث و وقايعى كه قرآن از وقوع آنها خبر داد ، مانند آنكه خدا پيامبرش را يارى خواهد كرد ، مؤمنان را در زمين تمكن داده و از مشركان قريش انتقامشان را خواهد\r\n\r\n","description":"","footnote":"","page_name":" 448 ","page_number":448},
  {"content":"\r\n\r\nگرفت .\r\nخدا آن حضرت را امر به هجرت فرمود ، در بدر صناديد قريش كشته شدند مسلمين در مدينه داراى تمدن و حكومت شد ، مكه به دست آنها فتح گرديد ، يمن ، و طائف و جاهاى ديگر به دست مسلمانان افتاد و هكذا . . . پس همهء آنها كه قرآن وعده كرده بود به وقوع پيوست و وقوع آنها حق بودن قرآن را ثابت نمود .\r\nممكن است مراد از آيات ، آنهايى باشد كه از غالب بودن اسلام به تمام اديان خبر مىدهند مانند  أَرْسَلَ رَسُولَهُ بِالْهُدى وَ دِينِ الْحَقِّ لِيُظْهِرَهُ عَلَى الدِّينِ كُلِّهِ  توبه / 33 ، فتح / 28 ، صف / 9 در اين صورت منظور از « لهم » همهء مشركان است چنان كه در وجه اول فقط مشركان مكه منظور بودند .\r\nو نيز ممكن است منظور از آيات ، چيزهايى باشد كه انسان به وقت مرگ مىبيند و حقانيت خدا بر او روشن مىشود ، در اين صورت ضمير « انّه » راجع به خداى سبحان است ( از الميزان ) ناگفته نماند وجه اول از همه مقبولتر مىباشد .\r\n أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  .\r\nمىشود اين جمله تعليل « سنريهم » باشد يعنى خداوند بر گذشته و حال و آينده شاهد است ، مىتواند آينده را بياورد و وعده‌هاى قرآن را عملى سازد ، « بربك » فاعل « يكف » و باء آن زايد است ، جملهء  أَنَّهُ عَلى كُلِّ شَيْءٍ . . .  بدل است از « بربك » ، تقدير آن « او لم يكفهم انه على كل شىء قدير » است ، يعنى :\r\nآيا در تحقق بخشيدن به اين وعده ، آنها را كافى نيست كه خدا به هر چيز شاهد و عالم است .\r\nاحتمال ديگر آنست كه : ضمير « أنه » به اللَّه راجع است و منظور از آيه آنست كه : خدا آيات وجود و توحيد خويش را هم در كائنات كه در اطراف انسان هستند و هم در وجود انسان به انسان نشان خواهد داد تا بداند كه خدا حق است ،\r\n\r\n","description":"","footnote":"","page_name":" 449 ","page_number":449},
  {"content":"\r\n\r\nكائنات و وجود او از خدا خبر مىدهند ، على هذا انسان از اين دو راه خدا را مىشناسد ، هر چند كه به زبان اقرار ننمايد .\r\nدر اين صورت شهيد به معنى « مشهود » است يعنى آيا در عملى شدن اين وعده كافى نيست كه خدا بر همه چيز مشهود است ؟ و همه چيز مانند آينه خدا را نشان مىدهند و او را مىبينند ؟ على هذا اين آيه در رابطه با مسئله توحيد است كه در تمام اين سوره مطرح مىباشد .\r\nدر آخر ناگفته نماند در بعضى از روايات ، « آياتنا » به علائم ظهور حضرت مهدى صلوات اللَّه عليه و على آبائه و « انّه » به خود آن حضرت تفسير شده است\r\n« عن ابى عبد اللَّه عليه السّلام في قول اللَّه عز و جل سنريهم آياتنا في الافاق . . . قال خسف و مسخ و قذف قال قلت : حتى يتبين لهم قال دع ذاك قيام القائم عليه السّلام » ( تفسير برهان ) .\r\n54 -  أَلا إِنَّهُمْ فِي مِرْيَةٍ مِنْ لِقاءِ رَبِّهِمْ أَلا إِنَّهُ بِكُلِّ شَيْءٍ مُحِيطٌ  .\r\nصدر آيه حاكى از آنست كه با همهء اين دلائل ، اميدى به ايمان مشركان نيست زيرا كه از ديدار ثواب و عقاب خدا در شكّند ، يقين به آخرت ندارند ، على هذا به دين تو تسليم نخواهند شد ولى باكى از عدم ايمان آنها نيست زيرا كه خدا بر آنها محيط است و به حسابشان خواهد رسيد ، نظير   بَلِ الَّذِينَ كَفَرُوا فِي تَكْذِيبٍ وَ اللَّهُ مِنْ وَرائِهِمْ مُحِيطٌ   بروج / 20 و اللَّه اعلم .\r\nروز سه شنبه بيست و چهارم ربيع الاوّل هزار چهار صد و پنج ( 1405 ) هجرى مطابق 27 / 9 / 1363 تفسير سورهء حم سجده به پايان رسيد .\r\nو الحمد للَّه و هو خير ختام\r\n\r\n","description":"","footnote":"","page_name":" 450 ","page_number":450},
  {"content":"\r\n\r\n\r\nسورهء شورى\r\nدر مكه نازل شده و پنجاه و سه آيه است\r\n\r\nنظرى به كليات سوره\r\n1 - شورى شصت دوّمين سوره است كه بعد از سورهء فصلت در مكّه نازل گرديد ، در ترتيب فعلى قرآن مجيد سورهء چهل و دوّم است . به نظر مىآيد كه در سالهاى هشتم و نهم بعثت نازل شده باشد ، از تاريخ صحيح نزول آن دليلى در دست نيست .\r\nدر اول سورهء مؤمن و فصلت گفته شد كه حواميم همه به ترتيب از مؤمن تا احقاف پشت سر هم نازل شده‌اند و چون همه با « حم » شروع شده‌اند ، مىشود استفاده كرد كه مطالب در همه يكى است مگر آنكه نظر دكتر رشاد ادهم را صحيح بدانيم چنان كه در اول سورهء اعراف گذشت . اما در اين سوره حروف ( ع - س - ق ) اضافه شده است .\r\n2 - عدد آيات آن در قرائت كوفى پنجاه و سه و در قرائت ديگران پنجاه است علت اين اختلاف آنست كه : « حم - عسق » در قرائت كوفى دو آيه و نيز  وَ مِنْ آياتِهِ الْجَوارِ فِي الْبَحْرِ كَالْأَعْلامِ  يك آيه است ( مجمع البيان ) .\r\nبه نقل تفسير خازن اين سوره داراى هشتصد و شصت كلمه و سه هزار و پانصد و هشتاد هشت حرف است .\r\n\r\n","description":"","footnote":"","page_name":" 451 ","page_number":451},
  {"content":"\r\n\r\n3 - تسميه به « شورى » به علت وقوع اين كلمه در آيه  وَ الَّذِينَ اسْتَجابُوا لِرَبِّهِمْ وَ أَقامُوا الصَّلاةَ وَ أَمْرُهُمْ شُورى بَيْنَهُمْ  / 38 است ولى در روايات نبوى و امامان عليهم السّلام سوره حم عسق ناميده شده است به همين جهت طبرسى رحمه اللَّه آن را سوره حمعسق ناميده و فرمايد : شورى نيز ناميده‌اند ، سخن تفسير خازن نيز چنين است .\r\n4 - اين سوره به شهادت آيات آن ، مكى است ولى به نظر بعضى آيات 38 و 39 در مدينه نازل شده است .\r\nو نيز گفته‌اند : آيهء  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  در مدينه نازل شده است .\r\nابن عباس گويد : چون اين آيه نازل گرديد مردى گفت : به خدا قسم كه خدا اين آيه را نازل نكرده است خدا در جواب او نازل فرموده :  أَمْ يَقُولُونَ افْتَرى عَلَى اللَّهِ كَذِباً  / 24 .\r\nآن مرد از گفتهء خود نادم گرديد و توبه كرد ، لذا آيه  وَ هُوَ الَّذِي يَقْبَلُ التَّوْبَةَ . . .  نازل گشت ( مجمع البيان ) نزول آيه  قُلْ لا أَسْئَلُكُمْ . . .  در مدينه حتمى است و خواهد آمد .\r\n5 - به نظر مىآيد : محور مطالب اين سوره « وحى » است ، در اوّل آن مىخوانيم  كَذلِكَ يُوحِي إِلَيْكَ وَ إِلَى الَّذِينَ مِنْ قَبْلِكَ اللَّهُ . . .  پس از مقدارى مطالب و تهديد مشركان ، مىرسيم به آيه  وَ كَذلِكَ أَوْحَيْنا إِلَيْكَ قُرْآناً عَرَبِيًّا . . . \r\nباز بعد از مقدارى مطالب و ارعاب ، آيه 12 مىرسد  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ  باز به همين طريق تا در آيه 17 مىخوانيم  اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ  آن گاه مطلب ادامه مىيابد تا به آيه  أَمْ يَقُولُونَ افْتَرى عَلَى اللَّهِ كَذِباً . . .  / 24 ميرسد و سپس در آخر مىفرمايد :  وَ ما كانَ لِبَشَرٍ أَنْ يُكَلِّمَهُ \r\n\r\n","description":"","footnote":"","page_name":" 452 ","page_number":452},
  {"content":"\r\n\r\n اللَّهُ إِلَّا وَحْياً أَوْ مِنْ وَراءِ حِجابٍ . . .   وَ كَذلِكَ أَوْحَيْنا إِلَيْكَ رُوحاً مِنْ أَمْرِنا . . . \r\nعلى هذا چنان كه در الميزان فرموده : غرض اصلى در اين سوره وحى است ، در اين صورت مطالب ديگر با تناسب وحى آمده است .\r\n6 - شأن نزول بخصوصى براى اين سوره بدست نيامد : ظاهرا علت نزول آن احتياج واقعى انسانيت بوده است تا حقائق را بدانند و به طرف خدا هدايت شوند و اللَّه اعلم .\r\n\r\n","description":"","footnote":"","page_name":" 453 ","page_number":453},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\n[ سوره الشورى ( 42 ) : آيات 1 تا 6 
  ]\r\nبِسْمِ اللَّهِ الرَّحْمنِ الرَّحِيمِ\r\nحم ( 1 ) عسق ( 2 ) كَذلِكَ يُوحِي إِلَيْكَ وَ إِلَى الَّذِينَ مِنْ قَبْلِكَ اللَّهُ الْعَزِيزُ الْحَكِيمُ ( 3 ) لَهُ ما فِي السَّماواتِ وَ ما فِي الْأَرْضِ وَ هُوَ الْعَلِيُّ الْعَظِيمُ ( 4 )\r\nتَكادُ السَّماواتُ يَتَفَطَّرْنَ مِنْ فَوْقِهِنَّ وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ أَلا إِنَّ اللَّهَ هُوَ الْغَفُورُ الرَّحِيمُ ( 5 ) وَ الَّذِينَ اتَّخَذُوا مِنْ دُونِهِ أَوْلِياءَ اللَّهُ حَفِيظٌ عَلَيْهِمْ وَ ما أَنْتَ عَلَيْهِمْ بِوَكِيلٍ ( 6 )\r\nبنام خداى رحمان رحيم\r\n1 - حا - م .\r\n2 - ع - س - ق .\r\n3 - خداى عزيز و حكيم ، اين چنين به تو و پيامبران پيشين وحى مىكند .\r\n4 - خدايى كه هر چه در آسمانها و زمين هست مال اوست و او و الا مقام و بزرگ است .\r\n5 - نزديك است آسمانها از بالا شكافته شوند ، ملائكه خدايشان را تسبيح و حمد مىكنند و براى اهل زمين مغفرت مىطلبند ، بدانيد كه خدا آمرزنده و مهربان است .\r\n6 - آنان كه جز خدا سرپرستان گرفته‌اند ، خدا بر آنها حافظ است ، تو بر آنها وكيل نيستى .\r\n\r\n","description":"","footnote":"","page_name":" 454 ","page_number":454},
  {"content":"\r\n\r\n\r\nكلمه‌ها\r\nرحمن : دربارهء دو وصف رحمان رحيم رجوع شود به سورهء حمد ، به نظر ما رحمان حاكى از رحمت عام و شامل و رحيم حاكى از رحمت ثابت و پيوسته است .\r\nحمعسق : در اول سورهء اعراف در زمينه حروف مقطعه سخن گفته شد ، به آنجا رجوع شود ، در همه سوره‌هاى حواميم بعد از كلمه « حم » سخن از كتاب و قرآن است نظير  تَنْزِيلُ الْكِتابِ  -  وَ الْكِتابِ الْمُبِينِ  ولى در اين سوره با  كَذلِكَ يُوحِي . . .  سخن آغاز مىگردد حيف كه هر قدر كلام را به اينجا و آنجا بكشيم از معانى واقعى اين حروف چيزى دستگيرمان نمىشود .\r\nيتفطرن : فطر : شكافتن و شكاف . مصدر و اسم هر دو آمده است طبرسى فرمايد :\r\n« اصل الفطر : الشق » راغب شكافتن از طرف طول گفته است .\r\nتفطر و انفطار : شكافته شدن .\r\nوكيل : كارساز ، كسى كه كار به او محول شده است .\r\n\r\nشرحها\r\nدر اين آيات مىخوانيم كه وحى يك سنت الهى است در رسول خدا و همه پيامبران ، وحى به علت حكيم بودن خداست كه نبايد بندگان را بدون هدايت بگذارد ، آسمانها از عظمت وحى نزديك است منفجر شوند ، ملائكه نيز آن وحى و هدايت را از خدا مىخواهند تا بدان وسيله ، بندگان خدا آمرزيده شوند ، آنان كه جز خدا را معبود گرفته‌اند از چنگ خدا فرار نتوانند كرد .\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n1 و 2 -    « حم عسق »    .\r\nدر مقدمه سوره گفته شد كه در قرائت كوفى اين حروف دو آيه حساب شده‌اند ، حروف مقطعه از مختصات قرآن مجيد است ، در هيچ كتاب ديگر يافته نيست ، آنها اسرارى است ما بين خدا و رسول و اوصياء او عليهم السّلام .\r\nطبرسى رحمه اللَّه در تفسير بقره از امير المؤمنين نقل فرموده :\r\n« انّه قال لكلّ كتاب صفوة و صفوة هذا الكتاب حروف التهجى » .\r\n3 -  كَذلِكَ يُوحِي إِلَيْكَ وَ إِلَى الَّذِينَ مِنْ قَبْلِكَ اللَّهُ الْعَزِيزُ الْحَكِيمُ  .\r\nلفظ « كذلك » به معنى « اين چنين » اشاره به نفس وحى اين سوره است على هذا مطلق وحى به اين فرد بالخصوص تشبيه شده است ، يعنى : خدا مانند اين سوره ، به تو و پيامبران گذشته وحى مىكند . نتيجه آنست كه : وحى به همهء پيامبران يكسان است و سنت الهى مىباشد .\r\nوصف عزيز و حكيم حاكى است كه اولا خدا قدرت و توانايى اين كار را دارد ثانيا حكمت او لازم گرفته كه بندگان را بىهدايت نگذارد و به آنها پيامبر بفرستد .\r\n4 -  لَهُ ما فِي السَّماواتِ وَ ما فِي الْأَرْضِ وَ هُوَ الْعَلِيُّ الْعَظِيمُ  .\r\nاين آيه تعليل ديگرى است به فرستادن وحى ، وقتى كه خدا به همه چيز از جمله انسانها ولايت دارد ، وقتى كه و الا مقام حقيقى و بزرگ واقعى اوست ، پس اينها همه ، فرستادن وحى و هدايت را لازم گرفته است ، عظيم گاهى در بزرگ جسمى و محسوس به كار مىرود ، نظير  وَ لَها عَرْشٌ عَظِيمٌ  نمل / 23 و گاهى در عظمت معنوى و احاطه و سلطه ، استعمال آن در خدا به معناى دوم است .\r\n5 -  تَكادُ السَّماواتُ يَتَفَطَّرْنَ مِنْ فَوْقِهِنَّ وَ الْمَلائِكَةُ يُسَبِّحُونَ بِحَمْدِ رَبِّهِمْ وَ يَسْتَغْفِرُونَ لِمَنْ فِي الْأَرْضِ  .\r\n\r\n","description":"","footnote":"","page_name":" 456 ","page_number":456},
  {"content":"\r\n\r\nبا دقّت در ربط اين آيه با مسئلهء وحى ، به نظر مىآيد مراد از شكافتن آسمانها ، نشان دادن عظمت وحى است ، يعنى آمدن وحى چنان داراى عظمت است كه نزديك است آسمانها از عظمت آن بشكافند .\r\n« فوقهن » براى آنست كه وحى از بالاى آسمانها مىآيد ، اگر بنا باشد ، شكافته شوند بايد از فوق شكافته شود .\r\nاستغفار ملائكه ظاهرا آنست كه از خدا مىخواهند مردم را هدايت بكند و بيامرزد ، در اين صورت ، اين سخن نيز در رابطه با وحى است ، يعنى ملائكه خدا را در مقابل جلالش تسبيح و در مقابل نعمتهايش حمد مىكنند و نيز براى اهل زمين هدايت مىطلبند ، شايد بدين جهت است كه  لِمَنْ فِي الْأَرْضِ  مطلق آمده است ، زيرا آنها براى همه هدايت مىخواهند « 1 » ، به عكس آيهء  الَّذِينَ يَحْمِلُونَ الْعَرْشَ وَ مَنْ حَوْلَهُ يُسَبِّحُونَ بِحَمْدِ رَبِّهِمْ وَ يُؤْمِنُونَ بِهِ وَ يَسْتَغْفِرُونَ لِلَّذِينَ آمَنُوا . . . \r\nغافر / 7 .\r\nولى در روايتى از حضرت صادق صلوات اللَّه عليه هر دو آيه يكى حساب شده و قيد « من المؤمنين » بر آيهء  تَكادُ السَّماواتُ  اضافه شده است .\r\n أَلا إِنَّ اللَّهَ هُوَ الْغَفُورُ الرَّحِيمُ  .\r\nاشاره است به قبول استغفار ملائكه و اضافهء رحمت بر آن .\r\n6 -  وَ الَّذِينَ اتَّخَذُوا مِنْ دُونِهِ أَوْلِياءَ اللَّهُ حَفِيظٌ عَلَيْهِمْ وَ ما أَنْتَ عَلَيْهِمْ بِوَكِيلٍ  .\r\nاين آيه به حكم تفريعى است بر آيات گذشته ، يعنى : پس از آنكه معلوم گرديد : كه ولايت كل كاينات و همه چيز ، از آن خداست ، كسانى كه جز خدا سرپرستان گيرند خدا شرك و كفر و همهء اعمال آنها را حفظ خواهد كرد ، وظيفهء پيامبر فقط ابلاغ سخن خداست .\r\n\r\n\r\n","description":"","footnote":"\r\n( 1 ) استفاده از الميزان .\r\n","page_name":" 457 ","page_number":457},
  {"content":"\r\n\r\n\r\n[ سوره الشورى ( 42 ) : آيات 7 تا 12 
  ]\r\nوَ كَذلِكَ أَوْحَيْنا إِلَيْكَ قُرْآناً عَرَبِيًّا لِتُنْذِرَ أُمَّ الْقُرى وَ مَنْ حَوْلَها وَ تُنْذِرَ يَوْمَ الْجَمْعِ لا رَيْبَ فِيهِ فَرِيقٌ فِي الْجَنَّةِ وَ فَرِيقٌ فِي السَّعِيرِ ( 7 ) وَ لَوْ شاءَ اللَّهُ لَجَعَلَهُمْ أُمَّةً واحِدَةً وَ لكِنْ يُدْخِلُ مَنْ يَشاءُ فِي رَحْمَتِهِ وَ الظَّالِمُونَ ما لَهُمْ مِنْ وَلِيٍّ وَ لا نَصِيرٍ ( 8 ) أَمِ اتَّخَذُوا مِنْ دُونِهِ أَوْلِياءَ فَاللَّهُ هُوَ الْوَلِيُّ وَ هُوَ يُحْيِ الْمَوْتى وَ هُوَ عَلى كُلِّ شَيْءٍ قَدِيرٌ ( 9 ) وَ مَا اخْتَلَفْتُمْ فِيهِ مِنْ شَيْءٍ فَحُكْمُهُ إِلَى اللَّهِ ذلِكُمُ اللَّهُ رَبِّي عَلَيْهِ تَوَكَّلْتُ وَ إِلَيْهِ أُنِيبُ ( 10 ) فاطِرُ السَّماواتِ وَ الْأَرْضِ جَعَلَ لَكُمْ مِنْ أَنْفُسِكُمْ أَزْواجاً وَ مِنَ الْأَنْعامِ أَزْواجاً يَذْرَؤُكُمْ فِيهِ لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ ( 11 )\r\nلَهُ مَقالِيدُ السَّماواتِ وَ الْأَرْضِ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّهُ بِكُلِّ شَيْءٍ عَلِيمٌ ( 12 )\r\n7 - اين چنين قرآنى روشن را بر تو وحى كرده‌ايم ، تا اهل مكه و كسانى را كه در اطراف آنند انذار كنى ، و انذار كنى از روز جمع شدن كه در آن شكى نيست ، گروهى در بهشت و گروهى در آتشند .\r\n8 - اگر خدا مىخواست همه‌اش را يك امت مىگردانيد ليكن هر كه را بخواهد در رحمت خويش داخل كند ، ظالمان را سرپرستى و يارى نيست .\r\n9 - بلكه جز او سرپرستانى گرفته‌اند ، اللَّه فقط اوست سرپرست ، فقط او مردگان را زنده\r\n\r\n","description":"","footnote":"","page_name":" 458 ","page_number":458},
  {"content":"\r\n\r\nمىكند و او بر هر چيز تواناست .\r\n10 - در هر چه اختلاف كرديد حكمش با خداست پروردگار من آن خداست ، بر او توكل كرده و به او بر مىگردم .\r\n11 - او آفرينندهء آسمانها و زمين است از خودتان بر شما زوجهايى قرار داده و از چهارپايان زوجهايى آفريده ، شما را در آن مىآفريند ، چيزى مانند او نيست و فقط اوست شنوا و بينا .\r\n12 - خزائن آسمانها و زمين خاص اوست ، روزى را به هر كه خواهد وسعت دهد و تنگ گيرد او به هر چيز داناست .\r\n\r\nكلمه‌ها\r\nعربى : فصيح و روشن ، به نظر طبرسى رحمه اللَّه منظور لغت عرب است .\r\nام القرى : نام مكهء معظمه است « زادها اللَّه شرفا » كه مركز آباديها بود ، اين كلمه فقط دو بار در قرآن آمده است يكى در اينجا ، ديگرى در سورهء انعام / 92 .\r\nسعير : آتش افروخته . سعر : افروختن آتش و افروخته شدن آن .\r\nانيب : انابه : توبه كردن .\r\nفاطر : آفريننده . فطر در اصل به معنى مطلق شكافتن و يا شكافتن از طول است .\r\nيذرأكم : ذرء : آفريدن بر وجه اختراع ، اصل آن به معنى ظهور است ( مجمع البيان انعام / 136 ) .\r\nمقاليد : كليدها . خزانه‌ها . طبرسى فرموده : مفرد آن مقليد و مقلاد است .\r\n\r\n","description":"","footnote":"","page_name":" 459 ","page_number":459},
  {"content":"\r\n\r\n\r\nشرحها\r\nآيات گذشته در زمينهء اصل وحى بود ولى اين آيات كه فصل دوّم سوره هستند در زمينهء علت وحى مىباشند كه عبارت است از انذار و بيان اينكه پايان زندگى انسانها بهشت يا جهنم است ، در همين رابطه فرموده : اگر خدا مىخواست همه را اهل هدايت و توحيد مىكرد اما چنين نخواسته و سنت خدايى بر اختيار و تكليف است .\r\nدر تعقيب مطلب آمده : سرپرست همه خداست بايد از وحى او پيروى كرد و در اختلاف به داورى او روى آورد ، آن گاه در تعليل اين سخن مقدارى از دلائل توحيد بازگو شده است .\r\n7 -  وَ كَذلِكَ أَوْحَيْنا إِلَيْكَ قُرْآناً عَرَبِيًّا لِتُنْذِرَ أُمَّ الْقُرى وَ مَنْ حَوْلَها وَ تُنْذِرَ يَوْمَ الْجَمْعِ لا رَيْبَ فِيهِ  .\r\nلفظ « كذلك » اشاره است به وحيى كه در آيات سابق گذشت  مَنْ حَوْلَها  شامل ساير قسمت جزيرة العرب و يا آباديهاى اطراف مكه است .\r\nناگفته نماند : بعضى از آيات شريفه براى مناسبتهاى رسالت آن حضرت را در قالبهاى كوچك ترسيم كرده است نظير :  وَ أَنْذِرْ عَشِيرَتَكَ الْأَقْرَبِينَ  شعراء / 214 ،  لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ  يس / 6 و نظير  لِتُنْذِرَ أُمَّ الْقُرى وَ مَنْ حَوْلَها  .\r\nاما آياتى كه در زمينه رسالت عامه آن حضرتند از لحاظ زمان و مكان ، پنج آيه مىباشد كه در ذيل  وَ أُوحِيَ إِلَيَّ هذَا الْقُرْآنُ لِأُنْذِرَكُمْ بِهِ وَ مَنْ بَلَغَ  انعام / 19 و نيز ذيل آيهء  الْيَوْمَ أَكْمَلْتُ لَكُمْ دِينَكُمْ . . .  مائده / 3 شرح داده شد .\r\nبه نظر بعضى  وَ مَنْ حَوْلَها  شامل همهء روى زمين مىشود ولى اين از سياق آيه بعيد است ، جملهء  وَ تُنْذِرَ يَوْمَ الْجَمْعِ  ذكر الخاص بعد از عام و بيان مصداق\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nاتم است ، و گرنه انذار آن حضرت در زمينهء بلاهاى دنيا نيز بوده است .\r\n فَرِيقٌ فِي الْجَنَّةِ وَ فَرِيقٌ فِي السَّعِيرِ  .\r\nمىشود اين جمله تعليل انذار باشد ، يعنى : علت وحى و انذار آنست كه پايان بشريت به بهشتى و جهنمى بودن خواهد انجاميد .\r\n8 -  وَ لَوْ شاءَ اللَّهُ لَجَعَلَهُمْ أُمَّةً واحِدَةً وَ لكِنْ يُدْخِلُ مَنْ يَشاءُ فِي رَحْمَتِهِ وَ الظَّالِمُونَ ما لَهُمْ مِنْ وَلِيٍّ وَ لا نَصِيرٍ  .\r\nآيه دفع دخلى است كه از آيهء گذشته متولد مىشود ، گويى كسى ميگويد :\r\nچه حاجتى بر وحى و انذار بود . خدا خودش مىتوانست مردم را طورى بيافريند كه همه اهل هدايت باشند ؟ و آنها را به ايمان مجبور كند .\r\nدر جواب فرموده : اگر خدا مىخواست همهء مردم را موحد مىكرد و در اعتقاد به خدا و اعمال نيك  أُمَّةً واحِدَةً  مىشدند ولى خدا چنين نخواسته است زيرا در آن صورت همه مسلوب الاختيار مىشدند و مانند سوزاندن آتش از خود اختيارى نداشتند ، در نتيجه مسئله ثواب و عقاب لغو و باطل مىشد ، امّا ارادهء ازلى بر مختار بودن قرار گرفته ، على هذا مردم در مقابل دعوت انبياء به دو گروه تقسيم مىشوند .\r\nگروهى دعوت آنها را قبول ، خدا ولى و كارساز آنهاست و آنها را به رحمت خويش و اصل مىكند ، گروه ديگر كه قبول نكنند ظالمند آنها را نه سرپرستى هست و نه ياورى .\r\nاين آيه نظير  وَ لَوْ شاءَ رَبُّكَ لَآمَنَ مَنْ فِي الْأَرْضِ كُلُّهُمْ جَمِيعاً  يونس / 99 -  وَ لَوْ شِئْنا لَآتَيْنا كُلَّ نَفْسٍ هُداها  سجده / 13 است .\r\n9 -  أَمِ اتَّخَذُوا مِنْ دُونِهِ أَوْلِياءَ فَاللَّهُ هُوَ الْوَلِيُّ وَ هُوَ يُحْيِ الْمَوْتى وَ هُوَ عَلى كُلِّ شَيْءٍ قَدِيرٌ  .\r\nاز آيهء سابق ، مخصوصا از جملهء  وَ لكِنْ يُدْخِلُ مَنْ يَشاءُ فِي رَحْمَتِهِ . . .  روشن\r\n\r\n","description":"","footnote":"","page_name":" 461 ","page_number":461},
  {"content":"\r\n\r\nشد كه ولى و سرپرست خداست ، به همين مناسبت در اين آيه آمده كه مشركان جز او ، بتها را سرپرست گرفته‌اند ، آن وقت فرموده . اين عمل خلاف حق است بلكه ولى ، خداست .\r\n« ام » به معنى « بل » است ، تقديم « هو » در جملهء  فَاللَّهُ هُوَ الْوَلِيُّ  براى حصر ولايت در خداست  وَ هُوَ يُحْيِ الْمَوْتى  دليل ديگر ولايت خداست ، همچنين است جملهء  وَ هُوَ عَلى كُلِّ شَيْءٍ قَدِيرٌ  آرى بت پرستان قبول داشتند كه بتهاى آنها مرده را زنده نتوانند كرد و بر همه چيز قادر نيستند ، پس ولى نتوانند باشند .\r\n10 -  وَ مَا اخْتَلَفْتُمْ فِيهِ مِنْ شَيْءٍ فَحُكْمُهُ إِلَى اللَّهِ ذلِكُمُ اللَّهُ رَبِّي عَلَيْهِ تَوَكَّلْتُ وَ إِلَيْهِ أُنِيبُ  .\r\nصدر آيه با آنكه دليل ديگرى بر ولايت خداست ، متفرع بر آيهء سابق است يعنى : وقتى كه ولى همه اوست و بر هر چيز تواناست ، پس بايد حكم دربارهء اختلاف نيز مال او باشد ، خواه اختلاف در عقيده باشد يا در شئون زندگى . نظير :  إِنِ الْحُكْمُ إِلَّا لِلَّهِ . . .  يوسف / 40 .\r\nآن گاه پس از اقامهء دلائل و صاف شدن راه ، خطاب به مشركان مىگويد :\r\nاين خدا پروردگار من است در كارها بر او توكل مىكنم نه بر معبودهاى باطل و در همهء امور به او بر مىگردم و از او فرمان اخذ مىكنم .\r\n11 -  فاطِرُ السَّماواتِ وَ الْأَرْضِ جَعَلَ لَكُمْ مِنْ أَنْفُسِكُمْ أَزْواجاً وَ مِنَ الْأَنْعامِ أَزْواجاً يَذْرَؤُكُمْ فِيهِ لَيْسَ كَمِثْلِهِ شَيْءٌ وَ هُوَ السَّمِيعُ الْبَصِيرُ  .\r\nپس از گفتن  ذلِكُمُ اللَّهُ رَبِّي  در آيهء سابق ، در اين آيه و آيهء بعدى بر وجود و توحيد و تدبير خدا استدلال مىكند ، او آفريننده آسمانها و زمين است ، آسمانها و زمين ذاتا ممكن الوجود هستند ، محال است كه بدون علت واجب - الوجود ، خلق شوند .\r\nخداوند تكثير نسل انسان و حيوان را در ازدواج و نر و ماده بودن قرار\r\n\r\n","description":"","footnote":"","page_name":" 462 ","page_number":462},
  {"content":"\r\n\r\nداده است و آن ، يكى از اسرار عجيب موجودات زنده است كه بدون آن ، حيات ادامه پيدا نمىكرد ، ضمير « فيه » راجع به « جعل » است  يَذْرَؤُكُمْ فِيهِ  يعنى شما را در ازواج ( نر و ماده ) بودن مىآفريند و تكثير مىكند ، اين جمله راجع به انسان و انعام هر دو است .\r\nچيزى در ذات و صفات ، مانند خدا نيست ، كاف زائد و براى تأكيد نفى است و تقدير آن « ليس مثله شىء » مىباشد .\r\nاز امير المؤمنين عليه السّلام در نهج نقل شده :\r\n« ليس كمثله شىء اذ كان الشيء من مشيته فكان لا يشبهه مكونه »\r\nدو وصف سميع و بصير براى تكميل مطلب است او خواسته‌هاى همهء مخلوقات را مىشنود  يَسْئَلُهُ مَنْ فِي السَّماواتِ وَ الْأَرْضِ كُلَّ يَوْمٍ هُوَ فِي شَأْنٍ  رحمن / 29 و نيز او به خلق خود بيناست ، نواقص شان را تكميل مىكند و به اعمالشان آگاه است .\r\n12 -  لَهُ مَقالِيدُ السَّماواتِ وَ الْأَرْضِ يَبْسُطُ الرِّزْقَ لِمَنْ يَشاءُ وَ يَقْدِرُ إِنَّهُ بِكُلِّ شَيْءٍ عَلِيمٌ  .\r\nتكميل دليل سابق است ، يعنى روزى دادن مخلوقات در دست اوست ، به نظر مىآيد : مقاليد به معنى خزائن باشد و آن در رابطه با روزى دادن و تنگ گرفتن است ؛ در ذيل آيه  وَ أَمَّا إِذا مَا ابْتَلاهُ فَقَدَرَ عَلَيْهِ رِزْقَهُ  فجر / 16 دربارهء تنگ گرفتن روزى توضيحى داده‌ايم كه قابل دقت است .\r\n إِنَّهُ بِكُلِّ شَيْءٍ عَلِيمٌ  تعليل بسط و قبض رزق است كه هر دو از روى علم خدا و صلاح و حكمت است .\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n\r\n[ سوره الشورى ( 42 ) : آيات 13 تا 16 
  ]\r\nشَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى أَنْ أَقِيمُوا الدِّينَ وَ لا تَتَفَرَّقُوا فِيهِ كَبُرَ عَلَى الْمُشْرِكِينَ ما تَدْعُوهُمْ إِلَيْهِ اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ ( 13 ) وَ ما تَفَرَّقُوا إِلاَّ مِنْ بَعْدِ ما جاءَهُمُ الْعِلْمُ بَغْياً بَيْنَهُمْ وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ وَ إِنَّ الَّذِينَ أُورِثُوا الْكِتابَ مِنْ بَعْدِهِمْ لَفِي شَكٍّ مِنْهُ مُرِيبٍ ( 14 ) فَلِذلِكَ فَادْعُ وَ اسْتَقِمْ كَما أُمِرْتَ وَ لا تَتَّبِعْ أَهْواءَهُمْ وَ قُلْ آمَنْتُ بِما أَنْزَلَ اللَّهُ مِنْ كِتابٍ وَ أُمِرْتُ لِأَعْدِلَ بَيْنَكُمُ اللَّهُ رَبُّنا وَ رَبُّكُمْ لَنا أَعْمالُنا وَ لَكُمْ أَعْمالُكُمْ لا حُجَّةَ بَيْنَنا وَ بَيْنَكُمُ اللَّهُ يَجْمَعُ بَيْنَنا وَ إِلَيْهِ الْمَصِيرُ ( 15 ) وَ الَّذِينَ يُحَاجُّونَ فِي اللَّهِ مِنْ بَعْدِ ما اسْتُجِيبَ لَهُ حُجَّتُهُمْ داحِضَةٌ عِنْدَ رَبِّهِمْ وَ عَلَيْهِمْ غَضَبٌ وَ لَهُمْ عَذابٌ شَدِيدٌ ( 16 )\r\n13 - شريعت قرار داد براى شما آنچه را كه به نوح سفارش كرده و آنچه را كه بر تو وحى كرده‌ايم و آنچه را كه به ابراهيم و موسى و عيسى سفارش نموده‌ايم ، اينكه بر پا داريد دين را و در آن اختلاف نكنيد ، سنگين است بر مشركان آنچه به سوى آن مىخوانى ، خدا هر كه را خواهد به سوى آن جمع مىكند و هر كه اهل انابه باشد به سوى آن هدايت مىنمايد .\r\n14 - در دين اختلاف نكردند مگر بعد از آمدن علم ( به حق بودن آن ) روى حسدى كه داشتند اگر وعدهء مهلت نبود كه از طرف خدايت گذشته است ، حتما ميان آنها حكم مىشد\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nوارثان كتاب بعد از آنها ، در شك سخت از كتابند .\r\n15 - بدين جهت به دين دعوت كن ، خود نيز در آن پايدار باش چنان كه مأمور شده‌اى ، از هواهاى كفار تبعيت مكن ، بگو : ايمان آوردم به هر كتابى كه خدا نازل فرموده ، امر شده‌ام ميان شما عدالت كنم ، اللَّه پروردگار ما و شماست ، اعمال ما براى ما و اعمال شما براى شماست ، خصومتى در بين نيست ، خدا ميان ما را جمع خواهد كرد بازگشت به سوى اوست .\r\n16 - كسانى كه دربارهء خدا محاجه مىكنند پس از آنكه خدا مورد اجابت واقع شده ، حجت آنها پيش خدا باطل است ، آنها راست غضب خدا و عذاب شديد .\r\n\r\nكلمه‌ها\r\nشرع : شرع . آشكار كردن .  شَرَعَ لَكُمْ مِنَ الدِّينِ  : آشكار و بيان كرد براى شما از دين . . . و اگر اسم باشد به معنى راه آشكار است .\r\nيجتبى : اجتباء : انتخاب و اختيار . جبى در اصل به معنى جمع كردن است .\r\nبغى : حسد . در اصل به معنى طلب توأم با تجاوز است .\r\nداحضة : دحض : لغزيدن و سقوط . « داحضة » : ساقط شونده .\r\n\r\nشرحها\r\nآيات شريفه فصل سوم از مطالب وحى در اين سوره است و خلاصه آنها اينست كه شريعت اسلام جامعترين شريعتهاى آسمانى است و شامل همه مطالبى است كه به پيامبران گذشته وحى شده بود و نيز اختلاف در اديان ربطى به وحى آسمانى ندارد ، بلكه حسدها و هواهاى نفسانى آن را به وجود آورده است .\r\nو چون شريعت او همان شريعت عرضه شده از طرف خدا به پيامبران\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nگذشته است ، پس بايد در آن ثابت قدم باشد و ديگران را بر آن بخواند و به حرف اهل نفاق گوش ندهد .\r\n13 -  شَرَعَ لَكُمْ مِنَ الدِّينِ ما وَصَّى بِهِ نُوحاً وَ الَّذِي أَوْحَيْنا إِلَيْكَ وَ ما وَصَّيْنا بِهِ إِبْراهِيمَ وَ مُوسى وَ عِيسى  .\r\nيعنى : دين شما همان دين پيامبران گذشته است ، به اضافه معارف و احكامى كه در اين دين مىباشد ، « لكم » خطاب است به حضرت رسول صلّى اللَّه عليه و آله و امتش .\r\nمراد از  وَ الَّذِي أَوْحَيْنا إِلَيْكَ  احكام و معارفى است كه فقط در اسلام آمده و در اديان گذشته نبوده است ، يعنى : براى شما دين قرار داديم آنچه را كه به نوح سفارش كرده بوديم و آنچه را كه به تو وحى كرده‌ايم .\r\n وَ ما وَصَّيْنا . . .  عطف است بر « ما وصى » ، على هذا دين اسلام شامل همه اديان گذشته است با اضافه معارف و احكام مخصوص خود ، چهار پيامبر بزرگوار به ترتيب زمان ذكر شده‌اند كه زمان هر يك پيش از آن ديگرى است .\r\nبه نظر بعضى : آمدن  وَ الَّذِي أَوْحَيْنا إِلَيْكَ  قبل از ابراهيم و موسى و عيسى دليل فضيلت آن حضرت بر ديگران است ولى بهتر است اين مطلب را از آيه :  وَ إِذْ أَخَذْنا مِنَ النَّبِيِّينَ مِيثاقَهُمْ وَ مِنْكَ وَ مِنْ نُوحٍ وَ إِبْراهِيمَ وَ مُوسى وَ عِيسَى ابْنِ مَرْيَمَ . . . \r\nاحزاب / 7 ، استفاده كنيم .\r\nناگفته نماند : از آيه فهميده مىشود كه قبل از نوح ، پيامبر صاحب قوانينى نبوده و احكام گذشتگان بسيار جزئى و ساده بوده است ، و نيز پيامبرانى كه در ميان آنها آمده‌اند همه مروج شريعت آنها بوده‌اند ، مثلا پيامبرانى كه تا زمان ابراهيم عليه السلام آمده‌اند همه در شريعت نوح عليه السّلام بوده و شريعت تازه‌اى نياورده‌اند و هكذا .\r\n أَنْ أَقِيمُوا الدِّينَ وَ لا تَتَفَرَّقُوا فِيهِ  .\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nخطاب است به مسلمين ، يا به رسول خدا و مسلمين هر دو ، چنان كه « لكم » در صدر آيه خطاب به همه است و چون مراد از « شرع لكم » ، همان بر پا داشتن و عمل كردن به دين است ، لذا در اينجا « شرع لكم » را با  أَنْ أَقِيمُوا . . .  تفسير كرده است « 1 » .\r\nاقامه دين عبارت است از عمل به آن و حفظ و دعوت به سوى آن . الف و لام « الدين » براى عهد است يعنى اين دين مشروع ، منظور از تفرق در  لا تَتَفَرَّقُوا  ظاهرا آنست كه به بعضى ايمان بياوريم و به بعضى ايمان نياوريم مانند يهود و نصارى ، مصداق عدم تفرق ، قبول كردن همه آنهاست چنان كه در آيه 14 خواهد آمد :  وَ قُلْ آمَنْتُ بِما أَنْزَلَ اللَّهُ مِنْ كِتابٍ  .\r\nو نظير :  قُلْ آمَنَّا بِاللَّهِ وَ ما أُنْزِلَ عَلَيْنا وَ ما أُنْزِلَ عَلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ ما أُوتِيَ مُوسى وَ عِيسى وَ النَّبِيُّونَ مِنْ رَبِّهِمْ لا نُفَرِّقُ بَيْنَ أَحَدٍ مِنْهُمْ وَ نَحْنُ لَهُ مُسْلِمُونَ  آل عمران / 84 .\r\nدر الميزان فرموده : همه شريعتهايى كه از جانب خدا نازل شده‌اند واجب است اقامه آنها و عدم تفرق در آنها ، اما احكام سماويه كه در همه آنها مشترك است اقامه آن روشن است ، امّا احكامى كه در شريعت قبلى بوده و در شريعت بعدى نسخ شده است ، اقامه آنها ايمان آوردن به آنهاست ، زيرا از لحاظ عمل ، ديگر زمان آنها گذشته است اهل آن زمان هم بايد ايمان بياورند و هم عمل كنند ، اما اهل شريعت بعدى فقط با ايمان آوردن آن را اقامه مىكنند .\r\n كَبُرَ عَلَى الْمُشْرِكِينَ ما تَدْعُوهُمْ إِلَيْهِ اللَّهُ يَجْتَبِي إِلَيْهِ مَنْ يَشاءُ وَ يَهْدِي إِلَيْهِ مَنْ يُنِيبُ  يعنى : با آنكه دين تو دين پيامبران گذشته است ، مشركان را قبول آن\r\n\r\n\r\n","description":"","footnote":"\r\n( 1 ) با عنايتى مىشود گفت :  أَقِيمُوا . . .  خطاب است به همهء انسانها در همهء ازمان .\r\n","page_name":" 467 ","page_number":467},
  {"content":"\r\n\r\nسنگين مىآيد ولى مانعى نيست ، خداوند ديگران را به طرف آن مىآورد كه قبول آن را سنگين نشمارند على هذا اين قسمت آيه نظير ،  فَإِنْ يَكْفُرْ بِها هؤُلاءِ فَقَدْ وَكَّلْنا بِها قَوْماً لَيْسُوا بِها بِكافِرِينَ  انعام / 89 ، است .\r\nبنا بر اين ضمير « اليه » در هر سه مورد راجع است به  ما تَدْعُوهُمْ  كه همان دين توحيد باشد ، در عين حال مىشود « اليه » دوّم و سوّم به « اللَّه » برگردد .\r\n14 -  وَ ما تَفَرَّقُوا إِلَّا مِنْ بَعْدِ ما جاءَهُمُ الْعِلْمُ بَغْياً بَيْنَهُمْ  .\r\nيعنى : اختلاف در دين از جانب كسانى بود كه به حق بودن دين علم داشتند ولى حسد و ظلمى كه در ميانشان متداول بود ، سبب اختلاف در دين گرديد .\r\n وَ لَوْ لا كَلِمَةٌ سَبَقَتْ مِنْ رَبِّكَ إِلى أَجَلٍ مُسَمًّى لَقُضِيَ بَيْنَهُمْ  .\r\nمنظور از كلمه ، وعده مهلت است كه در آيه  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  بقره / 36 گذشت اگر اين وعده نبود ، آنها در اثر اختلاف عمدى هلاك مىشدند .\r\nناگفته نماند : قوم عاد و ثمود و ديگران كه هلاك شدند آنهايى بودند كه رو در رو پيامبران را تكذيب كردند ولى اختلاف كنندگان با قبول پيامبران در دين آنها اختلاف نمودند ، اين دو گروه غيرهم هستند .\r\n وَ إِنَّ الَّذِينَ أُورِثُوا الْكِتابَ مِنْ بَعْدِهِمْ لَفِي شَكٍّ مِنْهُ مُرِيبٍ  مراد از « الذين » كسانى مىباشند كه بعد از اختلاف كنندگان ، وارث كتاب گرديدند ، پدرانشان با علم و دانسته در كتاب و دين اختلاف كردند ، امّا آنها در كتاب به شك شديد افتادند .\r\n15 -  فَلِذلِكَ فَادْعُ وَ اسْتَقِمْ كَما أُمِرْتَ وَ لا تَتَّبِعْ أَهْواءَهُمْ وَ قُلْ آمَنْتُ بِما \r\n\r\n","description":"","footnote":"","page_name":" 468 ","page_number":468},
  {"content":"\r\n\r\n أَنْزَلَ اللَّهُ مِنْ كِتابٍ  .\r\nتفريع است بر  شَرَعَ لَكُمْ . . .  لام در « لذلك » براى تعليل است يعنى براى آنكه اين دين ، دين همه انبياء است مردم را به سوى آن دعوت كن و در آن استقامت داشته باش ، به نظر بعضى لام به معناى « الى » است  وَ قُلْ آمَنْتُ بِما أَنْزَلَ اللَّهُ مِنْ كِتابٍ  اشاره است به يكى بودن اديان و واجب الاتباع بودن آنها .\r\n وَ أُمِرْتُ لِأَعْدِلَ بَيْنَكُمُ اللَّهُ رَبُّنا وَ رَبُّكُمْ لَنا أَعْمالُنا وَ لَكُمْ أَعْمالُكُمْ لا حُجَّةَ بَيْنَنا وَ بَيْنَكُمُ اللَّهُ يَجْمَعُ بَيْنَنا وَ إِلَيْهِ الْمَصِيرُ  .\r\nيك طرف اين گفتگو حضرت رسول صلّى اللَّه عليه و آله و امتش و طرف ديگر يهود و نصارى است و شايد مشركان را نيز شامل باشد ، اين جمله‌ها نحوهء ارتباط آن حضرت را در مقام رسالت با ديگران بيان مىكند .\r\nاول  أُمِرْتُ لِأَعْدِلَ بَيْنَكُمُ  در مقام پيامبرى مأمورم كه ميان شما به عدالت رفتار كنم ، دعوت مال همه است و همه در مقابل شرع يكسانند ، اجازهء تبعيض و مانند آن را ندارم .\r\nدوم :  اللَّهُ رَبُّنا وَ رَبُّكُمْ  در اين مسئله نيز تبعيضى نيست ، خداوند در مقام افاضه و ربوبيّت براى بندگان يكسانست ، منطق  نَحْنُ أَبْناءُ اللَّهِ وَ أَحِبَّاؤُهُ  را قبول نداريم .\r\nسوم :  لَنا أَعْمالُنا وَ لَكُمْ أَعْمالُكُمْ  مسئوليت همه مربوط به خود اوست ، قاعدهء  لا تَزِرُ وازِرَةٌ وِزْرَ أُخْرى  در شريعت من حاكم است ، ثواب و عقاب هر - كسى از خود ناشى مىشود و به خودش بر مىگردد ، ثواب و عقاب كسى را به ديگرى نسبت نمىدهند .\r\nچهارم ،  لا حُجَّةَ بَيْنَنا وَ بَيْنَكُمُ  در نتيجه ، مزاحمتى و خصومتى فيما بين نداريم همه بندهء خدائيم و كارهايمان مربوط به خداست ، وقتى كه خداى همه يكى است\r\n\r\n","description":"","footnote":"","page_name":" 469 ","page_number":469},
  {"content":"\r\n\r\nو اعمال هر كس مخصوص به خود اوست ديگر وجهى براى خصومت نيست ، على هذا منظور از « حجّة » معناى لازم آنست .\r\nپنجم :  اللَّهُ يَجْمَعُ بَيْنَنا وَ إِلَيْهِ الْمَصِيرُ  يعنى : حسابرس نيز در روز قيامت خداست نظير اين سخن آيه  قُلْ يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ  آل عمران / 64 ، است .\r\n16 -  وَ الَّذِينَ يُحَاجُّونَ فِي اللَّهِ مِنْ بَعْدِ ما اسْتُجِيبَ لَهُ حُجَّتُهُمْ داحِضَةٌ عِنْدَ رَبِّهِمْ وَ عَلَيْهِمْ غَضَبٌ وَ لَهُمْ عَذابٌ شَدِيدٌ  .\r\nاين آيه در رابطه با  فَلِذلِكَ فَادْعُ وَ اسْتَقِمْ . . .  است ، مراد از « استجيب » ظاهرا اجابت فطرت باشد ، يعنى ربوبيت و دين خدا مورد اجابت فطرت انسانى است نظير  فَأَقِمْ وَجْهَكَ لِلدِّينِ حَنِيفاً فِطْرَتَ اللَّهِ الَّتِي فَطَرَ النَّاسَ عَلَيْها . . .  روم / 30 و يا منظور اجابت انسانهاست با فطرت سليم .\r\nبه عبارت ديگر  آمَنْتُ بِما أَنْزَلَ اللَّهُ مِنْ كِتابٍ وَ أُمِرْتُ لِأَعْدِلَ بَيْنَكُمُ . . . \r\nمطالبى نيست كه فطرت انسانى از قبول آن امتناع كند ، على هذا آنهايى كه اين حقائق را نپذيرفته و  قُلُوبُنا غُلْفٌ  مىگويند دليلشان پيش خدا باطل است منظور از « يحاجون » محاجه در ربوبيت خدا و دين اوست .\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n\r\n[ سوره الشورى ( 42 ) : آيات 17 تا 26 
  ]\r\nاللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ وَ ما يُدْرِيكَ لَعَلَّ السَّاعَةَ قَرِيبٌ ( 17 ) يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ أَلا إِنَّ الَّذِينَ يُمارُونَ فِي السَّاعَةِ لَفِي ضَلالٍ بَعِيدٍ ( 18 ) اللَّهُ لَطِيفٌ بِعِبادِهِ يَرْزُقُ مَنْ يَشاءُ وَ هُوَ الْقَوِيُّ الْعَزِيزُ ( 19 ) مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ ( 20 ) أَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِهِ اللَّهُ وَ لَوْ لا كَلِمَةُ الْفَصْلِ لَقُضِيَ بَيْنَهُمْ وَ إِنَّ الظَّالِمِينَ لَهُمْ عَذابٌ أَلِيمٌ ( 21 )\r\nتَرَى الظَّالِمِينَ مُشْفِقِينَ مِمَّا كَسَبُوا وَ هُوَ واقِعٌ بِهِمْ وَ الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ ( 22 ) ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ قُلْ لا أَسْئَلُكُمْ عَلَيْهِ أَجْراً إِلاَّ الْمَوَدَّةَ فِي الْقُرْبى وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ ( 23 ) أَمْ يَقُولُونَ افْتَرى عَلَى اللَّهِ كَذِباً فَإِنْ يَشَإِ اللَّهُ يَخْتِمْ عَلى قَلْبِكَ وَ يَمْحُ اللَّهُ الْباطِلَ وَ يُحِقُّ الْحَقَّ بِكَلِماتِهِ إِنَّهُ عَلِيمٌ بِذاتِ الصُّدُورِ ( 24 ) وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ السَّيِّئاتِ وَ يَعْلَمُ ما تَفْعَلُونَ ( 25 ) وَ يَسْتَجِيبُ الَّذِينَ آمَنُوا وَ عَمِلُوا الصَّالِحاتِ وَ يَزِيدُهُمْ مِنْ فَضْلِهِ وَ الْكافِرُونَ لَهُمْ عَذابٌ شَدِيدٌ ( 26 )\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n17 - خدا اين كتاب و ميزان را به حق نازل كرده است ، چه مىدانى شايد قيامت نزديك است ؟\r\n18 - آنان كه ايمان نمىآورند آن را به عجله مىخواهند ولى اهل ايمان از آن مىترسند و مىدانند كه آن حق است ، بدانيد آنان كه درباره قيامت مجادله مىكنند در گمراهى دورى هستند .\r\n19 - خدا به بندگانش ، مهربان است ، هر كه را بخواهد روزى مىدهد ، او نيرومند و تواناست .\r\n20 - هر كه كشت آخرت را مىخواهد بر كشت او مىافزائيم و هر كه كشت دنيا را مى - خواهد از آن به او مىدهيم اما در آخرت نصيبى ندارد .\r\n21 - يا براى آنها شريكانى هست كه دينى را كه خدا نمىداند برايشان آورده‌اند ؟ اگر وعدهء مهلت نبود ، ميانشان حكم مىشد ظالمان را عذاب دردناكى هست .\r\n22 - خواهى ديد كه ظالمان از آنچه كرده‌اند مىترسند ، آن به آنها خواهد رسيد ، كسانى كه ايمان آورده ، عمل خوب كرده‌اند . در باغات بهشت خواهند بود ، آنها راست نزد خدايشان آنچه مىخواهند ، فضل بزرگ همانست .\r\n23 - همان بهشت است كه خدا به بندگان خود كه ايمان آورده و عمل خوب كرده‌اند مژده مىدهد ، بگو بر رسالتم از شما پاداشى نمىخواهم مگر مودت قرابتم را هر كه حسنه‌اى به دست آورد ثوابش را افزون مىكنيم ، خدا آمرزنده و پاداش دهنده است .\r\n24 - يا مىگويند بر خدا دروغ بسته است ، اگر خدا بخواهد بر قلب تو مهر مىنهد ، خدا باطل را محو و حق را با سخنان خويش ثابت مىكند ، او به مكنونات سينه‌ها آگاه است .\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n25 - او همانست كه توبه را از بندگان خويش قبول مىكند و از گناهان مىگذرد و مىداند آنچه را كه مىكند .\r\n26 - و قبول مىكند از كسانى كه ايمان آورده‌اند و از كرم خويش بر آنها افزون مىكند كافران را عذاب شديدى هست .\r\n\r\nكلمه‌ها\r\nمشفقين : راغب گويد اشفاق عنايتى است آميخته به خوف ، اگر با « من » باشد معنى خوف در آن ظاهرتر است و اگر با « في » آيد معنى اعتنا در آن آشكارتر مىباشد .\r\nيمارون : مراء : مجادله و منازعه . « ما راه مراء و مماراة : جادله و نازعه » .\r\nحرث : كاشتن و كشت . مصدر و اسم هر دو آمده است . اين تعبير براى آنست كه اعمال به حكم كشت هستند ، در دنيا و آخرت نتيجه مىدهند ، از رسول خدا صلّى اللَّه عليه و آله نقل شده :\r\n« الدنيا مزرعة الاخرة »\r\nمنظور از آن در آيه نتيجهء عمل است .\r\nروضات : باغها . مفرد آن روضه است .\r\nقربى : قربى در قرابت نسبى به كار مىرود ، الف و لام آن در آيه عوض از مضاف اليه و تقدير آن « قرباى » است يعنى قرابت من .\r\nيقترف : قرف و اقتراف در اصل به معنى كندن پوست از درخت و كندن پوست روى زخم است ، به طور استعاره بر اكتساب ، اقتراف گفته‌اند در كار نيك باشد يا در كار بد .\r\n\r\n","description":"","footnote":"","page_name":" 473 ","page_number":473},
  {"content":"\r\n\r\n\r\nشرحها\r\nاولين گروه از آيات در رابطه با وحى بود ، دومين گروه علّت وحى و انذار را بيان مىكرد ، سومين دسته در زمينهء يكى بودن اصل وحيها سخن مىگفت ، چهارمين گروه در رابطه با نزول وحى و آمدن قيامت است كه مىگويد : منكران قيامت آن را با مسخره و به عجله مىخواهند ولى اهل ايمان از آمدن آن مىترسند و نيز در اين آيات مىخوانيم :\r\n1 - هر كه طالب دنيا باشد و براى آن تلاش كند به آرزوى خويش مىرسد ولى در نعمت قيامت سهمى ندارد .\r\n2 - ظالمان از عواقب اعمال خويش بيمناكند امّا ، عاقبت سوء در كمين آنهاست چنان كه عاقبت نيك در انتظار اهل ايمان مىباشد .\r\n3 - مشركان مىگويند : قرآن را به خدا بسته است ولى اين درست نيست اگر خدا مىخواست به قلب تو مهر مىزد و از خواندن آيات ناتوان مىگشتى امّا خدا مىخواهد حق را آشكار و باطل را محو گرداند .\r\n4 - در عين حال توبه را قبول و از سيّئات اغماض مىكند ، كافران را به عذاب در مىكشد .\r\n5 - مودت اهل بيت پاداش رسالت است و آن حسنه‌ايست كه هر كه داشته باشد بر خوبيش خواهد افزود .\r\nناگفته نماند : همهء اينها حقائقى است كه ثمرهء انزال كتاب و ميزان مىباشد .\r\n17 -  اللَّهُ الَّذِي أَنْزَلَ الْكِتابَ بِالْحَقِّ وَ الْمِيزانَ وَ ما يُدْرِيكَ لَعَلَّ السَّاعَةَ \r\n\r\n","description":"","footnote":"","page_name":" 474 ","page_number":474},
  {"content":"\r\n\r\n قَرِيبٌ  « 1 » .\r\nمنظور از « الميزان » كتاب است كه حق و باطل ، نيكوكار و بدكار با آن سنجيده مىشود ، چنان كه در آيهء  وَ أَنْزَلْنا مَعَهُمُ الْكِتابَ وَ الْمِيزانَ لِيَقُومَ النَّاسُ بِالْقِسْطِ  حديد / 25 ، نيز منظور همين است .\r\nبه نظر مىآيد : آمدن لفظ ميزان سبب شده كه پشت سر آن قيامت مطرح شود « بالحق » وصف انزال است ، يعنى حكمت الهى نزول آن را لازم گرفته است .\r\n18 -  يَسْتَعْجِلُ بِهَا الَّذِينَ لا يُؤْمِنُونَ بِها وَ الَّذِينَ آمَنُوا مُشْفِقُونَ مِنْها وَ يَعْلَمُونَ أَنَّهَا الْحَقُّ  .\r\nاستعجال كفّار از باب استهزاء بود ، مكرّر در آيات مىخوانيم كه مى - گفتند :  مَتى هذَا الْوَعْدُ إِنْ كُنْتُمْ صادِقِينَ  ولى اهل ايمان كه به آن يقين دارند از آن مىترسند .\r\n أَلا إِنَّ الَّذِينَ يُمارُونَ فِي السَّاعَةِ لَفِي ضَلالٍ بَعِيدٍ  .\r\nاشاره است به اينكه ايمان به آخرت دشوار نيست ولى كفّار مراء و مجادله مىكنند ، ضلال بعيد از آن جهت است كه واقعيّت اهمّ را گذاشته ، پى لذّات فانى مىروند .\r\n19 -  اللَّهُ لَطِيفٌ بِعِبادِهِ يَرْزُقُ مَنْ يَشاءُ وَ هُوَ الْقَوِيُّ الْعَزِيزُ  .\r\nبه مناسبت ذكر آخرت كه در  لَعَلَّ السَّاعَةَ قَرِيبٌ  گذشت ، در اين آيه و آيهء بعدى فرموده : خدا به همه از روى لطفى كه دارد روزى مىدهد ولى از آن در آخرت فقط كسانى نتيجه مىبرند كه براى آخرت كار كرده باشند ، على هذا « من يشاء » شامل نيكوكاران و بدكاران هر دو است چنان كه در جاى\r\n\r\n\r\n","description":"","footnote":"\r\n( 1 ) لفظ قريب نشان مىدهد كه تقدير اين جمله « اتيان الساعة قريب » است .\r\n","page_name":" 475 ","page_number":475},
  {"content":"\r\n\r\nديگر فرموده :  كُلًّا نُمِدُّ هؤُلاءِ وَ هَؤُلاءِ مِنْ عَطاءِ رَبِّكَ وَ ما كانَ عَطاءُ رَبِّكَ مَحْظُوراً  اسراء / 57 .\r\nلطيف به معنى مهربان و مدارا گر است ، قوى است يعنى در روزى دادن ، عزيز است يعنى كسى مانع او نمىتواند باشد .\r\n20 -  مَنْ كانَ يُرِيدُ حَرْثَ الْآخِرَةِ نَزِدْ لَهُ فِي حَرْثِهِ وَ مَنْ كانَ يُرِيدُ حَرْثَ الدُّنْيا نُؤْتِهِ مِنْها وَ ما لَهُ فِي الْآخِرَةِ مِنْ نَصِيبٍ  .\r\nمراد از حرث نتيجهء عمل است ، منظور از  نَزِدْ لَهُ فِي حَرْثِهِ  ظاهرا دائمى بودن آن و يا پاداش ده مقابل است ، نظير :  مَنْ جاءَ بِالْحَسَنَةِ فَلَهُ عَشْرُ أَمْثالِها  انعام / 160 ، اينكه در آخرت نصيبى ندارد چون چنين شخصى آخرت را در نظر ندارد و يا به آن ايمان ندارد .\r\nبه نظر مىآيد منظور از آيه ، كفّار و مشركانند ، نظير اين آيه است آيه   مَنْ كانَ يُرِيدُ الْعاجِلَةَ عَجَّلْنا لَهُ فِيها ما نَشاءُ لِمَنْ نُرِيدُ ثُمَّ جَعَلْنا لَهُ جَهَنَّمَ يَصْلاها مَذْمُوماً مَدْحُوراً وَ مَنْ أَرادَ الْآخِرَةَ وَ سَعى لَها سَعْيَها وَ هُوَ مُؤْمِنٌ فَأُولئِكَ كانَ سَعْيُهُمْ مَشْكُوراً   اسراء / 18 و 19 .\r\nبهر حال هر دو آيه حاكى است كه عمل در دنيا اثر خود را خواهد گذاشت ، شرك و كفر از اثر عمل مانع نيست .\r\n21 -  أَمْ لَهُمْ شُرَكاءُ شَرَعُوا لَهُمْ مِنَ الدِّينِ ما لَمْ يَأْذَنْ بِهِ اللَّهُ وَ لَوْ لا كَلِمَةُ الْفَصْلِ لَقُضِيَ بَيْنَهُمْ وَ إِنَّ الظَّالِمِينَ لَهُمْ عَذابٌ أَلِيمٌ  .\r\nپس از بيان اينكه كتاب را خدا نازل كرده و رزق در دست اوست و او در آخرت چيزى به اهل دنيا نمىدهد ، در اين آيه در مقام انكار فرموده : مگر شركائى دارند كه براى آنها دينى كه خدا از آن بىخبر است ، آورده‌اند ؟ نه آنها چنين شركائى ندارند ، و اگر وعده مهلت نبود به زودى هلاك مىشدند ،  وَ إِنَّ الظَّالِمِينَ . . .  مىرساند كه در عين مهلت داده شدن ، بالاخره از عذاب در امان\r\n\r\n","description":"","footnote":"","page_name":" 476 ","page_number":476},
  {"content":"\r\n\r\nنخواهند بود .\r\nعلى هذا « ام » منقطعه و به معنى « بل لهم شركاء » است ، طبرسى و زمخشرى آن را به معنى تقرير و « بل » گرفته‌اند ، بنا بر احتمال اول « يأذن » در آيه به معنى علم است و بنا بر احتمال دوم به معنى امر و اجازه مىباشد ، مراد از « الفصل » داورى و حكم است كه همان  وَ لَكُمْ فِي الْأَرْضِ مُسْتَقَرٌّ وَ مَتاعٌ إِلى حِينٍ  باشد .\r\n22 -  تَرَى الظَّالِمِينَ مُشْفِقِينَ مِمَّا كَسَبُوا وَ هُوَ واقِعٌ بِهِمْ  .\r\nاين بيم و ترس در قيامت خواهد بود ، چنان كه ذيل آيه روشن مىكند ، « ترى » خطاب است به آن حضرت و هر بيننده  وَ هُوَ واقِعٌ  حكايت از تجسم عمل دارد .\r\n وَ الَّذِينَ آمَنُوا وَ عَمِلُوا الصَّالِحاتِ فِي رَوْضاتِ الْجَنَّاتِ لَهُمْ ما يَشاؤُنَ عِنْدَ رَبِّهِمْ ذلِكَ هُوَ الْفَضْلُ الْكَبِيرُ  .\r\nنقطه مقابل ظالمان است ، طبرسى فرموده : روضه ، زمين سرسبز است كه علفها آن را پوشانده ، جنّت زمينى است كه درختان آن را احاطه كرده باشد ، روضات الجنّات باغات درخت است كه در زمين سبز روئيده باشد  ما يَشاؤُنَ  حاكى است كه هر چه بخواهند خدا همان را مىآفريند و يا در آن قبلا موجود است  عِنْدَ رَبِّهِمْ  حكايت از خلود دارد .\r\n23 -  ذلِكَ الَّذِي يُبَشِّرُ اللَّهُ عِبادَهُ الَّذِينَ آمَنُوا وَ عَمِلُوا الصَّالِحاتِ قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  .\r\nلفظ « ذلك » اشاره است به  رَوْضاتِ الْجَنَّاتِ . . .  كه گذشت .  قُلْ لا أَسْئَلُكُمْ . . .  مىشود اشاره باشد به دوام نبوّت به وسيلهء امامت و رهبرى ، يعنى مودّت قرابت من سبب ادامهء نعمت هدايت خواهد بود ، دربارهء اين آيه در نكته‌ها به طور مفصّل صحبت خواهد شد .\r\n\r\n","description":"","footnote":"","page_name":" 477 ","page_number":477},
  {"content":"\r\n\r\n وَ مَنْ يَقْتَرِفْ حَسَنَةً نَزِدْ لَهُ فِيها حُسْناً إِنَّ اللَّهَ غَفُورٌ شَكُورٌ  .\r\nاين سخن يك مطلب مستقلّى است ولى به قرينهء صدر آيه منظور از حسنه همان مودت ذى القربى است چنان كه در روايات اهل بيت عليهم السّلام آمده است .\r\nمراد از  نَزِدْ لَهُ فِيها حُسْناً  شايد  مَنْ جاءَ بِالْحَسَنَةِ فَلَهُ عَشْرُ أَمْثالِها  انعام / 160 باشد على هذا منظور از « حسنا » ثواب عمل است ، غفران و شكور بودن خدا سبب اين زيادت مىباشد .\r\n24 -  أَمْ يَقُولُونَ افْتَرى عَلَى اللَّهِ كَذِباً فَإِنْ يَشَإِ اللَّهُ يَخْتِمْ عَلى قَلْبِكَ  :\r\nدر الميزان فرموده : روايات اهل بيت عليهم السّلام حاكى است كه آيهء  قُلْ لا أَسْئَلُكُمْ . . .  تا چهار آيهء بعدى همه دربارهء مودّت اهل بيت عليهم السّلام نازل شده‌اند لازمه اين سخن آنست كه همهء اين چهار آيه در مدينه نازل شده باشند ، على هذا منظور از :  أَمْ يَقُولُونَ افْتَرى . . .  اشاره به سخن بعضى از منافقان است و آيهء  وَ هُوَ الَّذِي يَقْبَلُ التَّوْبَةَ . . .  در رابطه با توبه كنندگان از آن سخن مىباشد ، آنچه الميزان مىگويد مضمون روايت پانصد و هفتاد و چهار روضهء كافى است كه از حضرت باقر صلوات اللَّه عليه نقل شده است .\r\nبنا بر اين . منظور از آيه آنست كه منافقان مىگويند : مودّت ذى القربى را بر خدا دروغ بسته است ، ولى اين سخن درست نيست ، زيرا اگر خدا مى - خواست قلب تو را مهر مىكرد و باب وحى را بر تو مىبست ، ولى خدا خواسته كه اين مطلب را بر تو وحى كند ، در نتيجه حق را بيان و باطل را محو گرداند چنان كه فرموده :\r\n وَ يَمْحُ اللَّهُ الْباطِلَ وَ يُحِقُّ الْحَقَّ بِكَلِماتِهِ إِنَّهُ عَلِيمٌ بِذاتِ الصُّدُورِ  .\r\nمضارع آمدن « يمح - يحق » دلالت بر استمرار دارد ، يعنى سنّت جاريهء\r\n\r\n","description":"","footnote":"","page_name":" 478 ","page_number":478},
  {"content":"\r\n\r\nخدا همين است .\r\nمراد از كلمات ظاهرا سخنان وحى است  إِنَّهُ عَلِيمٌ . . .  تعليل مطلب آيه است كه خدا مىداند حق در كدام قلب است ، باطل در كدام قلب ، لائق مهر كردن كدام قلب است و كدام قلب بايد شرح داده شود .\r\n25 -  وَ هُوَ الَّذِي يَقْبَلُ التَّوْبَةَ عَنْ عِبادِهِ وَ يَعْفُوا عَنِ السَّيِّئاتِ وَ يَعْلَمُ ما تَفْعَلُونَ  .\r\nاين آيه يك مطلب مستقلى است و بنا بر شأن نزول گذشته در رابطه با توبه كسانى است كه مىگفتند : آن حضرت مودت اهل بيت را از خود ساخته است  وَ يَعْلَمُ ما تَفْعَلُونَ  تشويق به توبه و تحذير از معصيت است .\r\n26 -  وَ يَسْتَجِيبُ الَّذِينَ آمَنُوا وَ عَمِلُوا الصَّالِحاتِ وَ يَزِيدُهُمْ مِنْ فَضْلِهِ وَ الْكافِرُونَ لَهُمْ عَذابٌ شَدِيدٌ  .\r\nتكميل مطلب آيهء سابق است ، يعنى : همانطور كه توبه را قبول مىكند و از سيّئات مىگذرد ، اعمال نيكوكاران را نيز قبول مىكند و پاداش مىدهد .\r\nنيكوكاران از خدا مىخواهند كه در مقابل اعمالشان ، به آنها سعادت دنيا و آخرت بدهد ، لذا در مقابل اين خواسته ، لفظ « يستجيب » آمده است ، منظور از « يزيدهم » زيادت بر پاداش است  وَ اللَّهُ يُضاعِفُ لِمَنْ يَشاءُ  و نيز فرموده :  لَهُمْ ما يَشاؤُنَ فِيها وَ لَدَيْنا مَزِيدٌ  .\r\nاما كافران كه نه از گروه توبه كارانند و نه از اهل ايمان ، لذا عذاب شديد در كمين آنهاست .\r\nطبرسى رحمه اللَّه در معناى « يستجيب » فرموده : به قول بعضى يعنى طاعات و عبادات آنها را قبول مىكند و بر ثوابشان مىافزايد . الميزان نيز آن را قبول كرده است .\r\n\r\n","description":"","footnote":"","page_name":" 479 ","page_number":479},
  {"content":"\r\n\r\n\r\nنكته‌ها :\r\n\r\nدر پيرامون آيهء مودت :\r\nدر رابطه با آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  چند مطلب را لازم است بررسى نمائيم ، اوّل اينكه مراد از « القربى » على و فاطمه و فرزندان آنهاست صلوات اللَّه عليهم اجمعين ، در اين رابطه به چند روايت اشاره مىشود :\r\n1 - در مجمع البيان فرموده : زاذان از على عليه السّلام نقل كرده كه دربارهء ما در « آل حم » آيه‌اى هست ، مودت ما را حفظ نمىكند مگر هر مؤمن ، سپس آيه  قُلْ لا أَسْئَلُكُمْ  را تلاوت فرمود . كميت بن زياد اسدى ( شاعر اهل بيت ) به اين سخن در شعر خودش اشاره كرده كه مىگويد :\r\n وجدنا لكم في آل حم آية * تاوّلها منا تقى و معرب \r\nيعنى براى شما اهل بيت در آل حم آيه‌اى يافته‌ايم كه هر صاحب تقيه و آشكار كنندهء مذهب آن را تفسير كرده است .\r\n2 - باز در مجمع از تفسير ابو حمزه ثمالى از ابن عباس نقل شده : رسول خدا صلّى اللَّه عليه و آله چون به مدينه آمد ، و اسلام محكم گرديد ، انصار گفتند : برويم پيش رسول خدا و بگوئيم اگر جريانهايى پيش آيد ، اموال ما در اختيار شماست مىتوانيد بدون ناراحتى از آنها استفاده كنيد پيش آن حضرت آمده ، اين سخن باز گفتند .\r\nدر جواب آنها آيه  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  نازل گرديد حضرت آيه را بر آنها خواند و فرموده : بعد از من قرابت مرا دوست بداريد ، آنها تسليم شده و از محضر آن حضرت خارج شدند ، امّا منافقان گفتند : اين را از خودش ساخت ، مىخواهد ما را بعد از خودش مطيع قرابت خود گرداند ، آيه\r\n\r\n","description":"","footnote":"","page_name":" 480 ","page_number":480},
  {"content":"\r\n\r\n أَمْ يَقُولُونَ افْتَرى عَلَى اللَّهِ كَذِباً  نازل ، حضرت آنها را خواست و آيه را بر آنها خواند ، آنها گريه كردند و آيه برايشان سخت آمد . خدا آيه  وَ هُوَ الَّذِي يَقْبَلُ التَّوْبَةَ عَنْ عِبادِهِ . . .  نازل فرمود ، حضرت آنها را خواست و بشارتشان داد و فرمود :  وَ يَسْتَجِيبُ الَّذِينَ آمَنُوا  و آنها كسانى هستند كه تسليم شدند .\r\n3 - و نيز در مجمع از ابو حمزه روايت كرده كه « سدى » گويد : اقتراف حسنه مودّت آل محمّد است ، به طور صحيح رسيده كه حسن مجتبى عليه السّلام بر مردم خطبه‌اى خواند و فرمود : من از اهل بيتى هستم كه خدا مودّت آنها را بر هر مسلمان واجب كرده و فرموده :  قُلْ لا أَسْئَلُكُمْ عَلَيْهِ أَجْراً إِلَّا الْمَوَدَّةَ فِي الْقُرْبى  . . . اقتراف حسنه مودت ما اهل بيت است .\r\n4 - باز در مجمع فرموده : اسماعيل بن عبد الخالق از امام صادق عليه السّلام نقل كرده كه فرمود : آيهء  قُلْ لا أَسْئَلُكُمْ . . .  در حق ما اهل بيت نازل شده كه اصحاب كسائيم .\r\n5 - زمخشرى در كشاف مىگويد : روايت شده چون آيهء  قُلْ لا أَسْئَلُكُمْ . . . \r\nنازل گرديد گفته شد يا رسول اللَّه اين قرابت شما كدام است كه خدا مودتشان را بر ما واجب كرده است ؟ فرمود : « على و فاطمه و ابناهما » يعنى على و فاطمه و دو پسر آن دو است ، چون در آن وقت فقط حسنين عليهم السّلام به دنيا آمده بودند .\r\nاين روايت با همين لفظ در تفسير نسفى در حاشيهء تفسير خازن نقل شده است .\r\n6 - در كتاب ذخائر العقبى / 25 از ابن عباس نقل شده : چون آيه نازل گرديد گفته شد يا رسول اللَّه قرابت شما كه خدا مودتشان را بر ما واجب كرده كدامند ؟ فرمود « على و فاطمه و ابناهما » اين روايت را ابن صباغ مالكى در صفحه 13 فصول المهمهء سيوطى در كتاب احياء الميت حديث اول در حاشيهء اتحاف شبراوى\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nصفحهء 239 و ابن حجر در صواعق محرقهء خود ذيل آيهء فوق از آيات نازله در شأن اهل بيت عليهم السّلام و در اتحاف شبراوى / 18 و در بسيارى از كتب اهل سنت نقل شده است علامهء امينى رضوان اللَّه عليه در جلد دوم الغدير / 307 تا 310 در اين زمينه اسناد بسيارى نقل كرده است .\r\nعلى هذا احتياج به توجيه ديگرى نيست ، آيهء شريفه به مودت اهل بيت رسالت دعوت مىكند و آن را اجر رسالت مىداند .\r\nطبرسى رحمه اللَّه فرموده : وجه سوم در متن آيه آنست كه ، قرابت و عترت مرا دوست بداريد و احترام مرا دربارهء آنها حفظ كنيد ، چنان كه از على بن الحسين و ابى جعفر و ابى عبد اللَّه عليه السّلام نقل شده ، سعيد بن جبير ، عمرو بن شعيب و ديگران نيز چنين گفته‌اند ، آن گاه از اعمش از سعيد بن جبير از ابن عباس نقل كرده :\r\n« قال لما نزلت آية قل لا اسئلكم عليه اجرا قالوا يا رسول اللَّه من هؤلاء الذين امرنا اللَّه بمودتهم قال على و فاطمة و ولدهما » .\r\nدوم : منظور از مودت تنها دوست داشتن نيست بلكه دوست داشتن است كه توأم با رهبرى و مرجع بودن آنها در احكام و زعامت است چنان كه حديث متواتر ثقلين و حديث سفينه آن را بيان مىكند ، بهتر است در اينجا اين آيه را با آيهء  قُلْ ما أَسْئَلُكُمْ عَلَيْهِ مِنْ أَجْرٍ إِلَّا مَنْ شاءَ أَنْ يَتَّخِذَ إِلى رَبِّهِ سَبِيلًا  فرقان / 57 مقايسه كنيم در اين آيه مىگويد : من از شما فقط رفتن راه خدا را مىخواهم ، در آيهء ما نحن فيه هم مىگويد : من فقط مودت قرابت خودم را مىخواهم .\r\nنتيجه اين مىشود كه مودت اهل بيت عليهم السّلام همان رفتن راه خداست خاصه با در نظر گرفتن آيه  قُلْ ما سَأَلْتُكُمْ مِنْ أَجْرٍ فَهُوَ لَكُمْ إِنْ أَجْرِيَ إِلَّا عَلَى اللَّهِ  سبأ / 47 كه مىگويد : اجرى كه از شما خواستم به نفع شماست زيرا مودت اهل بيت ضامن سعادت دنيا و آخرت شماست ، از اينجاست كه در بعضى از روايات آمده\r\n\r\n","description":"","footnote":"","page_name":" 482 ","page_number":482},
  {"content":"\r\n\r\n« آل محمّد هم الصراط المستقيم\r\n» . سوم : آيات چهار گانه كه گذشت در مدينه نازل شده‌اند ، گر چه سورهء مباركه مكى است ، بسيارى از سوره‌ها را داريم كه داراى آيات مدنى هستند و بالعكس .\r\nچهارم : متّصل يا منقطع بودن استثناها در نتيجه‌گيرى كه در بند دوّم گفته شد فرق نمىكند ، كسانى كه راه اسلام را با اهل بيت عليهم السّلام نرفته و از خود اظهار نظر كرده‌اند ، دربارهء آيه مطالبى گفته‌اند كه به هيچ وجه قابل قبول و دلچسب نيست رجوع شود به مجمع و كشاف و تفاسير ديگر .\r\n\r\n","description":"","footnote":"","page_name":" 483 ","page_number":483},
  {"content":"\r\n\r\n\r\n[ سوره الشورى ( 42 ) : آيات 27 تا 39 
  ]\r\nوَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ وَ لكِنْ يُنَزِّلُ بِقَدَرٍ ما يَشاءُ إِنَّهُ بِعِبادِهِ خَبِيرٌ بَصِيرٌ ( 27 ) وَ هُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا وَ يَنْشُرُ رَحْمَتَهُ وَ هُوَ الْوَلِيُّ الْحَمِيدُ ( 28 ) وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ ( 29 ) وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ ( 30 ) وَ ما أَنْتُمْ بِمُعْجِزِينَ فِي الْأَرْضِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ ( 31 )\r\nوَ مِنْ آياتِهِ الْجَوارِ فِي الْبَحْرِ كَالْأَعْلامِ ( 32 ) إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ ( 33 ) أَوْ يُوبِقْهُنَّ بِما كَسَبُوا وَ يَعْفُ عَنْ كَثِيرٍ ( 34 ) وَ يَعْلَمَ الَّذِينَ يُجادِلُونَ فِي آياتِنا ما لَهُمْ مِنْ مَحِيصٍ ( 35 ) فَما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا وَ ما عِنْدَ اللَّهِ خَيْرٌ وَ أَبْقى لِلَّذِينَ آمَنُوا وَ عَلى رَبِّهِمْ يَتَوَكَّلُونَ ( 36 )\r\nوَ الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ وَ إِذا ما غَضِبُوا هُمْ يَغْفِرُونَ ( 37 ) وَ الَّذِينَ اسْتَجابُوا لِرَبِّهِمْ وَ أَقامُوا الصَّلاةَ وَ أَمْرُهُمْ شُورى بَيْنَهُمْ وَ مِمَّا رَزَقْناهُمْ يُنْفِقُونَ ( 38 ) وَ الَّذِينَ إِذا أَصابَهُمُ الْبَغْيُ هُمْ يَنْتَصِرُونَ ( 39 )\r\n\r\n","description":"","footnote":"","page_name":" 484 ","page_number":484},
  {"content":"\r\n\r\n27 - اگر خدا روزى را بر بندگانش بسط مىداد ، در زمين طغيان مىكردند ، ليكن به آن اندازه كه مىخواهد نازل مىكند ، او به بندگانش دانا و بيناست .\r\n28 - اوست كه باران را بعد از نااميد شدن مىفرستد و رحمتش را گسترش مىدهد ، او سرپرست پسنديده است .\r\n29 - از جملهء آيات خدا آفريدن آسمانها و زمين است و آنچه از جنبنده در آن دو منتشر كرده و او بر جمع آورى آنها ، وقتى كه بخواهد تواناست .\r\n30 - آنچه از مصيبت به شما مىرسد به علت گناهانى است كه دستهايتان كسب كرده ، خدا از بسيارى عفو مىكند .\r\n31 - شما عاجز كنندهء خدا در زمين نيستيد و جز خدا سرپرست و يارى نداريد .\r\n32 - از جملهء آيات خدا نهرهاى جارى شونده است مانند مرزها .\r\n33 - اگر بخواهد باد را آرام مىكند ، آن گاه در پشت دريا راكد مىماند در اين سخن آياتى است بر هر بردبار شكور .\r\n34 - يا در اثر گناه مردم آنها را متوقف مىكند و از بسيارى ( از گناه ) عفو مىكند .\r\n35 - تا مجادله كنندگان در آيات ما بدانند كه راه فرارى ندارند .\r\n36 - آنچه داده شده‌ايد ، متاع زندگى دنياست و آنچه نزد خداست بهتر و باقىتر است براى آنان كه ايمان آورده و بر خدا توكل مىكنند .\r\n37 - و آنان كه از گناهان بزرگ و كارهاى زشت‌تر اجتناب كرده و چون خشم آورند عفو مىكنند .\r\n38 - و آنان كه پروردگار خويش را اجابت كرده و نماز را بر پا داشته و كارشان به مشورت\r\n\r\n","description":"","footnote":"","page_name":" 485 ","page_number":485},
  {"content":"\r\n\r\nاست و از آنچه روزيشان داده‌ايم انفاق مىكنند .\r\n39 - و آنان كه چون مظلوم شدند ، انتقام مىكشند .\r\n\r\nكلمه‌ها\r\nبغوا : بغى در اينجا به معنى ظلم و تجاوز است .\r\nقدر : ( بر وزن شرف ) اندازه و كميّت و ( بر وزن عقل ) به معنى اندازه و تنگ گرفتن باشد .\r\nغيث : باران ، به قول طبرسى : بارانى كه در وقتش باريده و نافع باشد .\r\nاين مطلب از لحن آيه فهميده مىشود .\r\nقنوط : يأس و نوميدى .\r\nبث : بثّ : پراكنده كردن . « بثّ الريح التراب : إذا اثاره » .\r\nدابة : هر آنچه جنبنده است ، شامل انسان و حيوان مىشود .\r\nجوار : جارى شوندگان ، مفرد آن « جارية » است .\r\nاعلام : مرزها و علامتها . مفرد آن علم ( بر وزن شرف ) است ، راغب گويد : علم اثر و نشانه‌ايست كه شىء با آن معلوم مىشود مثل علم لشكر ، كوه را به جهت معلوم بودن علم گفته‌اند ، جمع آن اعلام است .\r\nرواكد : ثابتها . مفرد آن « راكدة » است .\r\nيوبقهن : ايباق : هلاك كردن ، آن در آيه به معنى متوقّف كردن است چنان كه خواهد آمد .\r\nدر قاموس گويد : « اوبقه : اى حبسه » وبق يعنى حبس كردن .\r\nمحيص : محلّ فرار ، حيص به معنى دور شدن و كنار شدن است .\r\n\r\n","description":"","footnote":"","page_name":" 486 ","page_number":486},
  {"content":"\r\n\r\nفواحش : فاحشه و فحشاء : كار بسيار قبيح . زمخشرى قبيح فزون از حدّ گفته است .\r\nراغب گويد : هر قول و فعلى كه قبح آن بزرگ باشد ، جمع آن فواحش است .\r\nشورى : شور در اصل به معنى بيرون آوردن است « شار العسل شورا :\r\nاستخرجه من الوقبة و اجتناه » يعنى عسل را از شكاف سنگ بيرون آورد ، مشورت و مشاوره و تشاور استخراج رأى است با مراجعه بعضى به بعضى . « شورى » اسم مصدر است به معنى مشورت كردن .\r\n\r\nشرحها\r\nبه دنبال بيان آنكه روزى دادن در دست خداست در اين آيات فرموده :\r\nرزق روى سنّت خدايى به اندازه داده مىشود و گرنه هرج و مرج به وجود خواهد آمد و نيز اگر به اندازه داده نمىشد قدر و احترام آن معلوم نمىگرديد .\r\nآن گاه چند آيه در رابطه با تدبير كائنات و خلقت آنها بيان گرديده كه بىتناسب با مسئله رزق نيست .\r\nو نيز بيان شده كه پيشآمدهاى ناگوار با اعمال انسانها رابطهء مستقيم دارند  فَبِما كَسَبَتْ أَيْدِيكُمْ  .\r\nآن گاه گفته شده : رزق دنيا فانى است بايد به فكر رزق آخرت بود ، كه براى اهل ايمان آماده شده است ، سپس صفاتى چند از اهل ايمان تذكر داده شده است .\r\n27 -  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ وَ لكِنْ يُنَزِّلُ بِقَدَرٍ ما يَشاءُ إِنَّهُ بِعِبادِهِ خَبِيرٌ بَصِيرٌ  .\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nبه نظر مىآيد منظور از آيهء شريفه آنست كه اگر خداوند وسائل زندگى را به طور دلخواه در اختيار هر كس مىگذاشت نيازهاى مردم از يكديگر به طور كلّى قطع مىشد و به حكم   إِنَّ الْإِنْسانَ لَيَطْغى أَنْ رَآهُ اسْتَغْنى   بر يكديگر مىشوريدند و همكارى نمىكردند . در آن صورت هرج و مرج به وجود مىآمد زندگى متلاشى مىشد ، براى فهم اين آيه بايد از آيهء 32 زخرف كمك گرفت كه ميگويد :  أَ هُمْ يَقْسِمُونَ رَحْمَتَ رَبِّكَ نَحْنُ قَسَمْنا بَيْنَهُمْ مَعِيشَتَهُمْ فِي الْحَياةِ الدُّنْيا وَ رَفَعْنا بَعْضَهُمْ فَوْقَ بَعْضٍ دَرَجاتٍ لِيَتَّخِذَ بَعْضُهُمْ بَعْضاً سُخْرِيًّا وَ رَحْمَتُ رَبِّكَ خَيْرٌ مِمَّا يَجْمَعُونَ  .\r\nاين آيه مىگويد : ما معيشت مردم را ميانشان تقسيم كرده‌ايم ، و آنها را از لحاظ استعدادها بر يكديگر برترى داده‌ايم تا همديگر را تسخير كنند و به كار گيرند و ادارهء جامعه عملى گردد .\r\nمراد از  يُنَزِّلُ بِقَدَرٍ ما يَشاءُ  مقدارى است كه جريان  لَبَغَوْا . . .  منتفى گردد ،  إِنَّهُ بِعِبادِهِ . . .  تعليل مطلب است ، لفظ « بعباده » در هر دو مورد حكايت دارد كه مردم بندگان خدا هستند ، روزى دادن و رسيدن به كارشان و جلوگيرى از هرج و مرج بر خدا لازم است .\r\nبسيارى از مستكبران و استعمارگران و سرمايه داران مانند زالو خون مستضعفان را مىمكند ولى منظور از آيهء شريفه اين مطلب نيست بلكه : منظور عدم نياز مردم نسبت به يكديگر است كه هرج و مرج به وجود مىآورد .\r\nدر اين زمينه از حضرت صادق صلوات اللَّه عليه روايت نقل شده كه فرمود اگر خدا روزى را بسط مىداد ، بغى مىكردند ليكن بعضى را بر بعضى محتاج كرده و با اين وسيله يكى را زير فرمان ديگرى آورده و اگر همه را غنى مىكرد در زمين طغيان مىكردند ليكن به اندازهء مىفرستد . . .\r\n« قال الصادق عليه السّلام لو فعل\r\n\r\n","description":"","footnote":"","page_name":" 488 ","page_number":488},
  {"content":"\r\n\r\nلفعلوا و لكن جعلهم محتاجين بعضهم الى بعض و استعبدهم بذلك و لو جعلهم كلّهم اغنياء لبغوا في الارض و لكن ينزل به قدر ما يشاء مما يعلم انه يصلحهم في دينهم و دنياهم انه بعباده خبير بصير » ( برهان ) .\r\n28 -  وَ هُوَ الَّذِي يُنَزِّلُ الْغَيْثَ مِنْ بَعْدِ ما قَنَطُوا وَ يَنْشُرُ رَحْمَتَهُ وَ هُوَ الْوَلِيُّ الْحَمِيدُ  .\r\nاين آيه يك مطلب مستقلى است و در عين حال با آيه قبلى از لحاظ رزق تناسب دارد ، مراد از نشر رحمت ، روئيدن نبات و ميوه‌ها به وسيله باران است كه رحمت و ارزاق خدايى را گسترش داده و به همه مىرساند ، دو وصف « ولى حميد » در رابطه با مطلب آيه است ، او ولى و سرپرست و مدبر است و بايد باران بياورد و رحمت خويش را بگستراند ، حميد و پسنديده بودن نيز تقاضاى انزال غيث و نشر رحمت را دارد و گرنه ، پسنديده نمىشد .\r\n29 -  وَ مِنْ آياتِهِ خَلْقُ السَّماواتِ وَ الْأَرْضِ وَ ما بَثَّ فِيهِما مِنْ دابَّةٍ وَ هُوَ عَلى جَمْعِهِمْ إِذا يَشاءُ قَدِيرٌ  .\r\nاين آيه مىگويد : خلقت آسمانها و زمين و جنبندگان از دلائل وجود خدا و توحيد اوست ، كائنات همه ممكن الوجود هستند ، احتياج به واجب الوجود و پديد آورنده دارند ، كائنات براى شناخت خداوند بهترين دليل مىباشند .\r\nتناسب اين آيه با آيات سابق مىتواند آن باشد كه آفريننده و روزى دهنده خداست .\r\nاين آيه صريح است در اينكه در آسمانها نيز موجودات زنده وجود دارند نميشود گفت : منظور از « دابة » در آسمانها ملائكه مىباشند زيرا اولا اطلاق دابة بر ملائكه معهود نيست ثانيا در آيهء :  وَ لِلَّهِ يَسْجُدُ ما فِي السَّماواتِ وَ ما فِي الْأَرْضِ مِنْ دابَّةٍ وَ الْمَلائِكَةُ وَ هُمْ لا يَسْتَكْبِرُونَ  نحل / 49 ، ملائكه را از دابة جدا\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nكرده است .\r\nبايد گفت : جنبندگان آسمانها اولوا العقل نيز هستند ، زيرا دابة شامل انسانها نيز هست وانگهى كلمهء  مَنْ فِي السَّماواتِ وَ الْأَرْضِ  در بسيارى از آيات حكايت از اولوا العقل بودن دارد .\r\nاز طرف ديگر بعيد به نظر مىرسد كه اينهمه اجرام آسمانى خالى از موجود مكلف باشد و انسان فقط در يك كره به وجود آمده باشد ، گويند : مراد از « جمعهم » جمع كردن آنها در قيامت است . بعضى احتمال داده‌اند مراد از « جمعهم » آنست كه در آينده ميان مردم آسمانها و زمين ارتباط بر قرار خواهد شد ، اهل روى زمين به آسمانها سفر خواهند كرد و اهل آسمانها به زمين خواهند آمد و اللَّه العالم .\r\nمرحوم سيد هبة الدين شهرستانى در كتاب هيئت و اسلام / 310 به بعد در رابطه با وجود انسان در كرات آسمانى روايات متعددى نقل كرده است .\r\n30 -  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  از آيهء نزول غيث و نشر رحمت ، سؤالى متولد مىشود و آن اينكه : اين گرفتاريها و بلاهاى عمومى از قبيل قحطى و زلزله و ناامنى و امثال آن ، با نشر رحمت چگونه مىسازد ؟ و نيز مىشود اين سؤال از  وَ لكِنْ يُنَزِّلُ بِقَدَرٍ ما يَشاءُ  متولد شود و كسى بگويد : حالا كه خدا براى منتفى شدن « بغى » روزى را به اندازه مىفرستد ، اين طغيانها و بلاهاى طبيعى براى چيست ؟\r\nآيه جواب مىدهد كه : اينها آثار معاصى و گناهان شماست و گرنه خدا مايل نيست كه شما گرفتار شويد و از عواقب بسيارى از گناهان نيز عفو مىكند .\r\nدر اينجا چند مطلب وجود دارد .\r\n1 - منظور از « ما كسبت » گناهان است ، قرآن مجيد در بسيارى از\r\n\r\n","description":"","footnote":"","page_name":" 490 ","page_number":490},
  {"content":"\r\n\r\nآيات روشن مىكند كه اعمال انسانها با پيشامدها و نظامات جهان ، رابطه مستقيم دارند ، نظير :  وَ لَوْ أَنَّ أَهْلَ الْقُرى آمَنُوا وَ اتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَ الْأَرْضِ وَ لكِنْ كَذَّبُوا فَأَخَذْناهُمْ بِما كانُوا يَكْسِبُونَ  اعراف / 96 .\r\nو نظير :  ضَرَبَ اللَّهُ مَثَلًا قَرْيَةً كانَتْ آمِنَةً مُطْمَئِنَّةً يَأْتِيها رِزْقُها رَغَداً مِنْ كُلِّ مَكانٍ فَكَفَرَتْ بِأَنْعُمِ اللَّهِ فَأَذاقَهَا اللَّهُ لِباسَ الْجُوعِ وَ الْخَوْفِ بِما كانُوا يَصْنَعُونَ  نحل / 112 و نظير  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  ايضا آيهء 52 از سورهء هود و 11 از سورهء نوح و آيات ديگر .\r\n2 - آيا اينها آثار گناهان هستند يا جزاء گناهان ؟ بعضى از بزرگان اصرار دارد كه اينها آثار وضعى و طبيعى گناهان مىباشند ، مجازات فقط در آخرت خواهد بود ، ولى ظاهر آنست كه اين هر دو يكى است ، مثلا ظهور  فَبِما كَسَبَتْ أَيْدِيكُمْ  و  ظَهَرَ الْفَسادُ فِي الْبَرِّ وَ الْبَحْرِ بِما كَسَبَتْ أَيْدِي النَّاسِ  روم / 41 در اثر طبيعى است ولى كلمهء  فَأَذاقَهَا اللَّهُ  - فاخذناهم » و نيز جمله  ذلِكَ جَزَيْناهُمْ بِما كَفَرُوا  در جريان قوم « سبأ » نشان مىدهد كه اينها مجازات دنيوى معاصى هستند .\r\nدر اين زمينه رواياتى نيز هست ، از جمله در مجمع البيان از على عليه السّلام روايت شده كه رسول خدا صلّى اللَّه عليه و آله فرمودند : بهترين آيه در كتاب خدا اين آيه است ، يا على هيچ خراش چوبى و هيچ خوردن قدمى به سنگى نيست مگر به جهت گناهى ، آنچه خدا در دنيا عفو كند ، بزرگوارتر است كه به آن برگردد و آنچه در دنيا بر آن عقوبت كند ، او عادل تر است از اينكه بر بنده‌اش دو بار عذاب كند « 1 » .\r\n\r\n\r\n","description":"","footnote":"\r\n( 1 ) در كافى بدين طريق نقل شده است :\r\n« عن ابى عبد اللَّه ( ع ) قال : قال امير المؤمنين ( ع ) في قول اللَّه عز و جل  وَ ما أَصابَكُمْ مِنْ مُصِيبَةٍ . . .  ليس من التواء عرق و لا نكبة\r\n","page_name":" 491 ","page_number":491},
  {"content":"\r\n\r\n3 - ظاهر آنست كه : آيه شامل مؤمن و كافر هر دو است و نيز ظاهر آنست كه مجموع جامعه من حيث المجموع در نظر است ، چنان كه در آيات اعراف و نحل نيز همين طور بود .\r\nعلى هذا جريان به فرد فرد افراد جامعه منحلّ نمىشود ، ولى احتمال دارد به فرد فرد نيز منحلّ شود چنان كه مضمون روايت بالا است و اللَّه العالم .\r\n4 - ناگفته نماند : بلاهايى كه به معصومين عليهم السّلام يا اولياء اللَّه مىرسد مصداق اين آيه نيستند به عبارت ديگر آنچه به امثال امام حسين عليه السّلام يا ابا ذر و غيره رسيد ، بلا در مقابل گناه نيست بلكه امتحان خدايى است ، آنها خود قبول كرده و تكامل يافته‌اند .\r\nبه عبارت ديگر : بلاها و گرفتاريها دو گونه است ، اوّل : آنچه در اثر گناهان بر سر انسان مىآيد و سبب روسياهى در دنيا و عذاب آخرت مىشود ، دوّم مصائبى كه مردان حق را پيش مىآيد ، مقامشان را پيش خدا و خلق بالا مىبرد .\r\nنقل است چون حضرت امام سجّاد عليه السّلام را داخل مجلس يزيد كردند ، آن حضرت در مقابل يزيد ايستاد ، يزيد گفت :  وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ  امام سجّاد عليه السّلام فرمود : اين آيه دربارهء ما نيست ، آيه‌اى كه دربارهء ماست اين آيه است ،  ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها إِنَّ ذلِكَ عَلَى اللَّهِ يَسِيرٌ  حديد / 22 در سورهء حديد دربارهء اين آيه صحبت خواهد شد .\r\n\r\n\r\n","description":"","footnote":"\r\nحجر و لا عثرة قدم و لا خدش عود الا بذنب و لما يعفو اللَّه اكثر ، فمن عجل اللَّه عقوبة ذنبه في الدنيا فان اللَّه اجل و اكرم و اعظم من ان يعود في عقوبته في الاخرة » كافى ج 2 / 445 .\r\n","page_name":" 492 ","page_number":492},
  {"content":"\r\n\r\n31 -  وَ ما أَنْتُمْ بِمُعْجِزِينَ فِي الْأَرْضِ وَ ما لَكُمْ مِنْ دُونِ اللَّهِ مِنْ وَلِيٍّ وَ لا نَصِيرٍ  .\r\nتكميل مطلب آيهء قبل است يعنى : شما نمىتوانيد از رسيدن سزاى اعمال و مصائب جلوگيرى كنيد و عاجز كنندهء خدا نيستيد و جز خدا سرپرستى نداريد تا تقديرتان را عوض كند و يارى نداريد تا در اين رابطه ياريتان نمايد .\r\n32 -  وَ مِنْ آياتِهِ الْجَوارِ فِي الْبَحْرِ كَالْأَعْلامِ  .\r\nاين آيه و آيهء  وَ لَهُ الْجَوارِ الْمُنْشَآتُ فِي الْبَحْرِ كَالْأَعْلامِ  رحمن / 24 با نهرهاى دريايى تطبيق مىشود كه در اعتدال هواى خط استوا و هواى ساير جاهاى زمين تأثير كامل دارند و در رابطه با تدبير نظام روى زمين هستند .\r\nمفسران در هر دو آيه ، جوار را ، كشتيها و اعلام را كوه‌ها تفسير كرده و گفته‌اند : كشتىها در ارتفاع و بلندى ، به كوه‌ها تشبيه شده‌اند . و نيز « المنشآت » را مرتفعات معنى كرده‌اند ، با آنكه « منشآت » معنايش به « وجود آمده‌ها » است و نهرهاى دريايى در دريا به وجود مىآيند ، وانگهى در وقت نزول قرآن ، كشتيها همه بادى بوده و با پارو حركت مىكردند ، چگونه مىشود آنها را به كوه‌ها تشبيه نمود ؟ ! بلكه منظور از « الاعلام » علامتها و مرزهاست ، نهرهاى دريايى در وسط اقيانوسها حركت مىكنند ، رنگ آب آنها با آب كلى دريا متفاوت است اگر از كنار نگاه كنيم : هم حركت مىكنند و هم مانند علامت و مرز در ميان دو قسمت از آب دريا واضح و آشكار هستند .\r\nوانگهى  الْمُنْشَآتُ فِي الْبَحْرِ  صريح است در اينكه آن جارى شونده‌ها در دريا به وجود مىآيند ، انشاء به معنى به وجود آوردن است ، دهها آيهء اين معنى را تأييد مىكند ، از كجا مىتوان « منشآت » را مرتفعات معنى نمود ؟ در آيات\r\n\r\n","description":"","footnote":"","page_name":" 493 ","page_number":493},
  {"content":"\r\n\r\nبعدى در اين رابطه توضيح بيشترى داده خواهد شد .\r\n33 و 34 -   إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِهِ إِنَّ فِي ذلِكَ لَآياتٍ لِكُلِّ صَبَّارٍ شَكُورٍ أَوْ يُوبِقْهُنَّ بِما كَسَبُوا وَ يَعْفُ عَنْ كَثِيرٍ   .\r\nخلاصهء اين دو آيه آنست كه : خدا اگر بخواهد با يكى از دو علّت ، آنها را از جريان باز مىدارد يكى آنكه باد را از وزيدن باز دارد ، در اين صورت نهرها در سطح درياها مىايستند و راكد مىشوند ، ديگرى آنكه در اثر گناهان مردم آنها را متوقف كند ، در صورت دوم باز از بسيارى عفو كرده است .\r\nدر اينجا براى روشن شدن مطلب لازم است درباره نهرهاى دريايى مقدارى صحبت شود .\r\nمخفى نماند : رودهاى عظيمى در سطح درياها روانند و جريان آنها ، آبهاى گرم استوا را به طرف قطبين و آبهاى سرد قطبى را به طرف استواء حركت مىدهند علّت توليد اين رودها ، اختلاف درجهء حرارت مناطق استوا و قطبين مىباشد و عامل مهمى كه در حركت آنها تأثير دارد وزش بادهاست ، مخصوصا بادهاى منظم « آليزه » كه در جريانهاى دريايى دخالت دارند .\r\nو چون رنگ و غلظت و املاح و حرارت رودهاى دريايى با آب اقيانوسها تفاوت دارد ، حركت آنها در اقيانوس كاملا آشكار است « كالاعلام » .\r\nمهمترين رودهاى گرم كه در اقيانوس جارى است يكى « گلف استريم » است كه از خليج مكزيك واقع در غرب اقيانوس اطلس و جنوب كشورهاى متّحدة آمريكا شروع و از جنوب به طرف شمال شرقى جريان مىيابد ، سپس به سواحل غربى اروپا مىرسد و از كنار جزائر انگلستان و كشور نروژ مىگذرد .\r\nپهناى آن در حدود 145 كيلومتر و گودى آن در بعضى نقاط بيش از هشتصد\r\n\r\n","description":"","footnote":"","page_name":" 494 ","page_number":494},
  {"content":"\r\n\r\n( 800 ) متر مىباشد ، در هر دقيقه دو بليون تن آب در امتداد ساحل « فلوريدا » مىخزد .\r\nو از مهمترين جريانهاى آب سرد ، جريان آب سرد « گروئنلند » است كه از كنار شبه جزيرهء « لابرادر » گذشته به سواحل شرقى آمريكا مىرود ، به موجب حساب دانشمندان ، آبهاى اقيانوس منجمد شمالى مثل يك استخر شنا ، در هر 165 سال يك مرتبه عوض مىشود ، در اقيانوسهاى ديگر نيز وضع همين است ، كتاب ( دريا ديار عجائب فصل رودهاى عظم دريا ) اكنون جملات آيات را بررسى مىكنيم .\r\n إِنْ يَشَأْ يُسْكِنِ الرِّيحَ فَيَظْلَلْنَ رَواكِدَ عَلى ظَهْرِهِ  عامل مؤثر در به وجود آمدن اين رودها بادها است ، مخصوصا بادهاى منظّم آليزه و كنتور آليزه ( مخالف آليزه ) كه به طور مداوم از قطبين به استوا و بالعكس مىوزند ، اگر اين بادها نباشد جريانهاى دريايى متوقف مىگردند ، پس اگر خدا باد را از بين ببرد ، آن جريانها در سطح دريا راكد مىماند ، ضمير « يظللن » راجع است به « جوار » .\r\n إِنَّ فِي ذلِكَ لَآياتٍ لِكُلِّ صَبَّارٍ شَكُورٍ  ظاهرا مراد آنست كه هر كه در پى بردن به اين حقائق تفكر و بردبارى نشان دهد به اين آيات مىرسد و نيز بعد از پىبردن بايد كسى باشد كه شكر نعمت به جاى آورد ، با اين دو وصف ، جريانهاى دريايى براى او نمونه قدرت خدا خواهند بود .\r\n أَوْ يُوبِقْهُنَّ بِما كَسَبُوا وَ يَعْفُ عَنْ كَثِيرٍ  ايباق در آيه به معنى حبس كردن است در سورهء كهف آمده  وَ جَعَلْنا بَيْنَهُمْ مَوْبِقاً  / 52 يعنى ميان آنها محبسى قرار داده‌ايم .\r\nدر قاموس گويد : « اوبقه : حبسه : على هذا اين جمله عبارت اخراى\r\n\r\n","description":"","footnote":"","page_name":" 495 ","page_number":495},
  {"content":"\r\n\r\n فَيَظْلَلْنَ رَواكِدَ  است يعنى : خداوند با يكى از دو راه آنها را متوقّف مىكند يكى با توقف بادها ، زيرا كه قدرت در دست خداست ، ديگرى در اثر گناه بندگان تا از منافع آنها بىبهره شوند ، « يوبقهن - يعف » هر دو عطفند بر « يسكن » .\r\nيعنى : در صورت متوقف كردن در اثر اعمال بد ، باز از بسيارى از گناهان عفو مىكند ناگفته نماند : حمل اين آيات بر نهرهاى دريايى را در جايى نديده‌ام ارباب تفسير « الجوار » را كشتيها و « و الاعلام را كوه‌ها گفته‌اند ، « يوبقهن » را هلاكت معنى كرده و هلاكت ساكنان كشتيها فرموده‌اند ، وانگهى ناچار شده‌اند كه « المنشآت » را مرتفعات معنى كنند با آنكه بر خلاف لغت است ، امّا آنچه به نظر ما آمده كاملا با آيات تطبيق مىكند .\r\n35 -  وَ يَعْلَمَ الَّذِينَ يُجادِلُونَ فِي آياتِنا ما لَهُمْ مِنْ مَحِيصٍ  .\r\nتتمّه و تكميل مطلب سابق است يعنى در اين صورت اهل مجادله مىدانند كه راه فرارى ندارند .\r\nدر الميزان فرموده : گويند : « و يعلم » عطف است بر مقدّر يعنى : « ليظهر به قدرتنا و يعلم الذين . . . » ، بعض « يعلم » را با رفع خوانده‌اند ، در اين صورت كلامى است مستقلّ و نتيجهء مطلب سابق ، منظور از « آياتنا » ظاهرا آيات نازله بر انبياء است و شايد آيات كونيّه را نيز شامل باشد .\r\n36 -  فَما أُوتِيتُمْ مِنْ شَيْءٍ فَمَتاعُ الْحَياةِ الدُّنْيا وَ ما عِنْدَ اللَّهِ خَيْرٌ وَ أَبْقى لِلَّذِينَ آمَنُوا وَ عَلى رَبِّهِمْ يَتَوَكَّلُونَ  .\r\nاين آيه به صورت قيد و توضيحى است بر  وَ لَوْ بَسَطَ اللَّهُ الرِّزْقَ  -  مَنْ كانَ يُرِيدُ حَرْثَ الْآخِرَةِ . . .  آن گاه در تكميل مطلب صفات ديگرى براى مؤمنان ذكر شده است ، فاء تفريع در « فما » حاكى است كه مطلب آيه ، نتيجه مطالب گذشته است .\r\n\r\n","description":"","footnote":"","page_name":" 496 ","page_number":496},
  {"content":"\r\n\r\n« اوتيتم » خطاب است به عامهء مردم ، توكّل اگر با « على » باشد به معنى اعتماد آيد ، على هذا جملهء  وَ عَلى رَبِّهِمْ يَتَوَكَّلُونَ  تأكيد مطلب آيه است يعنى بر وعدهء خدا اعتماد مىكنند . و شايد در جاى « عملوا الصالحات » باشد كه كار را بر خدا واگذار كرده و آنچه خدا فرمايد عمل مىكنند .\r\n37 -  وَ الَّذِينَ يَجْتَنِبُونَ كَبائِرَ الْإِثْمِ وَ الْفَواحِشَ وَ إِذا ما غَضِبُوا هُمْ يَغْفِرُونَ  .\r\nظهور آيه در آنست كه گناهان به كبائر و صغائر تقسيم مىشوند ، گناهان صغيره نيز با اصرار و ادامه ، كبيره مىشوند :\r\n« لا صغيرة مع الاصرار و لا كبيرة مع الاستغفار « 1 » »\r\nدر اين بارهء رجوع شود به آيهء  إِنْ تَجْتَنِبُوا كَبائِرَ ما تُنْهَوْنَ عَنْهُ . . . \r\nنساء / 31 ، فواحش چنان كه در كلمه‌ها گفته شد ، كارهاى بسيار قبيح است ، در قرآن مجيد به زنا ، لواط ، تزويج نامادرى و هر كار بسيار زشت گفته شده است نظير  وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا  اسراء / 32 ،  وَ لُوطاً إِذْ قالَ لِقَوْمِهِ أَ تَأْتُونَ الْفاحِشَةَ وَ أَنْتُمْ تُبْصِرُونَ  نمل / 54 .\r\nصفت ديگرى كه براى مؤمنان گفته شده : عفو به هنگام غضب است يعنى چون كسى به آنها بدى كند و آنها را به خشم آورد مقابله به مثل نمىكنند بلكه عفو مىكنند ، در اين آيه مجموعا دو وصف از آنها بيان شده است ، اجتناب از گناهان كبيره و كارهاى بسيار زشت و عفو به هنگام غضب .\r\n38 -  وَ الَّذِينَ اسْتَجابُوا لِرَبِّهِمْ وَ أَقامُوا الصَّلاةَ وَ أَمْرُهُمْ شُورى بَيْنَهُمْ وَ مِمَّا رَزَقْناهُمْ يُنْفِقُونَ  .\r\nدر اين آيه نيز چهار وصف از اوصاف مؤمنان نقل شده است ، سه وصف بعدى ذكر خاصّ بعد از عامّ است زيرا  اسْتَجابُوا لِرَبِّهِمْ  شامل همه آنهاست .\r\n\r\n\r\n","description":"","footnote":"\r\n( 1 ) كافى باب الاصرار على الذنب از حضرت صادق صلوات اللَّه عليه .\r\n","page_name":" 497 ","page_number":497},
  {"content":"\r\n\r\nاستجابت به معنى اجابت است يعنى دعوت و تكليف حق را اجابت كرده‌اند اقامه به معنى ادامه است على هذا اقامه صلوة آنست كه : جامعه خويش را جامعهء نماز كرده‌اند نظير امروز مملكت ايران .\r\nجملهء  وَ أَمْرُهُمْ شُورى بَيْنَهُمْ  حاكى از موضوعيت شورى در اسلام است چنان كه در  وَ شاوِرْهُمْ فِي الْأَمْرِ فَإِذا عَزَمْتَ فَتَوَكَّلْ عَلَى اللَّهِ  آل عمران / 159 گذشت .\r\nدقّت در دو آيهء شريفه نشان مىدهد : در كارهاى اجتماعى لازم است عدّه‌اى صاحب نظر ، ابعاد آن را بررسى كنند ، آن گاه به بينند كدام عمل به صلاح است جملهء  فَإِذا عَزَمْتَ  نشان مىدهد كه سرپرست بعد از اظهار نظر مشاوران تصميم مىگيرد و اگر هم نخواست عمل نمىكنند ، شورى فقط براى استخراج راه مصلحت آميز است .\r\nاز رسول خدا صلّى اللَّه عليه و آله نقل شده :\r\n« قال ما من رجل يشاور احدا الا هدى الى الرشد » ( مجمع البيان ) .\r\nاز روايات و تاريخ معلوم مىشود : رسول خدا صلّى اللَّه عليه و آله و امير المؤمنين عليه السّلام با ياران خويش مشورت كرده و آنها را بمشاوره مىخوانده‌اند ، آن حضرت در جريان « احد » با ياران خويش مشورت كرد و رأى اكثريت را پذيرفت با آنكه بر خلاف نظر خويش بود ، عبد اللَّه بن عباس از امير المؤمنين عليه السّلام خواست ولايت بصره را به طلحه ، ولايت كوفه را به زبير بدهد و معاويه را در ولايت شام نگاه دارد ، حضرت فرمود : بر تو است كه اظهار نظر كنى و من فكر كنم ، اگر با نظر تو مخالفت كردم از من اطاعت كن .\r\n« لك ان تشير على و ارى فان عصيتك فاطعنى نهج البلاغه حكمت 321 .\r\nدر جاى ديگر فرموده :\r\n« و الاشتشارة عين الهداية و قد خاطر من استغنى\r\n\r\n","description":"","footnote":"","page_name":" 498 ","page_number":498},
  {"content":"\r\n\r\nبرأيه » نهج حكمت 211 .\r\n39 -  وَ الَّذِينَ إِذا أَصابَهُمُ الْبَغْيُ هُمْ يَنْتَصِرُونَ  .\r\nمنظور آنست كه از ظالم انتقام مىكشند و در مقابل ظالم مقاومت مىكنند .\r\nآيهء  إِذا ما غَضِبُوا . . .  ظاهرا دربارهء محلهايى است كه عفو بهتر است و يا عفو بوقت با خشم مطلبى غير از مطلب اين آيه است و اين آيه نظير  فَقاتِلُوا الَّتِي تَبْغِي حَتَّى تَفِيءَ إِلى أَمْرِ اللَّهِ  حجرات / 9 است ، در آيات بعدى اين مطلب روشنتر خواهد شد .\r\n\r\n","description":"","footnote":"","page_name":" 499 ","page_number":499},
  {"content":"\r\n\r\n\r\n[ سوره الشورى ( 42 ) : آيات 40 تا 50 
  ]\r\nوَ جَزاءُ سَيِّئَةٍ سَيِّئَةٌ مِثْلُها فَمَنْ عَفا وَ أَصْلَحَ فَأَجْرُهُ عَلَى اللَّهِ إِنَّهُ لا يُحِبُّ الظَّالِمِينَ ( 40 ) وَ لَمَنِ انْتَصَرَ بَعْدَ ظُلْمِهِ فَأُولئِكَ ما عَلَيْهِمْ مِنْ سَبِيلٍ ( 41 ) إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِي الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ ( 42 ) وَ لَمَنْ صَبَرَ وَ غَفَرَ إِنَّ ذلِكَ لَمِنْ عَزْمِ الْأُمُورِ ( 43 ) وَ مَنْ يُضْلِلِ اللَّهُ فَما لَهُ مِنْ وَلِيٍّ مِنْ بَعْدِهِ وَ تَرَى الظَّالِمِينَ لَمَّا رَأَوُا الْعَذابَ يَقُولُونَ هَلْ إِلى مَرَدٍّ مِنْ سَبِيلٍ ( 44 )\r\nوَ تَراهُمْ يُعْرَضُونَ عَلَيْها خاشِعِينَ مِنَ الذُّلِّ يَنْظُرُونَ مِنْ طَرْفٍ خَفِيٍّ وَ قالَ الَّذِينَ آمَنُوا إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا إِنَّ الظَّالِمِينَ فِي عَذابٍ مُقِيمٍ ( 45 ) وَ ما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ وَ مَنْ يُضْلِلِ اللَّهُ فَما لَهُ مِنْ سَبِيلٍ ( 46 ) اسْتَجِيبُوا لِرَبِّكُمْ مِنْ قَبْلِ أَنْ يَأْتِيَ يَوْمٌ لا مَرَدَّ لَهُ مِنَ اللَّهِ ما لَكُمْ مِنْ مَلْجَإٍ يَوْمَئِذٍ وَ ما لَكُمْ مِنْ نَكِيرٍ ( 47 ) فَإِنْ أَعْرَضُوا فَما أَرْسَلْناكَ عَلَيْهِمْ حَفِيظاً إِنْ عَلَيْكَ إِلاَّ الْبَلاغُ وَ إِنَّا إِذا أَذَقْنَا الْإِنْسانَ مِنَّا رَحْمَةً فَرِحَ بِها وَ إِنْ تُصِبْهُمْ سَيِّئَةٌ بِما قَدَّمَتْ أَيْدِيهِمْ فَإِنَّ الْإِنْسانَ كَفُورٌ ( 48 ) لِلَّهِ مُلْكُ السَّماواتِ وَ الْأَرْضِ يَخْلُقُ ما يَشاءُ يَهَبُ لِمَنْ يَشاءُ إِناثاً وَ يَهَبُ لِمَنْ يَشاءُ الذُّكُورَ ( 49 )\r\nأَوْ يُزَوِّجُهُمْ ذُكْراناً وَ إِناثاً وَ يَجْعَلُ مَنْ يَشاءُ عَقِيماً إِنَّهُ عَلِيمٌ قَدِيرٌ ( 50 )\r\n\r\n","description":"","footnote":"","page_name":" 500 ","page_number":500},
  {"content":"\r\n\r\n40 - سزاى بدى مانند آن يك بدى است ، هر كه عفو و اصلاح كند ، اجر او بر عهدهء خداست خدا ظالمان را دوست ندارد .\r\n41 - هر كه بعد از مظلوم شدن انتقام گيرد ، بر عليه آنها راهى نيست .\r\n42 - راه انتقام فقط بر عليه كسانى است كه بر مردم بىجهت تجاوز مىكنند ، آنها راست عذابى دردناك .\r\n43 - البته هر كه صبر و اغماض كند ، آن از كارهاى اهم است .\r\n44 - هر كه خدا اضلالش كند او را بعد از خدا كارسازى نيست ، مىبينى ظالمان را وقتى كه عذاب را ديدند مىگويند : آيا ببرگشتن ما راهى هست ؟\r\n45 - مىبينى آنها را كه بر آتش عرضه مىشوند ، از ذلت ساكتند ، با نگاه جزئى به آتش مىنگرند ، اهل ايمان گويند : زيانكاران آنهايند كه نفس و اهل خويش را به زيان انداخته‌اند ، بدانيد كه ظالمان در عذاب پايدارى خواهند بود .\r\n46 - آنها را سرپرستانى جز خدا نبود كه ياريشان كنند ، هر كه را خدا گمراه كند راهى به هدايت ندارد .\r\n47 - اجابت كنيد دعوت پروردگارتان را پيش از آمدن روزى كه از جانب خدا برگشتى ندارد ، در آن روز پناهگاهى و انكارى نداريد .\r\n48 - اگر اعراض كردند ، ما تو را بر آنها نگهبان نكرده‌ايم ، وظيفهء تو فقط تبليغ است ، ما چون به انسان رحمت چشانديم به آن شاد مىشود و اگر در اثر آنچه كرده است به او بدى برسد ، بسيار ناسپاس است .\r\n\r\n","description":"","footnote":"","page_name":" 501 ","page_number":501},
  {"content":"\r\n\r\n49 - حكومت آسمانها و زمين خاص خداست آنچه بخواهد مىآفريند ، به هر كه خواهد دختران و به هر كه خواهد پسران ميدهد .\r\n50 - يا پسران و دختران را براى آنها جمع مىكند و هر كه را بخواهد نازا مىگرداند .\r\n\r\nكلمه‌ها\r\nسيئة : از مادهء سوء ، مؤنث سىء است ، آن پيوسته وصف آية ، مانند خصلت سيئة و عادت سيئه ، منظور از ظلم و معامله سيّئه است كه از كسى بر انسان وارد مىشود .\r\nانتصر : نصر : يارى كردن . انتصار اگر با « من » باشد به معنى انتقام آيد « انتصر منه : انتقم » چنان كه در صحاح و قاموس و اقرب گفته است .\r\nعزم : قصد و اراده ، آن در آيه به معنى مفعول ( معزوم ) است  ذلِكَ مِنْ عَزْمِ الْأُمُورِ  يعنى صبر و غفران از كارهايى كه بايد در آن تصميم گرفت و پايدار بود ، به قول كشاف : « اى مما يجب العزم عليه من الامور » قول مجمع البيان نيز نزديك به آن است .\r\nمرد : مصدر ميمى است به معنى بر گرداندن در قرآن لازم نيز آمده است چنان كه در اين آيه و در آيه 47 شايد متعدى باشد .\r\nطرف : ( بر وزن عقل ) نگاه كردن « طرف خفى » نگاه كردن به گوشه چشم .\r\nنكير : نكر بر وزن شرق و قفل : نشناختن . « نكر الامر : جهله » نكير به معنى انكار است .\r\nكفور : صيغه مبالغه است يعنى : بسيار ناسپاس و بسيار كافر .\r\n\r\n","description":"","footnote":"","page_name":" 502 ","page_number":502},
  {"content":"\r\n\r\nاناث : أنثى : ماده و مؤنث ، جمع آن اناث ( بكسر الف ) است چنان كه ذكور و ذكران ( بضم - ذ ) جمع ذكر ( بر وزن شرف ) به معنى نر و مذكر مىباشد .\r\nعقيم : نازا . عقم ( بر وزن عقل ) به معنى خشكيدن است ، راغب گويد :\r\nخشكيدن كه مانع از قبول اثر باشد ، آن در آيه شامل زن و مرد هر دو است ، اين كلمه در قرآن وصف انسان ، باد و روز بلا آمده است  الرِّيحَ الْعَقِيمَ  ذاريات / 41  عَذابُ يَوْمٍ عَقِيمٍ  حج / 55 .\r\n\r\nشرحها\r\nدر آيه 37 در صفات مؤمنان خوانديم كه  إِذا ما غَضِبُوا هُمْ يَغْفِرُونَ  و در آيه 39 نيز گذشت كه  إِذا أَصابَهُمُ الْبَغْيُ هُمْ يَنْتَصِرُونَ  در اين آيات هم انتقام و عفو هر دو مطرح است ، رويهمرفته مىشود چنين نتيجه گرفت كه : هر جا عفو بهتر و صلاح باشد عفو و اغماض بهتر است و هر جا انتقام مصلحت باشد انتقام بهتر است ، گر چه بايد عفو را بيشتر در نظر داشت .\r\nدر صافى از خصال از امام سجاد عليه السّلام نقل كرده : حق آن كس كه بر تو ظلم كرده آنست كه از او عفو كنى و اگر دانستى كه عفو ضرر دارد انتقام بكشى\r\n« و حق من أساء عليك ان تعفو عنه و ان علمت ان العفو يضر انتصرت » .\r\nآن گاه در رابطه با اوصاف مؤمنان ، اشاره به اهل ضلالت شده كه  وَ مَنْ يُضْلِلِ اللَّهُ . . .  و به مناسبت همين مطلب جريان آخرت مطرح شده است ، سپس در همين زمينه اجابت خدا و اعراض از آن ذكر گرديده ، در آخر ، دادن اولاد كه مصداق اذاقهء رحمت است مطرح مىباشد .\r\n\r\n","description":"","footnote":"","page_name":" 503 ","page_number":503},
  {"content":"\r\n\r\n40 -  وَ جَزاءُ سَيِّئَةٍ سَيِّئَةٌ مِثْلُها فَمَنْ عَفا وَ أَصْلَحَ فَأَجْرُهُ عَلَى اللَّهِ إِنَّهُ لا يُحِبُّ الظَّالِمِينَ  .\r\nاين آيه و آيات بعدى توضيح و تكميل مطلب آيه گذشته است . اطلاق سيئة بر انتقام نظير  وَ مَكَرُوا وَ مَكَرَ اللَّهُ . . .  و  فَمَنِ اعْتَدى عَلَيْكُمْ فَاعْتَدُوا عَلَيْهِ بِمِثْلِ مَا اعْتَدى عَلَيْكُمْ  بقره / 194 ، است و يا از آن جهت است كه انتقام بر ظالم ، سيئه و ناراحت كننده مىباشد .\r\n فَمَنْ عُفِيَ . . .  در رابطه با گذشت و اغماض است ، منظور از « اصلح » شايد اصلاح ظالم باشد ، يعنى عفو كند و با آن عفو ظالم را اصلاح نمايد ، پر روشن است كه عفو و گذشت ، ظالم را متنبه و اصلاح مىكند ، مراد از « الظالمين » كسانى هستند كه سيئه و ظلم را شروع كرده و يا در انتقام گيرى تجاوز مىكنند . از آيه روشن مىشود كه عفو در نزد خدا پاداش دارد ، اما انتقام نه .\r\n41 -  وَ لَمَنِ انْتَصَرَ بَعْدَ ظُلْمِهِ فَأُولئِكَ ما عَلَيْهِمْ مِنْ سَبِيلٍ  .\r\nيعنى : اگر انتقام را صلاح ديد و مقابله به مثل كرد ، راهى براى مسئول دانستن او نيست زيرا حق خود را گرفته است ، « ظلمه » اضافه مصدر به مفعول و به معنى مظلوم است .\r\n42 -  إِنَّمَا السَّبِيلُ عَلَى الَّذِينَ يَظْلِمُونَ النَّاسَ وَ يَبْغُونَ فِي الْأَرْضِ بِغَيْرِ الْحَقِّ أُولئِكَ لَهُمْ عَذابٌ أَلِيمٌ  .\r\nيعنى راه انتقام فقط بر ظالمانى است كه ابتداء ظلم كرده‌اند ، از  . . . بِغَيْرِ الْحَقِّ  معلوم مىشود كه انتقام مظلومان از روى حقّ است ،  لَهُمْ عَذابٌ أَلِيمٌ  تأكيد مطلب و شامل عذاب دنيا و آخرت هر دو است .\r\n43 -  وَ لَمَنْ صَبَرَ وَ غَفَرَ إِنَّ ذلِكَ لَمِنْ عَزْمِ الْأُمُورِ  .\r\nباز در اينجا كفه عفو سنگينتر مىشود يعنى صبر و غفران از كارهاى معزوم\r\n\r\n","description":"","footnote":"","page_name":" 504 ","page_number":504},
  {"content":"\r\n\r\nو لازم القصد است ، گويى منظور آنست كه دعوت به عفو ، ابطال حق مظلوم نيست ، بلكه دعوت به فضيلت و كمال است ، كلمه  عَزْمِ الْأُمُورِ  سه بار در قرآن مجيد به كار رفته است .\r\n44 -  وَ مَنْ يُضْلِلِ اللَّهُ فَما لَهُ مِنْ وَلِيٍّ مِنْ بَعْدِهِ وَ تَرَى الظَّالِمِينَ لَمَّا رَأَوُا الْعَذابَ يَقُولُونَ هَلْ إِلى مَرَدٍّ مِنْ سَبِيلٍ  .\r\nپس از آنكه صفات مؤمنان در آيات گذشته ذكر شد مناسب آمد كه اهل ضلالت نيز ياد شوند به همين مناسبت مسئله معاد آنها نيز لازم الذكر گرديد ، اگر كسى را خدا گمراه كند سرپرستى جز خدا براى هدايت كردن ندارند ، مىدانيم كه اضلال خدا يك كار ابتدايى نيست بلكه  وَ يُضِلُّ اللَّهُ الظَّالِمِينَ وَ يَفْعَلُ اللَّهُ ما يَشاءُ  ابراهيم / 27 « ترى » خطاب است به آن حضرت و هر مخاطب ديگر . آرزوى برگشتن به دنيا از طرف ظالمان در بسيارى از آيات آمده است .\r\n45 -  وَ تَراهُمْ يُعْرَضُونَ عَلَيْها خاشِعِينَ مِنَ الذُّلِّ يَنْظُرُونَ مِنْ طَرْفٍ خَفِيٍّ  .\r\nضمير « عليها » راجع به آتش است كه مقام بر آن دلالت مىكند . يعنى در وقت عرضه شدن به آتش ساكت و آرامند ، دليل آن ذلت و ناتوانى است .  مِنْ طَرْفٍ خَفِيٍّ  بيان « ينظرون » است يعنى با نگاه ضعيف نگاه مىكنند ، نمىتوانند از آتش چشم بردارند ، و نيز نمىتوانند با نگاه كامل نگاه كنند .\r\n وَ قالَ الَّذِينَ آمَنُوا إِنَّ الْخاسِرِينَ الَّذِينَ خَسِرُوا أَنْفُسَهُمْ وَ أَهْلِيهِمْ يَوْمَ الْقِيامَةِ أَلا إِنَّ الظَّالِمِينَ فِي عَذابٍ مُقِيمٍ  .\r\nيعنى : وقتى كه مؤمنان كفار را در آن حال ديدند ، چنان مىگويند ، مراد از خسران نفس محروم كردن آن از موهبتهاى الهى است ، مراد از اهل ، شايد حوريان بهشتى باشد كه از دستشان رفته است و شايد اهل دنيا باشد كه اهل بهشت\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nشده‌اند ، « قال » به علت محقق الوقوع بودن است . در مجمع البيان فرموده : مقيم به معنى دائم لا يزول است .\r\n46 -  وَ ما كانَ لَهُمْ مِنْ أَوْلِياءَ يَنْصُرُونَهُمْ مِنْ دُونِ اللَّهِ وَ مَنْ يُضْلِلِ اللَّهُ فَما لَهُ مِنْ سَبِيلٍ  .\r\nصدر آيه راجع به قيامت است يعنى گفته مىشود : اينها از اول سرپرستانى جز خدا نداشته و دعوايشان دربارهء معبودها از اول باطل بوده است ذيل آيه در رابطه با همهء مطالبى است كه از آيهء 44 شروع مىشود » .\r\n47 -  اسْتَجِيبُوا لِرَبِّكُمْ مِنْ قَبْلِ أَنْ يَأْتِيَ يَوْمٌ لا مَرَدَّ لَهُ مِنَ اللَّهِ ما لَكُمْ مِنْ مَلْجَإٍ يَوْمَئِذٍ وَ ما لَكُمْ مِنْ نَكِيرٍ  .\r\nپس از بيان حال اهل ضلالت و هدايت ، در اين آيه عموم مردم مخاطب كه فرمان خدا را اجابت نمايند ، استجابت و اجابت يكى است .\r\n لا مَرَدَّ لَهُ مِنَ اللَّهِ  يعنى از جانب خدا براى آن برگرداندن نيست ، به عبارت ديگر : آن يقينى است و خدا آن را بر نمىگرداند ، نه اينكه كسى نمىتواند برگرداند .\r\nدر مجمع و جوامع ، نكير را انكار و تغيير معنى كرده است ، در اين صورت معنى چنين مىشود : آن روز نه پناهگاهى از عذاب داريد و نه مىتوانيد آن را تغيير بدهيد .\r\nالميزان فرموده : نه از خدا پناهگاهى داريد و نه مىتوانيد اعمال خويش را انكار كنيد چون همه چيز آشكار شده است بعضى ديگر نيز نظير الميزان گفته‌اند .\r\n48 -  فَإِنْ أَعْرَضُوا فَما أَرْسَلْناكَ عَلَيْهِمْ حَفِيظاً إِنْ عَلَيْكَ إِلَّا الْبَلاغُ  .\r\nتسليتى است بر آن حضرت كه در مقابل اعراض مشركان ناراحت نباشد زيرا\r\n\r\n","description":"","footnote":"","page_name":" 506 ","page_number":506},
  {"content":"\r\n\r\nكه او وظيفه‌اش را انجام داده است و او بر ايمان و عمل آنها نگهبان نيست تا مسئوليتى داشته باشد .\r\n وَ إِنَّا إِذا أَذَقْنَا الْإِنْسانَ مِنَّا رَحْمَةً فَرِحَ بِها وَ إِنْ تُصِبْهُمْ سَيِّئَةٌ بِما قَدَّمَتْ أَيْدِيهِمْ فَإِنَّ الْإِنْسانَ كَفُورٌ  .\r\nاين سخن گر چه مطلب مستقلى است ولى ظاهرا علّت اعراض آنها را بيان مىكند : كه انسان وقتى به نعمت رسيد به آن شاد مىشود و به آن مشغول شده و نعمت دهنده را فراموش مىنمايد و نيز به وقت رسيدن مصيبت ، كفران و ناسپاس خدا را از ياد او مىبرد ، علّت اعراض مشركان همين است ( از الميزان ) .\r\nمنظور از « فرح بها » ظاهرا شاد و مشغول شدن به نعمت است با نوعى از تكبر كه نتيجه‌اش نسيان خداست : مرحوم فيض در صافى فرموده : در اذاقهء رحمت « اذا » آمده و در رسيدن مصيبت « ان » ، زيرا كه رسيدن نعمت حتمى و رسيدن بلا محتمل است .\r\n49 -  لِلَّهِ مُلْكُ السَّماواتِ وَ الْأَرْضِ يَخْلُقُ ما يَشاءُ يَهَبُ لِمَنْ يَشاءُ إِناثاً وَ يَهَبُ لِمَنْ يَشاءُ الذُّكُورَ  .\r\nصدر آيه در رابطه با مطالب گذشته است يعنى حكومت آسمانها و زمين دست خدا است آنچه بخواهد مىكند ، دستى بالاى دست او نيست ، ذيل آيه كه دادن اولاد باشد مصداقى از اذاقهء رحمت است كه گذشت .\r\nبه نظر مىآيد جريانى در بين بوده كه خدا از ميان مصاديق رحمت فقط اين مصداق را بيان فرموده است .\r\nاين آيه مىگويد : به هر كس بخواهد دختران و به هر كس بخواهد پسران مىدهد ، انتخاب در دست خداست ، آن هم با مصلحت انسانها .\r\n50 -  أَوْ يُزَوِّجُهُمْ ذُكْراناً وَ إِناثاً وَ يَجْعَلُ مَنْ يَشاءُ عَقِيماً إِنَّهُ عَلِيمٌ \r\n\r\n","description":"","footnote":"","page_name":" 507 ","page_number":507},
  {"content":"\r\n\r\n قَدِيرٌ  .\r\nيعنى : و به هر كس كه بخواهد دختران و پسران مىدهد ، و هر كه را بخواهد نازا مىگرداند ، به اين كار تواناست و به خصلت بندگان داناست . منظور از « يزوجهم » جمع كردن ميان آن دو است تفسير دادن پسران و دختران ، و دختران تنها و پسران تنها كه گفته شد ، در تفسير برهان از حضرت باقر صلوات اللَّه عليه نقل شده است .\r\n\r\n","description":"","footnote":"","page_name":" 508 ","page_number":508},
  {"content":"\r\n\r\n\r\n[ سوره الشورى ( 42 ) : آيات 51 تا 53 
  ]\r\nوَ ما كانَ لِبَشَرٍ أَنْ يُكَلِّمَهُ اللَّهُ إِلاَّ وَحْياً أَوْ مِنْ وَراءِ حِجابٍ أَوْ يُرْسِلَ رَسُولاً فَيُوحِيَ بِإِذْنِهِ ما يَشاءُ إِنَّهُ عَلِيٌّ حَكِيمٌ ( 51 ) وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لا الْإِيمانُ وَ لكِنْ جَعَلْناهُ نُوراً نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ ( 52 ) صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ أَلا إِلَى اللَّهِ تَصِيرُ الْأُمُورُ ( 53 )\r\n51 - نبوده براى هيچ انسانى كه خدا با او سخن گويد مگر با وحى يا از پس پرده‌اى و يا ملكى بفرستد و او آنچه خدا بخواهد وحى كند ، خدا و الا مقام و حكيم است .\r\n52 - اين چنين قرآنى بر تو از امر خود وحى كرديم ، نمىدانستى اين كتاب و اين ايمان كدام است ، ليكن آن را نورى گردانديم كه هر كه را از بندگان بخواهيم با آن هدايت مىكنيم و تو به راه راست هدايت مىكنى .\r\n53 - به راه خدايى كه همه چيز آسمانها و زمين خاص اوست ، بدان كه كارها به خدا برمىگردد .\r\n\r\nكلمه‌ها\r\nيكلمه : تكليم به معنى سخن گفتن است نه به معنى به سخن در آوردن .\r\nحجاب : پرده .\r\nتدرى : درى ( بر وزن عقل ) : معرفت و دانستن . راغب گويد : معرفتى\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nكه با نوعى از تدبير به دست آيد  ما كُنْتَ تَدْرِي  يعنى :\r\nنمىدانستى .\r\n\r\nشرحها\r\nچون اين سوره مباركه با بيان وحى آغاز گرديد و سپس چندين بار در آن تكرار شد ، بدين مناسبت در اين آيات اقسام وحى بيان شده است و آن القاء مطلب به قلب پيامبر ، ايجاد صدا و شنيدن پيامبر و فرستادن فرشتهء وحى است ، به رسول خدا صلّى اللَّه عليه و آله نيز همانطور وحى شده است .\r\nو نيز آن حضرت قبل از نزول وحى از مطالب وحى شده خبرى نداشت .\r\n51 -  وَ ما كانَ لِبَشَرٍ أَنْ يُكَلِّمَهُ اللَّهُ إِلَّا وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا فَيُوحِيَ بِإِذْنِهِ ما يَشاءُ إِنَّهُ عَلِيٌّ حَكِيمٌ  .\r\nاين آيه در بيان اقسام وحى است و هر سه ، سخن گفتن خداست با بندگان على هذا استثناء متصل است ،  وَحْياً أَوْ مِنْ وَراءِ حِجابٍ أَوْ يُرْسِلَ رَسُولًا  هر سه مفعول مطلق نوعى هستند ، يعنى : ما كان لبشر ان يكلمه اللَّه نوعا من انواع التكليم الا هذه الانواع الثلاثة » قسم اول از اين اقسام بدون واسطه و قسم دوم و سوم با واسطه مىباشند و هر سه سخن گفتن خداست ، حقيقى باشد يا مجازى .\r\nاول « الا وحيا » وحى به معنى القاء و تفهيم خفى است ، كه خداوند معانى و مطالب را در قلب پيامبر ايجاد مىكند ، در اين قسم از وحى واسطه‌اى در ميان نيست ، خداوند بدون واسطه ، مطلب را به پيامبر القاء مىكند ، در روايات هست كه دريافت اين نوع وحى بر پيامبران بسيار سخت بود ، رسول خدا صلّى اللَّه عليه و آله در موقع اين گونه وحى ، عرق مىكرد ، سرخ مىشد ، به حالتى نظير بيهوشى مىافتاد .\r\nزراره از امام صادق عليه السّلام پرسيد : از حالت بيهوشى كه به وقت وحى آن\r\n\r\n","description":"","footnote":"","page_name":" 510 ","page_number":510},
  {"content":"\r\n\r\nحضرت را مىگرفت ؟ فرمود : آن در وقتى بود كه ميان آن حضرت و خدا كسى نبود و آن وقتى بود كه خدا بر آن حضرت تجلّى مىكرد ، آن گاه فرمود : آن نبوت است اى زراره و امام به حالت تواضع در آمد\r\n« عن زرارة قال قلت لابى عبد اللَّه عليه السّلام جعلت فداك الغشية التي كانت تصيب رسول اللَّه صلّى اللَّه عليه و آله اذا نزل عليه الوحي ؟\r\nقال فقال : ذلك اذا لم يكن بينه و بين اللَّه احد ذاك اذا تجلّى اللَّه له قال : ثم قال :\r\nتلك النبوة يا زرارة و اقبل يتخشع » « 1 » .\r\nدوم :  أَوْ مِنْ وَراءِ حِجابٍ  و آن اين است كه خدا صدا بيافريند و پيامبر بشنود . چنان كه حضرت موسى عليه السّلام از درخت صدا شنيد  فَلَمَّا أَتاها نُودِيَ مِنْ شاطِئِ الْوادِ الْأَيْمَنِ فِي الْبُقْعَةِ الْمُبارَكَةِ مِنَ الشَّجَرَةِ أَنْ يا مُوسى إِنِّي أَنَا اللَّهُ رَبُّ الْعالَمِينَ  قصص / 30 و نظير :  وَ كَلَّمَ اللَّهُ مُوسى تَكْلِيماً  نساء / 164 ، ظاهرا بايد خوابى كه حضرت ابراهيم عليه السّلام در رابطه با ذبح فرزندش ديد و خوابهايى كه پيامبران مىديدند از اين قسم باشد ، چون خدا صدا مىآفريد و آنها مىشنيدند .\r\nدر اين گونه وحى ، پرده و حجاب واسطه است ، امّا در قسم اوّل اصلا واسطه‌اى وجود نداشت امّا در قسمت سوّم واسطه واقعى است .\r\nسوّم :  أَوْ يُرْسِلَ رَسُولًا فَيُوحِيَ بِإِذْنِهِ ما يَشاءُ  اين همان آمدن جبرئيل است كه نزد رسول خدا و پيامبران ديگر عليهم السّلام مىآمد ، فاعل « يوحى » رسول است يعنى : آن رسول با اذن خدا آنچه را كه خدا مىخواهد به پيامبر تلقين و وحى مىكند .\r\nدر علل الشرائع از حضرت صادق عليه السّلام نقل شده كه فرمود : جبرئيل چون نزد رسول خدا مىآمد مانند يك برده پيش آن حضرت مىنشست و به نزد آن حضرت نمىآمد مگر بعد از آنكه اذن بگيرد « 2 » .\r\n\r\n\r\n","description":"","footnote":"\r\n( 1 ) توحيد صدوق باب ما جاء فى الرؤية حديث 15 / 115 .\r\n( 2 ) از الميزان .\r\n","page_name":" 511 ","page_number":511},
  {"content":"\r\n\r\nدر امالى شيخ از هشام بن سالم منقول است كه بعضى از اصحاب به امام صادق عليه السّلام گفت : اصلحك اللَّه رسول خدا صلّى اللَّه عليه و آله مىفرمود : جبرئيل گفت : اين جبرئيل است كه به من امر مىكند و در وقت ديگر به حال بيهوشى مىافتاد ؟\r\nامام فرمود : چون وحى از جانب خدا بود و جبرئيل در بين نبود ، آن حالت به علّت ثقل وحى عارض مىشد و چون جبرئيل در بين بود ، آن حالت پيش نمىآمد و حضرت مىفرمود : جبرئيل گفت و اين جبرئيل است « 1 » .\r\nدر روايات آمده كه جبرئيل به صورت « دحيهء كلبى » نزد رسول خدا مىآمد از آن حضرت نقل شده كه فرمود : چون دحيه را در نزد من ديديد كسى پيش من نيايد :\r\n« إذا رأيتم دحية الكلبى عندى فلا يدخلن علىّ احد » ( سفينة البحار :\r\nدحا )\r\nدر سورهء هود و جاهاى ديگر گذشته كه ملائكه در صورت انسانها پيش ابراهيم و لوط عليهما السّلام آمدند .\r\n إِنَّهُ عَلِيٌّ حَكِيمٌ  تعليل آيه است كه خدا و الا مقام و تواناست و هر كدام از وحى را حكمت اقتضا كند ، با همان راه وحى مىكند .\r\nدر پايان بايد دانست كه اين سه قسم با هم فرق اساسى دارند ، گر چه همه سخن گفتن خداست ، در اين زمينه ذيل آيه پنجاه و يكم سورهء مريم در نكته‌ها سخن گفته‌ايم .\r\n52 -  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ وَ لكِنْ جَعَلْناهُ نُوراً  .\r\nناگفته نماند : اگر « كذلك » را در نظر نگيريم ، مىشود گفت : مراد از « روحا » روح نبوّت است كه بر پيامبران نازل مىشود چنان كه در ذيل  يَسْئَلُونَكَ عَنِ الرُّوحِ . . .  اسراء / 85 به طور تفصيل گفته شد ، در اين صورت\r\n\r\n\r\n","description":"","footnote":"\r\n( 1 ) از الميزان .\r\n","page_name":" 512 ","page_number":512},
  {"content":"\r\n\r\n« اوحينا » به معنى « القينا » است چنان كه فرموده :  يُلْقِي الرُّوحَ مِنْ أَمْرِهِ عَلى مَنْ يَشاءُ مِنْ عِبادِهِ  غافر / 15 .\r\nولى لفظ « كذلك » مانع از آنست ، زيرا كه آن اشاره به اقسام وحى در آيه سابق است يعنى : مانند آن سه قسم ، بر تو وحى كرديم ، در اين صورت « اوحينا » به معنى « القينا - انزلنا » است نظير  أَ أُلْقِيَ الذِّكْرُ عَلَيْهِ مِنْ بَيْنِنا  قمر / 25 ،  وَ ما كُنْتَ تَرْجُوا أَنْ يُلْقى إِلَيْكَ الْكِتابُ إِلَّا رَحْمَةً مِنْ رَبِّكَ  قصص / 86 .\r\nبه نظر مىآيد علّت آمدن « اوحينا » به جاى « القينا » آنست كه سخن دربارهء وحى است ، لذا آمدن « القينا » مناسب نبود .\r\nو نيز بايد « روحا » به معنى « قرآنا » باشد به علّت آنكه قرآن حيات مىدهد . نظير :  إِذا دَعاكُمْ لِما يُحْيِيكُمْ  انفال / 24 چنان كه طبرسى و زمخشرى و ديگران گفته‌اند و نظير  أَ وَ مَنْ كانَ مَيْتاً فَأَحْيَيْناهُ وَ جَعَلْنا لَهُ نُوراً يَمْشِي بِهِ فِي النَّاسِ  انعام / 122 .\r\nدر اين صورت آمدن روح به جاى قرآن و كتاب شايد براى پرهيز از تكرار است زيرا « الكتاب » بعدا نيز آمده است . ممكن است گفته شود : نزول قرآن توأم با « روح امرى » بوده و از  رُوحاً مِنْ أَمْرِنا  قرآن و روح نبوّت هر دو قصد شده است .\r\nدر كافى از ابو بصير نقل شده : از امام صادق عليه السّلام از  وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ  پرسيدم فرمود :\r\n« خلق من خلق اللَّه اعظم من جبرائيل و ميكائيل كان مع رسول اللَّه صلّى اللَّه عليه و آله يخبره و يسدده و هو مع الأئمة من بعده » ( تفسير برهان ) .\r\nدر مجمع البيان از امام باقر و امام صادق عليهما السّلام روايت شده\r\n« هو ملك اعظم\r\n\r\n","description":"","footnote":"","page_name":" 513 ","page_number":513},
  {"content":"\r\n\r\nمن جبرائيل و ميكائيل كان مع رسول اللَّه صلّى اللَّه عليه و آله قالا : و لم يصعد إلى السماء و انّه لفينا » .\r\nاين روايت مربوط مىشود به روح نبوّت كه بعد از آن حضرت با ائمّه عليهم السلام بوده است .\r\nناگفته نماند : با وجود اينها مراد از آيه شريفه كاملا روشن نگرديد .\r\n ما كُنْتَ تَدْرِي مَا الْكِتابُ وَ لَا الْإِيمانُ . . .  در رابطه با آنست كه : اين كتاب و ايمان از جانب خداست و ساخته تو نيست ، الف و لام كتاب و ايمان براى عهد است يعنى اين كتاب و اين گونه ايمان .\r\nآرى آن حضرت قبل از نزول كتاب نه آن را به تفصيل مىدانست و نى ايمانى كه از كتاب ناشى مىشود .\r\nلازمه اين سخن آن نيست كه آن حضرت قبلا ايمانى نداشت ، بلكه او پيش از نبوت موحّد و داراى عمل صالح بود ولى آن علم و ايمان تفصيلى را نداشت .\r\n نَهْدِي بِهِ مَنْ نَشاءُ مِنْ عِبادِنا وَ إِنَّكَ لَتَهْدِي إِلى صِراطٍ مُسْتَقِيمٍ  .\r\nاين قسمت از آيه نشان مىدهد كه هدايت اللَّه همان هداية الرسول است .\r\n53 -  صِراطِ اللَّهِ الَّذِي لَهُ ما فِي السَّماواتِ وَ ما فِي الْأَرْضِ أَلا إِلَى اللَّهِ تَصِيرُ الْأُمُورُ  .\r\nبيان صراط مستقيم است ،  لَهُ ما فِي السَّماواتِ وَ ما فِي الْأَرْضِ  تعليل مستقيم بودن صراط است آنكه همه چيز مال اوست ، راهش در هدايت مستقيم خواهد بود ، هيچ عاملى جلو استقامت آن را نخواهد گرفت  أَلا إِلَى اللَّهِ تَصِيرُ الْأُمُورُ  لازمه  لَهُ ما فِي السَّماواتِ . . .  است .\r\nشايد منظور آن باشد كه كارهاى كائنات هر يك با طريقى به خدا برمىگردد كار انسانها نيز با وحى آسمانى به او برمىگردد ، اين تعبير فقط يك بار در قرآن\r\n\r\n","description":"","footnote":"","page_name":" 514 ","page_number":514},
  {"content":"\r\n\r\nمجيد آمده است .\r\nروز شنبه چهارم جمادى الاولى سال هزار و چهار صد و پنج هجرى قمرى مطابق 6 / 11 / 1363 تفسير سورهء شورى پايان يافت .\r\nو الحمد للَّه و هو خير ختام\r\n\r\n","description":"","footnote":"","page_name":" 515 ","page_number":515},
  {"content":"\r\n . \r\n","description":"","footnote":"","page_name":" 516 ","page_number":516},
  {"content":"\r\n . \r\n","description":"","footnote":"","page_name":" 517 ","page_number":517},
  {"content":"\r\n . \r\n","description":"","footnote":"","page_name":" 518 ","page_number":518},
  {"content":"\r\n . \r\n","description":"","footnote":"","page_name":" 519 ","page_number":519},
  {"content":"\r\n . \r\n","description":"","footnote":"","page_name":" 520 ","page_number":520},
  {"content":"\r\n . \r\n","description":"","footnote":"","page_name":" 521 ","page_number":521},
  {"content":"\r\n . \r\n","description":"","footnote":"","page_name":" 522 ","page_number":522},
  {"content":"\r\n . \r\n","description":"","footnote":"","page_name":" 523 ","page_number":523},
  {"content":"\r\n . \r\n","description":"","footnote":"","page_name":" 524 ","page_number":524},
  {"content":"\r\n . \r\n","description":"","footnote":"","page_name":" 525 ","page_number":525},
  {"content":"\r\n . \r\n\r\n","description":"","footnote":"","page_name":" 526 ","page_number":526}
  ]