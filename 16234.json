[
  {"content":"\r\n\r\nنمونه هاى ايثار - 5\r\nفرزندان امام حسن عليه السلام\r\nدر كربلا\r\nآيت الله سيدمحمدتقى مدرسى\r\nمترجم : حسن خاكرند\r\n\r\n","description":"","footnote":"","page_name":" مقدمه و پيش گفتار 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nفرزندان امام حسن عليه السلام در كربلا / محمدتقى مدرسى ؛ مترجم حسن خاكرند - تهران : محبان الحسين ( ع ) ، 1378 .\r\n38 ص . - ( نمونه هاى ايثار ؛ 5 ) 2000 ريال 7 - 4 - 90054 - 964 : isbn\r\nفهرستنويسى براساس اطلاعات فيپا .\r\nعنوان اصلى : أنجال الإمام الحسن عليه السلام في كربلاء\r\nكتابنامه به صورت زيرنويس .\r\nچاپ چهارم ، پاييز 1379 .\r\n1 . حسن بن على عليه السلام ، امام دوم ، 3 - 50 ق . - فرزندان . 2 . واقعه كربلا ، 61 ق . 3 . حسين بن على عليه السلام ، امام سوم ، 4 - 61 ق . - اصحاب . الف خاكرند حسن ، 1331 مترجم . ب . عنوان .\r\n8041 الف 4 م / 42 bp\r\n9537 / 297\r\n1377\r\nكتابخانه ملى ايران\r\n8639 - 77 م\r\nچاپ اول - زمستان 1377 - 3000 نسخه\r\nچاپ دوم - زمستان 1377 - 5000 نسخه\r\nچاپ سوم - پاييز 1378 - 5000 نسخه\r\nنمونه هاى ايثار - 5\r\nفرزندان امام حسن عليه السلام در كربلا\r\nمؤلف : آية الله سيدمحمدتقى مدرسى\r\nناشر : انتشارات محبان الحسين عليه السلام\r\nچاپ چهارم : پاييز 1379 - 5000 نسخه\r\nقيمت : 2200 ريال\r\nآدرس : تهران - خيابان كريمخان زند\r\nخيابان به آفرين - بن بست چهارم پلاك 52 - تلفن 6407435\r\nدفتر پخش : ناصر خسرو - كوچه حاج نايب تلفن : 3907181\r\nشابك 7 - 4 - 90054 - 964\r\n7 - 4 - 90054 - 964 isbn\r\nليتوگرافى تيزهوش\r\nچاپخانه پاسدار اسلام\r\n\r\n","description":"","footnote":"","page_name":" مقدمه و پيش گفتار 2 ","page_number":2},
  {"content":"\r\n\r\n\r\nمقدمه ناشر براى چاپ چهارم\r\nدر طول تاريخ در حيات بشرى حوادث بسيارى اتّقاق افتاده است ولى با گذشت زمان ، فراموش شده و يا نسلهاى جديد چندان اشتياق به مطالعه آنان نداشته‌اند .\r\nامّا رويداد عاشوراى حسينى فقط يك حادثه نبود ، بلكه يك فكر ، يك انديشه بزرگ و يا بهتر بگويم يك مكتب انقلابى كه براى همه نسلها و همه عصرها تازگى دارد ، مىباشد\r\nو بر اين اساس رويداد كربلا ، خاموش نگشته ، بلكه هر امامى ، هرامام زاده‌اى و هر پيرو خاندان اهل بيت عليهم السلام مطابق با شرايط زمان خودشان ، ادامه راه‌كربلا را دادند وبه‌نسلهاى ديگر منتقل ساختند وپيام نهضت عاشورا را به‌امواج خورشان تبديل گردانيدن . و سرانجام خط سياه آل ابوسفيان را نابود كردند .\r\nكتابهاى « نمونه‌هاىايثار » كه‌باقلم نواناى حضرت آية اللَّه سيّد محمدتقى مدرسى نكارش شده و مصائب عاشوراى حسينى چنان ارائه شده ، كه نمايانگر تجسّم عينى رويداد كربلا\r\n\r\n","description":"","footnote":"","page_name":" مقدمه و پيش گفتار 3 ","page_number":3},
  {"content":"\r\n\r\nبود . وفواصل زمانى را بين نسلهاى جديد و ايام زندگانى اهل‌بيت عليهم السلام به حداقل رسانده است .\r\nلذا همين توانايى دانشمند بزرگ جهان اسلام در بيان مطالب ، علايق مسلمانان و بزيژه پيروان ولايت و ائمهء معصومين عليهم السلام را در مطالعه‌اين محموعه پنج جلدى دوچندان نموده است .\r\nو به جهت استقبال دوستداران كتاب و اهل بيت عليهم السلام اين انتشارات افتخار دارد چاپ چهارم آن را به بازار كتاب عرضه نمايد .\r\nاميدآن است‌كه‌مورد قبول حق تعالى قرارگيرد و رضايت خوانندگان گرامى جلب نموده باشيم .\r\nانتشارات محبّان الحسين عليه السلام\r\n\r\n","description":"","footnote":"","page_name":" مقدمه و پيش گفتار 4 ","page_number":4},
  {"content":"\r\n\r\n\r\nپيش‌گفتار مؤلف\r\nستايش خدايى را سزاست كه پروردگار جهانيان است ، و درود خدا بر والاترين پيامبران و فرستادگان ، و اهل‌بيت هدايتگر و الا مقامش باد .\r\nاوّلين و مهمترين مكتب بشريت ، مكتب تجربه است ، اندوختن تجربيّات گذشته - براى نسلهاى آينده - قدرت و توان فكرى و فرهنگى و علمى را به ارمغان مىآورد .\r\nآنان كه از تجارب تاريخى بهره مىگيرند ، مىتوانند از سرچشمه ميراث علمى و ادبى و احساسات خير خواهانه آن سيراب شوند و زمام امور زندگى را بدست گرفته و از يك زندگى شرافتمندانه و پاكيزه برخوردار باشند .\r\nانديشه و ميراث دو منبع جنبش و كوشش انسان در زندگى است . انديشه و تفكّر ، ميراث انسانى را از ناپاكيها و آلودگيها پالايش مىدهد و ميان حق و باطل تمايز ايجاد مىكند ، در\r\n\r\n","description":"","footnote":"","page_name":" مقدمه و پيش گفتار 5 ","page_number":5},
  {"content":"\r\n\r\nحالى كه ميراث ، نشاط و انگيزش انسانى براى افراد بشر به ارمغان مىآورد .\r\nميراث - ما مسلمانان - داراى اندوخته‌هاى فراوان ، از تجارب گرانبهايى است - كه اگر انسان از آنها بهره گيرد - مىتواند در زندگى ، بازسازى و ساماندهى نوينى ايجاد كند .\r\nامروزه ما شاهد گرايشهاى فكرى گوناگون ، و تهاجم فرهنگى گسترده بيگانگان عليه مسلمانان هستيم . بايد با پشتوانه ميراث خود و انديشه‌ها و اندوخته‌هاى دينى ، علاوه بر روياروئى با آن فرهنگهاى بيگانه ، بتوانيم با آن آميخته شده و از آن بهره گرفته ، و متقابلًا در غنى سازى آن فرهنگها نقش سازنده‌اى را ايفا كنيم .\r\nيكى از ابعاد پويا در زندگى بشريّت ، بعد دفاعى است ، و امّتى كه بداند چگونه از خود و ارزشها و منافع جامعه‌اش دفاع كند ، شايستهء زندگى است . در تجارب ما مسلمانان اندوخته‌هاى فراوانى وجود دارد كه مىتوان از آنها بهره گرفت تا روحيّهء دفاعى خود را تقويت كرده و انگيزه‌هاى فداكارى را در نسلهاى آينده افزايش دهيم .\r\nحماسه كربلا كه عظيم‌ترين و زيباترين جلوه‌هاى دفاع از ارزشها را براى بشريت به ارمغان آورده ، تاكنون نيز الهام بخش ما در زمينهء دفاع از ارزشها و روحيه بخش در جهاد دفاعى است . در اين حماسه جلوه‌هايى يافت مىشود كه هنوز - بطور دقيق - مورد بررسى و مطالعه قرار نگرفته است . حماسه‌اى كه\r\n\r\n","description":"","footnote":"","page_name":" مقدمه و پيش گفتار 6 ","page_number":6},
  {"content":"\r\n\r\nدر سال 61 هجرى به وقوع پيوست ، موجهاى زيادى در دلها ايجاد كرد و هنوز اين موجها ، وجدان بشريت را به لرزه در مىآورد . هر چند موجهاى اوّليه آن به روح حماسهء عاشورا نزديكتر بود و در آفاق و دورنماى آن ، انعكاس بهترى داشت ، ولى ما هنوز نيازمند بررسى اين موجهاى نزديك به حماسه كربلا هستيم ، مانند انقلاب توّابين ، جنبش مختار ، انقلاب فخ و دهها قيام كه پس از واقعه كربلا بوجود آمد . از جمله قيامهايى كه پديد آمد ، سلسله مبارزاتى بود كه به رهبرى فرزندان اوّلين نوادگان پيامبر - امام حسن مجتبى عليه السلام - به وقوع پيوست و آنان توانستند حماسه‌هاى زيبايى در تاريخ به ثبت برسانند . اين خاندان كه از فرزندان امام حسن و امام حسين عليهما السلام و از فرزندان حسن المثنّى از سوى پدر و فاطمه دختر امام حسين از سوى مادر ، مىباشند ، حماسه‌هايى ماندگار ايجاد كردند . نسل اين خانوادهء بزرگوار كه به پيامبر اكرم ، حضرت فاطمه و امام على عليهم السلام از سوى پدر و مادر ، مىرسد ، شعله انقلابهاى مكتبى را فروزان مىكند و از چنين شجرنامه مبارك و ميمونى است كه انقلابهاى مكتبى در طول تاريخ بوجود مىآيد .\r\nبا مطالعه اين نوشتار كه زندگينامه فرزندان امام حسن عليه السلام در كربلا را بازگو مىكند بايد از آن پند گرفته و درسهايى براى زندگى خود انتخاب كرده و شيوهء دفاع از ارزشها و منافع جامعه را برگزيد .\r\n\r\n","description":"","footnote":"","page_name":" مقدمه و پيش گفتار 7 ","page_number":7},
  {"content":"\r\n\r\nما نياز مبرم به افزايش روحيه دفاعى و مقاومتى حماسه آفرين داريم تا هنگام يورش نيروهاى استكبارى بتوانيم از خود دفاع كرده و يا اگر نيروهاى مفسده‌جو در زمين بخواهند ما يا ارزشها و اصول ما را نابود سازند ، اين نيروى مقاومت بتواند آنان را سركوب كند .\r\nاز خداوند خواستاريم ، اين كوشش ناچيز را از ما بپذيرد و ذخيره‌اى براى روز قيامت قرار دهد .\r\n15 / ربيع الثّانى / 1418 ه . ق\r\nمحمّدتقى مدرسى\r\nمشهد مقدّس\r\n\r\n","description":"","footnote":"","page_name":" مقدمه و پيش گفتار 8 ","page_number":8},
  {"content":"\r\n . \r\n","description":"","footnote":"","page_name":" مقدمه و پيش گفتار 9 ","page_number":9},
  {"content":"\r\n . \r\n","description":"","footnote":"","page_name":" مقدمه و پيش گفتار 10 ","page_number":10},
  {"content":"\r\n\r\n\r\nميراث شهادت\r\nحماسه كربلا از زبان فاطمه دخت حسين بن على عليه السلام جارى گرديد ، زيرا اين زن در تمامى مراحل حماسه خونين ، حضور داشت . وى از هنگام خروج ، از مدينه منوّره تا ورود به مكّه مكرّمه بهمراه پدرش بود ، سپس بسوى سرزمين كارزار ، سرزمين كربلاى مطهّر رهسپار گرديد و نظاره‌گر و مشاركت كننده در تمامى رويدادهاى آن حماسه بود و دوشادوش عمه‌اش زينب عليها السلام قرار داشت .\r\nوى هنگام روز واقعه - روز عاشورا - در تمامى عرصه‌هاى مبارزه اوضاع را زير نظر داشت ، هدايت مىنمود و با ديگر افراد كاروان حسينى همكارى مىكرد .\r\nفاطمه خود را از لحاظ روحى با حوادث ناگوار تطبيق مىداد . شهادت ياران پدر ، آن صحنه‌هاى دلخراش ، سپس شهادت هفده نفر از برادران و عموها و پسر عموهايش و سرانجام شهادت ابى عبداللَّه الحسين عليه السلام با فرزند شير خوارش\r\n\r\n","description":"","footnote":"","page_name":" 1 ","page_number":11},
  {"content":"\r\n\r\nبا آن وضع فجيع كه در تاريخ نظير ندارد نمونه‌هايى از پايدارى و استقامت اين شير زن مىباشد . تمامى اين حوادث در وجدان اين علويه كه ايمان و صبر و استقامت را از فرزندان پاك رسول اكرم صلى الله عليه و آله و سلم به ارث گرفته بوده ترسيم گرديد . سپس كربلا براى وى بعنوان پيام و رسالتى جلوه‌گر شد كه مىبايست به نسلهاى آينده مىرساند .\r\nحال چگونه اين پيام را بر دوش گرفت ؟\r\nزينب كبرى عمه فاطمه بود و پيام را با شيوه خاص خود به دوش كشيد و مظلوميت ابى عبداللَّه الحسين عليه السلام را در سراسر گيتى و در هر عصر و مكان ، تبيين نمود ولى فاطمه اين پيام را به شيوه ديگرى بسط داد .\r\nبراى شناخت اين شيوه بايد آنسوى صحنه را بازگو كنيم ، حسن بن الحسن ملقّب به حسن المثنّى اين جوان برومند علوى و هاشمى را مىبينيم كه بسوى عمويش امام حسين عليه السلام مىشتابد و يكى از دختران امام را ، از وى خواستگارى مىكند .\r\nشايد حسن در ذهن خود مىدانست كه فاطمه يكى از دختران شايسته‌اى است كه ارزش خواستگارى از عمويش را داشته باشد ولى از ذكر نام آن دختر ، خجالت كشيد . شايد امام حسين عليه السلام مىدانست كه در دل آن جوان - پسر برادرش - چه مىگذرد ، لذا فاطمه دخترش را براى وى انتخاب نمود . اين چنين بود كه پيوند ميان حسن المثنّى فرزند امام حسن\r\n\r\n","description":"","footnote":"","page_name":" 2 ","page_number":12},
  {"content":"\r\n\r\nمجتبى عليه السلام با دختر عمويش ، فاطمه - دختر امام حسين عليه السلام - صورت گرفت .\r\nحسن همانند ديگر افراد بنى هاشم و علويان و فرزندان حضرت فاطمه زهرا ، از مدينه منوّره بهمراه عمويش امام حسين عليه السلام بسوى كربلا رهسپار گرديد و در حماسه عاشورا مشاركت كرد و امتحان خوبى را پس داد ، و در روز واقعه بر اثر جراحات وارده به زمين افكنده شد . حسن المثنّى در آنسوى صحنه جنگ ، دچار خونريزى شده و از شدّت جراحات وارده ناله مىكرد . زمانيكه ارتش يزيد براى بريدن سرهاى فرزندان رسول خدا در ميدان كارزار پراكنده گرديدند و به نزديك قتلگاه حسن المثنّى رسيدند ، وى هنوز در بدن رمق زندگى داشت ، يكى از دشمنان خواست تا او را به قتل برساند ولى پسر داييهايش در صحنه حاضر بودند و از فرمانده خود خواستند تا حسن المثنّى را مداوا و پانسمان كنند و اين چنين اسير گرديد و به مدينه منوّره بازگردانده شد و همسرش فاطمه دختر امام حسين عليه السلام به وى ملحق گرديد .\r\nحسن المثنّى اين چنين در واقعه كربلا شركت نمود و امتحان بسيار نيكويى را پس داد . وى شاهد تمامى صحنه‌هاى كارزار بود ، و تمامى ارزشهاى قهرمانى ، شهامت و شهادت در قلب و جانش رسوخ كرد و شخصيت مكتبى وى شكل گرفت .\r\nآن فاطمه و اين حسن در مبارزه و حماسه كربلا شركت\r\n\r\n","description":"","footnote":"","page_name":" 3 ","page_number":13},
  {"content":"\r\n\r\nكرده‌اند و از آن بهره‌ها گرفته‌اند و هم اينك بايد پيام عاشورا را به نسلهاى آينده برسانند ، اين رسالت را چگونه انجام دادند ؟\r\nفرزندان پاكى را به دنيا آوردند كه در عمق روح و روان آنها حماسه حسينى رسوخ كرده بود و ارزشهايى كه قهرمانان بخاطر آن مبارزه كردند ، بر دوش كشيدند و اين خاندان پاك منشأ بسيارى از نهضتهاى انقلابى و جهادى - بر اساس مكتب و پايبندى به اهداف و ارزشهاى ايمانى - شد .\r\nدربارهء فرزندان اين دو همسر بزرگوار شرح حال تفصيلى وجود دارد كه نمونه‌هايى از آن بدين قرار است :\r\nدر كتاب مقاتل الطالبين آمده است : حسن فرزند امام حسن عليه السلام براى خواستگارى يكى از دختران امام حسين عليه السلام خدمت ايشان رسيد ، امام حسين عليه السلام فرمودند : فرزندم يكى از آنها را كه مايل هستى انتخاب كن ، حسن خجالت كشيده و پاسخى نداد . امام حسين عليه السلام فرمودند : من دخترم فاطمه را براى تو انتخاب نمودم زيرا شباهت زيادى به مادرم فاطمه دخت پيامبر اكرم صلى الله عليه و آله و سلم دارد .\r\nدر آن كتاب نيز آمده است : كسى از مردم شرافتمند و داراى منزلت با عبداللَّه فرزند حسن قابل قياس نبود و با وى برابرى نمىكرد ، عبداللَّه در سن هفتاد و پنج سالگى در سال 145 هجرى در زندان « هاشميّه » به شهادت رسيد . عبداللَّه ، فرزندانش محمّد و ابراهيم را تشويق نمود تا عليه حكومت\r\n\r\n","description":"","footnote":"","page_name":" 4 ","page_number":14},
  {"content":"\r\n\r\nغاصبانه عباسيان قيام كنند و در اين مبارزه شربت شهادت نوشيدند . عبداللَّه فرزندش محمّد را « ذوالنفس الزكيّه » ناميد .\r\nفرزند ديگرى از همان خاندان پاك دامن ، حسن فرزند حسن فرزند امام حسن عليه السلام است . وى داراى فضل و تقوا ، و خداترس بود . در انجام وظيفهء امر به معروف و نهى از منكر از مكتب زيديّه پيروى مىكرد - طبق ادّعاى كتاب مقاتل الطالبيّين - .\r\nاز حرث نقل شده است كه : حسن فرزند حسن فرزند امام حسن عليه السلام در منزلگاه « ذى الاثل » اقامت مىگزيد ، بسوى مدينه رهسپار گرديد ولى عبداللَّه بن حسن را زندانى يافت ، مجبور گرديد تا در ميان مردم ظاهر نشود ، لباس پشمين و خشن پوشيد ، و ابوجعفر او را به ( الحاد ) يعنى « تند و برّا » لقب داد .\r\nعبداللَّه شايد در فرستادن نماينده بسوى برادرش حسن كوتاهى نمود ، ولى پيام داد كه تو و فرزندانت در خانه‌هاى خود در امان هستيد و من و فرزندانم يا در حال فرار و يا اسير مىباشيم . از امرار معاش خود ناتوان هستيم ، آيا از كمك به من ملول شده‌اى ؟ با ارسال پيام مرا تسلى بخش . و چنين شد كه نزد برادرش آمده و گريست و گفت : به جان ابا محمّد ، او هنوز مردم را عليه حكّام مىشوراند . « 1 »\r\n\r\n\r\n","description":"","footnote":"\r\n( 1 ) - مقاتل الطالبييّن ، ص 126 .\r\n","page_name":" 5 ","page_number":15},
  {"content":"\r\n\r\nبرادر ديگر آن دو نوجوان ، ابراهيم بن الحسن بن الحسن است . وى شباهت زيادى به پيامبر اكرم صلى الله عليه و آله و سلم داشت و در زندان « هاشميّه » در ماه ربيع الاوّل سال 145 هجرى به شهادت رسيد و اوّلين كسى بود كه در سنّ شصت و هفت سالگى بهمراه فرزندش محمّد فوت نمود . اين سه برادر بعنوان رهبران و پيشروان انقلاب مكتبى دوران خود بودند . آنان فرزندان دو سبط شهيد پيامبر بوده و از نوادگان امام حسن مجتبى عليه السلام از سوى فرزندش حسن المثنّى ، و نوادگان امام حسين عليه السلام از سوى دخترش فاطمه ( سلام اللَّه عليهم ) مىباشند . حسن المثنّى فرزندان ديگرى ، از مادرانى ديگر داشت . از نوادگان وى على بن الحسن بن الحسن بود كه از عابدترين و زاهدترين افراد زمان خود بشمار مىرفت و به وى على الخير ، على الاغرّ و على العابد مىگفتند ، و به ايشان و همسرش زينب - دختر عبداللَّه بن الحسن - « زوج صالح » اطلاق مىكردند .\r\nروايت كرده‌اند كه على بن الحسن را مشاهده نمودند كه در راه مكّه در حال خواندن نماز بود و مارى از زير پيراهن وى وارد شده و از يقه‌اش بيرون خزيد ، مردم فرياد برآوردند : مار در پيراهنت رفته است ، على بن الحسن همچنان مشغول نماز بود تا اينكه مار خزيده و با شتاب فرار نمود و او همچنان به خواندن نماز خود ادامه مىداد بدون اينكه حركت و تغييرى در چهره‌اش نمودار گردد .\r\n\r\n","description":"","footnote":"","page_name":" 6 ","page_number":16},
  {"content":"\r\n\r\nآرى ، مردى كه در دامن حسن المثنّى فرزند كربلا و شهادت و حماسه پرورش يافته و در مكتب اسلام تعليم آموخته ، بايد دراين مرتبه از عبادت و رياضت با پروردگار جهانيان باشد .\r\nزمانيكه انقلاب فرزندان حسن به وقوع پيوست ، بنام نهضت محمّد ذى النفس الزكيّه مشهور شد و عباسيان اقدام به دستگيرى تمامى فرزندان الحسن كرده ولى على بن الحسن از دست مأمورين گريخت .\r\nراويان گويند : زندانبان دستگاه عباسيان بنام « رياح » ، زمانيكه نماز صبح فرا مىرسيد ، دوستان خود را فرا مىخواند و با آنان صحبت مىكرد يكى از اطرافيان وى بنام عيسى بن عبداللَّه مىگويد : ما سحر گاهى نزد رياح نشسته بوديم ، مردى كه سر و روى خود را با شال پوشانده بود ، وارد گرديد . رياح به وى گفت : خوش آمديد ، چه حاجتى دارى ؟\r\nعلى بن الحسن گفت : بسوى تو آمده‌ام تا مرا نيز با همرزمانم زندانى كنيد .\r\nرياح پاسخ داد : به خدا سوگند امير المؤمنين ترا خواهد شناخت ، سپس او را دستگير و روانه زندان كرد .\r\nمردان خدا اين گونه براى كسب ثواب رقابت مىكردند و زندان براى آنان يك مسئلهء بسيار طبيعى و عادى قلمداد مىشد . زندانى كه فرزندان الحسن در آن بسر مىبردند ، سياهچال عجيبى بود . موسى بن عبداللَّه يكى از نوادگان اين\r\n\r\n","description":"","footnote":"","page_name":" 7 ","page_number":17},
  {"content":"\r\n\r\nبرادران مكتبى مىگويد : در آشپزخانه زندانى شديم و نمىتوانستيم اوقات شرعى نماز را تشخيص دهيم مگر با خواندن اجزاء قرآن كه على بن الحسن بن الحسن بر ما تلاوت مىنمود . وى در زندان ابى جعفر ( منصور دوانيقى جلّادى كه آنان را زندانى نمود ) در حين سجده فوت نمود ، عبداللَّه گفت :\r\nپسر برادرم را بيدار كنيد . گويا در حين سجود به خواب رفته است . وى مىافزايد : او را تكان داده ولى دنياى فانى را وداع گفته بود . عبداللَّه گفت : خداوند ترا بيامرزد .\r\nآنان در زندان به غل و زنجير كشيده شده بودند ، عبداللَّه از شدّت درد فرياد زجر آورى كشيد و گفت : اى على ، آيا نمىبينى كه در چه بلايى گرفتار آمديم ، چرا از خداوند متعال درخواست نمىكنيد تا ما را از اين گرفتارى و مصيبت نجات دهد . وى در سكوت طولانى فرو رفت و سپس به او گفت : اى عمو ، در بهشت منزلتى داريم كه جز با تحمّل اين مصيبت و يا مصائبى دردناكتر از اين ، به مقام خود نائل نخواهيم آمد و ابى جعفر ( منصور دوانيقى ) جايگاهى دارد كه با تحميل اين مصيبت بر ما و يا مصائبى دردناكتر از اين ، به جايگاهش خواهد رسيد . اگر صبر پيشه كنيد به آنچه مىخواهيم ، خواهيم رسيد و با مرگ خويش از اين مصيبت نجات خواهيم يافت كه گويا هيچ اتّفاقى روى نداده است و اگر بخواهيد كه خداوند شما را از اين غمّ و مصيبت رهايى دهد و ابى جعفر ، هنگاميكه به هلاكت\r\n\r\n","description":"","footnote":"","page_name":" 8 ","page_number":18},
  {"content":"\r\n\r\nرسيد و وارد جهنّم گرديد ، دچار عذاب كمترى شود ما نيز براى اين منظور دعا خواهيم كرد .\r\nپاسخ داد : خير ، صبر پيشه خواهيم كرد . و پس از سه روز خداوند روح آنان را به ملكوت اعلى فرستاد و اينچنين على بن الحسن در سنّ چهل و پنج سالگى در محرّم سال 146 هجرى قمرى جان به جان آفرين تسليم كرد .\r\n\r\n","description":"","footnote":"","page_name":" 9 ","page_number":19},
  {"content":"\r\n . \r\n","description":"","footnote":"","page_name":" 10 ","page_number":20},
  {"content":"\r\n\r\n\r\nعاشورا حماسه‌اى تكرار شدنى\r\nعبداللَّه بن الحسن همان پيرمردى بود كه هدايت و رهبرى قيامهاى دوران منصور دوانيقى را بر عهده داشت . اين سيّد فاطمى دوران جديدى از قيامها و انقلابهاى پى در پى را آغاز نمود و اين قيامها نه تنها فروننشست بلكه همواره اوج گرفت ، هر چند به دور از اشتباه ولغزش نبود .\r\nقصد ما از بيان داستان اين سيّد مكتبى نشان دادن دو موضوع است :\r\nموضوع اوّل : ميزان تأثير گذارى حماسه كربلا بر انديشه‌ها و روحيه نسل جوان كه در دامان كسانى پرورش يافتند كه حماسهء تاريخى را شاهد بودند ، مانند عبداللَّه فرزند حسن المثنّى كه پدرش از جمله مجروحين واقعه كربلا بود ، همچنين مادر وى فاطمه دختر امام حسين عليه السلام از جمله زنانى بود كه حماسهء كربلا را با چشمان خود نظاره‌گر بود .\r\nموضوع دوّم : صلح امام حسن عليه السلام مرحله‌اى از تاريخ\r\n\r\n","description":"","footnote":"","page_name":" 11 ","page_number":21},
  {"content":"\r\n\r\nمبارزات امام حسن مجتبى عليه السلام بشمار مىآيد . فرزندان امام حسن عليه السلام و نوادگان وى پرچم جهاد در راه خدا را عليه دژخيمان عصر بر افراشتند و اين از بركات رهنمودها و هدايتگريهاى امام حسن عليه السلام و برخاسته از روح پرفتوح اين امام بود كه در سلاله وى سرايت كرده بود .\r\nعبداللَّه بن الحسن زمينه و شرايط انقلاب عليه بنى اميّه را فراهم نمود و توانست رهبرانى مبارز از بنى هاشم را در منطقه‌اى بنام « ابواء » واقع در ميان مكّه و مدينه گردآورد و طبق روايت - مقاتل الطالبيّين - اين گروه از رهبران بنى هاشم شامل ابراهيم بن محمّد بن على بن عبداللَّه بن عبّاس ، ابوجعفر منصور ، صالح بن على ، عبداللَّه بن الحسن بن الحسن و فرزندانش محمّد و ابراهيم و محمّد بن عبداللَّه بن عمر بن عثمان بودند كه هستهء مركزى مبارزه را تشكيل مىدادند .\r\nصالح بن على كه يكى از اين رهبران بود گفت : مىدانيد مردم به شما اميد دارند و خداوند شما را در اين مكان گردآورده است . با يكى از مردان بيعت كنيد و جان خود را در اختيار وى بگذاريد و با او عهد نمائيد كه خداوند پيروزى را ارزانى مىدارد ، بدرستيكه خداوند خير الفاتحين است . « 1 »\r\nاز متن فوق چنين بر مىآيد : اوضاع سياسى امّت اسلامى\r\n\r\n\r\n","description":"","footnote":"\r\n( 1 ) - مقاتل الطالبيّين ، ص 141 .\r\n","page_name":" 12 ","page_number":22},
  {"content":"\r\n\r\nنشان مىدهد كه حكومت بنى اميّه در حال زوال است و امّت به خاندان بنى هاشم بعنوان جايگزين آن رژيم مىنگريستند .\r\nعبداللَّه بن الحسن برخاست و به فرزندش محمّد اشاره نمود و او را مورد تمجيد قرار داده و افزوده بدرستيكه مىدانيد اين فرزندم هدايتگر و مهدى موعود است ، بشتابيد و با وى بيعت كنيد ، ابوجعفر منصور در آن جلسه حاضر بود و با اين پيشنهاد موافقت نمود و گفت : براى چه چيزى خود را فريب مىدهيد ، به خدا سوگند مىدانيد كه مردم از اين جوان ( محمّد بن عبداللَّه ) بيش از ديگران پيروى و اطاعت خواهند كرد . و بدين ترتيب با وى بيعت كردند .\r\nولى امام جعفر صادق پس از شنيدن خبر ، حاضر نشد بيعت كند زيرا امام مىدانست كه اين امر مهمّ تحقّق نخواهد پذيرفت .\r\nدر بعضى از روايات آمده : جعفر بن محمّد - امام صادق عليه السلام - بسوى عبداللَّه بن الحسن شتافت و وى مكانى براى امام باز نمود و همان سخنان را بازگو كرد ، امام جعفر صادق عليه السلام فرمود : چنين نكنيد زيرا هنوز زمان آن فرا نرسيده است ، سپس به عبداللَّه بن الحسن رو كرده و فرمود : اگر تصوّر مىكنى كه فرزندت همان مهدى موعود است ، چنين نيست و زمان آن فرا نرسيده است و اگر بخواهيد با اين عمل خشم خداوند را برانگيزى تا او امر به معروف و نهى از منكر كند ، به خدا سوگند كه ترا رها نخواهيم كرد - در حالى كه تو بزرگ ما هستى - و با فرزندت بيعت نخواهيم كرد .\r\n\r\n","description":"","footnote":"","page_name":" 13 ","page_number":23},
  {"content":"\r\n\r\nبدين سان امام صادق عليه السلام به عبداللَّه پاسخ داده و بيعت فرزندش محمّد ذوالنفس الزكيّه را نپذيرفت ، اين امر موجب خشم عبداللَّه گرديد و امام را به حسد ورزى متّهم كرد كه اين يكى از اشتباههاى بزرگ عبداللَّه بود .\r\nامام فرمود : به خدا سوگند حسد من را بر نمىانگيزاند . سپس با مهربانى بر كمر ابن عباس زده و دست ديگر خود را بر شانه عبداللَّه بن الحسن گذارده و فرمود : به خدا قدرت نه به تو و نه به فرزندت خواهد رسيد بلكه آنان ( بنى عباس ) قدرت را مىربانيد ، سپس افزود : دو فرزندان تو كشته خواهند شد . پس از آن دست عبدالعزيز بن عمران الزهرى را گرفته و برخاست و فرمود : آيا كسى كه جامه زرد را پوشيده ( يعنى ابا جعفر منصور ) ، ديدى ؟ گفتم : آرى . فرمود : به خدا سوگند ايشان او را به قتل مىرساند ، عبدالعزيز به امام گفت : آيا محمّد را مىكشد ؟ فرمود : آرى ، سپس با خود گفت به خدا بر وى حسد مىورزد .\r\nعبدالعزيز نتوانست پيش‌بينى و سخن امام را درك كند ، حال چگونه است كه رهبران براى بيعت محمّد گرد مىآيند و امام خبر مىدهد ، محمّد توسط يكى از حاضرين كه با وى بيعت نموده است ، كشته خواهد شد . عبدالعزيز بن عمران الزهرى مىگويد به خدا ، چشم از دنيا فرونبستم تا اينكه آن دو را كشته يافتم .\r\n\r\n","description":"","footnote":"","page_name":" 14 ","page_number":24},
  {"content":"\r\n\r\nاين آغاز فاجعه طولانى بود و فرزندان امام حسن مجتبى عليه السلام در دوران حكومت عباسيان ، دچار آن شدند . فرزندان امام در بحران واقعى گرفتار آمدند از يكسو با محمّد ذوالنفس الزكيه بيعت كردند و از سويى نظاره‌گر حكومت عباسيان - از جمله شخص ابوجعفر المنصور كه دوبار با محمّد ذو النفس الزكيه بيعت كرد - بودند . شايد بيعت وى يك طرح فريبكارانه‌اى جهت رسيدن به قدرت بود ، چه بسا كه بسيارى از نيروهاى سياسى مخالف ديگر را با همين شيوه فريب مىداده است .\r\nپس از به قدرت رسيدن عباسيان و بيعت همه مردم با آنان و زمانيكه منصور به قدرت رسيد ، از جمله كسانى كه با وى بيعت نمود عبداللَّه بن الحسن بود ولى منصور به آن بسنده نكرده و در جستجوى فرزندش محمّد كه در اختفاء بسر مىبرد ، درآمد .\r\nزيرا اختفاى محمّد خطرى براى منصور بشمار مىآمد ، عبداللَّه بن عبيده بن محمّد بن عمّار بن ياسر مىگويد : زمانيكه ابوجعفر ( منصور ) به قدرت رسيد ، تنها نگرانى وى يافتن محمّد بود تا بداند در جستجوى چه چيزى است ، از يكايك بنى هاشم دربارهء محل اختفاى محمّد سؤال مىنمود ، آنان اظهار مىداشتند : اى امير المؤمنين خود مىدانيد كه او قبل از اين خواستار حكومت بوده و از تو بخاطر جانش مىترسد و خلافى را نمىخواهد و قصد مخالفت ندارد و فقط با حسن بن زيد در تعارض است زيرا او به محمّد خبر داده و گفته است : به خدا\r\n\r\n","description":"","footnote":"","page_name":" 15 ","page_number":25},
  {"content":"\r\n\r\nسوگند لحظه‌اى آسوده نخواهم بود و حسن بن زيد از بنى هاشم لختى خواب ندارد . حسن بن زيد از گروه بنى هاشم موضع مخالفى با محمّد بن عبداللَّه ذى النفس الزكيه داشت .\r\nمنصور دوانيقى در سالى كه به حجّ رفت از عبداللَّه بن الحسن در مورد سرنوشت فرزندانش - محمّد و ابراهيم - سؤال نمود .\r\nعبداللَّه همان سخن بنى هاشم را بيان كرد . ولى منصور گفت از وى راضى نيست مگر آنكه آن دو را پيدا كرده و به نزدش بيآورد .\r\nاينچنين جنگ و درگيرى ميان حكومت عباسيان و بنى هاشم در گرفت ، زيرا منصور دوانيقى بعضى از معتمدين خود را مأمور كرد تا دربارهء جنبش هاشميان تحقيق كنند ، يكى از مأمورين خبرى از عبداللَّه بن الحسن دريافت نمود مبنى بر اينكه فرزندم در فلان زمان و مكان خارج گرديده است . اين خبر به گوش منصور رسيد و وى بار ديگر از عبداللَّه بن الحسن در مورد فرزندانش ابراهيم و محمّد سؤال كرد ، نامبرده اظهار داشت :\r\nهيچ اطلاعى از آن دو ندارم ، ولى منصور اصرار مىورزيد تا اينكه با يكديگر به درشتى سخن گفتند . ابوجعفر منصور به خشم آمده و به مادران عبداللَّه اهانت نمود عبداللَّه بن الحسن بن وى گفت : اى اباجعفر به كداميك از مادران من سرزنش و توهين كردى ؟ آيا به فاطمه دختر رسول اللَّه يا به فاطمه دختر حسين و يا به خديجه دختر خويلد ، يا به‌ام اسحاق دختر طلحه ؟\r\nگفت : به هيچ يك از آن زنان . مسيب بن ابراهيم برخاست\r\n\r\n","description":"","footnote":"","page_name":" 16 ","page_number":26},
  {"content":"\r\n\r\nو گفت : اى امير المؤمنين بگذار تا گردن پسر زناكار ! را بزنم . زياد بن عبداللَّه بالا پوش خود را بر رويش انداخت و گفت : اى اميرالمؤمنين او را به من واگذار تا فرزندش را بيآورد و يا از او خلاص شويم .\r\nسرانجام منصور به عبداللَّه گفت : بايد او ( محمّد ) را بياورى !\r\nعبداللَّه پاسخ داد : اگر زير پايم نيز باشد ، پاهايم را بر نخواهم داشت .\r\nمنصور گفت : اى ربيع او را زندانى كن . و عبداللَّه در خانهء مروان زندانى گرديد و او را بر روى سه بسته كاه شتر قرار دادند و سه سال در حبس ماند . رنجهاى عبداللَّه بن الحسن آغاز گرديد ، محمّد به پدر خويش توسط ام يحيى پيام فرستاد و گفت : اگر مردى از خاندان محمّد كشته شود بهتر از آن است كه ده‌ها نفر كشته شوند . محمّد با اين پيام از پدر اجازه مىخواست تا خود را تسليم حكومت كند و كشته شود تا ديگر افراد بنى هاشم از كشته شدن نجات يابند . زمانيكه‌ام يحيى در زندان با عبداللَّه روبرو گرديد وى بر پالان تكيه كرده و غل و زنجير بر پايش بسته بودند . از اين صحنه وحشت كرد . عبداللَّه به وى گفت : امّ يحيى آرام باش و ناراحت نشو مانند اين شبها را هيچوقت نگذرانده‌ام .\r\nامّ يحيى گفت كه پيام محمّد را به وى رساندم ، پدر از جا برخاست و سپس گفت : خداوند محمّد را نگهدارد . خير ، به\r\n\r\n","description":"","footnote":"","page_name":" 17 ","page_number":27},
  {"content":"\r\n\r\nوى بگو انديشه خود را در سراسر زمين گسترش دهد ، به خدا روز قيامت كسى نخواهد بود كه به ما اعتراض كند زيرا ما براى اين هدف آفريده شده‌ايم و اين رسالت ، پيش ما مىباشد . « 1 »\r\nيعنى ما با بنى هاشم معاشرت مىكنيم و در هر زمان خواستار حكومت هستيم و با اين دليل در طريق درست بودن راه مبارزه و بدست گرفتن قدرت قدم بر مىداشتند .\r\nعبداللَّه بن الحسن در پاسخ كسانى كه از وى درخواست كردند تا فرزندانش را به دولتمردان بنى عباس تحويل دهد ، گفت :\r\nگرفتارى و امتحان من بزرگتر از امتحان و گرفتارى ابراهيم عليه السلام است . زيرا خداوند به ابراهيم خليل دستور داد تا فرزندش را در راه خدا قربانى كند و شما به من مىگوئيد تا فرزندان خود را به اين مرد تسليم دهم تا آنها را به قتل برساند و اين معصيتى است در پيشگاه خداوند . اى پسر برادر ، به خدا سوگند در بستر خود نمىتوانم آرام بخوابم ولى با اين حال اين وضع بهتر از خواب آسوده است .\r\nمحمّد و ابراهيم با شكل و شمايل اعراب بيابانى و بطور مخفيانه با پدر در زندان ملاقات مىكردند و از وى اجازه مرخصى مىگرفتند ، پدر به آنان خطاب مىكرد : عجله نكنيد تا توانا شويد . اگر ابومنصور ( حاكم عباسيان ) نمىگذارد زندگى\r\n\r\n\r\n","description":"","footnote":"\r\n( 1 ) - همان ، ص 147 .\r\n","page_name":" 18 ","page_number":28},
  {"content":"\r\n\r\nشرافتمندانه داشته باشيد نبايد اجازه دهيد تا شما را از مرگ شرافتمندانه باز دارد .\r\nبا اين روحيه بسيار عالى ، عبداللَّه فرزندانش محمّد و ابراهيم را آموزش مىداد تا زندگى و مرگ شرافتمندانه داشته باشند .\r\nعبداللَّه و برادرانش اين گونه در معرض آزار و شكنجه بودند و اين وضع چه قبل و چه بعد از قيام انقلابى آن دو برادر بود .\r\nموضع امام جعفر بن محمّد الصادق عليه السلام مخالف محمّد و حركت عجولانه وى بود زيرا آنان وضع سياسى آن روز را به خوبى درك نمىكردند ولى امام با آنان دلجوئى مىكرد . برخى نقل كرده‌اند كه فردى گفت است در خواب ، در فاصله قبر و منبر ( رسول اللَّه ) ايستاده و فرزندان حسن را ديدم كه آنها را از خانهء مروان بهمراه ابى الازهر خارج مىكردند و بسوى « ربذه » تبعيد مىكردند .\r\nجعفر بن محمّد الصادق عليه السلام كسى را بسويم فرستاد و فرمود :\r\nترا چه مىشود ؟ عرض كردم : بنى عباس را ديدم كه آنان را با محمل به بيرون مىبرند . به من گفت : بنشين . اطاعت كردم ، غلام خود را فراخواند و سپس با خدا راز و نياز كرد و به غلام خود گفت : برو ، اگر آنان را سوار نمودند براى من خبر بياور .\r\nفرستاده ، بسويش بازگشت و عرض كرد آنان را آورده‌اند ، امام جعفر عليه السلام در پشت پرده‌اى سفيد رنگ ايستاده بود و نگاه مىكرد و زمانيكه عبداللَّه بن الحسن و ابراهيم را از زندان بيرون\r\n\r\n","description":"","footnote":"","page_name":" 19 ","page_number":29},
  {"content":"\r\n\r\nآوردند ديدگان جعفر بن محمّد پر از اشك گرديد و قطرات اشك بر محاسن وى جارى شد ، سپس رو به من كرده و فرمود : اى ابا عبداللَّه ، به خدا سوگند پس از اين واقعه حرمتى را پاس نخواهند داشت ، به خدا سوگند به انصار و فرزندان انصار كه با رسول اللَّه در عقبه بيعت كردند تا به آنان و فرزندان پيامبر وفاكنند ، چنين نكرده‌اند . امام سپس فرمودند : پدرم از پدرش از جدّش از على بن ابى طالب روايت كرده كه پيامبر اكرم صلى الله عليه و آله و سلم به وى فرمود : از آنان در عقبه بيعت بگير . گفتم : چگونه از آنان بيعت بگيرم ؟\r\nفرمود : به آنان بگوئيد كه اعلام كنند با خدا و رسولش بيعت مىكنيم و از فرزندان آنان دفاع خواهيم كرد ، چنانچه از خود و فرزندان خويش دفاع مىكنند .\r\nامام صادق عليه السلام فرمود : به خدا سوگند به عهد خود وفا نكردند تا اينكه از ميان آنان فردى به مخالفت برخاست و كسى جرأت رويارويى با او را نداشت . خداوندا خشم خود را بر انصار بيافزاى . در اين موقع امام صادق عليه السلام در حقّ كسانى كه به منصور دوانيقى اجازه دادند تا رهبران بنى هاشم را گردآورد و آنان را به ربذه « تبعيدگاه مؤمنين در تاريخ » بفرستد ، دعا نمود .\r\nيكى از آنان گفت : در ربذه حضور داشتم كه فرزندان حسن را بهمراه عثمانى « 1 » با غل و زنجير آوردند . يكى در آن ميان گفت :\r\n\r\n\r\n","description":"","footnote":"\r\n( 1 ) - يكىاز فرزندان عثمان و يا طرفدارانش مىباشد كه با گروه بنىهاشم بود .\r\n","page_name":" 20 ","page_number":30},
  {"content":"\r\n\r\nاين عثمانى است ! گويا از نقره آفريده شده است . « 1 » آنان فرود آمدند . پس از لحظه‌اى مردى از سوى ابى جعفر منصور وارد شد و گفت : محمّد بن عبداللَّه عثمانى كيست ؟ برخاست و با وى بيرون رفت ، پس از لختى صداى شلاق به گوش رسيد .\r\nوى گفت ، عثمانى را بازگرداندند و گويا سياه پوست شده بود زيرا شلاقها رنگ پوست او را تغيير داده و خون از بدنش جارى شده بود و ضربات تازيانه يك چشم او را از بين برده بود . « 2 » نزد برادرش عبداللَّه بن الحسن قرار گرفت و گفت : تشنه‌ام . عبداللَّه بن الحسن فرياد برآورد : چه كسى فرزند رسول اللَّه صلى الله عليه و آله و سلم را آب مىدهد . فردى خراسانى آب گوارايى به وى داد و سيراب گرديد . پس از مدّتى ابوجعفر از محمل با ربيع زندانبان وى ، فرود آمدند و عبداللَّه بن الحسن به وى گفت : اى اباجعفر به خدا سوگند ما با اسراى شما در روز بدر « 3 » چنين نكرديم .\r\nوضع زندان عبداللَّه بن الحسن بسيار هولناك و در عين حال رقّت‌انگيز بود و عبداللَّه بسيار كهنسال بود . وضع اين زندان چنانچه ذكر شد قبل از قيام و انقلاب معروف او نيز اين چنين بود .\r\n\r\n\r\n","description":"","footnote":"\r\n( 1 ) - بدليل رنگ سفيد پوستش به وى نقره‌اى مىگفتند .\r\n( 2 ) - در جريان شكنجه چشم وى كور و در روايتى از چشمش خون جارىگرديد .\r\n( 3 ) - رجوع شود به كتاب مقاتل الطالبيّين ، ص 149 - 150 .\r\n","page_name":" 21 ","page_number":31},
  {"content":"\r\n\r\nبعضى گويند : اسحاق بن عيسى از پدرش روايت كند كه گفت ، عبداللَّه بن الحسن زمانيكه زندانى بود از وى خواست تا با او ملاقات كند . از ابا جعفر ( منصور ) اجازه خواستيم و به من اجازه داد . با ايشان ملاقات كردم . از من خواست آب سردى براى او بياورم . به خانه پيغام دادم و كوزه آب سردى آوردند و به عبداللَّه بن الحسن دادم تا بنوشد ، در همان حال ابوالازهر ( زندانبان ) وى را ديد كه آب مىنوشد ، با پا لگدى به كوزه زد و دندانهاى او فروريخت .\r\nبا اين شيوهء ددمنشانه ، با اين پيرمرد رفتار مىكردند . در حالى كه اسحاق بن عيسى و پدرش از منصور اجازه ملاقات گرفته بودند تا به وى محبّت كنند .\r\nايشان مىگويد : اباجعفر را از اين واقعه مطلع ساختم به من گفت : ابا عباس از اين مسئله بگذر ، يعنى در اين باره سخن مگو .\r\nپر واضح است كه مسئله اعمال شكنجه و آزار فرزندان حسن به دستور شخص منصور كه لعنت خدا بر او باد صادر مىگرديد .\r\nفردى روايت مىكند : يكى از مردان خاندان آل حسن كه در « هاشميّه » زندانى بود درگذشت . پسر حسن سعى كرد غل و زنجير را از پاى او درآورد تا بر جنازه‌اش نماز گذارد ولى زندانبانان به وى اجازه ندادند حتى هنگام نماز خواندن بر ميّت ، بندها را بگسلد .\r\n\r\n","description":"","footnote":"","page_name":" 22 ","page_number":32},
  {"content":"\r\n\r\nمحمّد بن على بن حمزه مىگويد : شنيده شد كه يعقوب و اسحاق و محمّد و ابراهيم فرزندان حسن در اثر شكنجه در زندان شهيد شدند و ابراهيم بن حسن زنده به گور شد و ديوار خانه را برعبداللَّه بن حسن فروريختند . « 1 »\r\nعبداللَّه بن حسن يكى از كسانى بود كه در دامان فاطمه دختر امام حسين عليه السلام پرورش يافت و حسن المثنّى كه وارث كربلا بود ، او را بزرگ نمود . اين صفات پسنديده كه در عبداللَّه بن حسن متجلّى گرديد در نسلهاى بعد از فرزندان حسن و فرزندان ديگر مؤمنين نيز به وضوح مشاهده مىشد و بواسطهء آنان منتقل مىگرديد .\r\nحماسهء كربلا اين چنين انسانيّت را تحت الشعاع خود قرار داده و در وجود بيدار دلان روح جهاد و ايثار و شهادت در راه خدا را دميده است .\r\n\r\n\r\n","description":"","footnote":"\r\n( 1 ) - همان منبع ، ص 154 .\r\n","page_name":" 23 ","page_number":33},
  {"content":"\r\n . \r\n","description":"","footnote":"","page_name":" 24 ","page_number":34},
  {"content":"\r\n\r\n\r\nپيشتازان شهادت\r\nمؤرخين در تعداد فرزندان امام حسن عليه السلام اختلاف نظر دارند . تعدادى گويند : امام حسن عليه السلام زمانى كه شهيد شدند داراى هشت پسر و چهار دختر بود ، ديگران گويند كه پانزده پسر و پنج دختر داشته است . و پاره‌اى ديگر فرزندان امام را غير از آن قلمداد كرده‌اند . ولى فرزندانى كه در حماسه كربلا شركت نمودند ، پنج تن از پسران امام بودند و عبارتند از حسن المثنّى « داستان ايشان در فصل اوّل بيان شد » و قاسم بن الحسن ، ابوبكر بن الحسن ، عبداللَّه بن الحسن و ديگر فرزند امام حسن عليه السلام كه در ميان اسيران بود ، كودكى بيش نبود و عمر بن الحسن نام داشت .\r\nزمانيكه اسراء را نزد يزيد دژ خيم - كه لعنت خداوند بر او باد - آوردند ، يزيد به وى گفت : با پسرم خالد كشتى مىگيرى ! ! عمر بن الحسن گفت : توانايى كشتى گرفتن را ندارم ولى به من خنجرى بدهيد . خنجرى به آن كودك دادند . وى گفت : با اين\r\n\r\n","description":"","footnote":"","page_name":" 25 ","page_number":35},
  {"content":"\r\n\r\nخنجر يا او مرا مىكشد و بسوى جدّم رسول اللَّه و پدرم على بن ابى طالب خواهم شتافت ، و يا من او را به قتل مىرسانم كه بدين وسيله او را به جدّش ابى سفيان و پدرش معاويه ملحق خواهم ساخت . يزيد در فكر فرورفت و گفت : براستى كه از كوزه همان مىطراود كه در آن‌است وآيا مار جز مار ، مىزايد ؟ « 1 »\r\nاز فرزندان امام حسن عليه السلام ابوبكر ، قاسم و عبداللَّه بن حسن به شهادت رسيدند . صحنه‌هايى از حماسه آفرينيهاى آنان را بيان مىداريم :\r\n\r\nابوبكر بن الحسن عليه السلام\r\nابوبكر بن الحسن عليه السلام هنگام شهادت شانزده ساله بود - طبق روايت مؤرّخين - ايشان خوش چهره و زيبا رو بود ، در صحنه مبارزه و كارزار بسيار متهوّر وشجاع‌بود . در مبارزه‌چنين مىسرائيد :\r\n من فرزند امامى هستم كه پسر على مىباشد * و تا كُند شدن شمشير با شما مبارزه مىكنم\r\nما - خاندان خدا - به پيامبر نزديكتر هستيم * به شما با نيزه در ميان ميدان ضربه خواهم زد « 2 » \r\n\r\n\r\n","description":"","footnote":"\r\n( 1 ) ضرب المثل معروف اعراب است كه شاخه از درخت مى رويد .\r\n( 2 )\r\n انّى انا نجل الامام ابن على * اضربكم بالسيف حتى يفلل\r\nنحن - و بيت الله - اولى بالنبي * اطعنكم بالرمح وسط القسطل \r\n","page_name":" 26 ","page_number":36},
  {"content":"\r\n\r\nابوبكر وارد كارزار شد و ميمنه و ميسره - چپ و راست - سپاه دشمن را درهم ريخت و بسيارى از دشمنان را به قتل رساند ، سپس به سوى عمويش امام حسين شتافت و در حالى كه چشمانش از عطش فرورفته بودند ، فرياد برآورد : اى عمو ، آيا آب در دسترس داريد تا جگر خود را خنك كرده و قدرت تازه‌اى بازيابم تا بتوانم با دشمنان خدا و رسولش ، مبارزه كنم ؟ امام حسين فرمودند : اى برادرزاده‌ام ، لختى صبر كن تا با جدّت ( پيامبر ) ديدار كنى و با آب بهشت ترا سيراب كند تا ديگر تشنه نشوى ، اين نوجوان بسوى دشمنان شتافت و چنين سرود :\r\n اندكى صبر كن شهادت پس از عطش فرا مىرسد * و روحم در جهاد فشرده مىگردد\r\nهراسى ندارم ، اگر چه مرگ وحشتناك باشد * و در هنگام ديدار با مرگ نخواهم لرزيد « 1 » \r\nسپس به سوى دشمنان يورش برد و تعدادى از آنان را كشته و همچنان رجز خوانى مىكرد . دشمنان او را محاصره و به شهادت رساندند .\r\nابوجعفر - حضرت امام محمّدباقر عليه السلام - ذكر مىكند كه حرمله بن كاهل الاسدى ، ابابكر را به قتل رساند و برخى گفته‌اند\r\n\r\n\r\n","description":"","footnote":"\r\n( 1 ) -\r\n اصبر قليلًا فالمنى بعد العطش * فإنّ روحي في الجهاد تنكمش\r\nلا أرهب إذا الموت وحش * و لم أكن عند اللقاء ذا رعش \r\n","page_name":" 27 ","page_number":37},
  {"content":"\r\n\r\nعبداللَّه بن عقبه الغنوى قاتل فرزند امام حسن عليه السلام بوده است .\r\n\r\nقاسم بن الحسن عليه السلام\r\nمليونها نفر دوستدار اين نوجوان هاشمى هستند و در سالروز عاشورا براى اين قهرمان اشك مىريزند . حال اين سؤال مطرح مىشود كه چرا ؟\r\nزيرا اين نوجوان خوش سيما در بهار زندگى بدون ترس و هراس وارد كارزار گرديد ، و بالاتر از آن وى فرزند امام حسن مجتبى ، شهيد مظلومى است كه تمامى مسلمانان و هواداران آن امام براى وى احترام زيادى قائل شده و به مقام والاى امامت او ، ارادت حقيقى دارند . زيرا وى فرزند رسالت و سيّد جوانان اهل بهشت بود . آرى ، و بيشتر از آن ، در انسان غريزه قهرمانى وجود دارد و اگر چنين نبود قهرمانپرورى و حماسه آفرينيهاى قهرمانان وجود نداشت و زمانيكه زندگى قاسم بن الحسن را مرور مىكنيم صحنه‌هايى از قهرمان ورزيهاى بسيار نادرى را شاهد مىباشيم كه ما را دچار شگفتى مىكند : زيرا اين نوجوان در شب عاشورا از عمويش مىشنود كه چگونه به خود و اصحابش بشارت مىدهد كه فردا تمامى آنها شهيد خواهند شد . بر مىخيزد و سؤال مىكند : اى عمو ، آيا من هم جز كسانى هستم كه فردا كشته مىشوند ؟\r\nامام قبل از اينكه به وى پاسخ دهد ، سؤال مىكند : مرگ را\r\n\r\n","description":"","footnote":"","page_name":" 28 ","page_number":38},
  {"content":"\r\n\r\nچگونه مىبينى ؟\r\nبا تمام خلوص و سادگى مىگويد : اى عمو در يارى رساندن به تو ، شيرين‌تر از عسل است . سپس دوباره سؤال مىكند كه آيا جز كشته شدگان است ؟ امام پاسخ مىدهد حتى فرزند شيرخوارش عبداللَّه نيز كشته مىشود ، جوان خيز بر مىدارد و مىپرسيد : اى عمو ، آيا دشمن به خيمه‌گاه مىرسد ؟\r\nاين دو موضعگيرى را نظاره كنيد :\r\nاوّلًا : خواستار شهادت است . سخنان گهربارش در يارى رساندن به امام حسين عليه السلام - مرگ شيرين‌تر از عسل است - نشانه شجاعت و جوانمردى اوست . مرگ از هر چيزى تلخ‌تر است ولى در يارى رساندن به امام حسين عليه السلام و دفاع از ارزشها ، اين تلخى نه فقط از بين مىرود بلكه يك نياز و حتى شيرين‌تر از عسل جلوه مىكند .\r\nثانياً : خيزش او پس از شنيدن خبر كشته شدن كودك شيرخوار ، نشاندهندهء آن است كه وى نه فقط از شهادت پسر عموى خردسالش متأثّر مىگردد - هر چند اين رخداد بسيار بزرگ و دردناك مىباشد - بلكه اين خيزش بخاطر غيرت وى در قبال زنان است و اينكه چگونه دشمن به خيمه‌گاه مىرسد .\r\nروحيه اين نوجوان هاشمى در دو جمله خلاصه مىگردد ، يارى رساندن به حقّ و غيرت او در برابر حق .\r\nدر روز عاشورا امام حسين عليه السلام طبق روايات آمده به برادران\r\n\r\n","description":"","footnote":"","page_name":" 29 ","page_number":39},
  {"content":"\r\n\r\nقاسم بويژه به ابى بكر كه گويا قبل از قاسم به شهادت رسيده ، اجازهء مبارزه داد ولى در اجازه دادن به قاسم قدرى تأمّل و ترديد كرد . علّت را نمىدانيم ؟ ولى طبق آن روايات امام فرمود : با حضور تو ، تسلى مىجوئيم .\r\nشايد امام حسين عليه السلام به اين نوجوان محبّت عميق داشته و از حضور او تسلّى مىجوئيد . زيرا نشانه‌هاى برادرش را در او مىيافت . و عشق به امام حسن مجتبى در دل مسلمانان عميق و زياد بود .\r\nحال در قلب امام حسين چه مىگذشت ؟ بويژه اينكه امام دربارهء برادرش مىگفت كه از وى - امام حسين - برتر است .\r\nمشهور است امام حسن عليه السلام پس از تحميل صلح با معاويه در دهه چهل از عمرش ناجوانمردانه و مزوّرانه به شهادت رسيد .\r\nشهادت امام حسن با حوادث ناگوار ديگرى روبرو شد مانند ممانعت از طواف جسدش پيرامون قبر پيامبر صلى الله عليه و آله و سلم ، تيرباران كردن جنازه امام با پيكانهاى دشمن و غيره .\r\nاين حوادث دردناك ، غم و اندوه زيادى در قلب ابى عبداللَّه الحسين عليه السلام برجاگذاشت .\r\nامام عليه السلام اين غمّ و اندوه را در دو بيت شعر پس از رفتن برادرش ، بيان داشت :\r\n آيا سر خود را روغن زده و مجلس خود را خوشبو كنم * در حالى كه صورتت دفن شده وجسدت زير خاك است \r\n\r\n","description":"","footnote":"","page_name":" 30 ","page_number":40},
  {"content":"\r\n\r\n كسى كه مال خود را مصادره شده مىبيند افسوس ندارد * ولى آن كس كه برادرش را از دست داده افسوس دارد « 1 » \r\nو اين گونه بود هر زمان كه قاسم را مىديد ، در وجودش نشانه‌هايى از امام حسن عليه السلام را جستجو مىكرد . حال چگونه اجازه دهد تا سرنيزه‌هاى بنى اميّه او را در مقابل ديدگانش قطعه ، قطعه كنند .\r\nطبق روايت امام حسين عليه السلام به قاسم چنين مىگويد : اى برادر زاده‌ام ، تو از برادرم علامتى به ارث دارى ، مىخواهم زنده بمانى تا تسلاى من باشى .\r\nقاسم پيرو سر سخت ولايت و امامت عمويش حسين بود و از سوى ديگر عشق مبارزه و جهاد را زير لواى امام در سر مىپرورانيد و خواستار شهادت در راه خدا بود و آرزوى يارى رساندن به عمويش را داشت . در گوشه‌اى نشست و غمّ و اندوه وجودش را فراگرفت و سر خود را ميان دو پايش قرار داد و بشدّت گريست . به ياد آورد كه پدرش بر بازوى راست وى دعايى بسته است و به وى گفته بود : اگر دچار غمّ و اندوه شدى بايد دعا را باز نموده و با درك معانى آن را بخوانى و هر آنچه نوشته شده است ، بدان عمل كنى .\r\n\r\n\r\n","description":"","footnote":"\r\n( 1 ) -\r\n أأدهن رأسي أم تطيب مجالسي * ووجهك مدفون وأنت تريب\r\nوليس حريباً من اصيب بماله * و لكن من وارى أخاه حريب \r\n","page_name":" 31 ","page_number":41},
  {"content":"\r\n\r\nقاسم با خود گفت : سالها گذشته و همانند اين غمّ و اندوه به من نرسيده است .\r\nدعا را باز كرده و به نوشته نگاه كرد . اين چنين بود : پسرم به تو وصيّت مىكنم اگر عمويت حسين عليه السلام را در كربلا مشاهده كردى كه دشمنانش او را محاصره كرده‌اند ، جهاد و مبارزه عليه دشمنان خدا و رسولش را ترك نكن و جان و خونت را در راهش فدا نما و هر آينه تو را از مبارزه منع نمايد ، به وى اصرار كن تا به سعادت ابدى نائل آيى .\r\nقاسم برخاسته و خدمت عمويش رسيد و آنچه پدرش وصيّت نموده بود ، به عرض رساند . زمانيكه امام دعا و نوشته را خواند بشدّت گريست و فرمود : پسرم ، آيا با پاى خود بسوى مرگ خواهى رفت ؟\r\nگفت : چگونه چنين نباشد و شما ميان دشمنان تنها هستى و يار و ياورى نداريد . روحم فدايت و جانم نثار وجودت .\r\nسپس امام حسين عليه السلام عمامه قاسم را به دو نيم كرد و صورت قاسم را پوشاند .\r\nپس از آن لباس رزم را به وى پوشانده و شمشيرش را به كمر قاسم بست و او را سوار بر اسب نمود و به جبهه اعزام كرد .\r\nدر روايت ديگرى آمده كه امام حسين عليه السلام قاسم را در آغوش كشيد و هر دو بشدّت گريستند و سپس قاسم روانه صحنه جنگ گرديد و چنين رجز خوانى مىكرد :\r\n\r\n","description":"","footnote":"","page_name":" 32 ","page_number":42},
  {"content":"\r\n\r\n اگر مرا نمىشناسيد ، بدانيد من فرزند حسن * سبط پيامبر مصطفى امين هستم\r\nاين حسين همانند اسير گرفتاريست * در ميان مردمى كه ابرها بر آنان نبارند « 1 » \r\nصورت قاسم همانند قرص ماه مىدرخشيد . جنگ سختى را انجام داد و توانست سى و پنج سرباز دشمن را از پاى درآورد .\r\nابومخنف « مقتل نويس » حوادث كربلا گويد كه قاسم هفتاد جنگجو را از پا درآورد . حميد بن مسلم گويد : در اردوگاه پسر سعد - يكى از فرماندهان دشمن - بودم . به اين نوجوان نگاه مىكردم كه پيراهن رزم پوشيده و در پاى خود دو نعل - كفش - داشت كه بند يكى از آنها پاره شده بود . فراموش نكرده‌ام ، نعل پاى چپ بود ، عمر بن سعد الازدى به من گفت : به خدا سوگند بر او سخت خواهم گرفت . به وى گفتم : پناه بر خدا ، چه قصدى دارى . به خدا اگر به من ضربه‌اى بزند ، دست خود را به سويش دراز نخواهم كرد . آيا اين گروه كه او را محاصره كرده‌اند ، كفايت نمىكنند ؟\r\nگفت : به خدا چنين خواهم كرد . بسويش شتافت و با شمشير فرق سر او را شكافت و نوجوان از روى اسب به زمين افتاد .\r\n\r\n\r\n","description":"","footnote":"\r\n( 1 ) -\r\n ان تنكروني فأنا ابن الحسن * سبط النبي المصطفى المؤتمن\r\nهذا حسين كالأسير المرتهن * بين اناس لاسقطوا صوب المزن \r\n","page_name":" 33 ","page_number":43},
  {"content":"\r\n\r\nابو مخنف گويد : سرباز نا نجيب در كمينگاه او قرار گرفت و ضربه‌اى بر سر قاسم فرودآورد ضربه ، چنان شديد بود كه در خاك و خون غلطيد و فرياد برآورد : اى عمو كمك . در روايت چنين آمده : حسين بن على همانند عقاب صفوف دشمن را شكافت و مانند شير خشمگينى يورش آورده و با شمشير دست عمر ، قاتل قاسم را از مچ قطع نمود به طوريكه آويزان شده بود . فريادى بر آورد و سربازان اردوگاه صدايش را شنيدند ، پس از آن رهايش كرد . اسب سواران كوفه بسوى عمر ، قاتل قاسم شتافتند تا او را از دست امام حسين عليه السلام نجات دهند . ولى شدّت جراحات وارده بر او باعث گرديد تا از اسب سرنگون شود و بدليل يكه‌تازى اسبها ، زير پاى وسم آنان لگد مال گرديد و به هلاكت رسيد . پس از فرونشستن گرد و غبار ، حسين عليه السلام سر نوجوان هاشمى را بر زانوى خويش گذارد . قاسم از شدّت جراحات وارده پايش را بر زمين مىكوفت . حسين فرمود : به خدا سوگند بر عمويت بسيار درد آور است كه دعوتش كنى ، نتواند اجابت نمايد و يا اجابت كند ، نتواند كمك كند و يا كمك نمايد ، ولى اثر بخش نباشد ، نفرين بر قومى كه ترا كشت و جدّ و پدرت روز قيامت دشمن آنان خواهند بود .\r\nحميد بن مسلم گويد ، پاى نوجوان بر زمين كشيده مىشد و حسين بن على او را به سينه‌اش مىفشرد . با خود گفتم : با او چه مىكند ؟ پس از آن او را حمل كرده و در ميان كشته شدگان\r\n\r\n","description":"","footnote":"","page_name":" 34 ","page_number":44},
  {"content":"\r\n\r\nخاندان خود و در جوار على اكبر گذارد . سپس فرمود :\r\nخداوندا . . . آنان را بكش و از ايشان مگذر و گناهانشان را نيامرز . پسرهاى عمويم صبر كنيد ، اهل بيت من شكيبا باشيد ، پس از اين روز ، ديگر بار با مصيبت روبرو نخواهيد شد .\r\nقاسم فرزند حسن عليه السلام به شهادت و لقاء اللَّه رسيد ولى قهرمانورزى و ويژگيهاى وى به نوجوانان طرفدار اهل‌بيت و تمامى مسلمانان درس مقاومت و مبارزه با طاغوت و يارى رساندن به حق ، مىدهد .\r\nسيّد شريف مرتضى ( علم الهدى ) يكى از علماى بزرگ هنگام زيارت قبر قاسم با سخنان عطر آگينى مىگويد : سلام بر قاسم بن الحسن بن على و رحمة اللَّه وبركاته ، سلام بر تو اى حبيب خدا ، سلام بر تو اى گل عطر آگين رسول اللَّه ، سلام بر تو از دوستدارى كه از دنيا سعادتى نديده و سينه‌اش از انتقام دشمنان خدا آرام نگرفته تا اينكه اجل به سراغش آيد ، خوشا به حال تو اى دوستدار پيامبر ، چه خوبى و خوشبختى و چه افتخارى و چه سرنوشت زيبايى .\r\n\r\nعبداللَّه بن الحسن عليه السلام\r\nامام حسن مجتبى عليه السلام در بسيارى از جنگها شركت نمود و پيكارهاى بزرگى را عليه طاغوت زمان خويش معاويه ،\r\n\r\n","description":"","footnote":"","page_name":" 35 ","page_number":45},
  {"content":"\r\n\r\nفرماندهى كرد ، ولى جنگ با صلح به پايان رسيد . چنانچه بعضى از افراد مغرض تصوّر مىكنند كه امام حسن عليه السلام اهل زندگى خوش و آسانى بوده است ، امّا در واقع چنين نبوده و صلح ايشان با معاويه يك مرحله از دوران مبارزه و زندگى ، و در راستاى منافع و اهداف بزرگ ملّت اسلامى بوده است .\r\nهدف از جنگ تحقّق اهداف مقدّس است ولى اگر در وضعى قرار گرفته باشند كه نتوانند جنگ را ادامه دهند ، صلح بر قرار مىگردد .\r\nامام حسن مجتبى الگوى نيكو براى كسانى است كه بخواهند نيروهاى با قيماندهء خود را ذخيره كنند تا خود را براى روز ديگر مبارزه ، آماده سازند . صلح امام حسن مجتبى عليه السلام در طول تاريخ خير و بركتى براى مسلمانان بوده است . كسانى به اشتباه اعتقاد دارند كه ايشان خونسرد و تمايل به صلح و سازش داشته‌اند . اگر چنين بود ، چگونه در طول زندگى شرافتمندانهء خود رهبرى جنگهايى را بر عهده داشت .\r\nيكى از بارزترين دلايل بر اين روحيه شجاعانه و پاك كه نشانگر از خود گذشتگى و فداكارى است ، فرزندان امام حسن عليه السلام هستند زيرا نهاد و روحيه آنان از سر چشمهء ولايت سيراب گرديده و به اوج فداكارى و قهرمانى رسيده بودند .\r\nفرزندان امام حسن عليه السلام نمونه‌هاى بديع و زيبائى در مسير مبارزه و رويارويى از خود نشان دادند . عبداللَّه كوچكترين فرزندان امام\r\n\r\n","description":"","footnote":"","page_name":" 36 ","page_number":46},
  {"content":"\r\n\r\nبود اگر قاسم سيزده ساله و ابو بكر بن الحسن 18 ساله بود ، عبداللَّه بن الحسن كوچكتر از برادرانش بود . ولى عوامل وراثت و ويژگيهاى اخلاقى امام حسن مجتبى عليه السلام در فرزندان ايشان تجلّى مىكرد .\r\nدر حديث روايت شده از شيخ مفيد - رضوان اللَّه عليه - كه گفت : عبداللَّه بن الحسن بن على هنوز به حد بلوغ نرسيده بود كه در جوار عمويش امام حسين عليه السلام ايستاد : زينب دخت امام على عليه السلام بسويش شتافت تا از رفتن وى به جبههء جنگ جلوگيرى كند ، امام حسين به زينب فرمود : خواهرم او را باز دار . ولى عبداللَّه بشدّت مخالفت و امتناع كرد و گفت : به خدا سوگند از عمويم جدا نخواهم شد .\r\nابجر فرزند كعب با شمشير سعى در يورش به امام حسين را داشت كه عبداللَّه فرياد برآورد : اى پسر زن بد كاره ، مىخواهى عمويم را به قتل برسانى ؟ ابجر با شمشير نوجوان را مورد حمله قرار داد و با شمشير دست او را قطع كرد به طوريكه دستش از بدنش آويزان شد . عبداللَّه فرياد برآورد : اى عمو . . . اى پدر .\r\nامام حسين او را به آغوش كشيد و فرمود : پسر برادرم ، بر آنچه بر تو نازل گرديده صبر پيشه كن و آن را نيكو پندار و خداوند ترا به اجداد صالحت ملحق خواهد كرد . سپس دست خود را بالا برده و دعا نموده : پروردگارا . . . اگر آنان را تا كنون مهلت داده‌اى گروه ، گروه متفرّق كن و همانند حيوانهاى بيابانى\r\n\r\n","description":"","footnote":"","page_name":" 37 ","page_number":47},
  {"content":"\r\n\r\nسرگردان نما و فرمانروايان را از ايشان راضى مگردان ، آنان ما را خواندند تا به ما يارى رسانند ولى بر ما تاختند و ما را به قتل رساندند .\r\nالسيّد در اللهوف مىگويد : حرمله با تيرى او را نشان گرفت و در دامان عمويش امام حسين به قتل رساند .\r\nشجاعت امام حسن مجتبى عليه السلام اين گونه در وجود فرزندانش - حتّى آن كودك خردسال - دميده شده بود .\r\nسلام خدا بر اهل بيت نبوّت كه مصداق آيهء كريمهء ( ذُرِّيَّةً بَعْضُها مِنْ بَعْضٍ وَاللَّهُ سَميعٌ عَليمٍ ) « 1 » - فرزندانى هستند برخى از نسل برخى ديگر و خدا به تمام احوال شنوا و داناست - هستند . از خداوند خواهانيم تا ما را در راه آنان قرار داده و با پيروى از ائمّه در دنيا پيروز و در آخرت شفاعت و همراهيشان را نصيب ما گرداند .\r\n\r\n\r\n\r\n","description":"","footnote":"\r\n( 1 ) - سورهء آل عمران ، آيه 34 .\r\n","page_name":" 38 ","page_number":48}
  ]