[
  {"content":"\r\n\r\nملاقات محبوب\r\nآيت الله سيدمحمدتقى مدرسى\r\nمترجم : سيد ياسر قزوينى حائرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمدرسى ، محمدتقى ، 1945 -\r\nملاقات محبوب محمدتقى مدرسى ؛ مترجم ياسر قزوينى حائرى . - تهران : انتشارات محبان الحسين عليه السلام 1380 .\r\n104 ص 3000 ريال : 6 - 06 - 7373 - 964 : isbn\r\nفهرستنويسى براساس اطلاعات فيپا .\r\nعنوان اصلى : الحج ضيافة الله .\r\n1 . حج . 2 . حج - - احاديث . الف . قزوينى حائرى ، ياسر ، 1360 - ، مترجم ب . عنوان . ج . عنوان : الحج ضيافة الله .\r\n341 ح 245 م / 8 / 188 bp\r\n357 / 297\r\n1379\r\nكتابخانه ملى ايران\r\n23980 - 79 م\r\nملاقات محبوب\r\nآية الله سيدمحمدتقى مدرسى\r\nمترجم : سيد ياسر قزوينى حائرى\r\nناشر : انتشارات محبان الحسين عليه السلام\r\nچاپ اول : بهار 1380 - 3000 نسخه\r\nآدرس : تهران - خيابان كريمخان زند\r\nخيابان به آفرين - بن بست چهارم پلاك 52 - تلفن 6407435\r\nدفتر پخش : خيابان ناصر خسرو - كوچه حاج نايب تلفن : 3907181\r\nشابك 6 - 06 - 7373 - 964\r\n6 - 06 - 7373 - 964 isbn\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nپيشگفتار\r\nبسم الله الرحمن الرحيم\r\nبا وجود اينكه بوستانهاى شكوفا و گشتزارهاى سرسبز ، مكّه مكرّمه را احاطه نكرده است ، و با وجود اينكه اين شهر بوسيلهء رودهاى روان زينت نيافته است ، و از وضعيّت آب و هوايى مناسبى برخوردار نيست . و با وجود قرار داشتن آن در ميان كوهها و احاطه شدن آن توسّط بيابانهاى بىآب و علف و گرماى سوزان خورشيد كه ريگهاى آن سرزمين را به آتشى گداخته تبديل مىكند مسلمانان را مىيابى كه از تمام نقاط جهان در تلاش و كوششند تا هر سال دراين بقعهء مباركه حضور داشته باشند . و مناسك حجّ را بجا آورند ، كه خداوند آنها را در ندايى به حضرت ابراهيم عليه السلام به سوى آن مناسك‌دعوت كرده است : ( و مردم را به اداى مناسك حجّ فراخوان تا خلق پياده و سواره و از هر راه دور به سوى تو جمع آيند ( و آنجا كانون اجتماع خدا پرستان شود و كنگرهء وحدت اهل ايمان گردد ) . تا در آنجا منافع ( دنيوى و اخروى ) بسيار براى خود فراهم ببينند و نام خدا را در ايّام معيّن ياد كنيد كه ما آنها را از حيوانات و بهائم روزى داديم تا از آن تناول كرده و فقيران بيچاره را نيز اطعام كنند ) « 1 » .\r\nو دراين بين بسيارى اين سؤال را مطرح مىكنند كه اين اصرار بر\r\n\r\n\r\n","description":"","footnote":"\r\n( 1 ) - سورهء حجّ ، آيات 27 - 28 .\r\n","page_name":" 9 ","page_number":9},
  {"content":"\r\n\r\nمشاركت ساليانه در حج براى چيست ، حتّى برخى افراد دهها مرتبه در مراسم حج شركت داشته‌اند و طالب حضور دوباره در موسم حج مىباشند حال اينكه با يك بار شركت در حج وجوب شركت دوباره ساقط مىشود ؟\r\nاگر وجوب اداى مناسك حج را به كنارى بگذاريم الحقّ و الانصاف بايد بگوييم حضور دراين مراسم پرشكوه روح ايمان و قرب الهى را در انسان برمىانگيزد ، حقيقتاً انسان در حين انجام اعمال حجّ به خودشناسى مىرسد . هنگاميكه زائر خانهء خدا به ضيافت الهى وارد مىشود ، خود را در آرامش و اطمينان مىيابد ، به نشاطى زائدالوصف مىرسد كه نمىداند از كجا آمده . به همين دليل در برابر گرماى هوا به سادگى مقاومت مىكند ، و از حضور و شركت در كنگرهء ميليونى حج - بدون هيچ ناراحتى از رنج سفر - لذّت مىبرد ، و مشكلات سفر را از اسكان گرفته تا وسايل نقليّه مورد نياز و مانند آنها را با رضايت كامل به جان مىخرد .\r\nتمام سختيها در چشم او آسان مىشود ، و تمام تلخيها در كام او شيرين مىنمايد . . . چون او يقين دارد پاداشش به اندازهء مشقّتى است كه دراين راه متحمّل شده پس ابائى از مواجههء با گرفتاريها ندارد هر اندازه كه بزرگ هم باشد ، و اعتنايى به مشكلات نمىكند هر قدر هم كه زياد باشد . مطمئنّاً دل كسى كه قدر و منزلت حجّ و فوائد و ويژگيهاى آن را بشناسد از شوق مشاركت در حج به پرواز درمىآيد و روح و روانش براى حضور دراين عبادت الهى به تكاپو مىافتد هر چقدر هم كه اين سفر براى او گران تمام شود .\r\nما در خلال پيگيرى مداوم جلسات سخنرانى آية اللَّه سيّد محمّدتقى مدرّسى دريافتيم كه سخنان ايشان در باب حج به انسان معرفت\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nبيشترى نسبت به اين عبادت الهى مىدهد و افقهاى خير و عمل صالح را در مقابل او مىگشايد . . . معرفتى كه انسان را به ورود در حلقهء حجّاج ترغيب مىكند .\r\nاين بود كه بر آن شديم سخنان ايشان را دراين زمينه جمع‌آورى كنيم و به مخاطبان بزرگوار ارائه دهيم .\r\nواللَّه ولىّ التوفيق\r\nانتشارات محبّان الحسين عليه السلام\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nسخنانى گهربار\r\n\r\nمحبوبترين در نزد خدا\r\nاز امام جعفر صادق عليه السلام روايت شده كه فرمودند :\r\n« محبوبترين زمين در نزد خداوند بزرگوار مكّه است ، و هيچ خاكى محبوبتر از خاك آن ، و هيچ سنگى محبوبتر از سنگهاى آن ، و هيچ درختى محبوبتر از درختان آن ، و هيچ كوهى محبوبتر از كوههاى آن ، و هيچ آبى محبوبتر از آبهاى آن در نزد خدا نيست . « 1 » »\r\n\r\nموهبات حج\r\nامام على بن الحسين عليه السلام فرمودند :\r\n« حجّ و عمره بجا آوريد همانا بدنهايتان سالم گردد ، ارزاقتان گشايش يابد ، و تلاش شما در كسب رزق و روزى خانواده‌هايتان كفايت خواهد كرد . « 2 » »\r\n\r\n\r\n","description":"","footnote":"\r\n( 1 ) - وسائل الشيعه ، ج 9 ، كتاب حجّ ، باب مقدّمات طواف ، ص 349 .\r\n( 2 ) - فروع كافى ، ج 4 ، ص 240 .\r\n","page_name":" 13 ","page_number":13},
  {"content":"\r\n\r\n\r\nختم قرآن در مكّه\r\nامام باقر عليه السلام فرمودند :\r\n« هر كس در مكّه قرآن را يك دور ختم كند نمىميرد مگر اينكه رسول خدا صلى الله عليه و آله را ببيند و جايگاه خويش را در بهشت نظاره كند . « 1 » »\r\n\r\nيك تسبيح در مكّه\r\nامام سجّاد عليه السلام مىفرمايند :\r\n« تسبيحى در مكّه بهتر از خراج - ماليات - عراقين - كوفه و بصره - مىباشد كه در راه خدا انفاق شود . « 2 » »\r\n\r\nنگاه بسوى كعبه\r\nرسول خدا صلى الله عليه و آله فرمودند :\r\n« هر كس قصد اين خانه را بكند و نزديكى جنسى و گناه نكند ، خارج مىشود از گناهانش مانند روزى كه از مادر زاده شده باشد . « 3 » »\r\nامام صادق عليه السلام مىفرمايند :\r\n« از ساده‌ترين چيزهايى كه به نظاره كنندهء بر كعبه داده مىشود اين است كه براى هر نگاه پاداشى به وى تعلّق مىگيرد و گناهى از او پاك\r\n\r\n\r\n","description":"","footnote":"\r\n( 1 ) - وسائل الشيعه ، ج 9 ، كتاب حجّ ، باب مقدّمات طواف ، ص 383 .\r\n( 2 ) - همان ، ص 382 .\r\n( 3 ) - همان ، ص 41 .\r\n","page_name":" 14 ","page_number":14},
  {"content":"\r\n\r\nمىشود ، و رتبه‌اى بر درجات او افزوده مىگردد . « 1 » »\r\n\r\nبهشت پاداش حج\r\nرسول خدا صلى الله عليه و آله فرمودند :\r\n« ثواب حجّ بهشت است و عمره كفّارهء هر گناهى است . « 2 » »\r\n\r\nحجّاج سه دسته‌اند\r\nامام جعفر صادق عليه السلام فرمودند :\r\n« حجّاج به صورت سه دسته برانگيخته مىشوند ، دسته‌اى از آتش جهنّم رهايى مىيابند ، و دسته‌اى از گناهان خارج مىشوند همانند روزى كه از مادر زاده شدند ، و دسته‌اى خانواده و اموالشان در پناه خدا نگهدارى مىشوند ، پس آن ساده‌ترين و نزديكترين چيزى است كه زائر خانهء خدا به آن مىرسد . « 3 » »\r\n\r\nاستقبال از حجّاج\r\nامام صادق عليه السلام مىفرمايند : على بن الحسين صلوات اللَّه عليهما مىفرمود : « اى كسانى كه حج بجا نياورده‌ايد از آمدن حجّاج مسرور شويد و با آنها مصافحه كنيد و آنها را بزرگ بداريد ، پس همانا عمل شما موجب مشاركت شما در پاداش حاجيان مىشود . « 4 » »\r\n\r\n\r\n","description":"","footnote":"\r\n( 1 ) - همان ، ص 367 .\r\n( 2 ) - مستدرك الوسائل ، ج 8 ، ص 7 .\r\n( 3 ) - فروع كافى ، ج 4 ، ص 254 .\r\n( 4 ) - همان ، ص 264 .\r\n","page_name":" 15 ","page_number":15},
  {"content":"\r\n\r\n\r\nعواقب بازداشتن از حج\r\nامام صادق عليه السلام مىفرمايند :\r\n« هر كس از شما بر حذر باشد كه هيچگاه برادرش را از بجا آوردن حج منع نكند ، پس اگر اين كار را بكند به او فتنه‌اى - عذاب - در دنيا خواهد رسيد ، و در آخرت نيز فتنه‌ها و گرفتاريهايى براى او ذخيره خواهد شد . « 1 » »\r\n\r\nكسى كه بميرد و حجّ بجا نياورد :\r\nرسول خدا صلى الله عليه و آله مىفرمايند :\r\n« هر كس كه بميرد و قصد حج نكند ، در حالى كه هيچ حاجت آشكارى ، يا بيمارى زمين‌گير كننده‌اى ، يا سلطان ظالمى ، او را منع نكرده باشد ، پس خواهد مرد بر يكى از اين دو كيش يهودى يا نصرانى . « 2 » »\r\n\r\n\r\n","description":"","footnote":"\r\n( 1 ) - مستدرك الوسائل ، ج 8 ، ص 17 .\r\n( 2 ) - همان ، ص 19 .\r\n","page_name":" 16 ","page_number":16},
  {"content":"\r\n\r\n\r\nجوهرهء ايمان\r\nهر كدام از پديده‌ها و ظواهر مختلف زندگى به جوهره‌ها و بنيانهاى مختلفى بستگى دارند ، و به هر جوهره و اصل صدها پديده متّصل مىشود . خردمندان و فرهيختگان كسانى هستند كه نگاه خود را به اصل و جوهرهء حقيقتها عمق مىبخشند ، و به پديده‌ها و ظواهر سطحى كه عطش حقيقت جوى آنها را سيراب نمىكند اكتفا نمىكنند . به عنوان مثال ما دائماً از خداى متعال عافيت كامل و دائمى طلب مىكنيم . با اين حال آيا تا به حال پرسيده‌ايم كه عافيت چيست ؟\r\nعافيت آن است كه بنيه و قدرت سلولهاى مدافع و آماده باش براى مبارزه با بيماريها در انسان در سلامت كامل باشند ، و اگر بيماريى ناگهان به او هجوم آورد آن بيمارى به سرعت از بين برود و انسان صحّت خود را باز يابد . امّا اگر بنيهء او ضعيف باشد و يا قدرت سلولهاى مدافع او كم باشد هيچگاه سلامتى را نخواهد ديد . هنوز از يك بيمارى خلاص نشده به مرض ديگرى مبتلا مىشود . پس با اين تفاصيل ما بايد جوهره و ماهيّت اصلى سلامتى را جستجو كنيم و به مبارزه با پديده‌ها\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو ظواهر آن اكتفا نكنيم .\r\nاين مشكلات در جامعه نيز مانند انسانها وجود دارد چرا كه جامعه از انسانها تشكيل شده است . به عنوان مثال برخى از جوامع گرفتار دهها رذيلهء اخلاقى مانند تكبّر ، رشوه خوارى ، دجل ، تبانى ، خيانت و سرپيچى از بزرگان و ظلم به ضعيفان و از هم پاشيدگى خانواده‌ها هستند .\r\nو حال اينكه ما مىپرسيم : خلق و خوى خوب در اجتماع چه مىباشد ؟\r\nجواب جامعه‌شناسان به اين پرسش اين است كه : ايمان جامعه به اخلاق به عنوان راه درست زندگى كردن ، بنيان و ريشهء اصلى خلق و خوى خوب مىباشد .\r\nپس جامعه‌اى كه از خلق و خوى خوبى برخوردار است ، در اصل ، جوهره و اساس اخلاق را دارا مىباشد . و جامعه‌اى كه فاقد خلق و خوى خوب باشد در اصل اخلاق را به عنوان راه زندگى كردن نمىبيند و به اصل و ريشهء اخلاق كه خداى متعال به آن امر كرده است اهتمام نمىورزد .\r\nبراى همين است كه اگر با اين جامعه دربارهء مصاديق و اجزاء اخلاق صحبت كنيد ، و يا آنها را به سوى رفتار سليم سوق دهيد و آنها را از زشتيها بازداريد ، سودى براى آنها نخواهد داشت . چون مشكل ما مشكل اجزاء و مصاديق نيست ، بلكه مشكل ما به همان بىبيند و بارى و مفاسد اخلاقى كه در جامعه است باز مىگردد ، لذا تمام مفاسد اجتماعى را در آن خواهيد يافت .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nحقيقت ايمان و نشانه‌هاى آن\r\nشايد دربارهء نماز ، روزه ، راستگويى ، وفاى به عهد و ساير واجباتى كه خداوند به آنها امر كرده است بحث كنيم ، لكن تمام اينها اجزاء و مصاديق و تجلّيات و نشانه‌هاى ايمان هستند . حقيقت ايمان چيز ديگرى است . اگر ايمان ضعيف باشد ، تمام نشانه‌ها و تجلّيات ايمان هم ضعيف خواهند بود . نماز با ايمان ضعيف بىروح خواهد بود ، ايمان ضعيف باعث سهل انگارى در امر نماز مىشود ، و در آخر اين نماز در برابر فحشا و منكرات بازدارنده نيست ، اين نماز به بخشش و انفاق امر نمىكند . . واى بر نمازگزارى كه در نمازش خشوع نباشد ( فَوَيْلٌ لِلْمُصَلِّينَ * الَّذِينَ هُمْ عَن صَلَاتِهِمْ سَاهُونَ ) « 1 » .\r\nپس بجاى اينكه اين نماز براى نمازگزار رحمت باشد ، براى او شرّ وبلا است و نيز ساير عبادات كه تمام آنها ابزارى هستند براى هدايت انسان .\r\nجامعهء بيدار جامعه‌اى است كه ريشه و روح ايمان در آن پاك ، طاهر ، روشن و حقيقى باشد . در واقع مظاهر ايمان دائماً مصاديق آن نيستند . به عنوان مثال جامعهء كوفه در زمان امام حسين عليه السلام نماز را به وقت مىخواندند ، با اين وجود براى به شهادت رساندن امام حسين عليه السلام كه ريشه و حقيقت و جوهرهء اصلى نماز بودند بر هم سبقت مىگرفتند .\r\n\r\n\r\n","description":"","footnote":"\r\n( 1 ) - سورهء ماعون ، آيات 4 - 5 .\r\n","page_name":" 19 ","page_number":19},
  {"content":"\r\n\r\nسپاهيان عمر سعد در شب عاشورا نماز مغرب و عشا را بجا آوردند ، همچنين نماز صبح روز عاشورا را نيز بجا آوردند ولى آن نماز چگونه نمازى بود ؟ ! در حقيقت اين نماز مصداق كامل آيهء شريفه ( فَوَيْلٌ لِلْمُصَلِّينَ ) مىباشد . پس واى بر كسى كه اينچنين نمازى را به پا مىدارد ، نمازى كه جز شرك چيزى در آن نيست . نماز او بجاى اينكه نردبانى باشد براى رسيدن به كمال و به خداى متعال ، وزر و و بال گردن او خواهد بود .\r\n\r\nحج جوهرهء ايمان\r\nحج از جمله واجباتى است كه جوهرهء ايمان را در فرد و جامعه زياد مىكند . جامعه‌اى كه نماينده‌هاى خود را به سوى خداوند رحمان مىفرستد ، جوهره و حقيقت ايمان - و نه فقط نشانه‌هاى آن - در آن جامعه پررنگتر مىشود . حج صرف يك عبادت فردى نيست ، بلكه عبادتى است فردى و اجتماعى .\r\nوقتى انسان به سوى خانه خدا حركت مىكند در حالى كه دعوت الهى را اجابت كرده است ، فرشتگان مقرّب الهى او را احاطه مىكنند ، دلش به وسيلهء ايمان پر از هيجان مىشود ، تقوى را متجلّى مىسازد و سختىهاى راه را به فراموشى مىسپارد و براى تمام آن سختيها پاداش مسجّل مىشود . در واقع اين انسان در ضيافت و مهمانى الهى بسرمىبرد و در حالى كه ملائكة اللَّه او را احاطه كرده‌اند و بعد هنگام تلبيه فرا مىرسد . . . « لَبَّيْكَ اللَّهُمَّ لَبَّيْكَ . . . لَاشَرِيكَ لَكَ لَبَّيْكَ . . . » در آنجا است كه خداوند متعال خواسته‌هاى او را اجابت مىكند ، زيرا آن بنده\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nنزد بهترين ميزبان به ميهمانى رفته است . اين گونه است كه اين انسان از اوّلين لحظه به قصد خانهء خدا حركت مىكند ، تا به ميقات مىرسد ، و از ميقات به سوى مكّه بار سفر مىبندد . . . تا اينكه خود را در صحراى عرفات مىيابد ، ظهر هنگام در صحراى عرفات خداوند او را مخاطب قرار داده مىگويد : بنده‌ام ! حقيقتاً كه آمرزيده شدى ، و از پليديها پاك شدى ، پس كار را شروع كن و به استقبال آن برو . « 1 »\r\nدر حديثى از امام جعفر صادق عليه السلام آمده است كه فرمودند : « . . . پس پدرم عليه السلام فرمودند : هيچ‌كس از مردم چه كافر و چه مؤمن دراين مكان - عرفات - وقوف نمىكند مگر اينكه خدا او را بيامرزد . « 2 » »\r\nصحيفهء اعمال او كه به وسيلهء كارهاى زشت سياه شده است ، از بين مىرود ، و صحيفه‌اى نو و سفيد در برابر او باز مىشود ، همانند روزى كه او از مادر زاده شده ليكن مشكل از زمان خروج او از عرفات آغاز مىشود ، زيرا شيطان بار ديگر او را متوجّه خود مىكند ، همانگونه كه در حديث شريف آمده است ، لذا بسيارى از مؤمنين در آن لحظه آرزوى مرگ مىكنند ، و آن را از خدا طلب مىكنند . روايت شده است كه حجّ از نماز و روزه برتر است ، چون نمازگزار ساعتى بعد مشغول اهل و عيال خود مىشود ، و روزه‌دار نيز روز بعد مشغول خانوادهء خود مىشود .\r\nولى زائر خانهء خدا از بدن خود مىگذرد و خود را فدا مىكند ، دارائى خود را انفاق مىكند و دورى از خانواده را طولانى مىكند و اينها نه\r\n\r\n\r\n","description":"","footnote":"\r\n( 1 ) - بحارالانوار ، ج 96 ، ص 262 .\r\n( 2 ) - همان ، ص 249 .\r\n","page_name":" 21 ","page_number":21},
  {"content":"\r\n\r\nبراى مال است و نه براى تجارت . « 1 »\r\nزائر خانهء خدا در حجّ با مشكلات زيادى برخورد مىكند ؛ در عرفات ، در رمى جمرات ، يا در طواف . . . ، شايد در آن لحظات از شدّت گرما و شلوغى مرگ را به چشم خود ببيند ، و اينها در حالى است كه سر او در برابر گرماى سوزان خورشيد برهنه است . او نه تنها نبايد براى كسى مزاحمت ايجاد كند و كسى را در آن ازدحام به اطراف براند ، بلكه منازعه و مجادلهء بر حق نيز بر او جايز نمىباشد .\r\n( الْحَجُّ أَشْهُرٌ مَعْلُومَاتٌ فَمَن فَرَضَ فِيهِنَّ الْحَجِّ فَلَا رَفَثَ وَلَا فُسُوقَ وَلَا جِدَالَ فِي الْحَجِّ . . . ) « 2 » .\r\n« حجّ واجب در ماه‌هاى معيّن است . پس هركه را حجّ واجب شود بايد آنچه ميان زن و شوهر روا است ترك كند و كار ناروا ( مانند دروغ و مجادله و بدگوئى و گفتن لا واللَّه وبلى واللَّه ) را ترك كند . »\r\nاو در حجّ نمىتواند به خدا قسم بخورد ، در آنجا فقط اطاعت و تسليم در برابر خدا رواست و نه چيز ديگر . مجاهد در راه خدا اگر در جنگ شركت كند ممكن است بكشد و ممكن است شهيد شود ، ولى زائر خانهء خدا حتّى اگر مرگش فرا رسد بدون دفاع از خود است ، در حالى كه امكان دارد در اثر دفاع از خود مرگ به سراغ او نيايد . حقيقتاً اين تسليم مطلق و بىچون و چرا جوهرهء ايمان را در انسان تربيت مىكند و آن را صيقل مىبخشد و به زندگى او رنگ ايمانى جديدى مىزند .\r\n\r\n\r\n","description":"","footnote":"\r\n( 1 ) - وسائل الشيعه ، ج 8 ، ص 78 .\r\n( 2 ) - سورهء بقره ، آيهء 197 .\r\n","page_name":" 22 ","page_number":22},
  {"content":"\r\n\r\n\r\nويژگيهاى اجتماعى حج\r\nاگر از حجّاجى كه به گرد خانهء خدا مىگردند بپرسيم كه از كدامين ديار بدينجا آمده‌اند ، با جوابهاى گوناگونى روبرو مىشويم ، سرزمينهايى دور و يا نزديك . به عنوان مثال اگر تعداد هزار زائر را مورد بررسى قرار دهيم ، ممكن است هر كدام از آنها از منطقه‌اى آمده باشند . و اين امر به نوبهء خود ايمان امّت را به خودش ، به ارزشهايش ، به كتاب آسمانيش و به پيامبرش و در آخر به خداى سبحان مستحكمتر مىسازد .\r\nلذا در حديثى از امام صادق عليه السلام مىخوانيم : « همانا اگر از كعبه سهل انگارى شود ، پس اثرى از آنها ديده نمىشود . » يعنى امّت اسلامى به تمامى از بين خواهد رفت . پس بقاء امّت به بقاء مردم گردا گرد كعبه بستگى دارد .\r\nحقيقتاً خداوند سبحان كعبه را مايهء هدايت و رحمت و بركت براى امّت اسلامى قرار داده است . در واقع امّت اسلامى در كعبه بسرمىبرد .\r\nلذا پروردگار ما مىگويد :\r\n( وَإِذْ بَوَّأْنَا لِإِبْرَاهِيمَ مَكَانَ الْبَيْتِ ) .\r\nاى ابراهيم اينجا مكان بيت [ كعبه 
  ] است ( أَن لَّا تُشْرِكْ بِي شَيْئاً ) يعنى تا به ما شرك نورزى ، و از اين عبادت رابطهء بين بيت اللَّه الحرام وتوصيه در جامعه‌ها را در مىيابيم .\r\nسپس مىخوانيم :\r\n( . . . وَطَهِّرْ بَيْتِيَ لِلطَّائِفِينَ وَالْقَائِمِينَ وَالرُّكَّعِ السُّجُودِ * وَأَذِّن فِي النَّاسِ\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nبِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ ) « 1 » .\r\n« و به او وحى كرديم كه خانهء مرا براى طواف حاجيان و نمازگزاران و ركوع و سجودكنندگان پاك و پاكيزه‌دار * واى ( رسول ما ) مردم را به اداى مناسك حجّ فرا خوان تا خلق پياده و سواره و از هر راه دور به سوى تو جمع آيند . »\r\nابراهيم عليه السلام همسر خود هاجر و فرزند خوردسالش اسماعيل را به كعبه برد و آنها را به امر خداى متعال در آن زمين بىآب و علف تنها گذاشت ، خدايى كه همچنين او را امر كرد تا به بالاترين نقطهء كوه قبيس برود و مردم را براى حجّ دعوت كند . . . در آن هنگام ابراهيم عليه السلام گفت :\r\nپروردگارا ! چه كسى را دعوت كنم ، دراين بيابان كه بين كوههاى بىآب و علف قرار دارد كسى نيست ، پس جواب آمد كه : اى ابراهيم ! برگردن تو اداى وظيفه واجب است و بر ما ابلاغ آن .\r\nو اين گونه بود كه ابراهيم عليه السلام آن درستكار زمانه به بالاى كوه قبيس رفت و ندا سر داد كه : اى مردم ! بياييد براى حج . . و آنگونه كه در حديث شريف از امام صادق عليه السلام آمده است « هنگامى كه خداوند عزّ وجلّ ابراهيم و اسماعيل عليهما السلام را به ساختن بيت [ كعبه 
  ] امر كرد و ساختن آن به اتمام رسيد به او امر كرد تا از ستونى بالا رود و سپس مردم را ندا دهد كه : فرا خوانده شده‌اى بسوى حج ، پس اگر ندا سر مىداد فراخوانده شده‌ايد بسوى حج ، حج بجا نمىآوردند مگر افرادى از آنان كه در آن روزگار خلق شده بودند ، و لكن ندا سر داد فراخوانده شدى به سوى حجّ ، پس تمام مردم در صلب مردان به او لبّيك گفتند : لبّيك اى دعوت كننده\r\n\r\n\r\n","description":"","footnote":"\r\n( 1 ) - سورهء حجّ ، آيات 26 - 27 .\r\n","page_name":" 24 ","page_number":24},
  {"content":"\r\n\r\nبسوى خدا ، لبّيك اى دعوت كنندهء به سوى خدا ، پس هر كس ده مرتبه به او لبّيك گفت ده مرتبه حجّ بجا آورد ، و هركس پنج مرتبه لبّيك گفت 5 بار حج بجا آورد ، و هر كس بيشتر از آن لبّيك گفت پس به عدد ان حج بجا آورد . و هر كس يك بار لبّيك گفت حجّ بجا آورد و هر كس لبّيك نگفت حج بجا نياورد . « 1 » »\r\nبر همين اساس است كه دل مردم در موسم حج براى حج مىتپد .\r\nاگر مقدّمات سفر براى آنها فراهم شود توفيق حج پيدا مىكنند ، و اگر فراهم نگردد توفيق از آنها سلب مىشود ، و اين توفيق در حقيقت از روز دعوت ابراهيم عليه السلام بدست آمده است .\r\nبعداز آن خداوند متعالى مىفرمايد :\r\n( لِيَشْهَدُوا مَنَافِعَ لَهُمْ ) .\r\n« تا منافع خود را در آن مشاهده كنند . »\r\nحج فقط يك عبادت فردى نيست ، بلكه اضافه بر آن عبادتى است در تعامل با زندگى و پيشرفت و توسعهء ملل . پس حقيقتاً خداى متعال سرزمين مكّه را سرزمينى آزاد قرار داد و به آن منتهاى حرمت را اعطا كرد ، و خود آنجا را بيت الحرام نام نهاد ، بيت الحرامى كه انسان در آن حقّ تجاوز به هيچ چيزى را ندارد ، حتّى حق ندارد مورچه‌اى را كه بر بدنش راه مىرود بردارد و به زمين بزند بلكه بايد مورچه را به آرامى در جاى امنى قرار دهد و حتّى حق ندارد پرنده‌اى را براند لذا همه چيز در مكّه داراى امنيّت مىباشد .\r\nهمانگونه كه شاعر عرب قبل از اسلام ، نابغهء ذبيانى ، مىگويد :\r\n\r\n\r\n","description":"","footnote":"\r\n( 1 ) - بحارالانوار ، ج 12 ، ص 105 .\r\n","page_name":" 25 ","page_number":25},
  {"content":"\r\n\r\n والمؤمن العائذات الطير ممسحها * ركبان مكّة بين العين والسلم \r\nيعنى : « قسم به پروردگارى كه به اين پرندگان بازگشته از سفر امان داده است ، پرندگانى كه مسافران مكّه آنها را نوازش مىكنند در حالى كه اين پرندگان در بين هيزمها و مكانهاى پر درخت پاك كه العين و السلم نام دارند هستند . »\r\nبيت‌الحرام ، مسجدالحرام ، مشعرالحرام ، يعنى چه ؟ يعنى آزادگى بلكه بالاترين درجهء آن . انسان مىتواند با صراحت در آنجا به جستجو بپردازد ، در حالى كه كسى حق تجاوز به ديگران را ندارد .\r\nبه رغم اينكه اين آيات كريمه به صورت كامل در مسجدالحرام پياده نشده است امّا آن دسته از آيات كه بر مسجدالحرام منطبق شده است سود زيادى را براى امّت اسلامى به همراه داشته است .\r\nحج در هر سال ايمان و روح رويارويى با مشكلات را در مسلمانان منتشر مىسازد . كه ما مىتوانيم از اين روح و ايمان جهت تزكيهء نفس و رفتن به حج استفاده كنيم و شايد بتوانيم بدينوسيله تمام واجبات را ادا كنيم و حقوقى را كه خداوند برگردنمان نهاده ادا كنيم ، بويژه حقوق خويشاوندان . مىتوانيم در حج ايمانمان را تقويت سازيم ، پس بر ماست كه از فرصت حجّ به خوبى بهره ببريم ، و براى چند روزى كه در حجّ هستيم برنامه‌ريزى دقيقى داشته باشيم و از ساعات و روزها نهايت استفاده را ببريم ، خدا را زياد ياد كنيم و به تلاوت قرآن بپردازيم . امام باقر عليه السلام مىفرمايد :\r\n« هر كس در مكّه ختم قرآن كند نخواهد مرد تا اينكه پيامبر خدا را ببيند\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nو همچنين جايگاه خود را در بهشت ببيند . « 1 » »\r\nدر مرتبهء بعد دعا و انقطاع به سوى پروردگار را در برنامهء خود قرار دهيم ، همچنين برادران مؤمن و ذريّهء خودمان را از دعا فراموش نكنيم ، همچنين براى برآورده شدن نيازهاى دنيوى و اخروى دعا كنيم ، همانا كه خداوند سميع و مجيب است .\r\n\r\n\r\n","description":"","footnote":"\r\n( 1 ) - وسائل الشيعه ، 9 ، ص 382 .\r\n","page_name":" 27 ","page_number":27},
  {"content":"\r\n\r\n\r\nايستگاه تقوى\r\n( الْحَجُّ أَشْهُرٌ مَعْلُومَاتٌ فَمَن فَرَضَ فِيهِنَّ الْحَجِّ فَلَا رَفَثَ وَلَا فُسُوقَ وَلَا جِدَالَ فِي الْحَجِّ وَمَا تَفْعَلُوا مِنْ خَيْرٍ يَعْلَمْهُ اللَّهُ وَتَزَوَّدُوا فَإِنَّ خَيْرَ الزَّادِ التَّقْوَى وَاتَّقُونِ يَا أُولِي الْأَلْبَابِ ) « 1 » .\r\n« حجّ واجب در ماه‌هاى معيّنى است ( شوّال ، ذى قعده و ده روز اوّل ذى حجّه ) پس هر كه را حج واجب شود بايست آنچه ميان زن و شوهر رواست ترك كند و كار ناروا ( مانند دروغ ) و مجادله ( و بدگوئى و گفتن لاواللَّه و بلىواللَّه ) را ترك كند و شما هر كارِ نيك كنيد خدا بر آن آگاه است و توشهء تقوى براى راه آخرت برگيريد كه بهترين توشهء اين راه تقوى است و از من بپرهيزيد و خدا ترس شويد اى صاحبان عقل و ادراك . »\r\nاين آيهء كريمه مختصرى از احكام و فلسفهء حجّ را بيان مىكند ، بصيرت حقيقى را به زائر خانهء خدا در كيفيّت اداى حجّ و آنچه به\r\n\r\n\r\n","description":"","footnote":"\r\n( 1 ) - سورهء بقره ، آيهء 197 .\r\n","page_name":" 28 ","page_number":28},
  {"content":"\r\n\r\nخودش مربوط مىشود مىبخشد ، همچنين به او مىآموزد كه چگونه حجّ را به نقطهء عطفى در زندگى خود بدل كند بطوريكه شخصيّت قبل و بعداز حجّ او متفاوت باشد ؛ شخصيّت قبل از وقوف در عرفه و شخصيّت بعداز وقوف در عرفه .\r\nگروهى از مردم از اين نكتهء اساسى متأثّر مىشوند و براى خود توشه و زادى بزرگ فراهم مىسازند ( وَتَزَوَّدُوا فَإِنَّ خَيْرَ الزَّادِ التَّقْوَى ) ، گروهى ديگر نيز از اين آيه استفاده بسيار كمى مىبرند . بدون شك اعمال و ميعادگاههاى حجّ همگى فوائدى دارند كه به خود زائر باز مىگردد ، و در حديثى از امام جعفر صادق عليه السلام روايت شده كه فرمودند :\r\n« گناهكارترين مردم كسى است كه اين خانه را طواف كند - در حالى كه به بيت العتيق اشاره مىفرمودند - و دراين سرزمين توقّف كند - در حالى كه به وادى عرفه اشاره مىفرمودند - سپس گمان كند كه خدا گناهانش را نيامرزيده است ، پس او گناهكارترين مردم است . »\r\nيعنى انسان بايد يقين كامل داشته باشد كه خدا گناهان او را در صورت وقوف در عرفات محو خواهد كرد ، حال آنكه وقوف در عرفات اوج مناسك حجّ قلمداد مىشود ، حقيقتاً عرفات محلّ تولّد دوبارهء انسان است ، زيرا كه روح ايمان وى را دوباره زنده مىكند و به او نگاهى نو در مورد حقايق زندگى و دنياى آخرت مىدهد . ولى برخى حجّاج هيچ تغييرى نمىكنند . و به اخلاق ناپسند گذشته باز مىگردند ، به علاوهء اينكه حجّ آنها از اخلاص لازم برخوردار نبوده است . و چه اختلاف فاحشى است بين آنكه از حجّ توشه‌اى برداشته و آنكه دست\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخالى برگشته در حالى كه هر دو را به عنوان حاجى و زائر خانهء خدا مىشناسند . در واقع اهداف برتر حجّ را آيهء مذكور به وضوح توضيح داده است . اين آيه پس از اشاره به مشخّص بودن ماه‌هاى حجّ كه عبارت‌اند از : شوّال ، ذىالقعده و ذىالحجّه ، التزام امورى كه بر فرد محرم واجب است تا به تولّد دوباره برسد را دوباره تأكيد مىكند .\r\nتولّدى كه هدف اصلى حجّ است ، اين امور عبارت‌اند از : نزديكى نكردن با همسر ، سرپيچى نكردن از فرمان خدا ، منازعه و جدال نكردن در خلال حجّ .\r\n( فَلَا رَفَثَ ) لازم است زائر خانهء خدا از آنچه كه به شهوت جنسى وابسته است دورى گزيند ، فقها مىگويند : مُحرم حتّى نبايد شاهد بسته شدن عقد ازدواج باشد . پس چشم‌پوشى از جاذبه‌هاى جنسى حتّى براى مدّتى محدود امرى است كه بايد از آن دورى كنيم .\r\n( وَلَا فُسُوقَ ) براى فسوق تفسيرهاى عديده‌اى ارائه شده است .\r\nولى جامع‌ترين تفسير عبارت است از : هر چيزى كه انسان را از راه صواب بازدارد . يعنى ضرورت التزام به ترك گناه ؛ چه صغيره و چه كبيره ، به بيانى ديگر حجّ برنامهء متكاملى است در جهت تربيت و تزكيهء مستقيم حجّاج . هر گناهى كيفرى دارد و كيفر برخى از گناهان در حالى كه حاجى به كرّات مرتكب آن شود تا آنجا مىرسد كه باعث بطلان حجّ مىشود . و اين جداى از قبول يا ردّ حجّ در درگاه الهى است . و شايد بهترين مثال براى فسوق در حجّ در بر كردن لباس است ، چه مادّى و چه معنوى ، در بر كردن هر چيزى باعث تمايز طبقاتى يا تمايز قومى و غير از آن مىشود . يعنى حجّ فريضهء مساوات مردم در برابر آفريدگارشان\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nاست ، هيچ‌كس بر ديگرى برترى ندارد ، و هيچ‌كس بر ديگرى تفاخر نمىورزد ، تمام محرمين با لباسهاى يك شكل و يك نوع محرم مىشوند ، و هيچ‌كس اجازه ندارد از خود چيزى در حجّ ابداع كند و فقط بايد اوامر الهى را اطاعت كند .\r\nحجّ فريضهء عقيده و عمل است ؛ فريضه‌اى است كه فرد معتقد و عملش را قوام مىبخشد . انسان در حجّ بايد از نظر عمل و گفتار به ياد آورد كه كرامت و قيمتش به ثروت و مليّت ، به روابط اجتماعيش ، يا منصب و مقامش ، يا امورى مانند اين زائل شدنى نيست . بلكه كرامت انسان خصوصيّاتى ذاتى دارد . در واقع انسان از ثروت ، ملّيّت روابط و مقامهاى دنيوى ارزش بيشترى دارد . اگر فرض كنيم انسانى تنها ومجرّد زندگى مىكند و مال و ثروت و امكاناتى هم در اختيار ندارد . .\r\nآيا اين انسان بىارزش است ؟\r\nاسلام آمده براى اينكه بگويد ارزش انسان به خود اوست و نه به آنچه او را احاطه كرده است همانگونه كه ارزش دُرّ به خود دُرّ است و با صيقلى كردن آن بر ارزش ذاتى آن افزوده نمىشود .\r\n( وَلَا جِدَالَ ) كسى كه از حقيقت وجود خودش غافل است هميشه براى دفاع از خود ، به آب و آتش مىزند :\r\n( وَكَانَ الْإِنسَانُ أَكْثَرَ شَيْءٍ جَدَلًا ) « 1 » .\r\n« و انسان از همه بيشتر به جدال مىپرداخت . »\r\nزائر خانهء خدا به قصد پاك شدن به حجّ مىرود ، نه فقط پاكى از گناهان ، بلكه پاكى از آن ريشه‌هاى فاسدى كه گناهان از آنها سرچشمه\r\n\r\n\r\n","description":"","footnote":"\r\n( 1 ) - سورهء كهف ، آيهء 54 .\r\n","page_name":" 31 ","page_number":31},
  {"content":"\r\n\r\nمىگيرند .\r\nگناهكار با تمسّك به شهوت ، خشم ، منازعه وجدل ، فخرفروشى و مباهات و حقير شمردن ديگران ، گناه مىكند . . زائر به حجّ آمده است تا در لحظات تجلّى خداوندى از اينها پاك شود لحظاتى كه انسان با حقيقت مجرّد خودش آشنا مىشود ، و در نتيجه معرفت او نسبت به پروردگارش افزايش مىيابد .\r\nحديث معروفى وجود دارد كه مىفرمايد :\r\n« هر كس خودش را بشناسد پس پروردگارش را شناخته است . « 1 » »\r\nاين لحظات در ضمير زائر صادق و راغب الى اللَّه تأثير عميق مىگذارد و او را براى رفتن دوبارهء به حجّ به تكاپو مىاندازد . در واقع نورى الهى بر او تابيده مىشود و آرامش و لذّت روحى بدست مىآيد - كه هيچ آرامش و لذّتى بالاتر از آن نيست - و او را در مقابل سختيها و خستگى انجام مناسك حجّ مقاوم مىسازد لذا بار ديگر براى لمس كردن آن لذّت ابدى به تلاش مىافتد .\r\nيكى از الطاف الهى نشان دادن آيات و نشانه‌هاى خود به جهت يقين رسيدن بندگان مىباشد ، آنجا كه آيات خود را به موسى بن عمران عليه السلام نشان داد و او بيهوش شد و به زمين افتاد . اين تجلّى الهى در راستاى ايمان و جايگاه افراد تفاوت مىكند . لذا ما بخاطر جايگاه پايينى كه در هستى داريم مقدار كمى از تجلّى الهى را مشاهده مىكنيم ، كه همين مقدار كم هم ما را به سوى تكامل و رسيدن به مقام ملاقات كنندگان با نور برتر الهى سوق مىدهد .\r\n\r\n\r\n","description":"","footnote":"\r\n( 1 ) - بحارالانوار ، ج 2 ، ص 132 .\r\n","page_name":" 32 ","page_number":32},
  {"content":"\r\n\r\nدر ادامه خداوند مىفرمايد :\r\n( . . . وَمَا تَفْعَلُوا مِنْ خَيْرٍ يَعْلَمْهُ اللَّهُ وَتَزَوَّدُوا فَإِنَّ خَيْرَ الزَّادِ التَّقْوَى . . . ) .\r\n« . . . و هر آنچه از خير انجام مىدهيد خدا بدان آگاه است و توشه برداريد پس بدرستى كه بهترين توشه تقوى مىباشد . . . » .\r\nحسنهء ويژه‌اى كه انسان در اثناء حجّ مىتواند انجام دهد ، خلوص براى خداى متعال و آگاهى به اهداف اصلى مناسك مختلف حج و عمل به آنها مىباشد .\r\nتوشه و زادى كه خداوند امر به برگرفتن آن مىكند تقوى مىباشد .\r\nتقوى حالتى درونى است كه به وسيلهء ثروت يا درس و بحث بدست نمىآيد ، بلكه حالتى درونى مىباشد كه انسان بوسيلهء تجاربى كه به دست مىآورد در او اثرى عميق مىگذارد قرآن كريم مردم را به برگرفتن زاد و توشه « تقوى » در خلال حجّ دعوت مىكند . و مهم اين است كه قاصد خانهء خدا براى دستيابى به درجات مختلف تقوى تلاش كند . هر كس اين ملكهء نورانى را بدست آورد طعم سعادت را خواهد چشيد و با قلب سليم بسوى پروردگارش پرواز خواهد كرد .\r\nلازم به ذكر است كه در مقابل انسان حج كننده سفرى پرمشقّت و همراه با سختى قرار دارد كه نمىداند به كجا و چگونه ختم مىشود .\r\nشايد اين مسافرت كوتاه باشد ، شايد هم طولانى . او از زمان مرگ نيز مطّلع نمىباشد ، ولى دراين بين خداى تبارك و تعالى او را به مقاومت در برابر وسوسه‌هاى شيطانى امر مىكند ، وسوسه‌هايى كه هيچگاه او را رها نمىكنند حتّى اگر بر فراز كوه عرفات باشد . . .\r\nلحظه‌اى به خويشتن باز مىگردد ، تا عزم خود را براى تغيير\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nوپيشروى بسوى نور الهى جزم كند . در حالى كه همين لحظهء بيدارى براى خداوند كفايت مىكند تا بنده را به خود نزديك كند و درهاى رحمت و سعادت ابدى را در برابرش بگشايد . مصائب و بلاهايى كه به هر فرد در طول عمرش خواهد رسيد چيزى جز وسيله‌اى براى بيدار كردن انسان از غفلت و تنبيه او بخاطر آنچه در آن غوطه‌ور است نيست ، و اينها براى اين است كه توبه كند و عمل صالح انجام دهد .\r\nاگر بگوييم حجّ ايستگاه دورى از گناهان و مركز انقلاب انسان براى غلبه بر هواى نفس است بيراهه نرفته‌ايم . حجّ ايستگاهى است كه برترين احترامها را براى انسان قائل مىشود و مىخواهد انسان خود را در مسائل حاشيه‌اى و پست غرق نسازد .\r\nدر واقع هدف از حجّ به تنهايى ، و با توجّه به اصل مطلب ، اين است كه آينه‌اى برّاق و صيقل را به انسان ارائه كند تا ( وَاتَّقُونِ يَا أُولِي الْأَلْبَابِ ) را منعكس سازد .\r\nتمام افراد بشر در جرگهء كسانى كه قرآن كريم آنها را ( أُولِي الْأَلْبَابِ ) نام نهاده قرار نمىگيرند ، بلكه كسانى كه به عمق و ريشهء مفاهيم وحقيقت قضايا توجّه دارند اولى الالباب هستند . امّا آنهايى كه به ظاهر مسائل زندگى اكتفا كرده‌اند و از دريا فقط كف آن را مشاهده مىكنند سزاوار زندگى در قشر و پوستهء وجود هستند .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nكورهء اخلاص\r\nهر سال نزديك موسم حجّ صدها هزار تن از مسلمانان از نقاط مختلف جهان خود را براى اين سفر بزرگ آماده مىسازند ، سفرى به مثابهء كوره‌اى كه گروههاى مختلف ميليونى انسانها را درهم ذوب مىكند ، و در وحدتى مصفّى و با ارزش و متكامل متجلّى مىسازد .\r\n\r\nروزهاى مبارك\r\nدههء اوّل از ماه ذيحجّه كه خداوند از آن در آيات :\r\n( وَالْفَجْرِ * وَلَيَالٍ عَشْرٍ * وَالشَّفْعِ وَالْوَتْرِ ) « 1 » .\r\nقَسَم به صبحگاه * و قَسَم به ده شب ( اول ذيحجّه ) * قَسَم به حقّ جفت ( كلّيّهء موجودات عالم است ) و به حقّ فرد ( خداى يكتا ) . »\r\n( وَوَاعَدْنَا مُوسَى ثَلَاثِينَ لَيْلَةً وَأَتْمَمْنَاهَا بِعَشْرٍ فَتَمَّ مِيقَاتُ رَبِّهِ أَرْبَعِينَ لَيْلَةً ) « 2 » .\r\n\r\n\r\n","description":"","footnote":"\r\n( 1 ) - سورهء فجر ، آيات 1 - 3 .\r\n( 2 ) - سورهء اعراف ، آيهء 142 .\r\n","page_name":" 35 ","page_number":35},
  {"content":"\r\n\r\n« و ما با موسى سى شب وعده ، و قرار نهاديم ، چون پايان يافت ، ده شبِ ديگر بر آن افزوديم تا آنكه زمان وعده به چهل شب تكميل شد . » ياد مىكند ، از روزهاى با بركت و بزرگ به حساب مىآيند ، و آن به دليل سفر پربركت حجّ مىباشد . دراين ايّام سخنگوى پروردگار بزرگ ، ابراهيم خليل عليه السلام ، مردم را به حجّ فرا مىخواند ، پس دلهاى ميليونها مسلمان به سوى كعبه ، مسجدالحرام و مشاعر مقدّسه پر مىكشد ، و به ديار تجلّى رحمت الهى تعلّق خاطر پيدا مىكند ، و دلهاى مسلمانان چون شمعى به دور آن مىگردد .\r\nلذا عليرغم مشكلات و خطراتى كه هنوز هم حجّاج را تهديد مىكند و با وجود هزينهء فراوانى كه اين سفر الهى در بردارد ، مسلمانان به حجّ عشق مىورزند و بهاى گزاف و با ارزشى را در راه آن صرف مىكنند .\r\nو اين دليلى است بر عشق قلبى مسلمانان به لبّيك گويى به نداى ابراهيم عليه السلام :\r\n( . . . فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ . . . ) « 1 » .\r\n« بار خدايا دلهاى مردمان را بسوى آنها مايل گردان . »\r\nاز آن روز تا به حال حدود 5 هزال سال مىگذرد ولى كما كان بيت‌العتيق دلهاى ميليونها انسان را بسوى خود مىكشاند ، چنان كه گويى كنگره‌اى عظيم الهى برپا شده است . حجّاج نمايندگان پيش از\r\n\r\n\r\n","description":"","footnote":"\r\n( 1 ) - سورهء ابراهيم ، آيهء 37 .\r\n","page_name":" 36 ","page_number":36},
  {"content":"\r\n\r\nيك ميليارد و دويست هزار مسلمان هستند ، مسلمانانى كه در اقصى نقاط عالم پراكنده‌اند . كورهء توحيد آنها را ذوب كرده است ، و با وجود زبانها ، فرهنگها و ملّيتهاى گوناگون وحدت آنها را حفظ كرده است . با وجود اينكه امكان دارد كسى از قوم و قبيله‌اى باشد كه ديگرى حتّى نام آن را نشنيده ، مىبينيم اين امّتى كه به تمام پيامبران تأسّى مىكند هنوز همان امّت واحد است همانگونه كه خداوند مىفرمايد :\r\n( إِنَّ هذِهِ أُمَّتُكُمْ أُمَّةً وَاحِدَةً وَأَنَا رَبُّكُمْ فَاعْبُدُونِ ) « 1 » .\r\n« اينك طريقهء واحد و دين يگانهء شما آئين پاك اسلام است و من يكتا پروردگار و آفرينندهء شما هستم پس تنها مرا بپرستيد . »\r\nامّت اسلامى جوانى ، نشاط وجنب و جوش خود را حفظ كرده و هنوز حجّ كورهء اين امّت است و دليلى كه آن را عليرغم تمام موانع همچنان سرپا نگاه داشته است اين است كه حجّ دلهاى مسلمانان را درهم ذوب مىكند .\r\n\r\nخداوند به ما نزديك است ولى . . .\r\nپروردگار بخشنده و مهربان بسيار به ما نزديك است ، ولى ما از او دور هستيم . نبايد او را در بيابانها ، قلل كوهها يا در فراز آسمان جستجو كنيم ، او هر جايى كه انسان باشد حاضر است ، او قائم ، قيّوم و حىّ است ، مىشنود و مىبيند ، همانگونه كه در قرآن هم آمده :\r\n( قَالَ لَاتَخَافَا إِنَّنِي مَعَكُمَا أَسْمَعُ وَأَرَى ) « 2 » .\r\n« گفت : نترسيد من با شما هستم مىشنوم و مىبينيم . »\r\nدر واقع ما هستيم كه از او دور افتاده‌ايم ، خداوند مىفرمايد :\r\n\r\n\r\n","description":"","footnote":"\r\n( 1 ) - سورهء انبياء ، آيهء 92 .\r\n( 2 ) - سورهء طه ، آيهء 46 .\r\n","page_name":" 37 ","page_number":37},
  {"content":"\r\n\r\n( وَإِذَا سَأَلَكَ عِبَادِي عَنِّي فَإِنِّي قَرِيبٌ أُجِيبُ دَعْوَةَ الدَّاعِ إِذَا دَعَانِ فَلْيَسْتَجِيبُوا لِيْ وَلْيُؤْمِنُوا بِي لَعَلَّهُمْ يَرْشُدُونَ ) « 1 » .\r\n« و چون بندگان من از دورى و نزديكى من از تو مىپرسند بدانند كه من به آنها نزديك خواهم بود هركه مرا خواند دعاى او را اجابت كنم پس بايد دعوت مرا بپذيرند و به من بگروند باشد تا به سعادت راه يابند . »\r\nيعنى بخاطر حجابهايى كه بين خود و خدا ايجاد كرده‌ايم ، از او دور افتاده‌ايم . آفتاب هر روز بر پهنهء شرق و غرب مىتابد ، و لكن درِ اتاق اگر بسته باشد و اگر پرده‌اى بر روزنه‌هاى موجود در ديوار آويخته شده باشد نفوذ نور را غير ممكن و افراد داخل اتاق را از نور محروم مىسازد . همينگونه است رابطهء ما با خداوند متعالى ، ما هستيم كه از او دور افتاده‌ايم زيرا پوشيده از حجابهاى دنيوى هستيم . دنيا بزرگترين پرده و حجاب بين انسان و پروردگارش مىباشد ، همانگونه كه پيامبر اكرم صلى الله عليه و آله مىفرمايند : « محبّت دنيا رأس هر خطائى است . « 2 » »\r\nبدتر وزشت‌تر از آن خودخواهى انسان است ، كه فرد خود را در آن حبس كرده است و تا وقتى كه از اين زندان رهايى نيابد به حقيقت نمىرسد .\r\nو به همين خاطر است كه در دعاى ابوحمزهء ثمالى مىخوانيم :\r\n« بدان كه تو براى اميدواران موضع اجابت هستى ، و براى غم‌داران در كمينگاه يارى رساندن هستى . . . و همانا روندهء بسوى تو به تو\r\n\r\n\r\n","description":"","footnote":"\r\n( 1 ) - سورهء بقره ، آيهء 186 .\r\n( 2 ) - بحارالانوار ، ج 51 ، ص 285 .\r\n","page_name":" 38 ","page_number":38},
  {"content":"\r\n\r\nنزديك است ، و تو از خلق خود پنهان نيستى مگر اينكه اعمالشان حجابى براى آنها باشد . . . »\r\n\r\nضرورت اخلاص\r\nبايد عمل و نيّت را خالص كنيم ، بايد بتها و شريكانى را كه براى خدا درست كرده‌ايم نابود كنيم ، پس دراين حال است كه خود با خدا نجوى مىكنيم و او نيز با ما نجوى مىكند ، با او سخن مىگوييم اونيز با ما سخن مىگويد . از پيامبر اكرم صلى الله عليه و آله نقل شده است كه فرمودند :\r\n« قلب مؤمن بين دو انگشت از انگشتان خداوند رحمان قرار دارد . « 1 » »\r\nبله اين قلب به وسيلهء مصاحبت با خدا منقلب مىشود ، مانند حال حضرت على عليه السلام چرا كه مىفرمايند : « هيچ چيزى را نديدم مگر اينكه خدا را قبل ، بعد و همراه آن مشاهده كردم . » درست است كه ديدهء انسان جز ظواهر مادّى چيز ديگرى را نمىبيند ، و لكن حضرت على عليه السلام بصيرت خود را جلا مىدهد تا ازخلال اين ظواهر به پروردگار برسد .\r\nو از ميان دلائل به خداوند نظر كند ، بله او ظاهر را نمىنگرد ، بلكه ماوراى آن را مىبيند ، و لذا ايشان بر اينكه خداوند بوسيلهء بصيرت ديده مىشود تأكيد مىورزند و مىفرمايند :\r\n« او را چشمها بديدن آشكارا درك نمىكنند و لكن قلبها بوسيلهء حقايق ايمان اورا درك مىكنند . « 2 » »\r\nلذا براى وصول به پروردگار و براى اينكه با او به سخن بنشينيم ،\r\n\r\n\r\n","description":"","footnote":"\r\n( 1 ) - بحارالانوار ، ج 67 ، ص 40 .\r\n( 2 ) - نهج البلاغه ، خطبهء 197 .\r\n","page_name":" 39 ","page_number":39},
  {"content":"\r\n\r\nبراى اينكه او را دوست بداريم و او نيز به ما محبّت ورزد ، و براى اينكه به مقام رضا نائل شويم واو نيز از ما راضى شود . . . بر ماست كه تمام بتها و در رأس آنها بت خودخواهى را نابود سازيم . همگى از نسل آدم هستيم و آدم نيز از خاك است . و مادامى كه ذرّات خاك بر يكديگر برترى ندارد بشر نيز بر يكديگر برترى ندارد مگر به تقوى همانگونه كه خداوند مىفرمايد :\r\n( يَا أَيُّهَا النَّاسُ إِنَّا خَلَقْنَاكُم مِن ذَكَرٍ وَأُنثَى وَجَعَلْنَاكُمْ شُعُوباً وَقَبَائِلَ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ إِنَّ اللَّهَ عَلِيمٌ خَبِيرٌ ) « 1 » .\r\n« هان اى مردم همانا ما شما را از يك مرد و يك زن آفريده‌ايم و شما را به هيأت اقوام و قبايلى درآورده‌ايم تا با يكديگر انس و آشنايى يابيد ، بىگمان گرامىترين شما در نزد خداوند پرهيزكارترين شماست ، خداوند داناى آگاه است . »\r\nو بر همين اساس است كه نبايد به اصل و نسب خود افتخار كنيم .\r\nچون نسب ما بدون عمل صالح هيچ كمكى به ما نخواهد كرد . به عنوان مثال قرابت و نزديكى پسر حضرت نوح به وى براى او چاره ساز نبود ، و او را از غرق شدن نجات نداد چون او همانگونه كه قرآن كريم براى ما بيان مىكند به خدا ايمان نداشت .\r\n( وَنَادَى نُوحٌ رَبَّهُ فَقَالَ رَبِّ إِنَّ ابْنِي مِنْ أَهْلِي وَإِنَّ وَعْدَكَ الْحَقُّ وَأَنتَ أَحْكَمُ الْحَاكِمِينَ * قَالَ يَانُوحُ إِنَّهُ لَيْسَ مِنْ أَهْلِكَ . . . ) « 2 » .\r\n« و نوح پروردگارش را ندا داد و گفت پروردگارا ! پسرم از خانوادهء\r\n\r\n\r\n","description":"","footnote":"\r\n( 1 ) - سورهء حجرات ، آيهء 13 .\r\n( 2 ) - سورهء هود ، آيات 45 - 46 .\r\n","page_name":" 40 ","page_number":40},
  {"content":"\r\n\r\nمن است و وعدهء تو نيز راست و درست است و تو داورترين داورانى * فرمود اى نوح او [ در حقيقت 
  ] از خانوادهء تو نيست . . . »\r\nو لذا ما بايد اين پرده‌ها و موانع را از پيش رو برداريم ، و در كورهء ايمان خود را ذوب كنيم . مسلمانان هنگام طواف كعبه ، سعى صفا و مروه ، و در صحراى عرفه و مشعر و منى و ديگر اماكن به خداوند متعال نزديكتر مىشوند ، چون در آن لحظات تمام موانع را ازپيش پا برداشته‌اند . آنها با وجود اختلاف رنگ ، زبان و ملّيتهايشان يكصدا ندا مىدهند :\r\n« لَبَّيْكَ اللَّهُمَّ لَبَّيْكَ ، لَبَّيْكَ لَاشَرِيكَ لَكَ لَبَّيْكَ ، إِنَّ الْحَمْدَ وَالنِّعْمَةَ لَكَ وَالْمُلْكَ ، لَاشَرِيكَ لَكَ لَبَّيْكَ » .\r\nدر موسم حجّ امتيازاتى كه كسى را بر ديگرى برترى مىبخشند زائل مىشوند . به عنوان مثال يكى از چيزهايى كه باعث تمييز و اختلاف مىشود لباس است براى همين در حجّ همه لباس يك شكل بر تن مىكنند كه همان لباس احرام مىباشد ، دراين حال مظاهر آسايش و زينت سقوط مىكنند ، چون از امور محركه براى فرد محرم تلقّى مىشوند .\r\nاين گونه است كه انسان در حجّ به روحانيّت و صفائى ويژه دست پيدا مىكند . دراين حال جان و دل حجّاج از ايمان و معرفت الهى شعله‌ور مىشود ، و هر دعايى كه بر زبان ايشان جارى مىشود از اعماق آنها خبر مىدهد ، اين حالت با حالى كه در دنيا و در هنگامى كه دنيا و زينتهاى ظاهريش ، ما را احاطه كرده ، بسيار متفاوت است .\r\nپس بيائيد خود را از اين زندان كه در آن محبوس گشته‌ايم برهانيم ،\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nتا آفتاب حقيقت بر ما بتابد و دراين صورت است كه به قرب الهى نائل مىشويم و از دورى و پوشيدگى از او بوسيلهء حجابهاى دنيوى رهايى مىيابيم .\r\n\r\nاستقبال از ايّام حجّ\r\nاضافه بر آنچه گفته شد بايد گفت كه هر روز كه به روزهاى دههء اوّل ذيحجّه نزديك‌تر مىشويم ، و خود را براى روز عيد كه يكى از ايّام‌اللَّه مىباشد آماده مىسازيم برماست كه خود را مانند حجّاج آماده سازيم - در صورت عدم توفيق شركت در حجّ - و در حالات روحانى وتوجّهاتشان همگام و همراه شويم ، و در بجاآوردن نماز شب ونافله‌ها و خواندن قرآن و ادعيه در آن ايّام كوشا باشيم . . . و توجّهات روحانى را در خود افزايش دهيم تا از زندان اين دنيا رهايى يابيم . بدينوسيله مىتوانيم به فضيلت و كرامت آن دست يابيم - و لو به مقدار كم - همچنين مىتوانيم از چشمهء زلال آن سيراب شويم .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n\r\nايستگاه شناخت\r\nبرخى مسافت بين آسمان و زمين را بىنهايت تصوّر مىكنند ، در حالى كه برخى ديگر اين فاصله را بسيار ناچيز مىدانند ، و عقيده دارند طىّ اين مسافت بدون صرف كمترين زمانى ميسّر است ، چون اين دسته دوّم طريق خود را به وسيلهء مركب استغفار و توبه مىپيمايند در حالى كه بين آنها و آسمان هيچ پرده‌اى از پرده‌هاى كبر و غرور و گناه وجود ندارد . به راستى من از كدام دسته‌ام ؟ شما از كدام دسته‌ايد ؟\r\nخلاصهء كلام اين است كه خداوند تبارك و تعالى در - لحظهء - عرفات قلم تقدير خود را از نوشتن باز مىدارد و آن را به دست بنده‌اش مىدهد تا خود تقديرش را تعيين كند ، همانگونه كه خداى متعال اين كار را در شب بيست و سوّم ماه مبارك رمضان كه شب قدراست انجام مىدهد ، پس انسان مسير خود را دراين شبها معيّن مىسازد به راست و پا چپ . فرق بين اين دو مناسبت اين است كه شب قدر تمام مردم را دربرمىگيرد ولى عرفات فقط به عدّهء قليلى كه در عرفات حضور دارند متعلّق است . . و چه سعادتمندند از اين حضور .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبر همين اساس لازم بذكر است كه بجا آوردن حجّ طىّ يك دعوت رسمى از سوى پروردگار بزرگ صورت مىگيرد يعنى اينكه خداى متعال به چشم رحمت به بندگان خود مىنگرد و هر آنكه را كه دوست بدارد براى ايستادن در محضرش در آن اماكن متبرّكه انتخاب مىكند ، در حالى كه آنان كه توفيق حجّ نيافته‌اند انتظار سالها آينده را مىكشند تا شايد مورد رحمت الهى قرار گيرند و اين دعوت الهى شامل حالشان شود .\r\nحاجى مىتواند خاطراتش را به يادآورد كه جرقّهء رفتن به حجّ چگونه در او زده شد ؛ چگونه اين جرقّه به شعله‌اى تبديل شد ، چگونه اين رغبت در او شدّت يافت ، و چگونه بر مشكلات سفر فائق آمد و آنها را يكى پس از ديگرى پشت سرنهاد تا اينكه به سرزمين مقدّس رسيد و مناسك حجّ را بجا آورد . . .\r\nاز اين رو بر قاصد خانهء خدا است كه اين دعوت الهى را جدّى بگيرد و با تمام دقّت و توجّه و خلوص نيّت مناسك خود را ادا كند ، و چگونگى استفاده كردن از اين ضيافت الهى را بشناسد ، و چگونگى ديدار الهى را بياموزد زيرا كه ميزبان حجّاج خداوند جبّار آسمان و زمين و پروردگار دنيا و آخرت و مالك تمام اشياء مىباشد . بر او است كه اوّلين گام را بردارد ، و مطمئن باشد كه به پوشيدن لباس احرام و زدودن لباسهاى دنيوى كه عملى ظاهرى مىباشد اكتفا نمىكند ، بلكه اين كار شعارى است در راستاى زدودن حجابهاى باطنى كه از باز شدن ديدهء دل جلوگيرى مىكنند . اى كاش هر يك از شروط لباس احرام نشانه‌اى رمزى باشد از عرفان و زهد و توجّه خالصانهء بسوى خداى\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nبارى تعالى . در واقع دورى از لباسهاى معمول سنبلى است براى دورى بنده از خودخواهى ، و مانند اين است كه محرم اعلام كند ديگر آن انسان غوطه‌ور در دنياى مادّى نيست ، و اين دورى و تجرّد در همان حال بر دعا و تضرّع و آمادگى جهت ديدار پروردگار دلالت مىكند .\r\nمن با چشم خود حجّاجى را مشاهده كرده‌ام كه جرأت بر تن كردن لباس احرام و خواندن تعابير تلبيه را بخاطر ترس از اينكه مبادا دراين ادّعا و عمل صادق نباشند به خود نداده‌اند ؛ آنان مىترسيدند كه مبادا از گفتار و عمل خود بعداز آن لحظه روى برگردانند . چشمانشان را ديدم كه گريان بود ، و پوست بدنشان از ترس خداوند در آن لحظهء بزرگ منقبض مىشد ، لحظهء بر تن كردن لباس احرام و لبّيك گفتن به دعوت الهى . تك‌تك ما بايد بدانيم كه واجب‌ترين امرى كه در عرفات « 1 » بايد به آن دقّت كرد همانا معرفت الهى است ؛ معرفتى از درون قلب كه به نور الهى متّصل باشد ، و حجابها را پاره كند ، و انسان را به معدن بزرگى و قدرت و ملكوت برساند . امر ديگرى كه بايد بدان توجّه داشت اين است كه معرفت و شناخت در خلال اداى اعمال عرفات به دست مىآيد آنجاست كه روح و جان مؤمنان به ديدار الهى نائل مىشود ، در آنجا دوست شايسته از دوست بىكفايت كاملًا مشخّص مىشود .\r\nبرتر از شناخت دوست ، شناخت امام است و در واقع فلسفه و روح و حقيقت حجّ در معرفت امام و ولى مستتر مىباشد . و هر آن كس كه بخواهد معرفت بيشترى نسبت به امام و ولى خود پيدا كند ، نكات زير\r\n\r\n\r\n","description":"","footnote":"\r\n( 1 ) - اين سخنرانى را حضرت آيت اللَّه مدرّسى در تاريخ 8 ذيحجّه 1418 ه در مكّه و براىآمادگى رفتن به سوى عرفات ايراد فرموده‌اند .\r\n","page_name":" 45 ","page_number":45},
  {"content":"\r\n\r\nرا بايد مراعات كند :\r\nاوّل - آنكه دل مؤمن بايد حول محور محبّت و دوستى ائمّه و اهل‌بيت عليهم السلام و همچنين حول دوستى دوستانشان و دشمنى دشمنانشان بگردد .\r\nدوم - مطالعهء احاديث و ادعيهء متواتره و داراى سند محكم كه از ائمّهء هدى عليهم السلام نقل شده است . ارواح ايشان دراين ادعيه و احاديث به صورت واضحى تجلّى يافته و از آن جمله است دعاى امام حسين عليه السلام و فرزند گراميش حضرت امام سجّاد عليه السلام در روز عرفه . لازم است كه اين مطالعه با روحى گشاده و دلى پاكيزه و منزّه از وسوسه‌هاى شيطانى وشكّها و آلودگيها و اهتمام به دنيا باشد .\r\nسوم - ديدار و استفاده از دانشمندان و فقهاى ربّانى كه حقيقتاً جانشينان انبياء و ائمّه عليهم السلام هستند . دراين باره در حديثى آمده است كه « علماء و دانشمندان وارثان پيامبرانند » و نيز آمده است « دانشمندان امّت من از پيامبران بنىاسرائيل برترند . » وقتى زائر خانهء خدا با يك دانشمند ربّانى ملاقات مىكند او را تنها وسيلهء جهت رسيدن به معرفت و شناخت و حقيقت مىيابد .\r\n\r\n","description":"","footnote":"","page_name":" 46 ","page_number":46},
  {"content":"\r\n\r\n\r\nنگرشهاى اجتماعى حجّ\r\nيكى از حكمتهاى بزرگ حجّ ، اين راهپيمائى ايمانى و الهى فهميدن اين نكته است كه دين رابطهء فردى انسان با خدا نيست بلكه نظامى است اجتماعى كه بر تمامى جهات زندگى تأثير مىگذارد .\r\nاجتماعى بودن دين همچنين از برگزارى نماز جمعه و جماعات و بيشتر شعائر الهى كه به تعظيم آنها در آيهء ( وَمَن يُعَظِّمْ شَعَائِرَ اللَّهِ فَإِنَّهَا مِن تَقْوَى الْقُلُوبِ ) « 1 » امر شده است برداشت مىشود .\r\n\r\nسكون و جمود مشكل بشريّت\r\nپر واضح است كه انسان به خودى خود ساكن مىباشد ؛ تفسير و تحوّل او از حالت سكون به زندگى فعّال از جمله اعمالى است كه در بستر تمدّن و با اراده و آگاهى صورت مىگيرد . بدون آگاهى و اراده انسان از ذات ساكن خود رهايى نخواهد يافت و نخواهد توانست در\r\n\r\n\r\n","description":"","footnote":"\r\n( 1 ) - سورهء حجّ ، آيهء 32 .\r\n","page_name":" 47 ","page_number":47},
  {"content":"\r\n\r\nآسمان جامعهء خود به پرواز درآيد . چون انسان تنها موجود زنده‌اى است كه بخاطر احساس نياز در يك جامعه زندگى مىكند ، او اين كار را با آگاهى و اراده انجام مىدهد ، و هر چقدر هر كدام از اين دو عنصر ناديده انگاشته شوند از تمدّن و پيشرفت باز خواهيم ماند . و چون سكون جزء ذات انسان است ممكن است تعاليم قرآن و ساير كتب آسمانى را منحرف سازد و آنها را از تعاليم پربار اجتماعى ، سياسى و اقتصادى به مجموعه‌اى از روشهاى فردى تبديل كند .\r\nو اين همان مشكلى است كه گريبانگير امّتهاى گذشته بوده است .\r\nامّتهاى گذشته دين را به يك تجربهء فردى تبديل كردند و جلوه‌هاى اجتماعى و فرهنگى آن را به فراموشى سپردند و به جلوه‌هاى فردى آن بسنده كردند .\r\nمسلمانان نيز در طول تاريخ مبتلا به اين مشكل بوده‌اند ، و به نوبهء خود از دين فقط يك رابطهء فردى را اخذ كردند . فرار از مسؤوليّت و دورى از مشكلات سياسى از تبعات اين طرز تفكّر مىباشد كه تا امروز هم ادامه يافته است . لذا بايد به شريعت الهى چنگ زنيم تا تنگ نظرى ما نسبت به دين تغيير يابد .\r\nبراى عبادت پروردگار نبايد به كنج خانه‌ها پناه بريم بلكه بايد مساجد را از وجود تك‌تكمان پر كنيم .\r\nاحاديث شريفه ما را به بُعد اجتماعى عبادات تشويق مىكند ؛ مثلًا ثواب نمازى كه در خانه خوانده شود ده حسنه مىباشد حال اينكه ثواب آن نماز در مسجد به صد حسنه و در مسجدى كه نماز جماعت در آن برگزار مىشود بيشتر و بيشتر مىشود .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nروابط اجتماعى مشكل گشاست\r\nاگر از همين دريچهء اجتماعى به اسلام نظر كنيم وجوب حجّ را يك امر اجتماعى خواهيم يافت ، به بيان ديگر مسلمانان بايد از سراسر جهان به مكّه مكرمه بيايند و گرد خانهء خدا كه آن را « قِياماً لِلنَّاسِ » خوانده طواف كنند ، و در يك زمان به عبادت بپردازند و در ماهى معيّنى در مكّه گرد هم آيند . به عنوان مثال اگر كسى روز نهم ذىالحجّهء عرفات را درك كند مانند كسى است كه حجّ بجا نياورده و اين اهمّيّت كارهاى اجتماعى و دسته جمعى را درنزد دين اسلام نمايان مىسازد .\r\nساير تعاليم الهى نيز همين گونه‌اند ، هنگامى كه قرآن ما را به درستى و صدق و وفاى به عهد و حسن ظنّ و تعاون و گفتار نيك . . .\r\nمىخواند ما را به عملى اجتماعى وامىدارد چون مثلًا صداقت با وجود ديگران معنا مىشود ، همچنين است ساير موارد ذكر شده ، مثلًا بد گمانى و استفاده از القاب ناشايست براى ديگران و بالخصوص در روابط بين گروهها و احزاب و . . . متجلّى مىشود . پس برماست كه در زير چتر تعاليم اجتماعى اسلام ، اخلاق اسلامى را فرا گرفته و به آن عمل كنيم .\r\nاگر به‌سورهءمباركهء حجرات نظرى بيفكنيم ، خواهيم ديد كه خداوند متعال در بحث چگونگى روابط مسلمانان با يكديگر از احتمال در گرفتن جنگ بين دو طايفهء مسلمان خبر مىدهد و مىفرمايد :\r\n( وَإِن طَائِفَتَانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُمَا . . . ) « 1 » .\r\n\r\n\r\n","description":"","footnote":"\r\n( 1 ) - سورهء حجرات ، آيهء 9 .\r\n","page_name":" 49 ","page_number":49},
  {"content":"\r\n\r\n« اگر دو طايفه از مؤمنين با هم به جنگ پرداختند پس بين آنها صلح برپا داريد . . . »\r\nو سپس موضوع اخلاقى ديگرى را بيان مىدارد و مىفرمايد :\r\n( . . . وَلَا تَنَابَزُوا بِالْأَلْقَابِ بِئْسَ الْاسْمُ الْفُسُوقُ بَعْدَ الْإِيَمانِ . . . ) « 1 » .\r\n« . . . و به لقبهاى زشت يكديگر را نخوانيد كه پس از ايمان به خدا نام فسق و گناه بسيار زشت است . . . »\r\nو مىفرمايد :\r\n( يَا أَيُّهَا الَّذِينَ آمَنُوا اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ . . . ) « 2 » .\r\n« اى اهل ايمان از بسيارى پندارها در حقّ يكديگر اجتناب كنيد كه برخى ظنّ و پندارها معصيت است . . . »\r\nبر همين اساس اگر رابطهء دو طايفه و گروه حسنه شود روابط شخصى بين افراد آن دو گروه نيز خوب مىشود . روابط بين گروهها و طوايف روابطى اساسى مىباشند چون در صورت مثبت بودن تمدّن ساز خواهند بود ، و در صورت منفى بودن ما را عقب مانده باقى مىگذارند ، بلكه ما را به جاهليّت بازمى گردانند .\r\nاز حكمتها و فوائد چنين تجمّعاتى كه براساس ايمان پايه ريزى شده است اين است كه دين را با جلوه‌هاى اجتماعيش خواهيم فهميد .\r\nاز بارزترين و مهمترين ادعيه‌اى كه خواندن آن توصيه شده ، سخن\r\n\r\n\r\n","description":"","footnote":"\r\n( 1 ) - سورهء حجرات ، آيهء 11 .\r\n( 2 ) - سورهء حجرات ، آيهء 12 .\r\n","page_name":" 50 ","page_number":50},
  {"content":"\r\n\r\nخداوند بارى تعالى از زبان پيامبر خود يوسف صدّيق عليه السلام مىباشد كه مىفرمايد :\r\n( . . . فَاطِرَ السَّماوَاتِ وَالْأَرْضِ أَنتَ وَلِيِّ فِي الدُّنْيَا وَالْآخِرَةِ تَوَفَّنِي مُسْلِماً وَأَلْحِقْنِي بِالصَّالِحِينَ ) « 1 » .\r\n« . . . آفرينندهء آسمان و زمين تويى ولينعمت و محبوب من در دنيا و آخرت مرا به تسليم و رضاى خود بميران و با صالحانم مشحور فرما . »\r\nو در آيه‌اى ديگر مىفرمايد :\r\n( . . . وَكُونُوا مَعَ الصَّادِقِينَ ) « 2 » .\r\n« . . . و با مردان راستگوى - با ايمان - بپيونديد . »\r\nبراى همين تعاليم الهى اسلام بايد در قالب ساختار اجتماعى عرضه شود ، اگر ما تحقّق اين جامعهء ايمانى را تضمين كنيم تربيت انسان ايده آل از نظر اسلام نيز تضمين خواهد شد . در واقع انسان ، و فرد اساس ساختار اجتماعى مىباشد و اين اقتضاى هر فرد است كه به تنهايى زندگى نكند .\r\n\r\nحج و مسئوليّت انفاق و بخشش\r\nانفاق يكى از تعاليم اسلامى مىباشد كه انجام آن روح احساس مسؤوليّت را نزد مسلمانان تقويت مىكند . در همين رابطه در سورهء منافقين آمده است :\r\n( هُمُ الَّذِينَ يَقُولُونَ لَا تُنفِقُوا عَلَى مَنْ عِندَ رَسُولِ اللَّهِ حَتَّى يَنفَضُّوا وَللَّهِ خَزَائِنُ السَّماوَاتِ وَالْأَرْضِ وَلكِنَّ الْمُنَافِقِينَ لَا يَفْقَهُونَ ) « 3 » .\r\n\r\n\r\n","description":"","footnote":"\r\n( 1 ) - سورهء يوسف ، آيهء 101 .\r\n( 2 ) - سورهء توبه ، آيهء 119 .\r\n( 3 ) - سورهء منافقون ، آيهء 7 .\r\n","page_name":" 51 ","page_number":51},
  {"content":"\r\n\r\n« اينان همان كسانىاند كه مىگويند انفاق نكنيد بر آنان كه نزد پيامبر خدا هستند تا پراكنده شوند در حالى كه براى خداست گنجهاى آسمانها و زمين ليكن منافقان درنيابند . »\r\nپر واضح است كه يكى از ويژگيهاى حجّ وتمامى اجتماعات مذهبى ، انفاق و بخشش مىباشد . قربانى كردن دهها بلكه صدها هزار قربانى در حجّ مىتواند دليل خوبى بر اين مدّعا باشد . ممكن است اين سؤال پيش آيد كه چرا تمام اين قربانيها در يك مكان ( منى ) قربانى مىشوند و اّيا بهتر نبود اين قربانيها در منطقه‌اى فقيرنشين بين مردم تقسيم شوند ؟ شايد حكمت آن در بىنياز كردن روح انسانى مسلمانان و آشكار ساختن نعمتهاى الهى و تبديل كردن اين اجتماع بزرگ به اجتماعى كريم و بخشنده باشد . مسلمانان بايد به مرحلهء بىنيازى برسند لذا خداوند متعال مىفرمايد :\r\n( . . . وَللَّهِ خَزَائِنُ السَّماوَاتِ وَالْأَرْضِ . . . )\r\n« و براى خداست خزائن آسمانها و زمين » او مالك آسمانها و زمين و خزائن آن و كليدهاى غيبى مىباشد ، اوست كه همه چيز به ما عطا مىكند ، و مىخواهد انسان را بوسيلهء انفاق پاك گرداند . انفاق وبخشش قلب انسان را پاك و طاهر مىگرداند ، قرآن دراين زمينه مىفرمايد :\r\n( خُذْ مِنْ أَمْوَالِهِمْ صَدَقَةً تُطَهِّرُهُمْ وَتُزَكِّيهِم بِهَا . . . ) « 1 » .\r\n« بگير از اموالشان صدقه تا پاك‌سازيشان و پاكيزه گردانيشان با\r\n\r\n\r\n","description":"","footnote":"\r\n( 1 ) - سورهء توبه ، آيهء 103 .\r\n","page_name":" 52 ","page_number":52},
  {"content":"\r\n\r\nآن . . . »\r\nصدقه پاك كننده انسان است و نيروى تقوى را تقويت مىسازد . در قرآن كريم مىخوانيم :\r\n( لَن يَنَالَ اللَّهَ لُحُومُهَا وَلَا دِمَاؤُهَا وَلكِن يَنَالُهُ التَّقْوَى مِنكُمْ . . . ) « 1 » .\r\n« هرگز نرسد به خدا گوشتها و نه خونهاى آن شتران و ليكن مىرسد به او پرهيزكارى شما . . . »\r\nريختن خون قربانيها در منى باعث رشد نيروى تقوى مىشود ، روح آدمى را وسيع مىكند ، نفسش را به بىنيازى مىرساند ، همّت او را بلند مىسازد ، ارادهء او را برّنده مىكند ، عزم او را جزم مىكند وسرانجام روح فرد با ايمان در مرتبه‌اى متعالى قرار مىگيرد . منافقان از درك حكمت انفاق عاجزند و انفاق و بخشش را جز زيان و ضرر نمىبينند .\r\nدر حالى كه انسان بخشنده بيش از آنچه داده است جزا مىيابد و خداوند اجرى بزرگ ومضاعف براى او مهيّا ساخته است . انسان منفق مىبخشد تا طيب قلب ، پاكى نفس ، آزادى از بند مادّيات و آزادگى در مسير حقيقت را بدست آورد .\r\n\r\nعزّت در يگانگى و ايمان\r\nخداوند در شأن منافقين مىفرمايد :\r\n( يَقُولُونَ لَئِن رَجَعْنَا إِلَى الْمَدِينَةِ لَيُخْرِجَنَّ الْأَعَزُّ مِنْهَا الْأَذَلَّ وَللَّهِ الْعِزَّةُ وَلِرَسُولِهِ وَلِلْمُؤْمِنِينَ وَلكِنَّ الْمُنَافِقِينَ لَايَعْلَمُونَ ) « 2 » .\r\n« مىگويند اگر بازگشتيم به سوى شهر همانا برون مىراند آنكه گراميتر است از آن ، كس را كه خوارتر است . و از آنِ خداست عزّت و از\r\n\r\n\r\n","description":"","footnote":"\r\n( 1 ) - سورهء حجّ ، آيهء 37 .\r\n( 2 ) - سورهء منافقون ، آيهء 8 .\r\n","page_name":" 53 ","page_number":53},
  {"content":"\r\n\r\nآنِ پيامبرش و از آنِ مؤمنان و لكن منافقان نمىدانند . »\r\nآنها نمىدانند كه عزّت حقيقى در يگانگى و اتّحاد و زندگى زير لواى توحيد مىباشد .\r\nاگر كسى خود را از ديگران برتر بپندارد ، در حقيقت عزّت را نمىخواهد ، بلكه طالب لذّت است در حالى كه نمىداند ، چون تفاخر باعث اختلاف و چند دستگى مىشود ، و اختلاف در واقع ذلّت است .\r\nلذا منافقين طالب اختلاف و چند دستگى بودند در حالى كه پيامبر اكرم وحدت را هدف خود قرار داده بود . و بوسيلهء همين وحدت قبائل و طوايف مختلف عرب توانستند بزرگترين تمدّن تاريخ بشرى را بوجود آورند . اى كاش منطق تاريخ را درك كنيم ، و به ساده‌ترين حقايق قرآن كريم و تاريخ امّت اسلامى بازگرديم ، تا با خطر اين اختلافت ، تعصّبات ، طايفه‌گريها و ملّى گراييها كه ما را در باتلاق ذلّت فرو مىبرند آشنا شويم .\r\nعزّت حقيقى در يگانگى و ايمان و تمسّك به ريسمان الهى مىباشد ، همانگونه كه در حج آشكار مىشود ، خداوند متعال مىفرمايد :\r\n( . . . وَللَّهِ الْعِزَّةُ وَلِرَسُولِهِ وَلِلْمُؤْمِنِينَ وَلكِنَّ الْمُنَافِقِينَ لَايَعْلَمُونَ ) .\r\n« . . . و براى خداست عزّت و براى رسولش و براى مؤمنين و لكن منافقين آگاه نيستند . »\r\nبعداز آن خداوند متعال ما را به تعاليم تربيتى و اخلاقى يادآورى مىكند و مىفرمايد :\r\n( يَا أَيُّهَا الَّذِينَ آمَنُوا لَا تُلْهِكُمْ أَمْوَالُكُمْ وَلَا أَوْلَادُكُمْ عَن ذِكْرِ اللَّهِ وَمَن يَفْعَلْ\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nذلِكَ فَأُولئِكَ هُمُ الْخَاسِرُونَ ) « 1 » .\r\n« اى كسانى كه ايمان آورده‌ايد اموالتان و فرزندانتان شما را از ذكر خدا مشغول نسازد و هركس آن را انجام دهد پس آنها همان زيانديدگانند . »\r\nآرى ، به سوى زمين تنزّل نكنيد ، و به اموال و فرزندانتان اعتماد نكنيد ، بلكه بوسيلهء ذكر خدا خود را بالا ببريد ، چون هر كس اين دلبستگيها را در خود زنده كند بزرگترين زيانديده مىباشد .\r\nسپس پروردگار متعال مىفرمايد :\r\n( وَأَنفِقُوا مِن مَا رَزَقْنَاكُم مِن قَبْلِ أَن يَأْتِيَ أَحَدَكُمُ الْمَوْتُ فَيَقُولَ رَبِّ لَوْلَا أَخَّرْتَنِي إِلَى أَجَلٍ قَرِيبٍ فَأَصَّدَّقَ وَأَكُن مِنَ الصَّالِحِينَ * وَلَن يُؤَخِّرَ اللَّهُ نَفْساً إِذَا جَاءَ أَجَلُهَا وَاللَّهُ خَبِيرٌ بِمَا تَعْمَلُونَ ) « 2 » .\r\n« و بدهيد از آنچه روزى داديم شما را پيش از آنكه فرا رسد يكى از شما را مرگ پس گويد پروردگارا كاش باز پس مىداشتى مرا تا سرآمدى نزديك تا صدقه دهم و از شايستگان بشوم * و هرگز باز پس نداد خدا كسى را زمانى كه بيايد سر آمدش و خدا آگاه است بدانچه مىكنيد . »\r\nهنگامى كه انسان ملك الموت را در حال ستاندن جان خود نظاره‌گر شود و از سوى ديگر احوال و ما يملك خود را بنگرد . . آن وقت است كه حسرت و افسوس تمام وجودش را فرا مىگيرد ، دراين حال است كه از خدا مهلت مىخواهد ولى وقت ستاندن جان فرا رسيده و همه\r\n\r\n\r\n","description":"","footnote":"\r\n( 1 ) - سورهء منافقون ، آيهء 9 .\r\n( 2 ) - سورهء منافقون ، آيات 10 - 11 .\r\n","page_name":" 55 ","page_number":55},
  {"content":"\r\n\r\nچيز تمام شده است !\r\n\r\nراهى براى شناخت متقابل\r\nشايد بسيارى از فلسفهء اداى فريضهء حجّ سؤال كنند . براى جواب به آنان بايد گفت كه حكمتهاى فراوانى را مىتوان براى حجّ متصوّر شد كه برخى از آنها را خداوند در جايجاى كتاب آسمانى خود ذكر كرده است .\r\nمثلًا در سورهء حجّ آمده است :\r\n( وَأَذِّن فِي النَّاسِ بِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ * لِيَشْهَدُوا مَنَافِعَ لَهُمْ وَيَذْكُرُوا اسْمَ اللَّهِ فِي أَيَّامٍ مَعْلُومَاتٍ عَلَى مَا رَزَقَهُم مِن بَهِيمَةِ الْأَنْعَامِ فَكُلُوا مِنْهَا وَأَطْعِمُوا الْبَائِسَ الْفَقِيرَ * ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ ) « 1 » .\r\n« و بانگ برآور در ميان مردم به هنگام حجّ آيند بسويت پيادگان و بر هر اشترى لاغر كه مىآيند از هر درّهء ژرف * تا بنگرند سودهايى را كه براى آنهاست و ببرند نام خدا را در روزهايى معلوم بر آنچه روزيشان داده است از دامهاى چهار پا پس بخوريد از آن و بخورانيد به بينواى درويش * سپس فرو بگذارند آلايش خويش را و وفا كنند به نذرهاى خود و بايد طواف كنند گرد خانهء كهن . »\r\nحجّ معراج روحى انسان مىباشد ، همانگونه كه نماز نيز معراج مؤمن مىباشد .\r\nدر حديث شريف آمده است : « طواف خانه ( خانه خدا ) نماز است . »\r\nحجّ گروههاى مختلف مسلمان را درهم ذوب كرده و شعله‌هاى\r\n\r\n\r\n","description":"","footnote":"\r\n( 1 ) - سورهء حجّ ، آيات 27 - 29 .\r\n","page_name":" 56 ","page_number":56},
  {"content":"\r\n\r\nوحدت را بر پايهء ارزشهاى بلند اسلام شعله‌ور مىسازد . در واقع حجّ كنگرهء بزرگ تمدّن اسلامى و يك حركت اقتصادى سياسى بزرگ محسوب مىشود . . . اين نشانه‌ها از حكمتهاى حجّ خبر مىدهند كه انسان را به طرف بيت اللَّه الحرام سوق مىدهند .\r\n\r\nآشنايى . . يكى از حكمتهاى حجّ\r\nبحث خود را دراين موقعيّت بر روى يكى از حكمتهاى اصلى حجّ كه شايد بر بسيارى از ما پوشيده باشد متمركز مىكنيم . اين حكمت در واقع آشنايى قبائل مختلف مسلمان با يكديگر است كه يكى از اهداف خلقت مىباشد . در آيهء 13 حجرات مىخوانيم :\r\n( يَاأَيُّهَا النَّاسُ إِنَّا خَلَقْنَاكُم مِن ذَكَرٍ وَأُنثَى وَجَعَلْنَاكُمْ شُعُوباً وَقَبَائِلَ لِتَعَارَفُوا إِنَّ أَكْرَمَكُمْ عِندَ اللَّهِ أَتْقَاكُمْ . . . ) .\r\n« اى مردم همانا ما شما را از مرد و زن خلق كرديم و شما را گروه گروه قرار داديم تا با يكديگر آشنا شويد همانا برترين شما در نزد خدا پرهيزكارترين شماست . . . »\r\nمراد از اين آشنايى ، آشنايى مسلمانان با يكديگر مىباشد كه يكى از نشانه‌هاى تمدّن به حساب مىآيد .\r\nكلمهء الحضارة ( تمدّن ) از حضور مشتقّ شده و بر دو نوع است ؛ حضور تنها و حضور روحها و اراده‌ها كه حضورى معنوى مىباشد و ترقّى و پيشرفت را به همراه دارد . حضور معنوى و روحانى انسانها در كنار يكديگر ، و آشنايى آنها به حقوق و تكاليف متقابل آنها را به سمت تعاون و همكارى سوق مىدهد و واضح است كه اين تعاون\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nو همكارى به پيشرفت و تكامل جامعه مىانجامد .\r\n\r\nحضور معنوى حضورى مهم\r\nحضورى كه بر مبناى معنويّت پايه ريزى شده باشد و به جنبهء مادّى اكتفا نكند بسيار مفيد خواهد بود . پس هر قدر اين حضور گسترده‌تر و فراگيرتر باشد فرايند پيشرفت و ترقّى نيز سريعتر به نتيجه خواهد رسيد . محدود كردن تعاون به برخى جوانب محدود پيشرفتى محدود را نيز درپى دارد ، بر عكس اگر اين هميارى در تمام جوانب مورد استفاده قرار گيرد ، حتّى اگر طرفهاى قضيّه يكى در شرق باشد و ديگرى در غرب و حضور بدنى در كنار يكديگر نداشته باشند ، مىتوانند فرايند پيشرفته شدن را به جلو پيش برند .\r\nقرآن كلمهء ( التعارف ) را بجاى ( الحضارة ) به كار مىبرد زيرا شناخت نسبت به يكديگر و بيدارى دو طرفه و تعاون و هميارى مىتواند آغازى براى پيشرفت و ترقّى باشد . شكّى نيست كه اين شناخت دو طرفه به بهترين وجه در مراسم حجّ مجسّم مىشود ، چون نخبگان امّت اسلامى با صرف نظر كردن از اختلافات از اطراف و اكناف جهان اسلام در يك مكان جمع مىشوند . لباسهاى گوناگون ، نزاع و جدل ، افتخار به پدران ، كار ، استفاده از وسايل رفاهى و . . . از امور اختلاف برانگيزى هستند كه در حجّ خبرى از آنها نيست .\r\nهمانگونه كه خداوند مىفرمايد : ( الْحَجُّ أَشْهُرٌ مَعْلُومَاتٌ فَمَن فَرَضَ فِيهِنَّ الْحَجِّ فَلَا رَفَثَ وَلَا فُسُوقَ وَلَا جِدَالَ فِي الْحَجِّ . . . ) « 1 » .\r\n\r\n\r\n","description":"","footnote":"\r\n( 1 ) - سورهء بقره ، آيهء 197 .\r\n","page_name":" 58 ","page_number":58},
  {"content":"\r\n\r\n« حجّ در ماههايى مشخّص است پس آن كس كه در آنها حجّ به جا آورد بداند كه آميزش و نافرمانى و ستيزه كردن در حجّ نيست . . . »\r\nجدل و نزاعى كه بين دو مسلمان اختلاف مىاندازد حرام مىباشد ، همچنين از نافرمانى و آميزش و هر آنچه بين مسلمانان تميز مىدهد نهى شده است .\r\nحجّ تنها كوره‌اى است كه تمام اختلافات و محدوديّتها و موانع ساختهء دست بشر را در خود ذوب مىكند مهمترين نتيجهء اين ذوب كردن به راستى همين شناخت مسلمانان از يكديگر مىباشد كه ما مسلمانان در غير از حجّ نيز نياز وافرى به آن داريم .\r\n\r\nاهمّيت شناخت در تحكيم روابط\r\nبراى تبيين هرچه بيشتر اهمّيت اين شناخت به مثالى توجّه فرماييد : فرض كنيد خبر مرگ تعداد زيادى از برادران مسلمان ساكن جزايرى دور دست بر اثر زلزله‌اى و حشتناك به دست شما برسد .\r\nبراستى اين خبر چقدر شما را متأثّر مىسازد ؟ حال اگر خبر شكستگى پاى همكلاسى شما در دوران تحصيل را به شما برسانند ممكن است متأثّرتر شويد . دليل اين تأثّر زياد شناخت بيشتر شما نسبت به دوستتان مىباشد . خاطره‌هاى شما از وى شما را وامىدارد تا متأثّرتر شويد .\r\nحال فرض كنيم شما در حجّ با ساكنان اين جزيرهء دور افتاده مذكور هم صحبت شده و با آنها آشنا شده‌ايد . مطمئنّاً دراين صورت تأثير خبر\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nوقوع زلزله دراين جزيره در شما بيشتر خواهد بود و شما وادار مىشويد تا در غم و اندوه آنان شريك شويد .\r\n\r\nآيا ما در حدّ اين شناخت هستيم ؟\r\nمتأسّفانه مسلمانان پراكنده از يكديگر زندگى مىكنند و شناخت كافى از يكديگر ندارند و اگر شناختى هم باشد بسيار كم و در حدّ اخبار و گزارشهاى عمومى مىباشد .\r\nاگر بخواهيم مشكل را در ميدان وسيعترى بررسى كنيم بايد بگوييم : در واقع مشكل جهان سوّم - يا جهان روبه رشد - كه ما منتسب به آن هستيم عقب ماندگى علمى آن مىباشد . حال اينكه اسلام طلب علم را بر هر مسلمانى لازم مىداند . پيامبر اكرم صلى الله عليه و آله مىفرمايند : « ز گهواره تا گور دانش بجوى » ايشان در جايى ديگر مىفرمايند : « دانش را بجوى حتّى اگر در چين باشد . « 1 » » ، امام صادق عليه السلام به شدّت اصحابش را به فراگيرى علم مىخواند ، ايشان مىفرمايد : « اى كاش تازيانه‌اى بر سر دوستان من بود تا وقتى كه در حلال و حرام فقيه شوند . « 2 » » در واقع همين علمى كه خداوند ما را به طلب آن امر كرده مشكل امروزهء ما مىباشد .\r\nدر حالى كه غربيها با اين مشكل مواجه نيستند . به عنوان مثال مسئول بخش خاور ميانهء كتابخانهء كنگرهء ايالات متّحدهء امريكا اظهار كرده است كه اين كتابخانه در ( 41 ) هزار نشريّهء فصلى اشتراك دارد كه همگى مسائل خاور ميانه را مورد بحث و بررسى قرار مىدهند .\r\nهمچنين در آمريكا صدها بانك اطّلاعاتى وجود دارد كه علاقمندان مىتوانند در مورد هر چيزى كه مىخواهند اطّلاعات دلخواه خود را\r\n\r\n\r\n","description":"","footnote":"\r\n( 1 ) - بحارالانوار ، ج 1 ، ص 177 .\r\n( 2 ) - همان ، ص 213 .\r\n","page_name":" 60 ","page_number":60},
  {"content":"\r\n\r\nكسب كنند : از زندگى ، اقتصاد ، سياست ، تحرّكات سياسى و . . . در حال حاضر جهت استفادهء هرچه بهتر ، اين بانكها به بانكهاى نظير خود در اروپا متّصل شده‌اند . همين امور است كه آنها را قادر به استعمار ما ساخته است و با حيله و نيرنگ ما را وابسته به خود نگهدارد !\r\n\r\nضرورت جمع‌آورى اطّلاعات\r\nبر هر مسلمانى دراين برههء زمانى كه اسلام در حال گسترش مىباشد و با مشكلات فراوانى روبرو است واجب است كه شناخت كافى از ديگر برادران مسلمانش داشته باشد . معلومات و اطّلاعات بايد در بين مسلمانان هرچه بيشتر منتشر شود . زيرا جهان امروز جهان اطّلاعات مىباشد و داشتن اطّلاعات مىتواند بهترين سلاح مقابله در برابر استكبار باشد . بر هر مستضعفى است كه از اطّلاعات كافى برخوردار شود ، براى همين است كه پيامبر اكرم صلى الله عليه و آله بر طلب علم تأكيد مىورزيدند و از آن به عنوان فريضه‌اى بر گردن فرد فرد مسلمانان ياد مىكردند ، ايشان طلب علم را فقط براى فقها و افراد ويژه‌اى الزامى ندانسته‌اند بلكه آن را براى تمامى مسلمانان الزامى دانسته‌اند . حال آنكه ما حتّى نمىدانيم برادران مسلمانمان كجا و چگونه زندگى مىكنند ، چه بر آنها مىگذرد ، نقشه‌هاى استكبارى براى سركوب آنها چيست و چه روشهايى براى فريب و گمراهى آن جوامع به كار مىبرند . هيچ كدام از اين موارد را نمىدانيم در حالى كه توقّع داريم در برابر غربيها تاب بياوريم و به سوى وحدت پيش رويم ؟ !\r\nلذا من به تمام مسلمانان توصيه مىكنم تا قسمتى از اوقات خود را\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nصرف آشنايى با ديگر مسلمانان بكنند . در واقع حجّ بهترين فرصت براى اين شناخت مىباشد . نبايد همّ و غمّ حجّاج گردش در بازارها و خريد سوغاتى باشد بلكه ايشان بايد پلهاى ارتباطى بين خود و ديگر مسلمانان را دراين سفر پربركت تقويت كنند و از اوضاع و احوال و افكار و تجربيّات آنها بهره جويند . بايد اين فرصت را غنيمت شمرد چون جمع كردن ميليونها مسلمان در يك جا و بهره‌مندى از اطّلاعات آنها كار آسانى نمىباشد .\r\n( وَأَذِّن فِي النَّاسِ بِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ ) « 1 » .\r\n« و بانگ برآور در ميان مردم به هنگام حجّ آيند به سويت پيادگان و بر هر اشترى لاغر كه مىآيند از هر درّهء ژرف . »\r\nاين مؤمنان در خلال طىّ طريق بسوى اين ديار مقدّس مشكلات زيادى را پشت سر مىگذارند با اين وجود با آغوشى باز به استقبال اداى فرائض حجّ مىشتابند ، چون اين مشكلات زائل كنندهء بديهاى آنهاست ، آنها را از دنياى مادّى جدا مىكند ، شخصيّت حقيقى آنها را متبلور مىسازد ، اختلافات موجود را از بين مىبرد و بر زلالى روح آنها مىافزايد و سرانجام آنها را فقط متوجّه بارى تعالى مىسازد .\r\nفكر كنيد اگر اين جمعيّت بزرگ مسلمان هر يك با ديگرى ارتباط برقرار سازند و گروهها از اطّلاعات يكديگر استفاده كنند و با كوله بارى از دانش و اطّلاعات با ارزش به شهر و ديار خود باز گردند ، اين آشنايى چه آثار مثبتى را براى امّت بزرگ اسلام در برخواهد داشت .\r\n\r\n\r\n","description":"","footnote":"\r\n( 1 ) - سورهء حجّ ، آيهء 27 .\r\n","page_name":" 62 ","page_number":62},
  {"content":"\r\n\r\nحجّاج در بازگشت به شهر و ديار خود اطّلاعات و معلومات بدست آمده از ديگر مسلمانان را براى دوستان و آشنايان خود بازگو مىكنند كه اين امر باعث آشنايى مسلمانان با يكديگر مىشود و در نتيجه انديشهء وحدت راه و وحدت هدف را تقويت مىسازد .\r\n\r\nحجّ تجلّيگاه احساسات پاك انسان\r\nهيچگاه در حجّ كسى احساس نمىكند مثلًا خودش از آسيا آمده و ديگرى از افريقا و يا خودش سفيدپوست است و آن ديگرى سياه‌پوست ، بلكه احساس موجود در حجّ احساس وحدت و همسانى است ، همه بدور از تمام موانع و اختلافات احساس مىكنند كه قاصد و زائر خانهء خدا هستند و نه چيز ديگر . حجّاج بايد از اين حالت معنوى موجود ، نهايت استفاده را ببرند و بوسيلهء ملاقات با ديگر برادران مسلمان از مشكلات آنها مطّلع شوند همچنين مشكلات خود را نيز با آنها در ميان گذارند . . . هر فرد مؤمن لازم است براى رفع مشكلات برادر مسلمان خود با او به تعاون و هميارى بپردازد .\r\nحجّاجى كه از دورترين نقاط جهان به مكّه مىآيند با ساكنان مكّه برابرند ، زيرا خداوند متعال اين خانه را براى تمام مسلمانان و به قدر مساوى قرار داده است . در سورهء حجّ مىخوانيم :\r\n( إِنَّ الَّذِينَ كَفَرُوا وَيَصُدُّونَ عَن سَبِيلِ اللَّهِ وَالْمَسْجِدِ الْحَرَامِ الَّذِي جَعَلْنَاهُ لِلنَّاسِ سَوَاءً الْعَاكِفُ فِيهِ وَالْبَادِ . . . ) « 1 » .\r\n« آنان كه كفر ورزيدند و باز مىدارند از راه خدا و مسجد الحرام كه\r\n\r\n\r\n","description":"","footnote":"\r\n( 1 ) - سورهء حجّ ، آيهء 25 .\r\n","page_name":" 63 ","page_number":63},
  {"content":"\r\n\r\nگردانيديمش براى مردم يكسان چه آنها كه مقيم اند در آن و چه افراد بيابانى . »\r\n\r\nبرخى از منافع حجّ\r\nسپس خداوند مىفرمايد :\r\n( . . . وَمَن يُرِدْ فِيهِ بِإِلْحَادٍ بِظُلْمٍ نُذِقْهُ مِنْ عَذَابٍ أَلِيمٍ * وَإِذْ بَوَّأْنَا لِإِبْرَاهِيمَ مَكَانَ الْبَيْتِ أَن لَّا تُشْرِكْ بِي شَيْئاً وَطَهِّرْ بَيْتِيَ لِلطَّائِفِينَ وَالْقَائِمِينَ وَالرُّكَّعِ السُّجُودِ * وَأَذِّن فِي النَّاسِ بِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ * لِيَشْهَدُوا مَنَافِعَ لَهُمْ وَيَذْكُرُوا اسْمَ اللَّهِ فِي أَيَّامٍ مَعْلُومَاتٍ . . . ) « 1 » .\r\n« . . . و آنكه خواهد در آن كجروى كند به ستم مىچشانيمش از عذابى دردناك * و هنگامى كه جايگاه ( عبادت ) ساختيم براى ابراهيم جاى خانه را كه شرك نورز به من چيزى را و پاك گردان خانهء من را براى طواف كنندگان و به پاى ايستادگان و ركوع كنندگان سجده كننده * و بانگ برآور در ميان مردم به هنگام حجّ آيند به سويت پيادگان و بر هر اشترى لاغر كه مىآيند از هر درّهء ژرف * تا بنگرند سودهايى كه براى آنهاست و ببرند نام خدا را در روزهايى معلوم . »\r\nاين منافع و فوائدى است كه قرآن به آن اشاره دارد ، مطمئنّاً فوائد حجّ فقط به تقديم قربانى به پيشگاه الهى ختم نمىشود ، بلكه منافع ديگر مسلمانان نيز شامل آن مىشود ، همانگونه كه مىخوانيم :\r\n( لِيَشْهَدُوا مَنَافِعَ لَهُمْ . . . )\r\n« تا مشاهده كنند سودهايى كه براى آنهاست . . . »\r\n\r\n\r\n","description":"","footnote":"\r\n( 1 ) - سورهء حجّ ، آيات 25 - 28 .\r\n","page_name":" 64 ","page_number":64},
  {"content":"\r\n\r\nواضح است كه مشاهده با علم و معرفت تفاوت مىكند و در واقع يك بيدارى عميق مىباشد . همانگونه كه وقتى عبارت اشهد أن لا إله الَّا اللَّه را بر زبان جارى مىسازيد در شناخت خود و به مرحلهء شهود رسيده‌ايد ، به بيان ديگر به يك علم حضورى دست پيدا كرده‌ايد .\r\nدر ادامه خداوند به فوائد و منافع ديگرى از حجّ اشاره كرده مىفرمايند :\r\n( . . . وَيَذْكُرُوا اسْمَ اللَّهِ فِي أَيَّامٍ مَعْلُومَاتٍ عَلَى مَا رَزَقَهُم مِن بَهِيمَةِ الْأَنْعَامِ فَكُلُوا مِنْهَا وَأَطْعِمُوا الْبَائِسَ الْفَقِيرَ * ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ ) « 1 » .\r\n« . . . و ببرند نام خدا را در روزهايى معلوم بر آنچه روزيشان داده است از دامهاى چهار پا پس بخوريد از آن و بخورانيد به بينواى درويش * سپس فرو بگذارند آلايش خويش را و وفا كنند به نذرهاى خود و بايد طواف كنند گرد خانهء كهن . »\r\nحجّ انسان را از آلودگيها پاك مىسازد و او را به مرحلهء پاكى و تزكيه مىرساند و شاكر نعم الهى قرار مىدهد ، انسان را به دوستى با فقراء و دستگيرى از آنان دعوت مىكند . . . وحدت و انسجام را بر امّت اسلامى حاكم مىسازد و باعث ايجاد ارتباط بهتر بين مسلمانان در ساختن تمدّن بزرگ اسلامى مىشود .\r\n\r\nفرصتى براى عوض شدن\r\nبراستى چرا عرفات مظهر تجلّيات كامل رحمت الهى مىباشد ؟ در\r\n\r\n\r\n","description":"","footnote":"\r\n( 1 ) - سورهء حجّ ، آيات 27 - 29 .\r\n","page_name":" 65 ","page_number":65},
  {"content":"\r\n\r\nپاسخ به اين پرسش با صراحت بايد بگويم كه من هم از درك فلسفهء آن عاجز و ناتوان مىباشم ، و فقط اين را مىتوانم بگويم كه خدايى كه خورشيد را محور منظومهء ما قرار داده ، هم اوست كه عرفات را در لحظاتى معيّن محور رحمت خود قرار داده است . يكى از نشانه‌هاى اين محوريّت اين است كه خداوند در عرفات توبه كنندگان را بدون واسطه مخاطب قرار مىدهد كه : بنده‌ام « مطمئنّاً تو را آمرزيدم ، و تو از آلودگى پاك شدى پس به استقبال بيا و عمل را شروع كن . « 1 » »\r\nهم اوست كه به ملائكهء خود دستور مىدهد تا به حجّاج خوش آمد گويند . اگر انسان به ارزش ابعاد مختلف اين رحمت پىببرد سزاوار مىداند كه تمام دارائى خود را در جهت كسب اين رحمت مصرف كند .\r\nو چه شبى زيباتر از اين شب ! و چه تجمّعى زيباتر از تجمّع زير سايهء رحمت الهى !\r\n\r\nعُصارهء عُمر\r\nعُمر مملو است از فرصتهايى كه مانند برق مىآيند و مى روند ، حال اينكه عصارهء تمام اين فرصتها در لحظات كوتاه عرفات خلاصه مىشود . در عرفات خداوند تقدير را بدست انسان مىدهد تا اوخودش تقدير خود را رقم زند ، و چه زيباست اگر انسان تقدير خود را به صورت توبه و بازگشت به صراط مستقيم رقم زند ، حال اينكه اين زائر تمام عمر را در جهل به سر برده ، بطوريكه نمىداند آيا فردا هم زنده است ، و آيا زيارت خانهء خدا دوباره نصيبش مىشود يا نه ؟\r\n\r\n\r\n","description":"","footnote":"\r\n( 1 ) - بحارالانوار ، ج 96 ، ص 262 .\r\n","page_name":" 66 ","page_number":66},
  {"content":"\r\n\r\nپس چه چيز شايسته‌تر از اين است كه قاصد خانهء خدا دفتر گناه و عصيان را برخود ببندد ، و كتاب نيكى و استغفار را در مقابل خود بگشايد . لحظات بودن در عرفات ، لحظات دعا و مسألت به درگاه الهى مىباشد ، اگر انسان دراين لحظات خود را پاك كند و دل خود را صفا بخشد خداوند نيز دعاهاى او را خواهد شنيد .\r\nدر عرفات بايد مهربانتر و كريمتر بودن خدا از همهء موجودات را مورد تأكيد قرار دهيم و روسياهى و فقر خود را در مقابل وى به يادآوريم . ما هيچ عمل صالحى انجام نداده‌ايم و به انجام مناسك حجّ نمىنازيم چون در واقع خداست كه ما را بدينجا خوانده ، ما نيز دعوت اورا به وسيلهء حضور دراين مكان مقدّس لبّيك گفته‌ايم ، او كه شنوا و داناست و بيتوته كردن ما دراين بيابان را شاهد است ، شايسته است كه بر ما منّت نهاده و نگاهى رحيمانه به ما بيندازد ، نگاهى كه احوال ما را به بهترين حالها تبديل كند . اوست كه به بندگانش مىفرمايد :\r\n( . . . ادْعُونِي أَسْتَجِبْ لَكُمْ . . . ) « 1 » .\r\n« . . . بخوانيد مرا تا اجابت كنم شما را . . . »\r\nهمچنين مىفرمايد :\r\n( وَإِذَا سَأَلَكَ عِبَادِي عَنِّي فَإِنِّي قَرِيبٌ أُجِيبُ دَعْوَةَالدَّاعِ إِذَا دَعَانِ فَلْيَسْتَجِيبُوا لِيْ . . . ) « 2 » .\r\n« و هرگاه بپرسند از تو بندگان من از من ، پس من نزديكم و اجابت مىكنم طلبيدن آنكه مرا مىخواند . . . »\r\n\r\n\r\n","description":"","footnote":"\r\n( 1 ) - سورهء غافر ، آيهء 60 .\r\n( 2 ) - سورهء بقره ، آيهء 186 .\r\n","page_name":" 67 ","page_number":67},
  {"content":"\r\n\r\nروايت شده است . . . كه يكى از اعراب از رسول خدا صلى الله عليه و آله پرسيد :\r\nاى رسول خدا ! آيا پروردگار ما نزديك ماست تا او را نجوى كنيم و يا دور است تا ندايش دهيم ؟ « 1 » در واقع خدا به بندگانش از هر كسى نزديكتر است . همانگونه كه در دعاى جوشن كبير مىخوانيم « اى كسى كه نالهء خسته دلان را مىشنوى » « 2 » اين جمله به اين معناست كه خداوند با آن جلال و جبروت و كبريا و عظمت از هر كسى به خسته دلان فراموش شده نزديكتر مىباشد . او از رگ گردن نيز به انسان نزديكتر است و او مالك عمر انسان و تاريخ مىباشد .\r\nبياييد خدا را بوسيلهء ادعيهء شايسته و مناسب حجّ بخوانيم ، بويژه در عرفات ، مخصوصاً دعاى عرفه امام حسين عليه السلام . بياييد اشك همچون باران آن‌حضرت و اهل بيتش را كه دراين بيابان بر گونه‌هاشان مىلغزيد به ياد آوريم . بياييد آن لحظات را بيادآوريم و ايمان داشته باشيم كه ايشان دعاهاى ما را اجابت مىكنند و اين حقيقتاً بزرگترين نعمت براى ما به حساب مىآيد ، اين يك پيروزى بزرگ مىباشد .\r\n\r\nتولّدى نو\r\nبراى گرفتن نتيجهء مطلوب از اداى مناسك حجّ بويژه وقوف در عرفات بايد به نكات مهمّى اشاره كرد :\r\nاوّل - اعتقادى راسخ و استوار نسبت به محورى بودن نقش اين روز ، در رقم زدن آيندهء دور و نزديك ، در خود بوجود آوريم .\r\n\r\n\r\n","description":"","footnote":"\r\n( 1 ) - بحارالانوار ، ج 87 ، ص 53 .\r\n( 2 ) - همان ، ج 91 ، ص 392 .\r\n","page_name":" 68 ","page_number":68},
  {"content":"\r\n\r\nامام صادق عليه السلام مىفرمايد : « بزرگترين مردم از نظر گناه كسى است كه گرد اين خانه طواف كند و دراين مكان - عرفات - وقوف كند سپس گمان برد كه خدا او را نيامرزيده است . »\r\nاى زائران خانهء خدا و اى واقفان در عرفات مگر نمىبينيد كه يأس از رحمت الهى كفر محسوب مىشود ؟ ذرّه‌اى شكّ به رحمت و غفران و توبهء الهى بر بندگانش گناهى نابخشودنى است . پس در واقع وقوف در عرفات چيزى جز تولّدى دوباره نيست كه خداوند خود آن را مقدّر ساخته ، و هر شكّ و شبهه‌اى در آن به مثابهء مخالفت با ارادهء الهى تلقّى مىشود .\r\nدوم - توجّه عميق و آگاهانه به مفاهيم و محتويات ادعيه‌اى كه خداوند را دراين ايّام بوسيلهء آنها مىخوانيم ، توجّهى در خود مضامين بلند ادعيه و متناسب با آنچه از ما خواسته شده ، كه همان رحمت و آمرزشى است كه انسان را تولّدى دوباره مىبخشد .\r\nسوم - برنامه‌ريزى و تفكّر براى ايجاد زمينه‌هاى باقيات الصالحات كه از برترين آنها ذريّهء صالح مىباشد . تربيت كردن انسانهاى مكتبى ساختن مدرسه ، مسجد ، بيمارستان يا كارخانه‌اى كه براى مسلمانان وقف شود به نوبهء خود كارهايى بسيار بزرگ به شمار مىآيد . ولى بزرگتر از همهء اينها تربيت فرزندان مطابق تعاليم صحيح اسلام و نگهدارى آنها در برابر وسوسه‌هاى شيطانى و انحرافات فكرى و عملى مىباشد . . . برنامه‌هاى تلويزيونى و ماهواره‌اى فاسد و مفسده برانگيز كه تربيت غير اخلاقى را در شكم خود جاى داده‌اند ، گرگهايى هستند درّنده كه جوانان ما را از هر سو محاصره كرده‌اند . مطمئنّاً اگر ما برنامهء\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nتربيتى آگاهانه و عالمانه‌اى براى فرزندان خود پياده نكنيم ، آنها در دام انحرافات و تربيت غير اخلاقى تا آخرين نفس گرفتار خواهند شد .\r\nبسيار متعجّب و خوشحال شدم . . هنگامى كه در حجّ امسال « 1 » گروههاى از جوانان و نوجوانان را مشاهده كردم كه با پاكى و بطور آگاهانه به اداى مناسك حجّ مشغول بودند ، هنگامى هم كه از حجّ آنها در سالهاى آينده پرسيدم حضور خود را با رغبت در سالهاى آينده خواستار شدند . اميداست اين روحيّهء ايمانى كه حقيقتاً قلعه‌اى مستحكم در برابر انحرافات و گمراهى در بيابان بىآب و علف جهل مىباشد ، در نسل جديدمان افزايش يابد . هنگامى كه بين نسل جديد و نسل قديم شكاف بيفتد آن وقت است كه جامعه بسوى نابودى پيش خواهد رفت ، و بايد براى مقابله با آن بهاى گزافى پرداخت . پس برماست كه برخوردى آگاهانه و جدّى با اين موضوع داشته باشيم .\r\nپيامبر اكرم صلى الله عليه و آله روزى بر بستر جوان محتضرى از انصار حاضر شدند و او را تلقين دادند . جوان هر چقدر كه تلاش كرد نتوانست شهادتين را بر زبانش جارى سازد ، پس حضرت مادر او را خواستند و از او پرسيدند : آيا شما از فرزندت راضى هستى ؟ جواب داد : نه يا رسول اللَّه . مادر با وجود ديدن حالت فرزند و عجز او براى گفتن شهادتين اظهار مىداشت كه هيچگاه از او راضى نخواهد شد . پس حضرت اصحابشان را به جمع‌آورى هيزم و بر افروختن آتش امر كردند زن با تعجّب دربارهء آن آتش از پيامبر اكرم سؤال كرد ، پيامبر جواب دادند : مىخواهم جوان را آتش بزنم . زن گفت : چگونه او را\r\n\r\n\r\n","description":"","footnote":"\r\n( 1 ) - حجّ سال 1418 ه .\r\n","page_name":" 70 ","page_number":70},
  {"content":"\r\n\r\nآتش مىزنى در حالى كه پسرم است ؟ حضرت فرمودند : او را مىسوزانم چون تو از او راضى نيستى . . . با شنيدن اين سخن زن از فرزندش راضى شد ، در آن هنگام رسول خدا به او فرمودند : اى كنيز خدا ! همانا آتش آخرت از آتش دنيا شديدتر است ، سپس شهادتين بر زبان آن جوان جارى شد و عاقبت به خير از دنيا رفت .\r\nبرادران و خواهران به خدا ما و شما محكوم به مرگ وفنا هستيم ، و آنچه كه از ما باقى مىماند و ما نيز از آن بهره مىبريم تلاش و كوششى است كه در قالب ترويج آگاهى و نهادينه كردن اخلاق پسنديده در ضمن جنبشهاى اجتماعى و تاريخى انجام داده‌ايم . و چه زيباست اگر اين جهد و كوشش در قالب آگاه كردن نسل آينده باشد ، و آن نسل را پرچمدار اصلاح و نيكى و نهضت اسلامى سازد . جالب است بدانيد هنگامى كه خبر رسيدن شيخ مرتضى انصارى به مقام مرجعيّت به گوش مادر وى رسيد ، ايشان هيچ واكنشى از خود نشان ندادند و هنگامى كه در مورد اين حالت از ايشان سؤال شد ، گفتند : هيچگاه او را شير ندادم مگر اينكه با طهارت بودم . . .\r\nپس خواهر مؤمن ! اين را بدانيد كه در آينده نسلى نو را پرورش خواهيد داد و اين نسل را به جامعه عرضه خواهيد كرد ، پس تمام همّت خود را به تعليم اصول تربيتى صحيح و پايدار بر ارزشهاى اخلاقى آگاهانه اختصاص دهيد ، بر خلاف آنچه كه از برخى مادرانمان مىبينم كه فقط به تهيّهء غذا و كارهاى مانند آن اكتفا مىكنند در حالى كه اين جز جنبه‌اى كوچك از ابعاد مختلف زندگى كودكان و خانواده را در برنمىگيرد . در واقع اكتفا كردن مادران به پختن غذا و امثال اين اعمال\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nاهانتى بزرگ را متوجّه آنان مىسازد ، چه بدانند و چه ندانند ، اين اهانت فراتر از خطر بزرگى است كه كودكان را در اثر كوتاهى مادران تهديد مىكند .\r\nگاهى مىبينيم يا مىشنويم كه برخى از مادران كودكان خود را مشغول ديدن فيلمهاى كارتونى و خيالى يا شنيدن نوارهاى آواز و موسيقى مىسازند تا خود بتوانند به پختن غذا بپردازند . . . در حالى كه اين عين اشتباه مىباشد ، و زمينهء فساد را به وسيلهء محتواى فاسد اين گونه فيلمها در فرزندان خود ايجاد مىكنند .\r\nما در اينجا در عرفات بايستى راه راست و تصوير واضحى براى زندگى دنيوى و اخروى خود را ترسيم كنيم ، در سورهء بقره مىخوانيم كه :\r\n( . . . وَتَزَوَّدُوا فَإِنَّ خَيْرَ الزَّادِ التَّقْوَى . . . ) « 1 » .\r\n« . . . توشه برداريد پس همانا بهترين زاد و توشه پرهيزكارى مىباشد . . . »\r\nآماده ساختن نسل جديد موافق با اصول قرآن كريم عين تقوى و اداى حقوق و واجبات الهى مىباشد .\r\nچهارم - اصرار و پافشارى در دعاها براى رهايى از آتش جهنّم - همانگونه كه امام حسين عليه السلام نيز اين گونه عمل مىكردند - و دعاى « رَبَّنَا آتِنَا فِي الدُّنْيَا حَسَنَةً وَفِي الْآخِرَةِ حَسَنَةً وَقِنَا عَذَابَ النَّارِ » را كه در مشعرالحرام توصيه شده است قرائت كنيم .\r\nحضرت على عليه السلام رهايى از آتش را اين گونه توصيف مىكنند :\r\n\r\n\r\n","description":"","footnote":"\r\n( 1 ) - سورهء بقره ، آيهء 197 .\r\n","page_name":" 72 ","page_number":72},
  {"content":"\r\n\r\n« حاجت من آن حاجتى است كه اگر آن را به من دهى دادن و ندادن ديگر حاجتها ضررى به من نمىرساند و اگر از دادن آن به من امتناع ورزى ، برآورده ساختن ديگر حاجتهايم سودى برايم ندارد . . . و آن حاجت رهايى من از آتش است . »\r\nاين نشانه‌هاى الهى است كه از هر سو ما را احاطه كرده و هر كس فراموششان كند يا خود را به فراموشى آنها بزند سرانجام خداوند بخاطر اين فراموشى از او روى خواهد گرداند . و اين عرفات است در برابر ما ، بياييد آن را محلّ ذكر آيات الهى قرار دهيم ، و اين آسمان است با درهاى گشاده ، و اينان فرشتگان الهى هستند كه مؤمنان راستگو را به رحمت و آمرزش و توبه بشارت مىدهند . پس مبادا اين فرصت بسيار با ارزش و متحوّل كننده را از دست بدهيم ، شايد هيچگاه ديگر اين چنين فرصتى نصيبمان نگردد .\r\n\r\nمعالجهء دردهاى امّت\r\nنيكو است كه بگويم خير يعنى صلح و امنيّت و رشد اقتصادى و دينى . امّا كشت و كشتار و فقر ؛ تنگدستى و اختلاف و جنگ . . .\r\nهيچكدام از مصاديق خير نمىباشند . خوب دقّت كنيد ؛ قرآن ما را به بهترين امّتى كه براى مردم برانگيخته شده بشارت مىدهد ، ولى اين امّتى كه مىشناسيم و مىبينيم ، آيا فرزندانش آنگونه كه قرآن كريم مىخواهد هستند ، خداوند مىفرمايد :\r\n( . . . وَتَعَاوَنُوا عَلَى الْبِرِّ وَالتَّقْوَى وَلَا تَعَاوَنُوا عَلَى الْإِثْمِ وَالْعُدْوَانِ . . . ) « 1 » .\r\n\r\n\r\n","description":"","footnote":"\r\n( 1 ) - سورهء مائده ، آيهء 2 .\r\n","page_name":" 73 ","page_number":73},
  {"content":"\r\n\r\n« . . . و بر نيكى و پرهيزكارى همكارى كنيد و بر گناه و دشمنى همكارى نكنيد . . . »\r\nسؤال اينجاست كه با وجود اين شكاف عميق و فاصلهء زياد بين امّت ايده‌آل قرآنى و امّت كنونى ، چگونه مىتوان اين شكاف بين قرآن و مسلمانان را از بين برد ؟\r\n\r\nپاسخ به نداى حجّ\r\nما در هر سال به استقبال روزهاى حجّ مىرويم بطوريكه صدها هزار مسلمان از اقصا نقاط جهان به سوى بيت‌اللَّه الحرام مىشتابند تا نداى ابراهيم خليل عليه السلام را اجابت كنند . ابراهيم خليلى كه مأمور بود مردم را به حجّ دعوت كند تا خداوند نداى خود را به اصلاب مردان و رحمهاى زنان تا روز قيامت برساند . و اگر با چشم بصيرت بنگريم انسانها را خواهيم يافت كه پروانه‌وار به گرد اين بقعهء مبارك مىگردند و نداى تلبيه را كه اجابت نداى حضرت ابراهيم عليه السلام است تكرار مىكنند ، در سورهء حجّ مىخوانيم :\r\n( وَأَذِّن فِي النَّاسِ بِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ ) « 1 » .\r\n« و بانگ برآور در ميان مردم به هنگام حجّ آيند به سويت پيادگان و بر هر اشترى لاغر كه مىآيند از هر درّهء ژرف . »\r\n\r\n\r\n","description":"","footnote":"\r\n( 1 ) - سورهء حجّ ، آيهء 27 .\r\n","page_name":" 74 ","page_number":74},
  {"content":"\r\n\r\nبله ، تمام مردم به حجّ دعوت شده‌اند ، و اين خانه متعلّق به تمام مردم مىباشد و اوّلين خانه‌اى است كه براى تمام مردم قرار داده شده است .\r\nو معنى فرموده الهى : ( آيند به سويت پيادگان ) اين است كه عليرغم بيابانى بودن اين زمين ، و شامل بودن آن ، كوهها و دشتها وراههاى ناهموار . . . مردمى را مشاهده مىكنيم كه از فاصله‌هاى دور و از بين كوهها با پاى پياده ، يا سوار بر اشترانى كه بخاطر ناهموارى وطولانى بودن مسافت لاغر اندام شده‌اند خود را به بيت‌اللَّه الحرام مىرسانند . و اين آيه‌اى از آيات الهى است كه مردم را اينچنين شيفته وشيداى حجّ ساخته است .\r\n\r\nمنفعت بزرگ حجّ\r\nچرا خداوند بيت‌اللَّه را محلّ بازگشت و امن و امان براى مردم قرار داد ، و چرا ابراهيم خليل مردم را به حجّ دعوت كرد ؟ آيا بزرگتر از اين منفعتى براى حجّ مىتوان متصوّر شد كه بزرگان مسلمين در كنار هم جمع مىشوند ، گسستگيها را پيوند مىزنند ، و در مواضع خود تجديد نظر مىكنند ؟\r\nدر واقع اصلىترين فايدهء حجّ همين است . و بخاطر همين خداوند حجّ را در يك زمان قرار داد همانگونه كه مىفرمايد :\r\n( الْحَجُّ أَشْهُرٌ مَعْلُومَاتٌ فَمَن فَرَضَ فِيهِنَّ الْحَجِّ فَلَا رَفَثَ وَلَا فُسُوقَ وَلَا جِدَالَ فِي الْحَجِّ . . . ) « 1 » .\r\n« حجّ در ماه‌هاى معيّنى است پس كسانى كه حجّ را برخود فرض كرده‌اند بايد بدانند كه در حجّ آميزش جنسى و گناه و جدال نيست . . . »\r\n\r\n\r\n","description":"","footnote":"\r\n( 1 ) - سورهء بقره ، آيهء 197 .\r\n","page_name":" 75 ","page_number":75},
  {"content":"\r\n\r\nاگر به منهيّات حجّ نگاهى بيندازيم مىبينيم كه مهمترين و بارزترين آنها چهار دسته مىباشند كه عبارت‌اند از : « رفث » به معناى آميزش جنسى و تمام مقدّماتش ، « جدال » ، « نافرمانى » و « صيد و شكار » كه در آياتى ديگر ذكر شده است . منهيّات ديگر احرام نيز از همين چهار مورد نشأت يافته‌اند كه ترك آرايش يكى از آنهاست . مستحبّ است انسان در حجّ ژوليده موى باشد . خداوند نافرمانى و گناه را درج حرام شمرد .\r\nو اين به اين معناست كه فخرفروشى انسانها براى يكديگر در حجّ ممنوع مىباشد و آن بدين علّت است كه خودخواهى و تفاخر در حجّ جايى ندارد .\r\nدر حديث شريفى آمده است كه : « هيچ منسكى از مناسك حجّ نزد خدا محبوبتر از سعى نيست زيرا كه ستمكاران در آن خوار و ذليل مىشوند . « 1 » »\r\nپس دراين راه تمام اعتبارات ، موانع و خودخواهىها سقوط مىكنند . . تا همگان از بركات حجّ بهره‌مند شوند .\r\nدر سورهء مائده هنگامى كه قرآن از قربانى كردن و شتران قلّاده‌دار بحث مىكند مىفرمايد :\r\n( . . . وَتَعَاوَنُوا عَلَى الْبِرِّ وَالتَّقْوَى وَلَا تَعَاوَنُوا عَلَى الْإِثْمِ وَالْعُدْوَانِ . . . ) .\r\n« . . . و كمك كنيد يكديگر را بر نيكوكارى و پرهيزكارى و كمك نكنيد بر گناه و ستم . . . »\r\nبنابراين هدف از برگزارى مراسم حجّ يكى كردن نيروهاى ما مسلمانان مىباشد ، و اگرا مروز اين تشتّت را مشاهده مىكنيم و اگر\r\n\r\n\r\n","description":"","footnote":"\r\n( 1 ) - فروع كافى ، ج 4 ، ص 434 ، ح 4 .\r\n","page_name":" 76 ","page_number":76},
  {"content":"\r\n\r\nمىبينيم مسلمانى برادر مسلمان خود را به قتل مىرساند ، بايد درمان و علاج آن را در حجّ بيابيم جايى كه هر مسلمانى در آنجا نماينده‌اى دارد ، بايد مسلمانان در حجّ يكى شوند وموانع را از سر راه بردارند تا فوائد حجّ را نظاره‌گر شوند . و از بزرگترين اين منافع ، وحدت و تفاهم و دوستى و تعاون بر نيكى و پرهيزكارى و عدم همكارى بر گناه و دشمنى مىباشد .\r\n\r\nحجّ . . درمان دردهاى امّت\r\nچگونه مىتوان اين فائده را از حجّ برداشت كرد ؟\r\nبراى جواب به اين سؤال مشكل بايد گفت كه : در واقع ما بخاطر عقب ماندگى ، و افكارى كه ستمكاران در اذهانمان كاشته‌اند ، دين را همانگونه كه هست نمىشناسيم ، در حالى كه دين نظامى الهى مىباشد كه قادر است تمام مشكلات انسان را درمان كند . دين ، همانگونه كه برخى از فلاسفهء غرب ادّعا مىكنند ، تنها تجربه‌اى بين انسان و پروردگارش نمىباشد . حال آنكه اين نظريّه اثر زيادى بر افكار ما گذاشته و ابعاد مختلف زندگى ما را از دين جدا كرده است ، به ويژه بُعد سياسى ، اقتصادى و اجتماعى را . . براى همين ممكن است مسلمانى را ببينيم كه مرتكب گناهى مانند دروغ مىشود ، در حالى كه خودش از دروغگويى ديگران ايراد مىگيرد .\r\nاين گونه است كه دين به بازيچه‌اى در دست ما بدل شده ، و هيچ نفعى به ما نمىرساند . در حالى كه اسلام واقعى آن است كه رسول اكرم صلى الله عليه و آله در مورد آن فرمودند : « همهء شما والى و حاكم هستيد و همهء\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nشما در قبال مردم مسؤوليّت داريد . « 1 » » همچنين مىفرمايند : « هر كس صبح كند و به امور مسلمانان اهتمام نورزد مسلمان نيست . « 2 » »\r\nپس بايد به حوادثى كه در جهان اسلام رخ مىدهد اهمّيّت دهيم ، جهان اسلام را همانند سرزمين خود بدانيم . برماست همانگونه كه براى خانواده‌هايمان اهمّيّت قائليم براى ديگر مسلمانان نيز اهمّيّت قائل شويم و جامعهء بزرگ اسلامى را چون خانواده‌اى ببينيم كه ما يكى از اعضاى آن به شمار مىرويم ، زيرا اسلام به ما توصيه مىكند كه بزرگانمان را احترام كنيم و به كوچكترها رحم كنيم .\r\nمتأسّفانه اين دين امروز در بين ما مهجور مانده ، پس برماست كه به امور تمام مسلمانان اهتمام ورزيم ، و به درمان دردهايى كه ما را احاطه كرده بپردازيم .\r\nمن از زندگى بد امروز خودمان متأسّف نيستم به اندازهء ترس از اينكه اين زندگى دليلى بر غضب الهى باشد ، با علم به اينكه غضب الهى در دنيا فقط خلاصه نمىشود ، به هنگام مرگ نيز گريبانگير ما ، خواهد بود و در آنجا حسابى سخت در انتظار ماست .\r\nچگونه مىتوانيم بوسيلهء توجيهاتى عجيب و غريب كه ما را به رفاه و راحتى مىرسانند پروردگارمان را قانع كنيم ؟ او شديدالحساب است و در دفتر اعمالمان هيچ عمل كوچك و بزرگى نيست مگر آن را به حساب آورده . اگر يكى از گناهان ما ترك دو ركعت نماز باشد پس گناه ترك يارى مظلومان چگونه گناهى خواهد بود ؟\r\n\r\n\r\n","description":"","footnote":"\r\n( 1 ) - بحارالانوار ، ج 72 ، ص 38 .\r\n( 2 ) - همان ، ج 71 ، ص 337 .\r\n","page_name":" 78 ","page_number":78},
  {"content":"\r\n\r\n\r\nترازوى قرآنى\r\nبايد خود را به كتاب الهى عرضه كنيم كه جدا كنندهء حقّ و باطل مىباشد و خود را با آن بسنجيم . قرآن كتابى است كه هيچ باطلى در آن راه ندارد و تماماً نور و معرفت است . پس بايد به قرآن كه تنها درمان دردهاست باز گرديم . دردهاى ما با استفاده از مقياسهاى غير قرآنى واستناد به افكار و هواهاى نفسانى انسان قابل درمان نيستند . اگر ما دين را مكتبى روشمند براى معرفت و زندگى مىدانستيم و آن را از قرآن و احاديث پيامبر اكرم و اهل بيت مكرّمش عليهم السلام و سخنان فقهايمان اخذ مىكرديم اوضاع امروز ما اين گونه نبود ، و به تبع آن حجّمان نيز متفاوت بود ، وقتى حجّ را با چشم مادّى گراى امروزى بنگريم از آن به جز سفرىتفريحى وخريدن كالاهاى گوناگون وگردآورى هداياى مختلف چيز ديگرى نخواهيم ديد و حرمت اين شعار الهى بزرگ را رعايت نخواهيم‌كرد وبه‌تزكيهء نفس نخواهيم پرداخت ، حج‌ّرا به‌عنوان فرصتى براى تهذيب نفس نمىبينيم ، به امور مسلمانان اهمّيّت نخواهيم داد ، از احوال آنها جويا نخواهيم شد ، هيچ‌كس از ديگرى در مورد حوادث و وقايع جارى در كشورهاى مسلمان و راههاى درمان آن نخواهد پرسيد و هيچ‌كس روشهاى بيدارى مسلمانان را پيدا نخواهد كرد .\r\nمتأسّفانه تصوير ما از اسلام فقط به احكام و نمادهايى محدود كه بايد آنها را اجرا كنيم بدون اينكه در ما تأثيرى بگذارند و روشهاى ما را تغيير دهند محدود مىشود . در حالى كه دين در واقع رنگ الهى زدن به تمام زندگى مىباشد ؛ به بيان ديگر بايد به تمام ابعاد زندگى خود رنگى الهى و ايمانى ببخشيم ، اين همان دين حقيقى است ، دينى كه به آن\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nنگاهى تفكيكى و جزء جزء داشته باشيم و ابعاد مختلف آن را از هم جدا بدانيم دين حقيقى نمىباشد .\r\nبنابراين امّت امروزى اسلام بايد به امّت ايده آلى كه خداوند آن را بشارت داده است بدل گردد در آنجا كه مىفرمايد :\r\n( كُنْتُمْ خَيْرَ أُمَّةٍ أُخْرِجَتْ لِلْنَّاسِ تَأْمُرُونَ بِالْمَعْرُوفِ وَتَنْهَوْنَ عَنِ الْمُنْكَرِ وَتُؤْمِنُونَ بِاللَّهِ وَلَوْ آمَنَ أَهْلُ الْكِتَابِ لَكَانَ خَيْراً لَهُمْ مِنْهُمُ الْمُؤْمِنُونَ وَأَكْثَرَهُمُ الْفَاسِقُونَ ) « 1 » .\r\n« شما بهترين امّتى بوديد كه برون آورده شديد براى مردم امر به نيكى مىكنيد و نهى مىكنيد از زشتى و ايمان مىآوريد به خدا و اگر ايمان بياورند اهل كتاب بهتر است براى آنها بعضى از ايشان ايمان آورده‌اند و بيشتر ايشان نافرمانان هستند . »\r\nسبب برترى اين امّت بر ديگر امم امر به معروف و نهى از منكر مىباشد . به عنوان مثال خداوند متعال نماز را مقياس برترى قرار نداده است ، بلكه شعور اجتماعى است كه مسلمانان را به عنوان برترين امتى كه براى مردم خارج شده‌اند معرفى مىكند ، بجاآوردن حجّ ما در حالى است كه دستمان به خون برادران مسلمانمان ، آلوده است و دلهايمان از دشمنى و بغض و كينه پر شده است ، دراين اوضاع ما به عنوان برترين امّت به حساب نخواهيم آمد . به يقين مىتوان گفت كه محال است خداوند متعال حجّ چنين انسانى را كه ملتزم به شرط مهمّ حجّ يعنى اتّحاد و هميارى ، اهتمام به امور مسلمانان ، مهربانى با يكديگر و فداكارى نيست قبول كند .\r\n\r\n\r\n","description":"","footnote":"\r\n( 1 ) - سورهء آل عمران ، آيهء 110 .\r\n","page_name":" 80 ","page_number":80},
  {"content":"\r\n\r\n\r\nدعوت به پيشرفت در سايهء تمدّن\r\nهر سال از ده روز اوّل ماه ذىالحجّه استقبال مىكنيم ، روزهايى كه با ديگر روزهاى سال از نظر عبادت و ايمان و نزديكى مؤمنان به پروردگارشان تفاوت دارند ؛ در حالى از اين روزها استقبال مىكنيم كه دلهاى مؤمنان در هر نقطهء جهان بىتاب و مشتاق بيت‌اللَّه الحرام و مشعر الحرام مىباشد . . مسلمانانى كه سابقاً حجّ بجاآورده‌اند و يا آنهايى كه دوست دارند به سفر حجّ بروند ولى موانعى ايشان را از سفر حجّ محروم مىسازد ، همه و همه دراين روزها احساس مىكنند كه چيزى را گم كرده‌اند ، زيرا شايسته است انسان اين ايّام را در جوار خانهء خدا و همراه با طواف كنندگان و سجود كنندگان و راكعان به سر برد .\r\nو آنچه اين مؤمنان را آرام مىسازد اين است كه مىدانند نمايندگانى در حجّ دارند ، چون مسلمانانى كه به حجّ نيامده‌اند در قلب حجّاج جاى دارند .\r\nدر واقع حجّاج نمايندهء خانواده و قبيله و شهر و كشور خود در كنگرهء بزرگ حجّ به حساب مىآيند .\r\n\r\n","description":"","footnote":"","page_name":" 81 ","page_number":81},
  {"content":"\r\n\r\n\r\nضرورت شناختن منافع حجّ\r\nحجّ منشأ منافع و بركات زيادى مىباشد كه هم حجّاج و هم آنهائى كه به حجّ مشرّف نشده‌اند از اين منافع بهره‌مند خواهند شد . واضح است كه دستيابى به منافع و فوائد بدون شناخت آنها مقدور نيست ، و اگر آنها را شناسايى نكنيم اين فرصت از دست ما خواهد رفت ، به ويژه فرصتهاى بزرگى كه خداوند متعال براى ما قرار داده تا ما آنها را از قوّه و امكان و احتمال به فعل برسانيم و آنها را محقّق سازيم .\r\nخداوند متعال به اين منافع اشاره مىكند و مىفرمايد :\r\n( لِيَشْهَدُوا مَنَافِعَ لَهُمْ وَيَذْكُرُوا اسْمَ اللَّهِ فِي أَيَّامٍ مَعْلُومَاتٍ عَلَى مَا رَزَقَهُم مِن بَهِيمَةِ الْأَنْعَامِ . . . ) « 1 » .\r\n« تا بنگرند سودهايى كه براى آنها است و ببرند نام خدا را در روزهايى معلوم بر آنچه روزيشان داده است از دامهاى چهارپا . »\r\nدر واقع اين منافع بين تمام مسلمانان چه حجّاج و چه غير حجّاج مشترك مىباشد .\r\nبا اين همه مسلمانان به ظاهر شعائر دينى اهمّيّت فراوانى مىدهند ، ولى به تمام منافع آن دست نمىيابند .\r\nبه عنوان مثال نماز اين سنبل مثال زدنى الهى كه برترين اعمال امّت پيامبر اكرم صلى الله عليه و آله مىباشد در دل خود منافع و فوائد بى حدّ و مرزى دارد .\r\nنماز قادر است بشر را به سعادت دنيوى و فلاح و رستگارى اخروى رهنمون سازد ، نماز معراج آدمى بسوى پروردگار و نزديك كنندهء\r\n\r\n\r\n","description":"","footnote":"\r\n( 1 ) - سورهء حجّ ، آيهء 28 .\r\n","page_name":" 82 ","page_number":82},
  {"content":"\r\n\r\nپرهيزكاران به سوى بارى تعالى محسوب مىشود . . . با اين همه ما تا چه حدّى به منافع نماز دست مىيابيم ؟ در واقع آيا نماز ما جز حركاتى تقليدى كه به آن معتاد شده‌ايم و آن را از پدرانمان به ارث برده‌ايم چيز ديگرى است ؟ ما نيز به نوبهء خود اين عادت را براى فرزندانمان به ارث خواهيم گذشت ، بدون اينكه به فوائد آن دست يابيم و از حكمتهاى آن بهره‌مند شويم .\r\nهمينگونه است حال ما نسبت به ساير عبادات .\r\n\r\nحجّ قلّهء شعائر ايمان\r\nحجّ در رأس قلّهء شعائر ايمانى قرار دارد ، كه خداوند آن را وسيله‌اى جهت رهايى انسان از قيد و بندها و سختيها و عذاب الهى قرار داده است . متأسّفانه اكثر مسلمانان شيوهء برخورد بااين عبادت الهى را كه فوائد و منافع زيادى را به همراه دارد نمىدانند ، شايد ما حتّى يك هزارم منافع حجّ را محقّق نسازيم و اين غفلت از منافع حجّ بخاطر آگاهى كم ما مىباشد ، در واقع ما از مراحل دخول و خروج از حجّ و همچنين آداب برخورد با اين فريضهء واجب الهى اطّلاع كافى در دست نداريم . حال آنكه خداوند حضرت ابراهيم عليه السلام را هنگامى كه از بناى كعبه فارغ شد امر فرمود تا مردم را بسوى حجّ دعوت كند :\r\n( وَأَذِّن فِي النَّاسِ بِالْحَجِّ . . . ) « 1 » .\r\n« و مردم را بانگ بزن به حجّ . . . »\r\nحضرت ابراهيم عليه السلام نيز به بالاى كوه صعود كرد و مردم را ندا داد\r\n\r\n\r\n","description":"","footnote":"\r\n( 1 ) - سورهء حجّ ، آيهء 27 .\r\n","page_name":" 83 ","page_number":83},
  {"content":"\r\n\r\nو خداوند نداى اورا به هر گوش شنوايى رسانده سالها و قرنها مىگذرند و هنوز سيل جمعيّت هر سال با عشق و اشتياق زائدالوصفى بسوى خانهء خدا مىشتابند ، و تمام مشكلات وخطرات را بجان مىخرند تا اينكه به بيت اللَّه الحرام برسند .\r\n\r\nتعميق فروتنى در مقابل آفريدگار\r\nاز جملهء آداب حجّ و مستحبات آن پياده راه رفتن مىباشد ، خداوند متعال در حجّ پياده‌ها را بر سواره‌ها برترى داده است ، و اين نشانگر لزوم خضوع و فروتنى در برابر خداوند متعال مىباشد . در همين رابطه روايت شده است كه حضرت سجّاد عليه السلام با پاهاى پياده و برهنه خارهاى بيابان و ريگهاى داغ و صخره‌هاى مرتفع و راههاى ناهموار را در نورديده و به حجّ مشرّف مىشدند . . ديگر اينكه ايشان در راه سفر حجّ به كاروانهايى كه از راه دور عازم حجّ بودند خدمت مىكردند در حالى كه آنها ايشان را نمىشناختند . يك بار كه ايشان مشغول خدمت به قافله‌اى كه از كوفه آمده بود ، بودند كاروانى از مدينه به آنها رسيد ، حجّاجى كه از مدينه آمده بودند ايشان را مىشناختند و پروانه‌وار به گردايشان حلقه مىزدند و از علوم و معارف آن امام بزرگوار بهره‌مند مىشدند ، به او متبرّك مىگشتند و از او طلب دعا مىكردند . . حجّاج كوفى با ديدن اين منظره متعجّب شده ، پرسيدند : اين مرد كيست ؟\r\nمدنيان جواب دادند : ايشان امام على بن الحسين بن على بن ابيطالب عليهم السلام مىباشند . سپس گفتند : ما مانند افراد خودمان با ايشان برخورد مىكرديم ، بلكه بدليل غريب بودنشان در ميان ما امر و نهى نيز\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nبه ايشان مىكرديم ايشان نيز اطاعت مىكردند . بعداز اين اتّفاق امام اصحاب خود را امر كردند تا وسايل ايشان را به كاروان ديگرى منتقل سازند ، حجّاج كوفى از ايشان خواستند تا در بين آنها باقى بمانند ، امام عليه السلام به آنها فرمودند : من از كاروانى شما مىروم چون مرا شناختيد ، و من از اينكه در كاروان باشم كه مرا مىشناسند اكراه دارم .\r\nاين روايت بوضوح بر لزوم خضوع و فروتنى در مقابل خدا در حجّ دلالت مىكند ، خضوعى كه در طول زندگى انسان بايد با او همراه شود . امام صادق عليه السلام دراين رابطه مىفرمايند :\r\n« هيچ بقعه‌اى محبوبتر از مسعى - راه بين صفا و مروه - در نزد خدا نيست چون هر ستمكارى را خوار مىسازد . « 1 » »\r\nاين حكمت حجّ حكمتى است كه در ساير عبادات و احكام الهى نيز جارى مىباشد ، چون حالت خضوع و فروتنى در مقابل خداى متعال هميشه از انسان خواسته شده است .\r\nاز حكمتها و علل ديگرى كه خداوند به سبب آن حج را واجب گردانيد در حقيقت ذوب شدن جامعهء اسلام در خودش و تولّد جامعه‌اى يكدست در خلال حجّ مىباشد ؛ مسلمانان آسيا با مسلمانان اروپا ملاقات مىكنند ، وسياهان با سفيدان ملاقات مىكنند . . همه به مبادلهء آراء دربارهء اوضاع و احوال جامعهء خود مىپردازند ، و براى انجام اوامر و ترك نواهى با خداى متعال تجديد عهد مىكنند . و تمامى حجّاج از اين ملاقاتها در راستاى تحقّق بخشيدن به اوامر الهى استفاده مىكنند .\r\n\r\n\r\n","description":"","footnote":"\r\n( 1 ) - فروع كافى ، ج 4 ، ص 434 ، ح 3 .\r\n","page_name":" 85 ","page_number":85},
  {"content":"\r\n\r\n\r\nزمينه‌هاى منافع حجّ\r\nاجتماع اين جمعيّت بشرى در سرزمين مقدّس مكّه مىتواند در مواردى به مسلمانان نفع برساند كه عبارت‌اند از :\r\n\r\n1 - خودباورى و احساس شخصيّت\r\nبا اينكه انسانها داراى عقل و فكر مىباشند ولى خيلى از مردم را مشاهده مىكنيم كه عقل و دلشان به چشمشان است . لذا اگر براى حجّ بسيج شوند ديگر خود را نمىبينند بلكه امّت اسلامى را به صورت واحد مشاهده مىكنند . در واقع تصوّر امّت اسلامى واحد به صورت يك واقعيّت عينى در برابر چشمانشان ظاهر مىشود .\r\n\r\n2 - ايجاد تحرّك فكرى\r\nتحرّك بشرى در حجّ سرانجام به يك تحرّك فكرى مبدّل مىشود ، احاديث شريف نيز اين امر را تأييد مىكنند در آنجا كه مىگويند :\r\n« عاقلترين مردم آن است كه عقلهاى مردم را در عقل خود جمع كند . » و « هر كس با ديگر مردان مشاوره كند در عقلهاى آنها نيز شركت جسته است . . . « 1 » »\r\nپس چه زيباست اگر حجّاج محور بحثهاى خود را در اين كنگرهء بزرگ اوضاع و احوال امّت قرار دهند ، بويژه اينكه رهبران مسلمان بخاطر ارشاد و توجيه مردم براى رسيدن به سعادت به حجّ مىآيند .\r\n\r\n\r\n","description":"","footnote":"\r\n( 1 ) - بحارالانوار ، ج 72 ، ص 104 .\r\n","page_name":" 86 ","page_number":86},
  {"content":"\r\n\r\nدراين صورت ملاقات بشرى در آينده سهم بزرگى در ايجاد يك ارتباط فكرى قوى بين مسلمانان ايفا مىكند ، ارتباطى كه راه حلهاى مثمر ثمرى را در جهت رفع مشكلات امّت اسلامى ارائه خواهد داد .\r\n\r\n3 - ايجاد يك جنبش روحانى\r\nحركت انسانى حجّ ، روحى بزرگ به زائران مىبخشد ، وقتى انسان ساير مسلمانان را در حال عبادت مىبيند نيرويى ذاتى او را به سوى عبادت مىكشاند ، به عنوان مثال برپايى نماز جماعت در حجّ يكى از مؤثّرترين عواملى است كه بر جان آدمى تأثير مىگذارد .\r\n\r\n4 - حركت روبه جلوى تمدّن\r\nاعتبارات شخصى و اختلافات خونى ، قومى و طبقاتى در حجّ ساقط مىشود تا درس وحدت حقيقى بين مسلمانان به حجّاج داده شود . در آن هنگام است كه تمام نفوس و نيروها در كورهء توحيد گداخته و در هم ذوب مىشوند . پس بر تمامى مسلمانان است كه اين فوائد را در عرصهء واقعيت مملوس به ظهور رسانند ، تا فوائد حجّ منحصر در برخى اجتماعات نگردد ، و براى استفادهء بيشتر از كنگره عظيم حجّ بر تمام مسلمانان است كه با حجّاج بيت‌اللَّه الحرام ملاقات كنند و از اخبار و اطّلاعات ديگر مسلمانان اطّلاع پيدا كنند . و اين همان چيزى است كه برخى از احاديث بر آن تأكيد مىورزند ، مانند حديثى كه مىگويد :\r\n« هر كس زائرى را زيارت كند مانند كسى است كه ما را زيارت كرده است . »\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\nآيا ما در راستاى اهداف مكتبى قرار داريم\r\nدر ايّامى كه نزديك به ايّام حجّ مىشويم ، بايد حقيقت مهمّى را متذكّر شويم ، و آن اين است كه خداوند رسالت را براى پيروزى بر تمام تبعيضها ، سختيها و خستگيها و درمان تمام دردهاى بشر برانگيخته است ، ولى شايد اين سؤال ايجاد شود كه آيا اين هدف در جامعهء امروز ما مسلمانان محقّق شده است يا نه ؟\r\nبالطبع نه ، زيرا مشكلات در بين افرادى كه ادّعاى رشد در بطن دين را دارند عميق‌تر و فزون‌تر است . در فهرست كشورهاى مسلمان فقر و عقب ماندگى بيشترى را مشاهده مىكنيم .\r\nدر واقع ما مىتوانيم انگشت اتّهام را بخاطر اين عقب ماندگى به سوى حكّام ظالم اين كشورها نشانه رويم . و اين درست است زيرا اين حكومتها نه تنها از فساد و تباهى در كشورهاى اسلامى جلوگيرى نمىكنند بلكه فساد را دراين كشورها نهادينه كرده‌اند . ولى اين دليل بر سقوط تكليف شرعى از گردن انسان مسلمان نمىشود . زيرا مسؤوليّت فقط متوجّه حكومتها نمىباشد ، بلكه خود جامعه نيز نقش مؤثّرى را دراين ميان بايد ايفا كند .\r\nقرآن نيز وقتى فساد و تباهى نظامهاى سياسى و چگونگى ظهور حكومتهاى ظالم را تبيين مىكند ، مسؤوليّت آن را متوجّه خود جامعه مىسازد و مىفرمايد :\r\n( وَإِذَا أَرَدْنَا أَن نُّهْلِكَ قَرْيَةً أَمَرْنَا مُتْرَفِيهَا فَفَسَقُوا فِيهَا فَحَقَّ عَلَيْهَا الْقَوْلُ\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nفَدَمَّرْنَاهَا تَدْمِيراً ) « 1 » .\r\n« و هنگامى كه بخواهيم شهر و ديارى را هلاك كنيم ، نخست اوامر خود را براى مترفين ( و ثروتمندان مست شهوت ) آنجا بيان مىداريم ، سپس هنگامى كه به مخالفت برخاستند و استحقاق مجازات يافتند آنها را به شدّت درهم مىكوبيم . »\r\nو اين يعنى اينكه فاسقان و گناهكاران هستند كه زمام سلطهء سياسى را در دست گرفته و كشور را به ويرانه‌اى بدل مىسازند . و خداوند متعال اجازهء تسلّط بر آن شهر را به آنان مىدهد ، اين شهر مىتواند هر نقطه‌اى از جهان باشد ، زيرا خداوند بخاطر فسق و گناه آن قوم است كه مىخواهد از آنها انتقام بگيرد ، لذا گفته شده است : « از ماست كه برماست . »\r\nحكومتهاى ظالم اساس فساد و تباهى مىباشند ولى همهء آن نيستند ، زيرا ابتدا زمينهء فساد در جامعه ايجاد مىشود ، سپس به صورت حكومت متجلّى مىگردد .\r\nبنابراين ريشه اصلى عقب ماندگى امّت ، فقدان روح حقيقى اسلام و بسنده كردن مسلمانان به پوستهء اسلام مىباشد . به بيان ديگر ما تعاليم اسلامى را از اهداف ، حكمتها و حقيقتش تهى ساخته‌ايم و فكر مىكنيم چنگ زدن به پوستهء اسلام تكليف را از ما ساقط مىسازد . در حالى كه خداوند متعال مىفرمايد :\r\n( . . . إِنَّمَا يَتَقَبَّلُ اللَّهُ مِنَ الْمُتَّقِينَ ) « 2 » .\r\n\r\n\r\n","description":"","footnote":"\r\n( 1 ) - سورهء اسراء ، آيهء 16 .\r\n( 2 ) - سورهء مائده ، آيهء 27 .\r\n","page_name":" 89 ","page_number":89},
  {"content":"\r\n\r\n« . . . خدا فقط از پرهيزكاران كارهايشان را قبول مىكند . »\r\n\r\nاطاعت از رهبرى يكى از مقتضيات حجّ\r\nحجّ قبول نمىشود مگر از انسان با تقوى ، چون وقتى حجّ به شعار و عنوانى براى انسان بدل شود بدون اينكه دافعه‌ها و فوائد حقيقى آن شناخته شود هيچ نفعى و يا نفع كمى مىرساند ، در حالى كه معرفت و شناخت نسبت به احكام حجّ و دلايل آنها منافع بيشترى را متوجّه انسان مىسازد . به عنوان مثال خداوند متعال برخى از فوائد حجّ را مىشمارد و مىفرمايد :\r\n( ثُمَّ لْيَقْضُوا تَفَثَهُمْ وَلْيُوفُوا نُذُورَهُمْ وَلْيَطَّوَّفُوا بِالْبَيْتِ الْعَتِيقِ ) « 1 » .\r\n« سپس فرو بگذارند آلايش خويش را و وفا كنند به نذرهاى خود و بايد طواف كنند گرد خانهء كهن . »\r\nاين آلودگى توسّط امام معصوم و بوسيلهء فقهاى متعهّد در زمان غيبت زائل مىشود . بديگر سخن حجّ مورد قبول قرار نمىگيرد مگر اينكه فرد مسلمان به امام و يا وصى رجوع كند و تعاليم اسلام را از ايشان اخذ كند و سپس به نشر ارشادات و وصاياى او در اقصى نقاط عالم بپردازد .\r\nبنابراين حجّى كه متضمّن ديدار با امام باشد ، و به تبع آن موجب نشر معارف والاى امامت شود ، همان حجّى است كه روح بيدارى\r\n\r\n\r\n","description":"","footnote":"\r\n( 1 ) - سورهء حجّ ، آيهء 29 .\r\n","page_name":" 90 ","page_number":90},
  {"content":"\r\n\r\nو دورى از گناه و روح مقابله با سخن زور را در كالبد امّت اسلامى مىدمد و به مسلمانان نفع مىرساند . همان حجّى است كه مشكلات و دردهاى امّت اسلامى را مرتفع مىسازد . اگر حجّ دراين قالب برگزار شود حجّى حقيقى و نافع خواهد بود .\r\n\r\nاسلام دين ترقّى و پيشرفت\r\nواضح است كه اسلام دين پيشرفت و ترقّى مىباشد ، بطوريكه انسان را براساس ارزشهايى همچون فداكارى ، كار ، جدّيّت و تفكّر صحيح تربيت مىكند . . اگر ما اين ارزشها را از دست بدهيم مطمئنّاً هرگز به آنچه كه بر ايمان تعيين شده نخواهيم رسيد . امّا اگر امّت اسلامى به اين ارزشها روى بياورد بخصوص فرزندان مكتبى اسلام و جلوداران جنبشهاى مكتبى كه بايد الگويى باشند تا ديگران به آنها اقتدا كنند ، بىشك ما خواهيم توانست به اهداف مترقّى و اسلامى خود دست يابيم .\r\nلذا اين ارزشهاى مترقّى بايد بوسيلهء تأكيد بر فرائض و شعائر اسلامى بويژه حجّ در امّت اسلامى نهادينه شود . حجّى كه ما را به فهم دوبارهء اسلام و ارتباط آن با جامعهء كنونى بوسيلهء جمع‌آورى نيروها و ذوب كردن قدرتها در كورهء توحيد ، دعوت مىكند ، چون ياد خداى متعال انسان را در سطح بالايى قرار مىدهد ، و انسان را به سمتى كه بر هواها و شهوات نفسانى خود غلبه كند هدايت مىكند و به تبع آن انسان را به تسلّط و چيره‌گى بر زندگى و پيشرفت وا مىدارد .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nمثالى براى تمدّن اسلامى\r\nحقيقتاً قرآن كريم معارف و الا و مترقّى را براى ما ترسيم كرده ، كه قوام آن ردّ شرك و نهى از ظلم و امتناع از تعدّى و ايستادگى در برابر به بندگى كشيدن مردم مىباشد . .\r\nاين جامعهء پيشرفته‌اى كه اسلام بشارت آن را داده است ، هنوز مانند خوابى است كه هر مسلمانى تحقّق آن را آرزو مىكند . عليرغم اينكه اين رسالت آسمانى در ابتداى نزولش و در پگاه برانگيخته شدنش ، موجى بوجود آورد كه بشريّت را هرچه بيشتر به سوى پيشرفت و ترقّى و تكامل در ابعاد مختلف زندگى سوق داد . پس اين تمدّن مترقّى كجاست و آيا مىشود دوباره آن را محقّق ساخت ؟\r\nدر ابتدا نمىتوان گفت كه تحقّق اين تمدّن مترقّى محال مىباشد .\r\nچرا ؟\r\nچون اگر محال بود هيچگاه اسلام به آن بشارت نمىداد ، و قرآن آن را در آيات خود جاودانه نمىساخت و پيامبر اكرم صلى الله عليه و آله نيز هيچگاه آن را براى نسلهاى بعدى مسلمانان اعلام نمىداشتند . اين برهان از دلالت\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nكافى بر امكان بازگشت دوباره به جامعه‌اى پيشرفته برخوردار مىباشد ، حتّى اگر شرايط آن در هيچ عصر و شهر و ديارى مهيّا نباشد .\r\n\r\nتمدّن اسلامى افقى در دور دستها\r\nنگاه ما به تمدّن اسلامى نبايد محدود به قالبهاى تاريخى و تجربيّات معاصر آن بشود . خطاست آنچه را كه در دوران اوّل تاريخ اسلام رخ داده كاملًا مطابق با اسلام بدانيم ، همچنين نمىتوان فلان تمدّن در فلان دورهء تاريخى يا مثالهاى معاصر در اينجا و آنجا را مطابق با اسلام بپنداريم .\r\nچرا ؟\r\nدر پاسخ به اين سؤال بايد گفت كه محدود كردن تمدّن اسلامى راه ابداع و نوآورى را بر مسلمانان مىبندد و حركت آنان را بگونه‌اى محدود مىسازد كه نتوانند براى آيندهء خويش كارى انجام دهند .\r\nحال آنكه مدينهء فاضله‌اى كه اسلام براى ما ترسيم ساخته در افقى وسيع ، دور و بلند قرار دارد ، بر ماست كه به سوى آن حركت كنيم ، و به اندازهء وسع خود سعى بر به دست آوردن آن كنيم .\r\n\r\nتوحيد قلّهء تمدّن اسلامى\r\nيكى از بارزترين تعاليم اسلام عبوديّت خدا و نفى ديگر عبوديّتها مىباشد كه در مناسك حجّ تبلور پيدا مىكند . و در حقيقت خداوند تمام پيامبران را براى نهادينه كردن اين حقيقت مبعوث ساخته است .\r\nخداوند توحيد را كلمهء مشترك بين اديان آسمانى قرار داد ؛ همانگونه\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nكه در قرآن مىخوانيم :\r\n( قُلْ يَا أَهْلَ الْكِتَابِ تَعَالَوْا إِلَى كَلِمَةٍ سَوَاءٍ بَيْنَنَا وَبَيْنَكُمْ أَلَّا نَعْبُدَ إِلَّا اللَّهَ وَلَا نُشْرِكَ بِهِ شَيْئاً وَلَا يَتَّخِذَ بَعْضُنَا بَعْضاً أَرْبَاباً مِنْ دُونِ اللَّهِ فَإِن تَوَلَّوا فَقُولُوا اشْهَدُوا بِأَنَّا مُسْلِمُونَ ) « 1 » .\r\n« بگو اى اهل كتاب بياييد به سوى سخنى كه ميان ما و شما مشترك است كه جز خداوند يگانه را نپرستيم و چيزى را شريك او قرار ندهيم و بعضى از ما بعضى ديگر را غير از خداوند يگانه به خدايى نپذيرد اگر آنها ( بعداز اين دعوت منطقى به سوى نقطهء مشترك توحيد باز ) سرتابند و روى گردان شوند بگوييد گواه باشيد كه ما مسلمانيم . »\r\nاين آيه نشانگر اين است كه مردم در خلقت با يكديگر برابرند ، و هيچ‌كس حق ندارد اين و آن را بپرستد ، چون عبادت فقط و فقط مخصوص خداوند متعال مىباشد .\r\nاز اين آيه مىفهميم كه عرب نبايد خود را برتر از عجم بداند ، عجم نيز نبايد بر عرب تفاخر ورزد ، چرا كه خداوند انسانها را مانند دندانه‌هاى شانه خلق كرده ، خواه ترك باشند يا هندى يا افغانى يا روسى و يا . . . امير المؤمنين در اينباره مىفرمايند : « - مردم - دو گروهند :\r\nيا برادران دينى تواند و يا همانند شما در خلقت مىباشند . « 2 » »\r\nاگر تصوّر كنيم كه هيچ انسانى برادر دينى شما نباشد ، در عوض همسان شما در خلقت مىباشد ، او همچون شما داراى دو چشم ، لب و زبان و . . . مىباشد ، او همچون شما اهداف و آرزوهايى دارد كه\r\n\r\n\r\n","description":"","footnote":"\r\n( 1 ) - سورهء آل عمران ، آيهء 64 .\r\n( 2 ) - نهج البلاغه ، نامهء 53 .\r\n","page_name":" 94 ","page_number":94},
  {"content":"\r\n\r\nممكن است شبيه اهداف وا رزوهاى شما باشد . در واقع تمدّن اسلامى ما را به برابرى و برادرى دعوت مىكند .\r\n\r\nحجّ نشانهء تمدّن و فرهنگ\r\nحجّ از بارزترين تجلّيات تمدّن اسلامى مىباشد ، بطوريكه خداوند مسجدالحرام را نشانه‌اى براى تحقّق اين تمدّن قرار داده است .\r\nبدينوسيله اسلام اسوه و مثال و روشى براى بشريّت قرار داده كه او را به سعادت مىرساند ، بدين خاطر هيچ‌كس نمىتواند بگويد كه تشكيل چنين پيشرفت و تمدّن و فرهنگى بر روى زمين غير ممكن مىباشد . هنگامى كه پاى به مكّهء معظّمه مىنهيد ، در هنگام طواف به اطراف خود بنگريد ، سياهان و سفيدان ، ثروتمندان و فقرا ، بزرگان و كوچكها ، عرب و عجم . . . همه و همه بدون هيچ اختلاف و تمايزى مشغول طواف به دور خانهء خدا هستند .\r\nبار ديگر اين منظره در عرفات ، مشعرالحرام و منى تكرار مىشود ، بطوريكه جمعيّت ميليونى مسلمانان با ملّيّتها و رنگهاى متفاوت را در حال اداى فرايض حجّ مشاهده خواهيد كرد .\r\nحضرت امام حسين عليه السلام در دعاى عرفهء خود به اين تصوير مترقّى اشاره مىكنند و مىفرمايند : « اى كسى كه به سوى او بلند است صداها با زبانهاى گوناگون . »\r\nعليرغم اينكه اين تجمّع كه ملّيّتها و زبانهاى گوناگون را در برمىگيرد ، گوناگونى و تكثّر را به معناى واقعى ظاهر مىسازد ، اسلام اين ملّتهاى گوناگون را به يك صورت و به يك شكل مىخواهد حتّى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nلباسهاى آنها را هم شكل و همسان مىسازد ، اسلام مىخواهد تا همگان همين جملات « لبّيك اللّهمّ لبّيك ، لبّيك لا شريك لك لبّيك . . . » را بر زبان جارى سازند و جهت حركت همه به يك سو باشد .\r\nاين مثال زنده و عينى انسان را به امكان تشكيل تمدّنى كه تمام مردم را در زير يك پرچم جمع كند و در آن خبرى از اختلافات خونى ، طبقاتى و قبيله‌اى نباشد مؤمن مىسازد .\r\n\r\nمكّه مكرمه قرارگاه تمدّن\r\nشكّى نيست كه هر آنچه در خلال ايّام حجّ در مكّهء مكرّمه ، و در وادى عرفات ، يا مشعرالحرام رخ مىدهد جزء كوچكى از مظاهر تمدّن اسلامى را منعكس مىسازد ، و اين دليلى كافى بر امكان مركزيّت مكّهء معظّمه براى انشتار پيشرفت و ترقّى در همهء نقاط مختلف جهان مىباشد .\r\nاز امام صادق عليه السلام روايت شده كه فرمودند : « همانا خداوند عزّ وجلّ زمين را اززير كعبه آفريد . « 1 » »\r\nو اين يعنى اينكه خداوند زمين را از زير مكّه مكرّمه آفريده و منتشر ساخته است ، نمىدانم از نظر زمين‌شناسى چه توجيهى دارد ، ولى هيچ شكّى ندارم كه مكّه مكرّمه با جوّى روحانى ، اميد و ايمان و توحيد را در وجود ميليونها انسان برمىانگيزد . شايد اين امر را در خلال توجّه مسلمانان بسوى مكّه ، هنگام اداى نمازها در هر كجا كه باشند به وضوح لمس كرده باشيد .\r\n\r\n\r\n","description":"","footnote":"\r\n( 1 ) - بحارالانوار ، ج 54 ، ص 203 .\r\n","page_name":" 96 ","page_number":96},
  {"content":"\r\n\r\n\r\nمكّه يكى از حرمهاى الهى\r\nخداوند مقام ويژه‌اى براى شهر مكّه قائل است ، و آن را به عنوان يكى از حرمتهاى تكوينى و تشريعى خود قرار داده است . هر كس بدان داخل مىشود احساس امنيّت مىكند و هركس در آن زندگى مىكند از اطمينان خاطر و ثباتى خاصّ برخوردار است . لذا مردم دسته دسته از اقصى نقاط عالم بدون هيچ واهمه‌اى به سوى اين شهر مقدّس مىشتابند . اگر كسى دراين شهر دست به تعدّى بزند ، ديرى نخواهد پاييد كه انتقام الهى شامل حال او خواهد شد . حتماً داستان اصحاب فيل را كه در قرآن آمده شنيده‌ايد ، ابرهه پادشاه حبشه با سپاهى تا دندان مسلّح و مجهّز به فيلهاى جنگى به مكّه مكرّمه حمله‌ور شد .\r\nاو مىخواست خانهء كعبه كه مركز توحيد و عبادت به شمار مىرفت را از بين ببرد . . . حال آنكه خداوند قبل از دخول آنها به مكّه ، پرندگان ابابيل را مأمور ساخت تا بوسيلهء سنگهاى كوچك آنها را هدف قرار دهند ، پس خداوند بوسيلهء آن پرندگان تمام آنها را از بين برد ، قرآن نيز در سورهء مباركهء فيل از آنها ياد مىكند و مىفرمايد :\r\n( أَلَمْ تَرَ كَيْفَ فَعَلَ رَبُّكَ بِأَصْحَابِ الْفِيلِ * أَلَمْ يَجْعَلْ كَيْدَهُمْ فِي تَضْلِيلٍ * وَأَرْسَلَ عَلَيْهِمْ طَيْراً أَبَابِيلَ * تَرْمِيهِم بِحِجَارَةٍ مِن سِجِّيلٍ * فَجَعَلَهُمْ كَعَصْفٍ مَأْكُولٍ ) « 1 » .\r\n« آيا نديدى پروردگارت با فيل سواران چه كرد ؟ * آيا نقشهء آنها را در ضلالت و تباهى قرار نداد ؟ * و بر سر آنها پرندگانى را گروه گروه\r\n\r\n\r\n","description":"","footnote":"\r\n( 1 ) - سورهء فيل ، آيات 1 - 5 .\r\n","page_name":" 97 ","page_number":97},
  {"content":"\r\n\r\nفرستاد * كه با سنگهاى كوچكى آنان را هدف قرار مىدادند * سرانجام آنها را همچون كاه خورد شده قرار داد . »\r\nبنابراين هر كس قصد تعدّى به مكّهء معظّمه را داشته باشد عاقبت خوبى در انتظار او نخواهد بود .\r\nخداوند دربارهء شهر مكّه در قرآن مىفرمايد :\r\n( إِنَّ الَّذِينَ كَفَرُوا وَيَصُدُّونَ عَن سَبِيلِ اللَّهِ وَالْمَسْجِدِ الْحَرَامِ الَّذِي جَعَلْنَاهُ لِلنَّاسِ سَوَاءً الْعَاكِفُ فِيهِ وَالْبَادِ . . . ) « 1 » .\r\n« آنان كه كفر ورزيدند و باز مىدارند از راه خدا و مسجدالحرام كه گردانيد براى مردم يكسان چه آنها كه مقيم اند در آن و چه افراد بيابانى . »\r\nبارزترين و آشكارترين نمونهء بازداشتن از راه الهى ، بازداشتن از مكّهء مكرّمه و بويژه مسجدالحرام مىباشد . بنابراين حكومتها با وجود اختلاف در رفتارها و مذاهب نيز با وجود رنگهاى مختلف نمىتوانند مانعى براى رفتن مردم به حجّ ايجاد كنند و اگر مانعى هم توسّط حكومتها ايجاد شود موقّت خواهد بود ، چون منع دائمى حجّ در توان آنها نمىگنجد .\r\nسپس قرآن كريم تأكيد مىكند كه مسجدالحرام براى اهل مكّه نمىباشد ، مُلك كسى كه بر آن سرزمين مقدّس مسلّط است نيز نمىباشد . بلكه متعلّق به همه - چه مكّى و چه غير مكّى - مىباشد .\r\nسپس خدا مىفرمايد :\r\n( . . . وَمَن يُرِدْ فِيهِ بِإِلْحَادٍ بِظُلْمٍ نُذِقْهُ مِنْ عَذَابٍ أَلِيمٍ )\r\n« . . . و هر كس بخواهد دراين سرزمين از طريق حق منحرف گردد ،\r\n\r\n\r\n","description":"","footnote":"\r\n( 1 ) - سورهء حجّ ، آيهء 25 .\r\n","page_name":" 98 ","page_number":98},
  {"content":"\r\n\r\nو دست به ظلم و ستم بيالايد ما از عذاب دردناك به او مىچشانيم . »\r\nپس كسى كه در شهر مكّه جنگى بيفروزد وحجّاج بيت اللَّه الحرام را آزار و اذيّت كند بايد از عذاب دردناك به او چشانده شود .\r\nبعداز اين خدا مىفرمايد :\r\n( وَإِذْ بَوَّأْنَا لِإِبْرَاهِيمَ مَكَانَ الْبَيْتِ . . . ) .\r\n« و ( بخاطر بياوريد ) زمانى را كه محلّ خانهء كعبه را براى ابراهيم آماده ساختيم . »\r\nاز خصوصيّات اين خانه آن است كه هيچ‌كس حق ندارد به نام زبان ، مذهب يا قومى خاص بر آن مسلّط شود ، در واقع اين خانه از آنِ همه است ، و بر هر كسى كه بدان داخل مىشود واجب است كه خود را از وابستگيهاى جغرافيايى ، سياسى و خونى برهاند . . عصبيّت براى زمين ، زبان يا ملّيّت در آنجا راهى ندارد . زائر بايد تمام توجّه خود را معطوف به خداوند سبحان كند ، آن وقت است كه انسان احساس مىكند بندهء واقعى خدا مىباشد ، در آن هنگام انسانيّت را درك مىكند و به توحيد روحانى پى مىبرد ، و با پاكى زندگى مىكند .\r\nسپس خداوند متعال مىفرمايد : ( . . . أَن لَّا تُشْرِكْ بِي شَيْئاً . . . ) .\r\n« . . . و چيزى را شريك من قرار مده . . . »\r\nدرست است كه در هر مكان مىتوان نشانه‌هاى شرك را پيدا كرد ، ولى اين مكان شريف مركز تجلّى توحيد مىباشد و بيش از هر جاى ديگر ردّ شرك در آن متجلّى است .\r\n( . . . وَطَهِّرْ بَيْتِيَ لِلطَّائِفِينَ وَالْقَائِمِينَ وَالرُّكَّعِ السُّجُودِ . . . ) « 1 » .\r\n\r\n\r\n","description":"","footnote":"\r\n( 1 ) - سورهء حجّ ، آيه 26 .\r\n","page_name":" 99 ","page_number":99},
  {"content":"\r\n\r\n« . . . و خانه‌ام را براى طواف كنندگان و قيام كنندگان و ركوع كنندگان و سجود كنندگان پاك كن . »\r\nيعنى اينكه پاك و پاكيزه بودن هميشگى حجّ الزامى مىباشد .\r\n\r\nفرهنگ طاهر و پاك\r\nاز بارزترين انديشه‌ها در فرهنگ اسلامى ، ردّ مالكيّت غير خدا بر زمين و ردّ معبودى غير از خدا مىباشد . دراين صورت تعصّبها و غيرتهاى بىجا و همچنين قومىگريها . . . بايد از زندگى مسلمانان رخت بر بندند و هيچ راه برگشتى نيز نبايد براى آنها گذاشت . سپس بر ضرورت پاكى و پاكيزگى تأكيد مىكند . زندگى انسان به دو مرحله تقسيم مىشود ؛ مرحلهء فطرت پاك ، و مرحلهء زندگى آلوده . انسان در به دو تولّد براساس فطرت پاك از رحم مادر زاده مىشود . حال اينكه با گذشت زمان اين فطرت بر اثر عوامل محيطى آلوده مىشود ، همانگونه كه بدن بر اثرمحيط آلوده مىشود . غبار تعصّب و غيرت بىجا و راه و روشها ومذاهب گوناگون فطرت او را مىپوشاند . . . و اين دليلى است براى ايجاد موانعى بر سر راه شناخت و معرفت صحيح كه سرانجام انسان را به ظلمات فرو مىبرد . ( . . . ظُلُمَاتٌ بَعْضُهَا فَوْقَ بَعْضٍ إِذَا أَخْرَجَ يَدَهُ لَمْ يَكَدْ يَراهَا وَمَن لَّمْ يَجْعَلِ اللَّهُ لَهُ نُوراً فَمَا لَهُ مِن نُورٍ ) « 1 » .\r\n« . . . ظلمتهايى - تاريكيهايى - كه يكى بر ديگرى قرار گرفته اگر\r\n\r\n\r\n","description":"","footnote":"\r\n( 1 ) - سورهء نور ، آيهء 40 .\r\n","page_name":" 100 ","page_number":100},
  {"content":"\r\n\r\nدست خود را بيرون آورد ممكن نيست آن را ببيند هر كسى كه خدا نورى برايش قرار نداده نورى براى او نيست . »\r\nدر آن هنگام هيچ راه برگشتى به فطرت پاك موجود در روح و عقل و تن او وجود ندارد مگر بوسيلهء پاكى ، و در حقيقت خداوند اين فرصت برگشت را در حضور حجّاج در عصر روز نهم ذىالحجّه در بيابان عرفات قرار داده ، بگونه‌اى كه خداوند تمام واقفان در آن وادى را مخاطب قرار داده مىفرمايد : بنده‌ام عمل را آغاز كن ، پس گذشته‌ها را بر تو بخشيده‌ام . در آن هنگام انسان صددرصد پاك مىشود ، و اعمال را با پاكى وزلالى كامل آغاز مىكند . . .\r\n\r\nتمدّن متكامل\r\nاسلام خير و بركت و رحمت را براى تمامى مردم مىخواهد ، كه اين امر يكى ديگراز ابعاد فرهنگ و تمدّن اسلامى مىباشد ، اسلام خير و بركت و رحمت را فقط به آنان كه به آن ايمان دارند و حقّ آن را ادا مىكنند اختصاص نمىدهد . از اينجاست كه خداوند متعال پس از ساخته شدن خانهء كعبه توسّط حضرت ابراهيم عليه السلام به او امر مىكند كه :\r\n( وَأَذِّن فِي النَّاسِ بِالْحَجِّ يَأْتُوكَ رِجَالًا وَعَلَى كُلِّ ضَامِرٍ يَأْتِينَ مِن كُلِّ فَجٍّ عَمِيقٍ ) .\r\n« و مردم را دعوت عمومى به حجّ كن ، تا پياده و سواره بر مركبهاى لاغر از هر راه دورى به سوى تو بيايند . »\r\nاز اين رو حضرت ابراهيم عليه السلام هيچگاه حجّ را به عرب و يا به اهالى بابل كه منتسب بدآنها بود ، يا به اهالى مصر كه به سرزمينشان سفر كرده بود ، يا به كنعانيان كه به سوى آنها هجرت كرده بود و يا به فرزندان و دوستانش از عرب و عبرانى منحصر ساخت بلكه تمام بشريّت را به\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nاداى فريضهء حجّ و بهره‌مندى از فضائل و كرامات آن دعوت كرد .\r\nاسلام مخالف انحصارطلبى در امور مربوط به منافع عمومى مىباشد و در واقع تمدّن اسلامى متعلّق به همگان است ، در حالى كه متفكّران غربى به عكس اين قاعده معتقدند ، و پيشرفت و تگنولوژى و ترقّى در علوم و معارف گوناگون را منحصر به خود مىدانند ، و به هيچ‌كس حقّ استفادهء از آنها را نمىدهند و اين امور را رازى در بين خود مىدانند ، و تكنولوژى كه امروزه در اختيار ديگر كشورها قرار مىدهند ، در واقع فنّ آوريهايى باطل شده مىباشد ، تكنولوژيهايى هستند كه تاريخ مصرفشان گذشته است . . كه همينها را نيز به مبالغ گزاف و با شروط بسيار دشوار در اختيار ديگر كشورها قرار مىدهند . .\r\nاسلام خير و صلاح عمومى را خواستار است ، لذا مردم را به سوى هر دو تكامل معنوى و مادّى رهنمون مىسازد . تمدّن اسلامى ابتدا از رشد معنويّات آغاز مىكند و پس از آن در افق همين معنويّات به سوى ترقّى مادى پيش مىرود ، لذا خداوند متعال مىفرمايد :\r\n( لِيَشْهَدُوا مَنَافِعَ لَهُمْ وَيَذْكُرُوا اسْمَ اللَّهِ فِي أَيَّامٍ مَعْلُومَاتٍ عَلَى مَا رَزَقَهُم مِن بَهِيمَةِ الْأَنْعَامِ فَكُلُوا مِنْهَا وَأَطْعِمُوا الْبَائِسَ الْفَقِيرَ ) « 1 » .\r\n« تا منافع خويش را با چشم خود ببينيد و نام خدا را در ايّام معيّنى بر چهارپايانى كه به آنها روزى داده است ( به هنگام ذبح ) ببرند پس از گوشت حيوانات قربانى هم خودتان بخوريد و هم بينوايان فقير را اطعام نماييد . »\r\nچهارپايان مادّهء تشكيل دهندهء غذا هستند ، همچنين دراين آيه\r\n\r\n\r\n","description":"","footnote":"\r\n( 1 ) - سورهء حجّ ، آيهء 28 .\r\n","page_name":" 102 ","page_number":102},
  {"content":"\r\n\r\nخداوند بخاطر دور نشدن از معنويّات ما را به ياد نام خود در ايّامى معلوم و اطعام فقرا دعوت كرده است .\r\nبرخى از ابعاد مهم حجّ كه براى پيشرفت جامعهء اسلامى بشارت داده شده‌اند را بيان كرديم . راستى ما در كجاى اين جامعه قرار داريم ؟\r\nبراى تجلّى ساختن اين مثال در جامعهء امروز ، لازم است روح را دريابيم . ما بايد در حجّ در ميان مردم باشيم و با آنها حشر و نشر داشته باشيم نه اينكه گوشهء عزلت برگيريم و منزوى شويم ، و اين بدين خاطر است كه عظمت امّت اسلامى هرچه بيشتر بر ما نمايان گردد . امّتى عارى از اختلافات اقليمى و قومى ، امّتى كه اسامى و القاب ، هيچ‌كس را از ديگرى متمايز نمىكند . . پس همه در زير چتر اسلام با احترام و دوستى و يكدلى زندگى خواهند كرد .\r\nاز خداوند بزرگ خواستاريم كه حجّ ما و حجّ تمام مسلمانان را حجّ اسلامى همانگونه كه مىخواهد قرار دهد ، و نام ما را دراين سال جزء نامهاى حجّاج بيت‌اللَّه الحرام ثبت گرداند ، آنان كه حجّشان مقبول و سعيشان مشكور و گناهانشان آمرزيده شده است .\r\nانّه ولىّ التوفيق\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n\r\n","description":"","footnote":"","page_name":" 104 ","page_number":104}
  ]