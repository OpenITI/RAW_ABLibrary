[
  {"content":"\r\n\r\nبسم الله الرحمن الرحيم\r\nتحفهء رضويه\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nموضوع :\r\nاحكام : 36 ( فقه و حقوق : 265 )\r\nتخصصى ( طلاب ودانشجويان )\r\nشماره كتاب : 1370\r\nمسلسل انتشار : 2442\r\nآثار پژوهشگاه علوم وفرهنگ اسلام / 239\r\nنراقى ، مهدى بن ابي ذر ، 1128 - 1209 ق .\r\nتحفهء رضويه / تأليف ملا محمد مهدى بن ابي ذر نراقى ؛ تصحيح و تحقيق پژوهشگاه علوم وفرهنگ اسلامى ، واحد احياء آثار اسلامى - قم : بوستان كتاب قم ( انتشارات دفتر تبليغات اسلامى حوزهء علميهء قم ) ، 1384\r\n623 ص : نمونه - ( بوستان كتاب قم ، 1370 آثار پژوهشگاه علوم وفرهنگ اسلامى 239 ) ( احكام ؛ 36 ، فقه و حقوق 265 )\r\n48000 ريال : isbn 964 - 371 - 770 - 4\r\nفهرست نويسى براساس اطلاعات فيپا .\r\nص . ع . به انگليسى :\r\nmolla mohammad mahdi hahizar naraqi tohfeye razaviyye\r\n[ a alkeetuin of imam rezais sayinx 
  ]\r\nكتابنامه ص . [ 602 
  ] - 1616 ؛ همچنين به صورت زيرنويس .\r\n1 . فقه جعفرى - قرن 12 ق . الف - دفتر تبليغات اسلامى حوزهء علميهء قم . پژوهشگاه علوم وفرهنگ اسلامى .\r\nواحد احياء آثار اسلامى . ب . دفتر تبليغات اسلامى حوزهء علميهء قم . مؤسسه بوستان كتاب قم . ج . عنوان .\r\n3 ت 4 ن / 183 bp\r\n342 / 297\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتحفهء رضويه\r\nملا محمد مهدى نراقى قدس سره\r\nتهيه و تحقيق : پژوهشگاه علوم وفرهنگ اسلامى\r\nواحد احياء آثار اسلامى\r\nبوستان كتاب قم\r\n1384\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nبوستان كتاب قم\r\nتحفهء رضويه\r\nنويسندهء : ملا محمد مهدى بن أبى ذر نراقى\r\nتهيه و تحقيق : پژوهشگاه علوم وفرهنگ اسلامى . واحد احياء آثار اسلامى\r\nناشر : مؤسسه بوستان كتاب قم ( انتشارات دفتر تبليغات اسلامى حوزهء علميهء قم )\r\nليتوگرافى ، چاپ وصحافى : چاپخانهء دفتر تبليغات اسلامى نوبت چاپ : اول / 1384\r\nشمارگان : 1200 بها : 4800 تومان\r\nتمامى حقوق c محفوظ است\r\nprinted in the islamic repubic of iran\r\nدفتر مركزى : قم ، خ شهداء ( صفائيه ) مؤسسه بوستان كتاب قم ، ص ب 917 ، تلفن : 7742155 ، نمابر 7742154\r\nفروشگاه مركزى : قم ، چهارراه شهدا ( محل عرضه 12000 عنوان كتاب با همكارى بيش از 170 ناشر ) تلفن : 7743426\r\nفروشگاه شمارهء ص : تهران ، خ انقلاب ، خ فلسطين جنوبى ) ، كوچهء دوم ( پشن ) ، پلاك 3 / 22 ، تلفن : 6460735\r\nفروشگاه شمارهء 3 : مشهد ، چهارراه خسروى ، خ آزادى ، مجتمع ياس ( انتشارات دفتر تبليغات اسلامى ) ، تلفن : 2233672\r\nفروشگاه شمارهء 4 : اصفهان ، حافظ ، چهارراه كرمانى ، گلستان كتاب ( دفتر تبليغات اسلامى شعبهء اصفهان ، تلفن : 2220370\r\nپست الكترونيك : e - mail : bustan @ bustaneketab . com\r\nجديدترين آثار مؤسسه وآشنايى با آن در وب سايت :\r\nhttp : / / www . bustaneketab . com\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n\r\n\r\nسخنى با خواننده\r\nحفظ و بازشناسى ميراث علمى بر جاى مانده از پيشينيان و معرّفى آن به جامعهء علمى و پژوهشى و نسل‌هاى حال و آينده ، از اهداف و رسالت‌هاى مهم حوزه‌هاى علميه محسوب مىشود و بىشك هر گونه تلاش در دستيابى به اين هدف ، تأثيرى شگرف در بالندگى و غناى ديگر فعاليت‌هاى پژوهشى و علمى خواهد داشت .\r\nپس از انقلاب شكوهمند اسلامى گام‌هاى بلندى در راه تصحيح و نشر آثار و دست‌نوشت‌هاى مهجور و ناشناختهء بزرگان علم و فرهنگ شيعى برداشته شده است ، امّا تا دستيابى كامل به اين هدف ، فاصله‌اى بس دراز باقى مانده و بسيارند آثار و دست‌نوشت‌هاى چاپ نشده‌اى كه جز برخى صاحب نظران و انديشوران ، عموم پژوهشگران و دانشجويان علوم اسلامى ، از آنها بىبهره بوده و حتى نام و نشانى از آنها نمىدانند .\r\nمركز مطالعات و تحقيقات اسلامى با در نظر گرفتن اين رسالت و در راستاى نيل به اهداف بلند حوزه‌هاى علميه و تلاش در راه تسهيل امر پژوهش ، بيش از پانزده سال است كه با تأسيس « واحد احياء آثار اسلامى » توانسته است بر اساس اولويت‌ها ، نيازها و توانمندىهاى موجود ، بيش از پنجاه مجلّد از آثار سترگ سلف صالح را تصحيح و تحقيق و به زيور طبع آراسته نمايد . خوشبختانه بسيارى از اين آثار ، حائز رتبه و امتيازهاى بالايى در جشنواره‌هاى مختلف علمى شده‌اند ، و از آن جمله\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nمىتوان به كتاب « رسائل الشهيد الثاني » اشاره كرد ، كه به عنوان كتاب سال جمهورى اسلامى ايران در سال 1381 شناخته شد .\r\nدر اين راستا ، احياى آثار علمى دو شخصيت عاليقدر جهان اسلام در قرن 12 و 13 قمرى ، يعنى حاج ملّا محمّد مهدى بن ابى ذر نراقى و فرزند گرامىاش ، حاج ملّا احمد نراقى رحمهما اللّه اهمّيّت و جايگاه خاص خود را دارد ؛ زيرا اين دو شخصيّت با عظمت ، با توجّه به وضعيت زمانهء خود ، علاوه بر پاسخ گويى به نيازهاى عصر خويش ، تأليفات و آثار زيادى در زمينه‌هاى مختلف از خود به يادگار گذاشته‌اند كه به مرور اعصار و ازمان ، مندرس نشده و هميشه مورد استفاده خواهد بود . از اين روى در آستانهء برگزارى كنگرهء بزرگداشت مقام ملّا مهدى و ملّا احمد نراقى ، اواسط سال 1380 تصحيح و تدقيق برخى از آثار اين دو بزرگوار به « واحد احياء آثار اسلامى » واگذار گرديد و پس از مطالعه و بررسىهاى اوليه و تعيين اولويت‌ها ، در نهايت هشت عنوان از تأليف‌هاى فقهى ، اصولى و كلامى ايشان تعيين و تصحيح آنها از اوايل سال 1381 به طور جدّى دنبال گرديد ، كه عبارتند از :\r\n1 . سيف الامّة و برهان الملّة / كلام / ملا احمد\r\n2 . تحفهء رضويّه / فقه فارسى / ملا مهدى\r\n3 . تذكرة الأحباب / فقه فارسى / ملا احمد\r\n4 . أنيس التجّار / فقه فارسى / ملا مهدى\r\n5 . أنيس المجتهدين / اصول فقه / ملا مهدى\r\n6 . أساس الأحكام / اصول فقه / ملا احمد\r\n7 . مناهج الأحكام / اصول فقه / ملا احمد\r\n8 . مفتاح الأحكام / اصول فقه / ملا احمد\r\nاز ميان اين آثار ، تنها دو عنوان آن ، يعنى « سيف الامّة » و « أنيس التجّار » چاپ حجرى ، آن هم مغلوط و كم‌ياب داشته و مابقى مخطوط بوده است .\r\nبه لطف عميم الهى و تحت عنايات و توجّهات حضرت ولىّ عصر - ارواحنا فداه - و به همّت والاى پژوهشگران مدقّق و فرهيختهء حوزهء علميّه ، اين مهمّ در كمتر از دو\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nسال صورت پذيرفت و كتاب حاضر ، « تحفهء رضويّه » ، دومين دفتر از اين مجموعه است كه تقديم فضلا و انديشوران حوزه‌هاى علميه و همهء جوامع علمى و فكرى مىشود .\r\nدر اينجا جاى دارد از جناب حجة الاسلام سيد محمد رضا حسينى به جهت همكارى در تصحيح و تحقيق اثر حاضر تقدير و تشكّر گردد .\r\nهمچنين از محقّقين محترم واحد احياء آثار جناب حجة الاسلام و المسلمين نعمت الله جليلى كه در كنترل نهايى اثر همكارى داشتند و آقايان غلامرضا نقى ، محمد مهدى عادل نيا ، كمال هاشم‌پور و سيد على حسينى لردگانى كه در تخريج و مقابله اثر حاضر يارى رساندند تقدير و تشكر مىگردد .\r\nنيز از جناب آقاى سيد خليل عابدينى كه نظارت علمى و ويرايش اثر حاضر را بر عهده داشتند و مدير محترم واحد احياء آثار جناب حجة الاسلام و المسلمين سيد مهدى طباطبايى كه در مراحل مختلف كار راهنمايىهاى ارزنده‌اى نمودند ، تشكر و قدردانى مىشود .\r\nتوفيق روزافزون همهء احياگران ميراث اسلامى را از خداوند متعال مسألت نموده ، از خداوند متعال علوّ درجات را براى ارواح طيّبهء عالمان و انديشمندان بزرگ شيعى ، بالأخصّ علّامه ملا مهدى و ملا احمد نراقى ، مسألت داريم .\r\nپژوهشگاه علوم و فرهنگ اسلامى محرّم الحرام 1426 ق\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nكتاب شناخت تحفهء رضويّه\r\nاديب ، عارف ، فقيه ، حكيم و رياضىدان شهير قرن دوازدهم هجرى ، ملّا محمّد مهدى نراقى ، از جمله شخصيت‌هاى جامع علمى است كه همهء آثار وى برآمده از ذوق سرشار علمى و آكنده از نوآورىهاى بس بديع است ، كه مع الأسف جز معدودى از آنها ، اغلب از انظار پژوهشگران و عالمان مخفى مانده و به صورت دست نوشته‌هاى مهجور ، در كنج كتابخانه‌ها بوده ، يا ساليان متمادى است كه از چاپ سنگى آنها مىگذرد .\r\nبه حمد اللّه پاس داشت مقام و منزلت عالمان شيعه - كه در گذشتهء دور و نزديك با كوشش خستگىناپذير و بر جاى گذاردن آثار علمى گران سنگ ، دين خود را به اندازهء توان خود به اسلام و مكتب اهل بيت عليهم السّلام ادا نموده‌اند - براى ما كه در اين سوى كتاب تاريخ نظاره‌گر تلاش آنانيم ، ثمراتى چند را در پى دارد :\r\nنخست : آن كه در مىيابيم آنان در شرايطى بس دشوار كه احيانا با بىمهرىها يا مخالفت‌هاى دستگاه‌هاى حاكمه با مزاحمت‌هاى طرفداران متعصّب فرقه‌هاى مذهبى روبرو بوده‌اند ، چگونه با درايت‌انديشى قابل تحسين از هر فرصت براى تعميق دانش‌هاى اسلامى بهره جسته و مسئوليت خطير پاسبانى از دين را به انجام رسانده‌اند .\r\nدوم : آن كه نگريستن در آثار علمى و انديشه‌هاى آنان و مقايسهء آن‌ها با بايسته‌هاى پژوهش متناسب با اين دوران ضمن رهنمون ساختن كاستىها ، راه را براى استمرار و\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nتكميل كار آنان هموار مىسازد . بارى ، اگر آثار بر جاى مانده از فقيهان ، مفسّران ، محدّثان ، متكلّمان ، فلاسفه و . . . را در زمينه‌هاى مختلف با چنين آرمانى مورد كنكاش و مداقهء علمى قرار دهيم ، نه تنها آثار تكرارى و فاقد روح تحقيق را شاهد نخواهيم بود ، بلكه بالندگى ، تعالى و نوآورى را - كه از ضرورت‌هاى نو پيداى عصرها و نيازهاست - نظاره‌گر خواهيم بود .\r\nاز اين رو تجليل از مقام شامخ علمى دو تن از اسطوره‌هاى علمى تاريخ تشيّع ، يعنى ملّا مهدى و ملّا احمد نراقى ما را بر آن داشت تا در جهت بازخوانى ، تصحيح و نشر آثار اين دو بزرگوار تلاش و كوشش نماييم . بنابراين پيش از بيان مشخّصه‌هاى تحفهء رضويّه ، مناسب است فهرستى اجمالى از آثار فقهى ملا مهدى نراقى ارائه كنيم تا ارتباط اين آثار با هم و سبك‌هاى مختلف آنها بيشتر روشن شود .\r\nالف - فقه استدلالى 1 - معتمد الشيعة في أحكام الشريعة ؛ يك مجلّد ، كتاب الطهارة « 1 » ، چاپ 1380 ش ، 1422 ق ، تحقيق مؤسّسهء وحيد بهبهانى .\r\n2 - لوامع الأحكام ؛ دو مجلّد ، كتاب الطهارة ، به صورت خطّى است و هنوز تصحيح و چاپ نشده است « 2 » .\r\n3 - صلاة الجمعة ؛ فرزند مؤلّف ملّا احمد نراقى در جلد چهارم شرح تجريد الأصول ( ص 52 خطى ) ، از آن ياد كرده ، امّا نسخهء آن در دست نيست .\r\n4 - حاشيه بر مشارق الشموس ؛ در كتاب جامعة الأصول از آن ياد كرده ، امّا نسخهء آن مفقود است .\r\n\r\n\r\n","description":"","footnote":"\r\n( 1 ) . در رياض الجنّة آمده است كه اين اثر شامل طهارت و مقدارى از صلاة و كتاب حجّ و مقدارى از تجارت و قضاء است ، امّا فقط طهارت آن در اختيار ما مىباشد و مابقى مفقود شده است .\r\n( 2 ) . اين اثر مورد توجّه بسيار زياد فقيهانى چون صاحب جواهر بوده و با وجود قيمت بسيار علمى آن و سبك منحصر بفرد مؤلّف ، تا كنون تصحيح نشده و تنها دست نوشته‌هاى پراكنده و نادرى از آن بر جاى مانده است .\r\n","page_name":" 12 ","page_number":12},
  {"content":"\r\n\r\nب - فقه فتوايى 1 - انيس التجّار ؛ در يك مجلّد ( فارسى ) ، شامل كليهء ابواب معاملات تا كنون به صورت چاپ حجرى بوده و توسّط واحد احياء آثار اسلامى تحقيق و تصحيح و در حال چاپ است « 1 » .\r\n2 - تلخيص الفتاوى ؛ عربى ، رساله‌اى عمليه است ، شامل طهارت و بخشى از صلاة ، كه خطّى است .\r\n3 - رسالهء عمليّه ؛ فارسى . در الذريعة 11 / 219 از آن ياد كرده ، امّا نسخهء آن را نيافته‌ايم .\r\n4 - مناسك مكيّه ؛ فارسى ، نسخهء خطى آن موجود بوده و تا كنون چاپ نشده است .\r\n5 - مناسك حج انيس الحجّاج ؛ در مناسك مكيّه از آن ياد كرده ، امّا نسخه‌اى از آن در دست نداريم « 2 » .\r\n6 - تحفهء رضويّه « 3 » ؛ در يك مجلّد ( فارسى ) شامل طهارت و صلاة ، كه پيش روى خوانندگان محترم قرار داشته و به تفصيل دربارهء آن سخن خواهيم راند .\r\nدربارهء اثر حاضر الف - موضوع و ابواب اين اثر شامل تمامى ابواب طهارت و صلاة است كه مؤلّف در مقدّمهء كتاب ، فهرستى اجمالى از رءوس مطالب و فصل‌هاى آن ارائه كرده است .\r\nب - هدف از تأليف مؤلّف اين اثر را به جهت نياز عموم مردم تصنيف كرده و در آغاز كتاب\r\n\r\n\r\n","description":"","footnote":"\r\n( 1 ) . ر . ك : استادى ، رضا ، شرح احوال و آثار ملا مهدى و ملا احمد نراقى : 102 .\r\n( 2 ) . ر . ك : الذريعة 22 : 274 .\r\n( 3 ) . فرزند مؤلّف ، ملا احمد نراقى ، حاشيه‌اى بر آن نگاشته و نيز تذكرة الأحباب را در تكميل اين كتاب تصنيف كرده است .\r\n","page_name":" 13 ","page_number":13},
  {"content":"\r\n\r\nمىنويسد : « . . . اين رساله‌اى است در بيان مسائل ضروريّهء طهارت و نماز كه علم به آن بر هر يك از افراد مكلّفين واجب و لازم است ، كه نظر به التماس جمعى از اهل ديانت و سداد و طالبين زاد معاد ، در رشتهء تحرير و تأليف كشيده شد . . . و به جهت اتفاق تأليف آن در جوار آن امام به حقّ و مقتدايى مطلق [ حضرت علىّ بن موسى الرضا عليه السّلام 
  ] ، لازم دانست كه آن را به تحفهء رضويّه مسمّى نمايد » .\r\nج - شيوهء بيان مسائل از امتيازات بارز اين اثر تبويب و دسته‌بندى منطقى و سهل الوصولى است كه در هر باب و به مقتضاى مباحث ارائه شده است .\r\nاگر چه اين كتاب فتوايى است و براى مقلّدان نگارش يافته ، لكن كمتر مسأله‌اى را مىيابيم كه ديگر نظريه‌ها و فتاواى پيرامون آن بيان نشده باشد ، البته به صورت مجهول و اغلب بدون ذكر نام افراد .\r\nد - شيوهء تصحيح كتاب 1 . پس از ارزيابى كليهء دست‌نوشت‌هاى موجود ، نسخه‌هاى زير مورد استفاده قرار گرفتند ، كه عبارتند از :\r\nالف - نسخهء كتابخانهء وزيرى يزد به شمارهء 1937 ، تاريخ كتابت 1209 ه . ق ، رمز « الف » .\r\nب - نسخهء كتابخانهء ملك ، به شمارهء 2919 ، تاريخ كتابت 1205 ه . ق ، رمز « ب » .\r\nج - نسخهء كتابخانهء آية الله العظمى مرعشى نجفى ، به شمارهء 10951 ، رمز « ج » .\r\n2 . متن كتاب بر اساس نسخه‌هاى مذكور بازخوانى و تصحيح و موارد اختلاف نسخه‌ها در پىنوشت اشاره شده است .\r\nدر تقطيع عبارات و استفاده از علائم سجاوندى ، سعى بليغ بر حفظ مراد مؤلّف و نيز تسهيل در فهم عبارات شده ، كه البته در مورد نثرهاى فارسى قديمى كارى بس دشوار مىباشد .\r\n3 . در نگارش واژه‌ها ، عبارات و تركيب‌ها - بدون دخل و تصرّف در آن‌ها -\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nاسلوب امروزين آنها رعايت شده است .\r\n4 . نقل قول‌هاى مؤلّف چه به صورت نقل مستقيم و چه به صورت بعضى ، يا جمعى و نيز آيات و روايات تخريج و مستند شده است .\r\n5 . اين رساله را فرزندش مولى احمد حاشيه كرده و حاشيه‌ها نيز در نسخه‌ها آمده است و تمامى حواشى موجود تصحيح شده و ذيل متن آمده است .\r\n6 . در حاشيهء مولى احمد فتاواى زيادى از كتاب‌هاى معتمد الشيعة ، تلخيص ، لوامع الأحكام پدرش و مستند الشيعة خودش نقل شده كه كتاب‌هاى معتمد الشيعة - كتاب الطهارة - و مستند الشيعة در حاشيه استخراج شده ، اما در مورد كتاب تلخيص و لوامع چون مخطوط بوده‌اند استخراج نشده است . از حاشيهء مولى أحمد بر صلاة تحفهء رضويه معلوم مىشود كتاب معتمد الشيعة شامل ابواب صلاة نيز بوده است ، چون فتاواى بسيارى را به آن كتاب نسبت داده است كه به دست ما نرسيده ، چنان كه در رياض الجنّة نيز به آن تصريح شده است . ولى نسخهء آن مفقود شده و به ما نرسيده است ، لذا در أبواب صلاة ارجاع داده نشده است .\r\nشايان ذكر است كه اين نكته بر محققين كتاب معتمد الشيعة كه توسط كنگرهء بزرگداشت فاضلين نراقى منتشر شده مجهول مانده ؛ چنان كه در صفحهء اول مقدمه نوشته است : « معتمد الشيعة . . . » تأليف مولى أحمد نراقى رحمه اللّه فقه است و فقط كتاب طهارت آن تأليف شده است .\r\nسيد خليل عابدينى 25 محرم الحرام 1425 مطابق با شهادت امام زين العابدين عليه السّلام\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nتصوير صفحهء اول از نسخه \" الف \"\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nتصوير صفحهء آخر از نسخه \" الف \"\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nتصوير صفحهء اول از نسخهء \" ب \"\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nتصوير صفحهء آخر از نسخهء \" ب \"\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nتصوير صفحه اول از نسخهء \" ج \"\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nتصوير صفحهء آخر از نسخه \" ج \"\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\n[ مقدمه 
  ]\r\nبِسْمِ اللَّهِ الرَّحْمنِ الرَّحِيمِ و به ثقتى الحمد للّه ربّ العالمين ، و الصلاة على نبيّنا محمّد و آله أجمعين اما بعد ، چنين گويد بندهء خاطى عاصى ، مهدى بن ابى ذر النراقى - سامحه اللّه يوم يؤخذ بالنواصى - : كه اين رساله‌اى است در بيان مسائل ضروريّهء طهارت و نماز كه علم به آن بر هر يك از افراد مكلّفين واجب و لازم است ، كه نظر به التماس جمعى از اهل ديانت و سداد و طالبين زاد معاد ، در رشتهء تحرير و تأليف كشيده شد ، در حين شرفيابى تقبيل عتبهء عليّهء عاليه و سدّهء سنيهء متعاليه ، جناب فخر اوليا و سرور اتقيا و ثامن اوصيا و سليل خاتم انبيا و اكليل مفارق اصفيا ، يعنى سلطان سرير اتقيا ، حضرت علىّ بن موسى الرضا ، عليه و على آبائه و اولاده افضل التحيّة و الثناء . و به جهت اتّفاق تأليف آن در جوار آن امام به حق و مقتداى مطلق ، لازم دانست كه آن را به تحفهء رضويه مسمّى نمايد . اميد كه فايدهء آن به كافّهء شيعيان عايد شود ، بالنبىّ و آله .\r\nو آن را بر دو مقدّمه و دو باب مرتّب نموده .\r\n[ حاشيهء ملّا احمد نراقى 
  ] بِسْمِ اللَّهِ الرَّحْمنِ الرَّحِيمِ الحمد للّه ربّ العالمين و الصلاة و السلام على محمّد و أهل بيته الطاهرين امّا بعد ، چنين گويد بندهء كمتر و ذرّهء احقر ، احمد بن محمّد مهدى بن أبى ذر ،\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتعيّنهم اللّه حجّتهم يوم العرض الأكبر .\r\nكه چون بر هر فردى از افراد مكلّفين واجب است كه مسائل عبادات خود را به اجتهاد يا تقليد از مجتهد زنده اخذ نمايد ، و در اين اوقات مكمل علوم اوّلين و آخرين و مروّج شريعت مقدّسهء سيّد المرسلين صلّى اللّه عليه و آله اجمعين ، استاد الكلّ في الكلّ ، يعنى والد ماجد ، محقّق جامع اين رساله ، قدّس اللّه نفسه الزكيّه ، منادى نداى بهجت‌افزاى :   يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً   اجابت نمود ، به شوق ملاقات پروردگار ، از اين سراچهء بىاعتبار قدم در مقرّ اصلى و موطن حقيقى نهادند ، جمعى از برادران دينى در مقام خواهش برآمده و اين بىبضاعت با عدم استطاعت در خصوص مسائل صلاة و طهارت آن چه در نظر حقير راجح بوده باشد در حاشيهء آن كتاب به آن ضم شود ؛ لهذا بعد از استشاره از ارباب الباب و ملاحظهء اذن و رضاى روح مقدّس آن عالىجناب ، قدم در طريق اين امر خطير نهاد .\r\nملتمس از ارباب انصاف آن كه چون انسان در محلّ سهو و نسيان است ، چنانچه به خطايى برخورند از طريقهء طعن و جدال منحرف ، و به اصلاح آن كوشند . و در آخر هر حاشيه اشاره به اسم خود شد تا به حواشى ديگر مشتبه نشود . و چون در بسيارى از مسائل رأى مقدّس ايشان در اين كتاب با آن چه در كتب استدلاليّه‌اى كه بعد از اين كتاب نوشته‌اند ، اختيار فرموده بودند ، موافق نبود ؛ لهذا در بعضى مواضع اشاره به مختار ايشان در آن كتب نيز شد و در بسيارى از مواضع آن چه را فرموده‌اند چون به احتياط اقرب بود از آن تجاوز نشد ، اگر چه در كتب استدلاليه ، غير آن را اختيار فرموده بودند و بحسب دليلهم غير آن راجح بود ، در هر موضعى از كتاب كه اصلا مخالفتى نبود به همان چه در كتاب نوشته شده است اكتفا شد و هيچ در حاشيه اشاره نشد .\r\nو على اللّه التوكّل و به الاعتصام . . . ا ح م د .\r\n\r\nمقدمهء اوّل\r\nبدان كه بر هر مكلّفى واجب است كه مسائل عبادت خود را بداند و خلافى در ميان\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nعلما نيست كه دانستن مسائل بايد يا به اجتهاد باشد يا به تقليد از مجتهد زنده . و تقليد اموات جايز نيست ، يعنى كسى كه مجتهد نباشد و مرتبهء استدلال نداشته باشد ، نمىتواند عمل به فتاوى علماى اموات كند و همچنين نمىتواند رجوع به كتب حديث و فقه كند و آن چه خود بفهمد ، به آن عمل كند ؛ بلكه بر او واجب است كه رجوع به مجتهد حى كند و مسائل دين خود را از او اخذ نمايد و كسى كه نه مجتهد باشد و نه مقلّد مجتهد حى عبادت صورتى ندارد و اگر چه مسائل آن را از كتب بعضى از علماى سلف ديده يا از غير مجتهد شنيده باشد . و از اين جهت حق تعالى در كتاب « 1 » خود بندگان خود را مأمور ساخته كه هر فرقه ، بعضى از خود را به تحصيل علم بفرستند كه رتبهء فقاهت و اجتهاد تحصيل كند تا آن گروه ، مسائل دين خود را از او اخذ كنند . و اين طريقه ، هميشه در ميان سلف و خلف فرقهء اماميّه - كثّرهم اللّه - مستمر و برقرار بوده و به اين جهت در هر شهر و طايفه‌اى بعضى از مجتهدين مىبودند و مردمان ، مسائل دين خود را مشافهة از ايشان اخذ مىنمودند و اگر معدودى متمكّن نمىبودند كه مشافهة مسائل را از مجتهد حى اخذ كنند ، به وساطت عادلى ، يا كتب او ، مسائل را از او اخذ مىكردند .\r\nو در اين اعصار چون اكثر مردم ، بنا را بر مسامحه گذاشته و امور دنيا را بر امر دين ترجيح داده و دست از تحصيل علم كشيده و اكثر بلاد شيعه از مجتهد خالى و اگر معدودى باشند ، مردمان در اخذ مسائل از ايشان تقصير و كوتاهى مىكنند ، و چه بسيار مردم‌اند كه جميع عمر خود را صرف امور دنيويه كرده و ساعتى را به مصرف تحصيل معرفت اصول عقايد حقه و كسب اخلاق حميده و مسائل دينيه ننموده ، و حال اين كه تحصيل امور مذكوره ، واجب عينى است بر هر فردى از افراد مكلفين ، و احدى در ترك آن معذور نيست . و چه تعجب است از كسى كه قائل به معاد و دار آخرت باشد و همهء عمر خود را از براى گذران چند روز دار فانى به مصرف رساند و بالكليه ، غافل از تحصيل توشهء سفر آخرت و تهيّهء اسباب مسكن جاويد باشد !\r\n\r\n\r\n","description":"","footnote":"\r\n( 1 ) . البقرة ( 2 ) : 9  فَلَوْ لا نَفَرَ مِنْ كُلِّ فِرْقَةٍ . . .  .\r\n","page_name":" 25 ","page_number":25},
  {"content":"\r\n\r\nپس بر هر مؤمنى لازم و متحتّم است كه قدرى از شبانه روز خود را صرف در امور دين و اخذ مسائل و احكام حضرت رب العالمين نمايد تا عبادت او صحيح باشد و پيش از آن كه زمام اختيار از دست او بيرون رود ، فكرى از براى كار خود بكند .\r\n\r\nمقدمهء دوم\r\nطريق شناختن مجتهد آن است كه اگر آن شخصى كه در صدد معرفت او است ، خود ، رتبهء تميز مرتبهء اجتهاد و عدالت داشته باشد ، و با شخصى كه مىخواهد او را امتحان كند كه مجتهد است يا نه ، گفتگو كند در مسائل علميّه و تصنيفات و ترجيحات او نظر كند تا رتبهء او را در علم تشخيص كند و بعد از آن ، تفحص از اخلاق و صفات و افعال او كند تا عدالت و فسق او معلوم شود . و اگر خود مرتبهء تميز نداشته باشد ، بايد رجوع به ارباب تميز و ادراك كند و از اشخاصى كه صاحبان واقعيت و انصاف‌اند و خالى از عصبيت و اغراض فاسده‌اند ، استفتا كند و به قول ايشان عمل كند و در اين خصوص ، فحص و تفتيش بسيار كند . و بايد از احوال مصدّقان و منكران و مراتب فهم و تميز و تدين و اخلاق و عصبيت و انصاف ايشان نيز تفحص كند تا حقيقت حال بر او معلوم شود .\r\nو در اعصار سابقه چون مجتهدين بسيار بودند و به اخلاق حميده و صفات پسنديده و ملكهء عدالت متّصف بودند ، و كسى كه لايق منصب فتوا نبود ، متصدّى آن امر نمىشد و اگر متعرّض مىشد ، چون ارباب تميز بسيار بودند ، او را منع مىكردند ؛ لهذا از براى مردم ، شناختن مجتهد و اخذ مسائل از او در نهايت سهولت بود . اما در امثال اين عصر ، امر مشكل است ؛ زيرا كه اهل اجتهاد و عدالت در غايت ندرت‌اند و غالب مردمان را تميزى نمىباشد و هر بىبضاعتى كه مدّعى مرتبهء اجتهاد و متصدى امر فتوا شود او را زجر و ممانعت نمىكنند . بلكه جمعى كه طالب حطام دنيويه‌اند و از واقعيت و انصاف بهره ندارند ، به جهت پيشرفت مطالب فاسدهء خود\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nميل به او مىكنند و در صدد ترويج امر او برمىآيند ، و حال آن كه مىدانند كه بناى امر او بر تزوير و تلبيس است و از واقعيت و انصاف خالى است و قابليت نيابت جناب خاتم النبيين و حضرات ائمهء طاهرين - صلوات اللّه عليهم اجمعين - [ را 
  ] ندارد و حب دنيا و جاه ، در قلب وى رسوخ نموده و اين منصب خطير را وسيلهء تحصيل جاه و منصب و اخذ حطام دنيويه كرده و از اين جهت ، هر كه به او ميل و عصبيت وى را كشد ، نيكويى و محبت به وى كند و به ديگران كه ارادت به غير وى داشته باشند ، التفات نكند ؛ بلكه با ايشان دشمن باشد و اگر چه آن غير به مراتب در علم و عمل از او بالاتر باشد .\r\nو حال اين كه از حضرت امام حسن عسكرى عليه السّلام منقول است كه عوام شيعيان ما هرگاه فسق ظاهرى از فقهاى خود ببينند و تعصّب شديد و حبّ رياست و دنيا از ايشان مشاهده نمايند و بيابند كه گروهى كه از ايشان تعصب كشند ، احسان نسبت به ايشان نمايند و اگر چه مستحق اهانت باشند ، و گروهى كه تعصب از ايشان نكشند و از غير ايشان كشند ، ايشان را اهانت كنند و اگر چه مستحق احسان و اصلاح باشند - و مع ذلك تقليد ايشان كنند - خواهند بود مثل علماى يهود كه حق تعالى مذمت ايشان را نموده بر تقليد علماى فاسق . و اما هر كس از فقها كه صيانت نفس خود و حفظ دين خود كند و مخالف هواى خود و مطيع مولاى خود باشد ، بايد عوام تقليد او كنند و او نمىباشد مگر بعضى از فقهاى شيعه ، نه جميع ايشان . « 1 »\r\nو از اين حديث و امثال آن ظاهر مىشود كه بر اهل ايمان لازم است كه كمال فحص و تفتيش از حال مجتهد بكند و تا اطمينان به قوت اجتهاد و عدالت وى به هم نرساند ، امر دين خود را به او وانگذاردند .\r\n اى بسا ابليس آدم روى هست * پس به هر دستى نشايد داد دست \r\nو اگر در عصرى چند مجتهد باشد ، واجب است كه تقليد اعلم و اعدل را نمايد\r\n\r\n\r\n","description":"","footnote":"\r\n( 1 ) . الاحتجاج 2 : 457 - 458 ، احتجاجات امام حسن عسكرى عليه السّلام .\r\n","page_name":" 27 ","page_number":27},
  {"content":"\r\n\r\nو هر كه تقليد غير اعلم را بكند ، فاسق است و در اين باب مخالفى از اصحاب نيست .\r\nو كسى كه نهايت بذل و تفحص كند و كسى را كه به اجتهاد و عدالت او مطمئن باشد نيابد ، در اين صورت بر او واجب است كه در مسائل دين ، احتياط را به عمل آورد .\r\n\r\n","description":"","footnote":"","page_name":" 28 ","page_number":28},
  {"content":"\r\n\r\n\r\nباب اول در بيان مسائل طهارت\r\nو در آن چند مطلب است :\r\n[ مطلب اول : اقسام آب‌ها و احكام آن‌ها مطلب دوم : نجاسات و احكام آن‌ها مطلب سيم : مطهرات و احكام آن‌ها مطلب چهارم : احكام ظروف و پوست‌ها مطلب پنجم : احكام خلوت و آداب حمام و ساير آنچه باعث نظافت و پاكيزگى بدن است مطلب ششم : وضو و احكام آن مطلب هفتم : غسل‌ها و احكام آن‌ها مطلب هشتم : تيمم و احكام آن 
  ]\r\n\r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n\r\n\r\nمطلب اول : در بيان اقسام آب‌ها و احكام آن‌ها\r\nو در آن چند فصل است :\r\n\r\nفصل اول در بيان اقسام آب‌ها\r\nبدان كه آب يا مطلق است يا مضاف . و مطلق آن است كه آن را در عرف و عادت ، آب توان گفت ؛ بدون احتياج به قيد و اضافه كردن به چيزى . و مضاف آن است كه آن را در عرف ، آب نتوان گفت ، بلكه موقوف باشد بر اضافه كردن به چيزى ، مثل آب گل و آب انار و امثال آن .\r\nو آب مطلق بر چهار قسم است :\r\nاول : آب جارى .\r\nدوم : آب راكد ؛ يعنى آب ايستاده . مثل آبى كه در حوض يا در گودال يا در ظروف باشد .\r\nو آب ايستاده بر دو قسم است :\r\nيكى آن كه به قدر كر باشد و ديگر آن كه كمتر از كر باشد . و كر را دو تقدير است :\r\nيكى به حسب مساحت و ديگرى به حسب وزن . اما به حسب مساحت ، مشهور بين\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nعلما آن است كه بايد هر يك از اطراف « 1 » طول و عرض و عمق آن ، سه وجب و نيم باشد ؛ به وجب شخص مستوى الخلقه . و بنابراين هرگاه ضرب هر يك از اين سه وجب و نيم در يكديگر بشود ، حاصل ضرب ، چهل و دو وجب و هفت ثمن حاصل خواهد شد كه هر يك از طول و عرض و عمق هر وجبى ، يك وجب باشد . و فى الحقيقه ، اين ، مناط دانستن قدر كر است به مساحت بنا به قول مشهور ؛ زيرا كه غالب اشكال آب‌ها به طريقى نيست كه هر يك از سه بعد - يعنى طول و عرض و عمق - آن‌ها مساوى باشد ، بلكه غالبا مختلف مىباشند . پس مناط ، آن است كه بعد از ضرب ابعاد در يكديگر ، چهل و دو وجب آب به نحو مذكور و هفت ثمن يك وجب حاصل شود .\r\nو بنابر مذهب صدوقين « 2 » و جمعى ديگر « 3 » از علما ، قدر كر به مساحت ، آن است كه هر يك از سه بعد آن ، سه وجب باشد كه حاصل ضرب آن‌ها در يكديگر ، بيست و هفت وجب شود . و اين مذهب در نزد حقير اقوى است .\r\nو اما به حسب وزن ، بنابر اصح و اشهر و اقوى ، يكصد و سى و شش من [ و 
  ] نيم تبريزى است .\r\nسيم : آب چاه .\r\nچهارم : آب باران .\r\n\r\nفصل دوم در حكم آب جارى\r\nبدان كه آب جارى - خواه به قدر كر باشد يا نباشد - به مجرّد ملاقات نجاست نجس\r\n\r\n\r\n","description":"","footnote":"\r\n( 1 ) . در نسخه « ج » موجود نيست .\r\n( 2 ) . مانند صدوق در : من لا يحضره الفقيه 1 : 6 ؛ المقنع : 31 ؛ الهداية : 68 ؛ الأمالي : 514 ، مجلس 93 ؛ و ابن ادريس در السرائر 1 : 60 - 61 . و شيخ در الخلاف 1 : 190 ، مسألهء 147 ، آن را به قميّين نسبت داده و در مصادر موجود قول مزبور به والد صدوق منسوب نمىباشد و ما نيافتيم كسى را كه متعرّض قول وى باشد .\r\n( 3 ) . مختلف الشيعة 1 : 21 - 22 ، مسألهء 4 ؛ الروضة البهيّة 1 : 33 - 34 ؛ و مجمع الفائدة و البرهان 1 : 259 .\r\n","page_name":" 32 ","page_number":32},
  {"content":"\r\n\r\nنمىشود ؛ بلكه هرگاه رنگ يا طعم يا بوى آن از نجاست متغيّر شود ، نجس مىشود . به اين تفصيل كه اگر تمام آب جارى از نجاست متغيّر شود ، تمام آن آب نجس است و اگر بعضى از آن متغيّر شود ، آن بعض متغيّر ، نجس است البتّه ، و ما فوق آن ، كه متغيّر نيست و متّصل است به منبع - يعنى سرچشمه - نجس نيست مطلقا . اما آن چه در تحت آن است كه متّصل به منبع نيست ، اگر به قدر كر باشد ، باز نجس نيست و پاك است مطلقا . و اگر كمتر از كر باشد ، پس اگر تغيّر ، عمود آب را فرو نگرفته باشد ، باز پاك است و اگر عمود را فرو گرفته باشد ، نجس است .\r\nو مراد از عمود آب ، ما بين دو طرف نهر است به حسب عرض و عمق .\r\nبه هر صورت ، بعد از نجس شدن آب جارى ، پاك شدن آن در اين صورت ، موقوف است بر رفع آن تغيّر ؛ به شرط اتصال آن چه متغيّر شده بود به جانب منبع يا به جانب ديگر ؛ به شرطى كه آب پاكى كه در آن جانب است ، به قدر كر يا زيادتر از كر باشد . و بعضى « 1 » به علاوه ، اتصال امتزاج را نيز شرط دانسته‌اند ، يعنى گفته‌اند : بايد رفع تغيّر حاصل شود از پىدرپى آمدن آب به نحوى كه آن آب نجس با آب‌هاى پاك كه از عقب مىرسد ، ممزوج شود و آب نجس از دفعات آمدن آب پاك ، مغلوب و مستهلك شود و اظهر در نزد حقير آن است كه امتزاج شرط نباشد .\r\n\r\nفصل سيم در حكم آب ايستاده\r\nهرگاه آب ايستاده به قدر كر باشد ، به مجرّد ملاقات به نجاست ، نجس نمىشود ، بلكه هرگاه رنگ يا طعم يا بوى آن از نجاست متغيّر شود ، نجس مىشود و پاك شدن آن موقوف است بر اين كه تغير آن بر طرف شود به سبب يكى از چند چيز :\r\n\r\n\r\n","description":"","footnote":"\r\n( 1 ) . قواعد الأحكام 1 : 187 ؛ إرشاد الأذهان 1 : 235 ؛ ذكرى الشيعة 1 : 85 .\r\n","page_name":" 33 ","page_number":33},
  {"content":"\r\n\r\nاول : به متّصل شدن آن به آب جارى .\r\nدوم : به متّصل شدن آن به آب ايستاده [ اى 
  ] كه به قدر كر باشد .\r\nسوم : به ريختن يك كر بر آن ، به نحوى كه انفصال ، ميان اجزاى آن كر حاصل نشود . و احوط آن است كه در ريختن ، دفعهء عرفيه به عمل آيد .\r\nچهارم : به متّصل شدن آن به آب باران جارى .\r\nو اگر زوال تغيّر به يكى از اين چهار چيز حاصل نشود ، بلكه به سبب ديگر حاصل شود و بعد يكى از اين چهار چيز به عمل آيد ، باز پاك مىشود . و حاصل آن است كه پاك شدن ، موقوف به يكى از اين چهار چيز است ؛ خواه زوال تغيّر از آن حاصل بشود ، يا قبل از آن به سبب ديگر حاصل شده باشد . و جمعى « 1 » در اينجا نيز امتزاج را شرط دانسته‌اند و اقوى كفايت اتصال است .\r\nو هرگاه كمتر از كر باشد ، بنابر اشهر و اقوى به مجرّد ملاقات نجاست ، نجس مىشود و اگر چه آن نجاست خونى باشد ، كه در كمى به مرتبه [ اى 
  ] باشد كه در غايت اشكال محسوس شود . و پاك شدن در اين صورت به يكى از چهار چيز است كه در طريق تطهير كر نجس ، مذكور شد .\r\nو در اينجا چند مسأله است كه بايد به آن‌ها اشاره شود :\r\n\r\nمسألهء اول :\r\nكرّى كه متّصل به آب قليل نجس يا به آب كرّ متغيّر نجس مىشود ، در نزد بعضى « 2 » بايد سطح آن مساوى سطح آب نجس باشد يا اعلا از او باشد ، تا منشأ طهارت او شود . و گفته‌اند : هرگاه سطح آن پست‌تر از سطح آب نجس باشد ، منشأ پاكى آن نمىشود .\r\nو اقوى آن است كه در صورت پست بودن هم منشأ طهارت مىشود .\r\nو همچنين است حكم در سطح اجزاى كرّ در قبول نكردن نجاست به مجرّد ملاقات با نجس ؛ يعنى بعد از آن كه آب كر به يك طرف آن ، ملاقات به آب نجس كند ،\r\n\r\n\r\n","description":"","footnote":"\r\n( 1 ) . شرائع الإسلام 1 : 4 ؛ جامع المقاصد 1 : 135 ؛ مدارك الأحكام 1 : 45 .\r\n( 2 ) . ذكرى الشيعة 1 : 85 .\r\n","page_name":" 34 ","page_number":34},
  {"content":"\r\n\r\nنجس نخواهد شد ؛ خواه سطح آن طرف ، مساوى سطوح ساير اجزا باشد يا بالاى آن‌ها يا پايين آن‌ها . و بعضى « 1 » را اعتقاد آن است كه در صورتى كه طرف فوق ، ملاقات با نجس كند و همين طرف كمتر از كرّ باشد ، نجس خواهد شد و اقوى آن است كه ما گفتيم .\r\nپس حوض‌هاى كوچك [ ى 
  ] كه در خانه‌ها و در حمام‌ها مىباشد و كمتر از كر است ، هرگاه به مادّه اتصال داشته باشد كه مجموع به قدر كر باشد ، به مجرّد ملاقات نجس نخواهد شد ؛ خواه سطح آن حوض مساوى سطح مادّه باشد ، يا بالاى آن باشد ، يا پست‌تر از آن باشد .\r\n\r\nمسألهء دوم :\r\nهرگاه اين قدر آب بر آب قليل ريخته شود يا به او متّصل شود ، كه مجموع به قدر يك كر شود ، بنابر مذهب اقوى ، آن آب نجس ، پاك نخواهد شد ؛ بلكه پاك شدن آن موقوف است بر اين كه آن آب پاك كه ريخته مىشود ، به تنهايى به قدر يك كر باشد .\r\n\r\nمسألهء سيم :\r\nهرگاه در حوضى ، آب قليل نجس باشد ، يا آب كرّى باشد كه از تغيّر نجاست نجس شده باشد ، در پاك شدن آن كافى نيست كه به قدر يك كر يا بيشتر به عنوان تدريج و فاصله بر آن ريخته شود ؛ به اين طريق كه از چاه كشيده شود به دلو و بر مجراى آن ريخته شود و به تدريج داخل شود . بلكه پاك شدن موقوف است - هم چنان كه مذكور شد - به اتصال آن به آب جارى يا باران متقاطر يا به ريختن يك كر بر سبيل اتصال ، يعنى انفصال در ميان اجزاى آن حاصل نشود ؛ خواه مجموع كر در يك ظرف باشد - هم چنان كه در بعضى ولايات متعارف است - يا كه خيك‌هاى بزرگ دارند كه هر يك به قدر كر ، آب مىگيرند ؛ و خواه آن كر در چند ظرف باشد ، ليكن به نحوى ريخته شود كه قبل از رسيدن به آب نجس ، آب همهء ظروف با يكديگر متصل شوند .\r\nو هرگاه از چاهى آب به دلو بكشند و بر مجراى حوضى ريزند و داخل آن حوض\r\n\r\n\r\n","description":"","footnote":"\r\n( 1 ) . كشف الالتباس 1 : 48 ؛ مدارك الأحكام 1 : 44 .\r\n","page_name":" 35 ","page_number":35},
  {"content":"\r\n\r\nشود تا به قدر كر يا بيشتر شود ، پس اگر نجاستى در مجرا يا در حوض باشد ، همهء آن آب‌ها نجس خواهند شد . و اگر علم به نجاست در مجرا و حوض نباشد ، آب حوض پاك و پاك‌كننده خواهد بود ؛ زيرا كه اصل ، عدم نجاست حوض و مجرا است تا علم به نجاست او حاصل شود .\r\nپس هرگاه بعد از آن نجاستى داخل آن شود ، نجس نخواهد شد ، هرگاه به قدر كر باشد ، مگر آن كه تغيّر شود به نجاست . و هرگاه نجاست مجرا يا حوض محتمل باشد ، بهتر از براى اهل ورع و احتياط كه طالب يقين به طهارت مىباشند آن است كه در صورتى كه خواهند از چاه ، حوض را آب كنند ، اول كرّ بگيرند - به نحوى كه مذكور شد - « 1 » و بعد از آن ، پيش از افتادن او از كرّيت ، به تدريج آب از چاه بكشند و داخل آن نمايند .\r\n\r\nمسألهء چهارم :\r\nهم چنان كه آب كمتر از كر و غير آن از جامه و ظروف ، به ملاقات نجاست نجس مىشود ، همچنين از ملاقات متنجس نيز نجس مىشود .\r\nو مراد از متنجس ، هر چيزى است كه ملاقات با نجسى كرده باشد و به آن جهت قبول نجاست كرده باشد ؛ مثل آبى كه بول داخل آن شده باشد ، يا شيره [ اى 
  ] كه نجاستى داخل آن شده باشد و امثال آن .\r\nو خلاف بعضى از متأخرين « 2 » كه گفته‌اند : « متنجس ، نجس‌كننده نيست » ، اعتبارى ندارد . پس هرگاه به ظرف يا جامه يا بدن ، آب نجس يا شيرهء نجس برسد ، پاك شدن آن موقوف بر شستن آن به آب خواهد بود و مجرّد ستردن آن به نحو دست يا دستمال و امثال آن در پاك شدن آن كافى نخواهد بود .\r\n\r\nمسألهء پنجم :\r\nهرگاه مگس يا زنبور يا مانند آن بر نجاست رطبى بنشيند و از آنجا برخيزد و بر جامه يا به آب قليل يا به چيزى ديگر بنشيند ، حكم به نجاست آن جامه و آب نمىشود ؛ مگر آن كه يقين شود كه نجاست ، به آن مگس يا زنبور رسيده و در وقت\r\n\r\n\r\n","description":"","footnote":"\r\n( 1 ) . ر . ك : ص 33 .\r\n( 2 ) . مفاتيح الشرائع 1 : 75 .\r\n","page_name":" 36 ","page_number":36},
  {"content":"\r\n\r\nنشستن بر آب و غير آن از چيزهاى مايع ، آن نجاست باقى بوده و در وقت نشستن بر جامه و غير آن از چيزهاى خشك ، به علاوهء باقى بودن نجاست ، رطوبت هم باقى بوده .\r\n\r\nمسألهء ششم :\r\nيخ و برف ، مثل آب قليل نيستند كه به مجرّد ملاقات به نجاست ، تمام آن‌ها نجس شود ؛ بلكه حق آن است كه هرگاه ملاقات با نجس كند ، همين موضع ملاقات ، نجس خواهد شد و پاك شدن آن يا به شستن به آب است ، كه بر آن بريزند تا نجاست را زايل كند يا موضع نجاست را قطع كنند يا به آب جارى يا كثير متصل شود ، بعد از آن كه عين نجاست زايل شده باشد .\r\n\r\nمسألهء هفتم :\r\nهرگاه آب قليل ، بلند و پست باشد - يعنى بعضى اجزاى آن بالاى بعض اجزاى ديگر باشد - پس اگر اجزاى بالا با نجاست ملاقات كند ، تمام آب نجس مىشود . اما اگر اجزاى اسفل نجس شود ، اجزاى بالا نجس نمىشود ؛ زيرا كه اجماعى است كه نجاست ، از اسفل به اعلا سرايت نمىكند « 1 » . و از اين جهت علما فرق كرده‌اند ميان ورود آب بر نجس و نجس بر آب ، و گفته‌اند كه : آب كه بر نجس وارد شود ، هم چنان كه در ريختن آب از آفتابه و مثل آن بر جامهء نجس و غير آن ، آن نجاست را پاك مىكند و آن چه از آب كه در فوق است و ملاقى نجاست نشده ، نجس نمىشود ؛ و اگر چه متصل باشد با آن جزئى كه ملاقى نجاست است . اما هرگاه نجاست ، وارد بر آب شود ، مثل آن كه قطره‌اى از بول يا مثل آن به ظرفى از آب افتد ، آن آب نجس مىشود .\r\nو بنابر فرق مذكور ، هرگاه ته آفتابه سوراخ شده باشد و از آنجا آب به نجاستى متصل شود ، منشأ نجاست آب آفتابه نخواهد شد ، بلكه بر طهارت خود باقى خواهد بود .\r\n\r\n\r\n","description":"","footnote":"\r\n( 1 ) . سرايت نكردن نجاست ، در همه جا از اسفل به اعلا معلوم نيست . يعنى در صورتى كه آب ، جارى بر نجاست باشد ، هم چنان كه آب از آفتابه بريزيد بر جاى نجسى ، در اين صورت آب بالا يقينا نجس نمىشود . اما هرگاه بدون جريان باشد ، ظاهر ، سرايت است . هم چنان كه خود « طاب ثراه » در « معتمد » [ معتمد الشيعة : 47 
  ] احتمال داده‌اند . ( احمد )\r\n","page_name":" 37 ","page_number":37},
  {"content":"\r\n\r\nو اگر كسى خواهد كه « استنجاء » كند به آب كرّ يا جارى ، يعنى به دست ، آب از آنجا بردارد و بر خود بريزد و خود را متصل به آب نكند ، اگر از دست به نحوى آب بر خود بريزد كه آب از بالا بر محل نجس وارد شود ، آن موضع پاك خواهد شد . و اگر به نحوى بريزد كه آب از تحت ، متصل به موضع در بالاى آب باشد ، پاك نخواهد شد ، بلكه بر نجاست خود باقى خواهد بود .\r\n\r\nمسألهء هشتم :\r\nچون دانستى كه اقوى آن است كه آب قليل نجس هرگاه به كرّ يا آب جارى متصل شود ، پاك مىشود و اگر چه امتزاج به عمل نيايد ، بنابراين هرگاه آفتابه يا مانند آن كه آب نجس در آن باشد فرو برده شود به آب جارى يا كر ، به نحوى كه آب آن متصل به آب جارى پاك بشود ، پاك خواهد شد .\r\n\r\nمسألهء نهم :\r\nهرگاه آبى متغيّر باشد و شك كنيم كه آن تغيّر از نجاست است يا غير نجاست ، شرعا آن آب پاك است .\r\n\r\nمسألهء دهم :\r\nمناط در تغيّر آب جارى « 1 » يا كر به نجاست ، كه منشأ نجاست آن آب مىشود ، تغيّرى است كه محسوس شود ، يعنى متغيّر بودن رنگ يا بو يا طعم آن از نجاست احساس شود ؛ پس اگر نجاستى كه صفات آن زايل شده باشد - مثل بولى كه رنگ و بوى آن زايل شده باشد - مخلوط به آب شود و آن آب متغيّر نشود ، ليكن آن بول به قدرى باشد كه اگر بر رنگ يا بوى خود باقى مىبود ، آن آب را متغيّر مىكرد ، اين باعث نجاست آن آب نمىشود .\r\n\r\nمسألهء يازدهم :\r\nهرگاه آبى كه به قدر كر باشد ، بعضى از آن متغيّر شود ، پس اگر آن چه متغيّر نيست به قدر كر باشد ، همين متغيّر نجس است و مابقى پاك . و اگر به قدر كر نباشد ، مجموع نجس است . و بنابراين اگر دست شخصى به خون‌آلوده شود و آن\r\n\r\n\r\n","description":"","footnote":"\r\n( 1 ) . حق در مسأله چنان است كه فرموده‌اند ؛ ليكن بايد تقييد شود به اين كه چنان چه نجاستى كه اوصاف آن زايل شده است و باعث تغيير آب نمىشود ، به قدرى باشد كه آب در جنب آن مستهلك و مقهور باشد ، مخلوط شدن آن با آب ، باعث نجاست مىشود . هم چنان كه خود « طاب ثراه » در كتب استدلاليه تصريح به آن فرموده‌اند . ( احمد )\r\n","page_name":" 38 ","page_number":38},
  {"content":"\r\n\r\nشخص آن دست را به آبى فرو برد كه به قدر كر باشد - بىزياده و كم - آن آب بالتمام نجس مىشود و آن دست پاك نمىشود ؛ زيرا كه معلوم است كه قدرى از آن آب ، به رنگ خون تغيير يافته و اين قدر متغيّر ، نجس است بدون خلاف . و بر باقى ، صادق است كه آبى است كمتر از كرّ كه ملاقات به نجاست كرده ، پس آن هم نجس است ؛ لهذا تمام آن آب نجس است .\r\nاما اگر دستى كه به بول نجس شده باشد و بول خشك شده باشد ، به آن فرو برند ، آن دست پاك مىشود و آن آب نجس نمىشود ؛ زيرا كه چيزى از كرّ كم نشده است .\r\nو اگر قطرهء خونى به آبى بيفتد كه زياده از كر باشد و بعضى از آن آب را متغيّر كند ، در اين صورت اگر آن چه تغيّر نيافته به قدر كر باشد ، آن آب پاك است و اگر كمتر از كر باشد ، تمام آن آب نجس است .\r\nو اگر در آبى كه يك كرّ باشد - بىزياده و كم - موى سگى مثلا بيفتد و شخصى به ظرفى آن مو را از روى آب به يك‌دفعه بردارد ، اندرون آن ظرف با آبى كه داخل آن شده نجس خواهد بود و بيرون آن با آبى كه باقى مانده پاك خواهد بود . و اگر آن مو در آن ظرف نيامده باشد و در آب باقى مانده باشد ، حكم برعكس خواهد بود .\r\n\r\nفصل چهارم در حكم آب چاه\r\nبدان كه اقوى و اصح آن است كه آب چاه به مجرّد ملاقات نجاست ، نجس نمىشود ؛ خواه آن آب ، كرّ باشد يا كمتر از كرّ . بلى ، هرگاه نجاستى به آن بيفتد كه رنگ يا طعم يا بوى آن را متغيّر كند ، نجس مىشود . و در اين هنگام ، طريق پاك ساختن آن به اين نحو است كه اين قدر آب از آن بكشند كه تغيّر را بر طرف كند . و چون مجرّد وقوع چيزى از نجاست در چاه ، منشأ نجاست آن نمىشود ، پس آن چه از احاديث رسيده كه از براى هر يك از نجاسات معينه ، فلان عدد دلو بايد كشيد ، نه از جهت پاك كردن چاه\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاست ، بلكه از جهت رفع نفرت است از طبع كه به جهت وقوع آن نجاست حاصل شده بود ؛ پس كشيدن دلوهايى معيّن از جهت هر يك از نجاسات مخصوصه ، سنّت است نه واجب و اگر كسى نكشد ، حرجى بر او نيست .\r\nو مقادير معينه از براى نجاسات مخصوصه كه در نزد اكثر مجتهدين كشيدن آن‌ها واجب است ، نزد ما سنّت است ، كشيدن تمامى آب است از براى مردن شتر و گاو نر « 1 » و منى و فقّاع و هر مسكرى كه مايع بالاصاله باشد .\r\nو يك كرّ است از براى اسب و استر و الاغ .\r\nو هفتاد دلو است از براى مردهء آدمى كه مسلم باشد و او را غسل نداده باشند ؛ خواه مرد باشد يا زن و خواه بالغ باشد يا طفل . و اگر كافر « 2 » باشد ، نزد بعضى « 3 » باز هفتاد دلو واجب است و بعضى « 4 » ديگر گفته‌اند كه همهء آب را بايد كشيد .\r\nو پنجاه دلو است از براى غايط آدمى كه تر باشد يا خشك باشد و از هم پاشيده باشد .\r\nو سى دلو ، يا چهل دلو است از براى خون بسيار ، مثل خونى كه از ذبح كردن گوسفندى بيرون آيد .\r\nو چهل دلو است از براى مردن سگ و خوك و روباه و خرگوش و گربه و گوسفند و بول مرد .\r\nو سى دلو است از براى آب بارانى كه مخلوط به بول و فضلات آدمى و سگ باشد .\r\nو ده دلو است از براى غايط آدمى كه خشك باشد و از هم پاشيده نشده باشد ، و از براى خون اندكى كه غير خون حيض و استحاضه و نفاس و نجس العين باشد . و در اين چهار خون خلاف است ؛ بعضى « 5 » آن‌ها را از جمله « ما لا نصّ فيه » مىدانند . و\r\n\r\n\r\n","description":"","footnote":"\r\n( 1 ) . ظاهر آن است كه گاو ماده ، در حكم گاو نر است . ( احمد )\r\n( 2 ) . اقوى اتحاد حكم كافر و مسلم است . ( احمد )\r\n( 3 ) . المعتبر 1 : 62 - 63 ؛ البيان : 100 ؛ جامع المقاصد 1 : 140 .\r\n( 4 ) . السرائر 1 : 73 .\r\n( 5 ) . مختلف الشيعة 1 : 34 - 35 ، مسألهء 14 ؛ الروضة البهيّة 1 : 36 .\r\n","page_name":" 40 ","page_number":40},
  {"content":"\r\n\r\nبعضى « 1 » گفته‌اند كه : همهء آب را بايد كشيد . و بعضى « 2 » گفته‌اند : حكم آن‌ها مثل حكم ساير خون‌ها است . و اظهر اقوال ، قول اول است .\r\nو هفت دلو است از براى مردن هر مرغى كه مثل كبوتر باشد يا شتر مرغ - يعنى از كبوتر كوچك‌تر نباشد و از شتر مرغ بزرگ‌تر نباشد - و از براى سگى كه به چاه افتد و زنده بيرون آيد و از براى موش مرده كه از هم پاشيده باشد و بول پسرى كه از شير بازگرفته شده باشد و به حدّ بلوغ نرسيده باشد و از براى غسل كردن جنب مسلمان در چاه ، به شرط آن كه بدنش خالى از نجاست عينيه باشد .\r\nو پنج دلو است از براى سرگين مرغ خانگى كه نجاست خوار باشد .\r\nو سه دلو است از براى مردن مار يا وزغه .\r\nو يك دلو است از براى گنجشك و هر چه مانند آن باشد از مرغان ، و بول پسرى كه شيرخواره باشد .\r\nو از براى آن چه حديثى در حكم آن نرسيده است - از ماسواى نجاسات مذكوره - چهل دلو بر سبيل استحباب بكشند .\r\nو هر جا كه كشيدن تمامى آب ، واجب يا مستحب است ، متعذر باشد به سبب بسيارى آب چاه ، بايد چهار مرد به نوبت از طلوع صبح ، با طلوع آفتاب تا مغرب ، آب بكشند ، يعنى دو مرد آب كشند و چون مانده شوند ، دو مرد ديگر بكشند ، و چون آن دو مانده شوند ، دو مرد اول باز بكشند و همچنين تا شام .\r\nو هرگاه نجاسات متعدده در چاه افتد ، سنّت است كه مقدار « 3 » هر يك كشيده شود و اكتفا به مقدارى كه بيشتر است نشود .\r\nو آب چاه هرگاه متغيّر نباشد ، اطراف چاه از ريختن آب در وقت كشيدن ، نجس نمىشود و بعد از تمام شدن كشيدن ، شستن دلو واجب نيست .\r\n\r\n\r\n","description":"","footnote":"\r\n( 1 ) . المبسوط 1 : 11 ؛ المهذّب 1 : 70 ؛ شرائع الإسلام 1 : 5 .\r\n( 2 ) . المعتبر 1 : 59 .\r\n( 3 ) . در نسخه « ب » : « مقدّر » .\r\n","page_name":" 41 ","page_number":41},
  {"content":"\r\n\r\n\r\nفصل پنجم در حكم آب باران\r\nبدان كه بارانى كه متقاطر باشد - يعنى پىدرپى بيايد - در حكم آب جارى است ؛ خواه به حدى برسد كه از ناودان و مثل آن جارى شود يا نه . پس هرگاه بر آب قليل نجسى ببارد ، آن آب پاك مىشود و مادامىكه باران بر آن مىبارد ، در حكم آن است كه با آب جارى متصل باشد . پس به مجرّد ملاقات ، نجس نمىشود . و همچنين اگر بر زمين نجسى كه عين نجاست در آن باقى نباشد ببارد ، آن زمين ، پاك مىشود . و اگر عين نجاستى در زمينى باشد و اين قدر ببارد كه آن عين را زايل كند ، باز پاك مىشود .\r\n\r\nفصل ششم در بيان احكام آب مضاف\r\nدانستى كه آب مضاف آن است كه در عرف آن را آب نتوان گفت ، بلكه اضافه به چيزى شود ، مثل آب غوره و آب انار و آب گل و امثال اين‌ها . و هر آب مضافى به مجرّد ملاقات نجاست ، نجس مىشود و اگر چه به قدر كرّ و زياده‌تر از آن باشد . و وضو و غسل از آن صحيح نيست و اگر چه پاك باشد . و ازالهء خبث ، يعنى نجاسات ظاهره از آن نمىشود . و صدوق گفته است كه : « وضو و غسل به گلاب صحيح است » « 1 » .\r\nو شيخ مفيد « 2 » و سيد مرتضى « 3 » گفته‌اند : « آب مضاف مطلقا ، يعنى خواه گلاب باشد يا غير آن ، ازالهء خبث را مىكند » . و اين دو قول به غايت ضعيف است و در اين مقام چند\r\n\r\n\r\n","description":"","footnote":"\r\n( 1 ) . صدوق در : من لا يحضره الفقيه 1 : 6 ؛ الهداية : 65 - 66 ؛ الأمالي : 514 ، مجلس 93 .\r\n( 2 ) . محقق در المعتبر 1 : 82 ، از مسائل خلافيه مفيد نقل كرده .\r\n( 3 ) . مسائل الناصريات : 105 ، مسألهء 22 .\r\n","page_name":" 42 ","page_number":42},
  {"content":"\r\n\r\nمسأله است كه بايد اشاره به آن‌ها شود :\r\n\r\nمسألهء اول :\r\nهرگاه آب مضاف پاك با آب مطلق ممزوج شود ، اگر بعد از امتزاج ، مجموع را در عرف آب توان گفت ، آن آب مطلق خواهد بود و حكم آب مطلق بر آن جارى خواهد شد . و اگر آب مطلق نتوان گفت ، بلكه اضافه به چيزى شود ، آب مضاف خواهد بود و حكم آب مضاف بر آن جارى خواهد شد .\r\n\r\nمسألهء دوم :\r\nهرگاه كسى محتاج به وضو يا غسل شود و اين قدر آب مطلق داشته باشد كه كفايت وضو يا غسل نكند ، و ليكن به قدرى باشد كه اگر آن قدر آب مضاف به آن ممزوج شود كه مجموع كفايت كند و از اطلاق بيرون نرود ، در اين صورت هرگاه قدرت بر آب مضاف داشته باشد ، واجب است - بنابر اقوى - كه آن را ممزوج كند و از آن ، وضو يا غسل را به عمل آورد .\r\n\r\nمسألهء سيم :\r\nهرگاه كسى محتاج به طهارت باشد و آب نداشته باشد ، اما يخ يا برف داشته باشد و تواند آن را آب كند ، واجب است كه آن را آب نمايد و در آن تطهير نمايد .\r\n\r\nمسألهء چهارم :\r\nهرگاه دو آب باشد ، يكى مطلق و ديگرى مضاف و به يكديگر مشتبه شده باشند و آبى ديگر نباشد ، واجب است كه طهارت از هر دو به عمل آورد تا يقين به استعمال آب مطلق حاصل شود . و هرگاه يكى از آن‌ها ريخته شود ، اظهر آن است كه تيمم كند و احتياج به استعمال آن يكى كه باقى مانده است ، نيست .\r\nو مشهور آن است كه اول از آن باقى مانده طهارت كند و بعد از آن ، تيمّم هم بكند .\r\nو اظهر اول است .\r\n\r\nفصل هفتم در « سؤر »\r\nبدان كه « سؤر » ، هر آب قليلى است كه جسم حيوانى ملاقات آن كرده باشد ؛ خواه به آشاميدن و [ يا 
  ] غير آن . و هر سؤرى در طهارت و نجاست ، تابع آن حيوانى است كه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبا آن ملاقات نموده [ است 
  ] . پس اگر حيوان پاك باشد ، مثل انسان و گاو و گوسفند و شتر و اسب و گربه و امثال اين‌ها ، سؤر او نيز پاك است و اگر حيوان نجس باشد ، مثل كافر و سگ و خوك ، سؤر آن نيز نجس است .\r\nو بعضى از حيوانات كه پاك‌اند ، سؤر آن‌ها مكروه است و آن حيوانات : اسب است و استر و الاغ و موش و وزغه و مار و عقرب و روباه و خرگوش و خرس و ميمون و فيل و گرگ و سوسمار و ولد الزنا و زنى كه حايض باشد و مأمونه « 1 » نباشد ؛ يعنى اطمينان به طهارت و تقواى او نباشد ، و هر حيوان پاكى كه نجاست خوار باشد و در موضعى از بدن او كه ملاقات با آب نموده نجاستى نباشد ؛ زيرا كه اگر نجاستى باشد ، آن آب نجس خواهد شد .\r\nو در اينجا چند مسأله است كه بايد بيان شود :\r\n\r\nمسألهء اول :\r\nهرگاه عضوى از حيوان نجس شود و ما علم به نجاست آن به هم رسانيم - خواه آن عضو ، ظاهر دهان او باشد يا موضعى ديگر - پس اگر آن حيوان آدمى باشد ، هرگاه از ما غايب شود به قدرى از زمان كه ازالهء آن نجاست در آن زمان ممكن باشد و بعد كه حاضر شود ، عين آن نجاست باقى نباشد ، شرعا بايد حكم به طهارت آن شود و احتراز از آن لازم نيست . و اگر غير آدمى باشد ، حق آن است كه همين كه ازالهء آن نجاست شود ، حكم به طهارت آن مىشود و احتياج نيست به غايب شدن آن و گذشتن زمانى كه ممكن باشد كه در آن زمان خود را به پاك كننده‌اى رسانده باشد و آن عضو به ملاقات آن ، طاهر شده باشد . پس اگر ببينيم كه گربه [ اى 
  ] موشى را بگيرد و بخورد ، همين كه عين نجاست در ظاهر دهان و روى او نباشد ، حكم به طهارت آن مىشود .\r\n\r\n\r\n","description":"","footnote":"\r\n( 1 ) . مخفى نماند كه كراهت سؤر حايض غير مأمونه ، مختص به وضو ساختن است . پس ساير استعمالات كراهت ندارد ؛ هم چنان كه خود « طاب ثراه » در « لوامع » [ لوامع الأحكام 
  ] و « معتمد » [ معتمد الشيعة : 52 
  ] تصريح فرموده‌اند . و همچنين مخفى نماند آن چه از قاعدهء استدلال به اخبار در نظر حقير راجح است ، آن است كه وضو ساختن از سؤر حايض غير مأمونه حرام است . و ليكن چون ظنّ غالب به انعقاد اجماع است بر جواز آن ، حكم صريح به حرمت نمىشود ، اما احتياط آن است كه از آن ، وضو ساخته نشود . ( احمد )\r\n","page_name":" 44 ","page_number":44},
  {"content":"\r\n\r\nو آن چه مذكور شد ، مخصوص است به حيوان و انسانى ديگر و آن چه ملاقى او است از لباس و غير آن . اما در چيزهاى ديگر از قبيل زمين و ظروف و آن چه را آدمى خود « 1 » دارد از لباس و ادوات ، هرگاه نجس شود ، بايد علم يا ظنى كه شرعا معتبر باشد ، به طهارت آن حاصل شود و مجرّد زايل شدن عين نجاست كافى نيست . پس بايد خود آن را بشويد يا دو نفر عادل يا يك نفر عادل شهادت به طهارت آن بدهند . و اگر يك نفر كه عادل نباشد شهادت به پاك شدن آن بدهد ، كافى نيست ، مگر اين كه اطمينان و وثوق به قول او باشد و قراين حاليه ، دلالت بر صدق قول او كند . و بنابراين جامه‌هاى نجسى كه كافران و زنان و كنيزان مىشويند ، اگر اطمينان و وثوق به قول ايشان باشد ، ظاهرا كافى است و عيب ندارد و اگر اطمينان به ايشان نباشد ، كافى نيست .\r\n\r\nمسألهء دوم :\r\nهر حيوانى كه نفس سائله نداشته باشد ، يعنى خون جهنده نداشته باشد ، به اعتبار آن كه رگ نداشته باشد - هم چنان كه بعضى « 2 » گفته‌اند - يا به اعتبار آن كه جهندگى و سيلان از براى خون او نباشد و اگر چه رگ داشته باشد ، مانند شپش و پشه و كنه ، مردهء آن نجس نيست و هرگاه به آب قليل يا به چيز مايع ديگر بيفتد ، آن ، نجس نمىشود و بر طهارت خود باقى خواهد بود .\r\n\r\nمسألهء سيم :\r\nهر كرمى كه در ميان چيزهاى پاك به هم رسد ، مانند كرمى كه در ميان پنير و ميوه‌ها و امثال آن‌ها متكوّن مىشود ، پاك است و اگر در آبى بيفتد ، آن آب بر طهارت خود باقى است . و حق آن است كه كرمى كه از نجاست به هم رسد نيز پاك است ، مانند كرمى كه از فضلهء انسان يا از مايعات نجسه متكوّن مىشود . پس اگر ظاهرش پاك باشد و آلوده به نجاست نباشد ، حكم به طهارت آن مىشود و اگر در ميان آب قليل و مانند آن افتد ، نجس نخواهد شد .\r\n\r\n\r\n","description":"","footnote":"\r\n( 1 ) . بدان كه راجح در نظر حقير آن است كه غير آدمى نيز مانند آدمى است [ و 
  ] بدون غايب شدن مذكور ، احتراز از آن لازم است . و همچنين بدان كه آن چه را فرموده‌اند كه هرگاه ببينيم كه گربه موش را بخورد و نجاست در ظاهر دهان او نباشد ، حكم به طهارت آن مىشود شكى در آن نيست . ليكن به شرطى كه اصلا نجاست را نديده باشيم ، اما هرگاه اول ببينيم ، حكم به طهارت ، موقوف است به غيبت مذكوره . ( احمد )\r\n( 2 ) . المعتبر 1 : 101 .\r\n","page_name":" 45 ","page_number":45},
  {"content":"\r\n\r\n\r\nمسألهء چهارم :\r\nهرگاه صيادى تيرى بر صيدى زند و آن صيد در آب قليل افتد و در ميان آب ، حيات از آن سلب شود ، پس اگر « 1 » جراحت آن تير ، كشنده باشد ، آن صيد ، حلال است و آن آب ، پاك است ، به شرطى كه خونى از آن صيد داخل آن آب نشده باشد . و اگر خونى از آن در آن آب ريخته شود ، چون آب قليل است ، آب ، نجس مىشود و اگر چه صيد حلال است . و اگر جراحت آن تير ، كشنده نباشد ، آن صيد ، حرام است و آن آب ، نجس .\r\n\r\nمسألهء پنجم :\r\nهرگاه زنى از آب قليلى وضو بسازد يا غسل كند و قدرى از آن باقى بماند ، مىتوان از آن باقى مانده ، طهارت نمود و كراهتى در آن نيست .\r\n\r\nفصل هشتم در حكم آب نجس و مشتبه\r\nو در آن چند مسأله است :\r\n\r\nمسألهء اول :\r\nهر آب نجس ، آشاميدن آن حرام است و وضو و غسل از آن صحيح نيست و ازالهء نجاست از جامه و بدن نمىكند .\r\n\r\nمسألهء دوم :\r\nهرگاه دو ظرف كه يكى آب نجس داشته باشد و ديگرى آب پاك و به يكديگر مشتبه شوند ، واجب است كه اجتناب از هر دو بشود و هيچ يك را استعمال نكند ، بلكه تيمم كند . اما هرگاه يكى از آن دو ، ملاقات با طاهرى كند ، آن را نجس نمىكند . بلى ، هرگاه هر دو ملاقات با او نمايند ، حكم به نجاست آن مىشود .\r\n\r\nمسألهء سيم :\r\nهرگاه ظرفى از آب ، پاك باشد و شكى به هم رسد كه آيا نجاستى داخل آن شده يا نه ، آن شك اعتبار ندارد و آن آب ، پاك است و جايز\r\n\r\n\r\n","description":"","footnote":"\r\n( 1 ) . مراد از بودن جراحت كشنده ، آن است كه يقين باشد كه سلب حيات به سبب جراحت تنها شده ؛ پس اگر سلب حيات به سبب جراحت در آب يا به آب تنها شده باشد يا آب باعث تعجيل سلب حيات شده يا تشكيك در يكى از اين‌ها باشد ، صيد ، حرام و آب ، نجس است . ( احمد )\r\n","page_name":" 46 ","page_number":46},
  {"content":"\r\n\r\nاست در غسل و وضو استعمال شود .\r\n\r\nمسألهء چهارم :\r\nواجب بودن اجتناب در صورت اشتباه ، منحصر است به اشتباه در ميان دو ظرف . پس اگر اشتباه در ميان سه ظرف يا بيشتر بشود يا در ميان دو حوض آب يا مانند آن بشود ، بنابر اظهر اجتناب از همه لازم نيست ؛ بلكه همين لازم است كه از يكى اجتناب بشود و باقى را جايز است استعمال كند .\r\n\r\nمسألهء پنجم :\r\nاصل در آب و ساير اشيا ، طهارت است تا نجاست آن ثابت شود . و ثبوت نجاست يا به علم قطعى است ، به اين كه خود ببيند كه نجاستى به آن ملاقات كند ، يا به شهادت دو نفر عادل « 1 » . و حق آن است كه به شهادت يك نفر و اگر چه عادل باشد ، نجاست ثابت نمىشود . بلى ، هرگاه مالك آب يا لباس يا غير آن بگويد : اين نجس است ، ظاهر آن است كه بايد قول او را شنيد .\r\n\r\nمسألهء ششم :\r\nهرگاه دو آب كه يكى حلال باشد و ديگرى حرام ، به يكديگر مشتبه شوند ، اظهر آن است كه بايد از هر دو اجتناب بشود « 2 » .\r\n\r\nفصل نهم در حكم آبى كه استعمال شده باشد\r\nو در آن چند مسأله است :\r\n\r\nمسألهء اول :\r\nآبى كه در استنجاى از بول و غايط استعمال شده باشد پاك است ، به شرط اين كه متغيّر به نجاست نباشد و نجاستى هم از خارج ، داخل آن نشده باشد و اجزاى نجاست در آن متميز و ظاهر نباشد .\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . اقوى هم چنان كه خود « طاب ثراه » صريحا در « معتمد » ، [ معتمد الشيعة : 56 
  ] و ظاهرا در « لوامع » [ لوامع الأحكام 
  ] ، اختيار فرموده‌اند ، آن است كه در اين صورت ، اجتناب از هر دو لازم نيست ، بلكه بايد از يك كدام اجتناب شود و ديگرى استعمال شود . ( احمد )\r\n","page_name":" 47 ","page_number":47},
  {"content":"\r\n\r\n\r\nمسألهء دوم :\r\nغير آب استنجا ، از آب‌هايى كه در ازالهء نجاست ، مانند لباس و بدن و ظروف استعمال مىشود و آن را « غساله » مىگويند ، اگر متغيّر به نجاست شود ، نجس است ، به اتفاق جميع فقها و اگر متغيّر به نجاست نشده باشد ، اقوى در نظر حقير آن است كه اگر از غساله‌اى باشد كه پاك كنندهء آن نجاست باشد ، پاك است و اگر پاك‌كننده نباشد ، نجس است . مثلا هر نجاستى كه به يك آب ريختن پاك شود ، غسالهء آن كه همين آب اول است كه بر آن ريخته مىشود ، پاك است . و هر نجاستى كه ازالهء آن موقوف بر دو مرتبه آب ريختن باشد ، آب اول كه ريخته مىشود نجس است و آب دوم پاك است . و نجاستى كه ازالهء آن موقوف بر سه بار آب ريختن باشد ، دو آب اول نجس است و آب سيم پاك است و بر اين قياس .\r\nو حاصل آن كه در نجاستى كه غسلات متعدده واجب باشد ، غسالهء آخر پاك است و باقى غسلات نجس‌اند . ليكن هر كدام از آن‌ها به جامه يا بدن يا ظرفى برسد ، به يك آب ريختن پاك مىشود . پس جميع اين غسالات ، مثل محل خواهد بود پيش از غسلهء « 1 » آخر كه به يك‌دفعه آب ريختن پاك مىشود . و در اين مسأله اختلاف عظيم است ميان فقها ؛ زيرا كه بعضى « 2 » مطلق غساله را پاك مىدانند و جمعى « 3 » مطلق آن را نجس مىدانند . و اظهر در نزد فقير آن است كه مذكور شد .\r\n\r\nمسألهء سيم :\r\nآب كمتر از كرّ اگر استعمال در وضو يا غسل سنّت ، مثل غسل جمعه و مانند آن شده باشد ، هرگاه آن را جمع كنند ، پاك و پاك‌كننده است و مىتوان ازالهء نجاست با آن نمود و از آن غسل كرد و ثانيا از آن وضو ساخت . و اگر استعمال در يكى از شش غسل واجب شده باشد - يعنى غسل جنابت و غسل حيض و استحاضه و نفاس و غسل ميّت و مس ميّت - و بدن ، خالى از نجاست و خبث باشد ، پاك است و رافع خبث نيز هست . يعنى ازالهء نجاستى كه در بدن و جامه و امثال آن باشد مىكند . اما\r\n\r\n\r\n","description":"","footnote":"\r\n( 1 ) . در نسخهء « الف » : « غسل » .\r\n( 2 ) . المبسوط 1 : 92 .\r\n( 3 ) . مختلف الشيعة 1 : 71 ، مسألهء 37 .\r\n","page_name":" 48 ","page_number":48},
  {"content":"\r\n\r\nحق آن است كه رافع حدث نيست ، « 1 » يعنى نمىتوان از آن غسل كرد و وضو ساخت .\r\nو آن چه مذكور شد ، مخصوص است به آب قليل . اما به آب كر مانند آب حوض و خزانهء حمام هرگاه از آن غسل شود ، باز مىتوان از آن غسل نمود و مادامىكه رنگ يا طعم يا بوى « 2 » آن از نجاست متغيّر نشود ، غسل كردن و وضو ساختن از آن جايز است .\r\nاما ظاهر آن است كه مكروه باشد - هم چنان كه شيخ مفيد « 3 » تصريح به آن كرده است و بعضى « 4 » احاديث هم بر آن دلالت مىكند - به شرطى كه از آب‌هاى محصورهء متعارفه باشد ، نه مانند آب دريا ؛ زيرا كه در آن كراهت معنا ندارد . پس غسل ترتيبى يا ارتماسى از آبى كه استعمال نشده باشد ، افضل است از غسل كردن در خزانه‌هاى حمام كه مكرر از آن غسل شده . و از اين معلوم مىشود كه آن چه متعارف اكثر بلاد عرب است كه كسى داخل خزانهء حمام نمىشود و از شير و مانند آن آب برمىدارند و غسل ترتيبى مىكنند ، افضل است از آن چه متعارف بلاد عجم است كه همگى داخل خزانهء حمام مىشوند و در آن غسل مىكنند .\r\n\r\nمسألهء چهارم :\r\nغسالهء حمام « 5 » ، يعنى آبى كه استعمال مىشود و در زمين حمام باقى مىماند ، يا در مانند حوضى جمع مىشود ، اگر يقين باشد كه نجاستى با او ملاقات كرده ، نجس است و الّا پاك است . و در غالب حمامات چون مردمان به بيت الخلاء مىروند و از آنجا داخل فرش حمام مىشوند و بسيارى بدن ايشان خالى از نجاست نمىباشد و آب بر آن مىريزند و آن آب به سطح حمام مىرسد به اين جهت ظاهر ، نجاست غسالهء حمام است .\r\n\r\n\r\n","description":"","footnote":"\r\n( 1 ) . اقوى در نظر حقير ، به حسب دليل آن است كه آبى كه استعمال در غسل واجب شده باشد ، رافع حدث است و مىتوان دوباره از آن غسل كرد ، با كراهت . ( احمد )\r\n( 2 ) . در نسخهء « ب » موجود نيست .\r\n( 3 ) . المقنعة : 64 .\r\n( 4 ) . الكافي 6 : 503 ، باب الحمّام ، ح 38 ؛ وسائل الشيعة 1 : 219 باب 11 ، من أبواب الماء المضاف ، ح 2 .\r\n( 5 ) . در « معتمد » [ معتمد الشيعة : 65 
  ] و « لوامع » تصريح فرموده‌اند به پاك بودن غسالهء حمام و اين اقوى است .\r\n( احمد )\r\n","page_name":" 49 ","page_number":49},
  {"content":"\r\n\r\nبلى ، هرگاه فرش حمام شسته شود ، اگر چه به آب قليل باشد ، از قبيل آب دلو و طاس ، پاك مىشود ؛ هم چنان كه بعد از اين ، اشاره به آن خواهد شد .\r\n\r\nفصل دهم در بعضى مسائل متفرقه كه متعلّق است به آب\r\nو در آن چند مسأله است :\r\n\r\nمسألهء اول :\r\nمكروه است طهارت نمودن و خمير كردن از آبى كه در آفتاب گرم شده باشد . بلكه اظهر آن است كه مطلق استعمال آن مكروه است ؛ خواه قليل باشد ، يا كثير . به شرطى كه در حوض و بركه و امثال آن نباشد ، بلكه در ظرف باشد ؛ خواه آن ظرف از قبيل مس و آهن و نقره باشد ، يا از قبيل سنگ و چوب و خزف باشد .\r\n\r\nمسألهء دوم :\r\nآبى كه از آتش گرم شده باشد ، استعمال آن در غسل و وضو و ساير انواع استعمال مكروه نيست ، مگر در غسل ميّت كه كراهت دارد . و همچنين كراهتى نيست در استعمال آب‌هاى گرم كه از چشمه‌ها مىجوشد و بيرون مىآيد . بلى ، استعمال كردن آن به قصد شفا يافتن از بعضى امراض ، مكروه است .\r\n\r\nمسألهء سيم :\r\nاستعمال آب غصبى جايز نيست و غسل كردن و وضو ساختن از آن صحيح نيست ، مگر اين كه علم به غصب بودن آن نداشته باشد ، يا ابتدا علم داشت و در وقت استعمال ، فراموش نمود . و هرگاه آب غصبى را استعمال در رفع خبث نمايد ، ازالهء آن مىشود و اگر چه مرتكب به فعل حرام شده [ است 
  ] .\r\nو مخفى نماند كه غصبى بودن آب ، به چند طريق مىتواند شد :\r\nاول : اين كه كسى آبى را از نهر برداشته باشد و در ظرف خود كرده باشد كه مالك آن شده باشد و ديگرى آن را به جبر از او بگيرد يا بدون اذن او آن را استعمال كند .\r\nدوم : آن كه نهر آبى را كه شخصى مالك باشد ، ديگرى بدون اذن او متصل به نهر او ، نهرى ديگر را شق كند و قدرى از آب نهر او را به نهرى كه احداث كرده جارى كند .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nسيم : اين كه قنات يا چشمهء آبى كه مال شخصى باشد يا وقف باشد ، جابرى آن را از روى جبر و عدوان ضبط كند و صاحبانش را از تصرّف مجرا و آب ممنوع كند ، كه در اين صورت بنابر اقوى ، استعمال آن آب در وضو و غسل و غير ذلك حرام است و وضو و غسل از آن باطل است . و اگر قدرى از آن را غصب كند و قدرى ديگر در تصرّف صاحبانش باشد ، پس اگر قدر مغصوب از غير مغصوب ممتاز باشد ، به اين معنا كه معلوم باشد كه آب مغصوب در فلان روز معيّن است و غير مغصوب در فلان روز است ، و اين قسمت را ابتدا صاحبان آن آب كرده باشند ، نه اين كه بعد از غصب غاصب با شركا قرار داده باشند ، استعمال آن در وضو و غسل و شرب در روزى كه مغصوب است جايز نيست ، و در روزى كه مغصوب نيست جايز است . و اگر مغصوب از غير مغصوب ممتاز نباشد ، بلكه آبى كه ده سهم باشد ، مثلا پنج سهم آن را جابرى غصب كند و قبل از اين ، شبانه روز اين سهام معيّن نبوده ، در اين صورت استعمال آن مطلقا جايز نيست و اگر چه غاصب با شركا ، سهام خود را ممتاز كند ، به اعتبار اين كه اين امتياز و قسمت چون بدون اذن مالك قدر مغصوب است ، بىصورت است .\r\n\r\n","description":"","footnote":"","page_name":" 51 ","page_number":51},
  {"content":"\r\n . \r\n","description":"","footnote":"","page_name":" 52 ","page_number":52},
  {"content":"\r\n\r\n\r\nمطلب دوم : در بيان نجاسات و احكام آن\r\nو در آن چند فصل است :\r\n\r\nفصل اول در اقسام نجاسات\r\nبدان كه اقسام نجاسات ده است :\r\n\r\nاول و دوم ، بول و غايط از هر حيوانى كه گوشت او حرام باشد\r\nو صاحب نفس سائله باشد ، يعنى خون جهنده داشته باشد و اگر چه آن حيوان حرام گوشت صاحب نفس سائله ، از جملهء مرغان باشد ، مثل باز و عقاب و پرستوك و امثال آن . و بول پسر شيرخواره نيز نجس است و اعتبارى به مخالفت « 1 » ابن جنيد نيست .\r\nو هر حيوانى كه خون جهنده نداشته باشد ، مانند مگس و زنبور و وزغ و امثال آن ، يا حلال گوشت باشد ، مانند گوسفند و شتر و گاو و اسب و استر و الاغ ، بول و غايط آن پاك است . بلى ، بول و غايط اسب و خر و استر كراهت دارد ؛ يعنى نماز كردن با آن مكروه است . و سرگين مرغ خانگى پاك است . و بعضى « 2 » آن را نجس دانسته‌اند و\r\n\r\n\r\n","description":"","footnote":"\r\n( 1 ) . علّامه در مختلف الشيعة 1 : 301 ، مسألهء 222 ، از ابن جنيد حكايت كرده است .\r\n( 2 ) . مانند : صدوق در المقنع : 14 ؛ و مفيد در المقنعة : 68 و 71 ؛ و شيخ در النهاية : 51 ؛ و المبسوط 1 : 12 .\r\n","page_name":" 53 ","page_number":53},
  {"content":"\r\n\r\nاعتبارى به اين قول نيست . و هر حيوانى كه بالذات حلال گوشت باشد و بالعرض حرام شده باشد ، چون « جلّال » ، يعنى نجاست خوار ، يا حيوانى كه انسان با او وطى كرده باشد ، بول و غايط آن نجس است . و دانه‌هايى كه با فضلات حيوانات حرام گوشت بيرون مىآيد ، مانند عدس و جو و گندم و امثال اين‌ها اگر صلب باشد ، به نحوى كه اگر زرع شود برويد ، باطن آن پاك است ، اما ظاهر آن كه با غايط ملاقات نموده نجس است و بايد شسته شود ، و اگر نرم و مضمحل باشد به نحوى كه اگر زرع شود روييده نشود ، هرگاه پيش از خشك ساختن يا بعد از آن به آب كر يا جارى متصل شود ، اجزاى آن متفرق و بر طرف شود ، در اين صورت همهء آن نجس است و قابل تطهير نيست . و اگر به نحوى باشد كه ممكن باشد كه آن را خشك نمود و به نحوى با آب كر ، يا جارى متصل ساخت كه آب به همهء اجزاى آن نفوذ كند و بر حال خود باقى باشد ، يعنى اجزاى آن متفرق نشود ، در اين صورت هرگاه چنين شود ، ظاهر آن است كه پاك شود . ليكن ظاهر آن است كه اين در صورتى تواند شد كه فى الجمله صلابتى داشته باشد و اگر زرع شود ، برويد .\r\nو رطوبتى كه از فرج زن يا دبر مرد و زن بيرون آيد و با او نجاستى نباشد ، پاك است .\r\n\r\nسيم ، منى است از حيوانى كه خون جهنده داشته باشد\r\nو اگر چه گوشت آن حلال باشد مانند گاو و گوسفند .\r\nو « مذى » ، پاك است و هرگاه بيرون آيد ، وضو را باطل نمىكند ؛ و آن آب رقيق لزجى است كه بعد از شهوت بيرون مىآيد ؛ خواه آن شهوت از ملاعبه و بوسيدن به هم رسد يا از مجرّد خيال و تصوّر حاصل شود .\r\nو همچنين « ودى » هم پاك است و وضو را نمىشكند ؛ و آن آبى است كه بعد از بول كردن و استبراء نمودن بيرون مىآيد .\r\n\r\nچهارم ، از نجاسات ، خون است از هر حيوانى كه نفس سائله داشته باشد\r\n؛ خواه حرام گوشت باشد يا حلال گوشت . مگر خونى كه بعد از ذبح حيوان حلال گوشت در اعضاى او باقى مىماند ؛ به شرط آن كه بعد از ذبح شرعى ، قدر معتاد و متعارف از\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nخون بيرون آمده باشد ، كه اگر قدر معتاد از خون بيرون نيامده باشد ، به جهت اين كه به نفس كشيدن خون را به باطن خود جذب كرده باشد ، يا در زمين منحدرى كه سر او در بالا بوده باشد ذبح شده باشد ، در اين صورت خونى كه در اعضاى او مىماند ، پاك نخواهد بود . و اگر به قدر معتاد بيرون آمده باشد ، آن چه باقى مىماند پاك و حلال است ؛ خواه در شكم او باقى مانده باشد يا در ميان گوشت او . و پاك بودن او موقوف نيست بر شستن محل ذبح كه حلقوم باشد ، بلكه هرگاه بعد از بيرون آمدن خون معتاد ، مذبح حيوان را نشويند ، آن خون باقى مانده پاك است .\r\nبلى ، پاك شدن محل ذبح كه حلقوم است ، موقوف بر شستن است .\r\nو خون سپرز كه در آن مستقر است ، حرام است و در پاكى و نجاست آن خلاف است و احوط اجتناب است .\r\nو خونى « 1 » كه از نطفهء حيوانات به هم مىرسد و آن را علقه گويند نجس است .\r\nو چرك و آبى كه از جراحات به هم مىرسد پاك است ، مگر آن كه خونى با آن مخلوط باشد ، كه در اين صورت نجس است .\r\nو هرگاه در خونى شك به هم برسد كه آيا از خون‌هاى پاك يا از خون‌هاى نجس است ، شرعا حكم به طهارت آن مىشود .\r\n\r\nپنجم ، مردهء هر حيوانى است كه نفس سائله داشته باشد\r\n. و جميع اجزاى مرده نجس است ، مگر اجزايى كه حس نداشته باشد و آن اجزا پشم است و مو و كرك و استخوان و شاخ و سم و دندان و پر و ناخن ، به شرطى كه از حيوان نجس العين نباشد .\r\nپس هر يك از اين اجزا كه از نجس العين ، يعنى سگ يا خوك يا كافر باشد ، نجس است .\r\nو در اينجا چند مسأله است كه بايد اشاره به آن شود :\r\nمسألهء اول : پشم و مو و كرك و پر ، هرگاه از حيوان مرده كنده شود ، موضع اتصال\r\n\r\n\r\n","description":"","footnote":"\r\n( 1 ) . در نسخهء « ب » « و خون بسته‌اى » .\r\n","page_name":" 55 ","page_number":55},
  {"content":"\r\n\r\nآن‌ها به مرده نجس است و بايد شسته شود .\r\nمسألهء دوم : « انفحه » ، يعنى مايهء برّه و بزغالهء مرده پاك است و حلال است و مىتوان آن را به شير زد كه پنير شود . و حق آن است كه « انفحه » همين شيرى است كه استحاله يافته و بسته شده است و پوستى كه ظرف آن است ، داخل انفحه نيست . پس آن پوست نجس است و اگر چه شستن آن چه در جوف او است و با او ملاقات نموده است از مايه ، واجب نيست ؛ به اعتبار آن كه عفو شده است .\r\nمسألهء سيم : تخمى كه در شكم مرغ مرده باشد پاك و حلال است ، به شرطى كه پوست بالا را پوشيده باشد . ليكن لازم است كه ظاهر آن شسته شود ؛ به اعتبار اين كه به ملاقات مرده ، نجس شده است . و اگر آن پوست هنوز به هم نرسيده باشد ، حرام و نجس است .\r\nمسألهء چهارم : حق آن است كه شيرى كه در پستان حيوان مرده باقى مانده ، پاك است ، هرگاه زندهء آن حيوان پاك باشد . و اگر آن حيوان حلال گوشت باشد ، آن شير باقى مانده ، حلال نيز هست .\r\nمسألهء پنجم : هر جزوى از حيوان كه حس داشته باشد ، هرگاه از زندهء آن بريده شود و يا كنده شود ، نجس است ؛ مگر اين كه از قبيل شورات و ثالول و پوست‌هاى نازك و كوچكى باشد كه از لب و غير آن از اعضا جدا مىشود ، كه اقوى طهارت آن‌ها است . و هر جزئى از حيوان كه در اصل ، حيات در آن حلول كرده باشد و صاحب حس باشد ، ليكن با وجود اتصال آن به حيوان ، به جهت مرضى يا سببى ديگر ، حيات از آن زايل شده باشد و بىحس شده باشد ، به نحوى كه مرده باشد ، در طهارت و نجاست آن اشكال است . و ظاهر آن است كه در خصوص انسان حكم به طهارت بشود از براى دفع حرج .\r\nمسألهء ششم : چند مرده از آدمى پاك است :\r\nاول ، معصوم .\r\nدوم ، كسى كه در راه خدا شهيد شده باشد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسيم ، مرده‌اى كه هنوز بدن آن سرد نشده باشد .\r\nچهارم ، مرده‌اى كه او را غسل داده باشند ؛ خواه بعد از مردن يا پيش از مردن . مثل كسى كه مىخواهند بكشند ، او را امر مىكنند كه پيش از كشتن غسل كند .\r\nمسألهء هفتم : « مشيمه » ، يعنى بچه‌دان نجس است به اعتبار اين كه جزوى است از حيوان كه از آن جدا شده است .\r\nمسألهء هشتم : مردهء هر حيوانى كه خون جهنده نداشته باشد ، مثل مار و ملخ و زنبور و شپش و امثال آن‌ها پاك است .\r\nمسألهء نهم : هر مرده‌اى كه صاحب نفس سائله باشد - خواه آدمى باشد يا غير او - اگر به رطوبت يا چيزى ديگر ملاقات كند ، آن چيز را نجس مىكند ؛ خواه آن چيز لباس يا جسد انسان باشد و خواه غير آن . و اگر به خشكى به آن ملاقات كند ، آن را نجس نمىكند . و مردهء آدمى از ساير مرده‌ها مخصوص است به اين كه اگر كسى به خشكى به او ملاقات كند ، يعنى جزوى از بدن او به وى برسد ، بايد غسل كند . و در اين صورت ، ابتدا شستن آن عضوى كه به مرده رسيده ، واجب نيست ، بلكه همين غسل واجب است . اما هرگاه به رطوبت با وى ملاقات كند ، واجب است كه ابتدا آن عضوى كه به رطوبت به آن ميت ملاقات كرده [ را 
  ] بشويد و بعد از آن غسل كند .\r\n\r\nششم و هفتم از نجاسات ، سگ و خوك است\r\nاگر چه سگ صيد باشد . به شرطى كه سگ و خوك آبى نباشد و اگر آبى باشند ، پاك‌اند و اگر چه حرام گوشت‌اند .\r\nو اگر سگ يا خوك به حيوان طاهرى بجهد و بچه از ايشان حاصل شود ، پس اگر به سگ يا خوك شبيه باشد ، نجس است و اگر به آن حيوان طاهر شبيه باشد ، پاك است . و همچنين اگر به هيچ كدام شبيه نباشد ، باز پاك است . و اگر سگى به خوكى جهد ، يا بالعكس و بچه از ايشان به هم رسد ، اگر شبيه به احدهما باشد ، نجس است و اگر شباهت به هيچ يك نداشته باشد ، پس اگر شبيه به حيوانى ديگر باشد ، حكم آن حيوان [ را 
  ] خواهد داشت و اگر شبيه به هيچ حيوانى نباشد ، ظاهر طهارت آن است و اگر چه احوط اجتناب است از او .\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n\r\nهشتم ، خمر است .\r\nو بعضى « 1 » آن را پاك مىدانند و اين قول ضعيف است .\r\nو شيخ صدوق « 2 » گفته است : « نماز كردن در جامه‌اى كه به خمر آلوده باشد صحيح است و نماز كردن در خانه‌اى كه در آن خمر باشد حرام است » . و اين غريب است .\r\nو هر مست كننده‌اى كه در اصل روان باشد ، نجس است .\r\nو شيره انگور هرگاه بجوشد « 3 » و هنوز دو ثلث آن كم نشده باشد ، نجس است ، بنابر اقوى و اشهر . و اين حكم در آب مويز و خرما جارى نيست ، بلكه بعد از جوشيدن و پيش از كم شدن دو ثلث ، بر طهارت و حلال بودن باقى است ، بنابر مذهب حق . و شيرهء انگور ، پيش از كم شدن دو ثلث اگر شيره شود ، يعنى در عرف آن را شيره گويند يا منقلب به سركه شود ، پاك مىشود .\r\n\r\nنهم ، فقّاع است\r\nو آن شرابى است كه از شيرهء جو مىگيرند . و آن نجس است و اگر چه مست‌كننده نيست . و ظاهر آن است كه آن چه در بازار اهل سنّت يافت شود و آن را فقّاع گويند ، نجس باشد و احتراز از آن واجب باشد و اگر چه حقيقت آن بر ما معلوم نباشد .\r\n\r\nدهم ، كافر است\r\n؛ خواه حربى باشد ، يا ذمى ، يا اهل كتاب باشد يا نه . پس هنود و مجوس و يهود و نصارا ، همگى نجس‌اند . و معيار در شناختن كفر ، انكار ضرورى دين است . پس هر كه يكى از ضرورى دين محمد صلّى اللّه عليه و آله را انكار كند ، نجس است « 4 » .\r\nو بنابراين ، غلات كه على عليه السّلام را خدا مىدانند و خوارج و نواصب كه دشمن اهل بيت‌اند و مجسّمه كه خدا را جسم مىدانند ، نجس‌اند . و همچنين هر كه در اصل كافر نباشد ، يعنى پدر و مادر او مسلمان باشد و مرتد شود ، يعنى انكار يكى از ضروريات دين كند ، چون نماز يا روزه يا زكات يا حج ، باز كافر و نجس است . و اولاد كفّار كه به\r\n\r\n\r\n","description":"","footnote":"\r\n( 1 ) . اين قول ، قول ابن ابى عقيل است و حكايت كرده از او محقق در المعتبر 1 : 422 .\r\n( 2 ) . من لا يحضره الفقيه 1 : 43 .\r\n( 3 ) . ظاهر در نظر حقير آن است كه شيرهء انگور ، پيش از كم شدن دو ثلث ، نجس نباشد . ليكن از باب احتياط ، اجتناب از آن اولى است . ( احمد )\r\n( 4 ) . در نسخهء « ب » « كافر و نجس است » .\r\n","page_name":" 58 ","page_number":58},
  {"content":"\r\n\r\nحدّ بلوغ نرسيده باشند ، نجس‌اند . و اگر ديوانه شوند و در حين ديوانگى به حدّ بلوغ رسند ، باز نجس‌اند . و ظروف كفّار و آن چه در دست ايشان است ، پاك است و حكم به نجاست آن نمىشود ، مگر اين كه بدانيم كه به رطوبت ، ملاقات با آن‌ها كرده‌اند .\r\nو اقوى در نظر فقير آن است كه عرق شتر جلّال ، يعنى نجاست خوار و عرق جنب از حرام نجس « 1 » است ؛ خواه آن جنب مرد باشد يا زن و خواه جنابت حرام از زنا باشد يا از لواط يا از وطى بهيمه يا از استمناء به دست باشد ، يا وطى با زوجهء خود باشد در ايّام حيض يا ظهار يا روزه .\r\nو حق آن است كه سنّى و ساير طوايفى از اهل اسلام كه در امامت با ما مخالفت دارند پاك‌اند ، مگر آن كه قائل به امرى باشند كه خلاف ضرورى دين باشد . و همچنين ولد الزنا نيز پاك است . و شير دختر نيز پاك است و اعتبارى به مخالفت بعضى از مجتهدين « 2 » در آن مواضع نيست .\r\n\r\nفصل دوم در بيان آن چه از نجاسات كه اجتناب از آن در نماز لازم است و آن چه اجتناب از آن در نماز لازم نيست ، بلكه عفو از آن شده\r\nو در آن چند مسأله است :\r\n\r\nمسألهء اول :\r\nواجب است ازالهء نجاسات از جامه و بدن از براى نماز واجب و طواف واجب و از براى داخل شدن مساجد ؛ خواه آن نجاست متعدى باشد ، يعنى مسجدى را ملوّث كند يا نه ، بنابر اظهر . و همچنين واجب است ازالهء نجاسات از مصاحف و ضرايح معصومين عليهم السّلام . و همچنين واجب است ازالهء آن از ظروفى كه در\r\n\r\n\r\n","description":"","footnote":"\r\n( 1 ) . در نجاست عرق جنب از حرام ، تأمّل است و اقوى آن است كه اجتناب مستحب است . ( احمد )\r\n( 2 ) . علّامه در مختلف الشيعة 1 : 302 ، مسألهء 223 ، اين قول را از ابن جنيد نقل كرده و ابن ادريس در السرائر 1 :\r\n357 حكم به كفر ولد الزنا نموده است .\r\n","page_name":" 59 ","page_number":59},
  {"content":"\r\n\r\nآن ، اكل و شرب مىشود و در آن وضو ساخته مىشود و از موضعى كه بر آن سجده مىشود در نماز .\r\nو اگر كسى نجاستى را داخل مسجد كند ، واجب است كه آن را از مسجد بيرون آورد . و اگر ديگرى نجاستى داخل كند و او مطّلع شود ، باز بر او واجب است كه ازاله نمايد . بلى ، هرگاه ديگرى ازاله كند ، از او ساقط مىشود . و كسى كه با او نجاستى باشد و در مسجد نماز كند يا علم به هم رساند كه در مسجد نجاستى هست و نماز كند ، پس اگر با وجود وسعت وقت نماز كرده باشد ، نماز او باطل است و اگر وقت نماز تنگ بوده و فرصت بيرون رفتن در صورت اول و ازاله نمودن نجاست در صورت دوم نبوده ، ظاهر آن است كه نماز او صحيح باشد .\r\n\r\nمسألهء دوم :\r\nهرگاه موضعى از جامه نجس شود ، پس اگر آن موضع معلوم باشد ، واجب است كه همان موضع شسته شود و اگر معلوم نباشد ، واجب است كه به هر قدر از جامه كه اشتباه در آن باشد و احتمال نجاست در آن رود شسته شود . و اگر اشتباه در همهء جامه باشد ، يعنى نجاست هر جزئى از آن محتمل باشد ، بايد همهء جامه شسته شود .\r\n\r\nمسألهء سيم :\r\nهرگاه كسى دو جامه داشته باشد و يكى از آن دو نجس شود و به يكديگر مشتبه شود ، كه جامهء پاك از نجس ممتاز نباشد ، در اين صورت شستن هر دو واجب است . و اگر قدرت بر شستن آن‌ها نداشته باشد و وقت نماز در رسد و جامهء ديگر نداشته باشد ، بايد هر نمازى را در هر يك به انفراده بكند .\r\nو مخفى نماند كه مشهور ميان فقها آن است كه هرگاه اشتباه در ميان چند چيز حاصل شود ، يعنى بعضى از آن‌ها نجس باشند و بعضى پاك و به يكديگر مشتبه شوند ، پس اگر آن چيزها محصور باشند ، اجتناب از همه لازم است ؛ خواه چند جامه باشد يا چند ظرف يا چند چيز مايع يا غير مايع يا چند موضع از زمين باشد . و اگر غير محصور باشد ، اجتناب از همه لازم نيست ؛ بلكه همين اجتناب از يكى لازم است و استعمال بواقى جايز است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nو تحقيق محصور و غير محصور را حواله به عرف نموده‌اند . و مثال محصور را دو جامه يا سه جامه و يك يورت « 1 » و دو يورت گفته‌اند و مثال غير محصور را صحرا گفته‌اند .\r\nو شبهه‌اى نيست كه كلام ايشان در اين مقام مجمل و مهمل است ؛ زيرا كه محصور در لغت عرب به معنى شمرده شده است ( يعنى عددى را كه توان آن را شمرد ) و غير محصور ، خلاف آن است . و شكى نيست كه در اينجا معنى لغوى مراد نيست ؛ زيرا كه هر عددى - اگر چه ده هزار باشد - مىتوان شمرد . پس در لغت ، هر عددى را محصور مىگويند و معنى عرفى مضبوط و معيّن نيست تا اراده بشود ؛ زيرا كه در عرف اگر چه دو و سه را محصور گويند ، هزار را محصور نگويند .\r\nاما شش و ده و پانزده و بيست و امثال ذلك ، معلوم نيست ، كه عرفا محصور است يا غير محصور . و يورت [ را 
  ] هم كه مثال محصور گفته‌اند ، قابل اختلاف است ؛ بعضى [ از 
  ] آن‌ها در نهايت كوچكى است و بعضى در غايت وسعت است . پس معلوم نمىشود كه مقصود « 2 » كدام است ؛ با وجود اين كه اشتباه در غير محصور شامل آن است كه عدد بيشتر نجس باشد و كمتر پاك باشد و معلوم نيست كه مشهور در اينجا حكم به جواز استعمال هر يك كنند تا آن عددها [ ى 
  ] نجس باقى بماند .\r\nو يحتمل كه مراد ايشان از غير محصورى كه اجتناب از همه لازم نيست ، آن باشد كه يكى از آن يا دو ، و بالجمله عدد كمتر از آن نجس باشد و غير محصور از آن پاك باشد و همه به يكديگر مشتبه شود . و اگر برعكس باشد ، اجتناب از همه [ را 
  ] لازم دانند . و بالجمله ، كلام ايشان در اينجا مجمل و مهمل است و نظر به ادله ، حق آن است كه چيزهاى پاك و نجس يا حلال و حرام كه به يكديگر مشتبه شوند ، اجتناب از همه لازم نباشد ؛ خواه محصور باشند يا غير محصور ، بلكه استعمال هر يك جايز است .\r\n\r\n\r\n","description":"","footnote":"\r\n( 1 ) . يورت ؛ يعنى اطاق . ( لغت نامهء دهخدا 14 : 21112 ) .\r\n( 2 ) . در نسخهء « ب » : « محصور » .\r\n","page_name":" 61 ","page_number":61},
  {"content":"\r\n\r\nبلى ، بايد اجتناب از يكى بشود تا يقين به استعمال نجس يا حرام نشود ، مگر در موردى كه نص رسيده باشد يا اجماع منعقد شده باشد كه بايد اجتناب از همه بشود ، مثل دو ظرف آب كه يكى نجس و ديگرى پاك باشد و دو جامه كه يكى نجس و ديگرى پاك باشد و به يكديگر مشتبه شوند ، كه در اين صورت شكى نيست كه بايد اجتناب از هر دو شود . و در ساير مواضع ، حكم به نحوى است كه بيان شد ، و اگر چه مخالف مشهور باشد .\r\nو مخفى نيست كه در هر جا كه از متعدد اجتناب لازم باشد به جهت اشتباه ، همين اجتناب [ را 
  ] در آن چه مشروط به طهارت است ، بايد كرد . مثل اين كه اگر آب باشد ، از آن وضو نبايد ساخت و غسل نبايد كرد و اگر خاك باشد ، تيمم به آن نبايد كرد ( و اگر جامه باشد ، در آن نماز نبايد كرد ) « 1 » . و در غير اين ، اجتناب لازم نيست ؛ زيرا كه به منزلهء نجس در جميع احكام نيست . پس مىتوان به رطوبت با آن ملاقات نمود و اگر ملاقات شود ، ملاقى آن نجس نمىشود بنابر اقوى .\r\n\r\nمسألهء چهارم :\r\nدو خون است كه از آن عفو شده ، يعنى شارع اذن داده كه با آن نماز شود هرگاه در جامه يا بدن باشد :\r\nيكى ، خون جراحت‌ها ، مانند دمل و زخم و امثال آن ؛ خواه هميشه بيايد يا بعضى از اوقات بيايد و بعضى اوقات منقطع شود و خواه ازالهء آن دشوار باشد يا نه . و تا آن جراحت بالكليه به نشود ، خونى كه از آن مىآيد معفو است و تبديل كردن جامه و بستن موضع به نحوى كه مانع از بيرون آمدن خون باشد ، واجب نيست . و همچنين كم نمودن آن خون نيز واجب نيست .\r\nو سنّت است كه صاحب جراحت هر روز يك نوبت جامهء خود را بشويد . و هرگاه خون جراحت با نجاستى ديگر ملاقات كند ، باقى بر عفو خواهد بود و ازالهء آن لازم نخواهد بود . و هرگاه از موضع ضرورت كه محل جراحت است تعدّى كند و به جايى\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n","page_name":" 62 ","page_number":62},
  {"content":"\r\n\r\nديگر از بدن يا جامه برسد ، ازالهء آن واجب است و معفو نيست .\r\nدوم ، هر خونى است كه كمتر از « درهم بغلى » باشد . و « درهم بغلى » به حسب وزن ، به قدر يك درهم و ثلث درهم معروف است و به حسب مساحت ، به قدر بند بالاى انگشت مهين است يا به قدر گودى است كه در ميان كف دست است . پس خونى كه كمتر از اين مقدار باشد ، نماز با آن صحيح است و ازالهء آن واجب نيست ، مگر آن كه خون حيض يا نفاس يا استحاضه يا خون سگ يا خوك يا كافر باشد ، كه ازالهء هر يك از اين شش خون از جامه و بدن واجب است و نماز با آن صحيح نيست و اگر چه كمتر از درهم بغلى باشد .\r\nو هم چنان كه مذكور شد ، عفو در صورتى است كه خون كمتر از درهم بغلى باشد .\r\nپس اگر به قدر درهم بغلى باشد ، معفو نيست و ازالهء آن واجب است ؛ هم چنان كه اگر زيادتر از آن باشد .\r\nو هرگاه متفرق باشد در بدن يا در يك جامه يا در چند جامه يا در بدن و جامه هر دو ، يعنى بعضى در بدن متفرق باشد و بعضى در جامه ، پس اگر به قدرى باشد كه مجموع آن ، يعنى همهء آن چه در بدن يا جامه يا جامه‌ها يا بدن و جامه است به روى هم جمع شود ، كمتر از درهم باشد ، معفو است .\r\nو اگر زيادتر از درهم يا به قدر درهم باشد ، معفو نيست و ازالهء آن واجب است . و اگر خون به هر دو روى جامه رسد ، پس اگر به هر طرفى على حده رسيده باشد ، يعنى از احدهما به ديگرى سرايت نكرده باشد ، در اين صورت دو خون خواهد بود و بايد هر دو را اعتبار نمود . يعنى اگر هر دو به قدر درهم باشد ، معفو نيست و اگر كمتر باشد ، معفو است . و اگر به هر طرفى على حده نرسيده باشد ، بلكه از يكى به ديگرى سرايت كرده باشد ، در اين صورت اكثر بر آن‌اند كه دو خون نخواهد بود ، بلكه يك خون خواهد بود ؛ به اين معنا كه همين يك طرف اعتبار خواهد شد و طرف ديگر اسقاط مىشود . پس اگر همين يك طرف كمتر از درهم باشد ، معفو است و اگر به قدر درهم يا زيادتر باشد ، معفو نيست .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nو بعضى « 1 » را اعتقاد آن است كه در صورت سرايت ، اگر جامه نازك باشد ، يك خون خواهد بود و همين يك طرف اعتبار مىشود و اگر غليظ باشد ، دو خون خواهد بود و هر دو طرف اعتبار مىشود . و از كلام بعضى « 2 » معلوم مىشود كه اعتبار يك طرف با وجود سرايت ، در صورتى است كه جامه يك لايى باشد و اگر مركب از ابره و آستر باشد ، خواه با پنبه باشد يا بىپنبه ، در حكم چند جامه خواهد بود و همه را بايد اعتبار كرد . و ممكن است كه با وجود مركب بودن از چند كرباس در صورت اعتبار يكى بشود و باقى اسقاط شود ؛ به اعتبار آن كه در عرف آن را يك جامه مىگويند .\r\nو مخفى نيست كه چون در آن مواضع نصى نيست و ترجيح ، خالى از اشكالى نيست ، بايد احتياط به عمل آيد ؛ لهذا بايد در جميع صور ، اعتبار تعدد بشود . پس اگر جامه يك لايى باشد و به هر دو روى آن خون رسيده باشد ، دو خون خواهد بود و اگر چه به سرايت باشد . و اگر مركب از آستر و ابره باشد و خون به هر دو طرف هر يك از ابره و آستر رسيده باشد ، چهار خون خواهد بود . ( و اگر مركب از سه پارچه باشد و خون به دو طرف هر يك از سه پارچه رسيده باشد ، شش خون خواهد بود ) « 3 » و همچنين .\r\nبلى ، اگر جامه بسيار نازك باشد و خون از طرفى به طرف ديگر سرايت كند ، ظاهر آن است كه همين اعتبار يك طرف بشود .\r\nو خونى كه معفو نباشد ، هرگاه ازالهء عين آن به غير مطهر كه آب مطلق است بشود ، يعنى به آب مضاف يا به چيزى ماليدن بر آن ازاله شود ، موضع آن ، بر عدم عفو باقى خواهد بود . و اگر ازالهء عين به غير آب در قدرى از خون باشد كه معفو است ، موضع آن به طريق اولى معفو خواهد بود .\r\n\r\n\r\n","description":"","footnote":"\r\n( 1 ) . ذكرى الشيعة 1 : 138 .\r\n( 2 ) . البيان : 95 .\r\n( 3 ) . در نسخهء « الف » موجود نيست .\r\n","page_name":" 64 ","page_number":64},
  {"content":"\r\n\r\nو اگر قدر معفو از خون با نجاستى ديگر ملاقات كند ، از عفو بيرون مىرود . و اگر ملاقات با مايع طاهر كند ، اگر هر دو با هم به قدر درهم برسند ، باز از عفو بيرون مىرود « 1 » و اگر كمتر از آن باشد ، بر عفو باقى خواهد بود .\r\nو اگر در خونى شك باشد كه آيا خون طاهر است يا خون نجس ، اقوى طهارت آن است . و اگر شك باشد در اين كه به قدر معفو است يا زياده از آن ، ظاهر آن است كه معفو باشد .\r\n\r\nمسألهء پنجم :\r\nهر چه به تنهايى عورت را نپوشاند ، مانند بند زير جامه و بند چاقشور و كلاه و عرقچين و جوراب و مسح و كفش و امثال اين‌ها ، در نماز معفو است و حرجى در آن نيست ؛ خواه لباس يا جامه بر آن صادق آيد - يعنى از اجناس پوشيدنى باشد - يا نه و خواه بالفعل آن را پوشيده باشند يا نه ، بلكه بر داشته باشند . و آن چه پوشيدنى نباشد و در عرف آن را جامه و لباس نگويند ، نجاست آن معفو است و اگر چه توان عورت را به آن پوشانيد ، مانند بعضى از علف‌ها و برگ‌ها .\r\nو جايز است نماز با شيشه يا كوزه‌اى كه در آن نجاست باشد ، بنابر اقوى . و همچنين جايز است در نماز ، برداشتن طفل و حيوان حرام گوشت كه پاك باشد . و حق آن است كه عمامه هرگاه نجس باشد ، نماز با آن جايز نيست ؛ زيرا كه لباس بر آن صادق است و ساتر عورت نيز هست . بلى ، هرگاه كوچك باشد به حدى كه عورت را نپوشاند ، نماز با آن مانعى ندارد .\r\nو كسى كه شراب يا ميته خورده باشد و در شكم او باقى باشد ، در وقت نماز ، قى كردن آن لازم است . و بنابراين اگر قى نكند و نماز كند با وجود وسعت وقت ، نماز او باطل خواهد بود . و ظاهر اين حكم جارى است در هر حرامى كه كسى خورده باشد و در وقت نماز بر شكم او باقى باشد و التزام آن خالى از اشكالى نيست .\r\nو اگر نعلين نجس باشد ، تطهير آن در وقت نماز سنّت است و بعضى « 2 » ، تطهير هر\r\n\r\n\r\n","description":"","footnote":"\r\n( 1 ) . اظهر آن است كه اگر آن مايع طاهر ، با خون ، هر دو كمتر از درهم نيز باشند ، از عفو بيرون رود . ( احمد )\r\n( 2 ) . النهاية : 54 ؛ غنية النزوع : 66 .\r\n","page_name":" 65 ","page_number":65},
  {"content":"\r\n\r\nچيزى كه نجاست آن در نماز معفو است [ را 
  ] مستحب دانسته‌اند و دليل آن معلوم نيست .\r\n\r\nمسألهء ششم :\r\nاگر زنى موى گيسوان خود را به مويى ديگر پيوند كند ، پس هرگاه آن موى ديگر موى نجس العين باشد ، فعل حرام كرده و اگر با آن نماز كند ، نماز او باطل است . و اگر موى حيوان حلال گوشت باشد ، در آن هيچ باكى نيست و اگر موى حيوان طاهر حرام گوشت باشد چون آدمى و مانند آن ، در آن كراهيت خواهد بود و اگر چه آن مو از خودش باشد ، كه پيش از اين قطع شده باشد . و گيسويى كه بريده باشد ، مجرّد گذاشتن آن نيز بر سر مكروه است ، و اگر چه پيوند به موى سر نشود ؛ هم چنان كه متعارف بعضى از زنان است كه سر ايشان مو ندارد .\r\n\r\nمسألهء هفتم :\r\nنجاستى كه در نماز معفو است ، جايز نيست كه در مسجد با آن نماز شود و اگر با آن در مسجد نماز كند ، نماز او باطل است بنابر اقوى .\r\n\r\nمسألهء هشتم :\r\nهرگاه كسى از روى علم و عمد با نجاست بدن يا جامه نماز كند ، آن نماز باطل است بالاتفاق . و اگر وقت باقى باشد ، بايد اعاده كند و اگر بيرون رفته باشد ، بايد قضا كند . و جاهل به حكم مسأله ، معذور نيست ، بلكه اعاده و قضا بر او نيز لازم است . و اگر ابتدا علم به نجاست داشته و در وقت نماز فراموش كرده و بعد از نماز به خاطرش آمد كه جامه و بدن او نجس بوده ، اظهر در نظر فقير آن است كه نماز او صحيح است و اعاده و قضا بر او لازم نيست ، و اگر چه اشهر « 1 » و احوط آن است كه در وقت ، اعاده كند و بعد از بيرون رفتن وقت ، قضا كند . و بعضى « 2 » گفته‌اند : اگر وقت باقى باشد ، اعاده لازم است و اگر بيرون رفته باشد ، نماز او صحيح است و قضا لازم نيست و اين قول به غايت ضعيف است .\r\n\r\n\r\n","description":"","footnote":"\r\n( 1 ) . و آن چه در حكم آن فرموده‌اند كه احوط آن است كه در وقت ، اعاده كند و در خارج وقت ، قضا ، صحيح است . بلكه از جملهء احتياطهايى است كه البتّه نبايد ترك شود ، به جهت شهرت و كثرت اخبار در اعاده و قضا . ( احمد )\r\n( 2 ) . مانند : شيخ در الاستبصار 1 : 184 ، ذيل حديث 642 ؛ و نسبت داده در الحدائق الناضرة 5 : 418 به مشهور بين متأخّرين .\r\n","page_name":" 66 ","page_number":66},
  {"content":"\r\n\r\nو اگر جاهل به نجاست باشد ، يعنى مطلقا علم به نجاست نداشته و بعد از نماز معلوم شود كه جامه يا بدن او نجس بوده ، اعاده و قضا لازم نيست ؛ خواه احتمال بدهد كه آن نجاست بعد از نماز يا در اثناى آن به جامه و بدن او رسيده ، يا يقين كند كه پيش از نماز با او بوده است . و هرگاه در اثناى نماز ، نجاستى در جامه يا بدن ببيند ، پس اگر معلوم او باشد كه اين نجاست قبل از نماز با او بوده ، اقوى آن است كه نماز را بر هم زند و بعد از ازالهء آن نجاست ، نماز را اعاده كند ، اگر وقت باقى باشد ؛ و اگر وقت مضيق باشد ، قضا كند . و احوط آن است كه در ضيق وقت ، آن نماز را تمام كند و بعد قضا هم بكند . و اگر معلوم نباشد كه آن نجاستى كه در اثناى نماز ديده ، قبل از نماز بوده يا حال به هم رسيده ، يا معلوم باشد كه در حال به هم رسيده ، مثل اين كه در ميان نماز ، بينى او خون شود يا فضلهء حيوانى كه بول و فضلهء او نجس باشد ، به او برسد يا نجس العين با او به رطوبت ملاقات كند ، در اين صورت واجب است انداختن جامهء نجس يا ازالهء آن نجاست و تمام كردن نماز ، اگر انداختن و ازاله باعث مبطل نماز - چون فعل كثير و يا استدبار قبله - نشود ، و الّا بايد نماز را بر هم زند و بعد از ازالهء آن نجاست ، نماز را از سر گيرد .\r\n\r\nمسألهء نهم :\r\nاگر كسى جامه‌اش منحصر در يك جامهء نجس باشد و قدرت بر ازالهء نجاست آن نداشته باشد ، مخيّر است كه با آن جامه نماز كند يا برهنه نماز كند . و افضل آن است كه با آن جامه نماز كند و در صورتى كه برهنه نماز كند ، اگر ايمن از نظر كردن غير محرم باشد ، ايستاده نماز مىكند و الّا نشسته نماز مىكند . و در هر دو صورت ، به عوض ركوع و سجود به سر اشاره مىكند ، يعنى اندكى سر فرود مىآورد .\r\nو اولى آن است كه سر فرود آوردن به جهت سجود ، بيشتر باشد از سر فرود آوردن به جهت ركوع . و بعد از سر برداشتن ، خواه از ركوع يا از سجدتين « 1 » ، بايد اندك تأمل كند تا طمأنينه به عمل آيد . و اگر كندن آن جامهء نجس ، متعذر باشد به جهت سرما يا\r\n\r\n\r\n","description":"","footnote":"\r\n( 1 ) . در نسخهء « الف » : « احد از سجدتين » .\r\n","page_name":" 67 ","page_number":67},
  {"content":"\r\n\r\nغير آن ، متعين است كه با آن جامه نماز كند و بعد ، احتياج به اعاده و قضا نيست ، بنابر اقوى .\r\n\r\nمسألهء دهم :\r\nهر نجاستى كه در بدن يا جامه باشد و ازالهء آن متعذر باشد ، با آن نماز مىتوان كرد . و اگر نجاسات متعدده در جامه و بدن باشد و ازالهء بعضى از آن‌ها ممكن باشد و ازالهء بعضى ديگر ممكن نباشد ، آن چه را مىتواند ازاله نمود ، ازاله آن واجب است و آن چه را نمىتواند ، معفو است و با آن ، نماز مىتوان كرد .\r\n\r\nمسألهء يازدهم :\r\nهرگاه كسى گمان نجاست جامه يا بدن كند و از آن تفحص نكند و با آن نماز كند و بعد معلوم شود كه جامه يا بدن نجس بوده است ، اقوى صحّت نماز است و احوط آن است كه اعاده كند . و همچنين است حكم ، هرگاه جامهء نجس خود را به ديگرى كه به او مطمئن باشد بدهد كه بشويد و او بگويد : آن را شسته‌ام ، و با آن نماز كند ، و بعد معلوم شود كه ازالهء نجاست از آن نشده است .\r\n\r\nفصل سيم در بيان كيفيت ازاله نجاسات\r\nو در آن چند مسأله است :\r\n\r\nمسألهء اول :\r\nهرگاه جامه يا بدن به بول نجس شده و خواهند آن را به آب قليل طهارت دهند ، پس اگر به بول طفل شيرخواره نجس شده باشد ، « صبّ » يعنى يك آب ريختن كافى است . و مراد آن است كه رسيدن به تمام محل نجاست كافى است و سيلان و تقاطر و منفصل شدن آب از آن محل لازم نيست ؛ به شرطى كه آن طفل پسر باشد نه دختر و به شهوت و ارادهء غير ، شير نخورده باشد و در عرف آن را شيرخواره بگويند و طعام‌خور نگويند . و اگر بر سبيل ندرت يا بر طريق دوا چيزى بخورد ، ضرر ندارد .\r\nو اگر به بول غير طفل شيرخواره نجس شده باشد ، اقوى آن است كه دو بار شسته\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nشود ؛ يعنى دو آب بر آن ريخته شود . و بعضى « 1 » را اعتقاد آن است كه هر چيزى كه مشتبه به جامه و بدن است ، چون سنگ و چوب و بعضى فرش‌ها و ظروف ، در حكم جامه و بدن است كه هرگاه به بول نجس شده باشد ، بايد دو نوبت شسته شود . و اين احوط است و اگر چه نظر به دليل ، يك نوبت كافى است و در دو نوبت ، فاصلهء حسى شرط است و انفصال تقديرى كافى نيست ؛ يعنى بايد يك نوبت آب بريزند و دست نگاه دارند كه فاصله بشود ، پس نوبت ديگر آب بريزند . و يك آب ريختن كافى نيست و اگر چه زمان آن به قدر زمان دو نوبت آب ريختن و فاصلهء ميان آن‌ها [ طول 
  ] بكشد .\r\nو اگر در آب كر يا جارى بشويند ، تعدد لازم نيست « 2 » و يك نوبت به آب فرو بردن كافى است ؛ به شرطى كه ازالهء عين نجاست بشود . و در غير بول از نجاسات ، يك نوبت آب ريختن كافى است ؛ به شرطى كه ازالهء عين نجاست بشود و اگر ازاله نشود ، تعدد لازم است ؛ به قدرى كه ازاله به عمل آيد . و اين حكم در غير ظرف است ، و در ظروف بعضى مواضع است كه تعدّد لازم است ، هم چنان كه بيايد .\r\n\r\nمسألهء دوم :\r\nدر بول طفل شيرخواره ، « عصر » يعنى فشردن لازم نيست ، بلكه همين مجرّد ريختن آب كافى است ؛ هم چنان كه مذكور شد ، و در غير آن از اقسام نجاسات ، خواه بول باشد يا نجاستى ديگر ، مشهور ميان مجتهدين آن است كه اگر به جامه يا هر چه نجاست در آن نفوذ كند برسد ، فشردن واجب است ، هرگاه ممكن باشد . و ظاهر از ادله آن است كه فشردن لازم نباشد ، هرگاه ازالهء عين بدون آن بشود .\r\nبلى ، هرگاه ازالهء عين ، موقوف بر آن باشد ، شبهه [ اى 
  ] در وجوب آن نيست . و احتياط آن است كه فشردن ترك نشود . پس اگر جامه و مانند آن از نجاستى نجس شود كه يك نوبت بايد شسته شود ، يعنى غير بول از انواع نجاسات ، بايد يك نوبت آب بر آن بريزند و بيفشرند . و اگر از نجاستى نجس شود كه دو نوبت بايد شسته شود چون بول ،\r\n\r\n\r\n","description":"","footnote":"\r\n( 1 ) . جامع المقاصد 1 : 173 ؛ ذخيرة المعاد : 162 ؛ الحدائق الناضرة 5 : 363 .\r\n( 2 ) . شكى نيست كه هرگاه در آب جارى شسته شود ، تعدد لازم نيست ، اما احوط آن است كه اگر در آب كرّ غير جارى شسته شود ، دو نوبت شسته شود . ( احمد )\r\n","page_name":" 69 ","page_number":69},
  {"content":"\r\n\r\nبايد يك نوبت آب بر آن بريزند و بيفشرند و بعد از آن ، باز آب بريزند و نوبت ديگر بيفشرند . و بعضى « 1 » گفته‌اند : افشردن اول كافى است ، و بعضى « 2 » گفته‌اند : افشردن دوم كافى است و اين اقوى است ، و اگر چه احوط آن است كه دو نوبت فشردن ، به نحوى كه مذكور شد ، به عمل آيد « 3 » . و اگر در آب كر يا جارى بشويند ، فشردن لازم نيست بدون شبهه ، بلكه مجرّد فرو بردن در آن با ازالهء عين نجاست كافى است .\r\n\r\nمسألهء سيم :\r\nزنى كه مربّيهء طفل باشد - خواه پسر يا دختر و خواه يكى يا بيشتر - و يك جامه بيشتر نداشته يا چند جامه داشته باشد كه محتاج باشد جهت سرما يا غير آن كه همهء آن‌ها را يك‌دفعه بپوشد ، در اين صورت كافى است كه شبانه روزى يك نوبت آن جامه را بشويد و بعد از آن ، هر بولى كه آن طفل در آن جامه كند ، تا شبانه روز تمام شود معفو است و به آن نماز مىتواند كرد . و آن چه معفو است ، همين بول او است كه به جامهء آن زن رسيده باشد ، پس اگر به بدن او برسد ، ازالهء آن از براى هر نمازى واجب است . و همچنين اگر غايط او به جامهء او برسد ، ازالهء آن در وقت هر نمازى لازم است .\r\nو آن چه يك نوبت واجب است ، غسل است كه شستن است ؛ يعنى به نحوى آب بر آن ريزد كه جارى شود و بنابر مشهور بيفشرد . و مجرّد صبّ ، يعنى رسانيدن آب به جميع محل نجس ، بدون سيلان و جارى شدن و فشردن ، كافى نيست ، و اگر چه آن بول بول پسر شيرخوار باشد . و سنّت است كه آن يك نوبت ، در آخر روز باشد كه چهار نماز را با طهارت در يابد . و ظاهر آن است كه يك نوبت شستن جامه كافى باشد از براى « خصى » ، يعنى كسى كه بيضه او را كشيده باشند يا بريده باشند و پىدرپى بول او بيايد و نتواند خود را ضبط كند .\r\n\r\nمسألهء چهارم :\r\nهرگاه بدن و مانند آن از اجسام صلبه نجس شود ، در تطهير آن به آب قليل ، دست ماليدن لازم نيست ، هرگاه ازالهء عين نجاست بدون آن بشود . و هرگاه\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 40 ؛ نهاية الإحكام 1 : 277 .\r\n( 2 ) . المعتبر 1 : 435 ؛ جامع المقاصد 1 : 173 .\r\n( 3 ) . احوط آن است كه در اين صورت نيز فشرده شود . ( احمد )\r\n","page_name":" 70 ","page_number":70},
  {"content":"\r\n\r\nازالهء عين ، موقوف بر آن باشد ، واجب خواهد بود . و اگر پوست و دوشك و بالش و مانند آن‌ها از چيزهايى كه فشردن آن‌ها ممكن نيست نجس شوند ، در شستن آن‌ها به آب قليل ، افشردن ضرور نيست و همين دست ماليدن كافى است « 1 » . بلكه اقوى آن است كه هرگاه ازالهء عين نجاست بدون ماليدن بشود ، آن نيز واجب نباشد . و اگر به آب كرّ يا جارى بشويند ، مجرّد فرو بردن در آن با ازالهء عين كافى است و احتياج به ماليدن نيست .\r\n\r\nمسألهء پنجم :\r\nهر چه غساله از آن به فشردن و ماليدن جدا نمىشود ، مانند صابون و نان و خرما و مويز و ميوه‌ها و دانه‌ها از گندم و برنج و امثال آن ، هرگاه نجس شوند ، پس اگر ظاهر آن‌ها نجس شده باشد و نجاست در باطن آن‌ها نفوذ نكرده باشد ، خلافى نيست كه به آب كرّ يا جارى پاك مىشوند ؛ يعنى فرو بردن آن‌ها به آب كر يا جارى ، با ازالهء عين نجاست كافى است . در طهارت و پاك شدن آن‌ها به آب قليل خلاف است و اظهر در نظر حقير آن است كه هرگاه آب قليل بر آن‌ها ريخته شود تا ازالهء عين نجاست را بكند ، پاك مىشوند . و اگر نجاست در باطن آن‌ها نفوذ كرده باشد ، مثل اين كه در آب نجس پخته شده باشند ، يا خيسانيده باشند ، در اين صورت تطهير آن‌ها موقوف است در گذاشتن آن‌ها در آب كرّ يا جارى تا آب در باطن آن‌ها نفوذ كند و هر جا نجس شده است ، آب به آنجا برسد . و به آب قليل تطهير آن‌ها ممكن نيست . و اولى آن است كه آن‌ها را خشك سازند و بعد از آن در آب كرّ گذارند به قدرى كه آب در همهء اجزاى آن نفوذ كند . و اولويت به جهت آن است كه در صورت خشك ساختن ، نفوذ كردن آب در موضعى كه نجاست در آن نفوذ كرده ، زودتر به عمل مىآيد .\r\n\r\nمسألهء ششم :\r\nگوشت نجس ، به آب قليل و كثير پاك مىشود ؛ خواه پخته باشد يا نه . و اگر نجاست در باطن آن نفوذ كرده باشد ، واجب است به باطن آن كه نجس شده\r\n\r\n\r\n","description":"","footnote":"\r\n( 1 ) . احتياط آن است كه هرگاه دوشك و بالش و فرش و امثال اين‌ها نجس شود و نجاست بر باطن نفوذ كرده باشد ، چيزى مانند چوب يا سنگ به جاى فشردن به آن بزنند . ( احمد )\r\n","page_name":" 71 ","page_number":71},
  {"content":"\r\n\r\nاست آب رسانيده شود تا ازالهء اجزاى نجسه بشود . پس اگر به آب قليل به معونت دست ماليدن ممكن باشد ، فهو المراد و الّا ، فرو بردن آن به آب كر يا جارى لازم است .\r\n\r\nمسألهء هفتم :\r\nهرگاه خمير نجس را نازك كنند و در آب كرّ يا جارى بگذارند ، به نحوى كه آب به جميع اجزاى آن برسد ، پاك مىشود . و بعضى « 1 » در اين تأمل دارند « 2 » . و اگر از آن نان خشك بپزند يا بعد از پختن ، آن را خشك كنند و در آب كرّ يا جارى بگذارند به نحوى كه آب به جميع اجزاى آن برسد ، بىشبهه پاك مىشود .\r\n\r\nمسألهء هشتم :\r\nجامه [ اى 
  ] كه به چيز نجس رنگ شده باشد ، هرگاه آن را به آب كرّ يا جارى بگذارند كه آب به جميع اجزاى آن برسد ، در پاك شدن آن شبهه‌اى نيست . و اگر به آب قليل آن را طهارت دهند ، بايد آب بر آن ريخته شود به نحوى كه آب به جميع اجزاى آن رنگ برسد . و باقى بودن رنگ مانعى ندارد ؛ زيرا كه قدر واجب در ازالهء هر نجاستى ، رفع شدن عين آن نجاست است و باقى بودن رنگ آن مانع ندارد . و همچنين است حكم ليقهء مركّب نجس ، به شرطى كه اگر طهارت آن را به آب قليل دهند ، اجزاى آن را متفرق كنند كه آب پاك به هر جزئى از آن برسد .\r\n\r\nمسألهء نهم :\r\nهرگاه زمينى نجس شود ، شبهه‌اى نيست در پاك شدن آن به جارى ساختن آب كرّ يا جارى يا باران پىدرپى بر آن ، به شرطى كه ازالهء عين نجاست را بكند . و همچنين شبهه‌اى نيست در پاك شدن آن از آب قليل ، به شرطى كه غسالهء آن ، يعنى آبى كه بر آن ريخته شده از محل نجس به موضعى ديگر اخراج شود ، كه در اين صورت ، آن محل پاك مىشود ، و اگر چه به آن موضع ديگر كه غساله به آنجا رفته نجس مىشود . و ظاهر آن است كه زمين نجس از ريختن آب قليل قاهر و مستولى پاك شود ، و اگر چه غساله از آن محل به محلى ديگر اخراج نشود ؛ زيرا كه اظهر\r\n\r\n\r\n","description":"","footnote":"\r\n( 1 ) . منتهى المطلب 3 : 289 .\r\n( 2 ) . تأمل بعض در اين است كه رسيدن آب به اجزاى باطن خمير ، بعيد است و اين تأمل ، بىجا نيست . ( احمد )\r\n","page_name":" 72 ","page_number":72},
  {"content":"\r\n\r\nطهارت آن غساله است ، و اگر چه جمعى « 1 » آن را نجس مىدانند .\r\nو از طرق تطهير زمين نجس آن است كه آفتاب بر آن بتابد و آن را خشك كند ، به شرطى كه عين نجاست در آن باقى نباشد ، يا آن موضع نجس را بردارند يا گل پاكى بر آن بمالند كه محل نجاست را پنهان كند .\r\n\r\nمسألهء دهم :\r\nدر تطهير نجس به آب قليل شرط است كه آب وارد بر نجاست شود .\r\nپس اگر نجاست وارد بر آب شود ، آن آب ، نجس مىشود و موضع نجس را پاك نمىكند . و بنابراين جامه‌هاى نجس كه در تشت و امثال آن از ظروف مىشويند ، اگر ابتدا آب بر تشت بريزد و بعد از آن جامه در آن گذارند ، آن آب نجس مىشود و جامه پاك نمىشود . و اگر ابتدا جامه در آن بگذارند و بعد از آن آب بريزند و بشويند ، پاك مىشود ؛ زيرا كه در اين صورت ، ورود آب بر نجس به عمل آمده است .\r\n\r\nمسألهء يازدهم :\r\nهرگاه خمير نجس بر تنورى بسته شود ، آن تنور نجس مىشود و به پختن ، نان آن پاك نمىشود ؛ بلكه بر نجاست باقى است . و طريق تطهير تنور آن است كه آب بر آن ريخته شود به نحوى كه به جميع مواضعى كه نجاست آن محتمل است جارى شود و از آن متصل شده به زمين تنور رسد . و بايد مواضع تنور به نحوى باشد كه آب بر آن وارد تواند شد . و بنابراين در تنورهايى كه متعارف خانه‌هاست ، چون ورود آب بر جميع اجزاى آن ممكن است ، از ريختن آب بر آن ، همهء اجزاى آن پاك مىشود . اما تنورهايى كه متعارف بازارهاست ، چون سقفى دارند كه وارد شدن آب بر آن ممكن نيست ، لهذا تطهير سقف آن به آب ممكن نيست و بايد آن تنور كنده شود . و اگر تراشيدن آن تنور ممكن باشد ، به نحوى كه يقين شود به ازالهء موضع نجس ، ظاهر آن است كه تراشيدن به اين نحو كافى باشد و احتياج به كندن تنور نباشد .\r\n\r\nمسألهء دوازدهم :\r\nچيزهاى مايع از شير و شيره و روغن و امثال آن‌ها هرگاه نجس شود ، پاك شدن آن‌ها ممكن نيست و بايد ريخته شوند . و اگر روغن يا شيره ، جامد و\r\n\r\n\r\n","description":"","footnote":"\r\n( 1 ) . مانند : محقق در المعتبر 1 : 449 ؛ و بحرانى در الحدائق الناضرة 5 : 380 و 381 .\r\n","page_name":" 73 ","page_number":73},
  {"content":"\r\n\r\nبسته شود و نجاستى به ظاهر آن‌ها برسد ، هرگاه همان موضع نجس را بردارند ، باقى پاك است .\r\n\r\nمسألهء سيزدهم :\r\nگلى كه در كوچه‌ها و بازارها است ، بنابر اقوى پاك است ؛ خواه از باران به هم رسيده باشد يا از غير آن ، مگر اين كه علم به نجاست آن به هم رسد . و هرگاه از باران به هم رسيده باشد ، سنّت است كه بعد از سه روز از باران گذشته ، اجتناب از آن بشود .\r\n\r\nمسألهء چهاردهم :\r\nهرگاه سگ يا خوك يا بدن كافر به جامهء كسى برسد ، اگر با رطوبت باشد ، شستن آن واجب است و اگر خشك باشد ، سنّت است كه آب بر آن پاشيده شود .\r\n\r\nمسألهء پانزدهم :\r\nحق آن است كه جسم صيقلى ، چون آينه و مانند آن هرگاه نجس شود ، مسح كردن و ستردن نجاست از آن به دست يا پنبه و امثال آن پاك نمىشود ؛ بلكه طهارت آن موقوف بر شستن است . و اگر بدن و جامه و غير آن به خون نجس شده باشد ، از آب دهن پاك نمىشود و مخالفت بعضى از مجتهدين در اين دو موضع اعتبارى ندارد .\r\n\r\n","description":"","footnote":"","page_name":" 74 ","page_number":74},
  {"content":"\r\n\r\n\r\nمطلب سيم : در بيان مطهرات و احكام آن‌ها\r\nبدان كه مطهرات ده است :\r\n\r\nاول آب\r\nو احكام آن ، كه مذكور شد .\r\n\r\nدوم آفتاب\r\n، و آن « 1 » پاك مىگرداند زمين و بوريا و حصير را از بول و شراب و آب نجس و امثال اين‌ها ، از نجاستى كه جرمى نداشته باشد يا جرمش زايل شده باشد و رطوبتى باقى مانده باشد و پاك ساختن در وقتى است كه آفتاب ، آن‌ها را خشك كند . و همچنين پاك مىكند نجاسات مذكوره را از هر چه عادتا نقل و تحويل نمىشود - اگر چه قابل آن باشد - چون بناها و درخت‌ها و ميوه‌ها كه بر درخت باشد - اگر چه وقت چيدن آن‌ها رسيده باشد - و گياه‌ها و دانه‌هايى كه در بار باشد و جدا نشده باشد و درها و ميخ‌ها و پنجره‌ها و چوب‌ها [ يى 
  ] كه داخل عمارت شده باشد ، و همچنين سنگ و كلوخ و خشت و آجر و امثال اين‌ها اگر نجس شده باشد و در آفتاب خشك شود ، پاك مىشود .\r\nو در اينجا چند مسأله است كه بايد بيان شود :\r\n\r\n\r\n","description":"","footnote":"\r\n( 1 ) . بدان كه در پاك كردن آفتاب ، زمين و اجزاى آن را ، مثل سنگ و كلوخ و خشت و ديوارها ، ظاهرا تشكيكى نيست . اما در غير اين‌ها محل تأمّل است و احتياط آن است كه به مجرّد خشك شدن آن‌ها در آفتاب اكتفا نشود ، بلكه از آب ، تطهير آن‌ها بشود . ( احمد )\r\n","page_name":" 75 ","page_number":75},
  {"content":"\r\n\r\n\r\nمسألهء اول :\r\nدر پاك شدن ، شرط است كه خشك شدن ، از تابيدن آفتاب باشد . پس اگر يكى از آن چه مذكور شد نجس باشد و از گرمى آفتاب خشك شود و اصل آفتاب بر آن نتابد ، پاك نمىشود .\r\nو همچنين اگر از غير آفتاب خشك شود ، پاك نمىشود ؛ خواه آن غير ، آتش باشد يا باد باشد يا هواى منفرد باشد . و اگر خشك شدن « 1 » ، از آفتاب و باد يا آفتاب و سايه هر دو با هم باشد ، ضرر ندارد و پاك مىشود ؛ به شرطى كه تأثير آفتاب در خشك ساختن ، كمتر از تأثير باد يا هوا نباشد . پس اگر خشت نجسى در يك شبانه روز خشك شود كه روز آن آفتاب باشد ، بلا شبهه پاك مىشود ؛ زيرا كه تأثير روز در خشك نمودن ، بيش از تأثير شب است . و همچنين اگر در يك روز و دو شب خشك شود ؛ زيرا كه تأثير آفتاب در يك روز ، كمتر از تأثير هوا در دو شب نيست . و اگر در يك شبانه‌روز خشك شود كه در مجموع آن يك شبانه‌روز ، نيم ساعت بيشتر مثلا آفتاب نبوده ، پاك شدن آن معلوم نيست . و همچنين در هر موضعى كه غالب تجفيف ، از غير آفتاب باشد .\r\n\r\nمسألهء دوم :\r\nهرگاه باطن ديوارى نجس باشد ، مثل ديوارى كه از گل نجس بنا شده باشد و نجاست از ظاهر به باطن متصل باشد و آفتاب بر يك روى آن بتابد و همهء ديوار را خشك كند ، مجموع آن ديوار از باطن و هر دو روى آن پاك مىشود . و اگر نجاست ظاهر و باطن يا نجاست يك روى آن يا نجاست روى ديگر از يكديگر منفصل باشند ، از تابيدن آفتاب بر يك روى آن باطن و روى ديگر آن پاك نمىشود .\r\n\r\nمسألهء سيم :\r\nهرگاه زمين نجسى به غير آفتاب خشك شده باشد و بر آن آب بريزند و آفتاب خشك كند ، بنابر اقوى و اشهر ، پاك مىشود .\r\n\r\n\r\n","description":"","footnote":"\r\n( 1 ) . مخفى نماند كه تحقيق در اين مقام آن است كه هرگاه نجاست در سايه و آفتاب ، هر دو خشك شود ، پس اگر خشك شدن از آفتاب ، مؤخر از خشك شدن از سايه باشد ، به اين معنى كه تمام شدن رطوبت ، از آفتاب باشد ، اگر چه در سايه رطوبت كم شده باشد ، آن مكان نجس پاك مىشود ، به شرطى كه تأثير آفتاب بيشتر باشد . و اگر بر عكس باشد ، پاك نمىشود . ( احمد )\r\n","page_name":" 76 ","page_number":76},
  {"content":"\r\n\r\n\r\nسيم از مطهرات ، زمين است\r\nو آن پاك مىكند زير كفش و چكمه و نعلين و ته پا را ؛ خواه به راه رفتن ازاله نجاست بشود يا به ماليدن ، و خواه راه رفتن بر خاك باشد يا سنگ يا ريگ . و بايد زمين پاك باشد و اگر نجس باشد - بنابر اقوى - پاك نمىكند .\r\nو اگر پاى شخصى قطع شده باشد و به جاى پا از چوب ، چيزى ساخته باشند و آن چوب نجس شود ، از راه رفتن بعد از ازالهء عين ، پاك مىشود . و در پاك شدن ته عصا و نيزه خلاف است و پاك نشدن ، رجحانى دارد . و خشك شدن نجاست ، پيش از ماليدن بر زمين شرط نيست ؛ بلكه اگر نجاست تر باشد و به راه رفتن و ماليدن ازاله شود ، پاك مىشود . و لازم نيست كه آن نجاست را جرمى باشد ؛ پس اگر زير كفش يا قدم ، متنجّس باشد به مثل بول و يا مانند آن از نجاساتى كه جرمى ندارد ، به قدرى از راه رفتن يا ماليدن كه رطوبت آن بول را رفع كند ، پاك مىشود . و اگر آن بول خشك باشد به نحوى كه محسوس نشود ، به يك مرتبه ماليدن پاك مىشود و خشك بودن زمين لازم نيست . پس اگر زمين تر باشد يا گل باشد ، باز پاك مىشود .\r\nو ظاهر آن است كه در صورت ماليدن ته كفش يا قدم به خاك يا سنگ يا ريگ يا گل فرقى نباشد ميان اين كه هر يك از اين‌ها متصل به زمين باشد و كفش و پا بر آن ماليده شود ، يا منفصل از آن شود ؛ يعنى از زمين بردارد و كفش و پا بر آن بمالد يا بالعكس . و هر چه زمين بر آن صادق نيايد ، مطهّر نيست ، و اگر چه از اجسام صلبه باشد ؛ خواه اولا زمين نبوده ، چون چوب و آهن و مس و ساير فلزات ، يا ابتدا از جملهء اجزاى زمين بوده و به سبب طبخ از آن بيرون رفته ، چون گچ و آجر . پس اگر زمينى به آجر و گچ يا چوب يا به يكى از فلزات مفروش شود ، راه رفتن بر آن ، زير كفش و پا را پاك نمىكند .\r\n\r\nچهارم از مطهرات ، استحاله است\r\n؛ خواه به آتش باشد يا به غير آن . و استحاله عبارت است از تغيير اسم و صورت ؛ يعنى اسم و صورت چيزى زايل شود و اسم و صورتى ديگر از براى او به هم رسد . پس آن شامل است آن چه را فقها گاهى « انقلاب » مىگويند .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nو در اينجا چند مسأله است كه بايد بيان شود :\r\n\r\nمسألهء اول :\r\nهر نجسى « 1 » يا متنجسى كه به آتش سوخته شود و خاكستر يا انگشت « 2 » شود ، آن خاكستر و انگشت پاك است . و دودى هم كه از نجاسات برخيزد پاك است .\r\n\r\nمسألهء دوم :\r\nهرگاه گل نجس را بپزند و از آن آجر يا كوزه سازند ، حق آن است كه آن آجر و كوزه پاك است .\r\n\r\nمسألهء سيم :\r\nخمير نجس از پختن پاك نمىشود ؛ پس اگر از آن نان بپزند ، آن نان نجس است . و جايز است كه خمير و نان نجس را به كفّار بفروشند يا به حيوانى بدهند بخورد .\r\n\r\nمسألهء چهارم :\r\nحق آن است كه بخار مايعات نجسه پاك است ، چون بخار حمام و بخار شيره انگور كه به جوش آيد از آتش ، و بخار بول و غايط در زمستان و مانند اين‌ها از ابخره . و اگر بخارى از آب نجس بالا رود و بر جسم صيقلى چون مس و امثال آن مجتمع شود و آب شود و تقاطر كند ، آن آب پاك است .\r\n\r\nمسألهء پنجم :\r\nاز جملهء استحالهء پاك‌كننده آن است كه سگ يا خوك در نمك‌زار افتد و نمك شود و منى حيوان پاك شود و آب نجس ، بول يا عرق يا لعاب حيوان حلال گوشت شود و غذاى نجس ، سرگين و شير و گوشت حيوان حلال گوشت شود و خون نجس ، چرك شود و عين نجاستى چون عذرهء انسان يا مثل آن ، خاك يا كرم شود و شراب بنفسه يا به علاج ، يعنى به انداختن چيزى به سركه يا نمك و مانند آن ، سركه شود . و همچنين آب انگور بعد از آن كه به غليان از آتش نجس شود هرگاه سركه شود ، پاك مىشود .\r\nو مشهور آن است كه آن چه در شراب انداخته مىشود از براى سركه شدن ، بايد قليل باشد ؛ به نحوى كه شراب بر او غالب باشد . پس اگر آن را به سركهء بسيارى\r\n\r\n\r\n","description":"","footnote":"\r\n( 1 ) . شبهه‌اى در پاك شدن نجس به سوختن و خاكستر يا انگشت شدن نيست ، اما در پاك شدن متنجس تأمّل است . و همچنين در پاك شدن آجر و كوزه از پختن . ( احمد )\r\n( 2 ) . انگشت ، يعنى زغال .\r\n","page_name":" 78 ","page_number":78},
  {"content":"\r\n\r\nممزوج كنند ، به نحوى كه شراب در جنب سركه مستهلك باشد ، پاك نمىشود . و اقوى آن است كه هرگاه اين قدر از زمان بگذرد كه علم به هم رسد كه آن شراب ، مستحيل به سركه شده است ، پاك مىشود . بلى ، در مواضعى كه استهلاك به عمل آيد ، اما دانيم كه استحاله متحقق نمىشود ، طهارت حاصل نمىشود مثل اين كه قدرى بول نجس يا خون نجس داخل شير يا شيرهء بسيارى شود كه در اين صورت آن شير و شيره ، نجس مىشود ، و اگر چه آن بول و خون در جنب آن مستهلك است .\r\nو هرگاه قليلى از چيز حرام داخل چيز حلال بسيارى شود ، به نحوى كه آن حرام در جنب آن حلال مستهلك باشد ، يحتمل كه آن نيز مانند نجس و پاك باشد و همهء آن حرام شود .\r\n\r\nمسألهء ششم :\r\nهر نجسى كه به استحاله پاك مىشود ، هر چه به ملاقات آن با رطوبت متنجس شده نيز پاك مىشود ، بنابر اظهر . پس زمينى كه به ملاقات غايط رطبى متنجس شود و آن غايط خاك يا كرم شود ، آن زمين نيز پاك مىشود و آب و رطوبتى كه با سگى كه در نمك‌زار افتد ملاقات كرده ، چون آن سگ نمك شود و پاك شود ، آن آب و رطوبات نيز پاك مىشود « 1 » .\r\n\r\nپنجم از مطهرات ، انتقال است\r\nو آن عبارت است از نقل شدن خون نجسى به شكم حيوانى كه خون او پاك باشد ، چون نقل شدن خون انسان به شكم پشه و شپش .\r\n\r\nششم نقص\r\n، هم چنان كه شيرهء انگور را چون بجوشانند نجس مىشود و به كم شدن دو ثلث آن پاك مىشود .\r\n\r\nهفتم تبعيت\r\n، مثل اين كه شيرهء انگور چون به رفتن دو ثلث پاك شود ، ديگ و ساير آلات پختن آن و بدن و رخت‌هاى پزنده و ساير مباشران آن ، به تبعيت آن پاك مىشود . و همچنين اگر مسلمانى طفلى از كافر حربى را اسير كند ، آن طفل به تبعيت آن مسلم پاك مىشود .\r\n\r\n\r\n","description":"","footnote":"\r\n( 1 ) . حقير در اين مسأله تأمل دارد . ( احمد )\r\n","page_name":" 79 ","page_number":79},
  {"content":"\r\n\r\n\r\nهشتم اسلام\r\n، كه آن كافر را از نجاست كفر پاك مىكند .\r\n\r\nنهم زوال عين\r\n، يعنى بر طرف شدن عين نجاست است ؛ مثل اين كه دهن حيوانى غير آدمى يا بعضى از اعضاى او به خون‌آلوده شود ، به مجرّد بر طرف شدن آن خون ، پاك مىشود .\r\n\r\nدهم مسح به طاهر\r\n، و اين در استنجاى غايط است كه چون مخرج را مسح كنند به سه سنگ يا سه كلوخ يا سه لتّه كه پاك باشد ، مخرج پاك مىشود ؛ هم چنان كه تفسير آن بعد از اين مذكور خواهد شد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nمطلب چهارم : در احكام ظروف و پوست‌ها\r\nو در آن سه فصل است :\r\n\r\nفصل اول در بيان تطهير ظروف\r\nو در اين فصل چند مسأله است :\r\n\r\nمسألهء اول : هرگاه ظرفى ، از خمر نجس شود\r\n- بنابر اقوى - بايد سه مرتبه شسته شود . و اگر موشى در آن بميرد ، ظاهر آن است كه يك نوبت شستن كه ازالهء عين نجاست كند ، كافى است و اگر چه احوط آن است كه هفت مرتبه شسته شود « 1 » .\r\n\r\nمسألهء دوم : اگر سگى در ظرفى ولوغ كند\r\n، يعنى به سر زبان ، ظرف آب يا مايعى ديگر را بياشامد يا ظرفى را بليسد ، بايد اول آن ظرف را به خاك پاك بمالند و بعد از آن ، دو نوبت بشويند . و اگر ماليدن به خاك متعذر باشد به سبب نبودن آن يا فاسد شدن ظرف ، بعضى « 2 » از فقها گفته‌اند : هر چه شبيه به خاك باشد مثل اشنان و\r\n\r\n\r\n","description":"","footnote":"\r\n( 1 ) . اقوى آن است كه يك نوبت كافى نيست ، بلكه بايد سه مرتبه شسته شود و احوط ، هفت مرتبه است ؛ هم چنان كه فرموده‌اند . ( احمد )\r\n( 2 ) . علّامه در مختلف الشيعة 1 : 338 ، مسألهء 259 ، از ابن جنيد نقل كرده است .\r\n","page_name":" 81 ","page_number":81},
  {"content":"\r\n\r\nسبوس ، بدل خاك مىشود . و بعضى « 1 » گفته‌اند : به عوض خاك بايد يك نوبت به آب شسته شود . و اظهر آن است كه به عوض خاك ، هيچ يك از شبيه آن و آب كافى نيست و اگر خاك نباشد ، ظرف بر نجاست باقى خواهد بود تا به خاك ماليده شود . و اقوى آن است كه خاك تنها كافى ، بلكه متعيّن است و امتزاج آن به آب شرط نيست .\r\nو اگر لعاب يا عرق يا ساير رطوبات سگ در ظرفى افتد ، مانند ليسيدن ، سه نوبت لازم نيست ، بلكه يك نوبت شستن كه ازالهء عين كند ، كافى است « 2 » . بلى ، ظاهر آن است كه هر عضوى از سگ ، مثل دهان او باشد كه هرگاه ظرفى را به رطوبت ملاقات كند ، بايد يك نوبت به خاك ماليده شود و دو نوبت به آب شسته شود . و آبى كه سگ از آن آشاميده باشد اگر به ظرفى يا جامه برسد ، در ازالهء آن سه نوبت لازم نيست ، بلكه يك نوبت شستن كافى است . و همچنين اگر غسالهء آن آب يا غسالهء ظرفى كه سگ آن را ليسيده به جايى برسد ، يك نوبت شستن كافى است .\r\n\r\nمسألهء سيم : اگر خوكى از ظرفى ، آب بياشامد\r\nيا آن را بليسد ، اقوى و اشهر آن است كه هفت مرتبه به آب شسته شود .\r\n\r\nمسألهء چهارم : هرگاه چند سگ در يك ظرف ولوغ كنند\r\nيا آن را بليسند يا يك سگ در يك ظرف چند مرتبه چنين كند ، تداخل مىشود ؛ يعنى از براى جميع ، يك نوبت خاك و دو نوبت شستن كافى است .\r\nو همچنين است حكم در خوك ، يعنى حكم چند ولوغ آن با حكم يك ولوغ تفاوت ندارد و هفت نوبت شستن در واحد و متعدد كافى است . و حاصل آن است كه اگر نجاست ظرفى متعدد شود ، پس هرگاه آن نجاسات در حكم مساوى باشند ،\r\n\r\n\r\n","description":"","footnote":"\r\n( 1 ) . مانند شيخ در : المبسوط 1 : 14 ؛ و شهيد اول در : الدروس الشرعيّة 1 : 125 ؛ و البيان : 93 .\r\n( 2 ) . احوط آن است كه هرگاه لعاب يا عرق يا ساير رطوبات سگ در ظرفى افتد ، آن را هم دفعهء اول و دو دفعهء ديگر به آب بشويند . ( احمد )\r\n","page_name":" 82 ","page_number":82},
  {"content":"\r\n\r\nتداخل مىشود ؛ هم چنان كه مذكور شد . و اگر در حكم مختلف باشند ، بايد آن چه اكثر است به عمل آيد و احتياج به اقل نيست . پس اگر از ظرفى سگ و خوك هر دو ولوغ كنند ، بايد هفت مرتبه شسته شوند كه مقررى ولوغ خنزير است و بيشتر است ، و احتياج به سه نوبت مقررى سگ نيست . بلى ، ظاهر اين است كه يك نوبت به خاك ماليدن نيز لازم باشد .\r\nو اگر خوكى در ظرفى ولوغ كند كه از خمر ، نجس شده باشد ، همين هفت مرتبه شستن كافى است و احتياج به سه مرتبه شستن على حده از براى خمر نيست . و اگر ولوغ سگ با خمر جمع شود ، بايد يك نوبت به خاك ماليده شود و سه نوبت شسته شود . و همچنين است حكم در اجتماع ساير انواع نجاسات .\r\nو اگر در اثناى شستن نجاست ، ظرفى به نجاستى ديگر در آن ظرف واقع شود ، بايد عددى كه از براى نجاست دوم مقرر شده به عمل آيد . پس عددى كه از نجاست اول باقى مانده اگر مساوى جميع عدد نجاست دوم باشد ، همان باقى مانده كافى است و اگر بيشتر باشد ، باز بايد باقى مانده كه بيشتر است به عمل آيد و اگر كمتر باشد ، بايد عدد نجاست دوم كه بيشتر است به عمل آيد ؛ مثلا اگر در اثناى شستن ظرف از ولوغ خنزير ، شرابى در آن ريخته شود ، پس اگر چهار بار شسته شده باشد كه شراب در آن ريخته شود ، سه نوبت ديگر كه باقى مانده و مساوى عدد شستن نجاست خمر است ، كافى است . و اگر سه نوبت شسته شده باشد كه خمر در آن ريخته شود ، بايد چهار مرتبه كه باقى مانده است به عمل آيد . و اگر پنج نوبت شسته شده باشد كه خمر در آن ريخته شود ، بايد سه نوبت كه مقرّرى خمر است به عمل آيد . و بر اين قياس است حكم در ساير انواع نجاسات .\r\n\r\nمسألهء پنجم : در شستن ظرف از باقى نجاسات ، سه نوبت واجب است .\r\nبنابر اقوى . و اگر ظرف يا غير ظرفى را به آب كرّ يا جارى بشويند ، تعدد لازم نيست ، بلكه مجرّد فرو بردن آن در كرّ يا جارى با ازالهء عين كافى است ؛ خواه نجاست آن از ولوغ خوك و سگ باشد يا از نجسى ديگر . بلى ، در ولوغ سگ واجب است كه\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nابتدا به خاك ماليده شود .\r\n\r\nمسألهء ششم : در پاك شدن ظرف از شستن\r\n- به نحوى كه مذكور شد - فرقى ميان اقسام ظروف نيست . پس هر ظرفى كه نجس شده باشد ، از شستن به طريق مذكور پاك مىشود ؛ خواه آن ظرف از قبيل مس و چينى و كاشى باشد يا از قبيل چوب و خزف و كدو . و ابن جنيد « 1 » گفته است كه ظرف چوب و خزف و كدو هرگاه از خمر نجس شود ، قابل طهارت نيست و به شستن پاك نمىشود . و اين قول ، ضعيف است .\r\n\r\nمسألهء هفتم : طريق شستن ظرف به آب قليل\r\nآن است كه آب در آن ريزند و آن را حركت دهند ، به نحوى كه آب به همه جاى آن برسد ، پس آن آب را بريزند يا به آلتى خالى كنند . پس در هر نجاستى كه سه نوبت بايد شسته شود ، بايد سه بار ريختن آب به ظرف و حركت دادن و خالى كردن به عمل آيد و در نجاستى كه هفت نوبت بايد شسته شود ، لازم است كه هفت بار ريختن و حركت دادن و خالى كردن به عمل آيد . و اگر ظرف را از آب پر كنند ، احتياج به حركت دادن نيست « 2 » . و اگر ظرف نجس از ظروفى باشد كه در زمين محكم كرده باشند ، مثل ديگ و خم دكان ، طريق تطهير آن‌ها به همين نحو است كه آن را پر كنند و بشويند تا سه نوبت تمام شود يا ظرفى را آب كنند و از پايين گرفته تا به بالا آب بريزند كه آب به همهء مواضع آن برسد ؛ پس آن را خشك سازند و نوبت ديگر چنين كنند تا سه نوبت به عمل آيد . و ديگر پر كردن آن در هيچ نوبتى لازم نيست « 3 » . و اگر اندكى آب در ته آن بماند كه به ظرفى ديگر نتوان برداشت ، آن را به پنبه يا لتّه بردارند .\r\n\r\n\r\n","description":"","footnote":"\r\n( 1 ) . محقق در المعتبر 1 : 467 ، از ابن جنيد نقل كرده است .\r\n( 2 ) . اولى آن است كه هرگاه ظرف پر كرده شود ، باز حركت داده شود ؛ اگر چه به دست ماليدن به آن ظرف باشد . ( احمد )\r\n( 3 ) . هرگاه ظرفى كه در زمين محكم است پر كنند ، باز بهتر آن است كه دست به آن ماليده يا به معاونت آلتى بايد حركت داده شود . ( احمد )\r\n","page_name":" 84 ","page_number":84},
  {"content":"\r\n\r\n\r\nفصل دوم در ساير احكامى كه متعلّق است به ظروف\r\nو در آن چند مسأله است :\r\n\r\nمسألهء اول : ظروف كفّار پاك است\r\nو استعمال آن‌ها جايز است ، مگر اين كه علم حاصل شود كه ايشان با رطوبت به آن‌ها ملاقات نموده باشند . و همچنين است آن چه در دست ايشان باشد ، حتى مايعاتى كه علم به ملاقات حاصل نباشد ؛ مگر پوست و گوشت كه در دست ايشان باشد كه نجس است و گرفتن از ايشان مطلقا جايز نيست ؛ هم چنان كه تفصيل آن بيايد . و جامه [ اى 
  ] كه كافر آن را دوخته باشد ، پوشيدن آن جايز است ، هرگاه به رطوبت با آن ملاقات نكرده باشد ؛ يعنى علم به ملاقات كردن آن به رطوبت حاصل نباشد « 1 » .\r\n\r\nمسألهء دوم : حرام است بر مرد و زن ، اكل و شرب از ظروف طلا و نقره\r\n، بلكه مطلق استعمال آن حرام است . و در نگاه داشتن آن بدون استعمال ، خلاف است و اقوى حرمت است . و بنابراين ، شكستن ظروف طلا و نقره واجب است و اگر كسى ظرف طلا و نقرهء ديگرى را بشكند ، بر او غرامتى لازم نمىآيد .\r\n\r\nمسألهء سيم : مأكول و مشروبى كه در آن ظرف است ، حرام نمىشود\r\n، ليكن بيرون آوردن به قصد خوردن حرام است . و معروف از مذهب اصحاب آن است كه جايز\r\n\r\n\r\n","description":"","footnote":"\r\n( 1 ) . آن چه فرموده‌اند از طهارت آن چه در دست كفار باشد ، از ظروف و مايعات و جامه كه ايشان بافته باشند ، سواى پوست و گوشت ، حق آن است و تشكيكى در آن نيست . و ليكن استعمال آن‌ها مكروه است و اجتناب از آن‌ها مستحب است ، خصوص در جامه‌اى كه بافته باشند . بلكه گاه هست كه علم به ملاقات ايشان به رطوبت در وقت بافتن جامه حاصل مىشود و در اين وقت اجتناب واجب است . و مناط از براى هر كسى علم او است . ( احمد )\r\n","page_name":" 85 ","page_number":85},
  {"content":"\r\n\r\nاست كه آن را بيرون آورد به قصد آن كه به جايى ديگر بگذارد و بعد از آن بخورد « 1 » .\r\n\r\nمسألهء چهارم : وضو ساختن از ظرف طلا و نقره\r\nو آب وضو را در آن ريختن ، و اگر چه حرام است ، اما باعث بطلان وضو نمىشود ؛ مگر اين كه قدرت بر ظرف و آبى ديگر نداشته باشد و وضو ساختن او موقوف باشد بر اين كه از آن ظرف وضو سازد كه در اين صورت ، اقوى بطلان وضو است « 2 » . و همچنين است حكم در غسل كردن در تشت يا حوض طلا و نقره ؛ خواه غسل ترتيبى كند يا غسل ارتماسى . بلى ، هرگاه زمين آن حوض از غير طلا و نقره باشد ، غسل او صحيح است ، و اگر چه قدرت بر غسل كردن در جايى ديگر نداشته باشد .\r\n\r\nمسألهء پنجم : هرگاه اصل ظرف از طلا و نقره باشد\r\nو آن را مس‌كوب يا برنج‌كوب كرده باشند يا آن كه آب مس يا برنج [ را 
  ] روكش آن كرده باشند ، بر حرمت باقى خواهد بود و استعمال آن جايز نخواهد بود .\r\n\r\nمسألهء ششم : مشهور ميان فقها آن است كه استعمال ظرف مفضّض و مذهّب مكروه است\r\n، اما اجتناب موضع نقره و طلا واجب است . و بعضى « 3 » گفته‌اند كه : ظرف مس و مانند آن هرگاه روكش به طلا و نقره شده باشد ، اگر آن را بر آتش گذارند ، هرگاه از آن طلا و نقره حاصل شود ، حكم ظرف نقره و طلا خواهد داشت . و اگر مطلقا طلا و نقره حاصل نشود ، حكم ظرف مس خواهد داشت .\r\nو مخفى نيست كه مفضّض و مذهّب سه احتمال دارد :\r\n\r\n\r\n","description":"","footnote":"\r\n( 1 ) . اقوى آن است كه حرام است بيرون آوردن آن از ظرف مذكور ، خواه به قصد خوردن باشد يا به قصد آن كه به جايى ديگر بگذارد و بعد بخورد . هم چنان كه خود « طاب ثراه » در كتاب « لوامع » فرموده‌اند . و اگر چه مأكول و مشروب حرام نمىشود ؛ يعنى هرگاه مرتكب فعل حرام بشود و آن را از ظرف بيرون آورد ، بعد خوردن ضرر ندارد . ( احمد )\r\n( 2 ) . اقوى در نظر حقير آن است كه وضو ساختن از ظرف طلا و نقره ، باعث بطلان وضو مىشود مطلقا ؛ خواه قدرت بر ظرفى ديگر يا آبى ديگر داشته باشد يا نه . و همچنين غسل كردن از آن ، باعث بطلان غسل است مطلقا ، مگر اين كه زمين حوض از غير طلا و نقره باشد ، آب غسل يا وضو را در ظرف طلا و نقره ريختن باعث بطلان غسل يا وضو نمىشود . ( احمد )\r\n( 3 ) . ر . ك : نهاية الإحكام 2 : 298 .\r\n","page_name":" 86 ","page_number":86},
  {"content":"\r\n\r\nاول آن كه اصل ظرف از مس و مانند آن باشد و بر روى آن آب نقره و طلا ماليده باشند .\r\nدوم آن كه اصل آن باز از مس و مثل آن باشد ، ليكن بعضى از اطراف و مواضع آن طلاكوب يا نقره‌كوب باشد .\r\nسيم آن كه بعضى از اجزا و قطعات آن نقره و طلا باشد و بعض ديگر چيز ديگر .\r\nو شكى نيست كه استعمال آن در صورت اول و دوم جايز است با كراهت . و اجتناب از مواضع طلا و نقره لازم نيست ، بلكه مستحب است . و اما استعمال آن در صورت سيم خالى از اشكال نيست و احوط اجتناب است در اين صورت ؛ خصوصا هرگاه بيشتر اجزاى آن طلا يا نقره باشد .\r\n\r\nمسألهء هفتم : هر چه ظرف بر آن صادق نيايد\r\n، اگر از طلا و نقره باشد ، استعمال آن جايز است ، چون ميل و قلم و انگشتر و زهگير و حلقه و زنجير و زين و لجام اسب و امثال اين‌ها . و در بعضى احاديث صحيحه « 1 » نهى شده است از سوارى به زين نقره و لجام نقره ، و آن محمول بر كراهت است و نه حرمت . و هر چه گاهى اطلاق ظرف بر آن مىشود ، اما ظرف حقيقى نيست و از افراد شايع ظروف نيست ، بلكه از افراد نادره است ، يا اطلاق ظرف بر آن به عنوان مجاز است مانند سرمه‌دان و دوات و ظرف غاليه و ميانه قليان ، خواه كرنايى باشد يا نعلبكى ، بعضى « 2 » از علما استعمال آن را حرام دانسته‌اند . و اقوى آن است كه جايز است و حرام نيست ، ليكن احوط اجتناب است « 3 » .\r\n\r\n\r\n","description":"","footnote":"\r\n( 1 ) . وسائل الشيعة 11 : 497 ، باب 21 من أبواب أحكام الدواب ، ح 1 .\r\n( 2 ) . الدرّة النجفية : 61 - 62 ؛ كشف الغطاء 2 : 83 - 84 .\r\n( 3 ) . بدان كه ظاهر آن است كه ظرف ، لفظى است مطلق و در عرف خاص ، شايع در ظرفى بخصوصه نيست .\r\nيعنى هرگاه از ايشان ظرفى مطلق طلب كرده شود ، از آن ظرفى بخصوصه را نمىفهمند ، بلكه از طالب سؤال مىكنند كه چه ظرفى مىخواهى . پس اگر تقييد به ظرف آب مثلا كند ، از آن امثال كوزه و سبو فهميده مىشود و اگر تقييد به ظرف مأكولات متعارفه كند ، از آن امثال كاسه و پياله و نعلبكى و باديه فهميده مىشود و اگر تقييد به ظرف سرمه و غاليه و ترياك و امثال اين‌ها كند ، از آن امثال سرمه‌دان و غاليه‌دان و ترياك‌دان فهميده مىشود . پس ظرف بر امثال اين‌ها در عرف نيز اطلاق مىشود . و از اينجا معلوم مىشود كه اقوى حرمت استعمال اين‌ها نيز هست . بلى ، امثال ميانهء قليان كرنايى و نعلبكى ، اصلا در عرف اطلاق ظرف بر آن‌ها نمىشود . پس حكم اين‌ها هم چنان است كه فرموده‌اند . ( احمد )\r\n","page_name":" 87 ","page_number":87},
  {"content":"\r\n\r\n\r\nمسألهء هشتم : جايز است آويختن قنديل‌هاى طلا و نقره در مساجد و مشاهد .\r\nو همچنين جايز است تزيين مصحف و شمشير و ديوارها و سقف‌ها به طلا و نقره و استعمال ظروفى كه از غير طلا و نقره باشد جايز است ، و اگر چه در قيمت ، بالاتر از طلا و نقره باشد ، مثل ياقوت و زمرد و ساير انواع جواهر .\r\n\r\nفصل سيم در بيان احكام پوست‌ها\r\nو در آن چند مسأله است :\r\n\r\nمسألهء اول : پوست هر مرده [ اى 
  ] نجس است\r\nو به دباغت پاك نمىشود .\r\n\r\nمسألهء دوم : هر حيوانى كه آن را تذكيه نموده باشند\r\n، پوست آن پاك است و هر حيوان حلال گوشت [ ى 
  ] ، تذكيه بر آن واقع مىشود ، به اتفاق جميع علما . و اما حيوان حرام گوشت چند قسم است :\r\nاول ، آن چه بىشبهه ، تذكيه بر آن واقع مىشود ، و آن خز و سنجاب است .\r\nدوم ، آن چه تذكيه بر آن واقع نمىشود به اتفاق ، و آن انسان و سگ و خوك است .\r\nسيم ، آن چه در وقوع تذكيه بر آن خلاف است و اشهر و اقوى ، وقوع تذكيه است ، و آن سباع است ، يعنى حيوانات درّنده كه غير سگ است ، مثل شير و پلنگ و مانند اين‌ها .\r\nچهارم ، آن چه در وقوع تذكيه بر آن خلاف است و اقوى ، عدم وقوع تذكيه است ، و آن مسوخات است و حشرات . و مسوخات - بنابر قول اصح - موش است و عقرب و وزغ و خرگوش و ميمون و خوك و سوسمار و خرس و فيل و گرگ و زنبور و « جرّى » كه قسمى است از ماهى « وطواط » كه مرغى است كوچك . و حق آن است كه تذكيه بر اين‌ها واقع نمىشود .\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو بعضى « 1 » از مجتهدين بر آن‌اند كه بر هر يك از اين مسوخات ، به سواى خوك ، تذكيه واقع شود .\r\nو حشرات ، حيوانات صغارى هستند كه بر زمين حركت مىكنند ، مانند مار و سوسمار و موش و كرم‌ها و امثال اين‌ها .\r\nو بعضى « 2 » گفته‌اند : حيوانات صغار ريزى است كه سم از براى آن‌ها نيست ، و بنابراين ، مار و عقرب از حشرات نيستند .\r\nو اصح آن است كه تذكيه بر حشرات الارض ، به هر معنا كه باشند ، واقع نمىشود .\r\nبلى ، چون حشرات نفس سائله ندارند ، بايد پوست آن‌ها پاك باشد ، و اگر چه قابل تذكيه نباشند .\r\nو ظاهر آن است كه غير سباع از حيوانات حرام گوشت ، چه از وحوش و چه از مرغ و چه از ماهى ، مانند مسوخ و حشرات باشند ، كه تذكيه بر آن‌ها واقع نشود و گوشت و پوست آن‌ها نجس باشد ؛ و اگر چه ذبح متعارف بر آن‌ها واقع شود . و بنابراين بايد سريشم ماهى نجس باشد ، زيرا كه آن قسم ماهى كه سريشم از آن به عمل مىآيد ، حرام گوشت است و چون تذكيه بر آن واقع نمىشود ، بايد گوشت و پوست آن نجس باشد ، و اگر چه به طريق متعارف ذبح شود . ليكن ظاهر آن است كه مطلق ماهى نفس سائله نداشته باشد و بنابراين ، سريشم ماهى نجس نخواهد بود .\r\nو همچنين است حكم جند كه خصيهء سگ آبى است ، مگر اين كه ثابت شود كه آن از جملهء سباع و درندگان باشد كه در اين صورت با وجود ذبح متعارف ، نجس نخواهد بود .\r\n\r\nمسألهء سيم : حيواناتى كه قابل تذكيه‌اند\r\n، چون سباع ، هرگاه ذبح شرعى شوند ، استعمال پوست آن‌ها در هر امرى جايز است ، مگر در نماز كه استعمال پوست هر\r\n\r\n\r\n","description":"","footnote":"\r\n( 1 ) . تحرير الأحكام 2 : 159 ؛ إيضاح الفوائد 4 : 130 ؛ الدروس الشرعيّة 2 : 410 .\r\n( 2 ) . مسالك الأفهام 2 : 518 ؛ و ر . ك : مستند الشيعة 15 : 103 .\r\n","page_name":" 89 ","page_number":89},
  {"content":"\r\n\r\nحرام گوشتى در آن جايز نيست ، و اگر چه تذكيه بر آن واقع شود و پوست آن هم دباغت شود .\r\n\r\nمسألهء چهارم : هر پوستى كه معلوم باشد كه از مرده است\r\n، گرفتن و استعمال آن جايز نيست ؛ خواه در دست كافر باشد يا در دست مسلمان . و اگر معلوم باشد كه از حيوانى است كه تذكيه بر آن واقع شده است ، گرفتن و استعمال آن جايز است ، و اگر چه در دست كافر باشد ، بنابر اظهر . و اگر معلوم نباشد كه از مرده است يا از مذكّى ، پس اگر در دست كافرى باشد يا در بازار اهل كفر باشد از يهود و نصارا و هنود و فرنگى و مجوس و غير ايشان از اهل كفر ، گرفتن آن جايز نيست .\r\nو همچنين اگر در زمينى افتاده باشد كه همه يا بيشتر اهل آن كافر باشند ، برداشتن و استعمال آن جايز نيست . و همچنين هر پوستى كه مالك آن بگويد : اين تذكيه نشده است ، گرفتن آن جايز نيست ؛ خواه مالك مسلمان باشد يا كافر . و اگر در دست مسلمان باشد يا در بازار مسلمين باشد يا در زمينى افتاده باشد كه جميع يا بيشتر اهل آن مسلمان باشند ، گرفتن و برداشتن و استعمال آن جايز است ، و اگر چه آن كه آن پوست را داشته باشد ، ذبايح يهود و نصارا حلال داند ، چون اهل سنّت . و بنابراين ، خريدن پوست از سنّيان جايز است ، مگر اين كه علم به هم رسد كه از حيوانى است كه ذبح آن در دست يهود و نصارا شده باشد .\r\nو اگر پوستى در دست كافرى باشد و ما بدانيم كه آن كافر آن را بىواسطه يا به واسطه از مسلمانى گرفته است ، جايز است گرفتن آن پوست از آن كافر . و اگر پوستى در دست مسلمانى باشد و به يقين دانيم كه آن را بىواسطه يا به واسطه از كافرى گرفته ، گرفتن آن جايز نيست . و هر پوستى كه قرينه مفيد علم باشد كه از دست مسلمانان بيرون آمده و ابتدا در نزد ايشان بوده ، مىتوان آن را گرفت ؛ اگر چه حال در دست كافر باشد و مىتوان آن را برداشت ، اگر چه در زمين كفّار افتاده باشد . و از اين قبيل است پوست مصحف و كتب احاديث .\r\nو آن چه از پوست‌ها كه در بلاد اسلام يافت مىشود و شهرت دارد كه از دست كفّار\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nبيرون مىآيد ، مانند بلغار و بعضى از پوست‌هاى كلاه ، اگر يقين باشد كه از دست كفّار بيرون آمده ، گرفتن آن جايز نيست و اگر يقين نباشد ، گرفتن آن جايز است . و ساير آن چه در بلاد اسلام يافت مىشود و شهرت دارد كه از دست كفّار بيرون مىآيد ، چون ماهوت و بكرس و شكر و زنجبيل پرورده و امثال آن ، در حكم مانند پوست نيست ؛ زيرا كه غير پوست از چيزها پاك و حلال است ؛ اگر چه بدانيم كه از دست كفّار بيرون آمده ، مادامىكه علم حاصل نشود كه ايشان به رطوبت ملاقات نموده‌اند .\r\n\r\n","description":"","footnote":"","page_name":" 91 ","page_number":91},
  {"content":"\r\n . \r\n","description":"","footnote":"","page_name":" 92 ","page_number":92},
  {"content":"\r\n\r\n\r\nمطلب پنجم : در احكام خلوت و آداب حمام و ساير آن چه باعث نظافت و پاكيزگى بدن است\r\nو در آن چند فصل است :\r\n\r\nفصل اول در احكام خلوت\r\nو در آن چند مسأله است :\r\n\r\nمسألهء اول : هرگاه كسى به بيت الخلا رود\r\nاز جهت قضاى حاجت ، واجب است در حين خلوت ، بلكه در ساير احوال كه عورت خود را از نامحرم بپوشاند . پس بر هر مردى واجب است كه عورت خود را از هر كسى بپوشاند ، مگر از زوجه و كنيزى كه آن را به شوهر نداده باشد و در عدّه نباشد ، و مگر از ديوانه و طفل غير مميّز .\r\nو بر هر زنى واجب است كه عورت خود را از هر كس بپوشاند ، مگر از شوهر خود يا آقاى خود ، اگر كنيز باشد و شوهر نداشته باشد و در عدّه هم نباشد ، و مگر از طفل غير مميّز و ديوانه . و پوشانيدن زن عورت خود را از زنان نيز واجب است ، و اگر چه از قبيل مادر و دختر و عمّه و خاله و خواهر باشد .\r\nو بر هر مرد و زنى نيز واجب است كه نظر به عورت نامحرم در آن حال و ساير\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nاحوال نكنند . و نظر كردن به عورت اهل ذمّه از يهود و نصارا نيز حرام است ؛ اگر چه به شهوت نباشد ، بنابر اقوى . و در وقت نشستن از براى قضاى حاجت ، اگر علم يا ظن باشد كه هرگاه خود را نپوشاند ، ديگرى عمدا يا سهوا به عورت او نظر خواهد كرد ، پوشانيدن در حال نشستن واجب است ، و اگر علم و ظن نباشد ، پوشانيدن لازم نيست .\r\nو مراد به عورت ، ذكر است و حلقه دبر و خصيه .\r\n\r\nمسألهء دوم : حرام است در آن حال ، رو به قبله و پشت به قبله نشستن\r\n؛ خواه در صحرا باشد يا در بنا باشد و خواه به بدن يا عورت هر دو باشد يا به يكى از آن‌ها باشد .\r\nو سنّت است نشستن رو به مشرق يا مغرب « 1 » . و در حال استنجا ، يعنى شستن مخرج بول و غايط ، رو به قبله و پشت به قبله نشستن مكروه است . و اگر كسى خواهد بول كند در موضعى كه جهت قبلهء آن را نداند ، ظاهر آن است كه اجتهاد و سعى در معلوم كردن قبله بر او واجب نباشد و به هر جهت كه خواهد ، مىتواند كه بنشيند .\r\n\r\nمسألهء سيم : واجب است شستن مخرج بول به آب\r\n، و ماليدن سنگ يا كلوخ كافى نيست . و بعضى « 2 » واجب دانسته‌اند كه دو نوبت آب بر آن ريخته شود و ظاهر آن است كه يك نوبت كافى باشد ، و اگر چه احوط دو نوبت است .\r\n\r\nمسألهء چهارم : هرگاه غايط از مخرج متعدى شود\r\n، يعنى از حواشى دبر تجاوز كند و حوالى آن را آلوده كند ، واجب است كه تطهير آن را به آب كند و ماليدن سنگ و كلوخ كافى نيست . و حدّ تطهير ، آن است كه عين نجاست زايل شود ؛ يعنى جرم غايط با رطوبت لزجى كه به موضع مىچسبد بر طرف شود و اعتبارى به بو نيست . پس اگر بعد از ازالهء عين و حاصل شدن پاكى ، بويى باقى مانده باشد ، مانعى ندارد . و واجب ، شستن ظاهر مخرج است و شستن باطن و ازالهء نجاست از آن به انگشت و امثال آن واجب نيست ، بلكه از جملهء وساوس شيطانيه است كه مضموم است . و هرگاه غايط\r\n\r\n\r\n","description":"","footnote":"\r\n( 1 ) . اظهر كراهت استقبال قبله است و استدبار آن ، نه تحريم در وقت قضاى حاجت . و مستحب است تشريق يا تغريب . ( احمد )\r\n( 2 ) . مختلف الشيعة 1 : 106 مسألهء 64 ؛ و ر . ك : مستند الشيعة 1 : 367 .\r\n","page_name":" 94 ","page_number":94},
  {"content":"\r\n\r\nاز مخرج متعدى نشده و حوالى آن آلوده نشده باشد ، مخير است ميانه شستن به آب و ازاله كردن به ماليدن سه سنگ يا سه كلوخ يا سه لتّه يا پنبه و امثال آن از چيزهاى پاك ، به سواى آن چه استثنا خواهد شد .\r\nو شستن به آب ، افضل است از ماليدن سه سنگ . و اگر شستن و ماليدن ، هر دو را به عمل آورد ، اكمل است . و سنّت است كه ماليدن ، پيش از شستن باشد . و هرگاه به سه سنگ پاك نشود ، بايد زياد كرد تا پاكى حاصل شود . و هرگاه به كمتر از سه سنگ پاك شود ، بايد سه را تمام كرد . و استعمال يك سنگ كه سه جهت داشته باشد ، كافى نيست ، بلكه بايد سه مسح از سه سنگ باشد ، نه از سه جهت يك سنگ . و استعمال سنگ و كلوخ نجس جايز نيست ، و اگر به نجس مسح كند ، واجب است كه بعد از آن ، مخرج را به آب بشويد . و مسح به سنگ و كلوخ مطلقا كافى نيست ، بنابر اقوى .\r\nو سنگى كه ديگرى استعمال كرده باشد يا خود در وقتى ديگر استعمال كرده باشد ، جايز است كه در وقت شستن ، آن سنگ را استعمال كند . و همچنين جايز است هر موضعى از آن را كه پاك باشد ، استعمال كند و اگر چه موضعى ديگر از آن بر نجاست باقى باشد . اما اگر خود ، آن را استعمال كند جايز نيست كه در همان وقت به عوض سنگ دوم يا سيم آن را بشويد و استعمال كند يا طرف پاك آن را استعمال كند ؛ زيرا كه هم چنان كه دانستى ، واجب است كه مسح ، به سه سنگ متحقق شود . و مسح كردن به چيزهاى صيقلى ، چون شيشه و امثال آن و به چيزهاى رخو ، مانند ذغال و اشباه آن ، اگر نجاست را قلع كند و آن را ازاله نمايد كافى است ، و الّا كافى نيست .\r\nو ظاهر آن است كه مسح كردن به هر چه تر باشد ، كافى نباشد و حرام است استعمال كردن سرگين و استخوان و مطلق خوردنى و هر چه آن را احترامى باشد ، چون كاغذى كه بر آن علوم دينيه نوشته شده باشد و تربت منورهء جناب سيد الشهداء عليه السّلام . و اگر مسح به يكى از آن‌ها كند ، محل پاك نمىشود و اگر محترم را از روى استخفاف و اهانت استعمال كند ، كافر مىشود . و سه مرتبه استعمال خاك پاك كافى است ؛ به شرطى كه محل را پاك كند . و استعمال يخ كافى نيست .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو واجب نيست كه هر يك از سه سنگ ، همهء موضع نجس را فروگيرد ؛ بلكه اگر از هر يك ، مسح بعضى از موضع بشود ، به حدى كه از مجموع سه سنگ ، پاكى حاصل شود ، كافى است . و لازم است كه ابتدا سنگ را به موضعى گذارد كه پاك باشد و آن را به نحوى بمالد كه نجاست را بردارد و آن را به موضع پاك ديگر نقل نكند ؛ زيرا كه اگر نجاست را به موضعى ديگر نقل كند ، واجب است كه بعد از آن به آب بشويد .\r\nو بعضى « 1 » گفته‌اند كه : افضل آن است كه سنگ اول را بر مقدّم طرف راست محل گذارد و آن را بكشد تا مؤخر آن طرف و از آنجا بكشد تا موضعى كه به آن ابتدا شده بود ، و سنگ دوم را بر مقدّم طرف چپ گذارد و به عكس اول بكشد تا موضعى كه به آن ابتدا كرده بود ، و به سنگ سيم ، هر دو طرف را با وسط مسح كند . و اين تفصيل دليلى ندارد .\r\n\r\nمسألهء پنجم : سنّت است كه در وقت قضاى حاجت به موضعى رود كه همهء بدن او از مردمان مخفى باشد\r\nو كسى او را نبيند . پس اگر در جايى باشد كه بيت الخلا باشد ، همان كافى است و اگر در صحرا باشد ، بايد از مردم دور شود ؛ به نحوى كه كسى او را نبيند يا در كوى يا در عقب ديوارى بنشيند كه از نظر مردم مخفى باشد .\r\nو سنّت است كه از براى بول ، موضعى مناسب اختيار كند كه بول از آن ترشح نكند ؛ يعنى در موضع مرتفعى بنشيند يا در زمينى بنشيند كه خاك بسيار داشته باشد . و سنّت است كه در وقت داخل شدن به بيت الخلا ، پاى چپ را مقدّم دارد و در وقت بيرون آمدن ، پاى راست را مقدّم دارد . و اگر در صحرا باشد ، محل تقديم ، موضع نشستن است . و مستحب است كه در آن حال ، سر را بپوشاند و در وقت نشستن ، تكيه بر طرف چپ كند و در وقت داخل شدن بگويد : « بسم اللّه اللهمّ إنّي أعوذ بك من الخبيث المخبث الرّجس النّجس الشّيطان الرّجيم » .\r\n\r\n\r\n","description":"","footnote":"\r\n( 1 ) . ذخيرة المعاد : 19 .\r\n","page_name":" 96 ","page_number":96},
  {"content":"\r\n\r\nو در وقت كشف عورت بگويد :  « بِسْمِ اللَّهِ » *  .\r\nو در وقت نشستن بگويد : « اللهمّ اذهب عنّي القذى و الأذى و اجعلني من المتطهّرين » .\r\nو در وقت حدث بگويد : « اللهمّ كما أطعمتنيه طيّبا في عافية فأخرجه منّي خبيثا في عافية » .\r\nو در وقت نظر كردن به غايط بگويد : « اللهمّ ارزقني الحلال و جنّبني الحرام » .\r\nو در وقت استنجا بگويد : « اللهمّ حصّن فرجي و أعفّه و استر عورتي و حرّمها على النّار » .\r\nو در وقت فارغ شدن بگويد : « الحمد للّه على ما أخرج منّي من الأذى في يسر و عافية » .\r\nو در وقت بيرون آمدن بگويد : « بسم اللّه و الحمد للّه الّذي عافاني من الخبث المخبث و أماط عنّي الأذى » .\r\nو در وقت بيرون آمدن ، دست بر شكم خود بمالد و بگويد : « الحمد للّه الّذي أخرج عنّي أذاه و أبقى فيّ قوّته فيا لها من نعمة لا يقدر القادرون قدرها » « 1 » .\r\nو سنّت است كه استنجا به دست چپ باشد .\r\nو از جملهء مستحبات « 2 » ، استبرا كردن است . و در تفسير آن ميان فقها خلاف است و آن چه از احاديث اظهر است آن است كه سه نوبت از بيخ ذكر تا سر آن به قوّت دست بكشد ، به نحوى كه بقيّهء بولى كه در آن مانده بيرون آيد . و آن چه كه به احتياط نزديك‌تر است آن است كه سه نوبت از مقعد تا بيخ ذكر دست بكشد و از بيخ ذكر تا سر آن را سه مرتبه دست بكشد ، پس سه نوبت ذكر را بفشارد .\r\nو اگر بعد از استبرا و استنجا ، ترى بيرون آيد ، حكم بول ندارد ، بلكه پاك است و اگر پيش از آن وضو ساخته باشد ، وضو را باطل نمىكند . و اگر بعد از بول استبرا نكرده باشد و رطوبتى از مخرج بول بيرون آيد ، حكم بول دارد ؛ يعنى نجس است و بايد\r\n\r\n\r\n","description":"","footnote":"\r\n( 1 ) . وسائل الشيعة 1 : 306 - 309 ، باب 5 من أبواب أحكام الخلوة ، ح 1 و 5 و 6 .\r\n( 2 ) . احتياط آن است كه ترك استبراء نشود . ( احمد )\r\n","page_name":" 97 ","page_number":97},
  {"content":"\r\n\r\nشسته شود و وضو را باطل مىكند .\r\nو حق آن است كه استحباب استبرا از براى مردان است ، و از براى زن استبرا نيست .\r\n\r\nمسألهء ششم : مكروه است كه در وقت نشستن از براى قضاى حاجت\r\n، رو يا پشت به قرص آفتاب يا ماه كند ؛ خواه بدن و عورت ، هر دو در برابر آفتاب يا ماه باشد يا يكى از آن‌ها در برابر باشد . و هرگاه حايلى از ابر يا درخت يا ديوار و امثال آن در ميان واقع شود ، كراهت بر طرف مىشود . و به خسوف و كسوف ، كراهت رفع نمىشود ، بلكه در وقت خسوف يا كسوف ، اگر روى يا پشت به آن‌ها كند ، كراهت باقى خواهد بود .\r\nو مكروه است كه در وقت نشستن ، رو يا پشت به باد كند . و مكروه است نشستن در سر راه‌ها و سر خانه‌هاى مردم ، به شرطى كه مملوك نباشد ؛ و اگر مملوك باشد ، نشستن در آنجا حرام است . و در مسجد و پشت ديوارهاى آن و در مواضعى كه قافله و متردّدين فرود مىآيند ، يا مردم در آنجا اجتماع مىكنند و در جايى كه مردم آب از جوى يا چاه برمىدارند و در زير درختى كه بالفعل ميوه داشته باشد . پس اگر بالفعل ميوه نداشته باشد ، و ليكن در شأن آن باشد كه ميوه بدهد يا پيش از آن ميوه داشته ، نشستن در زير آن مكروه نيست ، بنابر اقوى .\r\nو مكروه است بول كردن در سوراخ حشرات ، چون مار و عقرب و مور و موش و امثال اين‌ها ، و در زمين صلب ، بلكه در هر موضعى كه خوف برگشتن بول و رسيدن آن به جامه و بدن باشد ؛ زيرا كه بسيار اتفاق مىافتد كه در نشستن امثال اين مواضع ، قطره‌هاى كوچك [ ى 
  ] از بول به جامه و بدن رد مىشود ، به نحوى كه احساس به آن نمىشود . و گاه است كه احساس به آن شود و به جهت معلوم نبودن موضعى كه به آن رسيده ، و واجب بودن شستن جميع مواضعى كه محل اشتباه است . در اين صورت ، بعضى از مردمان بىمبالات در امور دين ، در شستن آن كوتاهى كنند و حال آن كه در اخبار بسيار « 1 » رسيده كه اجتناب نكردن از بول ، باعث عذاب قبر است . و در بعضى « 2 »\r\n\r\n\r\n","description":"","footnote":"\r\n( 1 ) . وسائل الشيعة 1 : 339 - 340 ، باب 23 من أبواب أحكام الخلوة ، ح 3 .\r\n( 2 ) . وسائل الشيعة 1 : 340 ، باب 23 من أبواب أحكام الخلوة ، ح 4 .\r\n","page_name":" 98 ","page_number":98},
  {"content":"\r\n\r\nاخبار رسيده كه بيشتر عذاب قبر از بول است .\r\nو مكروه است ايستاده بول كردن و در آب بول كردن ؛ خواه [ آن آب 
  ] ايستاده باشد يا جارى و اگر چه كراهت در [ آب 
  ] ايستاده ، اشدّ است . و آبى كه در ضرورىها بسته مىشود از براى ازالهء نجاست ، هم چنان كه در شام و بعضى ديگر از بلاد متعارف است ، در حكم ساير آب‌هاست كه بول كردن در آن مكروه است ، بنابر اظهر .\r\nو بعضى « 1 » گفته‌اند كه : بول كردن در آن [ آب ايستاده 
  ] كراهت ندارد و شكى نيست كه در حالت ضرورت ، مانند وقت سوارى كشتى ، كراهتى نيست . و ظاهر آن است كه در اين حكم ، غايط نيز مثل بول باشد .\r\nو مكروه است تطميح به بول ، يعنى از جايى بسيار بلند ، مانند بام به پايين بول كردن . و آن چه مذكور شد كه سنّت است از براى بول از نشستن در موضع بلند ، محمول است بر موضعى كه اندكى بلند باشد كه از ترشح بول اطمينان حاصل شود . و كراهت در موضعى است كه بسيار بلند باشد ، چون بام و كوه و درخت و امثال اين‌ها . و كراهت در صورتى است كه رو به آن موضع بنشيند و بر هوا بول كند . و اگر بول بر زمين آن موضع كند و از آنجا به پايين جارى شود از ناودان و مانند آن ، كراهتى ندارد .\r\nو مكروه است در حالت خلوت چيزى خوردن و مسواك زدن و حرف زدن ، مگر به ذكر خدا و خواندن آية الكرسى و حكايت اذان و امر ضرورى كه اگر تكلّم نكند فوت شود . و دست زدن و امثال آن كفايت نكند . و اگر در آن حال عطسه كند ، سنّت است كه « الحمد للّه » بگويد و اگر كسى بر او سلام كند ، جواب سلام او واجب است . و هرگاه اسم پيغمبر صلّى اللّه عليه و آله را بشنود بايد صلوات بر او را مانند ساير اوقات ترك نكند .\r\n\r\n\r\n","description":"","footnote":"\r\n( 1 ) . مانند : صدوق در من لا يحضره الفقيه 1 : 16 ؛ الهداية : 75 ؛ و مفيد در المقنعة : 41 ؛ و ر . ك : مستند الشيعة 1 :\r\n398 .\r\n","page_name":" 99 ","page_number":99},
  {"content":"\r\n\r\nو در بيت الخلا بسيار نشستن ، كراهت دارد . و مكروه است همراه داشتن انگشتر يا پول نقره كه در آن اسم خدا باشد . و همچنين مكروه است همراه داشتن قرآن و ادعيه كه مشتمل بر اسماى الهى باشد . و مكروه است استنجا كردن به دست راست و به دست چپ ، هرگاه در آن انگشترى باشد كه اسم خدا يا اسم يكى از انبياء يا ائمه يا حضرت فاطمه عليهم السّلام بر آن باشد . و مراد ، اسمى است كه قصد يكى از ايشان شده باشد - هم چنان كه در نگين‌هاى عقيق و امثال آن نقش مىشود - نه اسمى كه موافق اسم يكى از ايشان باشد ؛ و اگر چه قصد اسم ايشان نباشد ؛ هم چنان كه اسم آن شخص در نگين مهر او نقش مىشود .\r\n\r\nمسألهء هفتم : اگر كسى عمدا استنجا را ترك كند\r\nو وضو سازد و نماز كند ، وضوى او صحيح است ، اما نماز او باطل است و اعادهء آن واجب است ، به اتفاق جميع علما . و اگر سهوا استنجا را ترك كند و وضو سازد و نماز كند ، مشهور ميان مجتهدين آن است كه نماز او باطل است و اعادهء آن واجب است ؛ خواه در وقت باشد يا خارج وقت . و وضو صحيح است و اعادهء آن لازم نيست .\r\nو ابن جنيد « 1 » اعاده را در خارج وقت واجب ندانسته است ، بلكه سنّت مىداند . و صدوق « 2 » در بول ، اعادهء وضو را نيز لازم دانسته و در غايط ، اعادهء نماز را واجب ندانسته . و قول مشهور اولى و اظهر است .\r\n\r\nفصل دوم در آداب حمام\r\nبدان كه رفتن به حمام از جهت پاك نمودن بدن از چرك و كثافات ، سنّت است . و بهتر آن است كه روز چهارشنبه يا جمعه برود و جمعه افضل است . و واجب است كه\r\n\r\n\r\n","description":"","footnote":"\r\n( 1 ) . علّامه در مختلف الشيعة 1 : 103 ، مسألهء 61 ، از ابن جنيد نقل كرده است .\r\n( 2 ) . من لا يحضره الفقيه 1 : 21 ، ذيل ح 59 .\r\n","page_name":" 100 ","page_number":100},
  {"content":"\r\n\r\nدر وقت داخل شدن ، عورت خود را بپوشاند ، اگر ديگرى در حمام باشد . و مكروه است كه مكشوف العورة داخل آب شود ، بلكه بايد با لنگ باشد و تا در آب است ، لنگ را از خود بر ندارد . مگر اين كه مظنهء نجاستى در آن باشد كه در اين صورت ، گشودن آن از جهت شستن كه خاطر جمع شود ، مانعى ندارد . و اگر بىلنگ در ميان آب غسل كند ، غسل او صحيح است ؛ اگر چه مرتكب فعل مكروه خواهد شد . و اگر بىلنگ « 1 » در خارج آب بايستد و غسل ترتيبى كند ، كراهتى نخواهد بود ؛ به شرطى كه ديگرى در آنجا نباشد كه نظر به عورت او كند . و اگر ديگرى باشد ، واجب است كه عورت را بپوشاند . و اگر با وجود نظر كردن غير ، نپوشاند و غسل كند ، غسل او صحيح است و اگر چه مرتكب فعل حرام شده خواهد بود .\r\nو مكروه است به حمام رفتن و شكم ممتلى از طعام باشد ، يا بالمرة از آن خالى باشد ، بلكه بايد اندك چيزى بخورد و برود . و مكروه است در حمام مسواك كردن و شانه بر ريش زدن و لنگ بر دور سر ماليدن .\r\nو سنّت است شستن سر به خطمى و سدر - خصوصا در هر روز جمعه - و خضاب كردن ريش به وسمه و حنا ، و نوره كشيدن در هر پانزده روز . و ترك كردن مردان ، نوره كشيدن را تا چهل روز و زنان تا بيست روز ، كراهت شديد دارد . و در هر روزى نوره كشيدن كراهت ندارد ، مگر روز چهارشنبه . و از بعضى « 2 » اخبار ، كراهت در روز جمعه معلوم مىشود و اصح عدم كراهت است . و مكروه است كه در وقتى كه نوره ماليده باشد ، بنشيند . و نوره گذاشتن بر موهاى زير بغل افضل است از تراشيدن آن . و بعد از نوره كشيدن ، حنا ماليدن بر موضع آن مستحب است . و در جنابت نوره كشيدن ، مانعى ندارد .\r\n\r\n\r\n","description":"","footnote":"\r\n( 1 ) . بدان كه نبودن كراهت در غسل ، هرگاه از آب بيرون باشد ، مخصوص است به وقتى كه در غير حمام غسل كند ؛ كه اگر در حمام باشد ، بىلنگ ، خارج آب ايستادن نيز مكروه است ؛ هم چنان كه خود « طاب ثراه » در « لوامع » تصريح فرموده . ( احمد )\r\n( 2 ) . وسائل الشيعة 7 : 366 ، باب 38 من أبواب صلاة الجمعة .\r\n","page_name":" 101 ","page_number":101},
  {"content":"\r\n\r\nو مكروه است كه پسر با پدر به حمام رود . و در بعضى « 1 » اخبار رسيده كه بايد زنان را از رفتن حمام منع كرد و مراد آن است كه اجتماع ايشان در حمام مكروه است و بايد هر زنى تنها به حمام رود ؛ مگر اين كه ممكن نباشد ، كه در اين صورت با وجود جمعيت ، رفتن زنان به حمام مكروه نيست .\r\nو سلام كردن در حمام كراهت ندارد . بلى ، كسى كه لنگ نبسته باشد ، سلام كردن و قرآن خواندن او مكروه است . و به هر تقدير اگر كسى سلام كند ، جواب سلام او مانند ساير اوقات ، واجب است .\r\nو جماع با حلال خود اگر در حمام اتفاق افتد ، كراهتى ندارد . و در بعضى « 2 » احاديث وارد شده كه در حمام ، خوردن آب سرد و ريختن آن بر بدن ، موجب بعضى امراض است ؛ مگر ريختن بر پاها در وقت بيرون آمدن كه موجب بر طرف شدن مرض‌ها است .\r\nو كسى كه به حمام رود ، سنّت است كه در وقت رخت كندن بگويد : « اللهمّ انزع عنّي ربقة النفاق و ثبّتني على الإيمان » .\r\nو در وقت داخل شدن بيت اول بگويد : « اللهمّ إنّي أعوذ بك من شرّ نفسي و أستعيذ بك من أذاه » .\r\nو در وقت داخل شدن بيت دوم بگويد : « اللهمّ أذهب عنّي الرجس النجس و طهّر جسدي و قلبي » .\r\nو اندر اين بيت ، يعنى بيت دوم مكث كند . و چون خواهد داخل بيت سيم شود كه خزانهء آب است ، قدرى آب گرم بر سر و پاها ريزد . و در بيت سيم مكرر بگويد : « اللهمّ إنّي أعوذ بك من النّار و أسألك الجنّة » .\r\nو در وقت رخت پوشيدن بگويد : « اللهمّ ألبسني التقوى و جنّبني الردى » « 3 » .\r\nو سنّت است كه در وقت بيرون رفتن ، عمامه بر سر بندد .\r\n\r\n\r\n","description":"","footnote":"\r\n( 1 ) . وسائل الشيعة 2 : 49 - 51 ، باب 16 من أبواب آداب الحمّام .\r\n( 2 ) . ر . ك : بحار الأنوار 73 : 79 ، باب 3 من أبواب آداب الحمّام .\r\n( 3 ) . وسائل الشيعة 2 : 44 ، باب 13 من أبواب آداب الحمّام ، ح 1 .\r\n","page_name":" 102 ","page_number":102},
  {"content":"\r\n\r\n\r\nفصل سيم در ساير انواع نظافت و پاكيزگى\r\nو آن چند چيز است :\r\nاول ، مسواك كردن . و در آن ثواب عظيم است و در اخبار « 1 » ، ترغيب بسيار و تأكيد شديد بر آن شده . و در وقت وضو ساختن و ارادهء نماز كردن و قرائت قرآن و در سحرها ، سنّت مؤكد است . و اقل مسواك كردن آن است كه انگشت بمالد و افضل ، ماليدن انگشت ابهام است و مسبّحه .\r\nدوم ، چيدن ناخن است . و چيدن جميع ناخن‌هاى دست‌ها و پاها در روز جمعه ، سنّت مؤكد است . و سنّت است كه در وقت چيدن بگويد : « بسم اللّه و باللّه و على سنّة محمّد و آل محمّد عليهم الصلاة و السلام » .\r\nو در بعضى « 2 » اخبار رسيده كه اگر در روز جمعه احتياج به چيدن ناخن نباشد ، بايد كارد يا مقراض بر آن ماليده شود تا سنّت به عمل آيد . و بعد از جمعه ، افضل ، روز پنج شنبه است . و در سه شنبه و شنبه نيز در اخبار تجويز رسيده .\r\nو مستحب است كه در چيدن ناخن‌هاى دست ، ابتدا شود به « خنصر » ، يعنى انگشت كوچك دست چپ و ختم شود به « خنصر » دست راست و بعد از چيدن ، ماليدن كارد و مقراض و امثال آن بر سرهاى ناخن از براى هموار شدن آن سنّت است .\r\nو مكروه است كه به دندان چيده شود . و آن چه از ناخن چيده مىشود ، دفن آن سنّت است . و بعد از چيدن ، شستن سرهاى ناخن كه آهن به آن رسيده ، مستحب است .\r\nو براى زنان ، افضل نچيدن ناخن‌ها و واگذاشتن آن‌هاست ، مگر آن كه به حدى رسد كه\r\n\r\n\r\n","description":"","footnote":"\r\n( 1 ) . وسائل الشيعة 2 : 5 ، باب 1 من أبواب السواك .\r\n( 2 ) . بحار الأنوار 73 : 124 ، باب 16 ، باب قصّ الأظفار .\r\n","page_name":" 103 ","page_number":103},
  {"content":"\r\n\r\nباعث دغدغه در وضو شود كه در اين صورت ، چيدن لازم است .\r\nسيم ، گرفتن شارب است در هر جمعه . و در وقت گرفتن ، دعاى مذكور از براى چيدن ناخن را بخواند . و گرفتن در روز پنج شنبه نيز خوب است ، و اگر چه افضل ، جمعه است . و آن چه از موهايى كه گرفته مىشود ، دفن آن سنّت است .\r\nچهارم ، اصلاح ريش است ، يعنى مدوّر ساختن آن و گرفتن زايل آن از يك قبضه . و ابتداى قبضه از زير زنخ است نه از نزد لب .\r\nپنجم ، تراشيدن موى سر است ؛ هم چنان كه از بسيارى احاديث « 1 » ، معلوم مىشود .\r\nو از بعضى « 2 » احاديث ، معلوم مىشود كه افضل ، واگذاشتن موى سر و نتراشيدن آن است به شرط تفريق ؛ يعنى چون موى سر بلند شود ، آن را چند شعبه كند ، به نحوى كه هر يك از شعبه‌ها قطعهء على حده شود و از ساير قطعه‌ها جدا شود . و از بعضى « 3 » اخبار كراهت تفريق مىرسد و اظهر و اقوى ، استحباب تراشيدن است .\r\nششم ، شانه بر ريش زدن است . و مروى است كه هر كه هفتاد مرتبه شانه « 4 » بر ريش زند و اين عدد را بشمارد ، تا چهل روز شيطان از او دور شود و به نزد وى نيايد .\r\nهفتم ، سرمه كشيدن است در وقت خوابيدن . و سنّت است كه عدد ميل سرمه ، طاق باشد نه جفت . و از حضرت صادق عليه السّلام « 5 » مروى است كه چهار ميل به چشم راست كشند و سه ميل به چشم چپ كشند .\r\nهشتم ، استعمال بوى خوش است از گلاب و غير آن ، در وقت هر نمازى . و اگر آن ممكن نشود ، روزى يك مرتبه استعمال كند و اگر آن نيز ميسر نشود ، يك روز استعمال كنند و يك روز ترك كنند . و استعمال آن در روز جمعه سنّت مؤكد است .\r\n\r\n\r\n","description":"","footnote":"\r\n( 1 ) . وسائل الشيعة 2 : 105 - 107 ، باب 60 من أبواب آداب الحمّام .\r\n( 2 ) . وسائل الشيعة 2 : 11 ، باب 1 من أبواب السواك ، ح 23 .\r\n( 3 ) . وسائل الشيعة 2 : 108 - 110 ، باب 62 من أبواب آداب الحمّام .\r\n( 4 ) . وسائل الشيعة 2 : 126 ، باب 76 من أبواب آداب الحمّام ، ح 1 .\r\n( 5 ) . بحار الأنوار 73 : 95 ، باب الاكتحال و آدابه ، ح 11 .\r\n","page_name":" 104 ","page_number":104},
  {"content":"\r\n\r\n\r\nمطلب ششم : در بيان وضو و احكام آن\r\nو در آن چند فصل است :\r\n\r\nفصل اول در اقسام وضو\r\nو وضو بر دو قسم است : واجب و سنّت .\r\nو وضو واجب مىشود از جهت نماز واجب و طواف واجب و دست ماليدن به نوشتهء قرآن ، هرگاه آن دست ماليدن به نذر يا قسم واجب شده باشد . و اين بنابر آن است كه ماليدن دست و ساير اعضا به نوشتهء قرآن ، بىوضو حرام است ؛ به شرطى كه آن اعضا حس داشته باشد . پس رسانيدن ناخن و مو به خط قرآن ، بىوضو مانعى ندارد « 1 » .\r\nو وضو از براى چند امر سنّت است :\r\nاول : نماز سنّت .\r\n\r\n\r\n","description":"","footnote":"\r\n( 1 ) . بدان كه در جواز رسانيدن مو به نوشتهء قرآن بىوضو ظاهرا تشكيكى نيست ، اما در ناخن و دندان خلاف است . و خود « طاب ثراه » در « لوامع » و « معتمد » [ معتمد الشيعة : 52 
  ] حرمت رسانيدن آن‌ها را اختيار فرموده‌اند و اين احوط است . ( احمد )\r\n","page_name":" 105 ","page_number":105},
  {"content":"\r\n\r\nدوم : طواف سنّت .\r\nسيم : دست ماليدن به قرآن ، اگر واجب نباشد .\r\nچهارم : خواندن و برداشتن قرآن .\r\nپنجم : نماز ميّت .\r\nششم : آن چه وضو در آن شرط نيست ، از اعمال حج .\r\nهفتم : داخل شدن مسجد .\r\nهشتم : سعى در حاجت خود يا حاجت مؤمنى كردن .\r\nنهم : زيارت قبور مؤمنان .\r\nدهم : خوابيدن ، خصوصا اگر جنب باشد « 1 » .\r\nيازدهم : جماع كردن محتلم ، پيش از آن كه غسل كرده باشد .\r\nدوازدهم : جماع كردن با زن آبستن .\r\nسيزدهم : ذكر كردن حايض در وقت نماز .\r\nچهاردهم : داخل كردن ميّت در قبر .\r\nپانزدهم : جماع كردن غاسل ميّت ، هرگاه غسل نكرده باشد .\r\nشانزدهم : بعد از بوسيدن از روى شهوت .\r\nهفدهم : بيرون آمدن « مذى » و آن آب چسبنده‌اى است كه از ملاعبه زنان و بوسيدن ايشان يا غير آن از محركات شهوت به هم رسد .\r\nهيجدهم : بيرون آمدن « ودى » و آن آبى است كه بعد از بول بيرون مىآيد ؛ به شرطى كه استبرا كرده باشد و اگر بعد از بول هنوز استبرا نكرده باشد كه رطوبتى بيرون آيد ، آن رطوبت در حكم بول است كه نجس است و وضو را باطل مىكند .\r\n\r\n\r\n","description":"","footnote":"\r\n( 1 ) . و سنّت است كه هرگاه كسى فراموش كند وضو را در وقت خوابيدن ، بر روى جامهء خواب تيمم كند .\r\n( احمد )\r\n","page_name":" 106 ","page_number":106},
  {"content":"\r\n\r\nنوزدهم : دست ماليدن به فرج زن .\r\nبيستم : بعد از قى كردن .\r\nبيست و يكم : بعد از خون آمدن از بينى .\r\nبيست و دوم : بعد از خلال كردن كه از آن خون بيرون آيد .\r\nبيست و سيم : خندهء قهقهه در نماز .\r\nبيست و چهارم : خواندن زياده بر چهار بيت از شعر باطل ؛ يعنى شعرى كه در هجو مؤمن باشد يا در مدح كردن شخصى به صفاتى چند كه در آن نباشد ، يا در ترغيب مردمان باشد بر امر حرام .\r\nبيست و پنجم : حصول تجديد ؛ يعنى اگر كسى وضو داشته باشد ، سنّت است كه بار ديگر وضو را تجديد كند .\r\nبيست و ششم : دائم با وضو بودن ؛ يعنى هر وقت وضوى او باطل شود ، سنّت است كه وضو بسازد كه دائما با طهارت باشد .\r\nبيست و هفتم : از براى مهيا شدن نماز فريضه ؛ يعنى سنّت است كه پيش از دخول وقت ، وضو سازد كه نماز را در اول وقت به جا آورد « 1 » .\r\nو اگر كسى به جهت ضرورت وضوى ناقصى ساخته باشد ، مثل وضوى جبيره يا وضوى تقيّه ، يا به جهت بيمارى ، ديگرى او را وضو داده باشد يا به جهت تعجيل قافله بر روى چكمه مسح كرده باشد ، سنّت است كه بعد از بر طرف شدن عذر ، نوبت ديگر وضو بسازد . و همچنين « 2 » هرگاه بعد از استنجا به سنگ وضو ساخته باشد ، سنّت است كه بعد از استنجا به آب ، دوباره وضو بسازد .\r\n\r\n\r\n","description":"","footnote":"\r\n( 1 ) . تجديد وضو سنّت است ؛ خواه ارادهء نماز واجبى يا سنّتى داشته باشد يا نه . و بعضى ، استحباب را تخصيص داده‌اند به صورتى كه ارادهء نمازى داشته باشد . ( احمد )\r\n( 2 ) . و همچنين سنّت است از براى كسى كه از سفر خواهد وارد خانه خود شود ، وضو بسازد و داخل خانهء خود شود . و روايت شده [ ابن سعيد حلّى در نزهة الناظر فى الجمع بين الاشباه و النظائر : 100 ، فى الوضوءات المستحبة 
  ] : هر كه بىوضو داخل خانه شود ، هر بدى كه به او رسد ، ملامت غير خود را نكند .\r\n( احمد )\r\n","page_name":" 107 ","page_number":107},
  {"content":"\r\n\r\n\r\nفصل دوم در موجبات وضو\r\nيعنى امورى كه باعث شكستن وضو مىشود و آن چند چيز است :\r\nاول : بول .\r\nدوم : غايط .\r\nسيم : بادى كه از موضع معتاد بيرون آيد .\r\nچهارم : خوابى كه بر چشم و گوش غلبه كند ، به نحوى كه نبيند و نشنود .\r\nپنجم : ديوانگى .\r\nششم : بىهوشى .\r\nهفتم : مستى .\r\nهشتم : استحاضه قليله ؛ هم چنان كه بعد از اين مذكور خواهد شد .\r\nو هيچ يك از مذى و مس فرج و بوسيدن و حقنه كردن و خندهء قهقهه و بيرون آمدن خون از مخرج بول و غايط - هرگاه با آن بول و غايط نباشد - موجب شكستن وضو نيست و قول به شكستن در اين امور به غايت ضعيف است .\r\n\r\nفصل سيم در افعالى كه در وضو واجب است و حقيقت وضو عبارت از آن افعال است\r\nو آن چند امر است :\r\n\r\nاول : نيّت\r\n. و حق آن است كه در نيّت ، كافى است كه بگويد يا در دل بگذراند كه\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nوضو مىسازم جهت فرمانبردارى خدا يا جهت تقرب به خدا ، يا وضو مىسازم « قربة الى اللّه » . و قصد وجوب و مباح بودن نماز و رفع حدث ، واجب نيست ، و اگر چه احوط آن است كه به اين نحو بگويد يا در دل بگذراند كه وضو مىسازم جهت مباح بودن نماز و رفع حدث به جهت آن كه واجب است ، « قربة الى اللّه » .\r\nو بايد بفهمد كه معنى قربت آن است كه اين عمل را به جهت نزديك شدن به خدا و فرمانبردارى او يا از جهت خوف از عذاب و اميد ثواب او به جا مىآورم . و بايد اين معنا را در دل بگذراند و باعث بر وضوى او امر ديگر نباشد . پس اگر دل او بالكليه غافل باشد ، به نحوى كه مطلقا متذكّر اين معانى نشود يا به قصد ريا وضو بسازد ، وضوى او باطل است . و چون - بنابر اقوى - واجب لغيره است ، يعنى وجوب آن به جهت نماز است و خود فى نفسه واجب نيست ، لهذا اگر وقت فريضه داخل نشده باشد و بر ذمّه او عبادتى واجب نباشد كه مشروط به وضو باشد ، مثل نماز قضاى يوميّه يا نمازى كه به نذر واجب شده باشد و امثال آن ، در اين صورت لازم است كه قصد وجوب نكند ؛ بلكه قصد سنّت كند . يا به مجرّد قربت اكتفا كند ؛ به اين نحو كه وضو مىسازم سنّت ، قربة الى اللّه ، يا قربة الى اللّه [ بدون ذكر سنت 
  ] .\r\nو گذرانيدن نيّت در دل ، واجب است و تلفظ به زبان ، لازم نيست . بلى ، اگر تلفظ به زبان نيز كند ، مانعى ندارد . و واجب است كه بر حكم نيّت باقى باشد تا از وضو فارغ شود ؛ يعنى نيّتى كه منافى نيّت باشد نكند ، مثل اين كه عضوى را به قصد ريا يا سرد شدن بشويد يا اين كه قصد قطع وضو كند يا قصد فعلى كند كه مبطل وضو است ، مثل بول كردن و اخراج ريح و امثال آن . و اگر چنين كند ، مادامىكه اعضاى سابقه خشك نشده باشد ، اگر آن عضو را دوباره به نيّت قربت بشويد ، وضوى او صحيح است . و اگر به شستن اول كه به نيّت ريا يا سرد شدن بود اكتفا كند ، وضوى او باطل است .\r\nو ابتداى نيّت ، وقت شروع در شستن دست‌هاست كه مستحب است تا وقت شستن رو . و استحباب شستن دست در وقتى است كه از ظرف سر گشاد وضو سازد .\r\nهم چنان كه بعد از اين مذكور خواهد شد . و در نزد شروع در شستن رو ، وقت مضيّق\r\n\r\n","description":"","footnote":"","page_name":" 109 ","page_number":109},
  {"content":"\r\n\r\nمىشود ؛ يعنى اگر تا آن وقت نيّت نكرده باشد ، بايد البتّه در آن وقت بكند و از آن تأخير نيندازد كه اگر هنوز نيّت نكرده ، رو را بشويد ، آن شستن ، بىصورت است و بايد نيّت بكند و دوباره رو را بشويد .\r\nو كسى كه خواهد وضو بسازد ، جايز است كه ابتدا يك نوبت يا بيشتر رو را به قصد سرد شدن يا پاك ساختن گرد و غبار بشويد و بعد از آن ، نيّت وضو كند و رو را بشويد .\r\nو اگر بر نيّت قربت ، قصد ريا را ضمّ كند ، وضوى او باطل است . و اگر قصد سرد شدن يا پاك ساختن رو از گرد و غبار و امثال آن از امورى كه لازم شستن است به آن ضمّ كند ، بعضى « 1 » از علما آن وضو را باطل دانسته‌اند و بعضى « 2 » صحيح دانسته‌اند . و يحتمل اين اقوى باشد « 3 » و اگر چه اول احوط است .\r\nو اگر آن چه را ضمّ مىكند امرى باشد كه به حسب شرع راجح و ممدوح باشد ، مثل اين كه قصد تعليم كردن غيرى را ضمّ كند ، شكى نيست كه آن وضو صحيح است . و از اين قبيل است كه پيش نماز در بلند گفتن تكبيرة الاحرام به نيّت قربت ، اعلام مأمومين را ضمّ كند يا كسى كه روزه مىگيرد ، به نيّت قربت ، قصد پرهيز را ضمّ كند ( يا كسى كه خمس و زكات مىدهد ، قصد اقتدا نمودن ديگران را ضمّ كند ) « 4 » كه در اين امور ضميمه مانعى ندارد ، بالاتفاق .\r\n\r\nدوم : از واجبات وضو ، شستن رو است\r\nو حد آن از طول ، از موضع رستن موى سر است تا آخر زنخ . و در عرض ، قدرى است كه انگشت مهين و وسطى ، كه ميانى باشد از كسى كه خلقت او به اعتدال باشد ، فروگيرد . و غير مستوى الخلقه ، بايد قياس بر آن كند و بايد از هر طرف قدرى زيادتر داخل كند تا محلّ وجوب ، به يقين شسته شود . و بايد هر چه مانع باشد از رسيدن آب به بشره و موهاى ابرو و مژه‌ها را ازاله كند ؛ چون\r\n\r\n\r\n","description":"","footnote":"\r\n( 1 ) . مختلف الشيعة 1 : 140 ، مسألهء 91 ؛ جامع المقاصد 1 : 203 - 204 .\r\n( 2 ) . شرائع الإسلام 1 : 12 ؛ مدارك الأحكام 1 : 191 .\r\n( 3 ) . اظهر آن است كه گفته شود كه آن چه ضمّ مىشود اگر مقصود بالذات ، آن باشد و ضمّ قربت بالتبع باشد ، وضو باطل باشد و اگر برعكس باشد ، صحيح است . ( احمد )\r\n( 4 ) . در نسخهء « الف » موجود نيست .\r\n","page_name":" 110 ","page_number":110},
  {"content":"\r\n\r\nآب بينى كه خشك شده باشد و قى چشم و پاره‌هاى لب و ساير جرم‌ها كه در رو يا لب يا حوالى چشم به هم رسيده باشد ، هر يك از اين‌ها كه مانع رسيدن آب باشد بايد ازاله كند و بايد گوشه‌هاى چشم را دست كشد كه يقين به رسيدن آب به آن حاصل شود .\r\nو آن چه از موى ريش كه از حد رو تجاوز كرده باشد ، شستن آن واجب نيست ؛ يعنى در طرف طول ، آن چه از حد زنخ زياده باشد و در طرف عرض ، آن چه از ما بين دو انگشت مهين و ميانى بيرون افتد ، شستن آن واجب نيست . و اگر موى محاسن بسيار باشد ، به نحوى كه زير آن از بشره اصلا نمايان نباشد ، تحليل آن ، يعنى رسانيدن آب به زير آن واجب نيست ، بلكه سنّت هم نيست . و اگر محاسن كم مو باشد ، به نحوى كه بعضى از بشره كه در زير آن است نمايان باشد ، در اين صورت آن چه ظاهر و نمايان است ، بايد شسته شود . و اگر به نحوى باشد كه در بعضى حالات ، نمايان باشد و در بعضى حالات ، نمايان نباشد ، مراعات احتياط در اين صورت اولى است .\r\nو در شستن رو واجب است كه ابتدا از بالاى رو كند ، يعنى آب بر موضع « 1 » رستنگاه مو ريزد و آن را فرود آورد تا آخر رو . و اگر جزوى از رو - خواه در سمت فرود آمدن آب باشد يا نه - آب به آن نرسد و شسته نشود ، بايد بعد ، آب به آن برساند و اگر چه [ به 
  ] اجزايى كه پايين‌تر از آن باشد ، آب رسيده باشد و شسته شده باشد . و لازم نيست كه البته هر جزو اسفل - خواه در سمت فرود آمدن آب باشد يا نه - پيش از اعلى شسته نشود و از هر طرف ابتدا به اعلى شود و بعد از آن به اسفل ؛ زيرا كه اين در نهايت اشكال است ، بلكه قدر واجب - هم چنان كه مذكور شد - آن است كه در ريختن آب ، ابتدا به بالا شود و فرود آورده شود تا اسفل . و هر موضعى كه آن آب به او نرسد ، بعد آن را آب برساند . و اگر پايين‌تر از آن آب رسيده باشد ، كافى است و دوباره آب رسانيدن به آن لازم نيست ، و اگر چه قبل از شستن موضع بالاتر ، آب به آن رسيده باشد . و اگر در آب ريختن ، ابتدا به موضع رستنگاه مو نكند ، بلكه آب را بر پايين رو يا\r\n\r\n\r\n","description":"","footnote":"\r\n( 1 ) . در نسخهء « ب » : « آب بر بالاى رستنگاه مو » .\r\n","page_name":" 111 ","page_number":111},
  {"content":"\r\n\r\nوسط رو بريزد و از آنجا به بالا برود ، وضوى او باطل است . و اكثر عوام اين معنى را مراعات نمىكنند و به اين جهت ، وضوى ايشان بىصورت است و چون وضوى ايشان بىصورت باشد ، نماز ايشان نيز صورتى ندارد .\r\n\r\nسيم : از واجبات وضو ، شستن دست‌هاست .\r\nو واجب است كه ابتدا به مرفق كند و اصل مرفق را نيز داخل كند و از آنجا بشويد تا سر انگشتان . و اگر عكس كند ، يعنى ابتدا به طرف انگشتان كند و از آنجا بشويد تا مرفق - هم چنان كه سنّيان مىكنند - وضوى او باطل است . و در شستن دست جايز است كه آن را به آب فرو برند ، به نحوى كه آب به همهء آن برسد ؛ به شرطى كه در فرو بردن ، ابتدا به مرفق شود . و همين كه آب برسد ، كافى است و احتياج به دست ماليدن بر آن نيست . و اگر كسى از مرفق تا بند دست بشويد و از بند دست تا انگشتان را نشويد يا بعضى از انگشتان را ما بين آن‌ها « 1 » را نشويد - هم چنان كه بعضى از عوام چنين مىكنند - وضوى او بىصورت و باطل است .\r\nو واجب است كه موهاى دست را تخليل كند ، يعنى آب به زير آن رساند و اگر چه بسيار باشد به حدى كه زير آن از بشره نمايان نباشد . و اگر در دست ، انگشترى يا دست بند باشد و مانع رسيدن آب باشد ، واجب است كه آن را حركت دهند كه آب به زير آن برسد . و شستن ناخن‌ها نيز واجب است ، و اگر چه بسيار بلند شده باشند .\r\nو كسى كه بعضى از دست او قطع شده باشد ، بايد آن چه تا مرفق باقى مانده است [ را 
  ] بشويد . ( و اگر از مرفق قطع شده باشد ، ) « 2 » شستن آن دست در وضو از او ساقط است . و در شستن رو و دست‌ها ، قدر واجب آن است كه مسمّاى شستن به عمل آيد ؛ يعنى در عرف آن را شستن بگويند . و شستن عرفى وقتى به عمل مىآيد كه جريان آب به عمل آيد ، و اقل آن اين است كه يك جزء آب به دو جزء بدن\r\n\r\n\r\n","description":"","footnote":"\r\n( 1 ) . در نسخهء « ب » : « انگشتان را تا پائين آن‌ها » .\r\n( 2 ) . در نسخهء « الف » موجود نيست .\r\n","page_name":" 112 ","page_number":112},
  {"content":"\r\n\r\nجارى شود ، و مجرد ماليدن دست تر و تر ساختن عضو بدون جريان ، هم چنان كه طريق روغن ماليدن است ، كافى نيست .\r\n\r\nچهارم : مسح مقدّم سر است\r\n؛ يعنى موى پيش سر يا جاى مو ، اگر مو نباشد . مسح پيشانى بىصورت است ؛ زيرا كه آن ، موضع شستن است نه موضع مسح . و مسح بر حايل ، مانند عمامه و جرم حنا و امثال آن كافى نيست . و در روايتى « 1 » رسيده كه مسح بر حنا جايز است و آن روايت ، ضعيف است و اعتبارى به آن نيست . و گويا مراد از آن ، صورتى باشد كه جرم حنا باقى نباشد و مسح بر رنگ آن شود و در جواز آن شكى نيست . و بنابر اقوى واجب نيست كه از فوق به تحت باشد ، بلكه مستحب است و عكس هم جايز است .\r\nو در مسح ، مسمّى كافى است ؛ يعنى آن چه را در عرف ، مسح بگويند ، كافى است .\r\nپس گذاشتن يك انگشت و حركت دادن آن ، به نحوى كه مسماى كشيدن به عمل آيد ، كافى است . و اكتفا به گذاشتن آن بدون كشيدن ، جايز نيست . و ظاهر آن است كه كشيدن بعضى از عرض يك انگشت كافى نباشد . و بعضى « 2 » كمتر از مقدار سه انگشت را كافى ندانسته‌اند و اقوى خلاف آن است ، هم چنان كه مذكور شد .\r\nو لازم نيست كه مسح به انگشت باشد ، بلكه به هر جزء از دست كه به عمل آيد ، كافى است . اما لازم است كه مسح ، به باطن كف بشود و به ظاهر آن كافى نيست ؛ مگر در حالت ضرورت .\r\nو سنّت است كه مسح سر به دست راست بشود ؛ هم چنان كه در حديث « 3 » زراره وارد شده « 4 » . و بر زنان واجب نيست كه در وقت مسح كشيدن ، مقنعه از سر بردارند ، بلكه كافى است كه انگشتان را به زير مقنعه كنند و مسمّاى مسح را به عمل آورند . و\r\n\r\n\r\n","description":"","footnote":"\r\n( 1 ) . وسائل الشيعة 1 : 455 - 456 ، باب 37 ، من أبواب الوضوء ، ح 3 و 4 .\r\n( 2 ) . مانند : شيخ در النهاية : 14 ؛ و در عمل اليوم و الليلة ( ضمن الرسائل العشر ) : 142 ؛ و صدوق در من لا يحضره الفقيه 1 : 28 ذيل خبر 88 .\r\n( 3 ) . در نسخهء « ب » : « در صحيح زراره » .\r\n( 4 ) . وسائل الشيعة 1 : 436 ، باب 31 من أبواب الوضوء ، ح 2 .\r\n","page_name":" 113 ","page_number":113},
  {"content":"\r\n\r\nبعضى « 1 » علما واجب دانسته‌اند كه در وضوى نماز صبح و شام ، مقنعه را از سر بردارند و مسح كنند ، و ظاهر آن است كه اين ، سنّت باشد ، به جهت دلالت بعضى « 2 » اخبار بر اين معنا . و جايز است كه مسح بر روى مو كنند ، به شرطى كه موى پيش سر باشد و اين قدر بلند نشده باشد كه از حد پيش سر تجاوز كند . پس اگر مويى كه از غير پيش سر رسته و پيش سر آمده باشد ، مسح بر آن جايز نيست . و اگر موى پيش سر بلند شده باشد ، به نحوى كه از پيش سر در گذشته باشد و بر پيشانى و غير آن افتاده باشد يا به نحوى باشد كه اگر كشيده شود ، از پيش سر بگذرد و به موضع ديگر رسد ، مسح بر آن قدرى كه از پيش سر نمىگذرد ، جايز است و بر زيادتى جايز نيست . و اين تفصيل ، بعينه در موى سر مردان نيز جارى است .\r\nو واجب است كه مسح سر و پاها به بقيهء ترى وضو باشد ؛ خواه در دست باقى باشد يا از محاسن يا موى ابرو و مژه يا از ساير اعضاى وضو بردارد . و در صورتى كه از محاسن بردارد ، احوط « 3 » آن است كه از موهايى بردارد كه از حد رو نگذشته باشد . و از موهايى كه از محاذات رو گذشته باشد ، كه شستن آن لازم نيست ، برندارد . و اگر رو را سه مرتبه شسته باشد ، از آب رو برندارد ؛ زيرا كه آب مرتبهء سيم از آب وضو نيست و حكم آب خارج [ را 
  ] دارد ؛ خواه حرام باشد يا نه . و اگر از آب تازه كه از بقيه ترى وضو نباشد مسح كند ، مسح او باطل است . پس اگر در زير باران وضو سازد ، بعد از شستن رو و دست‌ها بايد احتياط كند كه دست او از آب باران تر نشود . بلى ، اگر به آن جزوى از دست كه به آن مسح مىكند باران نرسيده باشد ، مسح او صحيح است ؛ و اگر چه به ساير اجزاى آن باران برسد .\r\nو اگر در موضع مسح ، ترى باشد ، پس اگر ترى دست بر ترى آن غالب باشد ،\r\n\r\n\r\n","description":"","footnote":"\r\n( 1 ) . الجامع للشرائع : 34 و نسبت داده در الحدائق الناضرة 2 : 273 به ظاهر صدوق و شيخين ؛ و ر . ك : من لا يحضره الفقيه 1 : 30 ، ذيل خبر 99 ؛ المقنعة : 45 ؛ النهاية : 13 ؛ المبسوط 1 : 22 ؛ در نماز ظهر و مغرب .\r\n( 2 ) . وسائل الشيعة 1 : 414 - 415 ، باب 23 من أبواب الوضوء ، ح 5 .\r\n( 3 ) . بلكه واجب است كه از موى بردارد كه از حد رو نگذشته باشد كه اگر از موى بردارد كه از حدّ رو گذشته باشد ، وضوى او باطل است . ( احمد )\r\n","page_name":" 114 ","page_number":114},
  {"content":"\r\n\r\nحرجى در مسح نيست و اگر ترى به موضع « 1 » مسح - خواه سر باشد يا پاها - زيادتر از ترى دست باشد ، در مسح دغدغه است ؛ بلكه بىصورت است و بايد موضع را خشك نمود و مسح كرد . پس اگر در وقت شستن رو ، آب را بر موضع مسح ريزد و در وقت مسح ، ترى آن باقى باشد ، در مسح دغدغه خواهد بود . هرگاه ترى ، زياده از ترى دست باشد يا مساوى آن باشد ، خشك ساختن آن لازم خواهد بود .\r\nو بعضى « 2 » گفته‌اند : ترى موضع مسح ضرر ندارد و اگر چه زياده از ترى دست باشد ، و اين ضعيف است ؛ زيرا كه آن ترى در حكم آب تازه است كه خارج از ترى وضو است . و اگر از آب وضو ، قدر بسيارى از رطوبت در دست باشد ، كه از گذاشتن و كشيدن آن به موضع مسح ، غسل به عمل آيد ، يعنى جريان حاصل شود ، حق آن است كه اگر غسل ضعيفى باشد كه در ضمن آن ، مسح به عمل آيد ، ضرر ندارد ؛ به شرطى كه قصد او اين باشد كه زيادتى بر او لازم نيست و بىكار است .\r\n\r\nپنجم : از واجبات وضو ، مسح پاهاست\r\n، و حدّ آن از سر انگشتان است تا كعب . و واجب است كه از باب مقدمه ، قدرى زيادتر داخل كند تا محل وجوب ، به يقين مسح شود . « و كعب » « 3 » ، بنابر مشهور ، عبارت است از قبّه قدم ، يعنى برآمدگى [ اى 
  ] كه بر پشت پا است .\r\nو علّامه « 4 » و بعضى « 5 » از متأخّرين گفته‌اند كه : كعب ، مفصل ساق و قدم است كه بند پا باشد ، و اين احوط است . و فرو گرفتن همهء عرض پاها در مسح ، ضرور [ ى 
  ] نيست ؛\r\n\r\n\r\n","description":"","footnote":"\r\n( 1 ) . ظاهر آن است كه مطلقا در ترى موضع مسح ، دغدغه باشد ، مگر اين كه به قدرى باشد كه در جنب ترى دست كه به آن مسح مىشود ، مستهلك باشد . ( احمد )\r\n( 2 ) . السرائر 1 : 104 ؛ المعتبر 1 : 160 .\r\n( 3 ) . در نسخهء « الف » موجود نيست .\r\n( 4 ) . علّامه در مختلف الشيعة 1 : 125 ، مسألهء 77 ؛ و تذكرة الفقهاء 1 : 170 ، مسألهء 51 ؛ و قواعد الأحكام 1 : 203 ؛ و فاضل هندى در كشف اللثام 1 : 546 .\r\n( 5 ) . اختيار كرده اين قول را شهيد در الفية : 44 ؛ فاضل مقداد در كنز العرفان 1 : 11 ؛ و ابن فهد حلّى در موجز الحاوي ( ضمن الرسائل العشر ) : 14 .\r\n","page_name":" 115 ","page_number":115},
  {"content":"\r\n\r\nبلكه اگر به قدر يك انگشت دست از سر انگشتان پا بكشد تا كعب ، كافى است . اما هم چنان كه در حديثى صحيح « 1 » وارد شده ، بهتر آن است كه به همهء كف دست ، پا را مسح كند ؛ يعنى بند دست را بر سر انگشتان پا گذارد و به نحوى بكشد كه در آخر مسح ، سر انگشتان دست از كعب جدا شود . و بايد پا را محكم كند و دست بر آن بكشد ، نه آن كه پشت پا را بر كف دست كشد .\r\nو بنابر اقوى ، در مسح پاها ترتيب واجب نيست « 2 » ؛ يعنى ابتدا به هر يك از پاى راست و چپ مىتوان كرد . و عكس در مسح پا جايز است ؛ يعنى مىتوان ابتدا به كعب كرد و از آنجا تا سر انگشتان كشيد .\r\nو اگر بر روى پا حايلى باشد ، مانند چكمه و جوراب و امثال آن ، مسح بر آن جايز نيست . و واجب است كه آن را از پا بيرون آورد و بر روى پا مسح كند .\r\nبلى ، در حالت تقيّه ، مسح بر چكمه و امثال آن جايز است ؛ چون سنّيان چنين مىكنند . و همچنين در حالت ضرورت - چون ضيق وقت [ و 
  ] برف و شدت سرما در سفر - مسح بر روى چكمه جايز است . و از اين قبيل است كه هرگاه خواهد چكمه را بيرون كند ، از قافله بازماند . و بعد از زوال ضرورت ، آن وضو باطل نمىشود ، بلكه تا حدثى صادر نشود ، باقى است و با آن ، نماز مىتوان كرد و اگر چه متمكن باشد از وضويى كه در آن نقصانى نباشد .\r\nو سنّت است مسح پاى راست به دست راست شود و مسح پاى چپ به دست چپ بشود ؛ هم چنان كه در صحيحهء « 3 » زراره وارد شده ، هر چند اكثر اصحاب ، متعرّض آن نشده‌اند .\r\n\r\nششم : از واجبات وضو ، ترتيب است\r\nبه طريقى كه مذكور شد ؛ يعنى اول ، رو را\r\n\r\n\r\n","description":"","footnote":"\r\n( 1 ) . وسائل الشيعة 1 : 417 ، باب 24 من أبواب الوضوء ، ح 4 .\r\n( 2 ) . دور نيست قول به وجوب تقديم پاى راست در مسح بر پاى چپ . پس اولى و احوط آن است كه پاى راست ، مقدم داشته شود . ( احمد )\r\n( 3 ) . وسائل الشيعة 1 : 436 ، باب 31 من أبواب الوضوء ، ح 2 .\r\n","page_name":" 116 ","page_number":116},
  {"content":"\r\n\r\nبشويد و بعد از آن ، دست راست و بعد از آن ، دست چپ و بعد از آن ، مسح پيش سر كند و بعد از آن ، مسح پاها كند . و در مسح پاها - هم چنان كه مذكور شد - بنابر اقوى ، ترتيب واجب نيست . پس جايز است كه پاى چپ را اول مسح كند و بعد از آن ، پاى راست را . پس اگر كسى مخالفت ترتيب كند و عضوى را كه بايد مقدّم داشت مؤخّر دارد ، هرگاه اعضاى سابق خشك شده باشند ، بايد وضو را از سر بگيرد و اگر خشك نشده باشند ، از جايى كه مخالفت ترتيب شده بشويد ؛ به نحوى كه ترتيب حاصل شود . پس اگر دست چپ را پيش از دست راست بشويد و ترى رو ، باقى باشد ، واجب است كه بعد از آن كه دست راست را بشويد ، نوبت ديگر دست چپ را بشويد و اعادهء شستن رو لازم نيست . و اگر سهوا اول دست چپ را بشويد و بعد از آن دست راست را ، پس متذكر شود ، بايد همين دست چپ را بشويد و شستن دست راست را دوباره لازم نيست . و اگر عمدا چنين كند ، اعادهء شستن هر دو لازم است .\r\n\r\nهفتم : موالات است\r\n، و مراد از موالات - بنابر اقوى - آن است كه هر عضوى را پيش از خشك شدن اعضاى سابقه بشويد . پس اگر دست راست را وقتى بشويد كه رو خشك شده باشد ، وضوى او باطل است . و همچنين اگر دست چپ را وقتى بشويد كه رو و دست راست خشك شده باشد ، وضوى او باطل است . اما اگر دست چپ را وقتى بشويد كه ترى دست راست يا رو باقى باشد ، وضوى او صحيح است .\r\nو بعضى « 1 » گفته‌اند كه : مناط باقى بودن ترى عضوى است كه بىواسطه ، مقدّم بر آن عضو است و ترى عضوى كه به واسطه مقدّم است ، كافى نيست . و بنابراين در شستن دست چپ واجب است كه ترى دست راست باقى باشد ، و باقى بودن ترى رو بدون ترى دست راست كافى نيست . و حق آن است كه همين كه ترى در يكى از اعضاى\r\n\r\n\r\n","description":"","footnote":"\r\n( 1 ) . مسائل الناصريات : 126 ، مسألهء 33 ؛ السرائر 1 : 103 ؛ المراسم : 38 ؛ المهذّب : 45 .\r\n","page_name":" 117 ","page_number":117},
  {"content":"\r\n\r\nسابقه باقى باشد كافى است و اگر چه آن عضو به واسطه مقدّم باشد و عضوى كه واسطه است خشك شده باشد . لهذا در حين شستن دست چپ اگر ترى رو باقى باشد ، وضو صحيح است ، و اگر چه دست راست ، خشك شده باشد .\r\nو بعضى « 1 » گفته‌اند : مراد از موالات ، پىدرپى شستن اعضا است ، به نحوى كه به حسب عرف و عادت ، فاصله در ميان دو عضو ، حاصل نشود . پس اگر رو را بشويد و بعد از فاصلهء عرفى دست راست را بشويد ، وضوى او باطل است ، و اگر چه ترى رو باقى باشد . و بعضى « 2 » گفته‌اند : در اين صورت ، وضوى او صحيح است ، اما فعل حرام كرده است . و اظهر و اقوى آن است كه مراد از موالات ، آن است كه ابتدا مذكور شد .\r\nو اگر كسى پىدرپى وضو سازد ، به نحوى كه در ما بين هيچ يك از دو عضو ، فاصله نباشد ، اما به جهت شدت حرارت يا سببى ديگر ، عضو سابق پيش از شستن لاحق خشك شود و به طريقى ديگر وضو ممكن نباشد ، در اين صورت وضوى او صحيح است و خشك شدن اعضاى سابقه ، ضرر به وضو نمىرساند . و در اين صورت ، هرگاه از براى مسح ، ترى در اعضا باقى نباشد ، جايز است « 3 » كه مسح را به آب تازه كند و به جهت ضرورت و اضطرار حرجى در آن نيست . و بعضى « 4 » در اين صورت احتمال وجوب تيمم داده‌اند و اول اظهر است . و هرگاه هوا بسيار رطب باشد و به جهت اسباغ وضو در وضو طولى به هم رسد ، به نحوى كه اگر هوا معتدل مىبود ، در وقت شستن هر عضوى ترى در اعضاى پيش باقى نمىبود ، حرجى در وضو نيست ؛ زيرا كه مناط ، باقى بودن ترى است به حسب حس و در اين صورت باقى است و زايل نشدن آن بر تقدير اعتدال ، مدخليت ندارد .\r\n\r\n\r\n","description":"","footnote":"\r\n( 1 ) . المبسوط 1 : 23 .\r\n( 2 ) . الدروس الشرعيّة 1 : 93 ؛ البيان : 49 ؛ و ر . ك : مفتاح الكرامة 1 : 263 .\r\n( 3 ) . احوط آن است كه در اين صورت ، بعد از مسح به آب تازه ، تيمم نيز بكند و نماز كند . ( احمد )\r\n( 4 ) . الحدائق الناضرة 2 : 357 .\r\n","page_name":" 118 ","page_number":118},
  {"content":"\r\n\r\n\r\nفصل چهارم در شروطى كه مراعات آن‌ها در وضو واجب است\r\nو آن چند امر است :\r\n\r\nاول : پاك بودن اعضاى وضو پيش از وضو ساختن .\r\nپس اگر يكى از اعضاى وضو نجس باشد ، يك شستن از براى ازالهء نجاست و وضو كافى نيست ، بلكه بايد اول ازالهء نجاست بشود و بعد از آن به جهت وضو شسته شود .\r\n\r\nدوم : آن كه خود ، افعال وضو را به جا آورد\r\nو ديگرى آن را به عمل نياورد . پس اگر ديگرى رو يا دست او را بشويد يا مسح سر يا پاهاى او را كند ، وضوى او باطل است ؛ مگر در حالت ضرورت و اضطرار . و آن چه را واجب است كه خود به جا آورد - هم چنان كه مذكور شد - شستن و مسح كردن است . پس اگر ديگرى آب بر كف او ريزد و او خود به آن آب ، رو يا دست را بشويد ، مانعى ندارد و اگر چه مكروه است .\r\nبلى ، اگر ديگرى آب بر رو يا دست‌هاى او ريزد و خود همين دست بر آن بكشد ، باز وضو باطل است ؛ زيرا كه از ريختن ، شستن تمام يا فى الجمله به عمل مىآيد .\r\n\r\nسيم : آن كه مكان وضو ، يعنى آن چه در وقت وضو ساختن بر آن قرار مىگيرد ، مباح باشد\r\nو غصبى نباشد . پس وضو ساختن در مكان غصبى جايز نيست ؛ خواه خود ، غاصب آن مكان باشد يا ديگرى .\r\nو همچنين وضو ساختن در فرش غصبى باطل است و اگر چه زمين ، غصبى نباشد . و اگر نداند كه آن مكان يا فرش غصبى است و در آن وضو سازد ، وضوى او صحيح است . و اگر داند كه غصبى است ، اما نداند كه در مكان و فرش غصبى وضو بىصورت است ، اين ندانستن ، فايده ندارد و وضوى او باطل است . و در كفش غصبى نيز وضو ساختن جايز نيست . و آن چه از كفش‌هاى مردمان كه از راه غفلت و اشتباه در مجامع به يكديگر عوض مىشود ، حكم كفش غصبى نيست و ظاهر آن است كه\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nصاحبانش راضى به وضو ساختن در آن باشند . بلى ، اگر ظن غالب به راضى بودن نباشد ، وضو در آن نسازد .\r\nو از ظرف غصبى نيز وضو ساختن جايز نيست ؛ خواه ظرفى باشد كه آب از آن بر دست بريزد ، چون آفتابه يا ظرفى باشد كه دست در آن كند و آب بردارد ، چون طاس و طشت و كاسه و امثال آن . و حكم وضو ساختن در ظرف نقره و طلا مذكور شد .\r\n\r\nچهارم : آن كه آب وضو پاك باشد .\r\nپس وضو ساختن به آب نجس جايز نيست . و همچنين وضو ساختن به آب مشتبه به نجس جايز نيست ، و هم چنان كه سابقا مذكور شد « 1 » .\r\n\r\nپنجم : آن كه آب وضو مضاف نباشد .\r\nپس وضو ساختن از مثل گلاب و اقسام عرق‌ها صحيح نيست . و اگر دو ظرف باشد كه يكى آب مطلق داشته باشد و ديگرى آب مضاف ، مانند گلاب بىبو و به يكديگر مشتبه باشند و آب ديگر نباشد ، واجب است كه از هر يك ، يك وضو بسازد كه يكى از اين دو وضو درست خواهد بود ، البتّه .\r\n\r\nششم : آن كه آب وضو مباح باشد و غصبى نباشد .\r\nپس اگر وضو سازد به آبى كه داند غصبى است ، وضوى او باطل است و اگر چه نداند كه به آب غصبى وضو جايز نيست . اما اگر نداند كه آن آب غصبى است ، وضوى او صحيح است .\r\nو مخفى نماند كه اين مسأله اگر چه سابقا مذكور شد ، ليكن چون در اين زمان آب‌هاى غصبى بسيار شده و بر اكثر مردم حقيقت حال مشتبه شده و بعضى « 2 » علماى عصر نيز در بعضى از اقسام آب‌هاى غصبى تجويز وضو و غسل در آن مىكنند و اين در نظر حقير بىصورت است ، لازم است كه ما در اينجا اشاره كنيم به اقسام آب‌ها و كيفيت مغصوب شدن هر يك و حكم آن ، تا حقيقت حال در محل نزاع معلوم شود .\r\nلهذا مىگوييم كه آب از چهار قسم بيرون نيست :\r\nاول : آبى كه كسى آن را احراز كرده باشد ، يعنى آب مباحى را برداشته باشد و در\r\n\r\n\r\n","description":"","footnote":"\r\n( 1 ) . ر . ك : ص 48 .\r\n( 2 ) . ر . ك : غنائم الأيام 1 : 150 - 151 و ج 2 : 205 - 206 .\r\n","page_name":" 120 ","page_number":120},
  {"content":"\r\n\r\nظرف خود كرده باشد . و شكى نيست كه اين آب را آن شخص مالك مىشود . و اگر ديگرى آن را بدون اذن او بردارد ، مغصوب مىشود و وضو و غسل از آن صحيح نخواهد بود و اين ، محل گفتگو و خلاف نيست .\r\nدوم : آب شطوط و رودخانه‌ها و آب كوه‌ها و آب باران ، قبل از آن كه كسى مالك شود به اين كه در ظرف خود كند يا جارى در نهر مملوكى خود كند . و اين قسم هم محل گفتگو نيست ؛ زيرا كه خلافى نيست كه همهء مسلمانان در اين آب شريك‌اند و هر كه مىتواند آن را بردارد و در غسل و وضو و ساير امور استعمال كند .\r\nسيم : آبى از آب‌هاى مباحهء مذكوره كه شخصى آن را داخل نهر مملوك خود كرده باشد . و بنابر اقوى و اشهر ، آن شخص آن را مالك مىشود .\r\nچهارم : آب‌هاى قنوات و چشمه‌ها كه مردمان آن را به نيّت تملك ، كنده باشند و از آن آب به روى زمين جارى نموده باشند . و خلافى در ميان علما نيست كه هر كه قناتى حفر كند و از آن آب بر روى زمين جارى كند ، آن قنات را با آب آن مالك مىشود ، و هر نهرى هم كه از براى جريان آن آب در صحرايى كه بلامالك باشد حفر كند ، آن را مالك مىشود . و در آن دو قسم آخر ، يعنى قسم سيم و چهارم ، ظاهرا اختلافى در ميان اهل علم نيست كه غصبيت آن به يكى از دو امر متحقق مىشود :\r\nاول ، شق النهر ؛ به اين طريق كه ديگرى متصل به نهر مملوكى آن شخص - خواه آن آب از قسم سيم باشد يا چهارم - نهرى بكند و آب آن شخص را بدون رضاى او داخل نهر خود كند .\r\nدوم ، آن كه اصل نهر و قنات و آب آن را بدون رضاى مالك ضبط كند . و چون اين معلوم شد ، مىگوييم كه : نظر به قواعد و فتاوى فقها ، بعد از تحقق غصبيت به هر يك از دو طريق كه اتفاق افتد ، بايد وضو ساختن و غسل كردن از آن آب جايز نباشد ؛ زيرا كه كلام فقها مطلق است در اين كه غسل و وضو از آب غصبى جايز نيست ؛ نه از براى غاصب و نه از براى غير او . پس هر آبى كه بر او صادق آيد كه غصبى است ، بايد غسل و وضو از آن صحيح نباشد .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nو شبهه‌اى نيست كه قناتى كه آب آن را كلّا او بعضا ، ديگرى به قهر و به جبر ضبط كرده باشد و مالك را از تصرّف آن منع نموده باشد ، بر آن آب صادق است كه غصبى است ، بالاتّفاق . پس بايد غسل و وضو از آن صحيح نباشد و اين مطابق قواعد و كلام فقهاست و مخالفى در اينجا از مشاهير فقها ظاهر نيست . مگر اين كه سيد مرتضى « 1 » تجويز نماز در صحراى غصبى كرده است ، نظر به بقاى اذن شاهد حال . و ظاهر آن است كه در اين قسم آب غصبى نيز تجويز وضو و غسل بكند ، و بعضى « 2 » هم از متأخرين نيز گويا مايل باشند به صحّت وضو و غسل از اين آب ، يعنى آب نهر و قناتى كه مغصوب شده باشد . و بعضى « 3 » از اهل عصر در غصبى بودن بعضى آب‌هايى كه بلا شبهه غصبى است ، شبهه نموده‌اند و آن را آب غصبى نمىدانند .\r\nپس مخالفتى كه در اينجا واقع است ، در دو موضع است :\r\n[ موضع 
  ] اول : مخالفتى كه ظاهر از سيد مرتضى است و بعضى از متأخّرين نيز آن را اختيار نموده‌اند . و حاصل قول ايشان اين است كه شكى نيست كه اين آب ، غصبى است ، ليكن اين آب پيش از مغصوب شدن ، نظر به شاهد حال ، غسل و وضو از آن صحيح بود ؛ پس بايد بعد از مغصوب شدن نيز جايز باشد ، نظر به استصحاب اذن مذكور .\r\nو اين سخن باطل است به چند وجه :\r\nاول ، اين كه فقها مطلقا حكم كرده‌اند كه وضو و غسل از آب غصبى جايز نيست و غصبى بودن بر اين آب صادق است . و هرگاه وضو و غسل از اين آب غصبى جايز مىبود ، چگونه جميع فقها حكم مطلق مىكردند و متعرض اين قسم آب غصبى نمىشدند كه وضو و غسل از آن جايز است و حال اين كه عمدهء آب غصبى و بيشتر\r\n\r\n\r\n","description":"","footnote":"\r\n( 1 ) . شهيد اوّل در ذكرى الشيعة 3 : 79 و الدروس الشرعيّة 1 : 152 ، از سيّد مرتضى نقل كرده است .\r\n( 2 ) . شهيد اوّل در الدروس الشرعيّة 1 : 152 ، از أبي الفتح كراجكى نقل كرده ؛ و اختيار كرده اين قول را صاحب كفاية الأحكام : 16 .\r\n( 3 ) . ر . ك : ص 120 همين كتاب .\r\n","page_name":" 122 ","page_number":122},
  {"content":"\r\n\r\nافراد آن ، اين قسم است كه اصل قنات و نهر ، به جبر و عدوان ضبط شده باشد . پس معلوم مىشود كه غرض ايشان از اذن شاهد حال ، در صورتى است كه غصب نشده باشد ( و در صورتى كه مغصوب شده باشد ، اذن مذكور بر طرف شده و بطلان غسل و وضو در نزد ايشان ظاهر ، بلكه اجماعى بوده [ است 
  ] ) « 1 » .\r\nدوم ، اين كه اصل اذن شاهد حال ، دليلى ندارد و اين سخنى است كه علّامه « 2 » و شهيد « 3 » گفته‌اند و ديگران « 4 » تابع ايشان شده‌اند . و شبهه‌اى نيست نيز كه دخل و تصرف در مال غير بدون اذن او ، به هيچ وجه جايز نيست و اين معنى اجماعى مسلمين است .\r\nپس نظر به اين ، بايد احدى به هيچ وجه استعمال آب ديگرى را نكند تا از جانب او مأذون شود .\r\nو علّامه و شهيد و ديگران كه گفته‌اند كه غسل و وضو و شرب از آب غير جايز است ، مىگويند : به جهت اين است كه در اينجا اذن عرفى حاصل است ؛ يعنى عرف و عادت حكم مىكند كه صاحب آب ، به اين قسم استعمالات چون ضررى به او نمىرسد ، راضى باشد . و از اين جهت گفته‌اند كه : جايز نيست كه كسى حيوانات بسيارى بر سر آب غير برد كه از آشاميدن آن‌ها نقصان در آن آب به هم رسد ؛ زيرا كه در اين صورت ممكن است راضى نباشد . پس تجويز ايشان بنابر آن است كه اذن در اينجا حاصل است . لهذا مىگوييم : چون تصرف در مال غير ، به هر نحوى از انحاء حرام است ، تا يقين به اذن او حاصل شود يا به تصريح او يا به فحوا و شاهد حال ، بايد هر موضعى كه اذن ، يقينى نباشد ، تصرف بىصورت باشد .\r\nپس مىگوييم كه قدر ثابت آن است كه تصرف در آب مذكور ، پيش از غصب شدن جايز است ؛ يا به جهت حصول علم عادى به رضاى مالك ، يا به جهت آن كه اجماعى\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . منتهى المطلب 4 : 299 - 300 .\r\n( 3 ) . اللمعة الدمشقية 7 : 186 ؛ الدروس الشرعيّة 3 : 66 .\r\n( 4 ) . مدارك الأحكام 3 : 215 - 317 ؛ و نقل كرده از شهيدين و جماعتى ديگر در الحدائق الناضرة 2 : 376 .\r\n","page_name":" 123 ","page_number":123},
  {"content":"\r\n\r\nاست كه پيش از غصب شدن ، استعمالات مذكور جايز است . اما بعد از غصب شدن ، نه اجماع است بر جواز استعمال - بلكه ظاهر اجماع بر خلاف آن است - و نه يقين است به اذن و رضا ؛ زيرا كه ظن غالب آن است كه در اين صورت مالك راضى نيست كه احدى آن را استعمال كند ، از جهت تضييق بر غاصب ؛ زيرا كه شبهه‌اى نيست و همه كس مىداند كه اگر آب مغصوب را مردمان از آن اجتناب كنند و احدى آن را استعمال نكند و اجاره نكند و از آن دورى كنند ، امر بر غاصب تنگ مىشود و به اين جهت ، گاه است كه دست بردارد . و هر كه اين معنا را احتمال دهد ، البتّه به استعمال مردمان راضى نيست و اگر بعضى راضى باشند ، شكى نيست كه بعضى ديگر راضى نيستند .\r\nپس در هر موضعى از آب‌هاى غصبى كه شك در رضا و اذن شاهد حال به هم رسد ، همين كه شك به هم رسيد ، نظر به اين كه اصل در مال غير ، حرمت تصرف است ، تا اذن و رضاى او جزما معلوم نشود ، بايد وضو و غسل در آن آب جايز نباشد .\r\nسيم ، اين كه در زمين غير ، هرگاه غصبى نباشد ، وضو و نماز ، نظر به اذن شاهد حال جايز است و بعد از غصب شدن جايز نيست . پس بايد آب هم در اين حكم ، شريك باشد ؛ زيرا كه فرق گذاشتن ، بىصورت است . و اگر التزام كنند كه وضو و نماز در زمين مغصوب هم جايز است ، فساد آن در كمال ظهور خواهد بود ؛ زيرا كه ظاهرا خلاف اجماع فقهاست و از معارف فقها كسى تجويز نماز و وضو در مكان غصبى نكرده ، مگر سيد مرتضى ؛ هم چنان كه مذكور شد « 1 » . و با وجود اتفاق ساير فقها ، اعتبارى به خلاف سيد نيست . و نمىدانم كه هر كه تجويز وضو و غسل را از آب مغصوب مىكند ، در صورتى است كه اصل قنات غصبى شده باشد و در صورت شق النهر تجويز نمىكنند ، يا در هر دو صورت تجويز مىكنند ، و فساد هر يك از دو تقدير ، در غايت ظهور است .\r\n\r\n\r\n","description":"","footnote":"\r\n( 1 ) . در ص 122 .\r\n","page_name":" 124 ","page_number":124},
  {"content":"\r\n\r\nموضع دوم از مخالفت آن است كه بعضى توهم كرده‌اند كه اين آب ، وقتى غصبى مىشود كه غاصب آن را بگيرد و بر زمين خود جارى كند . پس از دهن قنات تا موضعى كه پيش از غصب هم از آنجا آب مىرفته ، در حكم مغصوب نيست و غسل و وضو از آنجا صحيح است ، و از آن موضعى كه غاصب آن را مىگيرد و در ملك خود يا ملك ديگرى جارى مىكند ، مغصوب است .\r\nو شكى نيست كه اين سخن از خيالات فاسده و اوهام باطله است ؛ زيرا كه حقيقت غصب عبارت است از مستولى شدن كسى بر مال ديگرى ، بدون رضاى او ؛ به نحوى كه مالك ، متمكن از تصرف در مال خود نباشد . و شكى نيست كه قنوات مغصوبه كه محل گفت‌وگو است قنواتى است كه مالك داشته يا وقف بوده ، و ارباب جور آن را ضبط و تصرف نموده‌اند ؛ به نحوى كه مالك و متولى را به هيچ وجه اختيار تصرفى نيست ؛ زيرا كه اگر خواهد قنات را پر كند يا تنقيه كند يا آب آن را از ابتداى قنات به نهرى ديگر جارى كند ، نمىتواند . و اگر خواهد آبى ديگر را بر روى آن اندازد متمكن نيست و غاصبين ، انواع تصرف در آن مىنمايند و وضع يد بر آن نموده ؛ زيرا كه قنوات را تنقيه مىكنند و اگر چاهى از آن خراب شود ، مىسازند . و هر نوع تصرف و وضع يد كه در قنات تصوّر شود ، ايشان به عمل مىآورند .\r\nو هرگاه اصل قنات غصبى شود و آب آن را نيز غاصب به مصرف رساند ، البتّه آب آن از اندرون تا هر جا برود ، مغصوب خواهد بود و اگر چه قدرى از مجراى آن مجرايى باشد كه پيش از غصب نيز از آنجا مىرفته . و حال آن كه فى الحقيقة ، اصل مجرا نيز مغصوب است ؛ زيرا كه اگر پر شود و عيبى به هم رساند ، غاصب آن را اصلاح مىكند و صاحب بىچاره ، هيچ تصرفى نمىتواند بكند . و شبهه‌اى نيست كه قنوات و انهار ، غصب ، تعلّق به آن‌ها مىگيرد و مغصوب مىشوند ؛ هم چنان كه علما عموما و خصوصا تصريح به آن كرده‌اند .\r\nو در صورت مفروضه ، يعنى صورتى كه ديگرى آن‌ها را ضبط كند ، به نحوى كه اصلا صاحب آن‌ها متمكن از هيچ دخل و تصرفى نباشد ، هرگاه مغصوب نباشند ،\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nنمىدانم مغصوب بودن آن‌ها در چه صورت خواهد بود .\r\nو حقيقت حال آن است كه نظر به قواعد عقليه و نقليه ، آب با وجود اتصال ، يك چيز است و حقيقتى است واحد . پس اگر جزئى از آن كه غاصب آن را در ملك خود جارى ساخته مغصوب باشد ، آن چه متصل بدان است و به تدريج داخل زمين او مىشود ، باز غصبى است . و معنا ندارد كه با وجود اتصال و پىدرپى رسيدن ، بعضى مغصوب باشد و بعضى نباشد . و بالجمله ، فساد اين توهّم بر هر ذى شعورى ظاهر است ، و العلم عند اللّه .\r\nو مخفى نماند كه در صورتى كه بعضى از آب قنوات و چشمه‌ها غصبى شود و بعضى ديگر در تصرف صاحبانش باشد ، كيفيت حكم آن به تفصيلى است كه سابقا مذكور شد .\r\n\r\nفصل پنجم در مستحبات وضو\r\nو آن چند امر است :\r\n\r\nاول : مسواك كردن\r\nپيش از مشغول شدن به وضو .\r\n\r\nدوم : آن كه اگر از ظرف سر گشاده\r\n، مثل كاسه و طاس و امثال آن وضو سازد ، پيش از آن كه دست در آن ظرف كند ، هر دو دست را از بند دست بشويد . پس اگر آن وضو بعد از خوابيدن يا بول كردن باشد ، يك نوبت بشويد و اگر بعد از غايط باشد ، دو نوبت بشويد .\r\n\r\nسيم : آن كه اگر از ظرف سر گشاده وضو سازد\r\n، آن را به جانب راست خود گذارد و به دست راست ، آب از آن بردارد .\r\n\r\nچهارم : آن كه در وقت وضو ساختن ، رو به جانب قبله كند\r\n. \r\nپنجم : آن كه سه نوبت مضمضه\r\nو سه نوبت استنشاق كند .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\n\r\nششم : آن كه رو را به دست راست بشويد\r\n. \r\nهفتم : آن كه آب وضو ، يعنى آن چه از آب كه در وضو صرف مىشود\r\n، به مقدار يك مد باشد « 1 » و آن به حساب مشهور ، پنجاه درم به وزن شاه است و سه مثقال و ربع مثقال و ربع ربع مثقال .\r\n\r\nهشتم : خواندن دعاهايى\r\nكه در وقت شستن و مسح كردن اعضا وارد شده .\r\n\r\nنهم : آن كه در شستن دست‌ها ، مردان ابتدا به ظاهر دست كرده\r\nآب را بر ظاهر مرفق ريزند ، و زنان ، ابتدا به باطن دست كرده آب را بر طرف باطن مرفق ريزند .\r\n\r\nفصل ششم در مكروهات وضو\r\nيعنى امورى كه به جا آوردن [ آن‌ها 
  ] ضررى به وضو نمىرساند ، اما ترك آن‌ها بهتر است ؛ و آن چند چيز است :\r\n\r\nاول : استعانت نمودن به ديگرى\r\n، به اين نحو كه ديگرى آب بر كف دست وى ريزد و او رو و دست‌هاى خود را بشويد . اما اگر ديگرى به ضرورت ، آب بر رو يا بر دست‌هاى او ريزد ، وضوى او باطل است ؛ هم چنان كه سابقا مذكور شد .\r\n\r\nدوم : وضو ساختن از آبى كه بد رنگ يا بد بو باشد\r\n، يعنى رنگ و بوى آن به غير نجاست تغيير يافته باشد .\r\n\r\nسيم : وضو ساختن از آبى كه در ظرف باشد\r\nو از آفتاب گرم شده باشد .\r\n\r\nچهارم : وضو ساختن از ظرفى كه نقره‌كوب يا طلاكوب باشد .\r\nو در اين مسأله\r\n\r\n\r\n","description":"","footnote":"\r\n( 1 ) . مخفى نماند كه اين كه فرموده‌اند در وزن ، مد به من شاهى عباسى است كه سابق بر آن متعارف بوده و وزن آن ، هزار و دويست مثقال صيرفى است . و بنابراين من هم مد پنجاه درم و سه مثقال و نصف مثقال و ربع ربع مثقال است ؛ هم چنان كه خود « طاب ثراه » در « لوامع » بيان فرموده‌اند . اما به منى كه حال متعارف در اين زمان است ، در اكثر بلاد عراق كه شايد هزار و دويست هشتاد مثقال است ، پس مد پنجاه درم به وزن شاه است ، به شش مثقال و ربع مثقال و سه ربع ربع مثقال كم . و اللّه اعلم . ( احمد )\r\n","page_name":" 127 ","page_number":127},
  {"content":"\r\n\r\nتفصيلى است كه قبل از اين مذكور شد . « 1 »\r\n\r\nپنجم : وضو ساختن از ظرفى كه در آن صورت حيوانى نقش شده باشد\r\n. \r\nششم : وضو ساختن از آبى كه سؤر حيوانى باشد\r\nكه گوشت آن مكروه باشد يا حرام باشد ، اما پاك باشد ، چون اسب و استر و الاغ و باز و گربه و امثال آن .\r\n\r\nهفتم : وضو ساختن در مسجد از حدثى كه غير خواب و باد باشد\r\n، اما از حدث خواب و باد كراهتى ندارد .\r\n\r\nهشتم : خشك ساختن آب وضو از اعضا\r\n، به رو پاك و دستمال يا به دامن و آستين و امثال آن . و بعضى « 2 » خشك ساختن به آفتاب و آتش را نيز مكروه دانسته‌اند ، و اين دليلى ندارد .\r\n\r\nفصل هفتم در ساير احكام و مسائلى كه متعلّق به وضو است\r\nو آن چند مسأله است :\r\n\r\nمسألهء اول : شبهه‌اى نيست در اين كه شستن رو و دست‌ها سه نوبت ، حرام و بدعت است .\r\nيعنى شستن مرتبهء سيم بدعت است « 3 » و اگر كسى آن را به عمل آورد ، وضوى او باطل است . چون آبى كه در مرتبه سيم ريخته مىشود ، خارج از آب وضو است و لازم مىآيد كه مسح سر و پاها به آن ، تازه شده باشد ، و به اين جهت وضو باطل مىشود . اما شستن رو و دست‌ها دو نوبت - بنابر حق مشهور - سنّت است ؛\r\n\r\n\r\n","description":"","footnote":"\r\n( 1 ) . در ص 84 .\r\n( 2 ) . روض الجنان 1 : 126 ؛ و نسبت به قيل داده در مدارك الأحكام 3 : 253 ؛ و نسبت به بعض داده در ذخيرة المعاد : 43 سطر 16 .\r\n( 3 ) . مراد ايشان « طاب ثراه » آن است كه اگر سه نوبت را در جميع رو و دست‌ها به عمل آورد ، وضو باطل است ، نه اين كه هرگاه در روى تنها يا دست راست تنها يا اين دو با هم به عمل آورد وضو باطل مىشود .\r\nبلى ، اگر دست چپ تنها را سه مرتبه بشويد ، وضوى او باطل است . ( احمد )\r\n","page_name":" 128 ","page_number":128},
  {"content":"\r\n\r\nيعنى شستن مرتبهء دوم سنّت است و آب آن ، آب وضو است و مسح به آن صحيح است .\r\nو بعضى « 1 » گفته‌اند : نوبت دوم سنّت نيست ، اما جايز است ، و به اين جهت مسح كردن از آب آن مانعى ندارد ؛ زيرا كه آن آب ، خارج از وضو نيست .\r\nو اين مذهب ، ضعيف است ؛ زيرا كه معنا ندارد [ كه 
  ] فعلى جزء عبادت باشد و نه واجب باشد و نه سنّت .\r\nو بعضى « 2 » گفته‌اند : نوبت دوم جايز نيست و بدعت است و آب آن ، آب وضو نيست . پس مسح سر و پا به آب تازه خواهد شد و وضو باطل خواهد بود .\r\nو اين مذهب نيز در غايت ضعف است و مخالف احاديث بسيار و عمل اصحاب است .\r\nو چون محل نزاع در صورتى است كه عضو در نوبت اول به تمامه شسته شده باشد و در نوبت دوم آن را بشويند ، كه اگر نوبت دوم شسته نمىشد ، همان نوبت اول كافى مىبود ، لهذا بعضى « 3 » گفته‌اند كه اولى آن است كه هر يك از رو و دست‌ها به دو غرفه ، يعنى دو آب ريختن شسته شود ؛ يعنى يك بار آب بر آن ريزند و دست بر آن نمالند تا شستن به عمل نيايد و نوبت دوم ، آب بريزند و دست بر آن بمالند تا شستن به عمل آيد .\r\nو اين سخن نيز خالى از تحقيق است ؛ زيرا كه خلافى در ميان فقها نيست كه يك مرتبه آب ريختن به عضو و شستن كافى است ، [ بلكه 
  ] خلاف در اين است كه شستن در نوبت دوم سنّت است يا نه ؟ و دو كف ريختن و در نوبت دوم دست ماليدن تا عضو شسته شود ، اگر يك شستن باشد ، هم چنان كه ظاهر است ، حاصل اين قول آن خواهد\r\n\r\n\r\n","description":"","footnote":"\r\n( 1 ) . السرائر 3 : 553 ؛ الكافي 3 : 27 ؛ من لا يحضره الفقيه 1 : 29 .\r\n( 2 ) . ابن ادريس در السرائر 1 : 10 ، به صدوق نسبت داده ، و در الخلاف 1 : 87 ، مسألهء 38 ، به بعض الأصحاب نسبت داده است .\r\n( 3 ) . ر . ك : الوافي 6 : 322 ؛ الحدائق الناضرة 2 : 336 .\r\n","page_name":" 129 ","page_number":129},
  {"content":"\r\n\r\nبود ، كه اولى يك شستن است . و اگر دو شستن باشد - و حال آن كه نه چنين است - راجع به قول مشهور خواهد بود .\r\nو بالجمله اقوى آن است كه مستحب است كه هر يك از رو و دست‌ها را دو نوبت بشويد . بلى ، اگر كسى خواهد احتياط كند ، بايد بيشتر از يك مرتبه نشويد ؛ زيرا كه يك مرتبه شستن به اتفاق جميع علما ، وضو صحيح است . نهايت امر آن است كه فعل سنّتى ترك شده خواهد بود ، بنابر قول اقوى .\r\nو اگر رو را دو مرتبه بشويد و دست‌ها را يك مرتبه بشويد يا رو و دست راست را دو مرتبه بشويد و دست چپ را يك مرتبه بشويد ، باز وضو صحيح خواهد بود ؛ به اعتبار اين كه در اين صورت ، آب مسح ، آب تازه نخواهد بود . بلى ، بنابر قولى كه ابن ادريس « 1 » نسبت به بعضى داده است كه شستن مرتبه دوم در هر يك از رو و دست‌ها بدعت است ، مرتكب فعل حرامى خواهد بود .\r\n\r\nمسألهء دوم : اگر كسى در اثناى وضو شك كند\r\nكه عضوى را شسته است يا نه ، واجب است كه آن عضو را بشويد ، و اعضايى كه بعد از آن عضو است [ را 
  ] نيز بشويد و اگر چه آن‌ها را شسته باشد . اما اگر بعد از فارغ شدن از وضو شك كند كه عضوى را شسته است يا نه ، آن شك اعتبارى ندارد و وضوى او صحيح است . و اگر بعد از فراغ از وضو يقين كند كه عضوى را نشسته است ، اگر اعضاى سابقه بر آن عضو ، همه خشك شده باشند ، بايد وضو را از سر بگيرد و آن وضو بىصورت است . و اگر بعضى از اعضاى سابقه بر آن عضو ، هنوز خشك نشده باشند و ترى آن باقى باشد ، لازم است كه همان عضو را با اعضاى لاحقه بشويد و شستن اعضاى سابقه لازم نيست .\r\n\r\nمسألهء سيم : اگر كسى يقين داشته باشد كه وضو ساخته\r\nو شك كند كه بعد از آن ، حدثى از او سر زده يا نه ، وضوى او صحيح است و به آن وضو نماز مىتواند كرد . و اگر عكس اين باشد ، يعنى يقين كند كه حدث از او سر زده و شك كند كه بعد از آن ،\r\n\r\n\r\n","description":"","footnote":"\r\n( 1 ) . السرائر 1 : 100 .\r\n","page_name":" 130 ","page_number":130},
  {"content":"\r\n\r\nوضو ساخته است يا نه ، لازم است بر او كه وضو بسازد .\r\nهمچنين اگر كسى يقين داشته باشد كه هم وضو ساخته و هم حدث از او سر زده ، ليكن نداند كه كدام يك پيشتر بوده ، بر او نيز لازم است كه وضو بسازد .\r\nو اگر كسى در اول وقت نماز چنان داند كه وضو دارد و نماز كند و بعد از فراغ ، يقين كند كه محدث بوده و وضو نداشته ، در اين صورت بايد وضو بسازد و نماز را اعاده كند .\r\nو اگر بعد از فراغ از نماز يقين كند به حدث پيش از نماز ، اما شك كند در طهارت بعد از آن حدث ، ظاهر آن است كه بايد نماز را اعاده كند ؛ زيرا كه در اين صورت نيز فى الحقيقة راجع است به يقين داشتن به حدث پيش از نماز ، نه به شك بعد از نماز .\r\n\r\nمسألهء چهارم : صاحب سلسل البول\r\n، يعنى كسى كه نتواند بول خود را نگه دارد ، اگر آمدن بول او شدت و ضعف داشته باشد و بعضى اوقات او را فرصتى به هم رسد كه تواند با طهارت نماز كند ، واجب است كه چنان كند . و اگر آمدن بول او مستمر باشد ، به نحوى كه نتواند يك نماز را با طهارت به جا آورد ، جهت هر نمازى يك وضو بسازد و بعد از وضو ساختن ، بايد مبادرت به نماز كند . و با وجود مبادرت بعد از وضو ساختن ، تا فارغ شدن از آن نماز هر بولى كه بيايد ، معفو است و ضرر به نماز نمىرساند ؛ خواه پيش از داخل شدن در نماز بيايد يا در اثناى نماز بيايد . اما به قدر استطاعت بايد سعى كند كه آن بول ، تعدى به بدن يا جامهء او نكند ، يعنى عضو مخصوص را در كيسه [ اى 
  ] گذارد كه غلظتى داشته باشد تا نجاست به جامه و بدن او سرايت نكند .\r\nو صاحب بطن ، يعنى كسى كه مبتلا به آزار شكم باشد كه خود را از غايط و باد محافظت نتواند كرد ، اگر آزار او به نحوى باشد كه تواند به قدر وضو ساختن و نماز كردن خود را محافظت كند ، واجب است كه چنان كند ، و الّا اگر اسهال و شكم آمدن او مستمر باشد ، به نحوى كه ممكن نباشد كه با طهارت داخل نماز شود ، جهت هر نمازى وضو مىسازد - مثل صاحب سلسل - و حدثى كه در اثنا واقع مىشود ، ضرر\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nنمىرساند . و اگر ممكن باشد كه با طهارت داخل نماز شود ، جهت هر نمازى بايد چنين كند . و اگر در اثناى نماز حدثى به هم رسد ، بايد وضو بسازد و از آنجا كه نماز را قطع كرده ، بنا گذارد . و بايد در وقت وضو ، فعلى كه منافى نماز است [ را 
  ] عمدا به جا نياورد ، مثل تكلّم كردن و پشت به قبله كردن و امثال آن .\r\nو ظاهر آن است كه اعادهء وضو و بنا گذاشتن ، در صورتى است كه در اثناى نماز ، حدث بسيار اتفاق نيفتد ، و اگر بسيار واقع شود ، به نحوى كه اعادهء وضو و بنا باعث حرج و مشقت باشد ، اعادهء وضو لازم نيست و از براى هر نمازى يك وضو كافى است . و ظاهر آن است كه هر كه نتواند خود را از خواب محافظت كند ، چون بعضى از پيران و ايشانى كه به خوردن ترياك عادت دارند ، در حكم ، مثل صاحب بطن باشند .\r\nو مخفى نماند كه اگر كسى تواند حفظ غايط يا باد در هر وقت به قدر نماز بكند ، اما از حبس آن متضرر شود ، به نحوى كه حال او ناخوش شود ، ظاهر آن است كه تواند نماز را قطع كند . پس اگر حصول آن غايط يا ريح هميشه نباشد ، بلكه در بعضى اوقات تواند باشد كه به قدر نماز ، اثرى از آن ظاهر نشود ، در اين صورت بايد بعد از ساختن وضو نماز را از سر بگيرد تا يك نماز را بىحدث دريابد . و اگر حصول آن غايط يا ريح به نحوى باشد كه نتواند شد كه به قدر يك نماز اثرى از آن ظاهر نشود ، در اين صورت بعد از رفع ، بايد وضو بسازد و از آنجا كه نماز را قطع نموده بود ، بنا بگذارد ؛ مثل صاحب بطن . و اين مسألهء آخر را به نحوى كه مذكور شد ، هر چند فقها اصلا متعرض آن نشدند ، اما مقتضاى قواعد به نحوى است كه مذكور شد .\r\nو اگر كسى صاحب سلسل و بطن هر دو باشد ، اگر تواند شد كه هر دو به قدر طهارت و نماز قطع شوند ، بايد صبر كند تا وقت قطع شدن و نماز به جا آورد . و اگر يك كدام به اين قدر قطع شود و ديگرى قطع نشود ، بايد نماز را در وقت انقطاع اول به جا آورد و حكمى كه از براى آن ديگر است به عمل آورد . و اگر هيچ يك به قدر طهارت و نماز قطع نشوند ، اگر هر دو متواتر و پىدرپى بيايند ، از براى هر نماز [ ى 
  ] يك وضو كافى است و حدث اثنا معفو است .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو همچنين است حكم اگر غايط پىدرپى بيايد و اگر چه بول پىدرپى نيايد ؛ بلكه در اثناى نماز بعضى اوقات بايستد و بعضى اوقات بيايد ، و اگر هيچ يك پىدرپى نيايد ؛ بلكه در اثناى نماز مثلا هر يك ، دو مرتبه يا سه مرتبه بيايد ، در اين صورت اولى و احوط آن است كه هر نمازى را دو نوبت به جا آورد ، و در يكى به يك وضو اكتفا كند و در ديگرى در هر وقت كه حدثى در اثنا عارض شود ، وضو را اعاده كند و از جايى كه واگذاشته است بنا گذارد .\r\n\r\nمسألهء پنجم : اگر عضوى از كسى شكسته باشد\r\nيا زخم شده باشد و بر آن جبيره باشد ، يعنى آن را به چوب و كرباس يا به كرباس تنها و مانند آن بسته باشند يا جرم دوايى بر آن ماليده باشند كه بر آن چسبيده باشد ، پس آن جبيره يا در موضع شستن است يا در موضع مسح ؛ پس اگر در موضع شستن باشد ، هرگاه ممكن باشد كه آن را بردارند و موضع را بشويند بدون آن كه ضررى برسد اگر چه به آب گرم باشد و قدرت بر آن داشته باشد يا ممكن باشد كه آب را بر آن مكرر بريزند ، به نحوى كه زير آن شسته شود ، واجب است كه چنان كنند . و در صورتى كه هر دو قسم ممكن باشد ، مخيّر است كه هر يك را كه خواهد به عمل آورد و متعين نيست كه اول را به عمل آورد و اگر آن ممكن نباشد ، دوم را به عمل آورد ؛ هم چنان كه بعضى « 1 » گمان كرده‌اند . و همچنين اگر ممكن باشد كه آن عضو شكسته يا مجروح كه جبيره بر آن است [ را 
  ] در ميان آب گذارد ، به نحوى كه آب به زير جبيره برسد ، واجب است كه چنان كند .\r\nو در صورت آب رسانيدن شرط است كه زير جبيره كه محل شستن است ، پاك باشد يا به رسانيدن آب ، پاك شود و بعد از آن ، آب به جهت وضو به آن برساند . و هرگاه نجس باشد و پاك ساختن آن به رسانيدن آب ( ممكن نباشد ، رسانيدن آب ) « 2 » به آن فايده ندارد ؛ بلكه در اين صورت لازم است كه روى جبيره را مسح كند . و اگر\r\n\r\n\r\n","description":"","footnote":"\r\n( 1 ) . ر . ك : مدارك الأحكام 1 : 237 .\r\n( 2 ) . در نسخهء « الف » موجود نيست .\r\n","page_name":" 133 ","page_number":133},
  {"content":"\r\n\r\nبرداشتن جبيره و دوا و آب رسانيدن به زير آن ممكن نباشد ، واجب است كه روى جبيره را به دست تر مسح كند و حوالى آن را بشويد .\r\nو اگر رسانيدن آب به بعضى مواضع جبيره ممكن باشد و به بعضى ديگر ممكن نباشد ، هر جا ممكن است ، واجب است كه آب برساند و جايى كه ممكن نيست [ را 
  ] مسح مىكند .\r\nو اگر جبيره يا دوا همهء عضو را يا جميع اعضاى وضو را فرو گرفته باشد ، بر همه مسح مىكند و بالكليه شستن ساقط مىشود .\r\nو اگر جبيره در محل مسح باشد ، پس اگر ممكن باشد كه آن را بردارد و بشره را مسح كند ، واجب است چنان كند ، و الّا لازم است كه روى جبيره را مسح كند . و در اينجا رسانيدن آب به زير جبيره كافى نيست ؛ زيرا كه از آن ، شستن به عمل مىآيد ، نه مسح . و در اينجا واجب مسح است ، نه شستن .\r\nو در صورتى كه جبيره در موضع شستن باشد ، مسح نمودن جميع آن چه در موضع شستن است واجب است . و اگر در محل مسح باشد ، همين قدرى از دست ماليدن كه مسمّاى مسح به عمل آيد ، كافى است .\r\nو لازم است در مسح كردن كه روى جبيره پاك باشد ؛ پس اگر نجس باشد ، تطهير آن لازم است . و اگر ممكن نباشد ، خرقهء پاكى بر روى آن اندازد و بر آن مسح كند .\r\nو اگر موضع شستن شكسته باشد يا زخم شده باشد و بر آن جبيره نباشد ، يعنى خرقه و كرباسى بر آن نبسته باشند ، پس اگر شستن آن اگر چه به آب گرم ممكن باشد ، بايد چنان كند ، و الّا آن موضع را به ترى دست ، مسح كند ؛ هم چنان كه موضع مسح را .\r\nو اگر مسح كردن به اصل آن موضع متعذر باشد ، كرباس پاكى بر آن اندازد و آن را مسح كند .\r\nو بعضى « 1 » در اين صورت ، يعنى صورتى كه جبيره نباشد ، تيمم را لازم دانسته‌اند . و\r\n\r\n\r\n","description":"","footnote":"\r\n( 1 ) . شرائع الإسلام 1 : 42 ؛ قواعد الأحكام 1 : 241 ؛ و ر . ك : مفتاح الكرامة 1 : 282 .\r\n","page_name":" 134 ","page_number":134},
  {"content":"\r\n\r\nبعضى « 1 » در ميان تيمم و وضو با مسح موضع مجروح ، مخيّر دانسته‌اند .\r\nو بعضى « 2 » شستن حوالى آن موضع را كافى دانسته‌اند و مسح موضع را لازم ندانسته‌اند .\r\nو اقوى آن است كه بايد وضو ساخته شود و موضع شكسته يا مجروح ، مسح شود .\r\nبلى ، در جميع صورى كه بايد مسح شود ، خواه جبيره باشد يا نه ، اگر مسح كردن به جهتى متعذر باشد يا شستن حوالى آن ممكن نباشد ، تيمم لازم است . و با وجود امكان مسح و شستن حوالى ، حق آن است كه هر موضعى كه شكسته باشد يا مجروح باشد ، و اگر چه جراحت فصد باشد ، بايد مسح شود ؛ به تفصيل و شروطى كه مذكور شد . بلى ، اگر عضو مريض باشد نه شكسته و مجروح ، مثل جسمى كه درد آمده باشد يا دستى كه آن را باد گرفته باشد يا خلطى بر آن ريخته باشد و درد آمده باشد و از رسانيدن آب به آن متضرر شود ، در اين صورت مسح كردن بىصورت است و تيمم لازم است « 3 » .\r\nو مخفى نماند كه اگر صاحب جبيره يا جراحت به نحو مذكور وضو سازد و نماز كند و آن وضو را داشته باشد كه عذر او زايل شود ، يعنى جراحت او خوب شود ، اعادهء نماز بر او لازم نيست ، به اتفاق جميع علما « 4 » . و حق آن است كه اعادهء وضو نيز لازم\r\n\r\n\r\n","description":"","footnote":"\r\n( 1 ) . مدارك الأحكام 1 : 239 .\r\n( 2 ) . ذكرى الشيعة 2 : 197 .\r\n( 3 ) . مخفى نماند كه آن چه از اين مقام معلوم شد در فرق ميان موضع تيمم و جبيره ، آن است كه هر مكانى كه مسح كردن بر روى جراحت يا بر روى خرقه ممكن نباشد يا عضوى مريض باشد ، نه شكسته و مجروح ، بايد تيمم نمود و در ساير مواضع بايد جبيره كرد . و آن چه را كه فرموده‌اند ، بهترين فرق‌هايى است كه فقها گفته‌اند و صحيح است ، ليكن احتياط آن است كه اگر موضع ، مجروح يا شكسته باشد و بر آن جبيره باشد كه بتوان برداشت ، البته وضو به طريق جبيره ساخته شود . و اگر جبيره نباشد يا باشد و توان برداشت ، ليكن مسح بر جبيره يا عضو با شستن حوالى ممكن نباشد ، البته بايد تيمم نمود . و همچنين هرگاه عضوى مريض باشد نه شكسته و مجروح . و اما هرگاه عضو شكسته مجروح باشد و در آن موضع جبيره نباشد يا باشد و توان برداشت و رسانيدن آب مضر باشد و شستن حوالى ممكن نباشد ، در اين صورت احتياطا بايد وضوى جبيره با تيمم جمع شود . و اللّه اعلم . ( احمد )\r\n( 4 ) . المبسوط 1 : 23 ؛ مختلف الشيعة 1 : 137 ، مسألهء 88 .\r\n","page_name":" 135 ","page_number":135},
  {"content":"\r\n\r\nنيست و به همان وضو مىتواند نماز كند . و جمعى « 1 » اعادهء وضو را لازم دانسته‌اند و با وجود تمكن از وضوى كامل ، نماز كردن به آن وضو را جايز ندانسته‌اند .\r\n\r\nمسألهء ششم : به هر يك از اقسام وضوى سنّت كه مذكور شد\r\n، سواى وضوى حايض ، مىتوان نماز واجب را به جا آورد و احتياج به وضوى على حده از براى آن نيست . بلكه به هر يك از آن وضوهاى مستحب ، هر فعلى ديگر كه مشروط به وضو است بر سبيل وجوب ، چون نماز واجب و طواف واجب و دست ماليدن به قرآن اگر واجب باشد ، يا بر سبيل استحباب چون امورى كه مذكور شد ، مىتوان به جا آورد . و بنابراين هرگاه كسى دو وضو بسازد و نماز كند و بعد به خاطرش آيد كه يكى از آن دو وضو ناقص و مختل بود ، نماز او صحيح است ؛ خواه هر دو وضو واجب باشند يا سنّت باشند يا يكى از آن‌ها واجب باشد و ديگرى سنّت . و اگر به هر يك از آن دو وضو نمازى على حده به جا آورد و بعد معلوم شود كه يكى از آن‌ها فاسد بوده ، واجب است كه نماز اول را اعاده كند . و اگر به هر يك نمازى كند و بعد يقين كند كه بعد از يكى از آن دو وضو ، حدثى از او سر زده و نداند كه آن حدث بعد از وضوى اول بوده يا دوم ، اگر آن دو نماز در عدد ركعات مختلف بوده ، مثل اين كه يكى نماز مغرب بوده و ديگرى عشا ، در اين صورت بايد هر دو نماز را اعاده كند . و اگر در عدد ركعات مساوى باشند ، مثل اين كه يكى نماز ظهر بوده و ديگرى نماز عصر ، در اين صورت يك نماز چهار ركعتى اعاده مىكند و نيّت چنين مىكند كه نمازى كه در ذمّهء من است به جا مىآورم به جهت آن كه واجب است ، قربة الى اللّه .\r\nو اگر كسى نماز پنج‌گانه را به پنج وضو به عمل آورد ، يعنى بعد از هر نمازى وضوى آن را باطل كند و از براى نماز بعد وضوى تازه بسازد و بعد از به جا آوردن همهء نمازها به پنج وضو ، يقين كند كه بعد از يكى از آن پنج وضو ، پيش از دخول در نماز حدثى از وى سر زده ، در اين صورت يك نماز غير معيّن او بىصورت خواهد\r\n\r\n\r\n","description":"","footnote":"\r\n( 1 ) . إيضاح الفوائد 1 : 42 ؛ كشف اللثام 1 : 579 ؛ شرح المفاتيح بنابر نقل مفتاح الكرامة 1 : 283 .\r\n","page_name":" 136 ","page_number":136},
  {"content":"\r\n\r\nبود . پس واجب است كه سه نماز را اعاده كند : صبح و مغرب ، و يك چهار ركعتى ؛ كه اگر آن چه بىوضو بوده ، ظهر يا عصر يا عشا بوده ، به آن محسوب شود و نيّت را چنين مىكند كه چهار ركعت كه بر ذمّهء من است به جا مىآورم ، قربة الى اللّه . و چون آن چه فوت شده است ، در اين صورت يك نماز است نه بيشتر ، مراعات ترتيبى لازم نيست .\r\nو به اين جهت ، بيش از سه نماز واجب نيست . و لازم بودن سه نماز در وقتى است كه آن شخص در حضر باشد و مسافر نباشد و اگر مسافر باشد ، دو نماز را اعاده مىكند :\r\nيكى مغرب و يكى دو ركعتى كه از هر يك از چهار نماز ديگر محسوب مىشود . و كيفيت نيّت از آن چه مذكور شد ظاهر است .\r\n\r\n","description":"","footnote":"","page_name":" 137 ","page_number":137},
  {"content":"\r\n . \r\n","description":"","footnote":"","page_name":" 138 ","page_number":138},
  {"content":"\r\n\r\n\r\nمطلب هفتم : در بيان غسل‌ها و احكام آن‌ها\r\nو در آن چند مقصد است :\r\n\r\nمقصد اول در بيان اقسام غسل‌ها\r\nبدان كه غسل يا واجب است يا سنّت و غسل واجب شش است :\r\nاول : غسل جنابت .\r\nدوم : غسل حيض .\r\nسيم : غسل استحاضه .\r\nچهارم : غسل نفاس .\r\nپنجم : غسل ميّت .\r\nششم : غسل مسّ ميّت .\r\nو غسل‌هاى سنّت ، بسيار است و آن چه تأكيد در آن بيشتر است ، غسل جمعه است و بعضى « 1 » علما آن را واجب دانسته‌اند و تا ممكن باشد بايد ترك نشود . و وقت اداى\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 61 ؛ المقنع : 144 .\r\n","page_name":" 139 ","page_number":139},
  {"content":"\r\n\r\nآن از طلوع صبح است تا وقت ظهر روز جمعه . و از ظهر جمعه تا وقت شام روز شنبه ، به نيّت قضا مىتوان كرد . و اگر كسى ترسد كه روز جمعه مانعى از غسل كردن به هم رسد ، مىتواند در روز پنج شنبه و شب جمعه آن را به نيّت تقديم به جا آورد . و در هر يك از ادا و قضا و تقديم ، هر چند به ظهر روز جمعه نزديك‌تر باشد ، ثواب آن بيشتر است . و كسى كه غسل را در روز پنج شنبه به نيّت تقديم به جا آورده باشد ، اگر در روز جمعه آب بيابد ، مستحب است كه دوباره غسل كند .\r\nو از غسل‌هاى مستحب ، غسل شب‌هاى طاق ماه رمضان است ، چون شب اول و سيم تا شب بيست و نهم . و در شب اول و پانزدهم و هفدهم و نوزدهم و بيست و يكم ، تأكيد بيشتر است . و در شب بيست و سيم ، دو غسل سنّت است : يكى اول شب و يكى آخر شب .\r\nو ديگر از غسل‌هاى سنّت ، غسل شب و روز عيد رمضان است و غسل روز عيد قربان و شب نيمه رجب و شب نيمهء شعبان است و روز مبعث ، يعنى بيست و هفتم رجب و روز مولود رسول اللّه صلّى اللّه عليه و آله ، يعنى هفدهم ربيع الاوّل و روز عرفه ، يعنى نهم ذى الحجّه و روز ترويه ، يعنى هشتم آن و روز غدير ، يعنى هجدهم آن و روز مباهله ، يعنى بيست و چهارم آن و روز دحو الارض ، يعنى بيست و پنجم ذى القعده و روز نوروز و غسل احرام عمره و احرام حج و طواف خانهء كعبه و زيارت هر يك از چهارده معصوم عليهم السّلام و غسل داخل شدن حرم مكه « 1 » و داخل شدن در مكه و در مسجد الحرام و داخل شدن در اندرون خانهء كعبه و داخل شدن در مدينه و در مسجد مدينه و غسل جهت رمى جمرات حج و غسل توبه و نماز استسقاء و نماز حاجت و نماز استخاره و غسل دادن فرزند در وقت ولادت و غسل جهت سعى كردن در حاجت برادر مؤمن و جهت دست ماليدن به ميّت بعد از غسل دادن او و جهت كشتن وزغه ، يعنى چلپاسه و جهت كفن كردن ميّت .\r\n\r\n\r\n","description":"","footnote":"\r\n( 1 ) . در نسخهء « الف » : « كعبه » .\r\n","page_name":" 140 ","page_number":140},
  {"content":"\r\n\r\nو اگر كسى غسل ناقص كرده باشد به جهت ضرورت جبيره يا تقيّه يا غسل دادن ديگرى او را سنّت است كه بعد از زوال ضرورت ، نوبت ديگر غسل كند .\r\nو از جملهء غسل‌هاى مستحب ، غسل كردن است جهت اداى نماز خسوف و كسوف هرگاه تمام قرص آفتاب يا ماه گرفته باشد ، و جهت قضاى نماز خسوف و كسوف هرگاه عمدا آن را ترك كرده باشد ؛ خواه تمام قرص گرفته باشد يا نه . و اگر شخصى را بر حلق كشيده باشند و كسى بعد از سه روز به قصد ديدن او برود و او را ببيند ، سنّت است كه غسل كند .\r\n\r\nمقصد دوم در بيان غسل جنابت و احكام آن\r\nو در آن چند فصل است :\r\n\r\nفصل اول بدان كه غسل جنابت واجب مىشود\r\nاز جهت نماز واجب و طواف واجب و دست ماليدن به خط قرآن اگر واجب شده باشد به نذر و مانند آن ، و از جهت داخل شدن مسجد الحرام يا مسجد الرسول صلّى اللّه عليه و آله و درنگ كردن در باقى مساجد و قرائت سوره‌هاى سجده اگر دخول و مكث و قرائت ، واجب باشد . و همچنين واجب مىشود از براى روزهء واجب هرگاه به طلوع صبح اين قدر از وقت باقى مانده باشد كه غسل كند .\r\nو وجوب غسل ، از براى امور مذكوره است و بنفسه واجب نيست چون وضو .\r\nپس كسى كه نماز قضا يا واجبى ديگر كه طهارت شرط آن باشد در ذمّهء او نباشد ، اگر پيش از دخول وقت نماز غسل كند ، بايد نيّت وجوب نكند ، بلكه نيّت سنّت يا نيّت قربت تنها كند .\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nو همچنين اگر كسى در شبى كه روزهء روزش بر آن واجب باشد جنب شود ، در هر وقتى از شب كه به طلوع صبح بيشتر از قدرى مانده باشد كه در آن غسل به عمل آيد ، اگر غسل كند بايد نيّت وجوب نكند ، بلكه قصد قربت يا سنّت كند .\r\nو بعضى « 1 » گفته‌اند : مىتواند در اول شب نيّت وجوب كند اگر چه غسل ، واجب لغيره باشد و بر ذمّهء او نماز قضايى هم نباشد .\r\nو اين سخن به غايت بعيد است .\r\n\r\nفصل دوم سبب جنابت دو چيز است\r\n: \r\nاول : بيرون آمدن منى\r\n؛ خواه در بيدارى و خواه در خواب و خواه از مرد يا از زن .\r\n\r\nدوم : جماع كردن\r\nبه نحوى كه غيبوبت حشفه شود ؛ يعنى ختنه‌گاه پنهان شود در قبل زن يا دبر زن يا در دبر پسر ، و اگر چه انزال نشود . و هم چنان كه غسل بر شخص وطىكننده واجب مىشود ، همچنين بر زن و پسر [ ى 
  ] كه به او وطى شده نيز غسل واجب مىشود . و حق آن است كه داخل شدن حشفه در فرج حيوانات ، بدون انزال ، باعث وجوب غسل نمىشود و اگر چه احوط غسل كردن است . و در اينجا چند مسأله است كه بايد بيان شود :\r\n\r\nمسألهء اول : هرگاه آبى بيرون آيد و مشتبه باشد\r\nكه آيا منى است يا نه ، اگر با آن ، لذت و جستن و سستى بدن باشد ، منى خواهد بود و غسل بر او واجب است ، و الّا فلا . و در مريض ، جستن معتبر نيست ، بلكه لذت و سستى بدن در منى بودن كافى است و اگر يقين داشته باشد كه منى است ، غسل بر او واجب است و اگر چه صفات مذكوره با آن نباشد .\r\nپس اگر بعد از بيدار شدن از خواب در زير جامهء خود رطوبتى بيابد كه يقين باشد\r\n\r\n\r\n","description":"","footnote":"\r\n( 1 ) . سيّد على عاملى در مدارك الأحكام 1 : 17 به بعض مشايخ معاصر نسبت داده ؛ و صاحب مفتاح الكرامة 1 : 12 ، به استاد بزرگش نسبت داده است .\r\n","page_name":" 142 ","page_number":142},
  {"content":"\r\n\r\nكه منى است ، غسل بر او واجب است و اگر چه خوابى نديده باشد و هيچ يك از لذت و جستن و سستى بدن را نيافته باشد . بلى ، اگر رطوبتى بيابد كه بر او معلوم نباشد كه منى است يا نه و هيچ يك از امور مذكوره را نيافته باشد ، در اين صورت غسل واجب نمىشود .\r\nو بعضى « 1 » گفته‌اند كه : در صورت اشتباه ، هرگاه بيرون آمده ، تر باشد ، اگر در بو مثل شكوفه و خمير باشد ، منى است و الّا فلا . و هرگاه خشك شده باشد ، اگر در بو مثل سفيدهء تخم مرغ باشد ، منى است و الّا فلا .\r\nو به مجرد اين صفت ، حكم كردن به منى مشكل است ؛ زيرا كه حديثى بر آن دلالت نمىكند و اگر چه احتياط در اين است .\r\n\r\nمسألهء دوم : تا علم به وقوع سبب جنابت حاصل نشود ، غسل واجب نمىشود .\r\nپس اگر جامه [ اى 
  ] در ميان دو نفر مشترك باشد كه هر يك گاهى بپوشند يا بالاپوش و فرشى در ميان ايشان مشترك باشد ، به اين معنا كه هر دو در آن مجتمع شوند و بخوابند ، مثل اين كه در يك عبا يا لحاف بخوابند يا بر روى يك قالى بخوابند و در آن منى بيابند و معلوم نباشد كه از كدام يك است ، بر هيچ يك غسل واجب نمىشود و حكم جنب بر ايشان جارى نخواهد شد . پس از براى هر دو جايز است كه داخل مسجد شوند و سوره‌هاى سجده را بخوانند . و مىتواند يكى از ايشان به ديگرى اقتدا كند .\r\n\r\nمسألهء سيم : هرگاه شخصى در بدن خود يا جامه‌اى كه مخصوص او باشد منى بيابد\r\n، غسل بر او واجب است ؛ زيرا كه در اين صورت احتمال نمىرود كه آن منى از غير باشد . و چنان چه آن احتمال برود ، بر او غسل واجب نيست . و بعد از آن كه حكم شود كه منى از او است و غسل بر وى واجب است ، بايد نمازهايى [ را 
  ] كه در جنابت كرده قضا كند ، يعنى از آخر وقتى كه محتمل باشد كه در آن وقت [ را 
  ] محتلم شده ، يعنى بعد از آخر خوابى كه كرده تا حينى كه منى را ديده ، آن نماز كه در اين ما بين بوده ،\r\n\r\n\r\n","description":"","footnote":"\r\n( 1 ) . روض الجنان 1 : 143 .\r\n","page_name":" 143 ","page_number":143},
  {"content":"\r\n\r\nقضا كند و نمازهاى پيش‌تر از اين [ را 
  ] لازم نيست كه قضا كند .\r\n\r\nمسألهء چهارم : هرگاه در نزد غلبهء شهوت\r\n، به سبب جماع يا غير آن ، احساس به حركت منى كند و خود را نگاه دارد كه منى بيرون نيايد ، غسل بر او واجب نمىشود . و اگر بعد از آن منى بيرون آيد ، غسل واجب مىشود ؛ خواه با آن شهوت و لذت باشد و خواه نباشد و خواه پيش‌تر غسل كرده باشد يا نه . و اگر قدرى منى بيرون آيد ( و غسل كند و بعد از غسل ، قدرى ديگر بيرون آيد ، ) « 1 » واجب است كه نوبت دوم غسل كند .\r\n\r\nمسألهء پنجم : اگر كسى در خواب ببيند كه محتلم شد\r\nو چون بيدار شود اثرى از منى در بدن يا جامهء خود نبيند ، غسل بر او واجب نيست . و اگر بعد از حركت يا راه رفتن ، منى بيرون آيد ، غسل بر او واجب مىشود . بلى ، اگر ترى بيرون آيد كه يقين نباشد كه منى است و محتمل باشد كه رطوبتى ديگر باشد ، چون مذى و بول و امثال آن ، غسل واجب نمىشود .\r\n\r\nمسألهء ششم : در واجب شدن غسل به بيرون آمدن منى ، فرقى ميان مرد و زن نيست .\r\nپس اگر از زن ، منى بيرون آيد ، غسل بر او واجب است ؛ خواه به جماع باشد يا به تفخيذ و ملاعبه باشد يا به خواب ديدن باشد ؛ به شرطى كه يقين باشد كه آن منى است و از زن است . پس اگر رطوبتى باشد كه مشتبه باشد كه منى است يا نه ، غسل واجب نيست .\r\nو همچنين اگر منى مرد از فرج زن بيرون آيد ، به اين جهت غسل بر او واجب نمىشود ، بلكه اگر منى [ اى 
  ] بيرون آيد كه مشتبه باشد كه منى مرد است يا زن ، باز غسل بر او واجب نيست .\r\n\r\nمسألهء هفتم : هرگاه غير بالغ ، دخل « 2 » به بالغ كند\r\nبه نحوى كه ختنه‌گاه پنهان شود يا بالغ ، دخل « 3 » به غير بالغ كند به نحو مذكور ، بدون انزال ، شكى نيست كه در هر دو صورت بر بالغ ، غسل واجب است .\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\nو 3 . مراد ، دخول است .\r\n","page_name":" 144 ","page_number":144},
  {"content":"\r\n\r\n\r\nمسألهء هشتم : اگر كسى لفافه‌اى به ذكر خود بپيچد و با زن جماع كند\r\nبه نحوى كه ختنه‌گاه پنهان شود ، غسل بر هر دو واجب مىشود و اگر چه انزال نشود و اگر چه آن لفافه‌اى كه پيچيده غليظ باشد .\r\n\r\nفصل سيم : در واجبات غسل\r\nبدان كه در غسل ، چند امر واجب است :\r\n\r\nاول : آن كه آب غسل غصبى نباشد .\r\nو اگر غصبى باشد و علم به غصبيت آن نداشته باشد ، غسل صحيح است ؛ هم چنان كه در وضو مذكور شد « 1 » .\r\n\r\nدوم : آن كه مكان غسل غصبى نباشد\r\nو اگر غصبى باشد و علم به غصبيت آن نداشته باشد ، ضرر ندارد .\r\n\r\nسيم : آن كه آب غسل پاك باشد\r\n. \r\nچهارم : آن كه آب غسل مضاف نباشد\r\n، مثل گلاب و امثال آن .\r\n\r\nپنجم : آن كه هر عضوى پيش از آن كه آب غسل به آن برسد ، پاك باشد\r\n. و جمعى « 2 » اين را لازم ندانسته‌اند و تجويز كرده‌اند كه به يك آب ريختن ، ازاله خبث و حدث ، هر دو مىشود ، و اول ، احوط ، بلكه اقوى است .\r\n\r\nششم : آن كه خود ، افعال غسل را به جا آورد\r\n، مگر آن كه عاجز باشد ؛ هم چنان كه در وضو گذشت « 3 » .\r\n\r\nهفتم : نيّت است .\r\nو نيّت چنين كند كه « غسل جنابت مىكنم از جهت تقرب به خدا يا قربة الى اللّه » . و بنابر اقوى ، همين قدر كافى است ؛ خواه وقت فريضه داخل شده باشد يا نه . و اگر قصد رفع حدث و مباح بودن نماز و وجوب كند ، بهتر و احوط خواهد بود ؛ به اين نحو كه در دل بگذراند كه غسل جنابت مىكنم از براى رفع حدث\r\n\r\n\r\n","description":"","footnote":"\r\n( 1 ) . در ص 48 و 120 .\r\n( 2 ) . مشارق الشموس : 182 ؛ كشف اللثام 2 : 48 ؛ الحدائق الناضرة 3 : 101 .\r\n( 3 ) . در بحث وضو گذشت .\r\n","page_name":" 145 ","page_number":145},
  {"content":"\r\n\r\nو مباح بودن نماز از براى آن كه واجب است ، قربة الى اللّه . اما اگر پيش از وقت فريضه باشد و بر ذمّهء او نماز قضا واجب نباشد ، بايد قصد وجوب نكند - هم چنان كه سابقا مذكور شد - و بايد كه بر حكم نيّت باقى باشد تا از غسل فارغ شود ؛ يعنى نيّت منافى نكند ، مثل قصد ريا و خنك شدن يا چرك از بدن پاك كردن و امثال اين‌ها . و اگر يكى از اين‌ها را قصد كند ، غسل او باطل است . و همچنين اگر قصد بطلان غسل كند يا قصد فعلى كند كه مبطل غسل باشد چون حدث اكبر ، غسل او باطل است . اما اگر قصد حدث اصغر كند ، يعنى قصد كند كه بول كند يا اخراج باد كند ، غسل او باطل نمىشود ، بنابر اصح . و اگر در وقت شستن عضوى ، نيّت منافى كند و بعد از شستن آن ، عود به نيّت كند ، هرگاه همان عضو را بشويد با اعضاى لاحقه ، غسل او صحيح است و احتياج نيست به شستن اعضايى كه پيش از نيّت منافى شسته بود . و واجب است كه نيّت ، مقارن شستن جزء اول بدن باشد . پس اگر غسل ترتيبى كند ، نيّت را مقارن شستن جزئى از سر يا جزئى از گردن كند و اگر غسل ارتماسى كند ، نيّت را مقارن سازد با هر جزئى از اجزاى بدن كه ابتدا داخل آب مىشود .\r\n\r\nهشتم : شستن سر و گردن است .\r\nو هر يك از سر و گردن را مقدّم داشتن بر ديگرى جايز است .\r\n\r\nنهم : شستن جانب راست\r\n. \r\nدهم : شستن جانب چپ .\r\nو در اجزاى هر يك از جانب راست و چپ ترتيبى نيست ؛ يعنى جايز است كه از بالا بشويد تا پايين و جايز است كه از پايين بشويد تا بالا . و در ناف و عورتين ، مخيّر است كه با جانب راست بشويد يا با جانب چپ . و مىتواند نصف را با جانب راست بشويد و نصف را با جانب چپ .\r\n\r\nيازدهم : ترتيب است\r\n، به نحوى كه مذكور شد ؛ يعنى اول سر و گردن را بشويد ، بعد از آن جانب راست را و بعد از آن جانب چپ را . پس اگر شستن يكى از دو جانب را بر شستن سر و گردن مقدّم دارد يا شستن جانب چپ را بر شستن جانب راست مقدّم دارد ، غسل او باطل است . پس اگر جانب راست را بر سر و گردن مقدّم داشته\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nباشد ، لازم است كه غسل را از سر گيرد . و اگر جانب چپ را ابتدا بشويد و پيش از شستن جانب راست متذكر شود ، واجب است كه بعد از شستن جانب راست ، نوبت دوم ، جانب چپ را بشويد و احتياج به شستن سر و گردن نيست . و اگر بعد از شستن جانب راست متذكر شود ، بايد همين جانب چپ را بشويد و اعاده شستن جانب راست لازم نيست . بلى ، اگر عمدا چپ را مقدّم بر راست دارد ، بايد شستن هر دو را اعاده كند . و در شستن هر يك از سه عضو ، لازم است كه از باب مقدمه ، جزئى از دو عضو ديگر [ را 
  ] داخل كند كه شستن ( جميع عضو ) « 1 » به عنوان جزم به عمل آمده باشد .\r\n\r\nدوازدهم : آن كه آب را بر هر يك از اعضا جارى سازد\r\nتا شستن به عمل آيد « 2 » . پس اگر در غسل ترتيبى ، دست را تر سازد و بر اعضا بمالد به نحوى كه هيچ جريان به عمل نيايد ، يعنى آب از جزئى از بدن به جزئى ديگر منتقل نشود ، غسل او باطل است .\r\n\r\nسيزدهم : آن كه هر چه مانع رسيدن آب باشد به بشره ، آن را تخليل كند\r\nتا آب به اصل بشره برسد ؛ خواه آن مانع از قبيل انگشتر و زهگير و دست‌بند باشد يا از قبيل موى ريش و سر و پشت ظهار باشد و خواه آن مو اندك باشد كه زير آن نمايان باشد يا بسيار باشد كه زير آن نمايان نباشد . و بالجمله ، آب رسانيدن نيز بر هر يك از اين‌ها واجب است . بلى ، شستن مويى كه شستن بشره موقوف بر شستن آن نباشد ، واجب نيست . پس بر زنان لازم نيست كه در وقت غسل ، گيسوان خود را كه بافته‌اند بگشايند و به نرسيدن « 3 » آب به آن‌ها بعد از رسيدن آب به اصل پوست سر ضرر ندارد .\r\nو در سر انگشتان پا بايد احتياط كند كه يقين حاصل شود كه آب به ما بين آن‌ها برسد . و هر چه از اعضا كه از بواطن باشد و اعضاى ظاهر نباشد ، مانند باطن دهان و\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . اقوى آن است كه در حالت اضطرار ، مانند سرماى شديد و نبودن آب گرم و كم بودن آب ، توان به مجرد تر نمودن دست و ماليدن اكتفا نمود ؛ هم چنان كه خود « طاب ثراه » در « معتمد » [ معتمد الشيعة : 241 - 242 
  ] اختيار فرموده‌اند . و اگر كسى خواهد احتياط كند ، بايد در حالت ضرورت ، اول تيمم بدل غسل به جا آورد و بعد ، دست را تر نمايد و غسل كند و بعد از رفع ضرورت ، دوباره نيز غسل كند . ( احمد )\r\n( 3 ) . در نسخهء « الف » : « رسيدن آب » .\r\n","page_name":" 147 ","page_number":147},
  {"content":"\r\n\r\nبينى و باطن گوش ، شستن آنها لازم نيست . ( پس ، از گوش ، اصل سوراخ آن كه از اجزاى باطنه است ، شستن آن لازم نيست ) « 1 » و ساير اجزاى آن واجب است كه شسته شود و اگر چه بعضى از اجزاى آن به جهت حايل بودن بعضى از اجزاى ديگر نمايان نباشد . و اگر گوش را سوراخ كنند جهت حلقه ، آن چه از سوراخ كه ظاهر و نمايان نيست ، شستن آن بنابر اقوى واجب نيست .\r\n\r\nفصل چهارم در مسائلى چند كه تعلّق به غسل دارد\r\n: \r\nمسألهء اول : در غسل ترتيبى ، موالات ، يعنى پىدرپى شستن لازم نيست .\r\nپس جايز است كه كسى سر را در صبح بشويد و ساير بدن را در آخر روز .\r\n\r\nمسألهء دوم « 2 » : اگر كسى در ميان آب ايستاده باشد\r\nو خواهد غسل ترتيبى كند ، بايد در وقت شستن هر عضوى آن را از آب بيرون آورد و آب بر آن ريزد يا بعد از بيرون آوردن به قصد غسل ، آن عضو را به آب فرو برد . و در غسل ترتيبى جايز است كه سر و گردن را بشويد و بعد از آن ، طرف راست را به آب فرو كند كه شسته شود و بعد از آن ، طرف چپ را فرو برد . و اگر در ميان آب ايستاده باشد و سر و گردن را و آن چه ديگر از دوش او بيرون آب است بشويد ، پس طرف راست را حركت دهد به قصد غسل به همان آبى كه در آن ايستاده ، آنگاه طرف چپ را به همين قصد حركت دهد ، غسل او صحيح است . اما هرگاه بر آن چه بيرون است آب بريزد و آن چه در آب است ، قصد\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . آن چه فرموده‌اند كه بايد كسى كه در ميان آب ايستاده است و مىخواهد كه غسل ترتيبى كند ، هر عضوى را از آب بيرون آورد و آب بر آن ريزد ، شكى در آن نيست و صحيح است . و احوط آن است كه در غسل ترتيبى ، عضو را به قصد غسل به آب فرو نبرد . و همچنين احوط آن است كه اجتناب كند از شستن سر و گردن و بعد طرف راست و چپ را به آب فرو بردن . و همچنين احوط آن است كه اگر در ميان آب باشد آن چه بيرون است [ را 
  ] بشويد و طرف راست و چپ را به قصد غسل حركت دهد ، بلكه بايد آب بر آن‌ها ريخته شود . ( احمد )\r\n","page_name":" 148 ","page_number":148},
  {"content":"\r\n\r\nشستن آن را كند به آبى كه بر دوش ريخته يا به آبى كه در آن ايستاده ، بدون حركت ، غسل او بىصورت است .\r\n\r\nمسألهء سيم : جايز است در غسل كه كسى به يك‌دفعه به آب فرو رود\r\n، و اين را غسل ارتماسى گويند ، و در آن ، ترتيب لازم نيست . و ظاهر كلام بعضى « 1 » از متأخّرين دلالت مىكند بر اين كه در ارتماسى لازم است كه جميع بدن از آب بيرون باشد و در بيرون ، نيّت كند و بىفاصله به آب داخل شود و فرو رود .\r\nو حق آن است كه اين لازم نيست ، بلكه اگر در ميان آب ايستاده باشد و نيّت كند و سر به آب فرو برد ، به نحوى كه آبى كه ملاقى بدن او بود متبدل شود و بدن از آن آب ، منتقل به اجزاى ديگر از آب شود ، غسل او صحيح است . بلكه اگر سر به آب فرو برد بدون نيّت غسل و در زير آب نيّت غسل كند و از آن موضع از آب ، منتقل به موضعى ديگر شود و از آب بيرون آيد ، غسل ارتماسى او صحيح است . و در وقت غسل ارتماسى اگر در ميان آب باشد و پاهاى او بر زمين چسبيده باشد ، بايد در وقت فرو رفتن ، پاها را از زمين حركت دهد تا آب بر كف پاها بگذرد . پس اگر هر دو پا يا يك پا بر زمين چسبيده باشد به نحوى كه بعد از فرو رفتن ، آب بر آن نگذرد ، غسل او باطل است .\r\n\r\nمسألهء چهارم : هرگاه بعد از تمام شدن غسل\r\n، معلوم شود كه به جزئى از بدن ، آب نرسيده ، اگر غسل او غسل ترتيبى باشد ، بايد همان موضع را با ما بعد آن بشويد . و اگر غسل ارتماسى باشد ، واجب است كه غسل را اعاده كند . و مخفى نيست كه چون در غسل ارتماسى شرط است كه در يك دفعهء عرفى به عمل آيد ، يعنى لازم است كه به نحوى به آب فرو رود و همه بدن خود را به آب رساند كه در عرف گويند ، دفعة همهء اعضاى خود را داخل آب كرد .\r\nو بنابراين ، فارغ شدن از غسل ارتماسى به يكى از دو چيز حاصل مىشود :\r\n\r\n\r\n","description":"","footnote":"\r\n( 1 ) . ذخيرة المعاد : 3 ؛ الحدائق الناضرة 3 : 81 و 82 .\r\n","page_name":" 149 ","page_number":149},
  {"content":"\r\n\r\nاول : اين كه در حين فرو شدن به آب ، اين قدر فاصله شود كه از دفعهء عرفى بگذرد ؛ يعنى در زير آب بسيار بماند به حدى كه از دفعهء عرفى زيادتر شود . پس بعد از گذشتن از دفعهء عرفى اگر جزئى از بدن شسته نشده باشد ، شستن همان جزء كافى است و اعادهء غسل لازم است . و بنابراين ، آن چه بايد تخليل شود ، يعنى آب به زير آن رسانيده شود ، چون محاسن و موهاى سر و امثال آن ، بايد پيش از گذشتن دفعهء عرفى ، تخليل آن به عمل آيد . و اگر اين قدر صبر كند كه از دفعهء عرفى تجاوز كند ، مجرد تخليل ، كافى نيست و بايد غسل اعاده شود .\r\nدوم : آن كه از آب بيرون آيد ؛ زيرا كه بعد از بيرون آمدن از آب ، ارتماس - كه عبارت است از فرو شدن در آب - تمام شده و اگر چه هنوز از دفعهء عرفى تجاوز نشده باشد . و بنابراين بعد از بيرون آمدن از آب اگر عضوى تخليل نشده باشد ، بايد غسل را اعاده كند . و مجرد تخليل آن در بيرون آب كافى نيست ، خصوصا هرگاه آن را مسح كند يا آب على حده به آن ريزد ؛ زيرا كه آب ريختن يا مسح كردن ، دخل [ ى 
  ] به ارتماس ندارد ؛ به اعتبار آن كه ارتماس ، فرو كردن عضو است در آب . بلى ، اگر پيش از تجاوز دفعهء عرفى ، سر را از آب بيرون آورد ، بعد از شسته شدن جميع اجزاى آن و بعضى از اجزاى بدن كه داخل آب است ، تخليل نشده باشد و آب به آن نرسيده باشد ، اگر آب [ را 
  ] به آن برساند ، هم چنان كه در ميان آب است ، يمكن « 1 » كه كافى باشد .\r\n\r\nمسألهء پنجم : جايز است كه كسى در زير باران يا ناودان يا آبشار و امثال آن بايستد و غسل كند\r\n. و حق اين است كه اين قسم از غسل ، غسل ارتماسى نيست ، بلكه ترتيبى است . پس واجب است كه بعد از نيّت ، ابتدا دست در سر و گردن خود بمالد ، كه آن آبى كه بر آن ريخته مىشود ، به همهء اجزاى سر و گردن برسد و بعد از آن ، دست به طرف راست بمالد كه آب به همهء اجزاى آن برسد و بعد از آن ، دست به طرف چپ كشد تا يقين شود كه آب به همهء اجزاى آن رسيده است .\r\n\r\n\r\n","description":"","footnote":"\r\n( 1 ) . در نسخهء « الف » : « ممكن است » .\r\n","page_name":" 150 ","page_number":150},
  {"content":"\r\n\r\n\r\nمسألهء ششم : در جميع غسل‌هاى واجب و سنّت ، جايز است كه بر طريق ارتماس باشد\r\nو جايز بودن ارتماس ، تخصيص به غسل جنابت ندارد .\r\n\r\nمسألهء هفتم : كسى كه روزهء واجب داشته باشد\r\nيا محرم باشد ، سر به آب فرو بردن بر او حرام است . پس اگر عمدا غسل ارتماسى كند ، غسل او باطل است و اگر بر سبيل سهو و فراموشى غسل ارتماسى كند ، غسل او صحيح است . و اگر روزهء سنّتى داشته باشد ، جايز است كه غسل ارتماسى كند . و اگر كسى روزهء واجب داشته باشد [ و 
  ] بدون نيّت غسل سهوا به آب فرو رود و در زير آب به خاطرش آيد كه روزهء واجبى دارد و خواهد در آن وقت غسل ارتماسى كند ، جايز است كه در حين ارادهء بيرون آمدن ، نيّت غسل كند و از آب بيرون آيد ، و تخليلى كه لازم است [ را 
  ] در اثناى بيرون آمدن به عمل آورد .\r\n\r\nمسألهء هشتم : اگر در اثناى غسل ، حدث اصغر ، يعنى بول يا باد صادر شود\r\n، اصح آن است كه غسل را تمام مىكند و بعد وضو مىسازد . و بعضى « 1 » اعادهء غسل را لازم دانسته‌اند . و بعضى « 2 » گفته‌اند كه : غسل را تمام مىكند و احتياج به وضو ساختن نيست .\r\nو اقوى اول است .\r\nو در حكم مذكور ، فرق نيست ميان غسل ترتيبى و ميان غسل ارتماسى . و صادر شدن حدث اصغر در اثناى غسل ارتماسى به اين نحو متصور مىشود كه بعد از نيّت و پيش از تمام كردن غسل ، حدث صادر شود .\r\nو همچنين در حكم مذكور ، فرقى نيست ميان غسل جنابت و ساير غسل‌هاى واجب و سنّت . بلى ، در ساير غسل‌ها اگر چه در اثنا حدثى هم سر نزند ، وضو ساختن پيش از غسل يا بعد از غسل از براى عبادتى كه مشروط به وضو است لازم است .\r\n\r\nمسألهء نهم : اگر كسى بعد از غسل ، رطوبتى ببيند كه از مخرج بول بيرون آيد\r\n، پس اگر معلوم باشد كه آن ، منى است يا بول ، بايد به حكم آن عمل كند . و اگر مشتبه باشد ، پس اگر بعد از انزال و پيش از غسل بول كرده و استبرا به جا آورده باشد ، چيزى بر او\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 96 ؛ الهداية : 96 ؛ النهاية : 22 ؛ المبسوط 1 : 29 - 30 .\r\n( 2 ) . جواهر الفقه : 12 ، مسألهء 22 ؛ السرائر 1 : 119 .\r\n","page_name":" 151 ","page_number":151},
  {"content":"\r\n\r\nلازم نمىشود و به همان غسل ، نماز مىتواند كرد . و اگر هيچ يك را نكرده ، اعادهء غسل بر او واجب است بنابر اشهر و اقوى . و اگر بول كرده باشد و استبرا نكرده باشد ، غسل او صحيح است ، اما وضو بر او واجب است . و اگر استبرا كرده باشد و بول نكرده ، اعادهء غسل لازم است ؛ خواه بول كردن ممكن بوده يا نه بنابر اقوى .\r\nو مخفى نماند كه آن چه بعد از غسل بيرون مىآيد از منى و رطوبت مشتبه ، حدث تازه‌اى است و جزء حدث پيش از غسل نيست . پس نمازى كه بعد از غسل و پيش از بيرون آمدن آن منى يا رطوبت مشتبه كرده باشد ، صحيح است [ و 
  ] اعاده آن لازم نيست .\r\n\r\nمسألهء دهم : وضو با غسل جنابت لازم نيست ، بلكه بدعت است .\r\nو با ساير غسل‌هاى واجب و سنّت واجب است بنابر اشهر و احوط و اگر چه اقوى به حسب ادلّه ، عدم وجوب است ؛ هم چنان كه مذهب سيد مرتضى « 1 » و جمعى « 2 » ديگر از اصحاب است . و قول به استصحاب بعيد نيست « 3 » . و سنّت است كه وضو پيش از غسل باشد .\r\n\r\nمسألهء يازدهم : اگر بر مكلّف دو غسل يا بيشتر جمع شود\r\n« 4 » ، جايز است كه در نيّت ،\r\n\r\n\r\n","description":"","footnote":"\r\n( 1 ) . محقق در المعتبر 1 : 196 از سيّد مرتضى نقل كرده است .\r\n( 2 ) . مانند : ابن جنيد بنابر نقل علامه در مختلف الشيعة 1 : 178 ، مسألهء 124 ؛ و اختيار كرده اردبيلى در مجمع الفائدة و البرهان 1 : 126 - 132 ؛ و عاملى در مدارك الأحكام 1 : 357 ؛ و خوانسارى در مشارق الشموس :\r\n69 ؛ و سبزوارى در ذخيرة المعاد : 48 - 49 .\r\n( 3 ) . بدان كه اولى و احوط آن است كه هرگاه كسى خواهد بعد از غسلى كه غير غسل جنابت است - خواه واجب يا سنّت - نماز كند ، [ بايد 
  ] پيش از غسل ، وضو بسازد ، هرگاه قبل از غسل وضو نسازد ، [ بايد 
  ] بعد از غسل ، غسل [ را 
  ] بشكند و بعد از آن وضو بسازد و نماز كند . و بعد از هيچ غسلى بدون شكستن آن ، وضو نسازد . ( احمد )\r\n( 4 ) . بدان كه آن چه در مسألهء تداخل اغسال ، اظهر و موافق احتياط است آن است كه اگر چند غسل بر كسى جمع شود ، پس اگر در وقتى كه مىخواهد غسل كند نيّت همه را بكند ، آن غسل از همه مجزى خواهد بود ، يقينا . و اگر نيّت بعضى را بكند با قصد داخل نبودن بعضى ديگر ، اين غسل از آن بعضى كه نيّت نكرده مجزى نيست ؛ خواه در اين دو صورت همه واجب باشند يا همه سنّت يا بعضى واجب باشند و بعضى -\r\n","page_name":" 152 ","page_number":152},
  {"content":"\r\n\r\nقصد همه را بكند و يك غسل كند و آن يك غسل از همه كافى خواهد بود ؛ خواه آن غسل‌ها كه بر او جمع شده همه واجب باشند يا همه سنّت ، يا بعضى واجب و بعضى سنّت باشند . و اگر نيّت مطلق كند و يك غسل به نيّت قربت تنها يا قربت با رفع حدث و استباحهء نماز به عمل آورد و تعيين هيچ يك را نكند به جهت فراموش كردن يا به جهت عدم استحضار و التفات در حين غسل ، آن يك غسل از همه مجزى است . و اگر بعضى را تعيين كند و بعضى را تعيين نكند به جهت فراموش كردن يا به جهت ملتفت نشدن در حين غسل ، پس اگر قصد جنابت كند ، از ساير غسل‌هاى واجب و سنّت مجزى است بنابر اشهر و اقوى ؛ به شرطى كه قصد داخل نبودن آن غسل ديگر را بكند . پس اگر غسل جنابت و جمعه بر او باشد و در وقت غسل كردن قصد جنابت بدون جمعه كند و نيّت او چنان باشد كه بعد از اين ، غسل جمعه بكند ، ظاهر آن است كه آن غسل از جمعه مجزى نباشد . و اگر قصد غير جنابت كند ، همان غسلى را كه قصد كرده صحيح است . و احوط آن است كه از براى غسل‌هاى ديگر به آن اكتفا نكند .\r\nو اگر خواهد به يك غسل اكتفا كند ، قصد همه بكند ؛ خواه آن را كه قصد كرده غير از غسل جنابت از غسل‌هاى واجب باشد يا غسل سنّت باشد ، و خواه مابقى را كه قصد\r\n\r\n\r\n","description":"","footnote":"\r\n- سنّت . و اگر نيّت بعضى را بكند و نيّت بعضى ديگر را نكند به جهت عدم التفات ، بايد آن بعضى را كه نيّت نكرده دوباره به عمل آورد ؛ خواه آن بعضى را كه نيّت كرده غسل جنابت باشد يا غير آن . و اگر به جهت فراموشى آن بعض باشد ، يعنى داند كه بايد غسلى غير از آن چه نيّت كرده به جا آورد ، و ليكن نداند كه آن ، چه غسل است ، پس اگر نيّت آن چه را فراموش كرده به عنوان اجمال بكند ، ظاهرا كفايت است ، و الّا كافى نيست . و اگر نيّت هيچ يك را نكند ، بلكه نيّت مطلق به قصد قربت بكند ، و آن نمىشود ، مگر در صورتى كه داند كه غسلى چند بر او هست ، و ليكن همه را فراموش كرده باشد ، پس در اين صورت اگر نيّت مجموع آن چه را فراموش كرده بكند به اين نحو كه بگويد : غسل مىكنم قربة الى اللّه و غرض او تداخل مجموع اغسال فراموش شده باشد ، باز ظاهر كفايت است . و اگر نيّت بعضى را بكند به اين نحو كه نيّت كند : غسل مىكنم قربة الى اللّه ، و غرض او بعضى از اغسال فراموش شده باشد ، خواهد بعضى ديگر را دوباره بكند به اين ، پس ظاهر بطلان غسل او است ، به جهت اين كه نيّت بعض غير معين ، صورتى ندارد . ( احمد )\r\n","page_name":" 153 ","page_number":153},
  {"content":"\r\n\r\nنكرده ، غسل جنابت يا غير جنابت از غسل‌هاى واجب يا از غسل‌هاى سنّت باشد . و بنابراين اگر كسى غسل جنابت را فراموش كند ، اما در وقتى كه جنب شده غسل حيض يا غسل مس ميّت يا غسل جمعه به عمل آورد ، اين غسل از جنابت كافى نخواهد بود ، و احوط و اولى آن است كه در وقت متذكر شدن ، غسل جنابت بكند و عباداتى [ را 
  ] كه از وقت جنابت تا آن وقت به جا آورده قضا كند .\r\nو مخفى نماند كه اگر غسل جنابت با بعضى غسل‌هاى ديگر جمع شوند و به يك غسل اكتفا شود ، بنابر واجب نبودن وضو در جميع غسل‌ها ، احتياجى به وضو نيست .\r\nو بنابر قول مشهور كه در غير غسل جنابت از غسل‌ها وضو واجب است ، اگر در نيّت آن يك غسلى كه كرده قصد همهء غسل‌ها را كرده باشد يا قصد جنابت را كرده باشد ، ظاهر آن است كه وضو لازم نباشد . و اگر قصد غسلى ديگر از غسل‌هاى واجب كرده باشد و آن غسل ، از جنابت مجزى باشد ، احوط آن است كه وضو بسازد .\r\n\r\nفصل پنجم در غسل جنابت ، چند امر سنّت است\r\n: \r\nاول : آن كه هرگاه جنابت از انزال حاصل شده باشد\r\n، پيش از غسل بول كند تا بقيهء منى با بول بيرون آيد ، و اگر بول ممكن نباشد ، استبرا كند ؛ به طريقى كه در آداب خلوت مذكور شد .\r\n\r\nدوم : آن كه چون دست در آب گذارد\r\n، بگويد : « بسم اللّه و باللّه اللهمّ اجعلني من التوّابين و اجعلني من المتطهّرين » « 1 » .\r\n\r\nسيم : آن كه پيش از غسل\r\n، هر دو دست را تا مرفق سه مرتبه بشويد .\r\n\r\nچهارم : سه نوبت مضمضه كند\r\nو سه نوبت استنشاق كند .\r\n\r\nپنجم : آن كه دست بر بدن مالد\r\n.\r\n\r\n\r\n","description":"","footnote":"\r\n( 1 ) . وسائل الشيعة 2 : 254 ، باب 37 من أبواب الجنابة ، ح 2 .\r\n","page_name":" 154 ","page_number":154},
  {"content":"\r\n\r\n\r\nششم : آن كه هر عضوى را سه نوبت بشويد\r\n. \r\nهفتم : موالات به عمل آوردن\r\n، يعنى پىدرپى شستن اعضا به نحوى كه مكثى در اثناى شستن واقع نشود .\r\n\r\nهشتم : آن كه سر و گردن را به دست راست بشويد\r\n. \r\nنهم : آن كه آب غسل ترتيبى\r\n، يعنى آبى كه در غسل ترتيبى به مصرف مىرساند ، يك صاع باشد ، كه آن ، يك من به وزن تبريز و چهارده مثقال و ربع مثقال است . و اگر يك من و صد ، بلكه يك من و نيم تبريز باشد ، بهتر است .\r\n\r\nدهم : آن كه در حين غسل بگويد\r\n: « اللهمّ طهّرني و طهّر قلبي و اشرح لي صدري و أجر على لساني مدحتك و الثناء عليك . اللهمّ اجعله لي طهورا و شفاء و نورا إنّك على كلّ شيء قدير » « 1 » .\r\n\r\nفصل ششم بر جنب چند امر حرام است و چند امر مكروه است .\r\n\r\nاما آن چه حرام است :\r\n\r\nاول : نماز كردن\r\n؛ خواه واجب باشد و خواه سنّت ، سواى نماز ميّت كه كردن آن با جنابت جايز است .\r\n\r\nدوم : طواف\r\n، خواه واجب باشد يا سنّت .\r\n\r\nسيم : خواندن سوره‌هاى سجدهء واجب\r\n، يعنى سورهء « اقرأ » و « النجم » و « تنزيل السجده » و « حم السجده » و گفتن بسم اللّه به قصد خواندن يكى از اين سوره‌ها نيز حرام است .\r\n\r\nچهارم : ماليدن جزئى از بدن به نوشتهء قرآن\r\nو اسم خدا و اسم يكى از انبيا و ائمه عليهم السّلام . و ماليدن مو مانعى ندارد و در ناخن خلاف است و احوط ترك است .\r\n\r\n\r\n","description":"","footnote":"\r\n( 1 ) . وسائل الشيعة 2 : 254 ، باب 37 من أبواب الجنابة ، ح 3 ، با اندكى تفاوت .\r\n","page_name":" 155 ","page_number":155},
  {"content":"\r\n\r\n\r\nپنجم : داخل شدن در مسجد الحرام و مسجد حضرت رسول صلّى اللّه عليه و آله\r\nو مكث نمودن در ساير مسجدها . اما داخل شدن و گذشتن حرام نيست .\r\n\r\nششم : چيزى گذاشتن در مساجد\r\n، اگر چه در حالت عبور باشد . اما چيزى برداشتن مانعى ندارد . و مخفى نيست كه مراد از مسجد ، موضعى است كه در آن نماز شود ، و اگر چه در بعضى اوقات باشد . پس مواضعى كه خارج از موضع نماز است و هرگز در آن نماز نشود ، حكم مسجد [ را 
  ] ندارد . و نشستن جنب و چيزى گذاشتن او در آن مانعى ندارد . و آن چه متصل به موضع نماز است از ديوارها و پل‌ها ، در حكم مسجد است . و ممكن است كه در تحديد مسجد ، رجوع به عرف شود ؛ يعنى هر جا را كه در عرف مسجد گويند ، احكام مسجد از براى آن ثابت باشد و اگر چه هرگز در آن نماز نشود .\r\n\r\nاما آن چه مكروه است :\r\n\r\nاول : خواب كردن\r\n، مگر بعد از وضو .\r\n\r\nدوم : خضاب كردن\r\n. \r\nسيم : اكل و شرب\r\n، مگر اين كه وضو بسازد « 1 » يا دست‌ها را بشويد و مضمضه كند و رو را نيز بشويد يا همين دست‌ها را بشويد . و بالجمله آن چه از احاديث معلوم مىشود اين است كه جنب اگر خواهد چيزى بخورد يا آب بياشامد ، سنّت است كه وضو بسازد تا سه فعل مذكور را به عمل آورد يا همين دست‌ها را بشويد ، و افضل وضو است .\r\nو جمعى « 2 » گفته‌اند كه : اكل و شرب مكروه است از براى جنب ، مگر بعد از مضمضه و استنشاق . و حديثى كه دلالت بر اين مضمون كند ، به نظر نرسيده .\r\n\r\n\r\n","description":"","footnote":"\r\n( 1 ) . بدان كه شستن دست‌ها با مضمضه نيز كافى است در رفع كراهت ، بلكه شستن دست‌هاى تنها نيز كافى است ، و ليكن وضو افضل از جميع است ؛ هم چنان كه خود « طاب ثراه » در « معتمد » [ معتمد الشيعة : 239 
  ] و « لوامع » اختيار فرموده‌اند . ( احمد )\r\n( 2 ) . المبسوط 1 : 29 ؛ النهاية : 21 ؛ السرائر 1 : 117 - 118 ؛ المعتبر 1 : 191 .\r\n","page_name":" 156 ","page_number":156},
  {"content":"\r\n\r\n\r\nچهارم : خواندن زياده بر هفت آيه از قرآن\r\n، و اگر از هفت آيه تجاوز كند ، كراهت ، شديد مىشود .\r\n\r\nپنجم : دست ماليدن به ما سواى نوشتهء قرآن از اجزاى آن\r\n، چون جلد و ورق و تعليق آن ، يعنى آويختن آن بر خود نيز مكروه است .\r\nو بعضى « 1 » علما مطلق برداشتن آن را بىخلاف مكروه دانسته‌اند .\r\n\r\nمقصد سيم در حيض و آن چه متعلّق بدان است از غسل و علامات و احكام\r\nاما غسل حيض در كيفيت و شروط و آداب و اقسام آن مثل غسل جنابت است و فرقى نيست ، مگر اين كه بنابر مشهور بايد با غسل حيض وضو ساخته شود و تقديم وضو را بعضى « 2 » لازم دانسته‌اند . و اما علامات و احكام در چند فصل بيان مىشود :\r\n\r\nفصل اول : در علامات خون حيض\r\nبدان كه خون حيض در اغلب اوقات ، گرم و سياه و تيره و غليظ و بدبو است و اندك سوزشى دارد . و اين خونى است كه حق تعالى آن را در زنان قرار داده كه به حسب طبع در امزجهء ايشان متكون شود از جهت توالد و تناسل ؛ زيرا كه بعد از سقوط نطفه در رحم ، اين خون غذاى او مىشود و گوشت و ساير اعضاى طفل از آن به هم مىرسد . و قدرى از آن هميشه محيط به جنين است در رحم تا او را از صدمات محافظت نمايد . و چون طفل بيرون آيد ، آن خون به اتفاق او بيرون مىآيد و آن چه با\r\n\r\n\r\n","description":"","footnote":"\r\n( 1 ) . ر . ك : نهاية الاحكام 1040 ؛ منتهى المطلب 1 : 221 .\r\n( 2 ) . المبسوط 1 : 44 .\r\n","page_name":" 157 ","page_number":157},
  {"content":"\r\n\r\nاو بيرون نمىآيد ، بعد به تدريج مىآيد ، و خون نفاس عبارت از اين خون است . پس خون نفاس ، فى الحقيقة خون حيض است . و بعد از تولد طفل ، خون حيض شير مىشود كه تا مدتى كه حكمت الهى اقتضا نموده غذاى طفل باشد . پس خون حيض ، خون طبيعى است و از امراض و آفات نيست .\r\nاما خون استحاضه از آزار و ناخوشى است كه عارض زنان مىشود و طبيعى و خلقى نيست . و هر خونى كه زن پيش از سن نه سالگى مىبيند ، حيض نيست . ( يعنى اگر سنّ او معلوم باشد تا به نه سال تمام نرسيده است ، هر خونى كه مىبيند ، حيض نيست ) « 1 » و اين منافات ندارد با آن چه فقها « 2 » گفته‌اند كه از جملهء علامات بالغ شدن دختر ، حايض شدن اوست ؛ زيرا كه مراد ايشان در صورتى است كه سن او معلوم نباشد و خونى كه به صفات حيض باشد ببيند . و همچنين هر خونى كه بعد از سن يأس مىبيند ، حيض نيست . و سن يأس « 3 » در زنانى كه از طايفهء قريش نيستند ، پنجاه سال است و در طايفهء قريش ، شصت سال است . و معروف از طايفهء قريش در اين زمان سادات‌اند و بعضى از آل عباس و آل عقيل . و مراد از زن قريشيه در نزد بعضى ، زنى است كه پدر او يا پدر و مادر او هر دو قريشى باشند . و بعضى « 4 » گفته‌اند كه : اگر مادر او هم قريشى باشد كافى است و اين بعيد نيست .\r\nو بعضى « 5 » از فقها زنان طايفهء « نبط » را در حكم ، ملحق به زنان قريشيه نموده‌اند و در اين خصوص حديثى به نظر نرسيده .\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . شرائع الإسلام 2 : 88 ؛ إرشاد الأذهان 1 : 395 ؛ الروضة البهيّة 2 : 144 ؛ مسالك الأفهام 4 : 145 .\r\n( 3 ) . حقير در تعيين سنّ يأس ترديد دارد ، پس بايد بنا را بر احتياط گذارد . و والد ماجد « طاب ثراه » در « لوامع » حكم فرموده‌اند كه سنّ يأس مطلقا شصت سال است ؛ خواه قريشيّه باشد يا نه . ( احمد )\r\n( 4 ) . ر . ك : جامع المقاصد 1 : 285 ؛ مدارك الأحكام 1 : 322 . و در الحدائق الناضرة 3 : 175 اكتفا به مادر كرده است .\r\n( 5 ) . ر . ك : جامع المقاصد 1 : 285 .\r\n","page_name":" 158 ","page_number":158},
  {"content":"\r\n\r\nو بعضى « 1 » نقل كرده‌اند از شيخ مفيد كه او گفته است كه : حديثى در اين خصوص وارد شده است ، و در تحقيق اين چندان فايده نيست ؛ زيرا كه « نبط » طايفه‌اى بوده‌اند كه در ما بين كوفه و بصره سكنى داشته‌اند و از ايشان كسى امروز معروف نيست تا احتياج به تحقيق اين مسأله داشته باشد .\r\nو مشهور آن است كه خون حيض از طرف چپ مىآيد نه از طرف راست ، و بعضى « 2 » به عكس گفته‌اند .\r\nو بعضى « 3 » گفته‌اند كه : اعتبار اين علامت در صورتى است كه خون حيض مشتبه شود به خون جراحت و زخمى كه در اندرون است ، كه در اين صورت بايد زن بر پشت بخوابد و انگشت خود را داخل فرج كند و ببيند اگر خون از چپ مىآيد ، حيض است و اگر از راست مىآيد ، از جراحت است .\r\nو مخفى نماند كه ترجيح دادن اين كه حيض از طرف چپ مىآيد يا از طرف راست ، نظر به احاديث ، خالى از اشكال نيست و اولى و اظهر آن است كه هيچ يك از دو جانب اعتبار نشود و در شناختن حيض ، رجوع به ساير علامات شود .\r\nو هرگاه ازالهء بكارت دخترى شود و خونى آيد و معلوم نباشد كه آن ، خون حيض است يا خون بكارت ، بايد پنبه به خود بردارد و بعد از آن بيرون آورد و ملاحظه نمايد ؛ اگر خون ، تمام روى پنبه را سرخ كرده باشد ، حيض است ، و اگر سرخى بر دور پنبه به طريق طوق باشد ، خون بكارت است .\r\nو اقل حيض سه شبانه روز است و اكثر آن ده شبانه روز است . پس حيض از سه شبانه روز كمتر نباشد . و از ده شبانه روز بيشتر نباشد . لهذا هر خونى كه كمتر از سه شبانه روز باشد حيض نيست و هر خونى كه زياد از ده شبانه روز باشد ، آن زيادتى\r\n\r\n\r\n","description":"","footnote":"\r\n( 1 ) . جامع المقاصد 1 : 285 .\r\n( 2 ) . اين قول ، قول ابن جنيد است ، بنابر نقل محقق در المعتبر 1 : 199 .\r\n( 3 ) . مانند : صدوق در من لا يحضره الفقيه 1 : 54 ؛ المقنع : 52 ؛ و شيخ در النهاية : 24 ؛ المبسوط 1 : 43 ؛ و حلّى در السرائر 1 : 146 .\r\n","page_name":" 159 ","page_number":159},
  {"content":"\r\n\r\nخون حيض نيست . و در سه روز كه اقلّ حيض است ، توالى شرط است و مراد از توالى - بنابر اصح - آن است كه در هر يك از اين سه روز ، مسمّاى خون را ببيند . و بعضى « 1 » شرط دانسته‌اند كه در اين سه روز هر وقت پنبه بگذارد به خون‌آلوده شود ، و اول اظهر است و بعضى مطلق توالى را شرط ندانسته‌اند و گفته‌اند كه در عرض ده روز ، سه روز خون ببيند چون روز اول و سيم و پنجم مثلا ، ممكن است كه حيض باشد و اين قول ، ضعيف است .\r\nو اقل طهر ، يعنى كمتر ايّام پاكى ، ده روز است و از اين كمتر نيست .\r\nو حق آن است كه حيض با حمل جمع مىشود . پس ممكن است كه زن آبستن خون حيض ببيند ، و اگر چه غالب آن است كه در وقت حمل حيض نمىباشد ، و سبب آن است كه در وقت آبستن بودن زن ، غالب خون حيض از راه ناف طفل به شكم وى مىرود و غذاى او مىشود و قدرى از آن به پستان زن مىرود و شير مىشود و به آن سبب چيزى نمىماند كه بيرون آيد ؛ مگر زنانى كه مزاج ايشان بسيار گرم باشد و غذاهايى كه توليد خون كند بسيار تناول نمايند . در اين صورت مىتواند شد كه قدرى از خون از غذاى طفل و شير زياده باشد و بيرون آيد .\r\n\r\nفصل دوم : در احكام حيض\r\nو در آن چند مسأله است :\r\n\r\nمسألهء اول : بدان كه زنان به ملاحظهء حيض از سه صنف بيرون نيستند\r\n: \r\nصنف اول : زنى كه ذات عادت ، يعنى صاحب عادت باشد و ذات عادت بر سه قسم است\r\n: \r\nقسم اول : ذات عادت به حسب عدد و وقت\r\n، و آن زنى است كه دو مرتبه خون حيض را در عدد و وقت موافق و مساوى ببيند ، مثل اين كه در اول ماهى هفت روز\r\n\r\n\r\n","description":"","footnote":"\r\n( 1 ) . جامع المقاصد 1 : 287 ؛ مفتاح الكرامة 1 : 343 .\r\n","page_name":" 160 ","page_number":160},
  {"content":"\r\n\r\nخون ببيند و منقطع شود و ديگر خون نبيند تا داخل ماه دوم شود و در اول ماه دوم نيز هفت روز خون ببيند . و چون در اول ماه دوم به نحو اول ماه اول ، هفت روز خون ببيند ، آن زن را صاحب عادت « عدديه » و « وقتيه » گويند . و در استقرار عادت ، استقرار طهر ، يعنى پاكى شرط نيست . پس به مجرد موافقت خون دوم با خون اول ، عادت ثابت و مستقر مىشود ، و اگر چه هنوز طهر دوم را در نيافته باشد كه موافقت آن را با طهر اول ببيند .\r\n\r\nقسم دوم : ذات عادت به حسب عدد نه وقت\r\n، و آن زنى است كه دو مرتبه خون را در عدد موافق و مساوى ببيند نه در وقت . مثل اين كه در اول ماهى ، هفت روز خون ببيند و منقطع شود و بعد از آن ، اين عدد را در آخر همان ماه يا در وسط ماه دوم ببيند ، نه در اول ماه دوم . و چون در مرتبهء دوم خون را به اين نحو ببيند ، او را ذات عادت « عدديه » گويند و در وقت « مضطربه » خواهد بود .\r\n\r\nقسم سيم : ذات عادت به حسب وقت نه عدد\r\n؛ و آن زنى است كه دو مرتبه خون را در وقت موافق و مساوى ببيند نه در عدد . مثل اين كه در اول ماهى ، هفت روز خون ببيند . و در اول ماه ديگر پنج روز خون ببيند . و چون در ماه دوم خون را به اين نحو ببيند ، او را صاحب عادت « وقتيه » گويند نه « عدديه » ، و به حسب عدد ، « مضطربه » خواهد بود .\r\n\r\nصنف دوم : « مبتدئه » است\r\n، و آن زنى است كه ابتداى خون ديدن او باشد ، يعنى نوبت اول خون ببيند و پيش‌تر خون نديده باشد يا پيش‌تر خون ديده ، اما در وقت و عدد مختلف بوده و به حسب هيچ يك ، عادت به هم نرسانيده باشد . مثل اين كه در اول ماهى ، سه روز خون ديده و در وسط ماه دوم شش روز خون ديده و در آخر ماه سيم نه روز خون ديد .\r\n\r\nصنف سيم : « مضطربه » است ، و او نيز بر سه قسم است\r\n: \r\nاول : مضطربه به حسب وقت و عدد ،\r\nو آن زنى است كه ابتدا عادت مستقره داشته است و بعد از آن ، عدد و وقت هر دو را فراموش كرده .\r\n\r\n","description":"","footnote":"","page_name":" 161 ","page_number":161},
  {"content":"\r\n\r\n\r\nدوم : مضطربه به حسب وقت نه عدد\r\n، و آن زنى است كه وقت تنها را فراموش كرده و عدد را داند .\r\n\r\nسيم : مضطربه به حسب عدد نه وقت\r\n، و آن زنى است كه عدد را فراموش كرده ، اما اول وقت يا وسط يا آخر آن يا وقت فى الجمله را داند .\r\n\r\nمسألهء دوم : چون دانستى كه ايّام حيض كمتر از سه روز پىدرپى\r\nو بيشتر از ده روز نمىباشد ، و ايّام پاكى كه فاصلهء ميان دو حيض است كمتر از ده روز نمىباشد ؛ لهذا هر خونى كه زن ببيند و در اين سه روز پىدرپى نباشد ، حيض نيست . مثل اين كه دو روز ببيند و منقطع شود و ديگر هيچ نبيند ، يا در روز چهارم يا پنجم باز ببيند . و همچنين هر خونى كه زياده از ده روز باشد ، آن زيادتى ، حيض نيست . و همچنين هر خونى كه پيش از گذشتن ده روز آخر حيض ببيند ، آن حيض نيست .\r\n\r\nمسألهء سيم : زنى كه صاحب عادت وقتى و عددى باشد\r\n، هرگاه در وقت عادت خون ببيند ، عبادت را ترك مىكند ؛ هر چند آن خون به صفت حيض نباشد ؛ زيرا كه خونى كه به صفت حيض نباشد ، در ايّام عادت حكم حيض دارد و خونى كه به صفت حيض باشد ، در ايّام طهر در حكم حيض نيست ، بلكه استحاضه است . و هرگاه چند روز پيش از اول وقت عادت ببيند ، بعد از آن كه اقل طهر كه ده روز باشد از حيض پيش گذشته باشد تا چند روز بعد از وقت ببيند - هم چنان كه در بسيارى از زنان اتفاق مىافتد - باز نماز و روزه را ترك مىكند ؛ به شرطى كه « 1 » آن خون به صفت حيض باشد .\r\nپس اگر خون او از ايّام عادت تجاوز نكند ، مجموع آن حيض است ؛ خواه متصل بوده و يا در اثنا گاهى پاكى به هم رسيده و باز خون عود كرده ، به شرطى كه در سه روز اول ، هر روز مسمّاى خون را ديده باشد . و اگر از ايّام عادتش بگذرد ، پس اگر عادتش ده روز باشد ، زياده از ده روز استحاضه خواهد بود و اگر عادتش كمتر از ده روز باشد ، يك روز يا دو روز يا سه روز استظهار مىكند .\r\n\r\n\r\n","description":"","footnote":"\r\n( 1 ) . ظاهرا هم چنان كه خود قدّس سرّه در « لوامع » و « معتمد » [ معتمد الشيعة : 277 
  ] اختيار فرموده آن است كه هرگاه در صورت تقدم و تأخر به صفت حيض هم نباشد باز بايد ترك عبادت را بكند . ( احمد )\r\n","page_name":" 162 ","page_number":162},
  {"content":"\r\n\r\nو معناى استظهار طلب ظهور حقيقت حال است فى الجمله در اين خون زايد بر عادت ، كه ايام حيض است يا نه ؟ و قيد فى الجمله از جهت آن است كه از استظهار مذكور در جميع صور ، حقيقت حال در خون زايد معلوم نمىشود ، بلكه اگر خون در ايّام استظهار قطع شود ، معلوم مىشود كه آن ، خون حيض نبوده ، اما اگر در آن ايّام قطع نشود ، ظهور حال از استظهار مذكور به عمل نمىآيد ، بلكه موقوف است بر تمام شدن ده روز . و بر هر تقدير ، استظهار در آنجا به اين طريق است كه عبادت را ترك كند ، و عمل حايض كند . و بعد از استظهار و انتظار ، اگر هنوز به دهم نرسيده باشد و باز خون را ببيند ، عبادت را به جا مىآورد تا آخر روز دهم . پس اگر بعد از تمام شدن ده روز قطع شود ، مجموع خونى كه ده روز ديده حيض خواهد بود . و اگر ايّام روزهء واجب باشد ، بر او واجب خواهد بود كه در روزهء ده روز را قضا كند و اگر چه بعد از ايّام استظهار ، چند روز را [ روزه 
  ] « 1 » گرفته باشد .\r\nو اگر خون از ده روز تجاوز كند ، معلوم مىشود كه آن چه زيادتر از ايّام عادت بوده حيض نبوده است ، بلكه استحاضه بوده است ؛ پس به قدر ايّام عادت را ايّام حيض قرار مىدهد و عبادتى را كه در ايّام استظهار ترك كرده ، چه از روزه [ و 
  ] چه از نماز ، با روزهء ايّام عادت قضا مىكند ؛ خواه آن زن ، صاحب تميز نباشد ، يعنى خون او هميشه به يك طريق باشد يا صاحب تميز باشد ، يعنى خون او بعضى اوقات به صفت حيض باشد و بعضى اوقات به صفت استحاضه باشد . و خواه در صورت تميز ، عادت او با تميز موافق باشد ، يعنى خون ايّام عادت به صفت حيض باشد و خون غير ايّام عادت به صفت استحاضه باشد يا مخالف او باشد ، يعنى خون ايّام عادت به صفت استحاضه باشد و خون غير ايّام عادت به صفت حيض باشد . و خواه در صورت مخالفت ، اقل طهر « 2 » ، يعنى ده روز ميان ايّام عادت و ايّام تميز فاصله شده باشد يا ده روز فاصله\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . بدان كه در صورتى كه ده روز فاصله باشد خود « طاب ثراه » در « لوامع » ترجيح داده‌اند كه بايد هر يك را حيض جداگانه قرار بدهد تا دو حيض بوده باشند ، همچنان كه بعضى گفته‌اند و آن اقوى است . ( احمد )\r\n","page_name":" 163 ","page_number":163},
  {"content":"\r\n\r\nنباشد . و خواه در صورت فاصله نبودن ده روز ، جمع ميان ايام عادت و ايام تميز ممكن باشد ، به اين كه مجموع ، زياده از ده روز نباشد ، يا جمع ميانهء هر دو ممكن نباشد ، به اين كه در ايّام عادت خون را به صفت استحاضه ببيند و قبل از آن يا بعد از آن به صفت حيض ببيند و مجموع از ده روز زيادتر باشد .\r\nو بالجمله صاحب عادت [ ى 
  ] كه خون او از ده روز تجاوز كند - بنابر اقوى و اظهر - در جميع صورت‌هاى مذكوره ، رجوع به عادت خود مىكند و آن را حيض قرار مىدهد و در ساير ايّام خون ، عمل مستحاضه مىكند .\r\nو بعضى « 1 » گفته‌اند كه : در صورتى كه ده روز فاصله شود ميان خون ايّام عادت و خونى كه به صفت حيض است ، هر دو را حيض قرار مىدهد ؛ يعنى بنا مىگذارد كه هر يك حيضى است على حده .\r\nو بعضى « 2 » گفته‌اند كه : در اين صورت رجوع به تميز مىكند و آن را مقدّم مىدارد ، يعنى خونى كه به صفت حيض است آن را حيض قرار مىدهد و خون ايّام عادت را چون به صفت حيض نيست ، استحاضه قرار مىدهد .\r\nو اقوى تقديم عادت است ، هم چنان كه مذكور شد .\r\nو در صورتى كه ده روز فاصله نباشد و جمع ممكن باشد ، بعضى « 3 » گفته‌اند كه :\r\nجمع ميان هر دو مىكند ، يعنى مجموع را يك حيض قرار مىدهد ؛ و بعضى « 4 » گفته‌اند كه : ترجيح تميز مىكند .\r\nو در صورتى كه جمع ممكن نباشد ، بعضى « 5 » گفته‌اند : ترجيح تميز بر عادت مىكند و بعضى « 6 » مخيّر دانسته‌اند ميان رجوع به عادت و رجوع به تميز .\r\nو اقوى در هر دو صورت ، ترجيح عادت است هم چنان كه مذكور شد .\r\n\r\n\r\n","description":"","footnote":"\r\n( 1 ) . شرائع الإسلام 1 : 21 .\r\n( 2 ) . نهاية الإحكام 1 : 142 .\r\n( 3 ) . ذخيرة المعاد : 65 .\r\nو 5 . شيخ در النهاية : 24 .\r\n6 . مانند : ابن حمزه در الوسيلة : 60 ؛ و بحرانى در الحدائق الناضرة 3 : 226 .\r\n","page_name":" 164 ","page_number":164},
  {"content":"\r\n\r\n\r\nمسألهء چهارم : صاحب عادت عددى تنها ، نه وقتى\r\n، هر وقت خون ببيند ، خواه نوبت سيم باشد يا بيشتر ، پس اگر آن خون به صفت حيض باشد ، به مجرد ديدن آن حايض مىشود و عبادت را ترك مىكند . و اگر به صفت حيض نباشد ، سه روز احتياط مىكند و ترك عبادت نمىكند و بعد از سه روز ترك مىكند ؛ پس اگر بر عدد معتاد قطع شود ، همان حيض است و اگر از آن بگذرد ، ظاهر آن است كه آن زن مانند صاحب عادت عددى و وقتى ، يك روز يا دو روز يا سه روز استظهار مىكند به ترك عبادت و بعد ، عبادت مىكند تا روز دهم . پس اگر در دهم خون منقطع شود ، مجموع ده روز را حيض قرار مىدهد . پس اگر ايّام روزهء واجب باشد ، روزهء ده روز را قضا مىكند و اگر چه بعد از ايّام استظهار چند روز روزه گرفته باشد . و اگر از ده روز تجاوز كند ، رجوع به عادت مىكند و همان عددى را كه عادت او بوده ، حيض قرار مىدهد و نماز و روزهء ايّام استظهار با روزهء ايّام عادت را قضا مىكند و باقى ايّام خون را استحاضه قرار مىدهد .\r\nو چون استقرار عادت او منحصر در عدد است و وقت معيّن ندارد ، اختيار دارد كه آن عدد را از هر وقت ماه كه خواهد بگيرد . لهذا اگر آن را از دههء اول بگيرد ، به طريقى كه مذكور شد عمل مىكند . و مىتواند كه آن را از ايامى بگيرد كه بعد از دههء اول است ، و بنابراين قضاى نمازى بر او لازم نخواهد آمد . و مىتواند بعضى را از دههء اول و بعضى را از دههء دوم بگيرد . بلى ، اگر بعضى از خون به صفت حيض باشد و بعضى نباشد ، لازم است كه ايّام عادت را با صفت جمع كند و عدد را از ايامى بگيرد كه خون او به صفت حيض است .\r\n\r\nمسألهء پنجم : صاحب عادت وقتى تنها ، نه عددى\r\n، هرگاه در نوبت سيم و ما بعد آن خون ببيند ، عبادت را ترك مىكند . پس اگر خون او از ده روز تجاوز نكند ، مجموع آن حيض است و اگر از ده روز تجاوز كند ، بايد در عدد ايّام حيض ، عمل به روايات كند ؛ يعنى در هر ماهى هفت روز يا شش روز يا در يك ماه ده روز و در ماه ديگر سه روز حيض قرار بدهد و در باقى عمل استحاضه كند . و بايد اين عدد را از وقت عادت\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nبگيرد ، به تفصيلى كه در مضطربه به حسب عدد نه وقت ، مذكور خواهد شد . بنابراين آن چه از ايّام كه زياده بر اين عدد است كه در آن نماز را ترك كرده ، بايد آن را قضا كند .\r\n\r\nمسألهء ششم : زنى كه « مبتدئه » باشد\r\n، خواه به معناى اول ، يعنى آن كه نوبت اول خون ببيند و خواه به معناى دوم ، يعنى آن كه پيش‌تر خون ديده ، اما به حسب هيچ يك از وقت و عدد ، عادتى از براى او استقرار نيافته ، هرگاه خون ببيند ، رجوع به تميز مىكند اگر صاحب تميز باشد ؛ يعنى خون او مختلف باشد به اين كه بعضى مشابه حيض باشد و بعضى نباشد ، پس هر خون كه به صفت و شباهت حيض باشد ، آن را حيض قرار مىدهد و به مجرد ديدن آن ، نماز و روزه را ترك مىكند .\r\nو بعضى « 1 » گفته‌اند : سه روز احتياط مىكند و ترك عبادت نمىكند و بعد از سه روز ترك مىكند .\r\nو اقوى اول است .\r\nو هر خونى كه به صفت استحاضه باشد ، آن را استحاضه قرار مىدهد . و اگر تميز مفقود باشد و خون او هميشه به يك طريق باشد ، سه روز احتياط مىكند و عبادت را ترك نمىكند و بعد از سه روز ، عمل حايض مىكند . پس اگر خون او بيش از ده روز يا سر ده روز قطع شود ، همان را حيض قرار مىدهد و روزهء همهء آن ايّام را حتّى سه روزى كه در آن ، عبادت را ترك نكرده بود قضا مىكند . و اگر از ده روز تجاوز كند ، پس اگر تميزى از براى او حاصل شده باشد ، رجوع به آن مىكند و آن چه از خون به صفت حيض است حيض قرار مىدهد و باقى را استحاضه قرار مىدهد .\r\nو اگر تميزى به هم نرسيده باشد و باز خون او به يك طريق باشد ، ايّام حيض خود را به طريق ايّام عادت زنانى گيرد كه از اقوام و خويشان اويند از جانب « 2 » پدر يا مادر ،\r\n\r\n\r\n","description":"","footnote":"\r\n( 1 ) . شرائع الإسلام 1 : 21 ؛ المعتبر 1 : 213 .\r\n( 2 ) . بدان كه در خويشان و اقوام ، فرقى ميان خويشان زنده و مرده نيست ؛ پس هرگاه خويش زنده نداشته باشد رجوع به عادت خويشانى كه مرده‌اند مىكند . ( احمد )\r\n","page_name":" 166 ","page_number":166},
  {"content":"\r\n\r\nچون خواهر و عمه و خاله و دختران ايشان ؛ به شرطى كه همهء ايشان در عادت موافق باشند .\r\nو اگر مختلف باشند ، بعضى « 1 » گفته‌اند كه اگر اكثر ايشان در عادت موافق باشند ، عمل به عادت اكثر مىكند و اگر اكثر معلوم نباشد يا اقوام نداشته باشد ، عمل به عادت همسالان خود كند ؛ به شرطى كه همشهرى او باشند .\r\nو اقوى آن است كه اعتبار اكثر و همسالان نشود ، بلكه همين كه اقوام نداشته باشد يا بعضى از اقوام در عادت مختلف باشند و اگر چه از ده نفر ، نه نفر موافق باشند و يكى با ايشان اختلاف داشته باشد ، رجوع به روايات كند « 2 » و در هر ماهى هفت روز يا شش روز ، يا در يك ماه ده روز و در ماه ديگر سه روز حيض قرار بدهد . و اختيار دارد كه اين عدد را از هر وقت ايّام خون كه خواهد بگيرد . پس اگر از دههء اول بگيرد ، مجموع روزهء ايامى كه در آن ، عمل حايض كرده با نماز ايامى كه زياده از عددى است كه از روايات اخذ شده [ را 
  ] قضا مىكند . و اگر از دهه دوم بگيرد ، قضاى نمازى بر او لازم نخواهد شد . و اين اختيار ، در ماه اول است ، و در ماه دوم ، آن عدد را از وقتى مىگيرد كه در ماه اول از آن وقت گرفته بود ؛ هم چنان كه بعضى « 3 » گفته‌اند ؛ خواه خون او بعد از تجاوز از ده روز قطع شود و در ماه دوم تازه به هم رسد يا مستمر باشد تا ماه دوم و انقطاعى از براى او به هم نرسد .\r\n\r\nمسألهء هفتم : « مضطربه » كه آن را « متحيّره » نيز گويند\r\n، اگر وقت و عدد هر دو را فراموش كرده باشد ، هرگاه صاحب تميز باشد ، رجوع به آن مىكند و هر خونى كه به صفت حيض است [ را 
  ] حيض قرار مىدهد و به مجرد ديدن [ خون 
  ] ، عبادت را ترك مىكند و باقى را استحاضه قرار مىدهد . و اگر خون او هميشه به يك طريق است ، تا\r\n\r\n\r\n","description":"","footnote":"\r\n( 1 ) . ذكرى الشيعة 1 : 247 ؛ مجمع الفائدة و البرهان 1 : 148 .\r\n( 2 ) . در كتاب « لوامع » اختيار فرموده‌اند : هر كسى كه فاقد اقارب باشد در هر ماهى از سه روز تا ده روز هر عددى را كه خواهد مىتواند حيض قرار دهد و در ماه اول ده روز افضل است و در بواقى سه روز و آن چه را فرموده است كه افضل است احوط نيز هست . ( احمد )\r\n( 3 ) . ر . ك : النهاية : 24 - 25 ؛ و جامع المقاصد 1 : 299 .\r\n","page_name":" 167 ","page_number":167},
  {"content":"\r\n\r\nسه روز احتياط مىكند و عبادت را ترك نمىكند و بعد از سه روز ترك مىكند . پس اگر پيش از تجاوز ده روز خون او قطع شود ، مجموع آن حيض است ؛ خواه در عرض ده روز يا كمتر ، بعضى اوقات خون او قطع شده و باز عود كرده يا نه ، بلكه على الدوام خون را ديده باشد .\r\nو هرگاه خون او از ده روز تجاوز كند ، اگر تميزى از براى او حاصل شود ، عمل به آن مىكند و آن چه به صفت حيض است [ را 
  ] حيض قرار مىدهد و در باقى عمل استحاضه مىكند . و اگر تميزى به هم نرسيده باشد و خون او به يك طريق باشد ، مانند « مبتدئه » رجوع به عادت اقوام خود نمىكند ، بلكه ابتدا عمل به روايات مىكند ، به نحوى كه در مبتدئه گذشت . و اختيار دارد كه آن عدد را از هر وقت از ايّام خون خواهد حيض قرار بدهد ؛ يعنى اگر خواهد ، از ايامى كه از دههء اول گذشته است قرار بدهد و اگر خواهد ، از ايامى كه بعد از ده روز است و مىآيد قرار بدهد و اگر خواهد ، تبعيض كند و از هر يك بعضى بگيرد . و شوهر او را تسلطى نيست بر او كه بگويد : بايد از فلان وقت باشد .\r\nو بعضى « 1 » گفته‌اند كه : اولى آن است كه اول خون را حيض قرار دهد . و اين اختيار ، هم چنان كه در مبتدئه مذكور شد ، در ماه اول است . و در ماه دوم متعين است كه وقتى را اختيار كند كه موافق وقت ماه اول باشد . و هرگاه در آن وقت ، از ماه دوم خون ببيند ، خواه بعد از تجاوز از ده روز در ماه اول به چند روز خون قطع شده باشد و در ماه دوم باز به هم رسد يا در ماه اول خون قطع نشود و مستمر باشد تا ماه دوم .\r\nو اين ، احكام زنى بود كه به حسب وقت و عدد ، هر دو مضطربه باشد ، يعنى هر دو را فراموش كرده باشد .\r\nو اگر مضطربه به حسب وقت باشد نه عدد ، يعنى وقت را فراموش كرده باشد و\r\n\r\n\r\n","description":"","footnote":"\r\n( 1 ) . تذكرة الفقهاء 1 : 300 ؛ كشف اللثام 1 : 85 .\r\n","page_name":" 168 ","page_number":168},
  {"content":"\r\n\r\nعدد را داند ، هرگاه خون بر آن عدد يا پيش از ده روز قطع شود ، حكم آن ظاهر است . و اگر از ده روز بگذرد ، مخيّر است كه آن عدد را از هر وقت خون كه خواهد بگيرد ، يعنى مىتواند آن را از اول خون يا وسط يا آخر آن بگيرد و در آن عمل حايض كند و در باقى عمل استحاضه كند .\r\nو اگر مضطربه به حسب عدد باشد نه وقت ، يعنى عدد را فراموش كرده باشد و وقت را داند ، اگر خون او از ده روز تجاوز نكند ، حكم آن ظاهر است .\r\nو اگر از ده روز تجاوز كند ، پس اگر اول وقت را داند ، مثل اين كه يقين داشته باشد كه روز اول هر ماه ، اول عادت او بوده ، در اين صورت [ به 
  ] يقين خواهد دانست كه روز اول و دوم و روز سيم آن ماه ، ايّام حيض او است . و چون بايد باقى عدد را به طريقى كه در روايات رسيده تمام كند ، به يكى از طرقى كه مذكور شد تمام خواهد كرد . پس اگر به روايت هفت عمل كند ، چهار روز ديگر بر آن سه روز اضافه خواهد كرد .\r\nو اگر آخر عادت خود را داند ، مثل اين كه يقين داشته باشد كه اول هر ماه ، آخر ايّام عادت او بوده ، در اين صورت آن روز را آخر ايّام عادت خود مىكند و آن روز و دو روز قبل از آن ، به يقين حيض خواهد بود و چهار روز ديگر را قبل از آن دو روز زياد خواهد كرد .\r\nو اگر وسط حيض خود را داند ، مثل اين كه يقين داشته باشد كه اول هر ماه وسط عادت او بود ، در اين صورت يك روز پيش از اول ماه و يك روز بعد از آن به يقين حيض خواهد بود و بايد دو روز پيش از آن سه روز و دو روز بعد از آن سه روز [ را 
  ] به آن ضم كند تا هفت تمام شود .\r\nو اگر وقت فى الجمله را داند ، مثل اين كه يقين داشته باشد كه روز اول هر ماه در حيض مىبود ، اما نداند كه آن روز ، اول حيض آن بود يا وسط يا آخر آن ، در اين صورت همان روز به يقين حيض خواهد بود و تتمه را تا هفت روز بايد از قبل يا بعد يا بعضى از قبل و بعضى از بعد اضافه كند تا عدد تمام شود .\r\n\r\n","description":"","footnote":"","page_name":" 169 ","page_number":169},
  {"content":"\r\n\r\n\r\nمسألهء هشتم : در تحقيق تميز چند چيز شرط است\r\n: \r\nاول : اختلاف خون\r\n، يعنى بعضى از آن ، مشابه حيض باشد و بعضى نباشد .\r\n\r\nدوم : آن كه آن چه از خون به صفت حيض است\r\nاز سه روز كمتر و از ده روز زيادتر نباشد .\r\n\r\nسيم : آن چه به صفت حيض نيست\r\n، بايد آن به تنهايى يا با ايّام پاكى ، ده روز يا بيشتر باشد تا اقلّ طهر به عمل آيد .\r\nو شباهت به حيض به چند چيز حاصل مىشود :\r\nاول : حرارت ؛ هم چنان كه مذكور شد .\r\nدوم : رنگ ؛ پس اگر يكى سياه باشد و ديگرى سرخ ، سياه حيض است و سرخ استحاضه و اگر يكى سرخ باشد و ديگرى زرد ، سرخ حيض است و زرد استحاضه .\r\nسيم : قوام ؛ پس اگر يكى غليظ باشد و ديگرى رقيق يا يكى اغلظ از ديگرى باشد ، غليظ و اغلظ حيض است و رقيق و ارقّ استحاضه است .\r\nچهارم : بو ؛ پس اگر يكى بدبو باشد و ديگرى بدبو نباشد ، بدبو حيض است و ديگرى استحاضه است . و اگر در يكى دو صفت باشد و در ديگرى يك صفت باشد ، مثل اين كه يكى سياه و بد بو باشد و ديگرى غليظتر يا يكى بدبو باشد و ديگرى زرد و رقيق ، بايد آن كه صاحب دو صفت است اعتبار شود ؛ پس در صورت اول حكم به حيض مىشود و در صورت دوم حكم به استحاضه مىشود .\r\n\r\nمسألهء نهم : بسيار اتفاق مىافتد كه عادت زنان مختلف مىشود\r\nبه حسب وقت يا عدد يا به حسب هر دو ، مثلا اين كه گاه است زنى عادت او چنان باشد كه در اول هر ماه هفت روز حيض ببيند ، يعنى روز اول عادت او روز اول ماه باشد و در ماهى ديگر عادت او بگردد و در اول ماه ، پنج روز خون ببيند يا بعد از گذشتن پنج روز خون ببيند يا بعد از گذشتن پنج روز از ماه ، هفت روز يا پنج روز خون ببيند . پس اگر در ماه دوم عود به نحو پيش كند ، عادت او همانند عادت سابق خواهد بود . و اگر عود به حالت و عادت سابق نكند ، بلكه باز به طريق ماه پيش ببيند كه تغيير يافته بود ، در اين صورت\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nعادت او گرديده و عادت تازه از براى او به هم رسيده و بايد اين عادت تازه را اعتبار كند و در وقت تجاوز كردن خون از ده روز ، رجوع به اين عادت كند نه عادت كهنه . و همچنين اگر اين عادت نيز بگردد و عادتى ديگر تازه‌تر به هم رسد ، بايد رجوع به آن كند .\r\nو معيار آن است كه هرگاه در دو حيض پىدرپى ، وقت يا عدد يا هر دو را موافق ببيند ، بايد آن را اعتبار كند و در وقت تجاوز خون از ده روز ، رجوع به آن كند . اما اگر در يك حيض اختلاف به هم رسد ، به مجرد آن ، عادت تازه به هم نمىرسد . پس اگر زنى كه صاحب عدد باشد و هر ماهى هفت روز مثلا خون ببيند و در ماهى اتفاق افتد كه پنج روز يا هشت روز خون ببيند ، آن را حيض قرار مىدهد . اما اگر در ماه ديگر خون او از ده روز تجاوز كند ، رجوع به پنج يا هشت نمىكند ، بلكه رجوع به عادت سابق كه هفت روز باشد مىكند .\r\nو گاه است كه نوعى عادت ، مىگردد و نوعى ديگر مىشود ، مثل اين كه صاحب عادت وقتى و عددى ، صاحب عادت وقتى تنها يا عددى تنها مىشود ، يا صاحب عادت وقتى تنها يا عددى تنها ، صاحب عادت وقتى و عددى مىشود . و معيار در حاصل شدن هر عادت تازه آن است كه در دو ماه به يك نحو ببيند . و در بعضى زمان اتفاق مىافتد كه يك روز يا دو روز بيشتر يا پيش‌تر از ماه پيش خون مىبيند و هميشه به اين طريق وقت در گردش است . و اين قسم از زنان ، فى الحقيقة صاحب عادت‌اند به حسب عدد و وقت ، هر دو ؛ زيرا كه وقت عادت ايشان در هر ماهى معلوم است .\r\nپس اگر خون ايشان در ماهى از ده تجاوز كند ، وقت از براى ايشان مخفى نيست . پس رجوع به وقتى مىكند كه نظر به عادت ، در اين ماه خون را در آن وقت مىديدند .\r\n\r\nمسألهء دهم : هم چنان كه عادت حاصل مىشود به موافق ديدن اول و آخر خون در دو ماه ، همچنين حاصل مىشود به تميز .\r\nپس زنى كه رجوع به تميز كند و در دو ماه پىدرپى خون را به حسب صفت ، مساوى ببيند ، مثل اين كه در اول هر ماهى شش روز خون را به صفت حيض ببيند و باقى را به صفت استحاضه ببيند ، آن زن صاحب عادت وقتى و عددى مىشود ؛ به حسب تميز . پس اگر در ماه سيم خون مختلف شود\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nبه حسب تميز ، بايد رجوع به آن عادت كند و شش روز اول را حيض قرار دهد . و همچنين [ است 
  ] در ماه چهارم و پنجم ؛ مگر اين كه عادت تازه به حسب تميز از براى او حاصل شود ، كه در اين صورت بعد از اين ، رجوع به آن خواهد كرد و مادامىكه به حسب تميز ، عادت به هم نرسد ، بايد آن چه به صفت حيض است [ را 
  ] حيض قرار دهد و آن چه به صفت استحاضه است [ را 
  ] استحاضه قرار دهد و اگر چه عدد هر ماهى مختلف باشد با عدد ماه ديگر . پس اگر در ماهى سه روز خون را به صفت حيض ببيند و در ماه ديگر چهار روز و در ماه سيم پنج روز ، هر يك از سه و چهار و پنج را حيض قرار مىدهد و باقى را استحاضه قرار مىدهد .\r\n\r\nمسألهء يازدهم : هرگاه حايض ، خون او به حسب ظاهر قطع شود\r\n، واجب است كه استبرا كند ؛ به اين طريق كه پنبه داخل كند و اندك صبر كند و بيرون آورد ؛ اگر به خون‌آلوده نباشد ، پاك است و واجب است كه غسل كند ، به شرطى كه سه روز خون ديده باشد ؛ خواه ذات عادت باشد يا غير او . بلى ، هرگاه ذات عادت [ ى 
  ] باشد كه خون او در اثناى عادت قطع شود و باز عود كند و خون او بر سبيل اتصال نيايد ، در اين صورت لازم نيست كه به مجرد پاك شدن در اثناى عادت غسل كند .\r\nو اگر حايض پاك شود و غسل كند و بعد از غسل باز خون بيايد ، آن پاكى و خون ، هر دو حيض است ؛ زيرا كه پاكى از ده روز كمتر نمىباشد . پس اگر در ظرف ده روز مكرر پاك شود و خون ببيند ، همهء آن خون‌ها و پاكىها حيض است . و اگر از ده روز تجاوز كند ، آن چه زايل بر ده است حيض نيست . و اگر پاك شود و غسل كند و تا ده روز پاك باشد و خون نبيند و بعد از ده روز خون ببيند ، اگر اين وقتى كه خون ديده ايّام عادت باشد يا آن خون به صفت حيض باشد ، بايد آن را حيض ديگر قرار دهد و ترك عبادت كند . و اگر ايّام عادت نباشد و خون هم به صفت حيض نباشد ، بعضى « 1 » تصريح نموده‌اند كه آن ، حيض نيست . و ظاهر كلام اكثر آن است كه حيض است ؛ زيرا كه\r\n\r\n\r\n","description":"","footnote":"\r\n( 1 ) . ر . ك : مدارك الأحكام 1 : 324 و 331 ؛ مجمع الفائدة و البرهان 1 : 146 ؛ الحدائق الناضرة 3 : 255 .\r\n","page_name":" 172 ","page_number":172},
  {"content":"\r\n\r\nگفته‌اند كه هر خونى كه زن از سه روز تا ده روز ببيند و ممكن باشد كه حيض باشد ، بايد آن را حيض قرار داد ؛ خواه مجموع ، متشابه باشد يا نه .\r\nو اگر بعد از قطع شدن خون به حسب ظاهر و پنبه گذاشتن ، پنبه به خون‌آلوده شود ، هرگاه آن زن مبتدئه باشد ، بايد صبر كند تا پاك شود يا ده روز بشود ، و اگر ذات عادت باشد ، و هنوز در ايّام عادت باشد بايد باز عمل حايض به جا آورد . و اگر بعد از گذشتن ايّام عادت باشد ، حكم آن به نحوى است كه گذشت ، يعنى يك روز يا دو روز يا سه روز استظهار مىكند به ترك عبادت و بعد عبادت مىكند تا ده روز تمام شود . اگر خون بر ده روز قطع شود ، ده روز ايّام حيض خواهد بود و اگر از ده روز تجاوز كند ، رجوع به عادت مىكند .\r\n\r\nمسألهء دوازدهم : واجب است بر حايض قضاى روزهء ماه رمضان [ ى 
  ] كه در وقت حيض از او فوت شده باشد\r\n. و در وجوب قضاى نذر معيّن [ ى 
  ] كه در وقت حيض اتفاق افتد ، خلاف است ، و اظهر وجوب است .\r\n\r\nمسألهء سيزدهم : قضاى نمازهايى كه در ايّام حيض ترك شده واجب نيست\r\n؛ خواه نماز يوميّه باشد يا غير آن . و اگر پاك باشد كه وقت نماز داخل شود و به مقدار وضو ساختن و نماز كردن بگذرد [ و 
  ] آنگاه حايض شود پيش از آن كه نماز كند ، قضاى آن نماز بر او واجب است . و اگر پيش از آن كه مقدار مذكور بگذرد حايض شود ، قضا بر او لازم نيست . و هرگاه پاك شود و اين قدر از وقت نماز باقى باشد كه غسل كند و يك ركعت نماز را بكند ، واجب است كه آن نماز را بر سبيل ادا به جا آورد . و اگر اخلال كند و آن نماز را نكند ، قضاى آن بر او واجب است .\r\n\r\nمسألهء چهاردهم : طلاق حايض صحيح نيست\r\n، هرگاه شوهرش حاضر باشد و دخول به او كرده باشد و يا غايب باشد ، و مدتى كه گذشتن آن شرط است در صحّت طلاق غايب هنوز نگذشته باشد .\r\nو همچنين است حكم غايبى كه تواند بر حال زن مطلع شود ، كه در اين صورت نيز اگر طلاق دهد و طلاق در حيض اتفاق افتد ، آن طلاق باطل است .\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nفصل سيم بر حايض چند امر حرام است\r\n: \r\nاول : آن چه مشروط به طهارت باشد\r\n، مانند نماز و طواف و دست ماليدن به نوشتهء قرآن . و همچنين حرام است بر او روزه گرفتن .\r\n\r\nدوم : داخل شدن در مسجد الحرام يا مسجد حضرت رسول صلّى اللّه عليه و آله\r\nو مكث كردن در ساير مساجد و چيزى گذاشتن در آن‌ها ، اما چيزى برداشتن از آن‌ها حرام نيست .\r\n\r\nسيم : خواندن سوره‌هاى سجدهء واجب .\r\nو بر فرضى كه بخواند ، سجده كردن بر او واجب است بنابر اقوى . و همچنين واجب است سجده اگر ديگرى سورهء سجدهء واجب را بخواند و او استماع كند ، يعنى به قصد ، گوش دهد به آن . و اگر بدون قصد آن را بشنود ، در وجوب سجده خلاف است ، و اظهر وجوب است . و اين خلاف ، مخصوص حايض نيست ، بلكه در غير او نيز جارى است .\r\n\r\nچهارم : مجامعت كردن با او در قبل\r\n، يعنى در طرف پيش . و اين حرمت ثابت است از براى آن زن و از براى شوهر او يا آقاى او ، هرگاه آن زن كنيز باشد . و ظاهر آن است كه مطلق دخول حرام باشد ؛ اگر چه كمتر از ختنه‌گاه داخل شود و اگر چه داخل شدن كمتر [ و 
  ] بدون انزال ، موجب غسل نيست . و اگر مرد يا زن ، جاهل به حيض باشد ، يعنى ندانسته باشد كه حيض به هم رسيده يا پيش‌تر دانسته ، امّا فراموش كرده ، بر او چيزى نيست . و ظاهر آن است كه بر هر يك كه جاهل به مسأله باشد ؛ يعنى ندانسته باشد كه جماع كردن در حيض حرام است ، چيزى نباشد . و اگر در اثناى جماع ، حيض معلوم شود ، واجب است كه فى الفور ترك شود .\r\nو اگر زن ، اخبار به حيض كند ، واجب است بر مرد كه قبول كند و مرتكب جماع نشود ، به شرطى كه علم به كذب او نداشته باشد . و هر كه در حيض جماع كند ، فاسق\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nاست و تعزير او لازم است . و اگر كسى در حيض جماع را حلال داند ، مرتد و كافر است . و اگر كسى با وجود علم به حيض جماع كند ، مشهور آن است كه واجب است كفاره بدهد ، و اقوى استحباب آن است .\r\nو قدر كفاره در ثلث اول حيض ، يك مثقال شرعى طلا است « 1 » كه چهار دانگ و نيم باشد كه وزن اشرفى ، دو بتى است . و در ثلث وسط ، نيم مثقال شرعى است و در ثلث آخر ، ربع مثقال است . و ظاهر آن است كه تصدّق نمودن قيمت آن مجزى باشد . و اگر مكرر در حيض جماع كند ، سنّت است كه كفاره را نيز به عدد جماع حيض مكرر بدهد ؛ خواه نوبت بعد ، پيش از كفاره دادن از نوبت قبل باشد يا بعد از آن باشد ، و خواه مجموع در ثلث اول يا وسط يا آخر باشد كه كفاره در آن مختلف نمىشود يا بعضى در اول و بعضى در وسط و بعضى در آخر باشد .\r\nو بعضى « 2 » گفته‌اند كه : مطلقا كفاره مكرر نمىشود . و بعضى « 3 » گفته‌اند كه : اگر نوبت دوم ، بعد از كفاره دادن از نوبت اول باشد يا بعضى در اول و بعضى در وسط يا آخر باشد ، كفاره مكرر مىشود و الّا فلا .\r\nو اقوى آن است كه مطلقا كفاره مكرر نمىشود به تكرر جماع ؛ هم چنان كه مذكور شد .\r\nو اقوى آن است كه بعد از پاك شدن از حيض و پيش از غسل كردن ، جماع مكروه است ، و بعضى « 4 » حرام دانسته‌اند .\r\nو جايز است استمتاع از حايض از بالاى ناف و پايين زانو . و مكروه است استمتاع از او در ما بين ناف و زانو ، و از آن جمله و طى در دبر او است . و بعضى « 5 » اين را حرام\r\n\r\n\r\n","description":"","footnote":"\r\n( 1 ) . يك مثقال شرعى سه ربع مثقال صيرفى است و ظاهر آن است كه بايد سكه دار باشد . ( احمد )\r\n( 2 ) . السرائر 1 : 144 - 145 .\r\n( 3 ) . ذكرى الشيعة 1 : 278 ؛ مدارك الأحكام 1 : 356 .\r\n( 4 ) . من لا يحضره الفقيه 1 : 53 .\r\n( 5 ) . ر . ك : مجمع الفائدة و البرهان 1 : 153 - 154 .\r\n","page_name":" 175 ","page_number":175},
  {"content":"\r\n\r\nدانسته‌اند و نظر به بعضى قواعد بعيد نيست .\r\nو مكروه است از براى حايض خضاب كردن و برداشتن قرآن و دست ماليدن به حاشيه و جلد آن و حمايل كردن و آويختن آن به خود . و مشهور آن است كه خواندن او غير سوره‌هاى سجده را از قرآن مكروه است ، و اين دليلى ندارد .\r\nو سنّت است از براى حايض كه در اوقات نماز وضو سازد و در مصلّاى خود بنشيند و به قدر زمان نماز به ذكر خدا مشغول شود .\r\n\r\nمقصد چهارم در استحاضه و احكام آن و در آن چند فصل است :\r\n\r\nفصل اول : در علامات خون استحاضه\r\nبدان كه خون استحاضه در اغلب اوقات ، سياه و غليظ و گرم نيست ، بلكه مايل به زردى و سردى است و رقيق است و در وقت آمدن ، سوزش آن كمتر از سوزش خون حيض است . و هر خونى كه كمتر از سه روز باشد و از جراحت نباشد يا زياده از ده روز باشد يا زياده از ايّام عادت باشد ، در صورتى كه خون از ده روز گذشته باشد ، استحاضه است . و همچنين هر خونى كه زياده از ايّام نفاس باشد يا در سن يأس باشد ، استحاضه است . و خونى كه زن آبستن ببيند ، جمعى « 1 » گفته‌اند كه خون استحاضه است ؛ زيرا كه حيض با خون آبستنى جمع نمىشود .\r\nو مشهور و اقوى آن است كه حيض با حمل جمع مىشود ، هم چنان كه گذشت . و شيخ طوسى « 2 » - رحمة اللّه عليه - گفته است كه : هر خونى كه زن آبستن در ايّام عادت\r\n\r\n\r\n","description":"","footnote":"\r\n( 1 ) . الخلاف 1 : 239 ، مسألهء 205 ؛ السرائر 1 : 150 ؛ مختلف الشيعة 1 : 195 ، مسألهء 141 .\r\n( 2 ) . شيخ در النهاية : 25 ؛ و تهذيب الأحكام 1 : 388 .\r\n","page_name":" 176 ","page_number":176},
  {"content":"\r\n\r\nخود ببيند ، حكم حيض دارد و هر چه بعد از عادت به بيست روز ببيند ، حكم استحاضه دارد .\r\nو اين قول ، اقوى است و حديث صحيح « 1 » بر آن دلالت مىكند و چندان منافاتى با قول مشهور ندارد ؛ زيرا كه بناى قول مشهور بر آن است كه حيض با حمل مىتواند جمع شود و از اين لازم نمىآيد كه هر خونى در ايّام حمل بايد حيض باشد . پس قدر محقق آن است كه خونى كه در ايّام عادت باشد ، حيض است .\r\nبلى ، بنابر مشهور مىتوان گفت كه خونى هم كه به صفت حيض باشد ، حيض است و اگر چه در ايّام عادت نباشد .\r\n\r\nفصل دوم : در اقسام استحاضه و احكام آن\r\nبدان كه بنابر مشهور ، استحاضه بر سه قسم است :\r\n\r\nاول : قليله\r\nو استحاضهء قليله آن است كه خون ، پنبه را سوراخ نكند و از آن در نگذرد بر وجهى كه به لتّه رسد . و غرض آن است كه زنان مستحاضه را عادت چنان است كه پنبه به خود بر مىدارند و بر روى آن ، لتّه [ اى 
  ] مانند كمربند بر كمر خود مىبندند كه آن پنبه نيفتد .\r\nپس اگر خون ، پنبه را سوراخ نكند به وجهى كه به لتّه رسد ، استحاضهء قليله است . و فقها متعرّض مقدار پنبه نشده‌اند و حال آن كه به اختلاف مقدار آن ، حكم ، مختلف مىشود . و ظاهر آن است كه در اين خصوص ، رجوع به عرف و عادت شود و اگر عادت زنان در مقدار پنبه مختلف باشد ، مناط مقدارى است كه اكثر زنان مىگذارند . و شبهه‌اى نيست كه به اندك اختلاف در پنبه ، حكم ، مختلف نمىشود . و در اين قسم استحاضه لازم است كه زن پنبه را بيندازد و فرج را بشويد و بعد پنبهء پاكى به جاى آن\r\n\r\n\r\n","description":"","footnote":"\r\n( 1 ) . وسائل الشيعة 2 : 230 ، باب 30 من أبواب الحيض ، ح 3 .\r\n","page_name":" 177 ","page_number":177},
  {"content":"\r\n\r\nپنبه بردارد . و از براى هر نمازى وضو سازد ، يعنى از براى هر يك از نمازهاى پنج‌گانه ، وضويى على حده سازد و اگر چه وضوى سابق باقى باشد - و مطلقا غسل لازم نيست - و بعد از وضو بلافاصله نماز كند .\r\n\r\nدوم : متوسطه\r\n« 1 » و استحاضهء متوسطه آن است كه خون ، پنبه را سوراخ كند و از آن درگذرد و اما از لتّه در نگذرد . و در اين صورت آن چه در قليله واجب بود ، واجب است كه به جا آورد ، به علاوهء يك غسل از براى نماز صبح و تغيير دادن آن لتّه . و جمعى « 2 » را اعتقاد آن است كه حكم متوسطه ، حكم كثيره است كه مذكور مىشود . و بنابراين ، استحاضه بر دو قسم است و حكم متوسطه به نحوى است كه مذكور شد .\r\n\r\nسيم : كثيره\r\nو استحاضه كثيره آن است كه خون ، سيلان كند و از لتّه درگذرد . و در اين قسم ، سه غسل واجب است : يكى از براى نماز صبح و يكى از براى نماز ظهر و عصر و يكى از براى نماز شام و خفتن . و حق آن است كه مجرد اين غسل‌ها كافى است و وضو اصلا لازم نيست .\r\nو بعضى « 3 » گفته‌اند : از براى هر نمازى يك وضو مىسازد كه پنج وضو از براى پنج نماز ، واجب باشد . و بعضى « 4 » ديگر با هر غسلى يك وضو واجب دانسته‌اند كه از براى پنج نماز ، سه وضو لازم باشد : يكى از براى نماز صبح و يكى از براى نماز ظهر و عصر و يكى از براى شام و خفتن .\r\n\r\n\r\n","description":"","footnote":"\r\n( 1 ) . احوط آن است كه در استحاضهء متوسطه نيز مانند كثيره سه غسل به عمل آورد . ( احمد )\r\n( 2 ) . مختلف الشيعة 1 : 209 ، مسألهء 151 ؛ مجمع الفائدة و البرهان 1 : 55 ؛ مدارك الأحكام 1 : 31 - 32 .\r\n( 3 ) . السرائر 1 : 153 ؛ إرشاد الأذهان 1 : 228 ؛ روض الجنان 1 : 231 ؛ مدارك الأحكام 2 : 24 .\r\n( 4 ) . المقنعة : 57 ؛ المعتبر 1 : 247 ؛ ذكرى الشيعة 1 : 242 .\r\n","page_name":" 178 ","page_number":178},
  {"content":"\r\n\r\nو اقوى آن است كه وضو مطلقا لازم نيست و در اين قسم ، شستن فرج و تغيير پنبه و لتّه نيز واجب است .\r\n\r\nفصل سيم : در باقى احكام استحاضه و در آن چند مسأله است :\r\n\r\nمسألهء اول : دانستى كه سه غسلى كه در استحاضهء كثيره لازم است\r\n، يكى از براى نماز صبح و يكى از براى نماز ظهر و عصر و يكى از براى نماز شام و خفتن است . و علما گفته‌اند كه مىبايد ميانهء نماز ظهر و عصر به آن غسل جمع كند ، و همچنين ميان نماز شام و خفتن به آن غسل جمع كند ؛ يعنى هر يك از ظهر و مغرب را تأخير اندازد تا در آخر وقت فضيلت به جا آورد و هر يك از عصر و خفتن را در اول وقت فضيلت به جا آورد . و جمع به اين طريق ، مستحب است نه واجب ؛ پس جايز است كه هر يك از ظهر و مغرب را در اول وقت فضيلت به جا آورد و بعد ، عصر و عشا را بكند . و اعتبار اصل جمع كردن ميان ظهر و عصر و ميان شام و خفتن به يك غسل ، از باب رخصت اكتفا كردن به يك غسل است ، و الّا جايز است كه از براى هر يك از اين چهار نماز ، يك غسل على حده بكند .\r\n\r\nمسألهء دوم : واجب بودن سه غسل در صورتى است كه سيلان خون مستمر باشد\r\nتا استحاضهء كثيره در ما بين هر دو نماز متحقق شود . مثل اين كه پيش از نماز صبح و بعد از آن و بعد از ظهرين ، سيلان خون كه عبارت است از استحاضه كثيره [ را 
  ] ببيند .\r\nپس اگر پيش از نماز صبح ، استحاضهء كثيره به هم نرسد ، و بعد از آن تا ظهر به هم رسد ، بلكه استحاضهء قليله يا متوسطه شود ، در اين صورت يك غسل از براى نماز صبح مىكند و از براى هر يك از نماز صبح و عصر وضو مىسازد . و اگر بعد از نماز صبح نيز استحاضهء كثيره ببيند و بعد از ظهرين ، بدل به قليله يا متوسطه شود ، در اين صورت از براى ظهرين نيز يك غسل مىكند و غسل از براى شام و خفتن واجب نيست ، بلكه از براى هر يك وضو مىسازد . و اگر بعد از ظهرين نيز سيلان خون [ را 
  ] ببيند و بعد از\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nنماز مغرب و عشا نبيند ، بلكه بدل به قليله يا متوسطه شود و تا صبح استحاضهء كثيره نبيند ، در اين صورت از براى نماز مغرب و عشا غسل واجب است ، اما از براى نماز صبح واجب نيست .\r\nو حق آن است كه هر قسم از استحاضه در هر وقتى كه به هم رسد ، حكم آن بر نمازى كه بعد از آن قسم است مترتب مىشود و اگر چه آن وقت ، پيش از وقت آن نماز باشد و هنوز وقت آن نماز داخل نشده باشد . پس اگر زنى بعد از اداى نماز شام و خفتن يا در نصف شب يا سحر استحاضهء كثيره ببيند و قطع شود و ديگر آن را نبيند ، بلكه بدل به قليله شود و بالكليه استحاضهء او قطع شود ، غسل نماز صبح بر او واجب است . و شرط نيست در واجب بودن آن غسل كه در وقت نماز صبح ، سيلان خون كه استحاضهء كثيره است [ را 
  ] ببيند . و در صورتى كه در عرض شب يا در وقت صبح بدل به قليله شده باشد ، به علاوهء غسل ، وضو نيز واجب است به جهت قليله . و همچنين اگر بعد از نماز صبح ، بلافاصله يا بعد از طلوع آفتاب يا حوالى چاشت ، سيلان خون را ببيند و منقطع شود و بدل به قليله يا متوسطه شود ، بايد از براى نماز ظهر و عصر يك غسل بكند و در وجوب اين غسل شرط نيست كه سيلان خون را در وقت نماز ظهر ببيند . و به علاوهء غسل ، وضو از براى هر يك از نماز ظهر و عصر مىسازد به جهت قليله يا متوسّطه كه آن نيز به هم رسيده .\r\nو همچنين است حكم در باقى نمازها . و بر اين قياس است حكم استحاضهء متوسطه و قليله . پس اگر بعد از نماز شام و خفتن ، بلافاصله استحاضهء متوسطه ببيند و بعد تا صبح نبيند ، بلكه بالكليه استحاضه قطع شود يا بدل به قليله شود ، غسل از براى نماز صبح واجب است . و اگر بعد از نماز صبح يك مرتبه استحاضهء قليله ببيند و بعد بالمره قطع شود ، از براى نماز ظهر وضو واجب است .\r\nو حاصل آن است كه بعد از هر نماز ، هر قسم از استحاضه ببيند ، بايد حكم آن در نماز بعد جارى شود . پس اگر دو قسم ببيند ، بايد حكم هر دو را به عمل آورد . پس اگر\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nپيش از ظهرين ، قليله و كثيره ، هر دو را ببيند ، بايد از براى نماز ظهرين غسل كند و از براى هر يك وضو نيز بسازد . و اگر پيش از ظهر و وقت اداى آن ، استحاضه قليله بود و بعد از [ به 
  ] جا آوردن نماز ظهر [ و 
  ] پيش از [ به 
  ] جا آوردن نماز عصر استحاضهء كثيره به هم رسد ، واجب است كه از براى نماز عصر غسل كند . و اگر پيش از نمازى ، استحاضه قليله بوده و در اثناى آن نماز ، كثيره به هم رسد ، آن نماز باطل مىشود و بايد آن را قطع كند و غسل كند و نماز را به جا آورد . و هر استحاضه [ اى 
  ] كه بعد از نمازى ديده شود و ديگر به هم نرسد ، حكم آن از نماز بعد ساقط مىشود .\r\n\r\nمسألهء سيم : صحّت نماز مستحاضه\r\nموقوف است بر اين كه بعد از غسل يا وضو ، بلافاصله به جا آورده شود و تأخير آن از غسل يا وضو جايز نيست و توسط مقدمات نماز ، چون پوشيدن عورت و تحصيل قبله و گفتن اذان و اقامه ضرر ندارد .\r\n\r\nمسألهء چهارم : خلافى نيست در اين كه مستحاضه اگر خواهد نماز شب كند\r\n، ميان نماز شب و نماز صبح به يك غسل جمع مىكند .\r\n\r\nمسألهء پنجم : بر مستحاضه لازم است كه به قدر امكان\r\n، سعى كند كه خون او تعدى به ساير اعضا و لباس او نكند ، و اگر تعدى كند ، در وقت نماز بشويد و اگر چه كمتر از درهم بغلى باشد ؛ زيرا كه خون استحاضه و خون حيض و نفاس معفوّ نيست و از كثير و قليل آن اجتناب لازم است . و مذكور شد كه در هر سه قسم استحاضه ، تغيير پنبه و در متوسطه و كثيره ، تغيير لتّه نيز در وقت هر نماز واجب است . و بعضى « 1 » واجب دانسته‌اند كه در نزد هر نمازى پارچه بسته شود كه منع [ از 
  ] بيرون آمدن خون كند .\r\n\r\nمسألهء ششم : هرگاه مستحاضه امور مذكوره را كه بر او واجب است\r\nاز غسل و\r\n\r\n\r\n","description":"","footnote":"\r\n( 1 ) . تذكرة الفقهاء 1 : 284 ، مسألهء 93 ؛ روض الجنان 1 : 241 ؛ ذكرى الشيعة 1 : 257 .\r\n","page_name":" 181 ","page_number":181},
  {"content":"\r\n\r\nوضو و تغيير پنبه و لتّه به جا آورد ، در حكم پاك خواهد بود و اگر چه بالمره استحاضهء او قطع نشده باشد . پس هر چه نسبت به پاك ، صحيح و جايز است ، نسبت به او نيز صحيح و جايز خواهد بود . لهذا نماز و روزه و طواف او صحيح است و دست ماليدن او به نوشتهء قرآن و خواندن سوره‌هاى سجده و مكث نمودن او در مساجد جايز است ، و مجامعت كردن با او نيز جايز است ، و در اين باب خلافى نيست .\r\nو اما اگر اعمال مذكوره را كلّا ، او بعضا به جا نياورد ، در آن تفصيلى است كه به بيان چند صورت ظاهر مىشود :\r\nاول : صحّت نماز موقوف است بر [ به 
  ] جا آوردن همهء امور مذكوره . پس اگر صاحب كثيره يا متوسطه اخلال به غسل يا شستن فرج يا تغيير پنبه و لتّه كند ، نماز او صحيح نيست .\r\nدوم : جواز دست ماليدن به نوشتهء قرآن موقوف است بر غسل و وضو ، نه بر شستن فرج و تغيير لتّه و پنبه .\r\nسيم : جمعى « 1 » تصريح كرده‌اند كه داخل شدن در مسجد و مكث كردن در آن از براى مستحاضه جايز است و اگر چه هيچ يك از اعمال مذكوره را به جا نياورده باشد .\r\nو احوط آن است كه هرگاه غسل نكرده باشد يا لتّه و پنبه يا ظاهر فرج او به خون‌آلوده باشد ، داخل مساجد نشود .\r\nچهارم : ظاهر آن است كه مجامعت با او موقوف بر هيچ يك از اعمال مذكوره نباشد . پس اگر هيچ يك از امور مذكوره را به جا نياورده باشد ، جماع كردن با او جايز است .\r\nو بعضى « 2 » گفته‌اند : جواز مجامعت موقوف بر [ به 
  ] جا آوردن جميع امور مذكوره\r\n\r\n\r\n","description":"","footnote":"\r\n( 1 ) . مدارك الأحكام 2 : 37 ؛ رياض المسائل 1 : 329 .\r\n( 2 ) . المقنعة : 57 ؛ المبسوط 1 : 67 ؛ المعتبر 1 : 248 .\r\n","page_name":" 182 ","page_number":182},
  {"content":"\r\n\r\nاست ؛ پس اگر يكى از آن‌ها ترك شود ، مجامعت با او جايز نيست . « 1 »\r\nو بعضى « 2 » گفته‌اند [ كه 
  ] : موقوف بر غسل است نه بر ساير عمل‌هاى مذكوره .\r\nو اقوى آن است كه موقوف بر هيچ يك نيست و اگر چه احوط آن است كه پيش از [ به 
  ] جا آوردن همهء امور مذكوره ، مجامعت واقع نشود .\r\nپنجم : خواندن سوره‌هاى سجده ، موقوف بر غسل است و بر ساير اعمال مذكوره موقوف نيست .\r\nششم : صحّت روزه ، موقوف بر وضو و شستن فرج و تغيير لتّه و پنبه نيست ، ليكن بر غسل موقوف است . پس اگر صاحب استحاضهء كثيره هر سه غسل را ترك كند ، شبهه‌اى نيست كه روزهء او باطل است . و همچنين اگر غسل صبح يا ظهرين را ترك كند ، روزهء آن روز بىصورت است .\r\nو حق آن است كه صحّت روزهء هر روزى موقوف بر غسل شب آينده نيست . پس اگر بعد از نماز ظهرين ، كثرت در خون ببيند ، صحّت روزهء آن روز موقوف بر غسل مغرب و عشا نيست و در موقوف بودن بر غسل شب گذشته محل اشكال است .\r\nو بعضى « 3 » گفته‌اند كه : اگر غسل صبح را مقدّم بر صبح دارد و در شب به عمل آورد ، مجزى از غسل شام و خفتن آن شب خواهد بود و روزهء آن روز صحيح خواهد بود ، و الّا فلا .\r\nو مخفى نيست كه اين تفصيل از اخبار مستفاد نمىشود و مسأله محل اشكال است و احتياط لازم است . اما ظاهر آن است كه غسل صبح كه به عمل آمد ، از آن مجزى\r\n\r\n\r\n","description":"","footnote":"\r\n( 1 ) . بدان كه خود « قدس اللّه نفسه الزكيه » در « لوامع » و « معتمد » [ معتمد الشيعة : 318 
  ] اختيار فرموده‌اند كه جايز بودن جماع مستحاضهء متوسّطه موقوف به امر ديگر نيست و همچنين در استحاضهء قليله موقوف به هيچ چيز از وضو و غيره نيست و اين قول در نهايت قوت است اگر چه احوط آن است كه در وقت ارادهء جماع همهء امور مذكوره را به جا آورد . ( احمد )\r\n( 2 ) . صدوق در من لا يحضره الفقيه 1 : 50 ؛ و الهداية : 99 .\r\n( 3 ) . الدروس الشرعيّة 1 : 99 .\r\n","page_name":" 183 ","page_number":183},
  {"content":"\r\n\r\nباشد . و از آن چه مذكور شد ظاهر شد كه صاحب استحاضهء متوسطه اگر غسل صبح را نكند ، روزه آن روز او صحيح نيست .\r\nو حق آن است كه تقديم غسل صبح بر صبح لازم نيست . پس اگر تأخير شود تا صبح ، ضررى به روزهء آن روز نمىرساند ، بلكه احوط آن است كه آن غسل را در شب به عمل نياورد . بلكه اگر مقدّم بر صبح بدارد ، بايد تقديم به نحوى باشد كه بعد از فراغ از آن ، صبح داخل شود .\r\nو مخفى نماند كه اگر مستحاضه غسل‌هاى روزى را [ كه روزه است 
  ] نكند ، روزهء آن روز باطل است ، اما ضررى به روزهء روز ديگر ندارد اگر غسل‌هاى آن روز را به جا آورد .\r\nو اگر بعضى از اغسال را ترك كند و خون او قطع شود كه ديگر هيچ غسلى را نكند ، ظاهر آن است كه جميع عبادات او بىصورت باشد . هم چنان كه اگر صاحب استحاضهء قليله وضو را ترك كند و بعد استحاضهء او قطع شود ، مادامىكه وضو نسازد ، نماز او بىصورت است .\r\nو در صورت مذكوره ، يعنى صورت ترك بعضى اغسال و منقطع شدن خون بعد از گذشتن اوقات مخصوصه كه غسل بر او در آن اوقات واجب بود و ترك شد ، ظاهر آن است كه قدر واجب بر او آن است كه يك غسل استحاضه كند به نيّت قربت و آن از همهء اغسال متروكه مجزى است . و اگر غسل جنابت و حيض كند ، از آن اغسال مجزى است .\r\nو از اين ظاهر مىشود كه هرگاه يكى از اغسال استحاضه به جهت عذرى ترك شود و بدل آن تيمم كند ، اگر بعد از آن ، استحاضهء كثيره باقى باشد كه غسلى به عمل آيد ، از آن غسل متروك مجزى است ، و اگر استحاضهء او منقطع شود ، لازم است كه يك غسل بكند كه اگر با وجود زوال عذر ، آن غسل را نكند ، عبادت او بىصورت است .\r\nو بسيارى از اين احكامى كه مذكور شد ، هر چند اصحاب متعرّض آن نشدند ، اما\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nنظر به قواعد به نحوى است كه بيان شد . و در صورتى كه بعضى از اغسال را ترك كند و روزه او باطل شود ، حق آن است كه همين قضاى آن روزه بر او واجب است و كفاره لازم نيست . « 1 »\r\n\r\nمسألهء هفتم : هرگاه بعد از غسل يا وضو از براى نماز ديگر هيچ خون نبيند\r\nو بالمره استحاضه قطع شود ، ديگر غسلى بر او لازم نيست . و اگر وضو را بشكند ، به جهت نماز ديگر بايد وضو بسازد ، مثل كسى كه پاك باشد . و اگر بعد از نماز ، خونى ببيند و قطع شود ، اگر آن خون ، كثيره باشد ، از براى نماز بعد ، غسل لازم است و اگر قليله باشد ، وضو لازم است .\r\nو شيخ « 2 » بر سبيل اطلاق گفته است كه : هر وقت استحاضه منقطع شود ، وضو لازم است .\r\nو اين كلام باطلاقه صحيح نيست .\r\n\r\nمسألهء هشتم : بعد از غسل يا وضو از براى نماز\r\n، هر خونى [ را 
  ] كه در نماز يا پيش از نماز ببيند ، معفو است ؛ به شرطى كه فاصله‌اى كه ضرور نيست ، در ميان وضو يا غسل و نماز اتفاق نيافتد .\r\nو شيخ « 3 » گفته است كه : اگر بعد از وضو و غسل خون ببيند و قطع شود پيش از داخل شدن در نماز ، واجب است كه تجديد وضو كند ، و اين احوط است ؛ اگر چه اظهر آن است كه لازم نيست به شرط مذكور .\r\n\r\nمسألهء نهم : غسل استحاضه در كيفيت ، مانند غسل جنابت و حيض است .\r\nو بعضى « 4 » گفته‌اند كه هرگاه غسل پيش از انقطاع استحاضه باشد ، لازم است كه نيّت استباحه كند ، نه نيّت رفع حدث .\r\n\r\n\r\n","description":"","footnote":"\r\n( 1 ) . در واجب نبودن كفاره تأمّل است و احوط آن است كه داده شود . ( احمد )\r\n( 2 ) . المبسوط 1 : 68 .\r\n( 3 ) . المبسوط 1 : 68 ؛ و الخلاف 1 : 251 ، مسألهء 224 .\r\n( 4 ) . كفاية الفقه 1 : 31 .\r\n","page_name":" 185 ","page_number":185},
  {"content":"\r\n\r\n\r\nمقصد پنجم در نفاس و آن چه متعلّق به آن است از احكام و غسل\r\nو در آن چند مسأله است :\r\n\r\nمسألهء اول : خون نفاس ، خونى است كه با زاييدن آيد يا بعد از زاييدن .\r\nو زاييدن تحقق مىشود به بيرون آمدن جزئى از طفل ؛ خواه خلقت آن تمام شده باشد يا نه ؛ بلكه اگر مضغه باشد كه بيرون آيد ، زاييدن به آن متحقق مىشود . اما از بيرون آمدن نطفه ، بلكه علقه كه پارچهء خون بسته است ، زاييدن صادق نمىآيد . و هر خونى كه پيش از زاييدن آيد ، نفاس نيست و اگر چه از آفتى باشد كه به حمل رسيده ؛ هم چنان كه در بعضى زنان آبستن اتفاق مىافتد كه صدمه يا مرضى عارض ايشان مىشود و فتورى در جنين به هم مىرسد و خون بيرون مىآيد .\r\nو خون پيش از زاييدن اگر ممكن باشد كه حيض باشد ، حيض خواهد بود ، و الّا استحاضه خواهد بود .\r\nو اگر زنى بزايد و مطلقا خون نبيند ، آن زن صاحب نفاس نيست و غسل بر او واجب نيست . و در عصر حضرت رسول صلّى اللّه عليه و آله زنى زاييد كه اصلا خون نديد و او را « جفوف » نام نهادند . « 1 »\r\n\r\nمسألهء دوم : اقلّ نفاس حدّى ندارد\r\n، بلكه مىتواند شد كه يك لحظه باشد . و در اكثر آن خلاف است و اظهر آن است كه زنى كه در حيض صاحب عادت باشد ، ايّام عادت خود را نفاس قرار مىدهد . پس اگر خون نفاس را به قدر ايّام عادت يا كمتر از آن ببيند و قطع شود ، همان قدر نفاس او خواهد بود . و اگر خون از ايّام عادت تجاوز كند ،\r\n\r\n\r\n","description":"","footnote":"\r\n( 1 ) . اين مطلب را محقق در المعتبر 1 : 253 نقل كرده است ؛ و ر . ك : المغني ابن قدامه 1 : 393 .\r\n","page_name":" 186 ","page_number":186},
  {"content":"\r\n\r\nهرگاه عادت او ده روز باشد ، ده روز را نفاس قرار مىدهد و زياده را استحاضه ، و اگر كمتر از ده روز باشد ، يك روز يا دو روز يا سه روز استظهار مىكند به ترك عبادت .\r\nپس اگر ده روز يا كمتر خون قطع شود ، همهء آن ، خون نفاس خواهد بود . و اگر از ده تجاوز كند ، رجوع به عادت خود مىكند و ايّام عادت را نفاس قرار مىدهد و زياده بر آن را استحاضه قرار مىدهد و عبادتى [ را 
  ] كه در ايّام استظهار ترك كرده ، قضا مىكند .\r\nو اگر زن ، صاحب عادت نباشد ، بلكه مبتدئه يا مضطربه باشد ، اكثر نفاس او ده روز است . و بعضى « 1 » گفته‌اند كه هجده روز است .\r\nاول اظهر است . پس اگر خون او به ده روز يا كمتر قطع شود ، همان نفاس خواهد بود و اگر از ده تجاوز كند ، ده روز نفاس خواهد بود و زايده بر آن استحاضه . و چون در اقل نفاس حدى نيست و پىدرپى بودن نيز شرط نيست ، پس اگر زنى در وقت زاييدن يك لحظه خون ببيند و ديگر نبيند تا روز دهم ، پس اگر به ده قطع شود ؛ مجموع ده روز ، ايّام نفاس او خواهد بود . و اگر از ده روز تجاوز كند ، اگر عادت او ده روز باشد ، يازده روز ايّام نفاس او خواهد بود . و اگر عادت او كمتر از ده روز باشد ، همان عادت را نفاس قرار مىدهد . بلكه فقها گفته‌اند كه اگر زنى بزايد و هيچ خونى نبيند تا روز دهم خون ببيند ، آن خون نفاس است و به تفصيلى كه مذكور شد عمل خواهد كرد .\r\n\r\nمسألهء سيم : اگر زنى به دو طفل آبستن باشد\r\n، پس اگر تولد هر دو به يك‌دفعه باشد ، يعنى فاصله در ميان تولد آن دو طفل به هم نرسد ، آن زن صاحب يك نفاس خواهد بود . و ابتداى نفاس را از حين ولادت طفل اول حساب مىكند ؛ زيرا كه در اين صورت ، تفاوت وقتى كه مناط اختلاف حكم تواند شد ، در ميان ولادت دو طفل نيست .\r\nو اگر تأخير و فاصله در ميان ولادت آن دو طفل به هم رسد ، بعضى « 2 » گفته‌اند كه باز آن زن صاحب يك نفاس خواهد بود . و ابتداى نفاس او [ را 
  ] از حين ولادت طفل اول\r\n\r\n\r\n","description":"","footnote":"\r\n( 1 ) . مختلف الشيعة 1 : 216 ، مسألهء 157 .\r\n( 2 ) . السرائر 1 : 156 ؛ شرائع الإسلام 1 : 27 ؛ تذكرة الفقهاء 1 : 333 ، مسألهء 105 .\r\n","page_name":" 187 ","page_number":187},
  {"content":"\r\n\r\nو عدد ايّام نفاس را از وقت ولادت طفل دوم مىگيرد . مثلا اگر تولد اول در روز شنبه شود و تولد دوم در روز دوشنبه ، در شنبه و يك شنبه ، آن زن صاحب نفاس خواهد بود . اما اگر بايد رجوع به عادت كند يا ده روز نفاس قرار دهد ، بايد ابتداى آن ايّام را از روز دوشنبه بگيرد .\r\nو اظهر آن است كه در اين صورت ، يعنى صورت تأخير در ما بين تولد دو طفل ، آن زن صاحب دو نفاس خواهد بود . و عدد ايّام نفاس اول را از وقت تولد طفل اول مىگيرد و عدد ايّام نفاس دوم از وقت تولد طفل دوم حساب مىشود .\r\nو فايدهء اين خلاف در صورتى ظاهر مىشود كه فاصلهء ميان دو ولادت ، كمتر از ده روز باشد و بعد از ولادت اول ، بيشتر از يك روز خون نبيند ، بلكه همين يك‌دفعه خون ببيند و در ساير ايامى كه فاصله ميان دو ولادت است ، پاك باشد . پس بنابر آنكه دو نفاس باشد ، آن ايّام فاصله ، طهر خواهد بود ، نه نفاس ، و اگر چه بعد از ولادت دوم ، پيش از گذشتن ده روز از ولادت اول خون ببيند ؛ زيرا كه نفاس اول به خون ديدن در روز اول متحقق شده و تا نفاس دوم پاك بوده ؛ لهذا آن پاكى ، طهر خواهد بود . و بنابر آنكه يك نفاس باشد ، آن ايّام فاصله با ايامى كه خون ديده نفاس خواهد بود ؛ زيرا كه حكم يك نفاس آن است كه بعد از ولادت هر خونى كه تا ده روز مىبيند ، با ايّام پاكى كه پيش از آن خون است نفاس است . مثلا اگر ولادت طفل اول در شنبه باشد و همين شنبه خون ببيند و بعد از فاصلهء پنج روز كه در آن پنج روز خونى نبيند و پاك باشد ، ولادت دوم متحقق شود ، كه روز هفتم ولادت اول باشد و تا هفتم و هشتم و نهم خون نبيند ، بنابراين كه دو نفاس باشد ، پنج روز فاصله ، نفاس نخواهد بود ، بلكه همين شنبه نفاس اول خواهد بود و از هفتم و ما بعد آن ، نفاس دوم خواهد بود . و بنابر آنكه يك نفاس باشد ، آن پنج روز با ساير ايامى كه خون ديده ، ايّام نفاس خواهد بود .\r\n\r\nمسألهء چهارم : هر چه بر حايض حرام است ،\r\nبر صاحب نفاس نيز حرام است و آن چه بر آن مكروه است ، بر اين نيز مكروه است .\r\n\r\nمسألهء پنجم : غسل نفاس در كيفيت و احكام\r\n، مثل غسل حيض است .\r\n\r\n","description":"","footnote":"","page_name":" 188 ","page_number":188},
  {"content":"\r\n\r\n\r\nمقصد ششم در غسل ميّت و ساير امورى كه متعلق است به ميّت و در آن چند فصل است\r\n: \r\nفصل اول در احكامى كه متعلق است به احتضار ، يعنى سكرات مرگ\r\n( أعاننا اللّه عليه و ثبّتنا بالقول الثابت لديه )\r\nبدان كه در وقت احتضار ، واجب است كه ميّت را رو به قبله بگردانند ، يعنى او را بر پشت بخوابانند ؛ به نحوى كه پاهاى او به جانب قبله باشد . و در آن وقت چند امر سنّت است :\r\nاول : آن كه او را تلقين شهادتين و اقرار به امامت ائمّهء اثنا عشر كنند .\r\nدوم : او را توبه دهند .\r\nسيم : آن كه او را تلقين كلمات فرج كنند و كلمات فرج اين است :\r\n« لا إله إلّا اللّه الحليم الكريم ، لا إله إلّا اللّه العليّ العظيم ، سبحان اللّه ربّ السماوات السبع ، و ربّ الأرضين السبع و ما فيهنّ و ما بينهنّ و ربّ العرش العظيم ، و الحمد للّه ربّ العالمين » « 1 » .\r\nو بايد كلمهء طيّبهء « لا إله الا اللّه » [ را 
  ] بسيار بگويد و مكرر اين كلمه را تلقين او كنند .\r\nو بايد آخر كلام « 2 » ميّت اين كلمهء مباركه باشد ، كه هر كه « 3 » آخر سخن او « لا إله الا اللّه » باشد ، البتّه داخل بهشت بشود « 4 » .\r\n\r\n\r\n","description":"","footnote":"\r\n( 1 ) . وسائل الشيعة 2 : 459 ، باب 38 من أبواب الاحتضار .\r\n( 2 ) . در نسخهء « ب » : « كلمات » .\r\n( 3 ) . در نسخهء « ب » : « هرگاه » .\r\n( 4 ) . در نسخهء « ب » : « مىشود » .\r\n","page_name":" 189 ","page_number":189},
  {"content":"\r\n\r\nچهارم : آن كه سوره يس و الصّافّات در نزد او بخوانند .\r\nپنجم : آن كه اگر جان به دشوارى دهد ، او را نقل نمايند به جايى كه [ در 
  ] آن پيش‌تر نماز مىكرده ، كه جان به آسانى سپارد .\r\nششم : آن كه چون جان سپارد ، چشم و دهان او را به هم آورند و او را تحت الحنك ببندند كه دهانش باز نشود .\r\nهفتم : آن كه دو دست او را به پهلوى او بكشند .\r\nهشتم : آن كه او را به چادر شبى يا جامه بپوشانند .\r\nنهم : آن كه اگر شب باشد ، چراغى نزد او روشن كنند .\r\nدهم : آن كه مؤمنان را خبر كنند تا به تشييع جنازهء او حاضر شوند .\r\nيازدهم : آن كه در برداشتن و دفن او تعجيل كنند ؛ به شرطى كه مردن او يقينى باشد . و اگر مشتبه باشد ، واجب است صبر كردن تا موت او يقين شود . و از علامات موت ، فرو رفتن صدغين است و مايل شدن بينى و كشيده شدن پوست و فرو افتادن كف‌هاى دست از ذراع و استرخاء قدمين و بالا رفتن خصيتين و آويخته شدن پوست آن‌ها . و مكروه است كه آهن بر شكم او گذارند و جنب يا حايض نزد او حاضر شوند .\r\n\r\nفصل دوم : در آداب برداشتن ميّت\r\nبدان كه تعجيل در برداشتن ميّت ، سنّت مؤكّد است . و سنّت است كه مؤمنان در برداشتن ميّت ، حاضر شوند و در تشييع جنازه ، ثواب بسيار منقول است « 1 » . و افضل آن است كه در عقب جنازه يا يكى از دو جانب آن راه روند و در پيش جنازه راه نروند .\r\nو از بعضى « 2 » احاديث مستفاد مىشود كه اگر جنازهء مؤمن باشد ، پيش آن راه رفتن خوب است و در جنازهء خلاف مذهب ، خوب نيست ؛ زيرا كه ملائكه او را استقبال مىكنند به عذاب .\r\n\r\n\r\n","description":"","footnote":"\r\n( 1 ) . وسائل الشيعة 3 : 141 ، باب 2 من أبواب الدفن .\r\n( 2 ) . وسائل الشيعة 3 : 150 ، باب 5 من أبواب الدفن ، ح 4 و 5 .\r\n","page_name":" 190 ","page_number":190},
  {"content":"\r\n\r\nو سنّت است كه جنازه را چهار نفر بردارند كه هر يك گوشه [ اى 
  ] از تابوت را بگيرند . و سنّت است كه هر شخصى « تربيع » را به عمل آورد . و كيفيت « تربيع » آن است كه اول دوش راست ميّت را كه جانب چپ جنازه است [ را 
  ] به دوش راست خود بردارد ، پس پاى راست ميّت را به دوش راست بردارد ، پس از پشت جنازه برود و پاى چپ ميّت را به دوش خود بردارد ، پس دوش چپ ميّت كه در جانب راست جنازه است به دوش چپ خود بردارد . و چون خواهد كه نوبت ديگر تربيع كند ، از پيش جنازه نرود ، بلكه از جانب پشت جنازه برگردد و باز به همان روش تربيع به عمل آورد .\r\nو اكثر علما « 1 » كيفيت تربيع را بر عكس آن چه مذكور شد گفته‌اند « 2 » . يعنى اول دوش چپ ميّت را كه طرف راست جنازه است به دوش راست خود بردارد ، پس پاى چپ ميّت را به دوش راست خود بردارد ، پس پاى راست ميّت را به دوش چپ خود بردارد ، پس دست راست ميّت را به دوش چپ بردارد .\r\nو مخفى نماند كه در اين صورت در مجموع ، دور طرف ديگر مشيّع كه جنازه بر آن نيست ، در سمت تابوت واقع مىشود و خارج از آن نيست . به خلاف طريق اول كه در مجموع ، دور بيرون مىافتد . و حال اين كه در طريق دوم كه عكس است ، در اخبار « 3 » و كلام اكثر تعيين جانب مشيّع نشده ، بلكه همين وارد شده كه ابتدا پيش راست جنازه را بگيرند و به پيش چپ آن منتهى شوند . ليكن جمعى « 4 » از اصحاب ، جانب مشيّع را به\r\n\r\n\r\n","description":"","footnote":"\r\n( 1 ) . مخفى نماند كه طريقهء اكثر در تربيع تابع آن است كه ابتدا به جانب راست جنازه شود و اين كه بايد به دوش راست گرفته شود يا چپ تصريح نكرده‌اند و خود « قدس اللّه نفسه الزكيه » در « لوامع » تصريح فرموده‌اند كه در اين صورت جانب راست جنازه به دوش چپ گرفته شود و جانب چپ آن به دوش راست و ظاهر هم آن است كه مراد اكثر اين باشد ، پس لازم نمىآيد كه طرف ديگر مشيّع در سمت تابوت باشد به هر حال هم چنان كه خود در كتب استدلاليه اختيار فرموده‌اند ظاهر آن است كه مشيّع مخير باشد كه به هر يك از دو طريق خواهد تربيع به عمل آورد . ( احمد )\r\n( 2 ) . ر . ك : الحدائق الناضرة 4 : 92 ؛ مفتاح الكرامة 1 : 470 - 471 .\r\n( 3 ) . ر . ك : وسائل الشيعة 3 : 155 ، باب 8 من أبواب الدفن .\r\n( 4 ) . الخلاف 1 : 718 ، مسألهء 531 ؛ مفاتيح الشرائع 2 : 167 .\r\n","page_name":" 191 ","page_number":191},
  {"content":"\r\n\r\nنحو مذكور تعيين نموده‌اند . و به هر تقدير ، دو طريق در احاديث وارد شده و اگر هر دو طريق را به عمل آورند ، بهتر است .\r\nو با جنازه سواره راه رفتن مكروه است . و سنّت است كه چون كسى جنازه را ببيند بگويد :\r\n« الحمد للّه الذي لم يجعلني من السّواد المحترم » « 1 » .\r\n\r\nفصل سيم در غسل دادن ميّت و احكامى كه به آن متعلّق است\r\nو در آن چند مسأله است :\r\n\r\nمسألهء اول : غسل دادن ميّت و ساير احكام واجبهء او\r\n، از رو به قبله خوابانيدن و كفن كردن و نماز گذاردن و دفن نمودن ، واجب كفايى است ؛ يعنى بر همهء مسلمانان واجب است ، اما اگر يك كس بكند ، از ديگران ساقط مىشود . و بنابراين هر كه مطّلع بر فوت مسلمانى شود ، ساقط شدن وجوب احكام مذكوره از او موقوف است بر اين كه علم به هم برساند كه ديگرى آن احكام را بر وجه شرعى به عمل آورد . و غالب آن است كه در بلاد مسلمين ، علم عادى به اين معنا حاصل باشد .\r\n\r\nمسألهء دوم : در وقت غسل دادن واجب است كه عورتين او را بپوشانند\r\nو اول ازالهء نجاست از بدن ميت كنند و بعد از آن ، او را غسل دهند .\r\n\r\nمسألهء سيم : غسل و نماز و ساير احكام ميّت واجب است براى ميّت شيعى اثنا عشرى\r\n. و در سنّى و ساير فرق مخالفان كه حكم به اسلام ايشان نمىشود ، خلاف است ، و اظهر آن است كه جايز است اما واجب نيست ، مگر در حال تقيّه . اما هر كه حكم به كفر او مىشود و اگر چه در ظاهر از فرق اسلام محسوب شوند ، چون خوارج و نواصب و مجسمه و غلات ، جايز نيست از براى مؤمنان كه ايشان را غسل دهند و\r\n\r\n\r\n","description":"","footnote":"\r\n( 1 ) . وسائل الشيعة 3 : 157 ، باب 9 من أبواب الدفن ، ح 1 .\r\n","page_name":" 192 ","page_number":192},
  {"content":"\r\n\r\nنماز كنند و ساير احكام ميّت را از براى ايشان به عمل آورند .\r\nو در وجوب غسل مؤمن فرقى نيست ميان بالغ و عاقل و هر كه در حكم وى است ، مثل مجنون و طفل از اولاد مؤمنان اگر چه آن طفل سقط شده باشد ، به شرطى كه چهار ماه داشته باشد ، و اگر چهار ماه نداشته باشد ، غسل دادن واجب نيست ، بلكه بايد آن را به خرقه پيچيده و بىغسل دفن نمود . و هر طفلى كه مسلم او را از ولايت كفّار اسير كرده باشد يا او را در بلاد اسلام جسته باشد اگر چه پدر و مادر او معلوم نباشد ، در حكم مسلم است و غسل او لازم است . و كسى كه معلوم باشد كه ولد زنا است در وجوب غسل او اشكال است و احتياط آن است كه او را غسل دهند و ساير احكام ميّت نسبت به وى به عمل آورند .\r\n\r\nمسألهء چهارم : اختيار غسل و ساير احكام ميّت تعلّق به وارث ميّت دارد\r\nو بىرخصت او ، ديگرى متوجه آن‌ها نمىتواند شد . پس اگر وارث منحصر در يكى باشد ، اختيار با وى خواهد بود ؛ خواه مرد باشد و خواه زن و خواه ميّت نيز مرد باشد يا زن . و اگر وارث متعدد باشد ، مردان ورثه از زنان اولىاند ، و مكلّف از صغير اولى است . و هرگاه ورثه [ اى 
  ] كه به حدّ بلوغ و رشد رسيده ، متعدد باشند و همه مرد باشند يا زن ، بعضى « 1 » گفته‌اند كه هر كه نصيب او از ارث بيشتر است ، اولى است . و ظاهر آن است كه پدر از فرزند و جد ، اولى باشد .\r\nو به هر تقدير ، شبهه [ اى 
  ] نيست كه شوهر در جميع احكام زن اولى است از ديگران ؛ خواه آن زن دائمى باشد يا متعه . اما احوط آن است كه در وقتى كه زنى باشد كه متوجه غسل شود ، خود غسل ندهد .\r\n\r\nمسألهء پنجم : شهيدى كه در جهاد با امام زمان كشته شود و در معركه مرده باشد\r\n، او را غسل نمىدهند و كفن نمىكنند ، بلكه بر او نماز مىكنند و با جامه‌هاى كه پوشيده است دفن مىكنند و اگر برهنه باشد ، او را كفن مىكنند و بىغسل او را دفن مىكنند .\r\n\r\n\r\n","description":"","footnote":"\r\n( 1 ) . الخلاف 1 : 720 ، مسألهء 536 ؛ المبسوط 1 : 183 ؛ المعتبر 2 : 345 ؛ تذكرة الفقهاء 1 : 365 ، مسألهء 132 .\r\n","page_name":" 193 ","page_number":193},
  {"content":"\r\n\r\nو حق آن است هر كه در جهاد و دفاع حقى « 1 » كشته شود ، حكم وى چنين است . و كسى كه قتل بر او واجب شده باشد ، مثل اين كه ديگرى را به ناحق كشته باشد و خواهند كه او را قصاص كنند يا مستحق رجم شده باشد و مىخواهند كه او را رجم كنند ، او را امر مىكنند كه پيش از كشتن ، سه غسل مىكند و قنوت مىكند و كفن مىپوشد ، آنگاه او را مىكشند و ديگر او را غسل نمىدهند ، بلكه بر او نماز مىكنند و دفن مىكنند .\r\n\r\nمسألهء ششم : مشهور ميان فقها آن است كه هرگاه از ميّت عضوى يافت شود\r\nكه در آن استخوان باشد ، بايد آن را بشويند و كفن كنند و دفن نمايند .\r\nو بعضى « 2 » سه پارچه كفن را در اينجا واجب دانسته‌اند .\r\nو اگر نصفى [ از بدن 
  ] باشد كه در آن دل باشد ، نماز هم بايد كرد . و احوط آن است كه اگر سينهء تنها را بيابند ، باز چنين كنند ، بلكه حكم آن چه دل در آن باشد و اگر چه [ آن قطعهء پيدا شده 
  ] از نصف كمتر باشد چنين است .\r\nو همچنين اگر جميع استخوان‌هاى ميّت را بيابند ، بايد چنين شود ؛ يعنى شسته شود و كفن شود و بر آن نماز كنند و دفن كنند .\r\nو مراد از شستن در هر يك از ابعاض « 3 » مذكوره ، غسل به طريق معهود است كه سه غسل باشد ؛ به نحوى كه مذكور خواهد شد . و همچنين مراد از كفن كردن ، كفن به طريق متعارف است كه سه پارچه باشد ؛ هم چنان كه مذكور مىشود . و هر عضوى كه بىاستخوان باشد ، بايد در لتّه بپيچند و دفن كنند .\r\nو بعضى « 4 » پيچيدن در لتّه را واجب ندانسته‌اند ، و خالى از قوتى نيست .\r\n\r\n\r\n","description":"","footnote":"\r\n( 1 ) . مراد از جهاد و دفاع حق آن است كه از جهت خدا باشد و به محض محافظت دين باشد در جايى كه خدا امر كرده ، نه هر دفاع حقى ، هم چنان كه در محافظت اهل ايمان با جان خود شهيد گردد و خود قدّس سرّه در « لوامع » و « معتمد » [ معتمد الشيعة : 353 
  ] و « تلخيص » تصريح به آن فرموده . ( احمد )\r\n( 2 ) . شيخ در النهاية : 40 ؛ و المبسوط 1 : 182 .\r\n( 3 ) . در نسخهء « ب » : « اعضاى » .\r\n( 4 ) . المعتبر 1 : 319 ؛ مختلف الشيعة 1 : 242 ، مسألهء 183 .\r\n","page_name":" 194 ","page_number":194},
  {"content":"\r\n\r\nو اگر عضو استخوان دارى از زنده بريده شود ، ظاهر آن است كه غسل و كفن كردن آن واجب نباشد ، و اگر چه احوط آن است كه بشويند و كفن كنند و دفن نمايند .\r\n\r\nمسألهء هفتم : بچه كه از شكم ساقط شود\r\n، اگر چهار ماه يا زياده داشته باشد ، بايد او را به طريق معهود غسل دهند ، آنگاه كفن به طريق معهود كنند و دفن نمايند و بر او نماز نيست .\r\nو بعضى « 1 » در كفن او سه جامه را با حنوط لازم دانسته‌اند .\r\nو اگر چهار ماه نداشته باشد ، بايد آن را در لتّه پيچيد و دفن كرد . و هر چند در خبر ، پيچيدن در لتّه مذكور نيست ، ليكن بعضى « 2 » نقل اجماع بر آن كرده‌اند .\r\nو بعضى « 3 » در وجوب غسل و كفن ، تمام شدن خلقت و دميدن روح را اعتبار كرده‌اند ، نه چهار ماه را .\r\nو ظاهر آن است كه تمام شدن خلقت در چهار ماه باشد و بيشتر از آن متحقق نشود .\r\nو اگر طفلى در شكم مادر مرده باشد و مادر زنده باشد ، اگر توانند آن را درست بيرون آورند ، چنان كنند ، و الّا آن [ طفل مرده 
  ] را پاره پاره كنند و بيرون آورند .\r\nو اگر مادر بميرد و طفل زنده باشد ، شكم مادر را از طرف چپ بشكافند و طفل را بيرون آورند و بعد از آن ، شكمش را بدوزند .\r\n\r\nمسألهء هشتم : واجب است كه مرد ، مرد را غسل دهد و زن را زن .\r\nمگر در چند موضع كه تجويز شده كه هر يك از مرد و زن ، ديگرى را غسل دهند :\r\nاول : زن و شوهر كه هر يك مىتواند ديگرى را غسل دهد ، و اگر چه در حالت اختيار باشد و مضطر نباشد . و شرط نيست كه از عقب جامه باشد . بلى ، احوط آن است كه از زير جامه غسل دهد و نظر به عورت نكند ؛ خصوصا هرگاه ميّت زن باشد و شوهر او را غسل دهد . و فرقى نيست كه زن ، زوجهء دائمه باشد يا متعه باشد .\r\n\r\n\r\n","description":"","footnote":"\r\n( 1 ) . الدروس الشرعيّة 1 : 104 ؛ ذكرى الشيعة 1 : 315 - 316 ؛ مدارك الأحكام 2 : 75 .\r\n( 2 ) . تذكرة الفقهاء 1 : 370 ، مسألهء 138 ؛ مجمع الفائدة و البرهان 1 : 208 .\r\n( 3 ) . ر . ك : مدارك الأحكام 2 : 76 ؛ ذخيرة المعاد : 91 .\r\n","page_name":" 195 ","page_number":195},
  {"content":"\r\n\r\nدوم : جايز است كه آقا ، كنيز را غسل دهد ، هرگاه زن كسى نباشد و در عدّهء كسى نباشد . و ظاهر آن است كه كنيز نتواند آقا را غسل دهد ؛ زيرا كه به مجرّد مردن آقا ، كنيز به وارث منتقل شده و از ملكيت آقا بيرون رفته .\r\nسيم : جايز است كه مرد اجنبى ، دختر سه‌ساله را برهنه غسل دهد ( و همچنين جايز است كه زن اجنبيه ، پسر سه‌ساله را برهنه غسل دهد . ) « 1 »\r\nو بعضى « 2 » در پنج‌ساله نيز تجويز كرده‌اند ، و [ اين قول 
  ] خالى از قوتى نيست .\r\nچهارم : هرگاه مردى فوت شود و مردى نباشد كه او را غسل دهد ، زنى كه محرم او باشد ، چون مادر و دختر و خواهر و عمه و خاله مىتوانند او را غسل دهند از عقب جامه . و فرقى نيست كه آن محرميّت از نسب باشد يا از شير دادن . و همچنين است اگر زن فوت شود و زنى نباشد كه او را غسل دهد ، جايز است مردى كه محرم او باشد از پدر و برادر و فرزند و عم و خال ، او را غسل دهد از عقب جامه .\r\nو اقوى آن است « 3 » كه در حالت اختيار ، يعنى در صورتى كه مثل به هم رسد ، باز جايز است كه هر يك از محارم زنان ، مرد را غسل دهند و بالعكس ؛ اما بايد از عقب جامه باشد . و احتياط آن است كه تا ممكن باشد ، زن را زن و مرد را مرد غسل دهد .\r\n\r\nمسألهء نهم : هرگاه مردى فوت شود در جايى كه نه مردى باشد ، نه زنى كه محرم وى باشد\r\n، بلكه همين بعضى از زنان غير محرم با او باشند ، در اين صورت غسل ساقط مىشود . و ظاهر آن است كه تيمم نيز ساقط باشد و بدل غسل ، تيمم نيز لازم نباشد . و هرگاه در اين صورت مرد كافرى باشد ، ظاهر آن است كه جايز باشد كه آن كافر آن مسلم را غسل دهد .\r\nو همچنين اگر زنى فوت شود در جايى كه نه زن باشد و نه مرد محرم ، بلكه بعضى\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . مانند : صدوق در المقنع : 62 .\r\n( 3 ) . احوط آن است كه تا ممكن باشد ، مردان را مرد غسل دهد و زنان را زن ، مگر در زن و شوهر و كنيز و آقا هم چنان كه گذشت . ( احمد )\r\n","page_name":" 196 ","page_number":196},
  {"content":"\r\n\r\nاز مردان غير محرم با وى باشند ، غسل و تيمم از او ساقط است . و اگر در اين صورت نيز زنى كافره باشد ، جايز است على الظاهر او را غسل دهد .\r\nو اگر ميّت ، خنثاى مشكل باشد يا به نحوى از هم پاشيده باشد كه معلوم نباشد كه مرد است يا زن ، لازم است كه بعضى از محارم او را از عقب جامه غسل دهند . و مراد از محرم كسى است كه تزويج او حرام باشد ؛ خواه به سبب نسب باشد يا مصاهره يا رضاع .\r\n\r\nمسألهء دهم : واجب است كه آب غسل ، پاك باشد\r\nو غصبى و مضاف نباشد و بايد زمين و تخته [ اى 
  ] كه بر آن غسل مىدهند ، غصبى نباشد .\r\n\r\nمسألهء يازدهم : واجب است كه ميّت را سه غسل بدهند\r\n: اول به آب سدر .\r\nدوم به آب كافور .\r\nسيم به آب خالص .\r\nو نيّت در اين اغسال واجب است ، پس از براى هر يك ، نيّت على حده مىكنند . و ظاهر آن است كه ابتدا يك نيّت از براى سه غسل كافى باشد . و بهتر آن است كه نيّت هر سه را در اول نكند و از براى هر يك از غسل سدر و كافور و آب خالص ، جدا نيّت كند .\r\nپس اول نيّت مىكند كه اين ميّت را غسل مىدهم به آب سدر و كافور و خالص ، از جهت آن كه واجب است ، قربة الى اللّه . و اگر ابتدا نيّت سه غسل را نكند و همين نيّت آب سدر را بكند ، مىگويد : اين ميّت را غسل مىدهم به آب سدر ، از جهت آن كه واجب است ، قربة الى اللّه ؛ پس به آب سدر سر و گردن ميّت را مىشويد .\r\nو بهتر آن است كه اول آب را به جانب راست سر بريزد و بعد از آن به جانب چپ ، پس ميّت را بر پهلوى چپ بخواباند و طرف راست وى را بشويد ، پس او را بر پهلوى راست بخواباند و طرف چپ وى را بشويد و ( در هر عضوى ) « 1 » قدرى از عضو مجاور\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n","page_name":" 197 ","page_number":197},
  {"content":"\r\n\r\nرا از باب مقدمه بشويد كه يقين به شستن آن عضو حاصل شود .\r\nو سنّت است كه هر يك از سر و جانب راست و جانب چپ را سه مرتبه بشويد . و هر ظرف آبى را كه مىريزد ، خواه با سبو باشد يا غير آن ، قطع نكند تا به پا برسد . و در هنگام آب ريختن ، به هموارى دست بر پشت و شكم او بمالد كه آب خوب برسد و دست ميّت را از پهلو جدا كند كه آب به زير آن برسد و چنان كند كه آب به زير لنگ و عورت و ران و ساير اعضا خوب برسد و جارى شود .\r\nو چون از غسل آب سدر فارغ شود ، ميّت را بر پشت بخواباند و ظرف‌ها را خوب بشويد كه اثر سدر از آن‌ها زايل شود . و غسّال ، دست‌هاى خود را تا مرفق بر سبيل استحباب بشويد ، پس قدرى كافور را ريزه كند و داخل آب كند و بر سبيل استحباب ، دست ميّت را نيز تا نصف ذراع بشويد و فرجش را نيز سه مرتبه بشويد و به هموارى دست بر شكم ميّت بكشد . و بهتر آن است كه در وقتى كه دست بر شكم مىكشد ، سر ميّت را بلند كند كه فضلات از طرف دهان بيرون نيايد . پس نيّت غسل به آب كافور كند به اين طريق كه « اين ميّت را غسل مىدهم به آب كافور از جهت آن كه واجب است ، قربة الى اللّه » ، پس او را به طريقى كه در غسل سدر مذكور شد غسل دهد .\r\nو چون از غسل كافور نيز فارغ شود ، ميّت را بر پشت بخواباند و باز بر سبيل استحباب ، دست‌هاى خود را تا مرفقين بشويد و ظرف‌ها را خوب بشويد كه اثرى از سدر و كافور در آن‌ها نماند . و اگر ظرفى على حده از براى آب خالص مهيا كند ، بهتر است . و احوط آن است كه آب غسل خالص را از حوضى كه آب سدر و كافور در آن ريخته شده برندارند و از آبى بردارند كه مطلقا آب سدر و كافور داخل آن نشده باشد .\r\nپس بر سبيل استحباب ، باز دست‌هاى ميّت را تا نصف ذراع و فرج او را سه مرتبه به آب خالص بشويند . آنگاه نيّت كند كه « اين ميّت را به آب خالص غسل مىدهم از آن جهت كه واجب است ، قربة الى اللّه » ، پس او را به نحوى كه مذكور شد بشويد . و در اين غسل دست بر شكم ماليدن مستحب نيست .\r\n\r\nمسألهء دوازدهم : سنّت است كه دو نفر ميّت را غسل دهند\r\n: يكى آب بريزد و\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nديگرى ميّت را بگرداند . و در اين صورت واجب است كه آب ريزنده نيّت كند ؛ زيرا كه فى الحقيقة غسل دهنده او است و اگر گرداننده تنها نيّت كند ، كافى نيست . بلى ، اگر هر دو نيّت كنند ، گاه است كه بهتر باشد ؛ هر چند نيّت كردن گرداننده لازم نيست . و اگر آب ريزنده چند نفر باشند ، پس هر يك به تنهايى عضوى را بشويند ، بايد هر يك در وقت شستن آن عضو نيّت كنند . و اگر همه آب بر يك عضو ريزند ، بايد همه نيّت كنند .\r\n\r\nمسألهء سيزدهم : ترتيب\r\n- به نحوى كه مذكور شد - در ميان سه غسل واجب است ؛ يعنى ابتدا غسل سدر را مىدهند و بعد از آن ، غسل كافور را و بعد از آن ، غسل آب خالص را . و در هر يك از اين سه غسل جايز است كه به طريق ارتماس باشد ، يعنى ميّت را به يك‌دفعه به آب فرو برند و در اين صورت ، ترتيب ساقط مىشود .\r\n\r\nمسألهء چهاردهم : در آب سدر و كافور ، مسمّى كافى است و حدى ندارد\r\n؛ يعنى بايد از هر يك اين قدر به آب ريخته شود كه آن آب را آب سدر و كافور بگويند .\r\nو بعضى « 1 » گفته‌اند كه : سدر بايد هفت ورق باشد . و بعضى « 2 » يك رطل ، و بعضى « 3 » يك رطل و نيم گفته‌اند كه نزديك به بيست و پنج درم و زياده بوده باشد .\r\nو اقوى قول اول است . و گويا اين زيادتىها جهت شستن فرج و ساير اعضا پيش از غسل بوده باشد .\r\nو بعضى « 4 » گفته‌اند كه : بايد سدر و كافور را اين قدر داخل آب نكنند كه آب را مضاف كند و آبش نگويند .\r\nو اقوى آن است كه « 5 » جايز است و مضاف شدن از سدر و كافور ضرر ندارد . و به هر صورت شبهه‌اى نيست كه مضاف شدن از سدر و كافور شرط نيست و همين كه\r\n\r\n\r\n","description":"","footnote":"\r\n( 1 ) . تذكرة الفقهاء 1 : 352 ، مسألهء 125 ؛ نهاية الإحكام 2 : 223 .\r\n( 2 ) . المقنعة : 74 .\r\n( 3 ) . المهذّب ابن برّاج 1 : 56 .\r\n( 4 ) . روض الجنان 1 : 268 .\r\n( 5 ) . احوط آن است كه سدر و كافور به قدرى باشند كه آب را مضاف نكنند ، بلكه دور نيست كه هرگاه آب ، مضاف شود غسل صحيح نباشد هم چنان كه خود « طاب ثراه » در كتب استدلاليه اختيار فرموده‌اند . ( احمد )\r\n","page_name":" 199 ","page_number":199},
  {"content":"\r\n\r\nمسمّاى سدر و كافور را داخل كنند به حدى كه آن را آب سدر و كافور گويند كافى است و اگر چه بر اطلاق باقى باشد ؛ يعنى آن را آب توان گفت . و بنابراين در آب خالص شرط است كه خالى از سدر و كافور باشد و اصلا چيزى از آن‌ها داخل آب نباشد يا به قدرى باشد كه آن را آب سدر و كافور نگويند ؛ زيرا كه زياده از اين ، باعث اين است كه فرقى ميان آب سدر و كافور و آب « قراح » ، يعنى آب خالص نباشد .\r\n\r\nمسألهء پانزدهم : اگر سدر و كافور به هم نرسد\r\n، يك مرتبه به آب خالص غسل دهند « 1 » ، و بعضى « 2 » سه مرتبه را لازم دانسته‌اند . و اگر پيش از دفن ، سدر و كافور به هم رسد ، اظهر آن است كه اعادهء غسل لازم نيست . و بعضى « 3 » لازم دانسته‌اند كه مرتبهء ديگر او را سه غسل دهند و اين احوط است ؛ اگر چه بنابر اقوى لازم نيست .\r\n\r\nمسألهء شانزدهم : هرگاه آب يافت نشود يا ميّت را نتوان غسل داد\r\nبه جهت خوف از هم پاشيدن بدن او ، در اين صورت واجب است كه او را تيمم دهند . و حق آن است كه يك تيمم ، كافى است « 4 » . و نيّت تيمم چنين كند كه « اين ميّت را تيمم مىدهم بدل غسل سدر و غسل كافور و غسل آب خالص از جهت آن كه واجب است ، قربة الى اللّه » ، و مقارن نيّت ، دو كف دست خود را بر خاك زند و بر پيشانى و دو جبين ميّت كشد ، و بعد از آن بر پشت دست راست ميّت ، و بعد از آن بر پشت دست چپ وى كشد .\r\nو سنّت است كه دست‌ها را دو نوبت بر زمين زند : يكى براى رو و ديگرى براى دست‌ها .\r\n\r\n\r\n","description":"","footnote":"\r\n( 1 ) . احوط آن است كه در اين صورت سه مرتبه با آب خالص غسل بدهند و خود قدّس سرّه در « لوامع » و « معتمد » [ معتمد الشيعة : 366 
  ] و « تلخيص » فرموده‌اند كه البته بايد سه مرتبه به آب خالص غسل داده شود . ( احمد )\r\n( 2 ) . السرائر 1 : 169 .\r\n( 3 ) . ذكرى الشيعة 1 : 245 ؛ روض الجنان 1 : 271 ؛ جامع المقاصد 1 : 372 .\r\n( 4 ) . بدان كه والد ماجد قدّس سرّه در « لوامع » و « معتمد » [ معتمد الشيعة : 366 
  ] و « تلخيص » اختيار فرموده‌اند كه واجب است سه مرتبه تيمم داده شود : يكى به جهت غسل سدر و يكى به جهت غسل كافور و يكى به جهت غسل به آب خالص و اين احوط است . ( احمد )\r\n","page_name":" 200 ","page_number":200},
  {"content":"\r\n\r\n\r\nمسألهء هفدهم : اگر ميّت محرم باشد ، غسل كافور و حنوط از او ساقط است .\r\nو مخفى نماند كه سواى آن چه از مستحبات غسل مذكور شد ، چند امر ديگر سنّت است : « 1 »\r\nاول : آن كه در وقت غسل دادن ، ميّت را بر تخته‌اى بخوابانند به نحوى كه روى او به جانب قبله باشد ؛ به طريق احتضار .\r\nدوم : آن كه پيراهن ميّت را از طرف پا بيرون كنند و اگر تنگ باشد ، به اذن ورثه بشكافند . و اگر وارث صغير باشد ، شكافتن جايز نيست .\r\nسيم : آن كه او را در زير سقفى يا خيمه‌اى غسل دهند كه در برابر آسمان نباشد .\r\nچهارم : آن كه اول انگشتان ميّت را به مدارا نرم كند و اگر دشوار باشد و خوف شكستن باشد ، ترك كند .\r\nپنجم : آن كه اول عورت ميّت را سه مرتبه به كفّ سدر و اشنان بشويد و در وقت عورت شستن ، لتّه بر دست ببندد كه دستش به عورت نرسد و آب بسيار ريزد تا پاك شود ، بلكه در هر يك از دو غسل ديگر ، عورت را سه مرتبه به آب همان غسل بشويد بعد از آن كه دستمالى بر دست پيچد .\r\nششم : آن كه سر و ريش ميّت را پيش از غسل به آب سدر بشويند .\r\nهفتم : آن كه در دو غسل اول ، پيش از شروع در غسل ، دست بر شكم ميّت گذارد و به نرمى و هموارى به پايين كشد كه اگر فضله باشد بيرون آيد ، و اگر چيزى بيرون نيايد باز مخرج را بشويد . و اگر زن حامله باشد و خوف افتادن طفل باشد ، دست بر شكمش نكشد .\r\nهشتم : آن كه غسل دهنده پيش از هر يك از سه غسل ، دست‌هاى خود را تا مرفق بشويد .\r\n\r\n\r\n","description":"","footnote":"\r\n( 1 ) . مخفى نماند كه امور مستحبّه كه مذكور شده دليلى بر مستحب بودن بعضى از اين‌ها به نظر نرسيده ، مثل اين كه بايد غسّال دست خود را در هر سه غسل تا مرفق بشويد و بايد در جانب راست ميّت بايستد و غير اين‌ها ، ليكن چون مقام استحباب است و بسيارى از فقها فرموده‌اند مسامحه در ذكر خلاف شد . ( احمد )\r\n","page_name":" 201 ","page_number":201},
  {"content":"\r\n\r\nنهم : آن كه ميّت را وضو دهد به آب خالص ، به روش وضوى زندگان . و بعضى « 1 » واجب دانسته‌اند . و استحباب اقوى است . و نيّت وضو را چنين كند كه « اين ميّت را وضو مىدهم ، قربة الى اللّه » .\r\nدهم : آن كه غسل دهنده از جانب راست ميّت بايستد .\r\nيازدهم : آن كه اگر خوف بيرون آمدن نجاستى از دبر او باشد يا خوف بيرون آمدن خون از دهان يا بينى او باشد ، قدرى پنبه در هر يك از اين سه منفذ داخل كند .\r\nدوازدهم : آن كه گودالى را در برابر قبله بكنند و تخته [ اى 
  ] كه ميّت را بر آن غسل مىدهند ، سرازير بگذارند كه آب غسل داخل آن گودال شود .\r\nسيزدهم : آن كه هر مرتبه كه ميّت را از جانبى به جانبى گردانند ، بگويند : « اللهمّ إنّ هذا بدن عبدك المؤمن و قد أخرجت روحه منه و فرّقت بينهما فعفوك عفوك عفوك » « 2 » .\r\nو اگر ميّت زن باشد ، بگويد : « اللهمّ إنّ هذا بدن أمتك المؤمنة و قد أخرجت روحها . . . »\r\nتا آخر .\r\nو در ساير احوال غسل ، سنّت است كه مكرّر بگويد : « ربّ عفوك عفوك » « ( 3 ) » .\r\nچهاردهم : آن كه بعد از تمام شدن غسل ، بدن ميّت را به جامه خشك كند . و بايد غسل دهنده ، آن چه از عيوب ميّت بر او ظاهر مىشود از براى كسى نقل نكند تا حق تعالى گناهان او را بيامرزد .\r\nو مكروه است ميّت را به آب گرم غسل دادن و ناخن او را چيدن و موى او را شانه كردن و سر او را تراشيدن و موى ظهار او را تراشيدن . و اگر چيزى از مو يا ناخن يا دندان يا عضو ديگرى از او در اثناى غسل جدا شود ، واجب است كه او را در ميان كفن او گذارد . و منقول است كه دندانى از حضرت باقر عليه السّلام كنده شد ، آن را به حضرت صادق عليه السّلام داد و فرمود كه آن را با من در قبر دفن كن « ( 4 ) » .\r\n\r\n\r\n","description":"","footnote":"\r\n( 1 ) . الكافي في الفقه : 134 .\r\n( 3 ) . ر . ك : وسائل الشيعة 2 : 494 - 495 ، باب 7 من أبواب غسل الميت ، ح 1 و 2 .\r\n( 4 ) . الكافي 3 : 262 ، باب النوادر ، ح 24 .\r\n","page_name":" 202 ","page_number":202},
  {"content":"\r\n\r\nو مكروه است كه غسل دهنده ، ميّت را در ميان پاى خود بگيرد . و نيز مكروه است كه آب غسل را به موضعى كه در آن بول و غايط كنند بريزند . و اگر چاله [ اى 
  ] باشد كه كثافات خانه در آن ريزند ، ريختن آب غسل به آن مانعى ندارد .\r\n\r\nفصل چهارم : در كفن كردن ميّت\r\nبدان كه بعد از فارغ شدن از غسل ميّت ، واجب است كه او را كفن كنند . و شبهه‌اى نيست در آن كه قدر واجب از كفن ، سه پارچه است و خلاف ، در تعيين و كيفيّت آن سه پارچه است . مشهور ميان فقها آن است كه :\r\nاول آن سه پارچه ، لنگ است كه از ناف تا بعضى از ساق را بپوشاند . و سنّت است كه از سينه تا پاها را بپوشاند .\r\nدوم پيراهن كه بر روى لنگ به ميّت پوشانند .\r\nسيم سرتاسرى كه جميع بدن را بپوشاند و از سر تا پاى ميّت را فروگيرد ، و آن را لفافه و ازار نيز گويند .\r\nو بعضى « 1 » گفته‌اند كه : بايد آن سه پارچه ، يك پيراهن باشد و دو سرتاسرى و لنگ را ذكر نكرده‌اند .\r\nو بعضى « 2 » مخيّر ساخته‌اند ميانهء پيراهن و دو سرتاسرى و ميانهء سه سرتاسرى .\r\nو اين به حسب دليل اقوى است . ليكن افضل ، يك پيراهن و دو سرتاسرى است ، و لنگ دليلى ندارد . ليكن چون اكثر فتوا داده‌اند ، احوط آن است كه با پيراهن و دو سرتاسرى ، لنگ نيز ضمّ شود . و بنابراين ، پيراهن و دو سرتاسرى واجب خواهد بود و لنگ ، مستحب خواهد بود . و اكثر كه لنگ و پيراهن و يك سرتاسرى را واجب مىدانند ، گفته‌اند كه يك سرتاسرى ديگر مستحب است .\r\n\r\n\r\n","description":"","footnote":"\r\n( 1 ) . مانند : شيخ مفيد در المقنعة : 77 ؛ و شيخ طوسى در النهاية : 31 ؛ المبسوط 1 : 176 ؛ و محقق در المعتبر 1 : 279 .\r\n( 2 ) . المعتبر 1 : 279 .\r\n","page_name":" 203 ","page_number":203},
  {"content":"\r\n\r\nپس احوط در نزد ما و نزد اكثر ، چهار پارچه است كه لنگ و پيراهن و دو سرتاسرى باشد . و فرق اين است كه بنابر آنچه ما اختيار كرديم ، دو سرتاسرى واجب است و لنگ احتياطا بايد زياد شود ، و در نزد اكثر ، لنگ واجب است و يك سرتاسرى بر سبيل احتياط بايد زياد شود .\r\nو از براى ميّت مرد دو پارچهء ديگر سنّت است :\r\nيكى : عمامه كه بر سر وى پيچند و تحت الحنك داشته باشد و دو سر عمامه را از دو طرف تحت الحنك بيرون آورند و بر سينهء ميّت اندازند ؛ چپ را بر جانب راست و راست را بر جانب چپ .\r\nدوم : ران پيچ ، و آن كرباسى است كه عرضش يك شبر و نيم و طولش سه ذرع و نيم باشد به ذرع دست كه آن را بر ران‌هاى ميّت ، پيچند ؛ به اين طريق كه سر آن كرباس را شق كنند به قدرى كه دو جانب شق را بر كمر ميّت توان بست ، پس به طريق كمربند ، آن دو طرف شق را بر كمر ميّت ببندند و پنبه بسيارى بر عورتين ميّت بگذارند و اگر ميّت زن باشد ، پنبه را بيشتر بگذارند . پس سر ديگر آن كرباس را از عقب از ميان دو پاى او بيرون آورند و در زير آن چه كه بر كمر وى بسته شده بيرون كنند و محكم كنند كه فرج و پنبه [ اى 
  ] را كه گذاشته‌اند فروگيرد . و پاها را به هم آورند و ران‌ها را با يكديگر به آن كرباس ببندند و بپيچند تا هر جا منتهى شود ، پس سرش را در آن چه پيچيده‌اند فرو برند .\r\nو از براى ميّت زن ، سواى قدر واجب ، سه پارچه مستحب است :\r\nاول : ران پيچ ، به نحوى كه مذكور شد .\r\nدوم : مقنعه كه بدل است از عمامهء مرد .\r\nسيم : پستان بند ، و آن ، كرباس پهنى است كه بر سينهء زن ببندند كه پستان‌هاى او را بگيرد و دو طرف آن را بر پشتش گره زنند .\r\nو واجب است كه كفن ، حرير محض نباشد ؛ خواه از مرد باشد يا زن . و واجب است كه طلاباف يا طلا و زر نباشد و از پوست نيز نباشد . و بهتر آن است كه از پشم و\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nمو نيز نباشد . و واجب است كه پاك باشد و غصبى نباشد . و بايد سعى در حليت آن بشود كه شبهه [ اى 
  ] در آن نباشد . و بايد بسيار نازك نباشد به نحوى كه بدن ميّت از زير آن نمايان باشد .\r\nو مستحباتى كه متعلّق به كفن است ، سواى آن كه مذكور شد ، چند امر است :\r\nاول : آن كه جانب چپ سرتاسرى را بر جانب راست ميّت اندازند و بعد از آن ، جانب راست آن را بر جانب چپ ميّت اندازند .\r\nدوم : آن كه كفن از پنبهء سفيد باشد .\r\nسيم : آن كه خوش قماش باشد و پرقيمت باشد ؛ چنان چه در حديث وارد شده كه نيكو كنيد كفن‌هاى مردگان خود را كه زينت ايشان است و با آن كفن‌ها در قيامت مبعوث خواهند شد « 1 » . پس در قيمت كفن مضايقه نبايد كرد . و سنّت است كه پيراهنى را كه در آن نماز مىكرده كفن كنند . و بهتر از همه از براى كفن ، جامه‌اى است كه در حج و عمره به آن احرام بسته باشد .\r\nچهارم : ريسمانى را كه به آن كفن مىدوزند ، از كفن بيرون آورند و به آب دهان تر نكنند و به ريسمان ديگر ندوزند .\r\nپنجم : آن كه بر كفن ، شهادتين و اقرار به ائمه عليهم السّلام بنويسند و دعاى جوشن و بعضى ادعيهء ديگر نيز در بعضى اخبار وارد شده « 2 » . و در نوشتن قرآن ، بعضى « 3 » تأمل دارند . و حديثى وارد شده كه همهء قرآن بر كفن حضرت باقر عليه السّلام نوشته بود « 4 » . و بنابراين ، گويا نوشتن خوب باشد .\r\nو سنّت است كه آن چه بر كفن نوشته مىشود ، به تربت منورهء حضرت امام حسين عليه السّلام باشد .\r\n\r\n\r\n","description":"","footnote":"\r\n( 1 ) . وسائل الشيعة 3 : 39 ، باب 18 من أبواب التكفين ، ح 2 ، 3 و 4 .\r\n( 2 ) . مستدرك الوسائل 2 : 232 ، باب 28 من أبواب الكفن ، ح 1 .\r\n( 3 ) . ذكرى الشيعة 1 : 372 ؛ جامع المقاصد 1 : 395 .\r\n( 4 ) . وسائل الشيعة 3 : 53 ، باب 30 من أبواب التكفين ، ح 1 .\r\n","page_name":" 205 ","page_number":205},
  {"content":"\r\n\r\nششم : آن كه در حال كفن كردن ، پاهاى ميّت به جانب قبله باشد .\r\nهفتم : آن كه چون غسل ميّت تمام شود و غسل دهنده خواهد او را كفن كند ، ابتدا دست‌هاى خود را تا دوش يا مرفق بشويد و بعد از آن شروع كند در كفن كردن .\r\nو مكروه است كه كفن ، سياه باشد يا كتان باشد و آن را با آهن يا فولاد ببرند و به سياهى چيزى بر آن نويسند و آن را بخور دهند . و نيز مكروه است كه پيراهنى كه از براى ميّت ، تازه مهيّا مىكنند ، آستين داشته باشد . اما اگر ميّت را در پيراهن خودش كفن كنند ، آستين داشتن آن مكروه نيست ، اما تكمه‌ها و بندهايش را ببرند .\r\nو جمعى « 1 » مكروه دانسته‌اند كه كفن از قبيل « قصب » و « قطنى » باشد كه با ريسمان ابريشمى ممزوج شده باشد . و مكروه است چيزى از كافور بر چشم و گوش او گذارند .\r\n\r\nفصل پنجم : در حنوط كردن ميّت و بعضى ديگر از احكام كه تعلّق به كفن يا غير آن دارد\r\nو در آن چند مسأله است :\r\n\r\nمسألهء اول : واجب است حنوط كردن ميّت\r\n، و مراد از حنوط آن است كه بر هفت موضع سجدهء او ، يعنى پيشانى و كف دست‌ها و زانوها و انگشت بزرگ پاها قدرى كافور بمالند و اگر چه اندكى باشد . و بهتر آن است كه قدرى بر سينه‌اش بريزند و بر سر بينى او نيز قدرى بمالند و بر گودال پايين گردن و بندهاى دست و مرفق‌ها و بندهاى پا و زير بغل‌ها و بيخ ران و بند انگشتان و ساير بندها نيز بمالند .\r\nو سنّت است كه كافور را در كف دست ، نرم سازند نه در هاونگ و مثل آن . و افضل آن است كه كافور حنوط كافور خام جو دانه باشد و مقدار آن يك مثقال شرعى است كه چهار دانگ و نيم باشد .\r\nو مستحب است كه سيزده درم و ثلثى باشد ، موافق حنوط حضرت رسول صلّى اللّه عليه و آله كه\r\n\r\n\r\n","description":"","footnote":"\r\n( 1 ) . تذكرة الفقهاء 2 : 6 ، مسألهء 156 ؛ ذكرى الشيعة 1 : 367 .\r\n","page_name":" 206 ","page_number":206},
  {"content":"\r\n\r\nتقريبا هفت مثقال صيرفى بوده باشد « 1 » . و استحباب اين قدر ، از براى حنوط تنهاست و كافور غسل ، بايد سواى اين باشد . و اگر ميّت محرم باشد ، حنوط كردن آن جايز نيست ، بلكه او را بىكافور و ساير انواع بوىهاى خوش دفن مىكنند و او را غسل كافور ، نمىدهند ، بلكه به عوض غسل كافور او را به آب خالص غسل مىدهند .\r\n\r\nمسألهء دوم : سنّت مؤكّد است كه دو جريدهء تازه با ميّت بگذارند .\r\nو در احاديث « 2 » بسيار وارد شده است كه تا آن جريده‌تر است ، ميّت را عذاب نمىكنند . و بهتر آن است كه از چوب درخت خرما باشد و اگر يافت نشود ، از چوب سدر باشد و اگر چوب سدر يافت نشود ، از چوب بيد باشد و اگر آن نيز يافت نشود ، از درخت انار باشد و اگر آن هم يافت نشود ، هر چوب ترى خوب است . و بايد تر باشد و از درخت ، تازه ببرند .\r\nو چوب خشك هر چند از درخت خرماى اماكن مشرفه باشد ، فايده ندارد . و بايد به قدر استخوان ذراع باشد يا به قدر شبر باشد . و بهتر آن است كه يك چوب شق نشده باشد و آن را به پنبه بپيچند كه ترى آن بيشتر باقى بماند .\r\nو آن چه از احاديث « 3 » معلوم مىشود همين است كه بايد اين دو جريده را با ميّت گذاشت به نحوى كه اتفاق افتد ، خواه در ميان كفن او گذارند يا در قبر وى گذارند « 4 » . اما فقها گفته‌اند كه : بايد يكى را به جانب راست ميّت گذارند و يكى را به جانب چپ . و آن كه در پهلوى راست گذارند ، ملصق به بدن سازند ، يعنى ميانه آن و بدن ميّت ، كفن حايل نباشد . و آن كه در پهلوى چپ گذارند ، در ميان پيراهن و سرتاسرى بگذارند كه ميان آن و بدن ، پيراهن حايل باشد ، و مىبايد كه سر هر يك را به چنبرهء گردن ميّت گذارند . و بهتر آن است كه به اين طريقى كه فقها گفته‌اند گذاشته شود .\r\nو چون سنّيان گذاشتن جريدتين را بدعت مىدانند ، اگر وقت تقيّه باشد و نتوان\r\n\r\n\r\n","description":"","footnote":"\r\n( 1 ) . ر . ك : وسائل الشيعة 3 : 13 - 14 ، باب 3 من أبواب التكفين ، ح 1 - 6 و 10 .\r\n( 2 ) . وسائل الشيعة 3 : 20 ، باب 7 من أبواب التكفين .\r\n( 3 ) . در بعضى اخبار مسند و غير مسند گذاشتن جريدتين به نحو مشهور ميان فقها رسيده است و خود « طاب ثراه » در « لوامع » نقل فرموده‌اند پس عمل به مشهور اولى است . ( احمد )\r\n( 4 ) . وسائل الشيعة 3 : 26 - 28 ، باب 10 و 11 من أبواب التكفين .\r\n","page_name":" 207 ","page_number":207},
  {"content":"\r\n\r\nجريده در كفن گذاشت ، در ميان قبر بيندازند و يحتمل [ كه 
  ] بدون تقيّه نيز انداختن در قبر كافى باشد . و اگر بعد از پوشانيدن قبر به خاطر آيد ، در ميان قبر آن‌ها را فرو برند . و سنّت است كه بر هر يك از دو جريده ، شهادتين و اقرار به ائمه عليهم السّلام را بنويسند به تربت منورهء امام حسين عليه السّلام .\r\n\r\nمسألهء سيم : سنّت است كه صحيفهء اعتقادات را در ميان كفن ميّت گذارند\r\nو بايد ميّت آن را در حالت حيات خود درست كند و به مهر گواهان برساند و بگذارد كه در وقت مردن وى در ميان كفن او گذارند .\r\n\r\nمسألهء چهارم : كفن واجب ميّت و ساير اخراجات واجبه از كافور و سدر و غير آن از اصل مال او است\r\n، مقدّم بر دين و وصيّت و ميراث . و اگر چيزى نداشته باشد ، رخت‌هاى او را تطهير كنند و به آن‌ها وى را كفن كنند . و از زكات واجب مىتوان ميّت را كفن نمود بنابر اقوى . و اگر ميّت چيزى نداشته باشد و رخت پوشيدنى هم كه كفن تواند شد نداشته باشد ، او را برهنه دفن مىكنند و بر مسلمانان واجب نيست كه او را كفن كنند ، بلكه سنّت مؤكّد است و در آن ثواب عظيم است .\r\nو از حضرت امام محمد باقر عليه السّلام مروى است كه هر كه كفن كند مؤمنى را ، چنان است كه ضامن جامه او شده باشد تا روز قيامت « 1 » .\r\n\r\nمسألهء پنجم : كفن واجب زن بر شوهر واجب است\r\n، هر چند زن مال دار باشد ؛ به شرطى كه شوهر مال دار باشد و فقير نباشد . و اگر فقير باشد ، زن را از مال خودش كفن مىكنند . و ظاهر اخبار « 2 » دلالت مىكند كه فرقى نباشد ميانه زن دائمى و متعه و ميانه مطيعه و ناشزه و ميانه آزاد و كنيز .\r\nو بعضى « 3 » گفته‌اند : واجب بودن كفن زن بر مرد در صورتى است كه زن زوجهء دائمه باشد و ناشزه نباشد .\r\n\r\n\r\n","description":"","footnote":"\r\n( 1 ) . وسائل الشيعة 3 : 48 ، باب 26 من أبواب التكفين ، ح 1 .\r\n( 2 ) . وسائل الشيعة 3 : 54 ، باب 32 ، ح 1 و 2 .\r\n( 3 ) . الدروس الشرعيّة 1 : 110 ؛ ذكرى الشيعة 1 : 381 ؛ جامع المقاصد 1 : 399 .\r\n","page_name":" 208 ","page_number":208},
  {"content":"\r\n\r\nو بعضى « 1 » از علما گفته‌اند : ساير اخراجات واجبه زن از كافور و سدر و آب غسل و غير اين‌ها مثل كفن است كه بر مرد واجب است .\r\nو كفن بنده نيز بر آقايش واجب است و كفن واجب النفقهء ديگر كه غير از زن و بنده است ، بر آن شخص واجب نيست . و كفن مرد نيز بر زن واجب نيست ؛ اگر چه زن مال دار باشد و مرد فقير باشد . و اگر زن وصيّت كند كه كفن او را از مال خودش بكنند ، از ثلث مال او اعتبار مىشود و از شوهر ساقط مىشود .\r\n\r\nمسألهء ششم : اگر از ميّت نجاستى بيرون آيد و ملاقى بدن او شود\r\n، بدن او را بشويند و اعادهء غسل لازم نيست . و اگر كفن ، آلوده شده باشد ، تا او را در قبر نگذاشته باشند او را مىشويند . و اگر او را داخل قبر كرده باشند ، موضع نجس را مقراض مىكنند و كفن را از يكديگر مىگذرانند تا بدن ميّت پوشيده شود .\r\nو بعضى « 2 » گفته‌اند كه : اگر ممكن باشد كه تشت و آفتابه به اندرون قبر ببرند و آن را بشويند ، بهتر است ؛ خصوصا هرگاه بدن نيز نجس شده باشد و تطهير آن لازم باشد .\r\n\r\nمسألهء هفتم : اگر كسى در غير جهاد كشته شود و بدن او مجروح باشد\r\n، بايد اول خون‌هاى جراحت او را ازاله كنند ، آنگاه او را غسل دهند .\r\nو اگر سر او جدا باشد ، در هر غسلى اول سر را مىشويند و بعد از آن بدن را . و اگر خون جراحت‌هاى او بند نشود ، بعضى « 3 » گفته‌اند گل رس مىريزند تا بند شود .\r\nو در حكم چنين كسى در بعضى « 4 » روايات رسيده كه اول خون را مىشويند و از براى غسل ، آب بر بدن او مىريزند و دست بر بدنش مىمالند ، پس بر جراحت‌هايش پنبه و كافور مىگذارند و محكم مىبندند .\r\nو اگر گردنش را بريده باشند و جدا نشده باشد ، بر موضع جراحت ، كافور\r\n\r\n\r\n","description":"","footnote":"\r\n( 1 ) . المبسوط 1 : 188 ؛ السرائر 1 : 171 ؛ الدروس الشرعيّة 1 : 110 .\r\n( 2 ) . ر . ك : جواهر الكلام 4 : 437 - 438 .\r\n( 3 ) . بعد از فحص و تتبّع در مظانّ خودش پيدا نكرديم .\r\n( 4 ) . ر . ك : وسائل الشيعة 2 : 511 ، باب 15 من أبواب غسل الميّت ، ح 1 .\r\n","page_name":" 209 ","page_number":209},
  {"content":"\r\n\r\nمىريزند و پنبه بر آن مىگذارند و به خرقه [ اى 
  ] مىبندند كه خون بيرون نيايد .\r\nو در صورتى كه سر از بدن جدا شده باشد ، بعد از غسل - به نحوى كه مذكور شد - پنبه بر بالاى گردن مىگذارند و بعد از آن سر را بر روى گردن مىگذارند و در ميان كفن مىگذارند و در وقت دفن ، سر را با بدن مىگيرند و در لحد مىگذارند و رويش را به جانب قبله مىكنند .\r\n\r\nمسألهء هشتم : هرگاه اين قدر آب يافت شود كه ميّت را يك غسل دهند از سه غسل\r\n، اقوى آن است كه ميّت را از آن آب ، غسل سدر بدهند . و اگر به قدرى آب يافت شود كه او را دو غسل دهند ، بايد غسل سدر و كافور را بدهند و به عوض دو غسل يا يك غسل كه فوت شده ، بايد ميّت را تيمّم بدهند ، به طريقى كه مذكور شد .\r\n\r\nمسألهء نهم : مذكور شد كه از جمله غسل‌هاى واجب ، غسل مس ميّت است\r\n؛ يعنى اگر كسى عضوى از خود را بر بدن ميّت بمالد بعد از آن كه سرد شده باشد و هنوز او را غسل نداده باشند ، واجب است بر آن كس كه غسل كند . و نيّت را چنين مىكند كه « غسل مس ميّت مىكنم از جهت آن كه واجب است ، قربة الى اللّه » . و اگر پيش از سرد شدن ، دست بر او مالد يا بعد از آن كه او را غسل تمام داده باشند دست بر او بمالد ، غسل بر او واجب نمىشود .\r\nو در صورت نبودن سدر و كافور ، هرگاه ميّت را غسلى كه در اين صورت لازم است داده باشند ، به مس كردن او غسل لازم نمىشود ؛ زيرا كه غسل صحيح كه مأمور به است ، به عمل آمده است . اما هرگاه آب يافت نشده باشد يا غسل او متعذر بوده و او را تيمم داده باشند ، به مس كردن او غسل واجب مىشود بنابر اقوى .\r\nو تا مجموع سه غسل تمام نشده است اگر دست يا عضوى ديگر بر او مالد « 1 » ، غسل واجب مىشود و اگر چه مثلا دو غسل او تمام شده باشد .\r\nو اگر بعضى از اعضاى او را كه غسل آن تمام شده باشد مس كند ، در وقتى كه غسل\r\n\r\n\r\n","description":"","footnote":"\r\n( 1 ) . در نسخهء « الف » : « ماليده شود » .\r\n","page_name":" 210 ","page_number":210},
  {"content":"\r\n\r\nبعضى از اعضاى ديگر تمام نشده باشد ، باز غسل واجب مىشود .\r\nو مس كردن شهيدى كه غسل او واجب نيست موجب غسل نمىشود و همچنين مس كردن كشته [ اى 
  ] كه پيش از كشتن غسل كرده باشد ، باعث غسل نيست .\r\nو هرگاه عضوى از ميّت يا زنده جدا شده باشد ، پس اگر در آن استخوان باشد ، به مس كردن آن غسل واجب مىشود بنابر اقوى . و اگر استخوان نداشته باشد ، غسل واجب نمىشود ، بلكه بايد همان عضوى كه به او رسيده شسته شود .\r\nو بعضى « 1 » گفته‌اند كه : هرگاه استخوان خالى كه در او هيچ گوشتى نباشد مس شود ، غسل واجب مىشود ، و اين احوط است ؛ اگر چه در دليلش تأمل است .\r\nو مخفى نماند كه جمعى « 2 » از اصحاب تصريح كرده‌اند كه مس كردن ميّت حدثى است مانند جنابت ، يعنى هر كس مس ميّت كرده باشد ، پيش از غسل ، نماز و طواف از او صحيح نيست و دست ماليدن به قرآن و مكث نمودن در مساجد از براى او جايز نيست .\r\nو بعضى « 3 » در اين تأمل دارند .\r\nو احوط ، بلكه اظهر اول است .\r\n\r\nفصل ششم : در نماز ميّت\r\nو در آن چند مسأله است :\r\n\r\nمسألهء اول : نماز ميّت واجب كفايى است\r\n؛ يعنى واجب است بر همهء مسلمانان كه علم به فوت شخصى به هم رسانند . و اگر هيچ يك نكنند ، همه معاقب‌اند و اگر يكى از ايشان به جا آورد ، از ديگران ساقط مىشود .\r\n\r\nمسألهء دوم : دانستى كه ميّتى كه نماز بر او واجب است\r\n، ميّت شيعهء اثنا عشرى\r\n\r\n\r\n","description":"","footnote":"\r\n( 1 ) . ذكرى الشيعة 2 : 100 ؛ الدروس الشرعيّة 1 : 817 ؛ مسالك الأفهام 1 : 121 .\r\n( 2 ) . النهاية : 19 ؛ السرائر 1 : 112 ؛ الحدائق الناضرة 3 : 339 .\r\n( 3 ) . مدارك الأحكام 1 : 16 ؛ الحدائق الناضرة 3 : 339 .\r\n","page_name":" 211 ","page_number":211},
  {"content":"\r\n\r\nاست و در غير اثنا عشرى از فرق مسلمين كه داخل در كفر نباشند ، مانند سنّى و ساير فرق شيعه ، چون زيديه و اسماعيليه و امثال ايشان خلاف است . و ظاهر ، عدم وجوب است و اگر چه جايز است . و اما هرگاه كافر باشد ، نماز بر او جايز نيست و اگر چه از فرق اسلام محسوب شود ؛ چون خارجيان و ناصبيان كه عداوت اهل بيت را دارند و جماعت غالى كه ائمه را خدا دانند يا گويند كه خدا در ايشان حلول كرده است ، و مرتد و ايشانى كه خدا را جسم مىدانند .\r\n\r\nمسألهء سيم : هر طفلى از اهل ايمان كه شش سالش تمام شده باشد\r\n، نماز بر او واجب است . و كمتر از شش‌ساله اگر زنده متولد شده باشد ، بعضى « 1 » نماز بر او را سنّت دانسته‌اند . و بعضى « 2 » بدعت مىدانند . و احوط ترك نماز است بر او .\r\n\r\nمسألهء چهارم : سزاوارترين مردم به نماز بر ميّت ، وارث او است .\r\nو بنابراين ، اولاد و پدر و مادر اولىاند از جدّ و عمّ و برادر و خواهر ؛ زيرا كه ايشان با وجود اولاد و پدر و مادر ارث نمىبرند . و وارث اگر منحصر در يكى باشد ، اختيار با اوست و اگر متعدد باشند ، مردان اولىاند از زنان . و در صورت تعدد مردان ، پدر اولى از پسر است و شوهر نسبت به زن از همهء خويشان اولى است .\r\nو در ساير صور هم چنان كه بعضى « 3 » گفته‌اند كه هر كه در ارث اولى است و حصّهء او بيشتر است به نماز اولى است و ولىّ و صاحب اختيار هرگاه شرايط پيش نمازى در او باشد ، خود اولى است و نماز مىكند و با وجود آن كه خود خواهد نماز كند ، ديگرى نمىتواند نماز كند و اگر چه افقه و اعدل باشد ، مگر به اذن او .\r\nو اگر اوليا چند نفر باشند كه در سنّ ، همه در يك مرتبه باشند و شرايط امامت در همه موجود باشد ، آن كه به مسائل عبادت اعلم است اولى است . و اگر در اين علم مساوى باشند ، هر كه اعلم به قواعد و ضوابط قرائت است اولى است . و اگر در اين امر\r\n\r\n\r\n","description":"","footnote":"\r\n( 1 ) . شرائع الإسلام 1 : 95 ؛ روض الجنان 2 : 816 .\r\n( 2 ) . ر . ك : الوافي 25 : 296 ؛ مستند الشيعة 6 : 277 - 278 .\r\n( 3 ) . روض الجنان 2 : 827 .\r\n","page_name":" 212 ","page_number":212},
  {"content":"\r\n\r\nنيز مساوى باشند ، هر كه سنّ او بيشتر است اولى است . و اگر در سنّ نيز مساوى باشند ، هر كه روى او نيكوتر است اولى است . و اگر ولىّ خود قابليت پيش نمازى نداشته باشد ، هر كه را اعتقاد داشته باشد و بهتر داند مقدّم دارد . و بىاذن ولى كسى نمىتواند به جماعت نماز كند ، اما بانفراده مىتواند نماز كند .\r\nو بعضى « 1 » در اين تأمل دارند . و احوط آن است كه تا تواند شد از ولىّ اذن حاصل نمود ، بىرخصت او نماز نكند .\r\n\r\nمسألهء پنجم : جايز است كه زن ، پيش نمازى زنان كند\r\n، اما بايد پيش از زنانى كه اقتدا به او كرده‌اند نايستد ، بلكه در ميان ايشان بايستد كه با ايشان در يك صف باشد . و اگر مرد پيش نماز باشد ، بايد در پيش بايستد اگر چه مأموم يك نفر باشد . و مثل نماز جماعت يوميّه نيست كه اگر مأموم باشد ، سنّت است كه در پهلوى راست امام بايستد .\r\nو اگر زنان با مردان جمع شوند ، زنان در عقب مردان بايستند . و اگر حايض باشد ، سنّت است كه در صف جدايى بايستد .\r\n\r\nمسألهء ششم : واجب است كه نمازگزارنده رو به قبله بايستد\r\nو سر جنازه به جانب راست او باشد ، اگر امام باشد . و در مأموم اين شرط ساقط است . و واجب است كه ميّت را بر پشت بخوابانند به نحوى كه اگر به پهلوى راست بخوابانند ، روى او به قبله باشد .\r\n\r\nمسألهء هفتم : در اين نماز ، طهارت از حدث شرط نيست\r\nو بىوضو و جنب و حايض اين نماز را مىتوانند كرد . و همچنين طهارت از خبث نيز در اين نماز شرط نيست ، پس كسى كه بدن يا جامهء وى نجس باشد ، اين نماز را مىتواند كرد . و احوط آن است كه ساير شروط نماز يوميّه را در اين نماز رعايت كنند از پوشانيدن عورت و غير آن ، و اگر چه اقوى آن است كه هيچ يك در كار نيست ، مگر آن چه فى نفسه حرام باشد و ازالهء آن فى الفور واجب باشد و به اين جهت بودن آن منافى افعال نماز باشد ؛\r\n\r\n\r\n","description":"","footnote":"\r\n( 1 ) . ر . ك : مجمع الفائدة و البرهان 2 : 456 ؛ الحدائق الناضرة 10 : 382 .\r\n","page_name":" 213 ","page_number":213},
  {"content":"\r\n\r\nچون حرير بودن جامه يا طلا بودن آن يا غصبى بودن آن و همچنين غصبى بودن مكان نماز .\r\n\r\nمسألهء هشتم : واجب است كه نمازكننده بسيار از جنازه دور نباشد\r\n، مگر اين كه مأموم باشد و صف‌ها در ميان باشد . و واجب است كه نماز كردن بر ميّت بعد از غسل دادن و كفن كردن او باشد . و اگر ميّتى بىكفن باشد ، او را به قبر گذارند و عورتش را بپوشانند ، آنگاه بر او نماز كنند .\r\n\r\nمسألهء نهم : كيفيت اين نماز\r\nبه اين طريق است كه اول نيّت كند به اين طريق كه :\r\n« نماز بر اين ميّت حاضر مىكنم از براى آن كه واجب است ، قربة الى اللّه » . و اگر نمازكننده مأموم باشد ، نيّت اقتدا كند به اين نحو كه « نماز بر اين ميّت حاضر مىكنم از جهت آن كه واجب است ، اقتدا به پيش نماز حاضر ، قربة الى اللّه » . و بعد از نيّت ، پنج تكبير بگويد . و سنّت است كه بعد از هر تكبير ، دست‌ها را بردارد تا برابر گوش‌ها . و جمعى « 1 » دست برداشتن را همين در تكبير اول سنّت دانسته‌اند و در چهار تكبير ديگر دست برداشتن را سنّت نمىدانند ، و اول اصح است . و در واجب بودن دعا بعد از چهار تكبير اول خلاف است و حق آن است كه واجب است ، اما دعايى مخصوص واجب نيست ، بلكه هر دعايى بخواند مجزى است .\r\nو احوط آن است كه بعد از تكبير اول ، شهادتين بگويد به اين طريق كه : « أشهد أن لا إله إلّا اللّه و أشهد أنّ محمّدا رسول اللّه » .\r\nو بعد از تكبير دوم ، صلوات بگويد به اين طريق كه : « اللهمّ صلّ على محمّد و آل محمّد » .\r\nو بعد از تكبير سيم ، دعا بر مؤمنان كند به اين نحو كه : « اللهمّ اغفر للمؤمنين و المؤمنات » .\r\nو بعد از تكبير چهارم ، دعا به ميّت كند به اين نحو كه : « اللهمّ اغفر لهذا الميّت » ، و\r\n\r\n\r\n","description":"","footnote":"\r\n( 1 ) . النهاية : 145 ؛ المبسوط 1 : 185 ؛ الكافي في الفقه : 157 ؛ المهذّب 1 : 131 - 132 ؛ المراسم : 79 ؛ الوسيلة :\r\n120 ؛ مختلف الشيعة 2 : 303 ، مسألهء 187 ؛ مدارك الأحكام 4 : 178 ؛ كشف اللثام 2 : 358 .\r\n","page_name":" 214 ","page_number":214},
  {"content":"\r\n\r\nتكبير پنجم را بگويد و فارغ شود . و افضل آن است كه بعد از تكبير اول بگويد : « أشهد أن لا إله إلّا اللّه وحده لا شريك له و أشهد أنّ محمّدا عبده و رسوله أرسله بالحقّ بشيرا و نذيرا بين يدي الساعة » .\r\nو بعد از تكبير دوم بگويد : « اللهمّ صلّ على محمّد و آل محمّد و بارك على محمّد و آل محمّد و ارحم محمّدا و آل محمّد كأفضل ما صلّيت و باركت و ترحّمت على إبراهيم و آل إبراهيم إنّك حميد مجيد و صلّ على جميع الأنبياء و المرسلين » .\r\nو بعد از تكبير سيّم بگويد : « اللهمّ اغفر للمؤمنين و المؤمنات و المسلمين و المسلمات الأحياء منهم و الأموات تابع بيننا و بينهم بالخيرات إنّك مجيب الدعوات إنّك على كلّ شيء قدير » .\r\nو بعد از تكبير چهارم بگويد : « اللهمّ إنّ هذا عبدك و ابن عبدك و ابن أمتك نزل بك و أنت خير منزول به . اللهمّ إنّا لا نعلم منه إلّا خيرا و أنت أعلم به منّا . اللهمّ إن كان محسنا فزد فى إحسانه و إن كان مسيئا فتجاوز عنه و اغفر له . اللهمّ اجعله عندك في أعلى علّيّين و اخلف على أهله في الغابرين و ارحمه برحمتك يا أرحم الراحمين » ، پس تكبير پنجم بگويد و از نماز فارغ شود .\r\nو اگر ميّت ، زن باشد ، بعد از تكبير چهارم بگويد : « اللهمّ إنّ هذه أمتك و ابنة عبدك و ابنة أمتك نزلت بك و أنت خير منزول بها . اللهمّ إنّا لا نعلم منها إلّا خيرا و أنت أعلم بها منّا . اللهمّ إن كانت محسنة فزد في إحسانها و إن كانت مسيئة فتجاوز عنها و اغفر لها . اللهمّ اجعلها عندك في أعلى علّيّين و اخلف على أهلها في الغابرين و ارحمها برحمتك يا أرحم الراحمين » .\r\nو در روايتى « 1 » وارد شده كه بعد از فارغ شدن از نماز بگويد :  « رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ »  .\r\nو اگر ميّت ، مخالف مذهب باشد و به اختيار و يا از راه تقيّه بر او نماز كند ، چهار\r\n\r\n\r\n","description":"","footnote":"\r\n( 1 ) . مستدرك الوسائل 2 : 247 - 248 ، باب 2 من أبواب صلاة الجنازة ، ح 1 .\r\n","page_name":" 215 ","page_number":215},
  {"content":"\r\n\r\nتكبير بگويد و دعا را آهسته بخواند ، هم چنان كه طريقهء ايشان است ، و بعد از تكبير چهارم بر او نفرين و لعنت كند به اين طريق كه : « اللهمّ املأ جوفه نارا ، و قبره نارا ، و سلّط عليه الحيّات و العقارب » .\r\nو بهتر آن است كه بگويد : « اللهمّ أصله حرّ نارك . اللهمّ أذقه أشدّ عذابك فإنّه كان يوالي أعداءك و يعادي أولياءك و يبغض أهل بيت نبيّك صلّى اللّه عليه و آله و سلّم » .\r\nو اگر ميّت ، مستضعف باشد ، يعنى ضعيف العقل باشد كه تميز ميان مذاهب نكند و قوهء تميز ميان حق و باطل را نداشته باشد ، بعد از تكبير چهارم بگويد : « اللهمّ اغفر للّذين تابوا و اتّبعوا سبيلك و لهم عذاب الجحيم » .\r\nو اگر مذهب ميّت معلوم نباشد ، بعد از تكبير چهارم بگويد : « اللهمّ إنّ هذه النفس أنت أحييتها و أنت أمتّها . اللهمّ و لها ما تولّت و احشرها مع من أحبّت » .\r\nو اگر ميّت ، طفل نابالغ باشد ، بعد از تكبير چهارم بگويد : « اللهمّ اجعله لأبويه و لنا سلفا و فرطا و أجرا » .\r\nو در همه اصناف مذكوره ، يعنى مخالف و مستضعف و مجهول المذهب و طفل ، همين در تكبير چهارم دعا را تغيير مىدهد و به نحو مذكور مىخواند و در سه تكبير اول دعاهايى كه ابتدا مذكور شد [ را 
  ] مىخواند .\r\nو بعضى « 1 » تجويز كرده‌اند كه بعد از همهء تكبيرات ، در هر يك از ايشان دعايى كه بعد از تكبير چهارم خوانده مىشود خوانده شود .\r\nو مخفى نماند كه در اين نماز چند امر سنّت است :\r\nاول : آن كه نمازكننده با وضو باشد و اگر آب به هم نرسد يا عذرى داشته باشد از وضو ، سنّت است كه تيمم كند .\r\nو بعضى « 2 » گفته‌اند كه بدون عذر نيز تيمم سنّت است .\r\nدوم : آن كه كفش و نعل و امثال آن را از پا بيرون كند . و اگر چكمه در پا داشته باشد ،\r\n\r\n\r\n","description":"","footnote":"\r\n( 1 ) . مختلف الشيعة 2 : 304 ، مسألهء 188 ؛ ذكرى الشيعة 1 : 436 ؛ و ر . ك : الحدائق الناضرة 10 : 405 .\r\n( 2 ) . الخلاف 1 : 16 ، مسألهء 112 ؛ ذكرى الشيعة 1 : 441 ؛ روض الجنان 1 : 355 .\r\n","page_name":" 216 ","page_number":216},
  {"content":"\r\n\r\nكندن آن ضرور نيست . و اگر پا برهنه باشد بهتر است .\r\nسيم : آن كه پيش نماز برابر كمر ميّت بايستد اگر ميّت مرد باشد و برابر سينه وى ايستد اگر زن باشد .\r\nچهارم : آن كه نمازكننده ، خواه پيش نماز باشد يا مأموم يا منفرد ، بر جاى خود بايستد و حركت نكند تا جنازه را بردارند . و اگر اتفاق افتد كه همهء حاضران ، نماز كنندگان باشند ، لا بد بايد چند نفر كه جنازه را حركت دهند از اين حكم خارج باشند .\r\nپنجم : آن كه اين نماز را به جماعت گذارند .\r\nششم : آن كه اين نماز در روز گذارند نه شب ، اگر عذرى نباشد . و در موضعى گذارند كه عادت شده باشد كه در آنجا نماز بر اموات كنند تا اجتماع مردم بيشتر شود .\r\nو در مساجد نماز گزاردن بر ميّت جايز است ، اما در نزد اكثر « 1 » مكروه است ، مگر در مكهء مشرفه . و بعضى « 2 » مكروه ندانسته‌اند . و ظاهر كراهت است .\r\n\r\nمسألهء دهم : جايز است كه چند ميّت را يك نماز كنند .\r\nپس اگر آن چند نفر متّفق باشند ، يعنى همه مرد باشند يا همه زن باشند بعد از تكبير چهارم همه را در يك دعا شريك مىسازند و ضماير و اسماء اشاره را جمع مىآورند ، اگر سه نفر يا بيشتر باشند و تثنيه مىآورند ، اگر دو نفر باشند . مثل اين كه اگر چند نفر مرد باشند ، مىگويند : « اللهمّ هؤلاء عبادك . . . » الى آخر . و اگر چند نفر زن باشند ، مىگويند : « اللهمّ هؤلاء إماؤك . . . » الى آخر . و اگر دو مرد باشند ، مىگويند : « هذان عبداك . . . » إلى آخر . و اگر دو زن باشند ، مىگويند : « هاتان أمتاك . . . » إلى آخر .\r\nو اگر متّفق نباشند ، بلكه مختلف باشند ، پس اگر مىتوان ايشان را در يك دعا شريك نمود ، جايز است شريك كنند . مثل اين كه آن چند نفر مرد و زن از اهل ايمان\r\n\r\n\r\n","description":"","footnote":"\r\n( 1 ) . الخلاف 1 : 721 ؛ مسألهء 538 ؛ المعتبر 2 : 356 ؛ ذكرى الشيعة 1 : 450 ؛ روض الجنان 2 : 823 ؛ كفاية الأحكام 1 : 111 ؛ و ر . ك : كشف اللثام 2 : 341 .\r\n( 2 ) . السرائر 1 : 361 ؛ مجمع الفائدة و البرهان 2 : 445 .\r\n","page_name":" 217 ","page_number":217},
  {"content":"\r\n\r\nباشند كه در اين صورت مىتواند ايشان را در يك دعا شريك كند و بگويد : « اللهمّ ارحم هؤلاء الأموات » . و اگر دعاى مشهور را بخواند ، بگويد : « اللهمّ هؤلاء عبادك و إماؤك . . . » الى آخر .\r\nو اگر همه را در يك دعا نتوان جمع نمود به اعتبار اختلاف ايشان در دعا ، مثل اين كه بعضى بالغ باشند و بعضى طفل باشند و يا بعضى مؤمن باشند و بعضى مخالف باشند يا مستضعف باشند ، در اين صورت دعاى هر يك را به طريقى كه مذكور شد مىخوانند . و در صورتى كه مرد و زن جمع شوند ، سنّت است كه مرد را در جانب مصلّى گذارند و زن را به جانب قبله ، اما به نوعى گذارند كه سينهء زن برابر كمر مرد باشد . و اگر طفلى نماز بر او واجب نباشد ، يعنى كمتر از شش سال داشته باشد [ و 
  ] با ايشان جمع شود ، بهتر آن است كه آن را در ميان مرد و زن گذارند . و اكثر « 1 » گفته‌اند كه :\r\nاو را از عقب زن ، يعنى در قبلهء او گذارند ، و اول اظهر است ؛ زيرا كه حديثى « 2 » به اين نحو وارد شده و معارضى هم ندارد .\r\n\r\nمسألهء يازدهم : اگر كسى در اثناى نماز جماعت بر ميّت برسد\r\n، به قصد وجوب ملحق مىشود و تكبيراتى كه امام مىگويد [ را 
  ] متابعت مىكند و بعد از هر تكبيرى كه مىگويد ، دعا به نحو مأثور خودش مىخواند و چون پيش نماز فارغ مىشود ، بقيّهء تكبيرها را با دعاهاى مختصر بخواند . و اگر جنازه را بردارند و دور كنند يا آن را از قبله بگردانند ، اكتفا به تكبيرات تنها كند و خواندن دعا ضرور نيست .\r\n\r\nمسألهء دوازدهم : ظاهر آن است كه چند مرتبه نماز كردن بر يك جنازه جايز باشد ،\r\nاما در كراهت آن خلاف است و مشهور كراهت است ، مطلقا .\r\nو بعضى « 3 » گفته‌اند كه سنّت است ، مطلقا .\r\n\r\n\r\n","description":"","footnote":"\r\n( 1 ) . النهاية : 844 ؛ مختلف الشيعة 2 : 315 ، مسألهء 201 ؛ مدارك الأحكام 4 : 175 - 176 ؛ كشف اللثام 2 : 337 - 339 ؛ و ر . ك : الحدائق الناضرة 10 : 433 .\r\n( 2 ) . وسائل الشيعة 3 : 125 - 126 ، باب 32 من أبواب صلاة الجنازة ، ح 3 .\r\n( 3 ) . مختلف الشيعة 2 : 309 ، مسألهء 194 .\r\n","page_name":" 218 ","page_number":218},
  {"content":"\r\n\r\nو بعضى « 1 » گفته‌اند كه كسى كه نماز نكرده باشد ، سنّت است از براى او كه نماز كند اگر چه ديگرى بر او نماز كرده باشد . و كسى كه نماز كرده باشد ، دوباره نماز كردن او مكروه است .\r\nو بعضى « 2 » گفته‌اند كه كراهت در صورتى است كه نماز جماعت مكرر شود ، اما اگر نماز فرادا مكرر شود ، كراهتى ندارد .\r\nو اظهر آن است كه هر كه نماز كرده باشد ، نماز كردن او در مرتبه دوم مكروه است و هر كه نماز نكرده باشد ، سنّت است كه نماز كند ؛ اگر چه ديگران نماز كرده باشند .\r\nو پيش نماز هرگاه نماز كرده باشد ، سنّت است كه نوبت دوم نماز را اعاده كند از براى جمعى كه به نماز اول نرسيده باشند . و در صورتى كه نوبت دوم نماز شود ، بايد نيّت وجوب نكند ، بلكه نيّت قربت يا نيّت سنّت كند . و كسى كه به نماز نرسد تا ميّت را دفن كنند ، جايز است كه بر قبر او نماز كند . و هر ميّتى كه بىنماز دفن شود ، واجب است كه بر قبر او نماز شود . و در مدّت جواز و وجوب نماز بعد از دفن خلاف است ؛ مشهور آن است كه يك شبانه روز است . پس اگر يك شبانه روز از دفن ميّت بگذرد ، ديگر نماز كردن بر او جايز نيست ، و اگر چه نماز بر او نشده باشد .\r\nو بعضى « 3 » گفته‌اند كه در صورتى كه بر آن نماز نشده باشد ، احوط آن است كه بر قبر او نماز كنند ؛ هر چند مدّت بسيارى گذشته باشد . و آن محل تأمل است .\r\n\r\nمسألهء سيزدهم : در همهء اوقات ، نماز بر ميّت مىتوان كرد\r\n، مگر اين كه وقت نماز يوميّه تنگ شود كه در اين وقت ، آن نماز يوميّه را مقدّم مىدارند و بعد از آن ، نماز ميّت را مىكنند .\r\nو بعضى « 4 » گفته‌اند كه بهتر آن است كه با وسعت وقت ، نماز يوميّه را نيز اول بكنند و\r\n\r\n\r\n","description":"","footnote":"\r\n( 1 ) . الخلاف 1 : 726 ، مسألهء 360 ؛ الجامع للشرائع : 122 ؛ و ر . ك : كشف اللثام 2 : 361 - 364 .\r\n( 2 ) . السرائر 1 : 360 .\r\n( 3 ) . ر . ك : مختلف الشيعة 2 : 313 ، مسألهء 200 ؛ روض الجنان 2 : 827 ؛ كشف اللثام 2 : 367 - 368 ؛ مفتاح الكرامة 1 : 486 .\r\n( 4 ) . السرائر 1 : 360 ؛ المهذّب 1 : 132 ؛ نهاية الإحكام 2 : 269 .\r\n","page_name":" 219 ","page_number":219},
  {"content":"\r\n\r\nبعد از آن ، نماز ميّت را ؛ مگر اين كه خوف فوت نماز ميّت باشد يا خوف ضايع شدن ميّت باشد .\r\n\r\nمسأله چهاردهم : اظهر ، اشتراط عدالت است در امام نماز ميّت .\r\nپس اگر پيش نماز عادل نباشد و فاسق باشد ، نماز جماعت او بىصورت است ؛ هم چنان كه در ساير نمازها .\r\n\r\nمسألهء پانزدهم : هرگاه مأموم به يك تكبير يا بيشتر بر امام سبقت بگيرد\r\n، مثل اين كه امام در دعاى تكبير دوم باشد كه مأموم تكبير سيم يا چهارم را بگويد ، پس اگر سهوا چنان كند يا گمان او چنان بود كه امام نيز تكبير سيم و چهارم را گفته است ، در اين صورت سنّت است كه چون امام به تكبير سيم و چهارم رسد ، مأموم اعادهء آن دو تكبير كند و با امام دوباره تكبير سيم و چهار را بگويد تا فضيلت نماز جماعت را دريابد . و اگر عمدا از امام پيش افتاده باشد و آن دو تكبير را گفته باشد ، بعضى « 1 » گفته‌اند : حكم آن مثل حكم صورت سهو است كه اعادهء با امام سنّت است .\r\nو بعضى « 2 » گفته‌اند كه اعاده جايز نيست ، بلكه بايد تأنّى كند تا امام آن دو تكبير را ، يعنى تكبير سيم و چهارم را بگويد و بعد از تكبير چهارم ، مأموم در ساير آن چه باقى مانده است ، متابعت امام را مىكند .\r\nو بعضى « 3 » در صورت عمدا احتمال بطلان نماز مأموم را داده‌اند .\r\n\r\nمسألهء شانزدهم : هرگاه در اثناى نماز كردن بر جنازه\r\n، جنازهء ديگر [ ى 
  ] را حاضر كنند ، معروف در ميان اصحاب آن است كه نمازكننده مىتواند نماز بر جنازهء اول را تمام كند و بعد از آن نماز بر جنازهء دوم كند ، و مىتواند نماز بر جنازهء اول را قطع كند و يك نماز به شراكت از براى هر دو از سر گيرد . و احوط و اولى آن است كه مادامىكه ضرورتى نباشد ، نماز اول را قطع نكند ، بلكه آن را تمام كند و بعد از آن ، بر جنازهء دوم نماز كند .\r\n\r\n\r\n","description":"","footnote":"\r\n( 1 ) . شرائع الإسلام 1 : 97 .\r\n( 2 ) . مسالك الأفهام 1 : 270 .\r\n( 3 ) . مدارك الأحكام 4 : 187 ؛ و ر . ك : الحدائق الناضرة 10 : 466 .\r\n","page_name":" 220 ","page_number":220},
  {"content":"\r\n\r\n\r\nفصل هفتم : در آن چه متعلّق به دفن ميّت است از آداب و احكام\r\nبدان كه سنّت است كه تا ميّت را دفن نكنند ، حاضران كه تشييع او را كرده‌اند بر زمين ننشينند . و دفن كردن ، مانند ساير احكام واجبهء او ، واجب كفايى است كه بر همهء مسلمانان واجب است و هرگاه بعضى به عمل آورند ، از ديگران ساقط مىشود .\r\nو قدر واجب از دفن ، آن است كه ميّت را در گودى پنهان كنند كه بوى بد او به مردم نرسد و جسد او از جانوران و درندگان ايمن باشد . و جايز نيست كه او را در مانند تابوت يا صندوق گذارند و بر روى زمين گذارند . و همچنين جايز نيست كه در زير سقفى گذارند كه بر روى زمين ساخته شود . و جايز است دفن كردن در مانند سردابى كه در زمين كنده شده باشد ؛ هر چند بسيار وسيع باشد . و جايز است كه او را در تابوتى گذارند و آن تابوت را در زمين دفن كنند ، اما مكروه است .\r\nو واجب است كه ميّت را بر جانب راست ، رو به قبله بخوابانند ؛ مگر اين كه ميّت زن غير مسلمه باشد و فرزند يكى از مسلمانان در شكم او باشد و آن فرزند مرده باشد ، كه بايد پشت او را به جانب قبله كنند تا روى طفل او به جانب قبله باشد ؛ زيرا كه روى طفل در شكم به جانب پشت مادر است . « 1 »\r\nو واجب است كه زمين قبر ، مباح باشد و غصبى نباشد ، پس اگر ظاهر شود كه ميّت در زمين غصبى دفن شده و صاحب زمين به آن راضى نباشد ، واجب است كه ميّت را به جايى ديگر نقل نمايند .\r\nو مخفى نماند كه مستحباتى كه متعلّق به دفن ميّت و توابع آن است چند امر است :\r\n\r\nاول : آن كه عمق قبر به قدر قامتى باشد كه تا چنبرهء گردن باشد .\r\n\r\n\r\n","description":"","footnote":"\r\n( 1 ) . و همچنين رو به قبله خوابانيدن ساقط است هرگاه شخصى در دريا فوت شود و بايد او را به دريا انداخت . و همچنين هرگاه قبله مشتبه باشد نيز ساقط است . و همچنين هرگاه متعذر باشد رو به قبله خوابانيدن ، مثل آن كه ميّت در جايى باشد و نتوان او را بيرون آورد و نتوان در چاه روى او را به قبله كرد ، و مثل اين كه هرگاه دو طفل متولد شوند و شكم يا پشت آن‌ها به هم متصل باشد و نتوان هر دو را رو به قبله خوابانيد ، در اين وقت رو به قبله خوابانيدن احدهما كافى است . ( احمد )\r\n","page_name":" 221 ","page_number":221},
  {"content":"\r\n\r\n\r\nدوم : آن كه لحدى در قبر كنده شود از طرف قبله .\r\nو سنّت است كه آن لحد آن قدر فراخ باشد كه كسى تواند در آن نشست . و اگر زمينى سست باشد و نتوان لحد كند ، مانند لحدى از خشت و گل بسازند كه سنّت به عمل آيد .\r\n\r\nسيم : آن كه چون جنازه به نزديك قبر رسد\r\n، اگر مرد باشد ، او را نزد پاى قبر بگذارند و اگر زن باشد ، او را در برابر قبلهء قبر بگذارند . و مشهور آن است كه ميّت را زمانى مىگذارند و سه مرتبه او را نقل مىكنند و در مرتبهء چهارم او را داخل قبر مىكنند . و آن چه از اخبار « 1 » رسيده آن است كه چون ميّت را به نزديك قبر رسانند ، او را ناگاه داخل قبر نكنند ، بلكه او را پايين‌تر از قبر به دو گز يا سه گز بگذارند و ساعتى صبر كنند تا ميّت تهيه خود را بگيرد و آنگاه او را داخل قبر كنند . و نظر به اين اخبار ، سه دفعه نقل كردن مستحب نخواهد بود ، بلكه سنّت خواهد بود كه يك مرتبه او را بگذارند ، پس بردارند و به قبر بگذارند .\r\n\r\nچهارم : مشهور آن است كه اگر ميّت مرد باشد ، سنّت است كه اول سر او را پيش كنند\r\nو او را سراشيب داخل قبر كنند و اگر زن باشد ، او را از پيش قبله بگيرند و يك نوبت عرضا او را داخل قبر نمايند و او را سراشيب نكنند .\r\n\r\nپنجم : آن كه شخصى كه به قبر مىرود كه ميّت را در قبر گذارد\r\n، بندهاى قباى خود را بگشايد و بالاپوش و ردا را بيندازد و سر و پاى خود را برهنه كند . و آن كه داخل قبر مىشود از براى گذاشتن ميّت در قبر ، جايز است كه يكى باشد و جايز است كه متعدد باشد ؛ خواه طاق باشد يا جفت .\r\nو مشهور آن است كه اگر ميّت ، مرد باشد ، مكروه است كه خويشان او داخل قبر وى شوند و او را داخل قبر كنند . و آن چه از اخبار « 2 » رسيده آن است كه پدر را مكروه است كه داخل قبر فرزند شود و فرزند و ساير خويشان مانعى ندارد ، كه داخل قبر وى شوند . و اگر ميّت ، زن باشد اولى و احوط آن است كه يكى از محرمان وى او را داخل\r\n\r\n\r\n","description":"","footnote":"\r\n( 1 ) . ر . ك : وسائل الشيعة 3 : 167 ، باب 16 من أبواب الدفن ، ح 1 و 6 .\r\n( 2 ) . ر . ك : وسائل الشيعة 3 : 185 ، باب 25 من أبواب الدفن .\r\n","page_name":" 222 ","page_number":222},
  {"content":"\r\n\r\nقبر كنند و اگر محرم نباشد ، زن صالحه او را داخل كند و اگر زن هم نباشد ، مرد صالحى او را داخل سازد ، و اولى آن است كه آن مرد پير باشد نه جوان .\r\nو سنّت است كه داخل شدن و بيرون آمدن ، از پيش پاى قبر باشد .\r\n\r\nششم : آن كه چون ميّت را نزديك قبر گذارند\r\n، اين دعا را بخوانند : « اللهمّ عبدك و ابن عبدك و ابن أمتك نزل بك و أنت خير منزول به » . و اگر ميّت زن باشد ، بگويد : « أمتك و ابنة أمتك نزلت بك و أنت خير منزول به » . و چون او را بردارند « 1 » كه به قبر برند ، بگويند : « بسم اللّه و باللّه و على ملّة رسول اللّه صلّى اللّه عليه و آله و سلّم اللهمّ إلى رحمتك لا إلى عذابك . اللهمّ افتح له في قبره و لقّنه حجّته و ثبّته بالقول الثابت و قنا و إيّاه عذاب القبر » .\r\nو اگر ميّت ، زن باشد بايد ضميرها مؤنث باشد .\r\n\r\nهفتم : آن كه چون او را در قبر گذارند ، آن كه داخل قبر شده است\r\n، بندهاى كفن را از جانب سر و پا بگشايد و روى ميّت را باز كند و طرف راست روى او را به زمين رساند و زير سر را از خاك بلندتر كند و خشتى بر پشتش گذارد كه بر پشت نيفتد و مهرى از تربت حضرت امام حسين عليه السّلام يا قدرى از خاك منوّر آن حضرت را در پيش روى او يا بر زير سر او بگذارد ، و اگر قدرى در كفن نيز بگذارد بهتر است .\r\nو سنّت است كه بعضى از دعاهايى كه وارد شده [ را 
  ] بخواند . و همچنين سنّت است كه در آن وقت ميّت را تلقين عقايد حقّه كند . و سنّت است كه به دست راست ، دوش راست ميّت را بگيرد و به دست چپ ، دوش چپ او را بگيرد و او را حركت دهد و آنگاه همان شخص يا ديگرى او را تلقين كند به نحوى كه در كتب ادعيه مذكور است .\r\n\r\nهشتم : آن كه قبر را به خشت خام و گل بپوشانند .\r\nو اگر با آجر پخته بپوشانند ، خوب است . ليكن خشت خام افضل است و بايد رخنه‌هاى خشت را محكم كنند كه خاك بر ميّت نريزد .\r\n\r\n\r\n","description":"","footnote":"\r\n( 1 ) . سنّت است خواندن دعاى آخر در وقت فرود آوردن به قبر ، نه در وقت برداشتن و مراد ايشان قدّس سرّه نيز همين است . ( احمد )\r\n","page_name":" 223 ","page_number":223},
  {"content":"\r\n\r\nو سنّت است كه در وقت چيدن خشت بگويد : « اللهمّ صل وحدته و آنس وحشته و آمن روعته و اسكن من رحمتك رحمة يستغني بها عن رحمة من سواك و احشره مع من كان يتولّاه » .\r\nو مكروه است كه قبر را به چوب و تخته فرش كنند و بر آن گچ بمالند .\r\n\r\nنهم : آن كه حاضران به پشت كف دست ، خاك در قبر بريزند .\r\nو سنّت است كه سه مرتبه بريزند و در وقت ريختن بگويند : « اللهمّ إيمانا بك و تصديقا بكتابك ، هذا ما وعدنا اللّه و رسوله و صدق اللّه و رسوله و ما زادنا « 1 » إلّا إيمانا و تسليما » .\r\nو سنّت است كه از خاك قبر بر ميّت ريزند و از خاك ديگر نريزند . و مكروه است كه خويشان ميّت ، خاك بر قبر ريزند كه مورث قساوت قلب مىشود .\r\n\r\nدهم : آن كه قبر را به قدر چهار انگشت گشاده يا به هم آورده بلند كنند\r\n، و يحتمل كه بلند كردن به قدر يك شبر نيز جايز باشد و سنّت است كه قبر را چهار گوشه كنند و رويش را پهن كنند . و مكروه است كه قبر را خر پشت بسازند ؛ هم چنان كه طريقهء سنّيان است .\r\n\r\nيازدهم : آن كه بعد از تسويهء قبر ، آب بر روى قبر بريزند\r\n؛ به اين طريق كه آب ريزنده رو به قبله ايستد و ابتدا از جانب سر گرفته به جانب پا آيد و از جانب پا برگردد تا به جانب سر ، و آن چه بماند در ميان قبر بريزد .\r\nو سنّت است كه ريختن آب از اول تا آخر متصل باشد و منقطع نشود .\r\n\r\nدوازدهم : آن كه بعد از آب ريختن ، حاضران كف دست بر قبر گذارند\r\nدر حالتى كه انگشتان ايشان گشاده باشد و قوّت كنند كه اثر انگشتان ايشان در خاك قبر بماند .\r\nو سنّت است كه رو به قبله بنشيند و از بعضى روايات « 2 » مفهوم مىشود كه نزديك سر ميّت بنشينند و به هر تقدير ، اين دعا را بخوانند : « اللهمّ جاف الأرض عن جنبيه و أصعد روحه إليك و لقّه منك رضوانا و أسكن قبره من رحمتك ما تغنيه بها عن رحمة من\r\n\r\n\r\n","description":"","footnote":"\r\n( 1 ) . در نسخهء « ب » : « زادنا » به جاى « زادهم » .\r\n( 2 ) . وسائل الشيعة 3 : 190 ، باب 29 من أبواب الدفن ، ح 3 .\r\n","page_name":" 224 ","page_number":224},
  {"content":"\r\n\r\nسواك » . و اگر ميّت ، زن باشد ، ضمير را مؤنث بياورند ، آنگاه هفت مرتبه سورهء   « إِنَّا أَنْزَلْناهُ »   بخوانند .\r\n\r\nسيزدهم : آن كه ولىّ ميّت ،\r\nيعنى اقرب خويشان ، بعد از رفتن مردمان نزد سر ميّت بنشيند و به آواز بلند ، نوبت ديگر ، او را تلقين عقايد حقّه كند ، به نحوى كه در قبر ، او را تلقين مىكنند . و مىتواند ديگرى را در اين تلقين نايب كند .\r\nو در اين مقام چند مسألهء ديگر باقى مانده كه بايد بيان شود :\r\nمسألهء اول : مكروه است بر سر قبر بسيار ماندن و عمارت بر سر قبر ساختن ، مگر قبور انبيا و ائمه عليهم السّلام .\r\nو بعضى « 1 » گفته‌اند : قبور علما و اكابر دين و صلحا و متّقين نيز اين حكم [ را 
  ] دارد . و همچنين مكروه است بر روى قبر نشستن و راه رفتن ، مگر به واسطهء ضرورت زيارت قبور .\r\nمسألهء دوم : مكروه است تازه كردن قبر بعد از مندرس شدن آن ، و مروى « 2 » است كه خدا دوست دارد دل‌هاى شكسته و قبرهاى مندرس شده را .\r\nمسألهء سيم : مكروه است در حال اختيار ، دو ميّت را در يك قبر گذاشتن و با وجود ضرورت ، باكى نيست .\r\nمسألهء چهارم : مكروه است نقل كردن ميّت از شهرى كه در آنجا مرده است به شهرهايى ديگر ، مگر به مشاهد مشرّفهء ائمه معصومين عليهم السّلام كه مستحب است به اتفاق همهء علماى شيعه ، و از عصر معصومين عليهم السّلام تا حال عمل فرقهء شيعه بر اين بوده است ؛ زيرا كه شبهه نيست در اين كه هر كه خود را به جوار ايشان كشد و توسل به ايشان جويد به قصد شفاعت و ادراك بركات ايشان ، البتّه به نيّت خود مىرسد . بلكه حق آن\r\n\r\n\r\n","description":"","footnote":"\r\n( 1 ) . مانند شهيد اول در : ذكرى الشيعة 2 : 37 ؛ و الدروس الشرعيّة 1 : 116 ؛ و كركى در جامع المقاصد 1 : 450 ؛ و اردبيلى در مجمع الفائدة و البرهان 2 : 501 .\r\n( 2 ) . با اين مضمون حديثى پيدا نكرديم ، اما در كراهت بناى قبر ر . ك : وسائل الشيعة 3 : 210 ، باب 44 من أبواب الدفن .\r\n","page_name":" 225 ","page_number":225},
  {"content":"\r\n\r\nاست كه جايز است نقل به مقبرهء علما و اتقيا از براى دريافتن بركات و نورانيت ايشان .\r\nو بالجمله شكى نيست كه مجاورت بزرگان و يا نيكان در حيات و ممات ، منشأ فوايد بسيار است .\r\nمسألهء پنجم : جايز نيست شكافتن قبور ، مگر اين كه در قبر ، مال با قيمتى افتاده باشد يا ميت را در زمين غصبى دفن كرده باشند يا او را كفن غصبى پوشانيده باشند يا او را بىغسل و كفن دفن كرده باشند و هنوز از هم نپاشيده باشد .\r\nو بعضى « 1 » تجويز كرده‌اند « 2 » شكافتن قبر را كه ميّت را بيرون آورند و او را نقل به بعضى اماكن مشرفه كنند ، و ظاهر آن است كه نبش قبر به اين جهت جايز نباشد . بلى ، اگر اتفاق افتد كه به جهتى مشروع يا از روى جهل و خطا نبش قبر شود ، در آن وقت نقل كردن ميّت به بعضى اماكن شريفه جايز است .\r\nو هرگاه از وقت مردن ميّت اين قدر گذشته باشد كه ميّت رميم شده باشد ، يعنى بدن او خاك شده باشد و در مقبرهء آن مدفون شده باشد ، جايز است كه قبر او شكافته شود و ديگرى را در آن دفن كنند .\r\nمسألهء ششم : حرام است كه غير مسلمان را در مقبرهء مسلمانان دفن كنند ، مگر زن ذمّيّه [ اى 
  ] كه در شكم او طفل يكى از مسلمانان باشد .\r\nمسألهء هفتم : صاحبان ميّت و ارباب مصيبت را لازم است صبر كردن و به قضاى الهى راضى شدن تا حق تعالى اجر بىحساب به ايشان كرامت بفرمايد . و بايد بسيار بگويند : « إنّا للّه و إنّا إليه راجعون . اللهمّ آجرني على مصيبتي و اخلف عليّ أفضل منها » .\r\nثواب همان مصيبت بار ديگر به او كرامت مىشود . و بايد صاحب مصيبت بداند كه بلا و مصايب دنيا هديه‌اى است از جانب پروردگار كه به جانب دوستان خود\r\n\r\n\r\n","description":"","footnote":"\r\n( 1 ) . مسالك الأفهام 1 : 103 ؛ الحدائق الناضرة 4 : 146 - 147 ؛ رياض المسائل 1 : 456 .\r\n( 2 ) . هرگاه ميّت ، وصيت نموده باشد كه او را به يكى از مشاهد مشرفه نقل كنند و با وجود اين در مكان ديگر دفن شود ، شبهه‌اى در جواز شكافتن قبر نيست . بلكه اگر وصيت هم نكرده باشد ، بسيارى تجويز كرده‌اند ، با كراهت . و خود قدّس سرّه در « لوامع » اختيار فرموده‌اند و احوط ترك شكافتن است در اين صورت . ( احمد )\r\n","page_name":" 226 ","page_number":226},
  {"content":"\r\n\r\nمىفرستد و به درجات عاليهء بهشت رسيدن بدون مصايب دنيويه ممكن نيست .\r\nو در حديث « 1 » وارد است كه هر كه يك فرزند از او برود و صبر كند ، بهتر است از براى او از آن كه هفتاد فرزند از براى او بماند كه همه سوار شوند و در راه خدا جهاد كنند .\r\nو نيز مروى « 2 » است كه هر كه را خدا دوست مىدارد ، بهترين فرزندان او را مىگيرد .\r\nپس مؤمن بايد بر موت فرزندان و ساير خويشان صبر كند و راضى به قضاى الهى باشد و اضطراب و جزع نكند كه از درجهء صابران ساقط شود و مصيبت دنيا را با عذاب آخرت جمع كند .\r\nو جايز نيست كه در موت ديگرى گريبان چاك كند و جامه به درد ، مگر براى پدر و برادر كه گريبان چاك كردن و جامه دريدن در مصيبت ايشان جايز است .\r\nو بعضى « 3 » از براى زنان مطلقا تجويز كرده‌اند و احوط منع است .\r\nو جايز نيست خراشيدن رو و بريدن و كندن مو و طپانچه زدن بر رو ، و احوط آن است كه طپانچه بر زانو و غير آن نزند . اما گريه كردن جايز است و در آن منعى نيست .\r\nو همچنين جايز است ندبه كردن بر ميّت ، يعنى اظهار كردن نيكىهاى او و شمردن آن‌ها تا مردم طلب آمرزش از جهت او كنند . و نوحه كردن به حق جايز است كه دروغى در آن نباشد و چيزهاى بد از براى ميّت اظهار نكنند .\r\nمسألهء هشتم : سنّت است از براى مسلمانان كه اهل مصيبت را تعزيه كنند و ايشان را تسلى دهند و به صبر و شكيبايى امر كنند و ايشان را از ثواب صابران متذكر نمايند و به اين طريق ايشان را دعا كنند كه : « جبر اللّه وهنكم و أحسن عزاءكم و رحم موتاكم » .\r\nو اقل تعزيه آن است كه بروند تا صاحب عزا ايشان را ببيند ؛ خواه پيش از دفن يا\r\n\r\n\r\n","description":"","footnote":"\r\n( 1 ) . وسائل الشيعة 3 : 243 ، باب 72 من أبواب الدفن ، ح 1 .\r\n( 2 ) . وسائل الشيعة 3 : 244 ، باب 72 من أبواب الدفن ، ح 5 .\r\n( 3 ) . نهاية الإحكام 2 : 289 - 290 ؛ ذكرى الشيعة 2 : 57 ؛ مدارك الأحكام 3 : 155 .\r\n","page_name":" 227 ","page_number":227},
  {"content":"\r\n\r\nبعد از دفن . اما رفتن از براى تعزيه بعد از دفن ، افضل است .\r\nو از حضرت رسول صلّى اللّه عليه و آله مروى « 1 » است كه هر كه مصيبت زده [ اى 
  ] را صبر فرمايد ، حق تعالى او را ثواب صاحب مصيبت كرامت فرمايد ، بىآن كه از اجر او چيزى كم شود . و نيز فرمودند « 2 » : هر كه صبر فرمايد اندوهناكى را ، در صحراى محشر كه همه كس برهنه باشند ، حق تعالى او را حلّهء نيكويى از حلّه‌هاى بهشت بپوشاند كه فرحناك شود .\r\nو مستحب است كه صاحب عزا تغيير وضع كند تا مردم او را بشناسند . و مستحب است كه تا سه روز ، ديگران خصوصا همسايگان براى صاحبان عزا طعام بفرستند . و مكروه است « 3 » چيزى خوردن در نزد اهل مصيبت . و زياده از سه روز عزا نگيرند ، مگر زن كه تا چهار ماه و ده روز از براى شوهر عزا مىگيرد ، يعنى جامه‌هاى رنگين نمىپوشد و زينت نمىكند .\r\nمسألهء نهم : سنّت مؤكد است زيارت قبور مؤمنان ، خصوصا پدر و مادر و خويشان .\r\nو آن چه در سر قبور خواندن ثواب بسيارى دارد چند چيز است :\r\nاول : هفت مرتبه   « إِنَّا أَنْزَلْناهُ »   .\r\nدوم : يازده مرتبه   « قُلْ هُوَ اللَّهُ »   .\r\nسيم : يك مرتبه آية الكرسى .\r\nچهارم : سه مرتبه خواندن هر يك از سورهء « حمد » و   « قُلْ أَعُوذُ بِرَبِّ الْفَلَقِ »   و   « قُلْ أَعُوذُ بِرَبِّ النَّاسِ »   و   « قُلْ هُوَ اللَّهُ أَحَدٌ »   و « آية الكرسى » .\r\nو سنّت است كه در وقت خواندن ، رو به قبله بنشيند و دست بر روى قبر گذارد . و\r\n\r\n\r\n","description":"","footnote":"\r\nو 2 . وسائل الشيعة 3 : 213 ، باب 46 من أبواب الدفن ، ح 2 .\r\n3 . ظاهر آن است كه كراهت ، مختص به صورتى است كه ضرورتى در آن نباشد . پس هرگاه شخصى از راه دور بيايد به جهت تعزيه ، در چيزى خوردن آن كراهتى نيست . ( احمد )\r\n","page_name":" 228 ","page_number":228},
  {"content":"\r\n\r\nسنّت مؤكد است كه مؤمن ، مردگان خود را فراموش نكند ، خصوصا پدر و مادر را و اعمال خير از براى ايشان به جا آورد از نماز و روزه و حج و زيارت و تصدّق .\r\nو مروى « 1 » است كه حضرت صادق عليه السّلام در هر شب از براى فرزند خود و در روز آن از براى پدر و مادر خود چهارده ركعت نماز مىكرد و در ركعت اول   « إِنَّا أَنْزَلْناهُ »   مىخواند و در ركعت دوم   « إِنَّا أَعْطَيْناكَ »   مىخواند .\r\n\r\n\r\n","description":"","footnote":"\r\n( 1 ) . بعد از فحص و تتبّع در مظانّ خودش پيدا نكرديم .\r\n","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\n\r\nمطلب هشتم : در تيمم و احكام آن و در آن چند فصل است :\r\n\r\nفصل اول\r\nبدان كه تيمم ، واجب مىشود از براى نماز واجب و طواف واجب و مس كتابت قرآن - اگر مس واجب شده باشد - و از جهت داخل شدن در مسجد الحرام يا مسجد حضرت رسول صلّى اللّه عليه و آله و درنگ كردن در ساير مساجد ، اگر داخل شدن و درنگ كردن واجب شده باشد . و وجوب تيمم از براى امور مذكوره در صورتى است كه آب يافت نشود يا به جهت عذرى طهارت از آب ممكن نباشد .\r\nو هرگاه كسى در مسجد مكه يا مسجد مدينه محتلم شود ، واجب است كه تيمم كند و با تيمم از مسجد بيرون آيد . و ظاهر آن است كه مطلق جنب ، حكم او چنين باشد .\r\nو بعضى « 1 » حايض را نيز ملحق به جنب كرده‌اند و در دليل ، تأمل است .\r\nو ظاهر آن است كه هر حكمى كه مشروط به طهارت باشد ، يعنى شارع صحّت آن\r\n\r\n\r\n","description":"","footnote":"\r\n( 1 ) . المعتبر 1 : 222 ؛ تذكرة الفقهاء 1 : 264 ، مسألهء 84 ؛ منتهى المطلب 2 : 352 .\r\n","page_name":" 231 ","page_number":231},
  {"content":"\r\n\r\nرا موقوف بر مطلق طهارت كرده باشد ، در وقت تعذر طهارت به آب ، تيمم بدل از آن مىشود ، به عنوان وجوب ، اگر آن حكم واجب باشد و به عنوان استحباب ، اگر آن حكم مستحب باشد . و هر حكمى كه مشروط به نوع خاصى از طهارت باشد ، يعنى شارع آن را موقوف به خصوص غسل يا خصوص وضو كرده باشد ، مثل روزهء جنب كه صحّت آن را مشروط به غسل كرده ، در اين صورت تيمم بدل آن نمىشود « 1 » و در وقت تعذر غسل يا وضو تيمم لازم نيست ؛ مگر در موضعى كه بدليت به نص يا اجماع ثابت شود . و در بدليت تيمم از غسل‌هاى مستحب ، يعنى سنّت بودن تيمم به عنوان بدليت از بعضى غسل‌هاى مستحب در وقت نبودن آب ، خلاف است و اظهر عدم بدليت است . « 2 »\r\n\r\nفصل دوم در بيان امورى كه سبب و باعث تيمم است\r\nو آن چند امر است :\r\n\r\nاول : يافت نشدن آب بعد از آن كه آب را طلب كند .\r\nو كيفيت طلب در نزد اكثر آن است كه در زمين هموار از هر طرف به قدر مسافت حركت دو تير از تيرانداز معتدل به آلت معتدل ، طلب كند . و در زمين ناهموار كه مشتمل بر بلندى و پستى و درختان و سنگ‌ها باشد ، به قدر حركت يك تير طلب كند .\r\nو بعضى « 3 » گفته‌اند كه از هر طرفى كه احتمال مىرود كه در آنجا آب باشد ، اين قدر\r\n\r\n\r\n","description":"","footnote":"\r\n( 1 ) . اظهر بدليت است ؛ هم چنان كه خود « طاب ثراه » در غير اين كتاب اختيار فرموده‌اند . ( احمد )\r\n( 2 ) . خود « طاب ثراه » در « معتمد » [ معتمد الشيعة : 433 
  ] و « لوامع » ، بدليت را اختيار فرموده‌اند و اين اقوى است . پس مستحب است كه هرگاه آب يافت نشود ، به عوض غسل‌هاى مستحبه تيمّم كند . ( احمد )\r\n( 3 ) . المعتبر 1 : 393 ؛ جامع المقاصد 1 : 466 ؛ روض الجنان 1 : 322 ؛ مدارك الأحكام 3 : 181 .\r\n","page_name":" 232 ","page_number":232},
  {"content":"\r\n\r\nطلب كند كه به حسب عادت بر او معلوم شود كه آبى نخواهد يافت ؛ خواه آن قدر ، كمتر از قدر مقدّر باشد يا بيشتر . پس اگر چيزى ببيند كه عادت ، حكم كند به وجوب آب در نزد آن ، چون دهى يا سبزه ، واجب است كه به آنجا رود به قصد طلب و اگر چه مسافت زيادتر [ از 
  ] قدر مقدّر باشد . و اين قول خالى از قوت نيست . و بنابراين اگر يقين كند به وجود آب در نزديك يا دور و وقت وسعت داشته باشد و در طلب ضررى نباشد ، طلب آن واجب است ، و اگر چه مسافت ، از قدر مقدّر بسيار زيادتر شود . و به هر تقدير ، شكى نيست كه با وجود خوف از دزد يا جانوران يا از قافله بازماندن ، طلب ساقط است و بدون فحص و طلب ، تيمم مىكند .\r\nو همچنين اگر داند كه در آن موضع آب نيست و با وجود طلب به آبى نخواهد رسيد ، باز طلب لازم نيست و بدون آن تيمم مىكند . و اگر كسى بدون عذر ، ترك طلب كند و در وسعت وقت نماز ، تيمم كند ، تيمم او بىصورت است . و اگر به آن تيمم نماز كند ، اعاده يا قضاى آن لازم است . و اگر تيمم نكند تا وقت نماز تنگ شود ، در اين صورت اگر چه به سبب ترك طلب ، گناه كرده است ، اما تيمم و نماز او صحيح است و احتياج به اعادهء نماز نيست ، و اگر چه معلوم شود كه در موضعى كه طلب لازم بود آب موجود بود .\r\nو اگر كسى آب داشته باشد و متمكن از غسل يا وضو باشد ، اما عمدا تأخير كند و بدون ضرورت ، طهارت را به عمل نياورد تا وقت تنگ شود و اين قدر وقت باقى نباشد كه اگر طهارت با آب را به عمل آورد عبادت را به عنوان ادا دريابد ، اما اين قدر وقت باقى باشد كه اگر تيمم كند عبادت را دريابد ، در اين صورت بعضى « 1 » گفته‌اند كه بايد طهارت به آب را به عمل آورد و عبادت را قضا كند .\r\nو بعضى « 2 » گفته‌اند كه تيمم مىكند و عبادت را ادا مىكند . و چون تقصير كرده و\r\n\r\n\r\n","description":"","footnote":"\r\n( 1 ) . المعتبر 1 : 366 ؛ مدارك الأحكام 2 : 185 .\r\n( 2 ) . منتهى المطلب 3 : 38 .\r\n","page_name":" 233 ","page_number":233},
  {"content":"\r\n\r\nعمدا طهارت را تأخير كرده است ، لهذا اگر تيمم با ادا و طهارت آبى با قضا ، هر دو را به عمل آورد ، احوط و اولى خواهد بود . و فرقى نيست در نبودن آب ، ميان آن كه هيچ آب نباشد يا آن كه قدرى آب باشد كه از براى طهارت كافى نباشد . پس اگر آبى داشته باشد ، اما اين قدر نباشد كه كافى باشد از براى طهارتى كه به آن محتاج است از غسل يا وضو ، در اين صورت باز تيمم لازم است .\r\nو جايز نيست كه طهارت را تبعيض كند ، يعنى بعضى اعضا را به آبى كه دارد بشويد و باقى را تيمم نمايد . و اگر در اين حالت ، يعنى حالتى كه اين قدر آب داشته باشد كه بعضى از اعضا را بشويد نه همه را ، بعضى از اعضاى او مريض باشد كه شستن آن ممكن نباشد ، باز جايز نيست كه به آن آب اعضاى صحيحه شسته شود و اعضاى مريضه را تيمم نمايد ، بلكه شستن ساقط است و تيمم از براى همه لازم است . و همچنين اگر بعضى از اعضاى او نجس باشد و قدرت بر طهارت آن نداشته باشد - به جهت كمى آب يا به جهت ديگر - در اين صورت نيز تيمم لازم است و جايز نيست كه اعضاى پاك را بشويد و اعضاى نجس را تيمم دهد .\r\nو بالجمله ، طهارت بايد يا به شستن تنها باشد يا به تيمم تنها و مركب از هر دو نمىشود . پس اگر بعضى از اعضا را نتوان شست ، بايد تيمم نمود و شستن بعضى و تيمم بعضى جايز نيست . و جمع شدن شستن و مسح كردن در جبيره ، به جهت نص « 1 » است كه از قواعد كليه خارج است .\r\nو اگر اين قدر آب داشته باشد كه يا جامه و بدن او [ را 
  ] كه نجس شده بشويد يا وضو سازد ، واجب است كه به آن آب ، ازالهء نجاست از جامه و بدن كند و تيمم كند و جايز نيست كه به آن وضو سازد و با نجاست نماز كند .\r\n\r\nدوم : قدرت نداشتن بر چيزى كه تحصيل آب موقوف بر آن باشد\r\n، مثل اين كه در\r\n\r\n\r\n","description":"","footnote":"\r\n( 1 ) . وسائل الشيعة 1 : 463 ، باب 39 من أبواب الوضوء .\r\n","page_name":" 234 ","page_number":234},
  {"content":"\r\n\r\nنزديكى او آب موجود باشد ، اما به سبب پيرى يا بيمارى يا ضعف قوه يا مانند اين‌ها نتواند حركت كند و خود را به آب رساند ، و كسى هم كه آب از براى او بياورد هم به تبرّع يا به اجرتى كه قدرت بر دادن آن دارد ، نباشد ، يا اين كه بر سر چاهى باشد كه آب در آن باشد ، اما دلو و ريسمانى نداشته باشد كه آب [ را 
  ] بكشد ، كه در اين صورت بايد تيمم كند ، يا آن كه ديگرى آب داشته باشد و بفروشد به قيمتى كه نداشته باشد يا داشته باشد ، ليكن اگر در آن وقت آن قيمت را بدهد ، ضررى بدنى يا مالى « 1 » به او رسد كه در اين صورت نيز تيمم لازم است . اما هرگاه از قيمت دادن ، ضررى به بدن و مال او نرسد ، واجب است كه قيمت را بدهد و آب را بگيرد و اگر چه آن قيمتى كه مىدهد ، چندين برابر قيمت واقعى آن آب باشد . و كسى كه آب نداشته باشد و ديگرى آب را به او بذل كند « 2 » يا ببخشد ، ظاهر آن است كه قبول آن كس واجب باشد ، و اگر قبول نكند و تيمم كند ، تيمم آن بىصورت است .\r\n\r\nسيم : آن كه به سبب تنگى وقت ، رسيدن به آب و دريافتن نماز ممكن نباشد\r\nو اگر چه آن آب ، نزديك باشد . مثل اين كه جنب يا محتلم وقتى از خواب بيدار شود كه اگر به حمام يا موضعى ديگر رود از براى غسل ، نماز او فوت شود و ادراك يك ركعت را در وقت نكند ، در اين صورت واجب است كه تيمم كند بدل غسل و نماز كند و بعد از آن ، غسل كند .\r\nو همچنين است حكم اگر به جهت عذرى نماز او تأخير شود تا وقتى كه اگر وضو سازد ، نماز او فوت شود ، يعنى يك ركعت آن را در وقت در نيابد ، كه در اين صورت نيز لازم است كه تيمم كند و نماز را به جا آورد .\r\n\r\nچهارم : آن كه آب داشته باشد ، اما\r\nخود يا رفقاى او يا بعضى از حيوانات محترمه\r\n\r\n\r\n","description":"","footnote":"\r\n( 1 ) . مراد از ضرر مالى ، بر طرف شدن مالى است كه به آن محتاج باشد و بر طرف شدن آن باعث اضطرار آن شود ، نه مجرد كم شدن مال . ( احمد )\r\n( 2 ) . و همچنين واجب است هرگاه قيمت آب را به او ببخشد و خريدن ممكن باشد ، قبول كند . ( احمد )\r\n","page_name":" 235 ","page_number":235},
  {"content":"\r\n\r\nتشنه باشند كه اگر آن آب را به مصرف طهارت رساند ، بيم ضرر يا هلاكت « 1 » يا مشقت و زحمت خود يا بعضى از رفقا يا بعضى از حيوانات باشد ، كه در اين صورت بايد تيمم كند و آب را به مصرف تشنگان رساند .\r\nو همچنين است حكم هرگاه بالفعل تشنه نباشد ، اما از تشنگى بعد از اين ترسد ، مثل اين كه از روى عادت يا قرائن احوال ، بر او معلوم شود كه بعد از اين آب نخواهد بود و اگر آبى كه دارد صرف طهارت كند ، بعد از اين بيم هلاكت يا ضرر يا مشقت از براى خودش يا رفقا يا بعضى از حيوانات محترمه خواهد بود ، كه در اين صورت نيز تيمم كردن و گذاشتن آب لازم است .\r\n\r\nپنجم : خوف داشتن از تحصيل آب\r\n، مثل اين كه در راهى كه به طلب آب روند ، ترس دزدان و درندگان باشد ؛ خواه ترس بر نفس باشد يا بر مال باشد يا بر چاروا باشد يا بر ديگرى از مسلمانان باشد ، كه در اين صورت طلب كردن آب لازم نيست و بايد تيمم كند .\r\nو همچنين است حكم اگر بر اهل و مال خود ترسد كه آن‌ها را بگذارد و به طلب آب رود . و در مالى كه خوف بردن و ضايع شدن آن باعث ترك تحصيل آب و وجوب تيمم مىشود ، فرقى نيست كه بسيار باشد يا اندك . و بنابراين اگر تحصيل آب موقوف بر بردن يا ضايع شدن اندك مالى باشد ، بايد تحصيل آب را ترك كرد و تيمم نمود . و بنابر آنچه سابقا مذكور شد ، اگر تحصيل آب موقوف بر خريدن آن به قيمت بسيارى باشد ، واجب است كه آن قيمت را بدهد و تيمم جايز نيست .\r\n\r\n\r\n","description":"","footnote":"\r\n( 1 ) . بدان كه شكى نيست كه هرگاه ترسد كه اگر آب را به مصرف رساند ، خود يا رفيق خود هلاك شود يا مشقت شديد بكشد ، واجب است تيمّم . همچنين هرگاه حيوانى باشد كه قطع سفر بدون آن ممكن نباشد . اما در حيوانى كه قطع سفر بدون آن ممكن باشد ، محل اشكال است و احوط آن است كه تيمّم كند و نماز كند و بعد از رسيدن به آب ، وضو ساخته و نماز را قضا كند .\r\n( احمد )\r\n","page_name":" 236 ","page_number":236},
  {"content":"\r\n\r\nو فرق در ميان دو موضع ، به جهت نص است . و ظاهر آن است كه هرگاه خوف از مجرد جبن « 1 » و ضعف دل و شدت واهمه باشد نه از اقتضاى عقل ، باز بايد تحصيل آب را ترك كند و تيمم نمايد .\r\n\r\nششم : آن كه استعمال آب متعذر باشد\r\nبه جهت شدت سرما يا بيمارى و مرض ؛ خواه مرض ، شامل همهء بدن باشد يا مخصوص به عضوى باشد و محلّ جبيره نباشد ؛ زيرا كه اگر محل جبيره باشد - هم چنان كه بيان شد - بايد غسل يا وضو به عمل آورد و عضو مجروح را جبيره كند . و ترك استعمال آب در مرض و لازم شدن تيمم ، اعم از آن است كه در استعمال آب ، بيم هلاكت باشد يا بيم زيادتى مرض يا دير به شدن آن باشد .\r\nو همچنين است حكم اگر بالفعل مرضى نباشد ، اما ترسد كه از استعمال آب مرض به هم رسد . و مرجع در دانستن اين كه استعمال آب باعث ضرر مىشود ، ظنى است كه از راه تجربه باشد يا از خبر دادن شخصى كه عارف به طب باشد و وثوق به قول او باشد . و اگر كسى مرضى داشته باشد كه از استعمال آب بيم ضرر نباشد ، مثل بعضى از انواع درد سر و تب‌ها ، واجب است كه آب را استعمال كند و تيمم او صحيح نيست . و اگر آب ، سرد باشد و از استعمال آن به حسب عادت بيم ضرر نباشد ، اما استعمال بسيار دشوار باشد به حدى كه تحمل آن به حسب عادت شاق باشد ، در اين صورت ، بعضى « 2 » ، تجويز تيمم كرده‌اند . و بعضى « 3 » ، [ تجويز 
  ] نكرده‌اند . و بعضى گفته‌اند :\r\nاستعمال آب لازم است .\r\nو ظاهر آن است كه در اين صورت و صورتى كه استعمال آب منشأ حدوث بعضى\r\n\r\n\r\n","description":"","footnote":"\r\n( 1 ) . تيمّم كردن در صورت جبن بايد تقييد شود به صورتى كه شدت جبن به حدى باشد كه هرگاه به طلب آب برود ، منشأ ضرر جسمانى و نفسانى از براى او بشود ؛ هم چنان كه خود « طاب ثراه » در « لوامع » تقييد فرموده‌اند . ( احمد )\r\n( 2 ) . محقق در المختصر النافع : 61 ؛ و علّامه در إرشاد الأذهان 1 : 233 .\r\n( 3 ) . قواعد الأحكام 1 : 237 ؛ رياض المسائل 1 : 10 .\r\n","page_name":" 237 ","page_number":237},
  {"content":"\r\n\r\nاز امراض جزئيه شود « 1 » كه به زودى رفع شود ، چون درد دندان يا اندك دردسرى كه هر يك از استعمال آب و تيمم جايز باشد ، پس اگر استعمال آب كند ، غسل و وضوى او باطل نيست ؛ هم چنان كه اگر تيمم كند ، تيمم او صحيح است و باطل نيست .\r\nو اكثر فقها گفته‌اند « 2 » كه : شين ، يعنى تركيدن عضو ، مثل مرض است كه موجب تيمم است و با وجود آن ، غسل و وضو ساقط است .\r\nو بعضى گفته‌اند : اگر شديد باشد موجب تيمم است و الّا فلا .\r\nو بعضى « 3 » گفته‌اند كه : اگر به حدّى رسد كه آن را مرض گويند و ضررى كه به حسب عادت متحمل آن نتوان شد حاصل باشد ، چنان كه در بعضى بلاد نسبت به بعضى اشخاص به هم مىرسد ، موجب تيمم است و الّا فلا .\r\nو حق آن است كه اين ناخوشى اگر به نحوى باشد كه به حدّ مرض باشد و به حسب عادت ، تحمل آن نتوان شد و استعمال آب منشأ زيادتى يا دير به شدن آن شود ، يا به حد مرض نرسيده باشد ، اما استعمال آب منشأ رسيدن به اين حد بشود ، در اين صورت غسل و وضو ساقط و تيمم لازم است . و اگر به اين حد نرسيده باشد و در استعمال آب مشقتى نباشد و بيم زيادتى يا دير به شدن نيز نباشد ، تيمم جايز نيست و غسل يا وضو لازم است . و اگر به نحوى باشد كه استعمال آب باعث مشقت و زحمت باشد و باعث زيادتى آن و رسيدن به حدّ مرض نباشد ، ظاهر آن است كه تيمم جايز باشد و غسل يا وضو نيز جايز باشد ، و اگر احدهما را به جا آورد ، باطل نخواهد بود و نماز او صحيح خواهد بود .\r\nو اگر كسى داند كه غسل كردن باعث ضرر او است و نمىتواند غسل كرد و با وجود اين عمدا جنب شود ، اقوى آن است كه تيمم مىكند و نماز مىكند و نماز او\r\n\r\n\r\n","description":"","footnote":"\r\n( 1 ) . خود « طاب ثراه » در « لوامع » اختيار فرموده‌اند كه در صورتى كه باعث مرض جزئى يا مشقتى كه در عادت توان متحمل آن شد بشود ، البته بايد وضو و غسل به عمل آورد و تيمم آن صحيح نيست ، و اين اقوى است . ( احمد )\r\n( 2 ) . روض الجنان 1 : 317 ؛ ذخيرة المعاد : 94 ؛ مسالك الأفهام 1 : 111 .\r\n( 3 ) . مجمع الفائدة و البرهان 1 : 215 .\r\n","page_name":" 238 ","page_number":238},
  {"content":"\r\n\r\nصحيح است و اعادهء آن صحيح نيست . و جنب شدن آن هرگاه به نحو حلال باشد ، يعنى مجامعت با زن خود باشد با وجود علم او به تعذر غسل ، حرام نيست و منعى در آن نرسيده ، و اگر كسى از شدت سرما ترسد و ممكن باشد كه آب را گرم كند و استعمال كند و واجب است كه گرم كند و استعمال كند ، تيمم از براى او جايز نيست . و اگر محتاج باشد به خريدن هيزم يا اجرت گرفتن كسى كه آب را گرم كند ، واجب است با وجود قدرت .\r\nو از آن چه مذكور شد ظاهر شد كه مجامعت كردن مردان با زنان در شب ، با وجود علم ايشان به اين كه پيش از نماز صبح زنان به حمام نمىتوانند رفت - هم چنان كه متعارف غالب بلاد است كه حمامى كه زنان پيش از صبح بروند نمىباشد - جايز است و حرام نيست . اما با وجود قدرت بر آب گرم كردن و غسل كردن ، زن واجب است كه چنان كند ، بلكه به هر نحوى كه غسل ممكن باشد كه در آن ضررى نباشد ، واجب است كه زن غسل به عمل آورد . و اين به حسب بلاد و فصول مختلف مىشود ؛ زيرا كه در فصل تابستان و در بلاد حارّه ، ظن غالب ، بلكه يقين حاصل است كه از آب سرد غسل كردن ضررى متصور نيست ؛ خصوصا نسبت به بعضى زنان . پس واجب است كه غسل از آب سرد بكنند . و اگر غسل به آب سرد در فصول ديگر يا در همهء فصول ، در بعضى بلاد مظنه ضرر باشد ، بايد آب را گرم كنند و زن غسل كند . و بر مرد لازم است كه هيزم و ساير اسباب گرم كردن را از براى زن حاضر كند و او را امر به غسل كند و با وجود اين اگر زن كوتاهى كند ، معصيت آن با خودش است و عمدا ترك نماز كرده خواهد بود .\r\nو اگر قدرت بر گرم كردن آب نداشته باشد يا مزاج زن به نحوى باشد كه در آن وقت غسل كردن به آب گرم نيز موجب ضرر و حدوث بعضى امراض شود ، در اين صورت بر او لازم است كه نجاست ظاهرى را تطهير كند و بدل غسل تيمم كند و نماز كند . و اگر كوتاهى كند و تيمم نكند و نماز به جا نياورد ، عمدا ترك نماز كرده و مستحق عذاب پروردگار است .\r\n\r\n","description":"","footnote":"","page_name":" 239 ","page_number":239},
  {"content":"\r\n\r\n\r\nفصل سيم در بيان آن چه تيمم كردن به آن جايز است\r\nو در آن چند مسأله است :\r\n\r\nمسألهء اول : خلافى نيست در اين كه تيمم به خاك صحيح است .\r\nو حق آن است كه هر چه اسم زمين بر آن صادق آيد ، چون سنگ و زمين گچ و ريگ و آهك ، تيمم كردن به آن صحيح است و لازم نيست كه بر خاك خالص باشد ؛ هم چنان كه بعضى « 1 » گفته‌اند .\r\nبلى ، احوط « 2 » ، بلكه اظهر آن است كه هرگاه تيمم به سنگ كند بايد كه بر روى آن خاك يا گرد يا غبارى باشد كه به دست چسبد ؛ زيرا كه از آيه « 3 » و بعضى « 4 » اخبار ظاهر مىشود كه در تيمم ، چسبيدن غبار به دست شرط است .\r\nو در تيمم كردن به خاك لازم نيست كه خاك بر روى زمين باشد ، بلكه اگر در ظرفى يا بر روى فرش يا حصير يا جامه يا هر موضعى كه باشد ، تيمم به آن جايز است ، اما بايد قدرى باشد كه خاك بر آن صادق آيد و مجرّد غبار بر روى فرش و حصير و ساير آن چه كه زمين بر آن صادق نمىآيد كافى نيست . بلى ، مجرّد غبار بر آن چه زمين صادق آيد ، چون سنگ و ريگ و امثال آن ، كافى است .\r\n\r\nمسألهء دوم : جايز نيست تيمّم به معادن\r\n، از طلا و نقره و مس و فيروزه « 5 » و ياقوت و الماس و زرنيخ و سرمه و نمك و خاك آهن و خاكستر و گچ و آهك پخته و آرد و اشنان و امثال آن ، و آن چه از زمين مىرويد از گياهان . و همچنين تيمم جايز نيست بر\r\n\r\n\r\n","description":"","footnote":"\r\n( 1 ) . المقنعة : 59 ؛ الكافي في الفقه : 136 ؛ الناصريات : 151 ، مسألهء 48 ؛ المعتبر 1 : 372 .\r\n( 2 ) . و همچنين احوط آن است كه به خاك خالص باشد ؛ اگر چه واجب نيست . ( احمد )\r\n( 3 ) . النساء ( 4 ) : 43 ؛ المائدة ( 5 ) : 6 .\r\n( 4 ) . وسائل الشيعة 3 : 353 ، باب 9 من أبواب التيمّم .\r\n( 5 ) . در نسخهء « ب » : « فيروزج » .\r\n","page_name":" 240 ","page_number":240},
  {"content":"\r\n\r\nخاكى كه مغصوب باشد يا نجس باشد . و ظاهر آن است كه آجر نيز جايز نباشد . و ظاهر آن است كه بر خزف و آبگينه جايز نباشد .\r\nو هرگاه خاك با غير خاك ممزوج شود ، اگر به حيثيتى باشد كه نام خاك بر آن اطلاق شود جايز است . و اگر نام خاك بر آن اطلاق نشود ، تيمم بر آن جايز نيست . و تيمم بر گل در غالب اخبار « 1 » جايز نيست .\r\n\r\nمسألهء سيم : هرگاه خاك يا آن چه زمين بر آن صادق است\r\nكه غبار بر آن چسبيده يافت نشود ، هر چه غير زمين باشد و بر آن غبارى باشد ، بايد بر آن غبار تيمم كند ؛ چون غبار خزف و آجر و فرش و حصير و غبار جامه و غبار زين و يال اسب و امثال اين‌ها . و ظاهر آن است كه بر غبار هر يك كه خواهد تيمم كند ، مخيّر باشد و ترتيبى در ميان آن‌ها نباشد . و اگر در ظاهر جامه و نمد و يال اسب و امثال اين‌ها غبارى نباشد و از تكانيدن ، غبارى به هم رسد ، لازم است بتكاند تا غبار به هم رسد و به آن تيمم كند . و اگر اصلا غبارى نباشد ، تيمم جايز نيست . و هرگاه غبار يكى از اشياى مذكوره بيشتر باشد ، احوط آن است كه به آن تيمم كند . و هرگاه بعضى از اشياى مذكوره كه غبار داشته باشد يافت شود و سنگ بىغبار نيز يافت شود بعضى « 2 » تقديم غبار اشياى مذكوره را لازم دانسته‌اند و بعضى « 3 » تقديم سنگ را لازم دانسته‌اند .\r\nو ظاهر تقديم سنگ است .\r\nو هرگاه هيچ يك از سنگ و چيزى از اشياى مذكوره كه غبار داشته باشد يافت نشود و گل يافت شود ، اگر ممكن باشد كه گل را جمع كند و خشك كند و به آن تيمم كند ، بايد چنان كند و اگر خشك كردن ممكن نشود ، به گل تيمم كند . و در تيمم به گل بعضى « 4 » لازم دانسته‌اند كه بعد از گذاشتن دست‌ها به گل ، ساعتى صبر كند كه گلى كه به\r\n\r\n\r\n","description":"","footnote":"\r\n( 1 ) . وسائل الشيعة 3 : 349 و 353 ، باب 7 و 9 من أبواب التيمّم .\r\n( 2 ) . المراسم : 53 ؛ مفاتيح الشرائع 1 : 61 ؛ الجامع للشرائع : 47 ؛ مفتاح الكرامة 1 : 535 ؛ كشف اللثام 1 : 459 .\r\n( 3 ) . النهاية : 41 ؛ الوسيلة : 71 ؛ السرائر 1 : 137 ؛ كشف اللثام 1 : 451 .\r\n( 4 ) . الوسيلة : 71 ؛ تحرير الأحكام 1 : 22 .\r\n","page_name":" 241 ","page_number":241},
  {"content":"\r\n\r\nدست‌هاى او چسبيده خشك شود ، آنگاه رو و پشت دست‌ها را مسح كند .\r\nو ظاهر آن است كه صبر كردن از براى خشك شدن گلى كه به دست چسبيده لازم نباشد .\r\nو هرگاه گل نيز يافت نشود و برف يا يخ يافت شود و آب كردن آن ممكن نباشد ؛ زيرا كه اگر آب كردن ممكن باشد ، واجب است كه آب كند و وضو بسازد و تيمم كردن به هيچ چيز ، حتّى به خاك هم جايز نيست . در اين صورت ، يعنى صورت يافت شدن برف با عدم امكان آب كردن ، بعضى « 1 » گفته‌اند : واجب است كه تيمم به برف كند .\r\nو بعضى « 2 » گفته‌اند كه تيمم به برف صورتى ندارد ، بلكه در اين هنگام نماز كردن ساقط است ، و اول احوط است . « 3 »\r\n\r\nمسألهء چهارم : جايز است تيمم كردن بر خاك قبر\r\nو خاكى كه قبل از آن بر آن تيمم شده باشد . و سنّت است كه خاك تيمم ، خاك خالص باشد كه به هيچ چيز ممزوج نشده باشد و از زمين مرتفع باشد ، چون تل‌هاى صحرا .\r\nو مكروه است تيمم كردن بر ريگ و زمين شوره‌زار .\r\n\r\nمسألهء پنجم : هرگاه كسى به خاكى تيمم كند\r\nو بعد از نماز ، معلوم او شود كه آن خاك غصبى بوده ، نماز او صحيح است ، ليكن بايد مالك خاك را راضى كند . و همچنين است حكم در آب وضو و غسل . و هرگاه بعد از نماز ، معلوم وى شود كه خاك يا آب نجس بوده ، بايد بعد از طهارت صحيح ، نماز را اعاده كند .\r\n\r\n\r\n","description":"","footnote":"\r\n( 1 ) . المعتبر 1 : 377 .\r\n( 2 ) . السرائر 1 : 138 ؛ جامع المقاصد 1 : 486 ؛ مدارك الأحكام 2 : 208 ؛ كشف اللثام 2 : 463 .\r\n( 3 ) . بدان كه هرگاه ممكن باشد كه برف يا يخ را بردارد و بر اعضاى وضو يا بر جميع اعضا در غسل بمالد ، بايد چنين كند و نماز كند و احتياطا بعد از رسيدن به آب ، نماز را قضا كند . و هرگاه تيمم ممكن باشد و برف و يخ ماليدن نيز ممكن باشد ، احتياط آن است كه هر دو را به عمل آورد . و هرگاه هيچ يك از اين‌ها ممكن نباشد ، تيمم به برف يا يخ كند و نماز كند و نماز را نيز احتياطا قضا كند . و هرگاه اين نيز ممكن نشود ، نماز ساقط است و بعد از رسيدن به مطهّر ، نماز را قضا مىكند . ( احمد )\r\n","page_name":" 242 ","page_number":242},
  {"content":"\r\n\r\n\r\nفصل چهارم در بيان واجبات تيمم كه حقيقتا تيمم عبارت از آن است\r\nبدان كه واجبات تيمم چند امر است :\r\n\r\nاول : نيّت\r\n، و قدر واجب از نيّت - بنابر اصح - آن است كه « قصد مىكند كه تيمم مىكنم قربة الى اللّه » ، و قصد وجوب در تيمم واجب و قصد سنّت در تيمم سنّت لازم نيست . و همچنين قصد استباحه و بدليت تيمم از وضو يا غسل لازم نيست بنابر اقوى . و جمعى « 1 » لازم دانسته‌اند .\r\nو كسى كه خواهد احتياط به عمل آورد ، در تيمم واجب ، نيت چنين كند كه « تيمم مىكنم جهت مباح بودن نماز ، بدل از غسل يا وضو از جهت آن كه واجب است ، قربة الى اللّه » . و اگر تيمم سنّت باشد بگويد : از جهت آن كه سنّت است . و چون تيمم پيش از وقت نماز جايز نيست و بايد بعد از دخول وقت باشد ، لهذا هر وقت تيمم كند ، نماز بر او واجب است و نيّت وجوب مىتواند كرد . و مثل وضو يا غسل نيست كه پيش از وقت نماز جايز است و در آن وقت ، نيّت وجوب صحيح نيست ، به اعتبار اين كه هنوز نماز بر او واجب نشده ؛ مگر نسبت به كسى كه نمازى واجب بر ذمّهء او باشد .\r\nو وقت نيّت ، وقت دست زدن است بر زمين .\r\nو بعضى « 2 » گفته‌اند وقت مسح كردن پيشانى است . و اول اقوى است . و بايد بر حكم نيّت باقى باشد تا از تيمم فارغ شود و معنى بقاى بر حكم نيّت ، در وضو مذكور شد .\r\n\r\nدوم : زدن هر دو كف دست بر زمين .\r\nو بايد زدن صادق آيد و مجرد گذاشتن باطن دو دست بر زمين به نحوى كه زدن بر آن صادق نيايد كافى نيست . و لازم است كه هر\r\n\r\n\r\n","description":"","footnote":"\r\n( 1 ) . الخلاف 1 : 144 ، مسألهء 92 ؛ المعتبر 1 : 394 ؛ قواعد الأحكام 1 : 238 .\r\n( 2 ) . نهاية الإحكام 1 : 203 .\r\n","page_name":" 243 ","page_number":243},
  {"content":"\r\n\r\nدو كف دست را به يك‌دفعه بر زمين زند ؛ پس اگر يكى را پيش‌تر از ديگرى بر زمين زند ، مجزى نيست .\r\nو دانستى كه احوط ، بلكه اظهر آن است كه لازم است چيزى از خاك يا غبار بر دست چسبد كه به آن مسح كند . و اگر رسيدن خاك به دست ، از باد يا به طريقى ديگر باشد كه از دست به زمين زدن نباشد ، مجزى نيست و مسح كردن به آن كافى نيست ، بلكه دست زدن به زمين واجب است ، و واجب است كه حايلى ميان دست و زمين نباشد . پس اگر انگشترى يا زهگير در دست داشته باشد ، بيرون كند و در وقت مسح كردن رو و پشت دست‌ها نيز بايد حايلى نداشته باشد .\r\nو سنّت است كه بعد از دست زدن به خاك ، دست‌ها را بتكاند .\r\n\r\nسيم : مسح كردن پيشانى و هر دو جبين است\r\nتا طرف بالاى بينى ، و احوط ، بلكه اظهر آن است كه ابروها را نيز داخل مسح كند .\r\nو بعضى « 1 » مسح تمام رو را واجب دانسته‌اند . « 2 » و اقوى عدم وجوب است ، بلكه لازم ، مسح پيشانى است و جبين و ابرو تا طرف بالاى بينى .\r\nو بايد ابتداى مسح از رستنگاه موى سر باشد ، و اگر بر عكس كند باطل است . و بايد مسح كردن بر هر دو باطن كف دست باشد جميعا بنابر اصح . پس مسح كردن به مجموع باطن كف يك دست يا مجرد انگشتان هر دو دست يا به ماسواى انگشتان از باقى كف كه در بالاى انگشتان است كافى نيست . و قدر واجب آن است كه به مجموع باطن هر دو دست ، مجموع پيشانى و دو جبين مسح شود ؛ به نحوى كه در عرف بگويند كه به مجموع دو كف ، مجموع اين دو عضو را مسح كرد . و لازم نيست كه هر جزئى از باطن دو كف به هر جزئى از دو عضو برسد ؛ زيرا كه اين متعذر است . پس بنابر آنچه مذكور شد ، كيفيت تيمم مسح رو آن است كه دو كف را به يكديگر ضمّ كند\r\n\r\n\r\n","description":"","footnote":"\r\n( 1 ) . المعتبر 1 : 384 .\r\n( 2 ) . و ظاهر آن است كه مستحب است مسح كردن جميع رو ، پس سنّت است كه بعد از مسح كردن پيشانى و دو جبين تا طرف بينى ، تتمّه او را نيز مسح كند . ( احمد )\r\n","page_name":" 244 ","page_number":244},
  {"content":"\r\n\r\nو ابتداى موضع تيمم را كه بند دست‌ها است بر رستنگاه موى سر گذارد و از باب مقدّمه قدرى بر بالاى رستنگاه مو گذارد ، پس دست‌ها را فرود آورد . و چون عرض هر دو كف ، مجموع عرض پيشانى و هر دو جبين را فرو نمىگيرد ، بلكه در غالب مردم دو جبين از عرض كف‌ها بيرون مىافتد ، لهذا بايد در وقت فرود آوردن كف‌ها چون ابتداى كف‌هاى دست كه در نزد بند دست‌هاست بر ابروها و طرف بالاى بينى رسد و آن‌ها را فروگيرد . و كف‌ها را به جانب جبين ميل دهد تا هر دو جبين را مسح كند ، آنگاه دست‌ها را فرود آورد تا سر انگشتان به طرف بالاى بينى رسد .\r\nو ظاهرا جايز باشد كه چون قدرى از كف‌ها قدرى از پيشانى را مسح كند ، كف‌ها را به جانب جبين ميل دهد كه آن چه از دو جبين كه در محاذى آن قدر ممسوح است ، مسح كند ، آنگاه آن‌ها را به جانب پيشانى آورد و قدرى را مسح كند و باز ميل دهد و محاذى آن را از جبينين مسح كند ، و همچنين به اين نحو پايين آيد تا سرهاى انگشتان به طرف بالاى بينى رسد و جبينين خارج باشند و هيچ مسحى بر آن‌ها واقع نشود ، و بعد از آن ، على حده مسح جبينين را كند ، گويا بىصورت باشد .\r\n\r\nچهارم : مسح كردن پشت دست‌ها به باطن كف‌ها\r\n، يعنى ابتدا باطن كف دست چپ بر پشت دست راست بمالد ، پس باطن كف دست راست بر پشت دست چپ مالد . و حد پشت دست‌ها كه بايد مسح شود - بنابر اصح - از بند دست است تا سر انگشتان . و لازم است كه از باب مقدمه ، قدرى بالاتر از بند دست را داخل كند به موضع مسح .\r\nو سنّت است كه از مرفق تا سر انگشتان را مسح كند . و بعضى « 1 » اين را واجب دانسته‌اند و اين ضعيف است .\r\n\r\nپنجم : ترتيب\r\n، به نحوى كه مذكور شد ؛ يعنى اول دست‌ها بر زمين زند ، پس مسح رو كند ، پس مسح پشت دست راست كند ، پس مسح پشت دست چپ كند . و اگر\r\n\r\n\r\n","description":"","footnote":"\r\n( 1 ) . المعتبر 1 : 386 .\r\n","page_name":" 245 ","page_number":245},
  {"content":"\r\n\r\nاخلال به ترتيب كند ، مثل اين كه ابتدا دست چپ را مسح كند و بعد از آن دست راست را بايد دوباره « 1 » اول دست راست را مسح كند ، پس دست چپ را ؛ به شرطى كه موالات عرفى صادق باشد . و اگر اين قدر از زمان گذشته باشد كه متابعت عرفى صادق نيايد ، لازم است كه تيمم را از سر گيرد .\r\n\r\nششم : موالات\r\n، و مراد از آن در اينجا متابعت عرفى است ؛ يعنى به نحوى افعال تيمم را به جا آورد كه در عرف گويند كه آن‌ها را پىدرپى به عمل آورد ، و فاصله و تأخير ميان آن‌ها واقع نشد .\r\n\r\nهفتم : پاك بودن موضع مسح كه پيشانى و جبينين و پشت دست‌هاست .\r\nپس اگر يكى از آن‌ها نجس باشد و با وجود امكان ازاله نجاست آن را مسح كند ، تيمم او باطل است . و اگر ازالهء نجاست معتذر باشد ، موضع نجس را مسح مىكند و حرجى در آن نيست و اگر چه آن نجاست جرمى داشته باشد كه حايل ميان ماسح و ممسوح شود ؛ ليكن شرط است كه نجاست ، سرايت به خاكى كه بر دست چسبيده نكند كه اگر سرايت به آن كند ، بعضى « 2 » باز گفته‌اند كه تيمم صحيح است و حرجى در آن نيست به جهت تعذر .\r\nو بعضى « 3 » گفته‌اند : تيمم بىصورت است و چون طريق صحيح نيز متعذر است طهارت و نماز ساقط است ؛ بنابر آنكه چسبيدن خاك بر دست لازم باشد .\r\nو قول آخر اظهر است ، اما اول احوط است . « 4 »\r\n\r\nهشتم : آن كه افعال تيمم را خود به جا آورد .\r\nپس اگر با وجود قدرت و بدون ضرورت ، ديگرى او را تيمم دهد ، آن تيمم بىصورت است . بلى ، با وجود ضرورت\r\n\r\n\r\n","description":"","footnote":"\r\n( 1 ) . ظاهر آن است كه دوباره مسح دست راست ضرور نباشد . بلى ، اگر هنوز دست راست را مسح نكرده باشد ، بايد آن را مسح كند و بعد ، دست چپ را . ( احمد )\r\n( 2 ) . كفاية الأحكام : 9 .\r\n( 3 ) . ر . ك : مفتاح الكرامة 4 : 460 .\r\n( 4 ) . احتياط آن است كه در اين صورت تيمّم كند و نماز كند با وجود نجاست و تعذر ، و بعد از امكان تطهير نماز را قضا كند . ( احمد )\r\n","page_name":" 246 ","page_number":246},
  {"content":"\r\n\r\nو اضطرار جايز است كه ديگرى او را تيمم دهد . و بايد آن ديگرى اكتفا به قدر ضرورت كند و آن چه را مريض تواند خود به جا آورد ، خود متوجه شود و ديگرى به عمل نياورد . پس اگر دست‌هاى مريض بىقوت باشد به نحوى كه خود نتواند آن‌ها را بر زمين زند ، بايد ديگرى آن‌ها را بر زمين زند و بر اعضاى مريض بمالد « 1 » .\r\n\r\nفصل پنجم در احكامى كه متعلق به تيمم است\r\nو در آن چند مسأله است :\r\n\r\nمسألهء اول : هم چنان كه دانستى ، واجب است كه مسح به باطن كف باشد .\r\nپس اگر به اختيار به پشت دست مسح كند ، تيمم او باطل است . بلى ، در حالت اضطرار كه از باطن كف نتواند مسح كرد ، بايد به پشت دست مسح كند . « 2 »\r\n\r\nمسألهء دوم : اكثر متأخرين بر آنند كه در تيممى كه بدل وضو است\r\n، بايد دست‌ها را يك نوبت بر زمين زند و رو و پشت دست‌ها را مسح كند و در تيمم بدل غسل ، دو نوبت دست‌ها را بر زمين زند : يكى از براى مسح رو و ديگرى از براى مسح دست‌ها .\r\nو بعضى « 3 » گفته‌اند كه در هر دو قسم تيمم ، بايد دو نوبت دست بر زمين زند .\r\nو اكثر قدما و محققين متأخرين بر آنند كه در هر دو قسم ، واجب يك نوبت است « 4 » و نوبت دوم سنّت است . و اين قول در نظر فقير اقوى است ، و ليكن بايد مهما امكن ، زدن نوبت دوم را ترك نكند .\r\n\r\n\r\n","description":"","footnote":"\r\n( 1 ) . در نسخهء « ب » : « مسح نمايد » .\r\n( 2 ) . احتياط آن است كه در اين صورت ، خود تيمّم كند و به پشت دست مسح كند و بعد نايبى گرفته كه در تيمّم رو و پشت دست ، او را به باطن دست خود مسح كند . ( احمد )\r\n( 3 ) . المعتبر 1 : 388 .\r\n( 4 ) . ظاهر آن است كه در هر دو قسم ، دو نوبت زدن لازم باشد . ( احمد )\r\n","page_name":" 247 ","page_number":247},
  {"content":"\r\n\r\n\r\nمسألهء سيم : پيش از داخل شدن وقت نماز ، تيمم جايز نيست\r\nو بعد از داخل شدن وقت ، بعضى « 1 » گفته‌اند كه در وسعت وقت جايز نيست مطلقا ، بلكه واجب است كه تيمم را به آخر وقت اندازد .\r\nو بعضى « 2 » گفته‌اند كه تأخير انداختن به آخر وقت لازم نيست ، بلكه بعد از داخل شدن وقت جايز است مطلقا .\r\nو بعضى « 3 » گفته‌اند كه اگر عذر مرجوع الزوال باشد ، يعنى محتمل باشد كه در آخر وقت آب به هم رسد يا مرضى كه دارد زايل شود ، واجب است كه تيمم را به آخر وقت اندازد . و اگر علم يا ظن غالب داشته باشد كه عذر او تا آخر وقت باقى خواهد بود ، جايز است كه در وقت وسعت تيمم كند .\r\nو اين قول اظهر است « 4 » ، ليكن احوط آن است كه به آخر وقت اندازد ، هر چند معلوم باشد كه در آخر عذر باقى خواهد بود .\r\nو بنابر قول اول كه تأخير به آخر وقت مطلقا واجب باشد ، هرگاه در آخر وقت تيمم كند و تيمم او باقى باشد تا وقت نمازى ديگر داخل شود ، اقوى آن است كه مىتواند در اول وقت آن نماز را به جا آورد . و هر تيمّمى كه جهت نماز فريضه كرده باشد ، مادامىكه نشكند مىتواند به همان تيمم نماز فريضهء ديگر و نمازهاى نافله كند و از براى هر فريضه ، تيمم على حده ضرور نيست .\r\n\r\nمسألهء چهارم : هرگاه بر ذمّهء كسى نماز قضايى باشد\r\n، در همه وقت ، تيمم مىتواند .\r\n\r\n\r\n","description":"","footnote":"\r\n( 1 ) . النهاية : 47 ؛ المبسوط 1 : 31 ؛ الانتصار : 122 ، مسألهء 23 ؛ مختلف الشيعة 1 : 253 ، مسألهء 191 .\r\n( 2 ) . المقنع : 25 ؛ الهداية : 88 ؛ الأمالي : 515 ، مجلس 93 ، ح 1 ؛ كشف اللثام 1 : 482 - 483 .\r\n( 3 ) . المعتبر 1 : 383 - 384 ؛ تذكرة الفقهاء 2 : 201 ؛ قواعد الأحكام 1 : 239 ؛ مختلف الشيعة 1 : 253 ، مسألهء 191 .\r\n( 4 ) . اقوى در اين مسأله ، هم چنان كه خود « طاب ثراه » در « لوامع » اختيار فرموده‌اند آن است كه هرگاه ظن غالب يا علم باشد كه عذر در آخر وقت رفع خواهد شد ، واجب است تأخير . و اگر ظن غالب يا علم باشد كه عذر رفع نخواهد شد ، واجب نيست ، بلكه احوط هم نيست . و مستحب است كه در اول وقت ، تيمم كند و نماز كند . و اگر طرفين مساوى باشد ، جايز است تيمم كند اول وقت ، با استحباب تأخير تا آخر وقت .\r\n( احمد )\r\n","page_name":" 248 ","page_number":248},
  {"content":"\r\n\r\nكرد و داخل شدن وقت فريضهء حاضره لازم نيست - چه جاى آن كه تنگ شدن وقت آن شرط باشد - و به آن تيمم مىتواند نمازهاى حاضر را كه ادايى است به جا آورد .\r\n\r\nمسألهء پنجم : جايز است تيمم از براى نوافل مرتّبه\r\nدر هر وقت كه خواهد آن را به عمل آورد و اگر چه در وسعت وقت باشد . و به آن تيمّم مىتواند نماز واجبى را به جا آورد . و بنابراين كسى كه مراعات آخر وقت را لازم داند و در وسعت وقت تيمم را جايز نداند ، مىتواند در اول وقت نماز واجبى ، تيمم از براى نماز نافله كند و به آن تيمم ، نماز واجبى را در وسعت وقت به جا آورد و احتياج به آن چه بعضى « 1 » گفته‌اند كه اگر خواهد در وسعت وقت تيمم كند دو ركعت نماز ، نذر كند نيست . و ظاهر آن است كه تيمم كردن از براى نافلهء مبتدئه نيز جايز باشد .\r\n\r\nمسألهء ششم : جايز است تيمم كردن از براى نماز آيات\r\n، چون خسوف و كسوف و زلزله ، به شرط عدم قدرت بر وضو در وقت حاصل شدن آن آيات ، و پيش از حصول آن ، تيمم جايز نيست . و جايز است تيمم از براى نماز ميّت و اگر چه آب يافت شود ، و در وقت حضور جنازه از براى نماز كردن .\r\nو بعضى « 2 » گفته‌اند كه : بعد از شستن ميّت ، تيمم جايز است و اگر چه هنوز ارادهء نماز نشده باشد . و جايز است تيمم از براى نماز استسقا در وقت نبودن آب ، در حينى كه مردم در مصلّى جمع شوند .\r\nو بعضى « 3 » گفته‌اند : در وقت ارادهء بيرون رفتن به صحرا نيز جايز است .\r\n\r\nمسألهء هفتم : اگر كسى به علامتى گمان كند كه آخر وقت است و تيمم كند\r\nو نماز را به جا آورد ، پس معلوم شود كه وقت را غلط كرده و در وسعت وقت بوده ، ظاهر آن است كه اعادهء نماز واجب نباشد و اگر چه واجب باشد كه تيمم در آخر وقت باشد . و اگر بدون علامت شرعى گمان كند و تيمم كند و نماز به جا آورد و بعد غلط او ظاهر\r\n\r\n\r\n","description":"","footnote":"\r\n( 1 ) . روض الجنان 1 : 331 .\r\n( 2 ) . ر . ك : كشف اللثام 2 : 329 - 330 ؛ مفتاح الكرامة 1 : 516 .\r\n( 3 ) . المعتبر 1 : 404 .\r\n","page_name":" 249 ","page_number":249},
  {"content":"\r\n\r\nشود بعضى « 1 » گفته‌اند كه : بنابر قول مراعات آخر وقت ، اعادهء نماز لازم است .\r\n\r\nمسألهء هشتم : اگر كسى بعد از دخول وقت نماز ، آبى داشته باشد\r\nو بريزد يا به آبى بگذرد و وضو نسازد و بعد از آن آبى به هم نرسد و به تيمم نماز كند ، نماز او صحيح است و در وقت رسيدن به آب ، اعادهء به آن لازم نيست ؛ به شرطى كه در وقت ريختن آب يا گذشتن از آب ، اميد به هم رسيدن آب پيش از انقضاى وقت نماز داشته باشد . و اگر اميد نداشته و چنين كرده ، احوط آن است كه نماز را اعاده كند .\r\n\r\nمسألهء نهم : اگر كسى آب داشته باشد و عمدا استعمال نكند\r\nتا وقتى كه اگر وضو سازد يا غسل كند ، نماز فوت شود و اگر تيمم كند نماز را در وقت دريابد ، بعضى گفته‌اند كه در اين صورت تيمم مىكند و نماز را ادا مىكند . و بعضى « 2 » قضا را لازم دانسته‌اند . و قبل از اين ، حكم اين مسأله دانسته شد .\r\n\r\nمسألهء دهم : هر چيزى كه وضو و غسل را مىشكند ، تيمم را نيز مىشكند\r\nو رسيدن به آب نيز تيمم را مىشكند ؛ به شرط تمكن از استعمال آن . پس اگر كسى تيمم كند و پيش از مشغول شدن [ به 
  ] نماز ، آب به هم رسد و متمكن از وضو باشد ، تيمم او باطل مىشود و لازم است از براى نماز وضو بسازد .\r\nو هرگاه بعد از تمكن از وضو ، پيش از آن كه وضو بسازد باز نحوى شود كه تمكن او رفع شود و نتواند وضو بسازد ، بايد تيمم را اعاده كند . و اگر بعد از شروع در نماز آب به هم رسد ، اظهر آن است كه اگر يافت شدن آب بعد از ركوع باشد ، بايد نماز را تمام كند و جايز نيست نماز را بر هم زند .\r\nو اگر پيش از ركوع باشد ، مىتواند نماز را تمام كند و رجوع نكند ، اما مستحب است كه رجوع كند ، يعنى نماز را بر هم زند و وضو بسازد و نماز را از سر گيرد . و در صورتى كه نماز را تمام كند ، هرگاه در اثناى نماز ، آب مفقود شود و تمكن از وضو\r\n\r\n\r\n","description":"","footnote":"\r\n( 1 ) . المعتبر 1 : 384 ؛ ذكرى الشيعة 2 : 255 ؛ تهذيب الأحكام 1 : 193 ، ذيل خبر 558 ؛ الاستبصار 1 : 159 ، ذيل خبر 550 .\r\n( 2 ) . در ص 233 گذشت .\r\n","page_name":" 250 ","page_number":250},
  {"content":"\r\n\r\nرفع شود ، ظاهر آن است كه تيمّمى كه دارد باطل نشود و تواند به آن ، نمازهاى ديگر [ را 
  ] نيز به جا آورد .\r\nو بعضى « 1 » گفته‌اند كه : آن تيمم باطل مىشود و از براى نمازهاى ديگر بايد تيمم على حده كند . و ظاهر آن است كه در حكم مذكور فرقى ميان نماز واجبى و نافله نباشد .\r\nو بعضى « 2 » احتمال داده‌اند كه اگر در اثناى نماز نافله ، آب پيدا شود ، قطع كردن آن مطلقا جايز باشد . و اگر بعد از تمام شدن نماز ، آب يافت شود ، خلافى نيست كه نماز صحيح است و اما تيمم او باطل مىشود .\r\n\r\nمسألهء يازدهم : هرگاه جنب تيمم كند بدل از غسل\r\n، بعد از آن حدث اصغر از او صادر شود و تيمم را باطل كند ، نوبت ديگر كه خواهد تيمم كند باز بايد تيمم بدل غسل كند .\r\nو بعضى « 3 » گفته‌اند : بايد تيمم بدل وضو كند . و اين قول به غايت ضعيف است .\r\n\r\nمسألهء دوازدهم : اگر دست‌هاى كسى قطع شده باشد\r\n، مسح دست‌ها از او ساقط است و بايد همين پيشانى و جبينين او مسح شود . و اگر بعضى از كف‌هاى او قطع شده باشد و بعضى از آن‌ها باقى باشد ، بايد به قدرى كه باقى است مسح شود .\r\n\r\nمسألهء سيزدهم : كسى كه تيمم كند و نماز كند و آبى نيابد تا وقت نماز بگذرد\r\n، نماز او صحيح است . و اگر بعد از نماز ، وقت باقى باشد كه آب به هم رسد ، بنا به قولى كه در وسعت وقت ، تيمم جايز است ، باز نماز او صحيح است و اعاده لازم نيست و بنابر آنكه واجب باشد ، تأخير تيمم تا آخر وقت اعادهء نماز ، لازم است .\r\n\r\nمسألهء چهاردهم : هرگاه كسى مثلا در موضعى نجس محبوس باشد\r\nكه نتواند كه هيچ يك از وضو و تيمم را به جا آورد ، اداى نماز از او ساقط است و لازم است كه بعد\r\n\r\n\r\n","description":"","footnote":"\r\n( 1 ) . المبسوط 1 : 33 .\r\n( 2 ) . البيان : 88 ؛ مسالك الأفهام 1 : 116 ؛ مدارك الأحكام 2 : 248 .\r\n( 3 ) . المعتبر 1 : 395 ؛ روض الجنان 1 : 355 .\r\n","page_name":" 251 ","page_number":251},
  {"content":"\r\n\r\nاز تمكن از طهارت ، نماز را قضا كند بنابر اظهر . و بعضى « 1 » قضا را لازم ندانسته‌اند .\r\n\r\nمسألهء پانزدهم : هر چه به غسل و وضو مباح مىشود\r\n، به تيمم نيز مباح مىشود ؛ چون نماز و طواف و داخل شدن مساجد و خواندن سوره‌هاى سجده و مس كردن خط مصحف و غير آن‌ها از امورى كه به طهارت آبى جايز مىشود .\r\n\r\nمسألهء شانزدهم : هرگاه جنب و ميّت و كسى كه محتاج به وضو باشد جمع شوند\r\nو اين قدر آب باشد كه يكى از ايشان را كفايت كند ، پس اگر آن آب مال يكى از ايشان باشد ، اختصاص به او خواهد داشت و استعمال كردن ديگران آن را جايز نخواهد بود ، بلكه بر مالك واجب است كه خود استعمال كند و بذل نمودن آن به غير ، جايز نخواهد بود .\r\nو اگر آب مباحى باشد يا آبى باشد كه مملوك همه باشد يا مملوك ديگرى باشد ، شكى نيست كه هر كه آن قدرى را كه مالك است اختيار دارد كه به هر كه خواهد بذل كند . و محل خلاف در آن است كه افضل ، واگذاشتن به كدام يك است ؟ بعضى « 2 » گفته‌اند كه : افضل آن است كه صرف در غسل ميّت شود . و اكثر گفته‌اند كه : افضل آن است كه به جنب دهند تا غسل كند و ميّت را تيمم دهند ، و محدث ، بدل وضو تيمم كند . و اين اظهر است .\r\nو اگر آب ، اين قدر باشد كه كفايت وضو كند و از براى غسل كافى نباشد ، اولى آن است كه به محدث دهند كه همين احتياج به وضو دارد . و اگر اين قدر باشد كه كفايت هيچ يك از غسل و وضو نكند ، جنب به آن اولى است ؛ زيرا كه موالات در غسل ترتيبى شرط نيست . لهذا مىتواند به آن ، بعضى اعضاى خود را بشويد و باقى را واگذارد تا به آبى برسد . و در وضو چون موالات شرط است ، شستن بعضى از اعضا بىفايده است . و اگر ممكن باشد كه اول ، محدث از آن وضو سازد و بعد از آن ، آب را جمع كند و جنب از آن غسل كند ، بايد چنين شود .\r\n\r\n\r\n","description":"","footnote":"\r\n( 1 ) . مختلف الشيعة 1 : 284 ، مسألهء 210 .\r\n( 2 ) . شرائع الإسلام 1 : 42 ؛ مدارك الأحكام 2 : 251 .\r\n","page_name":" 252 ","page_number":252},
  {"content":"\r\n\r\nو اگر حايض و صاحب نفاس كه خون ايشان قطع شده باشد و كسى كه مسّ ميّت كرده باشد با جنب يا ميّت و محدث جمع شوند و آب به قدرى باشد كه كفايت يك كدام كند ، بعضى « 1 » در اينجا قائل به تأخير شده‌اند . و بعضى « 2 » گفته‌اند كه : بايد به قرعه ، يكى از ايشان تعيين شود . و به هر صورت ، هرگاه تشنه با جماعت مذكور جمع شود ، لازم است كه آب را به تشنه دهند .\r\n\r\nمسألهء هفدهم : كسى كه تيمم كند و بعد از تيمم آب بيابد\r\nو در قدرى از زمان كه توان در آن ، غسل يا وضو را به جا آورد [ و 
  ] متمكن از استعمال آب باشد ، تيمم او شكسته مىشود . و اگر غسل يا وضو به جا نياورد و بعد تمكن او بر طرف شود ، يعنى آب مفقود شود و محتاج به طهارت باشد ، بايد نوبت ديگر تيمم كند .\r\nو هرگاه چند نفر كه با تيمم باشند ، همه به يك‌دفعه اين قدر آب بيابند كه كفايت يكى از ايشان كند ، تيمم همه باطل مىشود ؛ به شرطى كه همگى به يك مرتبه به آن آب رسند و بعضى سبقت نگيرند . و اگر يكى پيش از همه به آن آب رسد و آن را حيازت كند ، تيمم همان يكى باطل خواهد شد و تيمم ديگران باقى خواهد بود .\r\n\r\nمسألهء هجدهم : اگر كسى جنب باشد و به غير از مسجد ، آب در موضعى ديگر نيابد\r\n، جايز است كه داخل مسجد شود و آب بردارد . و اگر ظرفى نداشته باشد علامه « 3 » گفته است جايز است كه در مسجد غسل كند .\r\nو بعضى « 4 » گفته‌اند : جواز غسل مشروط است به اين كه نشستن به عمل نيايد ، و الّا جايز نيست . « 5 »\r\n\r\n\r\n","description":"","footnote":"\r\n( 1 ) . المبسوط 1 : 34 ؛ مدارك الأحكام 2 : 252 .\r\n( 2 ) . مدارك الأحكام 2 : 252 .\r\n( 3 ) . منتهى المطلب 3 : 159 .\r\n( 4 ) . مدارك الأحكام 2 : 255 .\r\n( 5 ) . ظاهر آن است كه به هر قدر كه غسل به عمل آيد ، جايز باشد داخل شدن مسجد اگر وقت فريضه تنگ باشد . بلى ، زياده از قدر ضرورت جايز نيست . ( احمد )\r\n","page_name":" 253 ","page_number":253},
  {"content":"\r\n . \r\n","description":"","footnote":"","page_name":" 254 ","page_number":254},
  {"content":"\r\n\r\n\r\nباب دوم در مسائل و احكام نماز و در آن دو مقدمه و چند مطلب است :\r\n[ مقدمه اول : در اشاره به اقسام نمازها بر سبيل اجمال مقدمهء دوم : در بيان نوافل يوميّه و آن چه متعلق است به آن مطلب اوّل : در مقدمات نماز و شرايط نماز\r\nمطلب دوم : در افعال و اذكار نماز\r\nمطلب سوم : در احكام خللى كه در نماز واقع مىشود\r\nمطلب چهارم : در بيان احكام ترك نماز و قضاى آن و نماز جماعت و نماز خوف و نماز سفر\r\nمطلب پنجم : در ساير نمازهاى واجبى كه غير نماز يوميه است\r\nمطلب ششم : در نمازهاى سنّتى 
  ]\r\n\r\n","description":"","footnote":"","page_name":" 255 ","page_number":255},
  {"content":"\r\n . \r\n","description":"","footnote":"","page_name":" 256 ","page_number":256},
  {"content":"\r\n\r\n\r\nمقدمه اول : در اشاره به اقسام نمازها بر سبيل اجمال\r\nبدان كه نماز يا واجب است يا سنّت و نمازهاى واجبى ده است :\r\nاول : نمازهاى شبانه روزى كه آن را نماز يوميّه گويند .\r\nدوم : نماز جمعه .\r\nسوم : نماز عيد رمضان .\r\nچهارم : نماز عيد قربان .\r\nپنجم : نماز طواف .\r\nششم : نماز آيات كه شامل است نماز خسوف و كسوف و زلزله و هر امر آسمانى را كه موجب خوف غالب مردمان شود ، چون بادهاى سياه و سرخ و امثال آن .\r\nهفتم : نمازى كه به نذر و قسم و عهد واجب شده باشد .\r\nهشتم : نمازى كه از پدر فوت شده باشد كه بر پسر بزرگ‌تر او واجب است .\r\nنهم : نمازى كه به اجاره ، واجب شود .\r\nدهم : نماز ميّت ، و آن مذكور شد .\r\nو نمازهاى سنتى بسيار است - و بعضى از آن در اين كتاب ، بعد از اين ان شاء اللّه مذكور خواهد شد - و آن چه از همه اهم است و سعى در بجا آوردن آن لازم است ، نوافل مرتّبهء يوميّه است كه در مقدمه دوم مذكور مىشود ، و بعد از آن در چند مطالب ، شروط و احكام نماز يوميّه مذكور مىشود ، پس اشاره به ساير نمازهاى واجبى و سنّتى مىشود .\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nمقدمهء دوم : در بيان نوافل يوميّه و آن چه متعلق است به آن\r\nبدان كه نوافل يوميه سى و چهار ركعت است . و مشهور ميان فقها آن است كه هشت ركعت نافله ظهر است مقدّم بر آن ، و آن را « صلاة اوّابين » مىگويند . و هشت ركعت نافلهء عصر است مقدّم بر آن ، و چهار ركعت نافلهء مغرب است بعد از آن ، و دو ركعت نشسته كه به يك ركعت حساب مىشود ، نافلهء خفتن است بعد از آن ، و آن را « وتيره » گويند ، و هشت ركعت نماز شب است و دو ركعت نماز « شفع » است ، و يك ركعت نماز « وتر » است ، و دو ركعت نافلهء صبح است مقدّم بر آن .\r\nو بعضى « 1 » هشت ركعت بعد از ظهر و پيش از عصر را هم از نافلهء ظهر گرفته‌اند نه از عصر .\r\nو بعضى « 2 » شش ركعت آن را از نافلهء ظهر گرفته‌اند و دو ركعت را از عصر .\r\nو مخفى نيست كه روايات از تعيين و نسبت دادن نوافل مذكوره به اوقات معينه از ظهر و عصر و مغرب و عشا و صبح ، خالى است و در نيّت هم قصد نسبت لازم نيست .\r\nپس اگر در هر يك از اين نوافل قصد كند كه دو ركعت نافله مىكنم از جهت آن كه سنّت است ، قربة الى اللّه ، كافى است و لازم نيست كه قصد كند كه دو ركعت نافلهء ظهر\r\n\r\n\r\n","description":"","footnote":"\r\n( 1 ) و 2 . علّامه در مختلف الشيعة 2 : 331 ، مسألهء 221 ، از ابن جنيد حكايت كرده است .\r\n","page_name":" 258 ","page_number":258},
  {"content":"\r\n\r\nيا عصر يا مغرب يا صبح مىكنم . بلى ، اگر قصد را چنين كند و مراد او از نسبت ، نسبتى باشد كه ميان فقها مشهور است ، نه نسبتى كه ثابت است از شرع ، مانعى ندارد .\r\nو در بعضى « 1 » روايات ، نافلهء پيش از عصر ، چهار ركعت معيّن شده و نافلهء بعد از مغرب ، دو ركعت معيّن شده . و اين ، محمول بر اقلّ مرتبهء استحباب است ؛ يعنى اگر كسى را شغلى باشد و خواهد ادراك نوافل كرده باشد ، مىتواند در نافلهء عصر و مغرب اكتفا به چهار ركعت و دو ركعت كند .\r\nو وقت هر يك از اين نوافل ، بعد از اين مذكور خواهد شد .\r\nو در اينجا فوايدى چند است كه بايد به آن اشاره شود :\r\nاول : در اداى نوافل يوميّه ثواب بسيار است و در احاديث « 2 » تأكيد بسيار در به جا آوردن آن‌ها رسيده . و در بسيارى از اخبار « 3 » وارد شده كه اگر در نماز فريضه به سبب ترك حضور قلب ، نقصانى به هم رسيده باشد ، نافله جبران آن را مىكند . پس بر اهل ايمان لازم است كه مهما امكن ترك نوافل را نكنند ؛ اگر چه در حالت همّ و غم باشند .\r\nو بالجمله در هر حالى كردن نوافل افضل است ، مگر آن كه امرى لازم از امور معيشت يا قضاى حاجت مؤمنى رو دهد كه به جا آوردن نوافل باعث فوت آن شود . و افضل نوافل يوميّه - بنابر اظهر - نماز شب است و بعد از آن ، نافله ظهر و بعد از آن ، نافله مغرب و بعد از آن ، نافلهء صبح و بعد از آن ، باقى نوافل .\r\nو بعضى « 4 » نافلهء صبح را افضل از نماز وتر دانسته‌اند .\r\nو ابن بابويه « 5 » گفته است كه افضل نوافل ، نافلهء صبح است و بعد از آن ، نماز وتر و بعد از آن ، دو ركعت نافله ظهر و بعد از آن ، نافلهء مغرب و بعد از آن ، تمام نوافل شب و بعد از آن ، تمام نوافل روز . و افضل به حسب اخبار آن است كه اول مذكور شد .\r\n\r\n\r\n","description":"","footnote":"\r\n( 1 ) . وسائل الشيعة 4 : 59 ، باب 14 من أبواب اعداد الفرائض .\r\n( 2 ) . وسائل الشيعة 4 : 70 ، باب 17 من أبواب اعداد الفرائض .\r\n( 3 ) . وسائل الشيعة 4 : 70 ، باب 17 من أبواب اعداد الفرائض .\r\n( 4 ) . الخلاف 1 : 523 ، مسألهء 264 ؛ المعتبر 1 : 16 - 17 .\r\n( 5 ) . من لا يحضره الفقيه 1 : 314 - 315 ؛ مختلف الشيعة 2 : 332 ، مسألهء 222 .\r\n","page_name":" 259 ","page_number":259},
  {"content":"\r\n\r\nدوم : مكروه است سخن گفتن در ما بين نماز مغرب و نوافل آن ، و همچنين در ما بين نوافل نيز سخن گفتن مكروه است ، يعنى بعد از دو ركعت اول تكلّم نكند تا دو ركعت آخر را به جا آورد .\r\nسيم : مستحب است « 1 » كه بعد از نماز مغرب و خواندن تسبيح حضرت فاطمه عليها السّلام نافله مغرب را به جا آورد و بعد از آن ، تعقيباتى كه خواهد بخواند ، و به غير از تسبيح ، دعايى ديگر بر نافله مقدّم ندارد .\r\nچهارم : در حديث « 2 » صحيح وارد شده كه هر كه در سجدهء آخر نوافل مغرب ، هفت مرتبه بگويد :\r\n« اللهمّ إنّي أسألك بوجهك الكريم و اسمك العظيم و ملكك القديم أن تصلّي على محمّد و آل محمّد و أن تغفر لي ذنبي العظيم إنّه لا يغفر الذنب العظيم إلّا العظيم » ، سر از سجده بر نخواهد داشت ، مگر پاك و آمرزيده شده از جميع گناهان . و بايد مهما امكن اين دعا ترك نشود .\r\nپنجم : محل سجدهء شكر در هر يك از نمازهاى يوميّه ، بعد از فارغ شدن از تعقيب آن نماز است ؛ مگر در نماز مغرب كه مخيّر است در به جا آوردن آن پيش از نافله يا بعد از نافله و فارغ شدن از تعقيب .\r\nو مشهور آن است كه افضل آن است كه بعد از نافله به جا آورد . و در بعضى « 3 » اخبار تصريح شده كه افضل آن است كه پيش از نافله باشد . و اين اظهر است . و اگر يك نوبت قبل از نافله و يك نوبت بعد از آن به عمل آورد ، اكمل خواهد بود .\r\n\r\n\r\n","description":"","footnote":"\r\n( 1 ) . حق ، هم چنان كه خود « طاب ثراه » در « معتمد » اختيار فرموده‌اند آن است كه تسبيح را بر نافله مقدم دارد ، اما ساير تعقيبات را مخير است : مىخواهد بعد از نافله بخواند ، و مىخواهد قبل از نافله ، يا بعضى را قبل به عمل آورد و بعضى را بعد . و بهتر آن است كه بعضى از تعقيبات كه منصوص است كه بعد از نماز قبل از حركت كردن بخواند ، بر نافله مقدم دارد . ( احمد )\r\n( 2 ) . من لا يحضره الفقيه 1 : 273 ، ح 1249 ؛ وسائل الشيعة 7 : 394 ، باب 46 من أبواب صلاة الجمعة ، ح 1 .\r\n( 3 ) . وسائل الشيعة 4 : 55 ، باب 13 من أبواب اعداد الفرائض ، ح 24 ؛ همان 6 : 489 ، باب 31 من أبواب التعقيب ؛ و ر . ك : مدارك الأحكام 3 : 15 - 16 .\r\n","page_name":" 260 ","page_number":260},
  {"content":"\r\n\r\nششم : همهء نوافل را نشسته مىتوان كرد و اگر چه در حالت اختيار باشد و ضرورتى نباشد ، بلكه سواره و در حين راه رفتن نيز مىتوان كرد و در اين صورت ، ركوع و سجود را به اشاره به جا مىآورد ، و اگر نشسته به جا آورد جايز است كه به عوض يك ركعت ايستاده ، يك ركعت نشسته بكند .\r\nو جايز است كه به عوض يك ركعت ايستاده ، دو ركعت نشسته بكند و در اين صورت كه به عوض يك ركعت دو ركعت بكند ، ثواب نوافل كم نخواهد شد . و در صورت اول كه يك ركعت نشسته را به عوض يك ركعت بكند ، ثواب نصف نوافل را خواهد داشت ؛ هم چنان كه از اخبار « 1 » مستفاد مىشود . و از اين جهت ايستاده كردن افضل است .\r\nو در بعضى « 2 » اخبار رسيده كه در صورتى كه نشسته نوافل را به جا آورد ، هرگاه در آخر سوره برخيزد و ايستاده سوره را تمام كند و ركوع كند ، آن نافله ، نافلهء ايستاده محسوب مىشود .\r\nو در وتيره كه دو ركعت بعد از نماز خفتن است ، نشسته و ايستاده هر دو جايز است .\r\nو بعضى « 3 » نشستن را افضل دانسته‌اند . و نظر به اخبار مكرر ، ايستادن افضل است .\r\nو به هر تقدير ، ظاهر آن است كه بايد دو ركعت باشد و يك ركعت ايستاده كافى نيست .\r\nهفتم : مشهور ميان متأخرين آن است كه وتر ، اسم يك ركعت آخر از نماز شب است و دو ركعت پيش از آن مخصوص است به اسم شفع . و مستفاد از احاديث « 4 » آن است كه وتر ، اسم هر سه ركعت است ، ليكن دو ركعت به يك سلام است و يك ركعت به يك سلام على حده ؛ هم چنان كه معروف است .\r\n\r\n\r\n","description":"","footnote":"\r\n( 1 ) . وسائل الشيعة 5 : 491 - 492 ، باب 4 و 5 من أبواب القيام .\r\n( 2 ) . وسائل الشيعة 5 : 498 ، باب 9 من أبواب القيام .\r\n( 3 ) . مدارك الأحكام 2 : 290 ؛ وسائل الشيعة 4 : 48 ، باب 13 من أبواب اعداد الفرائض ، ح 9 و ص 51 ح 16 .\r\n( 4 ) . وسائل الشيعة 4 : 47 ، باب 13 من أبواب اعداد الفرائض ، ح 6 و 7 .\r\n","page_name":" 261 ","page_number":261},
  {"content":"\r\n\r\nو در بعضى « 1 » اخبار رسيده كه جايز است هر سه ركعت را به يك سلام بكند . و گويا اين اخبار محمول بر تقيّه باشد و جدا كردن يك ركعت از دو ركعت به سلام على حده متعين است .\r\nو سنّت است كه در هر يك از دو ركعت شفع ، يك مرتبه   « قُلْ هُوَ اللَّهُ »   « 2 » بخواند يا در ركعت اول   « قُلْ أَعُوذُ بِرَبِّ الْفَلَقِ »   بخواند و در ركعت دوم   « قُلْ أَعُوذُ بِرَبِّ النَّاسِ »   « 3 » بخواند و در يك ركعت وتر يك مرتبه   « قُلْ هُوَ اللَّهُ أَحَدٌ »   بخواند .\r\nو بعضى « 4 » در وتر سه مرتبه   « قُلْ هُوَ اللَّهُ »   و معوّذتين را نقل كرده‌اند . و ظاهر از اخبار يك مرتبه   « قُلْ هُوَ اللَّهُ »   است ؛ هم چنان كه مذكور شد .\r\nو در ركعت اول نماز شب سنّت است كه در ركعت اول بعد از حمد ، سى نوبت   « قُلْ هُوَ اللَّهُ »   بخواند و در ركعت دوم سوره   « قُلْ يا أَيُّهَا الْكافِرُونَ »   « 5 » بخواند و در شش ركعت ديگر سنّت است كه سوره‌هاى دراز را بخواند . و مىتواند اكتفا كند به سورهء   « قُلْ هُوَ اللَّهُ »   يا هر سوره كه خواهد . و مىتواند در هر ركعت اكتفا به حمد تنها كند و هيچ سوره‌اى نخواند ؛ هم چنان كه در ساير نوافل يوميّه و غير آن‌ها كه حمد تنها كافى است ؛ مگر در بعضى از نمازهاى سنّتى كه تعيين خصوص سوره شده است .\r\nو در هر دو ركعتى از نمازهاى سنّتى ، يعنى در ركعت دوم از نافله ، قنوت سنّت است ؛ مگر در ركعت دوم از شفع كه در آن قنوت سنّت نيست . « 6 » و در ركعت وتر ، قنوت سنّت است و سنّت است كه هر دعايى كه خواهد در قنوت بخواند . و سنّت\r\n\r\n\r\n","description":"","footnote":"\r\n( 1 ) . وسائل الشيعة 4 : 65 - 66 ، باب 15 من أبواب اعداد الفرائض ، ح 15 - 17 .\r\n( 2 ) . ر . ك : وسائل الشيعة 6 : 131 ، باب 56 من أبواب القراءة .\r\n( 3 ) . وسائل الشيعة 133 ، باب 57 من أبواب القراءة ، ح 9 .\r\n( 4 ) . ر . ك : ذكرى الشيعة 2 : 309 - 310 .\r\n( 5 ) . المقنعة : 122 .\r\n( 6 ) . ظاهر هم چنان كه خود « طاب ثراه » در « معتمد » تصريح فرموده‌اند ، در ركعت دوم شفع نيز قنوت سنّت است . ( احمد )\r\n","page_name":" 262 ","page_number":262},
  {"content":"\r\n\r\nاست كه تسبيح را در دست راست گيرد و دست چپ را بلند كند و هفتاد نوبت استغفار كند به اين طريق كه : « أستغفر اللّه ربّي و أتوب إليه » .\r\nو اگر صد نوبت استغفار كند ، افضل است . و چهل نفر يا بيشتر از برادران مؤمن را دعا كند به اين طريق كه : « اللهمّ اغفر لفلان و فلان » ، و اسم ايشان را ذكر كند تا آخر .\r\nو سيصد مرتبه « العفو » بگويد ، و اگر وقت تنگ باشد ، آن چه تواند بگويد و اصل ثواب وتر ، به حمد و سوره و قنوت مختصرى حاصل مىشود . و در نوافل شب و روز ، بعضى آداب و ادعيه و اذكار هست كه باعث زيادتى ثواب و فضيلت مىشود و تفاصيل آن در كتب ادعيه مذكور است .\r\nهشتم : اگر در وقتى برخيزد كه صبح نزديك باشد و وقت وفا نكند كه مجموع نماز شب را به جا آورد ، هرگاه دو ركعت شفع و يك ركعت وتر و نافلهء صبح را به جا آورد ، ثواب همهء نماز شب از براى او نوشته خواهد شد ، هم چنان كه از اخبار « 1 » رسيده .\r\nنهم : سنّت است « 2 » كه در ميان مغرب و عشا ، سواى نافلهء مغرب دو ركعت نماز كند كه آن را نماز غفيله گويند ، و در ركعت اول بعد از حمد اين آيه را بخواند :   وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ أَنْ لا إِلهَ إِلَّا أَنْتَ سُبْحانَكَ إِنِّي كُنْتُ مِنَ الظَّالِمِينَ * فَاسْتَجَبْنا لَهُ وَ نَجَّيْناهُ مِنَ الْغَمِّ وَ كَذلِكَ نُنْجِي الْمُؤْمِنِينَ   . « 3 »\r\nو در ركعت دوم بعد از حمد اين آيه را بخواند :  وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ وَ ما تَسْقُطُ مِنْ وَرَقَةٍ إِلَّا يَعْلَمُها وَ لا حَبَّةٍ فِي ظُلُماتِ الْأَرْضِ وَ لا رَطْبٍ وَ لا يابِسٍ إِلَّا فِي كِتابٍ مُبِينٍ  . « 4 »\r\nو در قنوت بگويد : « اللهمّ إنّي أسألك به مفاتح الغيب التي لا يعلمها إلّا أنت أن تصلّي على محمّد و آل محمّد و أن تقضي حوائجي للدنيا و الآخرة . اللهمّ أنت وليّ نعمتي و القادر\r\n\r\n\r\n","description":"","footnote":"\r\n( 1 ) . وسائل الشيعة 4 : 258 ، باب 46 من أبواب المواقيت ، ح 3 .\r\n( 2 ) . وسائل الشيعة 8 : 121 ، باب 20 من أبواب بقيّة الصلوات المندوبة ، ح 2 .\r\n( 3 ) . الأنبياء ( 21 ) : 87 و 88 .\r\n( 4 ) . الأنعام ( 6 ) : 59 .\r\n","page_name":" 263 ","page_number":263},
  {"content":"\r\n\r\nعلى طلبتي أنت تعلم حاجتي فأسألك بحقّ محمّد و آل محمّد عليه و عليهم السلام لمّا قضيتها لي » « 1 » ، پس حاجت خود را سؤال كند . و مروى « 2 » است كه هر كه بعد از اين نماز ، حاجت خود را طلب كند ، البتّه روا مىشود .\r\nو نيز از حضرت صادق عليه السّلام مروى « 3 » است كه هر كه در ساعت غفلت كه ما بين مغرب و عشا است دو ركعت نماز كند - كه در ركعت اول بعد از حمد ، سيزده مرتبه سورهء   « إِذا زُلْزِلَتِ »   بخواند و در دوم بعد از حمد ، پانزده مرتبه   « قُلْ هُوَ اللَّهُ أَحَدٌ »   بخواند ، - با من يك بار داخل بهشت شود و نداند ثواب آن را مگر حق تعالى .\r\nدهم : سنّت است كه بعد از فارغ شدن از نافلهء صبح بر پهلوى راست رو به قبله بخوابد ، به نحوى كه ميّت را در لحد مىخوابانند ، و گونهء راست خود را بر روى دست راست گذارد و بعضى ادعيه [ را 
  ] كه وارد شده بخواند . و خوابيدن به نحو مذكور را « ضجعه » مىنامند و آن از سنن مؤكده است كه از خواص شيعيان است و سنّيان آن را از علامات تشيع شمرده‌اند و در وقت تقيّه جايز است كه بدل آن ، دست بر زمين گذاشتن و سجده كردن و برخاستن و نشستن و تكلّم كردن ، بلكه بدون تقيّه ، يعنى در حالت اختيار نيز افعال مذكوره بدل آن مىشود ، اما « ضجعه » افضل است .\r\nيازدهم : در سفر ، نوافل ظهر و عصر ساقط است بلا خلاف ، و نافلهء خفتن ، يعنى « وتيره » نيز ساقط است بنابر اشهر و اقوى . و باقى نوافل ، يعنى نافله مغرب و صبح و نماز شب و نماز شفع و وتر ساقط نمىشود و بر استحباب باقى است .\r\nدوازدهم : بعد از اين مذكور خواهد شد كه در چهار موضع كه مسجد الحرام و مسجد حضرت رسول صلّى اللّه عليه و آله و مسجد كوفه و حاير طاهر حضرت امام حسين عليه السّلام باشد ، مسافر مخيّر است ميانه قصر و اتمام ، يعنى اگر خواهد نماز ظهر و عصر و عشا را تمام كند ، و اگر خواهد دو ركعت كند ؛ هم چنان كه در ساير مواضع . و بنابراين در اين چهار\r\n\r\n\r\n","description":"","footnote":"\r\nو 2 . وسائل الشيعة 8 : 121 ، باب 20 من أبواب بقيّة الصلوات المندوبة ، ح 2 .\r\n3 . مصباح المتهجّد : 107 .\r\n","page_name":" 264 ","page_number":264},
  {"content":"\r\n\r\nموضع ، نافله ظهر و عصر و وتيره ساقط نخواهد بود و كردن آن‌ها مستحب خواهد بود ؛ خواه فريضه را تمام كند يا قصر كند .\r\nسيزدهم : سنّت « 1 » است كه در روز جمعه بر شانزده ركعت نافلهء ظهر و عصر ، چهار ركعت اضافه شود كه مجموع بيست ركعت باشد ؛ شش ركعت را در اول روز در نزد پهن شدن آفتاب بكند و شش ركعت [ را 
  ] در وقت بلند شدن آفتاب به جا آورد و شش ركعت [ را 
  ] اندكى پيش از ظهر بكند و دو ركعت [ را 
  ] در وقت ظهر بكند . و جايز است كه شش ركعت اول روز را بعد از اداى فريضه بكند .\r\n\r\n\r\n","description":"","footnote":"\r\n( 1 ) . ر . ك : وسائل الشيعة 7 : 322 ، باب 11 من أبواب صلاة الجمعه .\r\n","page_name":" 265 ","page_number":265},
  {"content":"\r\n . \r\n","description":"","footnote":"","page_name":" 266 ","page_number":266},
  {"content":"\r\n\r\n\r\nمطلب اوّل : در مقدمات نماز و شرايط نماز\r\nيعنى در امورى چند كه مراعات آن‌ها پيش از نماز لازم است ، سواى آن چه مذكور شد از وضو و طهارت جامه و بدن و در آن چند مقصد است :\r\n\r\nمقصد اوّل در بيان اوقات نماز و آن چه متعلّق به آن است و در آن چند فصل است :\r\n\r\nفصل اول : در تعيين وقت نماز ظهر و عصر و نوافل آن‌ها و در آن چند مسأله است :\r\n\r\nمسألهء اول : بدان كه از براى هر يك از نمازهاى پنج‌گانهء يوميّه وقتى است معيّن\r\nو مقدر از جانب شرع كه تقديم و تأخير آن نماز از آن وقت جايز نيست .\r\nو هر نمازى را دو وقت است كه - بنابر اشهر و اقوى - وقت اول از براى فضيلت و زيادتى ثواب است و وقت دوم از براى اجزاء . پس در حالت اختيار در هر يك از دو وقت مىتوان نماز را به جا آورد و اگر چه ثواب آن در وقت اول بيشتر است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو بعضى « 1 » گفته‌اند : در وقت اول از براى مختار است و وقت دوم از براى معذور و مضطر . و بنابراين در حالت اختيار جايز نيست تأخير نماز تا وقت دوم . و اول اصح است ، هم چنان كه مذكور شد .\r\n\r\nمسألهء دوم : اول وقت نماز پيشين ،\r\nزوال آفتاب است ؛ يعنى ميل كردن آن از وسط السماء . و آن در وقتى است كه سايه شروع كند به زيادتى بعد از آن كه به نهايت كمى رسيده باشد ، هم چنان كه در اكثر بلاد چنين است ؛ يا سايه حادث شود بعد از آن كه بر طرف شده باشد ، هم چنان كه در بعضى از مواضع چون مكه و صنعا در بعضى اوقات اتفاق مىافتد .\r\nو بيان اين مطلب آن است كه در وقت طلوع آفتاب ، هر شاخصى كه در زمين به استقامت نصب باشد . سايهء آن در نهايت طول و درازى است و هر چند آفتاب بلند مىشود سايه كم مىشود تا وقتى كه سايه به نهايت كمى رسد يا بالكليه بر طرف شود ، و آن وقتى است كه آفتاب به وسط السماء رسيده باشد ؛ پس سايه زياد مىشود تا وقت غروب كه باز عود به نهايت طول مىكند ، و به مجرد شروع شدن به زيادتى ، وقت زوال است . و طريق شناختن شروع در زيادتى آن است كه چوبى بر زمين محكم نصب كنند كه حركت نكند و در نزديكى ظهر ، موضعى كه سر سايه آن چوب بر آن افتاده نشان كنند ، پس اندكى صبر كنند ، آنگاه ملاحظه كنند : اگر سايه كم شده باشد يا مثل اول باشد ، كه اول است ؛ يعنى اگر از نشان نگذشته باشد ، هنوز ظهر نشده است . و اگر سايه زياد شده باشد ، يعنى از نشان تجاوز كرده باشد ، ظهر است .\r\nو از جمله علامات ظهر كه علما نقل كرده‌اند آن است كه كسى كه رو به قبله بايستد ، آفتاب در برابر ابروى راست او باشد . و مخفى نيست كه اين علامت از براى مواضعى است از عراق كه قبلهء آن‌ها بر نقطهء جنوب باشد ، مانند مواضعى كه در طرف غربى وسط عراق واقع است . اما مواضعى كه قبلهء آن‌ها در ما بين نقطهء جنوب و مغرب واقع\r\n\r\n\r\n","description":"","footnote":"\r\n( 1 ) . المقنعة : 94 ؛ النهاية : 58 ؛ المبسوط 1 : 27 ؛ مختلف الشيعة 2 : 31 ، مسألهء 1 ؛ مدارك الأحكام 2 : 30 .\r\n","page_name":" 268 ","page_number":268},
  {"content":"\r\n\r\nاست ، چون وسط عراق و مواضعى كه در طرف شرقى واقع است ، اين علامت موافق نيست ؛ زيرا كه در اين مواضع ، آفتاب به برابر ابروى راست كسى كه رو به قبله باشد نمىرسد ، مگر بعد از گذشتن مدتى از اول وقت ظهر .\r\n\r\nمسألهء سيم : آخر وقت فضيلت نماز پيشين\r\nوقتى است كه سايهء هر چيزى مثل آن چيز شود ؛ يعنى هر شاخصى كه در زمين نصب باشد ، چون در حين ظهر سايه آن كمتر از طول آن شاخص است يا بالكليه سايه ندارد ، هم چنان كه در بعضى بلاد در بعضى اوقات اتفاق مىافتد و بعد از ظهر ، سايهء آن زياد مىشود تا به قدر آن شاخص مىرسد و بعد از آن از آن قدر نيز زياد مىشود ، لهذا از حين ظهر تا وقت رسيدن سايه شاخص ، به قدر آن ، وقت فضيلت ظهر است . و چون سايهء آن به حدى زياد شود كه به قدر آن شاخص برسد ، وقت فضيلت ظهر تمام شده و بعد از آن ، وقت اجزاء است ؛ يعنى وقتى است كه نماز از براى مختار صحيح است ، اما ثواب كامل ندارد .\r\nو آخر وقت اجزا وقتى است كه از غروب آفتاب به قدر اداى چهار ركعت باقى مانده باشد كه آن ، وقت مختص نماز عصر است و نماز ظهر در آن وقت صحيح نيست ؛ نه از براى مختار و نه از براى مضطر .\r\nو مخفى نماند كه سايه [ اى 
  ] كه در دانستن اوقات ظهر و عصر و نوافل آن‌ها اعتبار مىشود ، سايهء زيادتى است كه بعد از ظهر به هم مىرسد ، و سايه‌اى كه در اول زوال باقى مىماند [ را 
  ] حساب نبايد كرد . و بنابراين وقت فضيلت ظهر مىكشد تا وقتى كه آن سايه كه از حين ظهر زياد مىشود به قدر طول شاخص يا هر چه از زمين بلند است از درخت و انسان و ديوار و غير آن بشود ، و آن سايه باقى مانده محسوب نمىشود .\r\nو مراد از شاخص ، چوبى است كه بر زمين نصب مىكنند كه از آن وقت را معلوم كنند . و چون در عصر رسول صلّى اللّه عليه و آله شاخصى كه از آن وقت را معلوم مىكردند ديوار مسجد بود كه به قدر قامت يك شخص بود كه سه ذراع و نيم باشد ، لهذا در بعضى اخبار « 1 »\r\n\r\n\r\n","description":"","footnote":"\r\n( 1 ) . وسائل الشيعة 4 : 141 - 143 ، باب 8 من أبواب المواقيت ، ح 3 و 4 و 7 - 10 .\r\n","page_name":" 269 ","page_number":269},
  {"content":"\r\n\r\nو در كلام بعضى « 1 » فقها ، تعبير از شاخص به قامت مىشود و مىگويند [ كه 
  ] وقت فضيلت ظهر تا وقتى است كه سايه به قدر يك قامت شود ، و مىگويند : وقت فضيلت عصر تا وقتى است كه سايه به قدر دو قامت شود . و مراد آن است كه در وقتى كه شاخص به قدر قامت ( انسان باشد ، وقت فضيلت آن است كه سايه به آن شاخص به قدر قامت ) « 2 » كه مثل آن شاخص است بشود . پس به اين طريق تعبير كردن يا گفتن كه سايهء هر چيزى مثل آن يا دو مثل آن شود ، فرقى ندارد .\r\n\r\nمسألهء چهارم : اول وقت عصر\r\n، وقتى است كه از نماز ظهر فارغ شود .\r\nو بعضى « 3 » سنّت دانسته‌اند تأخير عصر را تا وقتى كه فضيلت ظهر بگذرد تا تفريق ميان ظهر و عصر حاصل شود . و در استحباب تفريق شبهه‌اى نيست ؛ به اعتبار اين كه پيغمبر صلّى اللّه عليه و آله « 4 » ميان اين دو فريضه تفريق مىنمود .\r\nو حق آن است كه نظر به طريقهء شيعه ، هر يك از جمع و تفريق جايز است و حضرت رسول صلّى اللّه عليه و آله نيز گاهى جمع مىنمود و گاهى تفريق مىكرد . اما تفريق حاصل مىشود به خواندن تعقيب نماز ظهر و به جا آوردن نوافل آن . و شبهه‌اى نيست « 5 » كه تفريق به اين معنا مستحب است و بعد از حاصل شدن تفريق به اين معنا ، يعنى به جا\r\n\r\n\r\n","description":"","footnote":"\r\n( 1 ) . مختلف الشيعة 2 : 37 ، مسألهء 4 ؛ و ر . ك : مفتاح الكرامة 2 : 20 - 21 .\r\n( 2 ) . در نسخهء « الف » موجود نيست .\r\n( 3 ) . ذكرى الشيعة 2 : 332 ؛ ر . ك : مستند الشيعة 4 : 140 .\r\n( 4 ) . ر . ك : ذكرى الشيعة 2 : 332 و 335 ؛ منتهى المطلب 4 : 56 .\r\n( 5 ) . شكى نيست در اين كه تفريق مستحب است ، و ليكن خلاف است در اين كه تفريقى كه مستحب است به چه قدر حاصل مىشود و زياده از آن ، تأخير مستحب نيست ، پس بعضى گفته‌اند كه به مجرد نافله و قدرى تعقيب ، تفريق حاصل مىشود و زياده بر آن تفريق مستحب نيست . و بعضى گفته‌اند : مستحب است تأخير عصر تا سايهء هر چيزى به قدر چهار سبع آن زياد شود . و بعضى گفته‌اند : تا وقت فضيلت ظهر بگذرد . و والد ماجد « طاب ثراه » در « معتمد » اختيار فرموده‌اند كه مستحب است تفريق يا به نافله و تعقيب يا به قدرى كه چهار سبع شاخص سايه زياد شود ، و اين صحيح است . بلكه دور نيست كه گفته شود كه تفريق مستحب است به قدر نافله و تعقيب يا به قدر زيادتى سايه به قدر چهار سبع شاخص يا به قدر زياد شدن سايه به قدر شاخص ، يعنى گذشتن وقت فضيلت ظهر ؛ هم چنان كه بعضى از اخبار موثقه دلالت بر آن مىكند . ( احمد )\r\n","page_name":" 270 ","page_number":270},
  {"content":"\r\n\r\nآوردن نوافل و تعقيب ، افضل آن است كه نماز عصر را بكند و بيش از اين ، تأخير استحباب ندارد ، بلكه مرجوح است . و به اين تأخير ، اذان ساقط نمىشود ، بلكه اذان را مىگويد از براى نماز عصر ؛ زيرا كه ساقط شدن اذان در وقت جمع كردن ميان دو فريضه در وقتى است كه تفريق به معناى مذكور به عمل نيايد و بعد از نماز ظهر ، بىفاصله [ و 
  ] بدون نافله و تعقيب ، نماز عصر را به جا آورد ؛ هم چنان كه بعد از اين مذكور خواهد شد .\r\nو آخر وقت فضيلت عصر وقتى است كه زيادتى سايهء هر چيز دو برابر آن چيز شود و سايهء باقى مانده در وقت ظهر محسوب نيست . و بعد از اين ، وقت فضيلت مىگذرد و وقت اجزاء است كه ثواب آن ناقص است . و آخر وقت اجزاء ، غروب آفتاب است از براى مختار و مضطر .\r\n\r\nمسألهء پنجم : اقوى و مشهور آن است كه از اول زوال به قدر چهار ركعت نماز ، اختصاص به ظهر دارد\r\nو اداى عصر در آن - خواه بر سبيل عمد باشد يا بر سبيل سهو و غفلت - بىصورت است . و بعد از آن ، وقت ، مشترك مىشود ميان ظهر و عصر تا وقتى كه به غروب آفتاب به قدر چهار ركعت باقى ماند . و آن قدر اختصاص به عصر دارد و ايقاع ظهر در آن ، عمدا و سهوا جايز نيست .\r\nو از كلام بعضى « 1 » ظاهر مىشود كه از زوال تا غروب آفتاب ، وقت مشترك است ميان نماز ظهر و عصر ، و اين مذهب به غايت ضعيف است .\r\nو مخفى نيست كه در صورت تذكر ، فايده [ اى 
  ] براى خلاف مترتّب نمىشود ؛ زيرا كه خلافى نيست در اين كه در اين صورت تذكر ، تقديم ظهر بر عصر واجب است تا وقتى كه به غروب آفتاب به قدر چهار ركعت باقى ماند ، و در آن وقت واجب است كه با وجود تذكر ، عصر را بكند و كردن ظهر در آن وقت جايز نيست . پس اگر در صورت تذكر پيش از گذشتن قدر زمان ، چهار ركعت نماز عصر كند ، نماز او باطل است\r\n\r\n\r\n","description":"","footnote":"\r\n( 1 ) . المقنع : 91 ؛ الهداية : 127 ؛ من لا يحضره الفقيه 1 : 139 - 140 ، ح 647 - 648 .\r\n","page_name":" 271 ","page_number":271},
  {"content":"\r\n\r\nبالاتفاق . و همچنين اگر در وقتى كه همين به قدر زمان چهار ركعت به غروب آفتاب مانده باشد نماز ظهر را بكند ، نماز او باطل است .\r\nپس فايده در صورت عدم تذكر ظاهر مىشود و آن در چند موضع است :\r\nموضع اول : اين كه كسى از راه نسيان و فراموشى نماز عصر را در ابتداى زوال ، پيش از گذشتن زمان چهار ركعت بگذارد كه در اين صورت ، بنابر قول به اختصاص - كه مذهب حق است - آن نماز باطل خواهد بود و بنابر قول به اشتراك ، صحيح خواهد بود .\r\nموضع دوم : آن كه در آخر روز ، گمان كند كه از وقت ، اين قدر باقى مانده كه همين نماز عصر را به جا آورد . و چون در اين صورت لازم است كه عصر را بكند و بعد ظهر را قضا كند ، لهذا نماز عصر را به جا آورد و چون فارغ شود معلوم شود كه گمان او خطا بوده و وقت ، وسعت ظهر و عصر هر دو را داشته يا وسعت ظهر و يك ركعت از عصر [ را 
  ] داشته و در آن وقت ، از وقت يك ركعت باقى مانده باشد ، در اين صورت بنابر اشتراك ، ظهر را مىكند و بنابر اختصاص ، ظهر را نمىكند ، بلكه آن را قضا خواهد كرد .\r\nموضع سيم : اين كه در آخر روز ، گمان كند كه وقت ، وسعت ظهر و عصر ، هر دو را دارد و نماز ظهر را بكند و چون فارغ شود ، وقت مغرب داخل شود و معلوم شود كه وقت ، وسعت بيش از يك نماز را نداشته ، در اين صورت بنابر قول به اختصاص ، آن نماز بىصورت و قضاى ظهر و عصر ، هر دو لازم است . و بنابر اشتراك ، نماز ظهر او صحيح خواهد بود و همين بايد عصر را قضا كند . و چون خلاف مذكور در مغرب و عشا نيز جارى است ، لهذا فايدهء خلاف ظاهر خواهد شد در اين كه از آخر وقت عشا كه نصف شب باشد ، به قدر چهار ركعت باقى باشد كه در اين صورت بنابر قول به اختصاص ، لازم است كه عشا را بكند و بعد مغرب را قضا كند و بنابر اشتراك ، بايد مغرب و عشا را هر دو را بكند ؛ زيرا كه بعد از كردن مغرب به قدر يك ركعت از وقت باقى خواهد بود و هر نمازى كه يك ركعت آن را در وقت توان دريافت ، كردن آن لازم است .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nو مخفى نماند كه آن چه گفته‌اند « 1 » كه به قدر چهار ركعت ، مخصوص به فلان نماز است ، مراد چهار ركعتى است كه جامع اقل آن چه لازم است از اجزا و شروط باشد و مستحبات داخل در آن نيست . و ظاهر آن است كه قدر اين وقت به حسب حال مكلفين مختلف شود . پس قدر مختص به ظهر نسبت به هر كسى اين قدر از زمان است كه آن چه بر او واجب است [ را 
  ] در آن به جا آورد . و اين معنا مختلف مىشود نسبت به مقيم و مسافر و صحيح و مريض و ايمن و خائف و سريع القرائه و بطىء القرائه و متطهر و محتاج به طهارت .\r\n\r\nمسألهء ششم : اول وقت نافلهء ظهر ،\r\nزوال است و آخر آن - به قول مشهور و اصح - وقتى است كه زيادتى سايهء هر چيزى به قدر دو قدم شود . يعنى از سايهء زيادتى كه بعد از زوال به هم مىرسد و آن را « فىء » مىگويند ، دو قدم شود كه دو هفت يك شاخص باشد كه از براى استعلام سايه نصب كرده‌اند ، يا دو قدم آدمى باشد نسبت به سايهء قامت آن . و بيان معناى قدم آن است كه هر شاخصى را كه از براى استعلام سايه نصب كنند ، آن را به هفت قسمت كنند و هر قسمتى را قدم گويند . و سبب قدم گفتن آن است كه چون شاخص در عهد حضرت رسول صلّى اللّه عليه و آله ديوار مسجد بود كه به قدر قامت آدمى بود و قامت هر آدمى معتدل به قدر هفت قدم او است ، لهذا آن را به هفت قسمت كردند ، [ كه 
  ] هر قسمتى به قدر قدم آدمى بود ، پس آن اقسام را « اقدام » ناميدند . و از اين جهت بعد از آن ، هر شاخصى را به هفت قسم مىكنند و هر قسمى را قدم مىخوانند . و به هر تقدير بعد از آن كه زيادتى سايه بعد از زوال به قدر دو قدم برسد كه دو قسم از هفت قسم است از شاخص يا دو قدم آدمى است ، هرگاه شاخص قامت آدمى باشد ، وقت نافلهء ظهر گذشته است ؛ به اين معنا كه نافله را بعد از دو قدم پيش از فريضه نمىتوان كرد . و اما اگر پيش‌تر فارغ شود ، فريضهء ظهر را مىتوان كرد .\r\nو كسى كه نافله نكند ، مانند مسافر يا كسى كه نافله را به جهت عذرى ترك كند ،\r\n\r\n\r\n","description":"","footnote":"\r\n( 1 ) . در ص 271 - 272 .\r\n","page_name":" 273 ","page_number":273},
  {"content":"\r\n\r\nبهتر از براى او آن است كه فريضه را در اول وقت بكند .\r\nو مشهور آن است كه هرگاه وقت نافله بگذرد و يك ركعت نافله را در وقت كرده باشد ، نوافل را تمام كند و الّا شروع به فريضه كند .\r\nو بعضى « 1 » گفته‌اند كه : هرگاه يك ركعت نافله را در وقت دريافته باشد ، باقى نوافل را مخفف مىكند ، يعنى به كمتر چيزى كه مجزى است اكتفا كند ؛ مثل اين كه اكتفا به قرائت حمد تنها و يك تسبيح در ركوع و سجود كند . حتّى بعضى « 2 » گفته‌اند كه : اگر به نشستن تخفيف به عمل آيد ، بايد نشسته بكند .\r\nو وقت نافلهء عصر بعد از فراغ از نماز ظهر است تا زيادتى سايهء هر چيز به قدر چهار قدم شود . و چون چهار قدم بگذرد ، « 3 » نافله عصر را پيش از فريضه نمىتوان كرد .\r\nو هرگاه يك ركعت را در وقت دريابد ، باقى را در خارج وقت مىتواند تمام كند .\r\nو هر يك از نافلهء ظهر و عصر هرگاه در وقت مقرر نشود ، بعد از نماز فريضه مىتوان كرد . پس اگر وقت نافله باقى باشد ، بهتر آن است كه قصد هيچ يك از ادا و قضا نكند و اگر وقت نافله بيرون رفته باشد ، به قصد قضا بكند .\r\nو مخفى نماند از آن چه مذكور شد معلوم شد كه وقت نافله ظهر از زوال است تا وقتى كه زيادتى سايه به قدر دو قدم شود و وقت فريضهء ظهر تا وقتى است كه به قدر هفت قدم شود كه مثل شاخص است . و بهتر آن است كه فريضه در چهار قدم واقع شود . و وقت نافلهء عصر تا وقتى است كه به قدر چهار قدم شود كه دو مثل شاخص\r\n\r\n\r\n","description":"","footnote":"\r\n( 1 ) . شرائع الإسلام 1 : 52 ؛ المعتبر 2 : 58 ؛ روض الجنان 2 : 490 ؛ مسالك الأفهام 1 : 143 .\r\n( 2 ) . كشف اللثام 3 : 111 .\r\n( 3 ) . بدان كه آن چه از اين مقام معلوم مىشود آن است كه دو قدم و چهار قدم وقت نافله ظهر و عصر است و بعد از گذشتن اين زمان نمىتوان نافله را پيش از فريضه به جا آورد ، بلكه واجب است ترك نافله و ابتدا به فريضه ؛ مگر هرگاه يك ركعت نافله را كرده باشد . و آن چه در « معتمد » اختيار فرموده‌اند آن است كه در دو قدم و چهار قدم افضل آن است كه نافله كرده شود و بعد فريضه به جا آورده شود . و هرگاه در اين زمان نكند و يك ركعت هم نكرده باشد ، بعد از آن ، افضل ، ابتداى به فريضه است ، و اگر چه باز پيش از فريضه مىتوان نافله را به جا آورد تا وقت فريضه مضيق نشده است . و اين راجح است و دو خبر موثق دلالت بر اين مطلب مىكند . ( احمد )\r\n","page_name":" 274 ","page_number":274},
  {"content":"\r\n\r\nاست و بهتر آن است كه در شش قدم تا هشت قدم واقع شود .\r\nو هم چنان كه مذكور شد ، اين اقدام ، همه در سايهء زيادتى است و سايه‌اى كه در اول زوال باقى مىماند [ را 
  ] حساب نبايد كرد .\r\nو ما در اينجا بيان مىكنيم كه در امثال اصفهان و كاشان و قم و آن چه در عرض نزديك به آن‌ها است ، در هر فصلى در وقت زوال چه مقدار سايه باقى مىماند و هر يك از دو قدم و چهار قدم و شش قدم و هفت قدم و هشت قدم و چهارده قدم كه از براى تعيين اوقات نماز ظهر و عصر و نوافل آن‌ها محتاج اليه است در چند ساعت طى مىشود تا معرفت آن بر صلحا و اهل تقوا آسان باشد .\r\nلهذا مىگوييم : در مواضع مذكوره در وقت بودن آفتاب در اول حمل ، در وقت زوال ، سايه به مقدار چهار قدم و نيم تقريبا مىماند ، و دو قدم سايه زيادتى در دو ساعت به سه دقيقه كم به هم مىرسد ، و چهار قدم در دو ساعت و چهل و سه دقيقه ، و شش قدم در سه ساعت و سيزده دقيقه ، و هفت قدم در سه ساعت و بيست و شش دقيقه ، و هشت قدم در سه ساعت و سى و هفت دقيقه ، و چهارده قدم در چهار ساعت و هيجده دقيقه .\r\nو در وسط حمل ، سايهء باقى مانده در حين زوال ، سه قدم و نيم است تقريبا . و دو قدم در يك ساعت و پنجاه و هفت دقيقه طى مىشود ، و چهار قدم در دو ساعت و چهل و هفت دقيقه ، و شش قدم در سه ساعت و نيم ، و هفت قدم در سه ساعت و سى و سه دقيقه ، و هشت قدم در سه ساعت و چهل و پنج دقيقه ، و چهارده قدم در چهار ساعت و سى و يك دقيقه .\r\nو در اول ثور كه متصل به آخر حمل است ، در وقت زوال ، سايهء باقى مانده ، دو قدم و دو ثلث قدم است . و دو قدم در يك ساعت و پنجاه و پنج دقيقه به هم مىرسد ، و چهار قدم در دو ساعت و چهل و هفت دقيقه ، و شش قدم در سه ساعت و بيست و سه دقيقه ، و هفت قدم در سه ساعت و سى و هفت دقيقه ، و هشت قدم در سه ساعت و چهل و شش دقيقه ، و چهارده قدم در چهار ساعت و چهل دقيقه .\r\n\r\n","description":"","footnote":"","page_name":" 275 ","page_number":275},
  {"content":"\r\n\r\nو در وسط ثور ، باقىماندهء سايه در وقت زوال ، دو قدم است . و دو قدم زيادتى در يك ساعت و پنجاه و يك دقيقه به هم مىرسد ، و چهار قدم در دو ساعت و چهل و پنج دقيقه ، و شش قدم در سه ساعت و بيست و پنج دقيقه ، و هفت قدم در سه ساعت و چهل دقيقه ، و هشت قدم در سه ساعت و پنجاه و چهار دقيقه ، و چهارده قدم در چهار ساعت و چهل و هشت دقيقه .\r\nو در اول جوزا ، باقىماندهء سايه در وقت زوال ، يك قدم و نيم است . و دو قدم در يك ساعت و چهل و نه دقيقه طى مىشود ، و چهار قدم در دو ساعت و چهل و دو دقيقه ، و شش قدم در سه ساعت و بيست و چهار دقيقه ، و هفت قدم در سه ساعت و چهل و يك دقيقه ، و هشت قدم در سه ساعت و پنجاه و شش دقيقه ، و چهارده قدم در چهار ساعت و پنجاه و سه دقيقه .\r\nو در وسط جوزا ، باقىماندهء سايه در حين زوال ، يك قدم و خمس قدم است . و دو قدم در يك ساعت و سى و هشت دقيقه طى مىشود ، و چهار قدم در دو ساعت و سى و هشت دقيقه ، و شش قدم در سه ساعت و بيست و يك دقيقه ، و هفت قدم در سه ساعت و سى و نه دقيقه ، و هشت قدم در سه ساعت و پنجاه و پنج دقيقه ، و چهارده قدم در چهار ساعت و پنجاه و شش دقيقه .\r\nو در اول سرطان ، باقىماندهء سايه در وقت زوال به مقدار يك قدم و عشر قدم است . و دو قدم در يك ساعت و چهل و يك دقيقه طى مىشود ، و چهار قدم در دو ساعت و سى و هشت دقيقه ، و شش قدم در سه ساعت و نوزده دقيقه ، و هفت قدم در سه ساعت و سى و هفت دقيقه ، و هشت قدم در سه ساعت و پنجاه و شش دقيقه ، و چهارده قدم در چهار ساعت و چهل و سه دقيقه .\r\nو در وسط سرطان ، باقىماندهء سايه در حين ظهر « 1 » يك قدم و خمس قدم است . و در طى كردن هر يك از اقدام ، مانند وسط جوزا است .\r\n\r\n\r\n","description":"","footnote":"\r\n( 1 ) . در نسخهء « ج » : « حين زوال » بجاى « حين ظهر » .\r\n","page_name":" 276 ","page_number":276},
  {"content":"\r\n\r\nو در اول اسد ، باقىماندهء سايه در حين زوال ، يك قدم و نيم است . و در طى كردن قدم‌ها مثل اول جوزا است .\r\nو در وسط اسد ، باقىماندهء سايه در حين زوال ، دو قدم است . و در ساعات طى شدن قدم‌ها ، چون وسط ثور است .\r\nو در اول سنبله ، باقىماندهء سايه در حين زوال ، دو قدم و نه عشر قدم است . و در طى كردن قدم‌ها ، چون اول ثور است .\r\nو در وسط سنبله ، باقىماندهء سايه در حين زوال ، سه قدم و نيم است . و در ساعات طى كردن اقدام ، چون وسط حمل است .\r\nو در اول ميزان ، باقىماندهء سايه در حين زوال ، چهار قدم و نيم است . و در ساعات طى كردن اقدام ، مثل اول حمل است .\r\nو در وسط ميزان ، باقىماندهء سايه در حين زوال ، پنج قدم و نيم است . و دو قدم از زيادتى سايه در يك ساعت و چهل و پنج دقيقه به هم مىرسد ، و چهار قدم در دو ساعت و سى و هشت دقيقه ، و هفت قدم در سه ساعت و نوزده دقيقه ، و هشت قدم در سه ساعت و بيست و هشت دقيقه ، و چهارده قدم در چهار ساعت و يازده دقيقه .\r\nو در اول عقرب ، باقىماندهء سايه در حين زوال ، شش قدم و سه ربع قدم است . و دو قدم در يك ساعت و چهل و شش دقيقه طى مىشود ، و چهار قدم در دو ساعت و سى و يك دقيقه ، و شش قدم در دو ساعت و پنجاه و شش دقيقه ، و هفت قدم در سه ساعت و نه دقيقه ، و هشت قدم در سه ساعت و هجده دقيقه ، و چهارده قدم در سه ساعت و پنجاه و هشت دقيقه .\r\nو در وسط عقرب ، باقىماندهء سايه در وقت زوال ، هشت قدم است . و دو قدم در يك ساعت و چهل و شش دقيقه به هم مىرسد ، و چهار قدم در دو ساعت و بيست و سه دقيقه ، و شش قدم در دو ساعت و چهل و نه دقيقه ، و هفت قدم در سه ساعت به يك دقيقه كم ، و هشت قدم در سه ساعت و هشت دقيقه ، و چهارده قدم در سه ساعت و چهل و سه دقيقه .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nو در اول قوس ، باقىماندهء سايه در وقت زوال ، نه قدم و سدس قدم است . و دو قدم در يك ساعت و چهل دقيقه به هم مىرسد ، و چهار قدم در دو ساعت و هفده دقيقه ، و شش قدم در دو ساعت و چهل و يك دقيقه ، و هفت قدم در دو ساعت و چهل و نه دقيقه ، و هشت قدم در دو ساعت و پنجاه و نه دقيقه ، و چهارده قدم در سه ساعت و سى و دو دقيقه .\r\nو در وسط قوس ، باقىماندهء سايه در وقت زوال ، ده قدم است . و دو قدم در يك ساعت و سى و هشت دقيقه طى مىشود ، و چهار قدم در دو ساعت و دوازده دقيقه ، و شش قدم در دو ساعت و سى و پنج دقيقه ، و هفت قدم در دو ساعت و چهل و چهار دقيقه ، و هشت قدم در دو ساعت و پنجاه و دو دقيقه ، و چهارده قدم در سه ساعت و بيست و پنج دقيقه .\r\nو در اول جدى ، باقىماندهء سايه در حين زوال ، ده قدم و ثلث قدم است . و دو قدم در يك ساعت و سى و هفت دقيقه ، و چهار قدم در دو ساعت و ده دقيقه ، و شش قدم در دو ساعت و سى و سه دقيقه ، و هفت قدم در دو ساعت و چهل و دو دقيقه ، و هشت قدم در دو ساعت و پنجاه دقيقه ، و چهارده قدم در سه ساعت و بيست و دو دقيقه .\r\nو در وسط جدى ، باقىماندهء سايه در حين زوال ، ده قدم است . و در ساعات طى كردن قدم‌ها ، چون وسط قوس است .\r\nو در اول دلو ، باقىماندهء سايه در وقت زوال ، نه قدم و عشر قدم است . و در طى كردن اقدام ، مثل اول قوس است .\r\nو در وسط دلو ، باقىماندهء سايه در وقت زوال ، هشت قدم است . و در طى كردن اقدام ، مانند وسط عقرب است .\r\nو در اول حوت ، باقىماندهء سايه در وقت زوال ، شش قدم و دو ثلث قدم است . و در ساعات اقدام ، مثل اول عقرب است .\r\nو در وسط حوت ، باقىماندهء سايه در وقت زوال ، پنج قدم و نيم است . و در طى كردن اقدام ، مانند وسط ميزان است .\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nو چون حكم اوايل و اواسط بروج معلوم شد ، ما بين را به تخمين و مقايسه ، معلوم مىتوان كرد .\r\n\r\nفصل دوم : در بيان اوقات باقى نمازهاى واجبى و سنّتى\r\nو در آن چند مسأله است :\r\n\r\nمسألهء اول : وقت نماز شام\r\n- بنابر مشهور - بر طرف شدن سرخى است از جانب مشرق . و حق آن است كه پنهان شدن قرص آفتاب كافى است ؛ يعنى هرگاه آفتاب از بلندىها چون درختان و بناها و كوه‌ها بر طرف شود ، وقت نماز مغرب داخل شده و موقوف بر زوال سرخى از جانب مشرق نيست و اگر چه احوط آن است كه پيش از زوال سرخى ، نماز نكنند .\r\n\r\nمسألهء دوم : « 1 » در آخر وقت نماز شام ،\r\nاقوال بسيار است . و اقوى آن است كه وقت فضيلت آن مىكشد تا بر طرف شدن سرخى از جانب مغرب . و وقت اجزاء از جهت مختار و مضطر باقى است تا وقتى كه به نصف شب به قدر اداى نماز عشا باقى مانده باشد . و از براى مضطر ، چون كسى كه فراموش كرده باشد يا به خواب رفته باشد ، وقت باقى است تا وقتى كه به طلوع صبح به قدر اداى نماز خفتن باقى مانده باشد . و احوط آن است كه در صورت اضطرار و تأخير نماز از نصف شب ، نيّت هيچ يك از ادا و قضا را نكند . و از اخبار « 2 » تأكيد بسيار در مسارعت به نماز مغرب رسيده ، لهذا احوط آن است كه بدون عذر ، آن را از بر طرف شدن سرخى مغرب تأخير نكند .\r\n\r\n\r\n","description":"","footnote":"\r\n( 1 ) . آن چه راجح در نظر حقير است آن است كه وقت نماز مغرب تا بر طرف شدن سرخى مغرب است از براى مختار و كسى كه هيچ عذرى نداشته باشد . و از براى همچنين كسى جايز نيست تأخير از آن وقت ، و تا چهار ركعت به نصف شب مانده است از براى مسافر و مريض و كسى كه شغلى از اشتغال ضروريه داشته باشد يا عذرى ديگر مسموع داشته باشد . و تا چهار ركعت به طلوع صبح مانده است از براى كسى كه به خواب رفته باشد يا فراموش كرده باشد . ( احمد )\r\n( 2 ) . ر . ك : وسائل الشيعة 4 : 187 ، باب 18 من أبواب المواقيت .\r\n","page_name":" 279 ","page_number":279},
  {"content":"\r\n\r\n\r\nمسألهء سيم : اول وقت نماز خفتن\r\n، وقتى است كه قدر سه ركعت از غروب آفتاب بگذرد .\r\nو بعضى « 1 » گفته‌اند : اول وقت آن بر طرف شدن سرخى مغرب است و بدون عذر پيش‌تر كردن را جايز نمىدانند . و اول اقوى است و اگر چه دوم احوط است . و خلافى كه در اختصاص و اشتراك در ظهر و عصر مذكور شد در مغرب و عشا نيز جارى است . و حق آن است كه بعد از غروب آفتاب به قدر سه ركعت ، مخصوص نماز شام است . و بعد از آن ، وقت « 2 » مشترك است تا وقتى كه چهار ركعت به نصف شب باقى مانده باشد كه آن ، وقت مخصوص نماز خفتن است . و فوايد خلاف در اختصاص و اشتراك كه در ظهر و عصر مذكور شد ، در اينجا نيز جارى است .\r\n\r\nمسألهء چهارم : در آخر وقت نماز خفتن\r\nچند قول است ؛ و اقوى آن است كه آخر وقت فضيلت ، ثلث شب است . و آخر وقت اجزا از براى مختار ، نصف شب است . و آخر وقت مضطر تا طلوع صبح است . و احوط آن است كه چون به جهت اضطرار از نصف شب تأخير كند بعد از نصف شب تا صبح هر وقت بكند ، نيّت ادا و قضا نكند .\r\n\r\nمسألهء پنجم : اول وقت نماز صبح\r\n، ظهور صبح صادق است ، و آن سفيدى است كه بر افق پهن مىشود . و آخر وقت فضيلت آن ، وقتى است كه روشنى به هم رسد و سرخى از جانب مشرق ظاهر شود . و آخر وقت اجزاء از براى مختار و مضطر - بنابر اقوى - طلوع آفتاب است .\r\n\r\nمسألهء ششم : وقت نافلهء مغرب\r\nبعد از فراغ از نماز مغرب است تا وقتى كه سرخى مغرب بر طرف شود و سفيدى كه بعد از زوال سرخى باقى مىماند معتبر نيست .\r\n\r\n\r\n","description":"","footnote":"\r\n( 1 ) . المقنعة : 93 ؛ النهاية : 59 ؛ المبسوط : 74 ؛ المراسم : 62 ؛ مختلف الشيعة 2 : 47 ، مسألهء 7 ؛ و ر . ك : مستند الشيعة 4 : 25 .\r\n( 2 ) . از آن چه حقير اختيار كردم معلوم شد كه اشتراك وقت مغرب بعد از شفق ، مختصّ وقت صاحب عذر است و در اين صورت فوايد خلاف هم در بعضى صور ظاهر مىشود ؛ هم چنان كه بعد از تأمل ، ظاهر است . ( احمد )\r\n","page_name":" 280 ","page_number":280},
  {"content":"\r\n\r\nو شيخ شهيد « 1 » ميل دارد بر اين كه وقت نافلهء مغرب مىكشد تا وقت فريضه . و اظهر « 2 » آن است كه هرگاه نافله را ترك كند تا سرخى مغرب بر طرف شود ، ديگر نافله را نكند و متوجّه نماز عشا شود و نافله را بعد بكند . و اگر نيّت قضا و ادا هيچ يك را نكند ، احوط است .\r\nو بعضى « 3 » گفته‌اند كه : هرگاه پيش از زوال سرخى مغرب ، شروع به نافله كرده باشد و در اثنا ، سرخى بر طرف شود ، بايد نافله را تمام كند . و اين بعيد نيست .\r\nو اول وقت نافلهء عشا ، يعنى « وتيره » بعد از فراغ از نماز عشا است . و وقت آن مىكشد تا وقت فريضه .\r\n\r\nمسألهء هفتم : وقت نماز شب\r\nبعد از نصف شب است تا طلوع صبح صادق . و مذهب اصحاب آن است كه بعد از نصف شب هر چند به صبح نزديك‌تر باشد ، افضل است . و ليكن در احاديث « 4 » بسيار رسيده كه حضرت پيغمبر صلّى اللّه عليه و آله و حضرت امير المؤمنين عليه السّلام بعد از نصف شب ، بىفاصلهء معتدّ به ، نماز شب را مىكردند . و بسيارى از اخبار دلالت بر افضليت آن وقت دارد .\r\nو از حضرت صادق عليه السّلام « 5 » مروى است كه بعد از نصف شب تا ثلث باقى از شب ، دعا در آن رد نمىشود و البتّه مستجاب مىشود . و يحتمل كه نظر به جمع ميان احاديث ، جا آوردن هشت ركعت نماز شب بعد از نصف شب و جا آوردن وتر در حوالى صبح بهتر باشد .\r\nو كسى كه مسافر باشد يا جوانى باشد كه غلبهء رطوبت بر او مانع از بيدار شدن او\r\n\r\n\r\n","description":"","footnote":"\r\n( 1 ) . ذكرى الشيعة 2 : 367 ؛ الدروس الشرعيّة 1 : 141 .\r\n( 2 ) . اظهر ، هم چنان كه خود « طاب ثراه » در « معتمد » اختيار فرموده‌اند آن است كه وقت نافلهء مغرب به قدر وقت فريضه مىكشد ، اما افضل آن است كه اگر به جهت عذرى نماز مغرب را از سقوط شفق غربى تأخير كند ، بعد از نماز مغرب نافله را ترك كند و نماز عشا را به جا آورد . ( احمد )\r\n( 3 ) . السرائر 1 : 202 .\r\n( 4 ) . وسائل الشيعة 4 : 230 ، باب 36 من أبواب المواقيت ، ح 5 و 6 ، و ص 248 ، باب 43 ، ح 1 - 4 .\r\n( 5 ) . وسائل الشيعة 7 : 69 ، باب 26 من أبواب الدعاء ، ح 1 و 2 .\r\n","page_name":" 281 ","page_number":281},
  {"content":"\r\n\r\nباشد ، جايز است « 1 » كه نماز شب را در نصف اول شب [ اتيان 
  ] بكند و آن را بر وقت مقرر مقدّم دارد ، اما قضا كردن آن افضل است از تقديم .\r\nو هرگاه كسى چهار ركعت از نماز شب به جا آورده باشد كه صبح صادق طالع شود - بنابر اقوى - نماز شب را تمام مىكند ، آنگاه مشغول نماز صبح مىشود .\r\nو مخفى نماند كه بعضى « 2 » از اصحاب تصريح كرده‌اند كه مراد از شب كه بعد از نصف آن ، وقت نماز شب است ، شب شرعى است كه از اول وقت شام است تا طلوع صبح صادق ؛ نه شب نجومى كه از غروب آفتاب است تا طلوع آن ، و اين قول بعيد نيست . و به هر تقدير ، معرفت نصف شب به چند امر مىتواند شد :\r\nاول : به آلات ساعت ، بعد از آن كه مقدار بين غروب آفتاب و طلوع صبح يا آفتاب ، از تقاويم معلوم شده باشد .\r\nدوم : از بعضى ستاره‌ها ، به تجربهء اوقات طلوع و غروب و رسيدن به نصف النهار و محاذى قبله و غير ذلك . و شب‌خيزان كه مترصّد اوقات عبادات‌اند « 3 » و مواظب بر ملاحظهء آفتاب و ماه و ستارگان‌اند ، امورى چند از احوال و اوضاع كواكب بر ايشان ظاهر مىشود كه هر وقت از اوقات شب را كه خواهند بشناسند ، مىشناسند .\r\nسيم : به گرديدن فرقدين در دور جدى ؛ زيرا كه فرقدين در بيست و چهار ساعت يك مرتبه بر دور جدى مىگردد . پس اگر در اول شب مثلا در جانب راست جدى محاذى آن باشد ، بعد از شش ساعت در بالاى جدى محاذى آن مىشود و بعد از شش\r\n\r\n\r\n","description":"","footnote":"\r\n( 1 ) . ظاهر و راجح هم چنان كه خود « طاب ثراه » در « معتمد » اختيار فرموده‌اند آن است كه بدون سفر و غلبهء خواب و عذرى ديگر مىتواند كه نماز شب را از نصف شب مقدم دارد و اگر چه افضل ، تأخير از نصف شب است . به هر صورت قضا در روز ، افضل از تقديم است و همچنين اقوى آن است كه بعد از طلوع صبح هم مىتواند نماز شب را به جا آورد اگر چه چهار ركعت آن را [ اتيان 
  ] نكرده باشد ، اما به شرطى كه اين را عادت خود قرار ندهد . ( احمد )\r\n( 2 ) . رياض المسائل 2 : 197 .\r\n( 3 ) . در نسخهء « ب » : « عبادت‌اند » .\r\n","page_name":" 282 ","page_number":282},
  {"content":"\r\n\r\nساعت ديگر ، در جانب چپ محاذى آن مىشود .\r\nچهارم : به طلوع و غروب ماه ، و ضابطهء آن چنان است كه در هر شبى كه از اول تا چهارده ماه باشد كه خواهند كه در آن شب بدانند كه ماه بعد از چند ساعت غروب مىكند ، از اول ماه تا آن شب بشمارد كه چند شب گذشته ؛ آن چه گذشته باشد در شش ضرب كنند و حاصل ضرب را بر هفت قسمت كنند ، آن چه خارج قسمت باشد ، عدد ساعاتى است كه ما بين غروب آفتاب و غروب ماه است . مثلا در شب چهارم ماه ، هرگاه خواهيم بدانيم كه ماه ، بعد از چند ساعت غروب مىكند ، چهار در شش ضرب مىكنيم ، بيست و چهار مىشود ، آن را بر هفت قسمت مىكنيم ، خارج قسمت سه و سه سبع مىشود . پس معلوم مىشود كه غروب ماه در شب چهارم ، مقدار سه ساعت و سه سبع ساعت مىشود . و اگر در شب پنجم باشد ، پنج را در شش ضرب مىكنيم و حاصل ضرب را كه سى باشد بر هفت قسمت مىكنيم ؛ خارج قسمت چهار و دو سبع مىشود . پس معلوم مىشود كه غروب ماه در شب پنجم ، بعد از چهار ساعت و دو سبع ساعت مىشود .\r\nو در هر شبى كه از پانزدهم ماه تا بيست و هشتم باشد و خواهند كه در آن شب بدانند كه ماه ، بعد از چند ساعت طلوع مىكند ، از پانزدهم تا آن شب بشمارند و به طريق مذكور ضرب و قسمت كنند ؛ خارج قسمت عدد ساعاتى است كه ما بين غروب آفتاب و طلوع ماه است . مثلا اگر در شب هجدهم خواهيم بدانيم كه ماه ، بعد از چند ساعت طلوع مىكند ، از پانزدهم تا آن شب چهار شب گذشته ، آن را در شش ضرب كرديم ، بيست و چهار شد ، آن را بر هفت قسمت كرديم ، سه و سه سبع شد . پس معلوم شد كه در شب هجدهم بعد از سه ساعت و سه سبع ، ماه طلوع مىكند . و همچنين به اين عمل معلوم مىشود كه در شب نوزدهم بعد از چهار ساعت و دو سبع ساعت ، طلوع مىكند .\r\nو همچنين بناى شب در اين ضابطه بر طريقه نجوم است كه از غروب تا طلوع آفتاب باشد ، نه بر طريقهء شرع كه از غروب تا صبح صادق باشد . و ساعاتى كه در\r\n\r\n","description":"","footnote":"","page_name":" 283 ","page_number":283},
  {"content":"\r\n\r\nاين ضابطه مذكور شد ، ساعات « معوجه » است كه هر يك از شب و روز را به دوازده قسم برابر كنند و هر قسمى را ساعت گويند ؛ خواه در وقت درازى روز و كوتاهى شب باشد يا بالعكس . پس بنابراين ، سه ساعت شب ، ربع شب خواهد بود و چهار ساعت ، ثلث آن خواهد بود و شش ساعت ، نصف آن خواهد بود . و به هر صورت ، اين قاعده ، تخمينى است و در همهء شب‌ها نصف را نتوان معلوم كرد ، بلكه در بعضى در هر شبى يكى از كسور آن - چون عشر يا سدس يا ربع يا ثلث يا غير آن تقريبا - معلوم مىشود ، و در بعضى از شب‌ها يا نصف يا قريب به نصف تخمينا معلوم مىشود .\r\n\r\nمسألهء هشتم : وقت نافلهء صبح\r\nاز اول صبح كاذب است تا ظهور سرخى در جانب مشرق . و بهتر آن است كه پيش از طلوع صبح صادق كرده شود . و كسى كه نماز شب كند هر وقت كه از نماز شب فارغ شود ، نافلهء صبح را مىتوان گذارد .\r\n\r\nفصل سيم : در احكامى كه متعلّق به اوقات است\r\nو در آن چند مسأله است :\r\n\r\nمسألهء اول : بدان كه نماز در اول وقت گذاردن افضل است\r\nو در آن ثواب عظيم است ، و تأخير از اول وقت در غايت كراهت است ، مگر در چند موضع كه تأخير ، افضل است :\r\nموضع اول : تأخير نماز ظهر و عصر از براى نافله‌گذار تا از نافله فارغ شود .\r\n[ موضع 
  ] دوم : تأخير نماز خفتن تا وقتى كه سرخى مغرب بر طرف شود .\r\n[ موضع 
  ] سيم : تأخير نماز ظهر در بلادى كه هوا به غايت گرم مىشود تا وقتى كه گرمى هوا كمتر شود .\r\nو بعضى « 1 » اين تأخير را اعتبار كرده‌اند كه نماز جماعت باشد و در مسجد باشد .\r\nو بعضى « 2 » گفته‌اند كه : در اين تأخير استحباب نيست ، بلكه غايت امر آن است كه در\r\n\r\n\r\n","description":"","footnote":"\r\n( 1 ) . تذكرة الفقهاء 2 : 376 ، مسألهء 74 ؛ نهاية الإحكام 1 : 328 .\r\n( 2 ) . ذكرى الشيعة 2 : 399 .\r\n","page_name":" 284 ","page_number":284},
  {"content":"\r\n\r\nآن كراهتى نيست . پس اگر در گرمى هوا متحمل زحمت شود و نماز در اول وقت كند ، افضل خواهد بود . و ظاهر حديث صحيح « 1 » آن است كه تأخير نماز جماعت در مسجد تا گرمى هوا افضل و مستحب است .\r\n[ موضع 
  ] چهارم : تأخير نماز مغرب تا بر طرف شدن سرخى شرقى ، بنابر قول مختار كه اول وقت مغرب ، پنهان شدن قرص آفتاب است .\r\n[ موضع 
  ] پنجم : تأخير كردن صاحب استحاضه كثيره هر يك از نماز ظهر و مغرب را تا آخر وقت فضيلت ، تا جمع كند ميان ظهر و عصر و ميان مغرب و عشا به يك غسل با دريافتن وقت فضيلت هر يك .\r\n[ موضع 
  ] ششم : تأخير كردن مغرب و عشا از براى كسى كه از عرفات به مشعر كوچ كند تا رسيدن او به مشعر و اگر چه ربع شب بگذرد .\r\n[ موضع 
  ] هفتم : كسى كه مشغول قضاى نمازهاى واجبه باشد كه از او فوت شده ، سنّت است از براى او كه نماز ادا را تأخير كند تا آخر وقت .\r\nو بعضى « 2 » تأخير نماز ادا را تا آخر وقت ، واجب مىدانند و مذهب ايشان آن است كه هر كه بر ذمّهء وى نماز قضا باشد ، واجب است كه فى الفور به جا آورد و جايز نيست كه مشغول هيچ امر مباح يا سنّت شود تا ذمّهء خود را از همهء نمازها فارغ كند . و اكثر فقها اين را لازم نمىدانند ، و تحقيق اين مسأله بعد از اين مذكور خواهد شد .\r\n[ موضع 
  ] هشتم : تأخير كردن به جهت كسى كه تأخير ، باعث ادراك فضيلت و صفت كمالى باشد ؛ مثل اين كه هرگاه تأخير كند ، تواند افعال نماز را بر وجه اكمل به جا آورد و در اول وقت نتواند چنين كند ، يا از جهت ادراك جماعت ، پيش نماز نماز را تأخير كند تا مأمومين جمع شوند يا مأمومين نماز را تأخير كنند تا پيش نماز حاضر شود . و اين تأخير ، سنّت است ، به شرطى كه وقت فضيلت نگذرد و اگر موقوف بر\r\n\r\n\r\n","description":"","footnote":"\r\n( 1 ) . وسائل الشيعة 4 : 142 ، باب 8 من أبواب المواقيت ، ح 5 .\r\n( 2 ) . المهذّب 1 : 125 - 126 ؛ الكافي في الفقه : 149 - 150 ؛ و ر . ك : مختلف الشيعة 2 : 435 ، مسألهء 309 .\r\n","page_name":" 285 ","page_number":285},
  {"content":"\r\n\r\nگذشتن وقت فضيلت باشد ، بهتر گذاردن نماز است .\r\n[ موضع 
  ] نهم : تأخير كردن مسافر نماز را تا فرود آمدن ، هرگاه نماز را در منزل بهتر تواند به جا آورد .\r\n[ موضع 
  ] دهم : تأخير كردن روزه دار نماز مغرب را هرگاه جمعى انتظار او را كشند كه با او افطار نمايند يا خود به غايت گرسنه باشد و نتواند كه افعال نماز را درست به جا آورد .\r\n[ موضع 
  ] يازدهم : تأخير كردن زنى كه مربيهء طفل باشد ، نماز ظهر و عصر را به آخر وقت تا چهار نماز را در جامهء پاك يا قليل النجاسة دريابد ؛ هم چنان كه در كتاب طهارت مذكور شد .\r\n[ موضع 
  ] دوازدهم : تأخير نماز صبح تا وقتى كه نافلهء شب را تمام كند ، هرگاه چهار ركعت از آن را پيش از دخول صبح دريافته باشد .\r\n[ موضع 
  ] سيزدهم : هرگاه ظن به دخول وقت داشته باشد و راهى به علم نداشته باشد و عمل نمودن او به آن ظن جايز باشد ، هم چنان كه بعضى « 1 » گفته‌اند ، مستحب است كه تأخير نماز كند تا علم به دخول وقت حاصل شود .\r\n[ موضع 
  ] چهاردهم : تأخير كردن مدافع بول و غايط تا وقتى كه آن را دفع كند .\r\n[ موضع 
  ] پانزدهم : تأخير كسى كه خواهد تيمم كند نماز را به آخر وقت .\r\n[ موضع 
  ] شانزدهم : تأخير مبطون و سلسل البول نماز را به آخر وقت از جهت جمع .\r\n[ موضع 
  ] هفدهم : تأخير صاحبان عذر نماز را به آخر وقت ، هرگاه اميد زوال عذر [ را 
  ] داشته باشند تا نماز را بر وجه اكمل به جا آورند .\r\nو بعضى « 2 » ، اين تأخير را واجب دانسته‌اند . و اظهر عدم وجوب است .\r\n\r\n\r\n","description":"","footnote":"\r\n( 1 ) . مختلف الشيعة 2 : 69 ، مسألهء 18 .\r\n( 2 ) . مختلف الشيعة 2 : 459 ، مسألهء 320 ؛ ذكرى الشيعة 2 : 400 - 401 ؛ و ر . ك : مسائل الناصريات : 156 ، مسألهء 51 ؛ المراسم : 62 و 76 .\r\n","page_name":" 286 ","page_number":286},
  {"content":"\r\n\r\n[ موضع 
  ] هيجدهم : تأخير دو ركعت نافلهء صبح ، هرگاه پيش از طلوع صبح كاذب از نماز شب فارغ شود تا طلوع صبح كاذب .\r\n[ موضع 
  ] نوزدهم : تأخير نماز صبح ، از نافلهء صبح هرگاه پيش از صبح صادق نافله را به جا نياورده باشد .\r\n\r\nمسألهء دوم : هرگاه مكلّف ، متمكّن از تحصيل علم به وقت بوده باشد ،\r\nاعتماد بر ظن نمىتواند كرد ، هر چند ظن غالب باشد ؛ خواه آن ظن از بعضى امارات باشد يا از خبر دادن يك عادل باشد يا از اذان مؤذن عادل باشد كه ضابط و صاحب احتياط باشد ، بنابر اظهر . بلى ، اگر از اذان مؤذّن ثقهء ضابط و صاحب احتياط ، از براى كسى علم به دخول وقت حاصل شود - هم چنان كه گاهى اتفاق مىافتد - اعتماد به آن جايز است . و در خبر دادن دو عادل اگر از آن علم به هم برسد ، شبهه نيست كه به آن اعتماد مىتوان كرد . و اگر از آن ، علم به هم نرسد ، بلكه غلبهء ظن از آن حاصل شود ، اكثر بر آن‌اند كه به آن اعتماد مىتواند كرد و در دليلش تأمل است .\r\nو اگر مكلّف ، متمكّن از تحصيل علم نباشد ، جايز است كه اعتماد كند بر اماراتى كه مفيد ظن باشد ، و بر اذان ثقهء ضابط كه صاحب احتياط باشد ، و بر خبر دادن دو عادل ، بلكه يك عادل هرگاه اخبار او افادهء غلبهء ظن كند . « 1 » و بنابراين ، نماز را در اول وقت به\r\n\r\n\r\n","description":"","footnote":"\r\n( 1 ) . بدان كه آن چه اقوى در نظر حقير است در اين مسألهء آن است كه مكلّفى كه متمكّن از تحصيل علم نيست ، بر دو قسم است :\r\nيكى : آن است كه اصلا و مطلقا متمكّن از تحصيل علم نيست ، نه بالفعل و نه بالقوه ؛ يعنى هرگاه صبر هم كند ، علم از براى او حاصل نمىشود ، مثل شخصى كه در مكانى مظلم محبوس باشد و كسى نزد او تردد نكند ، و مثل اعمى هرگاه هيچ مخبرى در نزد او نباشد ، از براى همچنين كسى جايز است كه اعتماد بر ظن خود كند .\r\nدوم : آن كه بالفعل از براى او تحصيل علم ممكن نيست ، به جهت ابر يا غير آن ، اما هرگاه صبر كند ، يقين از براى او حاصل مىشود ، و از براى همچنين كسى جايز نيست اعتماد بر ظن خود و اگر چه ظن غالب باشد ، و اگر چه از اذان ثقهء صاحب احتياط باشد ، بلكه واجب است بر آن كه تأمل كند تا يقين از براى او حاصل شود . ( احمد )\r\n","page_name":" 287 ","page_number":287},
  {"content":"\r\n\r\nظن مىتوان كرد و تأخير كردن تا يقين به دخول وقت حاصل شود - هم چنان كه بعضى « 1 » گفته‌اند - لازم نيست ، ليكن مستحب است هم چنان كه مذكور شد .\r\nو از بعضى اخبار « 2 » معلوم مىشود كه در روز ابر هرگاه خروس‌ها به آواز آيند و جواب هم گويند ، وقت زوال است و مىتوان حكم به زوال نمود و نماز ظهر كرد . و بعضى « 3 » به اين عمل كرده‌اند . و اين مشكل است و مراعات احتياط ، لازم است .\r\n\r\nمسألهء سيم : اگر كسى از علم ، متمكّن باشد\r\n« 4 » و اعتماد بر ظن كند و نماز كند و بعد از نماز ، خلاف ظنّ او ظاهر شود و معلوم شود كه همهء نماز ، پيش از وقت واقع شده ، واجب است كه نماز را اعاده كند . و اگر در اثناى نماز ، وقت داخل شود ، جمعى « 5 » گفته‌اند كه نماز او صحيح است و اگر چه اندكى پيش از سلام دادن ، وقت داخل شده باشد .\r\n\r\n\r\n","description":"","footnote":"\r\n( 1 ) . ر . ك : مختلف الشيعة 2 : 65 ، مسألهء 18 ؛ مدارك الأحكام 3 : 99 .\r\n( 2 ) . وسائل الشيعة 4 : 171 ، باب 1 من أبواب المواقيت ، ح 5 .\r\n( 3 ) . ذكرى الشيعة 2 : 391 .\r\n( 4 ) . بدان كه آن چه در اين مسأله بنابر رأى حقير عمل به آن بايد نمود آن است كه كسى كه اعتماد بر ظن خود كند ، اگر كسى باشد كه اصلا و مطلقا متمكّن از علم نباشد نه بالفعل و نه به صبر كردن و بعد ، اتفاق بيفتد كه معلوم شود ، حكم ، آن چنان است كه بيان فرموده‌اند . و اگر كسى باشد كه بالفعل متمكّن از تحصيل علم نباشد و اما احتمال بدهد كه به صبر كردن علم از براى او به هم خواهد رسيد ، پس نماز او باطل است و اگر چه بعد از حصول علم ، معلوم شود كه مجموع نماز آن در وقت به عمل آمده . و حكم عامد نيز چنان است كه فرموده‌اند . و اما جاهل و ناسى ، پس اگر معلوم شود كه همهء نماز قبل از وقت بوده ، نماز آن باطل است ، و اما اگر همهء نماز را قبل از وقت نكرده باشد ، پس اگر به نحوى بوده باشد كه خلاف آن چه كرده است به خاطر او خطور نمىكرده و احتمال نمىداد كه حكم خدا غير از اين باشد ، نماز او صحيح است . اما اگر احتمال مىداد ، اگر چه بر سبيل ندرت باشد ، نماز او باطل است و اعاده لازم است . و در حكم جاهل و ناسى ، خود نيز « طاب ثراه » در « معتمد » چنين اختيار فرموده‌اند و اين اول مسأله‌اى است كه رأى مقدّس ايشان در حكم جاهل مسأله به تفصيل قرار گرفت در « معتمد » . و سابق بر اين مطلقا جاهل به مسأله را معذور نمىدانسته‌اند ، مگر در چند موضع كه به اجماع استثنا شده است . ( احمد )\r\n( 5 ) . المقنعة : 94 ؛ النهايه : 62 ؛ المبسوط : 74 ؛ شرائع الإسلام 1 : 4 : 54 .\r\n","page_name":" 288 ","page_number":288},
  {"content":"\r\n\r\nو بعضى « 1 » گفته‌اند : همين كه بعضى از نماز او پيش از وقت واقع شود ، آن نماز بىصورت است و اگر چه در اثناى نماز ، وقت داخل شود ، و اعاده كردن آن لازم است .\r\nو اين قول احوط است و اگر چه قول اول خالى از رجحانى نيست .\r\nو اگر كسى از روى عمد يا از راه فراموشى كه بايد نماز در وقت معيّن بشود يا از راه جاهل بودن به وقت يا به اين كه بايد نماز در وقت واقع شود نماز را پيش از وقت بكند ، پس اگر تمام نماز را پيش از وقت بكند ، نماز او باطل است و اعاده آن واجب است ؛ خواه از عمد باشد يا از نسيان يا از جهل .\r\nو اگر بعضى از آن را پيش از وقت بكند و در اثناى نماز ، وقت داخل شود ، در صورت عمد ، نماز او باطل است بلا شبهه ، و در صورت نسيان و جهل ، خلاف است ؛ و اقوى بطلان است ، مانند صورت عمد . بلى ، در صورت نسيان و جهل اگر بر سبيل اتفاق ، همهء نماز او در وقت واقع شود ، ظاهر آن است كه نماز او صحيح باشد ؛ هم چنان كه جمعى « 2 » از متأخّرين گفته‌اند .\r\n\r\nمسألهء چهارم : هرگاه كسى گمان كند كه نماز ظهر را به جا آورده ،\r\nپس مشغول نماز عصر شود و پيش از تسليم به خاطرش آيد كه نماز ظهر نكرده است ، بايد عدول به ظهر كند ؛ يعنى در دل نيّت كند كه اين ، نماز ظهر است . و چون چنين كند ، آن نماز از ظهر محسوب مىشود و صحيح خواهد بود و اگر چه آن چه را از عصر كه پيش از عدول نيّت به جا آورده ، در وقت مختص به ظهر واقع شده باشد .\r\nو اگر بعد از فارغ شدن از نماز به خاطرش آيد كه نماز ظهر را نكرده ، پس اگر مجموع نماز عصر را در وقت مختص به نماز ظهر كرده باشد ، آن نماز باطل است و بايد ظهر و عصر هر دو را به جا آورد . و اگر مجموع نماز عصر را در وقت مشترك كرده باشد ، نماز عصر او صحيح است و بايد همين نماز ظهر را بكند و تأخير آن از\r\n\r\n\r\n","description":"","footnote":"\r\n( 1 ) . أجوبة المسائل الرسيّة ( ضمن رسائل الشريف المرتضى ) 2 : 350 ؛ مختلف الشيعة 2 : 65 ، مسألهء 18 ؛ مدارك الأحكام 2 : 101 .\r\n( 2 ) . الدروس الشرعيّة 1 : 143 ؛ كشف اللثام 3 : 80 ؛ مجمع الفائدة و البرهان 2 : 54 ؛ مدارك الأحكام 3 : 102 .\r\n","page_name":" 289 ","page_number":289},
  {"content":"\r\n\r\nنماز عصر ضرر ندارد . و اگر بعضى از آن را در وقت مشترك كرده باشد و بعضى [ را 
  ] در وقت مختص به ظهر ، احوط آن است كه بعد از نماز ظهر ، عصر را اعاده كند و اگر چه اظهر عدم احتياج به اعاده است .\r\nو حكمى كه مذكور شد جارى است در صورتى كه گمان كند كه نماز مغرب را كرده و مشغول خفتن شود و بعد به خاطرش آيد كه نماز مغرب را نكرده است ؛ مگر اين كه در اينجا اگر در اثناى نماز به خاطرش آيد . در عدول به نماز مغرب شرط است كه داخل ركوع ركعت چهارم نشده باشد و اگر داخل ركوع ركعت چهارم شده باشد ، عدول نمىكند . بلكه در حكم آن است كه بعد از تمام كردن نماز به خاطرش آيد كه نماز سابق را نكرده ، و حكم آن به نحوى است كه مذكور شد ، و پيش از داخل شدن در ركوع ركعت چهارم ، عدول به مغرب مىكند و اگر چه در آخر ركعت چهارم باشد .\r\nلهذا در آن وقت مىنشيند و تشهّد و سلام مىخواند . و زيادتى چون غير ركن است ، ضرر ندارد .\r\n\r\nمسألهء پنجم : نافله\r\nبر دو قسم است :\r\nاول : نافله [ اى 
  ] كه سبب داشته باشد و بخصوصه از شرع رسيده باشد ، چون نماز حاجت و زيارت و نماز قضاى نوافل و يوميهء مرتّبه و امثال آن .\r\nدوم : نافلهء مبتدئه ، و آن نافله‌اى است كه سبب معتبر نداشته باشد و بخصوصه از شرع نرسيده باشد ، بلكه هر دو ركعت نمازى است كه آدمى هر وقت خواهد بكند به جهت اين كه وارد شده كه نماز ، بهترين چيزهاست ؛ هر كه خواهد بسيار بكند و هر كه خواهد كمتر بكند . و چون اين معلوم شد ، بدان كه مشهور آن است كه نافلهء مبتدئه در پنج وقت مكروه است :\r\nاول : از وقت طلوع آفتاب تا وقتى كه آفتاب بلند شود و شعاع آن ظاهر شود و سرخى از اطراف افق بر طرف شود .\r\nدوم : از وقت نزديك شدن غروب و ميل آفتاب به زردى ، تا وقتى كه غروب حقيقى متحقق شود و سرخى مشرقى بر طرف شود .\r\n\r\n","description":"","footnote":"","page_name":" 290 ","page_number":290},
  {"content":"\r\n\r\nسيم : از وقت قيام آفتاب ، يعنى وقت رسيدن آفتاب به دايرهء نصف النهار يا به نزديكى آن ، تا وقتى كه زوال متحقق شود و آفتاب از نصف النهار درگذرد .\r\nچهارم : بعد از نماز صبح تا طلوع آفتاب .\r\nپنجم : بعد از نماز عصر تا غروب آفتاب .\r\nو بنابر مشهور ، نماز واجبى چون قضاى نماز يوميّه و نماز كسوف و خسوف و امثال آن و نافله‌اى كه مبتدئه نباشد ، چون قضاى نوافل يوميّه و نماز حاجت و زيارت و استخاره و امثال آن ، در اين پنج وقت مكروه نخواهد بود .\r\nو بعضى « 1 » گفته‌اند : مطلق نافله ، خواه مبتدئه باشد يا ذات سبب ، در اين پنج وقت مكروه است .\r\nو ظاهر ، قول مشهور است كه عدم كراهت غير مبتدئه باشد .\r\nو روايات معتبرهء « 2 » چند از جناب صاحب الامر عليه السّلام وارد شده كه دلالت مىكند بر اين كه هر قسم از نافله در اين اوقات مستحب است و كراهتى در آن نيست . و اخبارى « 3 » كه در كراهت رسيده محمول بر تقيّه است ؛ زيرا كه موافق مذهب سنّيان است . و به اين سبب ابن بابويه « 4 » در اصل اين حكم ، يعنى كراهت نافله در اين اوقات توقف نموده .\r\nو بعضى « 5 » از قدماى اصحاب در مقام طعن و تشنيع بر سنّيان گفته‌اند كه : ايشان از پيغمبر صلّى اللّه عليه و آله روايت كرده‌اند كه نافله در اين اوقات مكروه است ، و حال آن كه اين افتراست . و به اين جهت ، بعضى « 6 » از متأخّرين ميل به عدم كراهت نموده و اخبار\r\n\r\n\r\n","description":"","footnote":"\r\n( 1 ) . النهاية : 62 ؛ و ر . ك : مختلف الشيعة 2 : 74 ، مسألهء 22 .\r\n( 2 ) . وسائل الشيعة 4 : 236 ، باب 38 من أبواب المواقيت ، ح 8 .\r\n( 3 ) . وسائل الشيعة 4 : 234 - 239 ، باب 38 من أبواب المواقيت .\r\n( 4 ) . الخصال : 69 - 72 ، ح 105 - 108 ؛ من لا يحضره الفقيه 1 : 315 ، ح 1430 - 1431 ؛ و ر . ك : مدارك الأحكام 3 : 108 .\r\n( 5 ) . مدارك الأحكام 3 : 108 - 109 ؛ كشف اللثام 3 : 90 - 91 ؛ رياض المسائل 2 : 241 .\r\n( 6 ) . رياض المسائل 2 : 241 .\r\n","page_name":" 291 ","page_number":291},
  {"content":"\r\n\r\nكراهت را حمل بر تقيّه نمودند . و اين حمل اگر چه بعيد نيست ، ليكن چون اخبار بسيار در كراهت رسيده و مخالف صريحى از اصحاب ظاهر « 1 » نيست ، ظاهر ، قول مشهور است كه كراهت نوافل مبتدئه باشد در اوقات مذكوره .\r\n\r\nمسألهء ششم : جايز است به جا آوردن هر نماز واجبى\r\n، چون نماز كسوف و خسوف و طواف و نماز ميّت و قضاى نمازهاى يوميّه در هر وقت ، مادامىكه وقت فريضهء حاضره تنگ نشود . و همين كه وقت فريضهء يوميّهء حاضره تنگ شود ، به جا آوردن نمازى ديگر جايز نيست .\r\nو اگر وقت نماز يوميّه وسعت داشته باشد و وقت نماز واجب ديگر ، چون كسوف مثلا تنگ باشد ، بايد نماز كسوف را اول بكنند و بعد از آن ، نماز يوميّه را . و اگر وقت هر دو تنگ باشد ، بايد اول نماز يوميّه را بكند و بعد نماز كسوف را قضا كند . و اگر وقت هر دو وسعت داشته باشد - هم چنان كه به آن اشاره شد - هر يك را كه خواهد مىتواند مقدّم دارد .\r\nو بعضى « 2 » تقديم نماز يوميّه را واجب دانسته‌اند . و اظهر استحباب تقديم يوميّه است .\r\n\r\nمسألهء هفتم : شبهه‌اى نيست كه نوافل مرتّبهء يوميّه را در وقت فريضه\r\n- به تفصيلى كه مذكور شد - مىتوان كرد . و اما نوافل غير مرتبه ، چه از مبتدئه و چه از غير مبتدئه ، اكثر را اعتقاد آن است كه آن نماز را در وقت فريضه نمىتوان كرد و به مجرد دخول وقت يكى از نمازهاى يوميّه ، كردن آن جايز نيست تا نماز يوميّه را به جا آورد . و حق ، جواز است با كراهت ، هم چنان كه مذهب جمعى « 3 » از محققين است .\r\nو مشهور آن است كه كسى كه بر ذمّهء او نماز قضاى واجب باشد ، مطلق نافله را\r\n\r\n\r\n","description":"","footnote":"\r\n( 1 ) . در نسخهء « ج و ب » : « صريحى از اخبار ظاهر » بجاى « صريحى از اصحاب ظاهر » .\r\n( 2 ) . روض الجنان 2 : 496 ؛ رياض المسائل 2 : 231 - 232 .\r\n( 3 ) . مدارك الأحكام 3 : 89 ؛ و ر . ك : جامع المقاصد 2 : 23 - 24 ؛ مفتاح الكرامة 2 : 36 .\r\n","page_name":" 292 ","page_number":292},
  {"content":"\r\n\r\nنمىتواند كرد . و اقوى جواز است .\r\n\r\nمسألهء هشتم : هرگاه كسى يك ركعت از نماز را در آخر وقت دريابد\r\n، مجموع آن نماز را دريافته است و واجب است بر او كه آن نماز را بكند . و حق آن است كه مجموع آن نماز ، ادا خواهد بود نه اين كه مجموع آن قضا باشد - هم چنان كه بعضى « 1 » گفته‌اند - و نه اين كه همان يك ركعت ادا باشد و باقى كه در خارج وقت شده قضا باشد ، هم چنان كه بعضى « 2 » ديگر گفته‌اند . با وجود اين كه فايده‌اى بر اين خلاف مترتب نمىشود ؛ زيرا كه فايده‌اى كه توهم مىشود آن است كه اگر ادا باشد ، بايد در نيّت ، قصد ادا شود و اگر قضا باشد ، بايد در نيّت ، قصد قضا بشود . و حال اين كه حق آن است كه قصد ادا و قضا در نيّت لازم نيست .\r\nو بنابر آنچه مذكور شد ، اگر كسى پيش از طلوع آفتاب اين قدر از وقت را دريابد كه يك ركعت نماز كند ، نماز صبح را دريافته است و واجب است كه هر دو ركعت را بكند و اگر چه يك ركعت آن بعد از طلوع آفتاب واقع شود .\r\nو اگر پيش از غروب آفتاب اين قدر از وقت را دريابد كه پنج ركعت نماز كند ، ظهر و عصر هر دو را دريافته است و واجب است كه هر دو را بكند .\r\nو اگر به قدر چهار ركعت از وقت را دريابد ، بنابر قول مختار كه قول به اختصاص باشد ، همين نماز عصر را دريافته است و بايد نماز عصر را اول بكند و بعد نماز ظهر را قضا كند .\r\nو اگر پيش از نصف شب به قدر پنج ركعت را دريابد ، نماز شام و خفتن هر دو را دريافته است .\r\nو اگر به قدر چهار ركعت را دريابد ، بنابر مذهب مختار كه قدر چهار ركعت ، مختصّ نماز خفتن است ، همين وقت نماز خفتن را دريافته است و نماز شام را در نيافته است و اگر چه يك ركعت از آن چهار ركعت از نماز خفتن محسوب\r\n\r\n\r\n","description":"","footnote":"\r\n( 1 ) . الخلاف 1 : 268 ، مسألهء 11 .\r\n( 2 ) . المبسوط 1 : 72 - 73 .\r\n","page_name":" 293 ","page_number":293},
  {"content":"\r\n\r\nمىشود ؛ زيرا كه چون مجموع وقت چهار ركعت ، مختصّ خفتن است ، هيچ وقتى از نماز شام را درنيافته است . و به اين جهت ، نماز شام را در آن وقت به جا آوردن بىصورت است .\r\nو از آنچه مذكور شد معلوم شد كه هرگاه حايض در آخر وقت نماز پاك شود و اين قدر از وقت باقى باشد كه غسل كند و يك ركعت از نماز را بكند ، آن نماز بر او واجب خواهد بود . و اگر كوتاهى كند و آن نماز را نكند ، واجب است بر او كه آن را قضا كند .\r\nو همچنين است حكم در ديوانه و بىهوش ، هرگاه در وقتى از براى ايشان افاقه حاصل شود كه توانند وضو بسازند و يك ركعت نماز را در وقت بكنند .\r\n\r\nمسألهء نهم : هرگاه بعد از داخل شدن وقت نماز فريضه ، زنى حايض شود\r\nيا شخصى ديوانه يا بىهوش شود ، پس اگر از اول وقت به قدر زمان طهارت و اداى مجموع آن فريضه گذشته باشد و آن را به جا نياورده باشد ، واجب است كه بعد از زوال عذر ، يعنى حيض و جنون و بىهوشى ، آن نماز را قضا كند . و اگر آن قدر از وقت نگذشته باشد ، قضا بر او لازم نيست و اگر چه به قدر طهارت و اداى بيشتر آن فريضه گذشته باشد . پس اگر زنى بعد از طلوع صبح صادق ، پيش از نماز كردن خون ببيند ، در وقتى كه به قدر زمان وضو ساختن و دو ركعت نماز كردن از اول صبح گذشته باشد ، واجب است كه بعد از پاك شدن ، آن دو ركعت نماز صبح را قضا كند . و اگر خون ديدن آن در وقتى باشد كه به قدر وضو و يك ركعت يا يك ركعت و نيم مثلا از وقت گذشته باشد ، قضا بر او لازم نيست .\r\nو اگر بعد از داخل شدن ظهر ، پيش از آن كه نماز كند در وقتى خون ببيند كه به قدر وضو ساختن و چهار ركعت نماز كردن از اول ظهر گذشته باشد ، قضا بر او واجب است . و اگر به قدر وضو و سه ركعت گذشته باشد ، قضا بر او لازم نيست . و اگر بعد از داخل شدن شام در وقتى خون ببيند كه به قدر وضو و سه ركعت نماز از اول شام گذشته باشد ، قضاى نماز شام بر او لازم است . و اگر به قدر وضو و دو ركعت نماز\r\n\r\n","description":"","footnote":"","page_name":" 294 ","page_number":294},
  {"content":"\r\n\r\nگذشته باشد ، قضا بر او لازم نيست .\r\nو اگر زنى در اثناى نماز حايض شود ، آن نماز باطل مىشود . پس اگر در ابتداى وقت ، شروع به نماز كرده باشد ، قضاى آن نماز بر او لازم نيست . و اگر شروع او به نماز در وقتى بوده كه از ابتداى وقت تا وقتى كه خون ديده وسعت آن فريضه را داشته ، قضا بر او لازم است .\r\nو مخفى نماند كه مراد از يك ركعت كه مناط حكم است - يعنى دريافتن آن باعث دريافتن مجموع فريضه است - چيزى است كه مشتمل بر حمد و سوره و ركوع و دو سجده باشد و تشهّد و سلام داخل آن نيست . پس به مجرد سر برداشتن از سجدهء دوم ، ركعت متحقق مىشود . و لهذا اگر كسى اين قدر از وقت را دريابد كه يك حمد و يك سوره را بخواند و ركوع كند و دو سجده را به جا آورد و چون سر از سجدهء دوم بردارد ، پيش از خواندن تشهّد و سلام وقت بيرون رود ، يك ركعت نماز را دريافته است و اداى فريضه بر او واجب است .\r\n\r\nمسألهء دهم : هرگاه از كسى چند نماز واجب غير يوميّه فوت شده باشد ،\r\nمثل نماز خسوف و كسوف و زلزله و غير اين‌ها ، در قضا كردن ، مراعات ترتيب لازم نيست ؛ يعنى هر كه را خواهد مىتواند اول قضا كند و بعد از آن ديگرى را ؛ خواه ترتيب آن‌ها در خاطرش باشد ، يعنى داند آن چه اول فوت شده كدام است و آن چه آخر فوت شده كدام است يا نه .\r\nو همچنين اگر نماز يوميّه و نماز واجب غير يوميّه از او فوت شده باشد ، در قضا كردن ، مراعات ترتيب در ميان يوميّه و غير يوميّه لازم نيست . « 1 » اما هرگاه چند نماز يوميّه از او فوت شده باشد ، پس اگر ترتيب به خاطرش نباشد ، مثل اين كه پنج نماز شبانه روز از او فوت شده باشد و نداند كه اول ، صبح فوت شده است يا ظهر يا عصر يا مغرب يا عشا ، اظهر آن است كه در اين صورت مراعات ترتيب ساقط است . و اگر\r\n\r\n\r\n","description":"","footnote":"\r\n( 1 ) . ظاهر ، استحباب مراعات ترتيب است در غير موضع وجوب ترتيب . ( احمد )\r\n","page_name":" 295 ","page_number":295},
  {"content":"\r\n\r\nترتيب به خاطرش باشد ، يعنى داند كه كدام يك اول فوت شده و بعد از آن كدام ، در اين صورت مراعات ترتيب در قضا واجب است و بايد به ترتيبى كه فوت شده قضا شود .\r\nپس اگر در وقت قضا كردن داخل نماز فريضه شود و در اثناى نماز به خاطرش رسد كه نمازى ديگر پيش از اين از او فوت شده ، واجب است كه عدول به نماز سابق كند ؛ يعنى در دل بگذراند كه اين نماز از آن چه به عمل آمده و آن چه باقى مانده همان نماز سابق است . و همين قدر از نيّت كافى است ، به شرطى كه عدول كردن ممكن باشد ؛ يعنى عدد ركعات نمازى كه به جا آورده از عدد ركعات نماز سابق زيادتر نشده نباشد . و اگر زياده‌تر شده باشد ، آن را تمام مىكند و بعد از آن ، نماز سابق را مىكند و احتياج به اعادهء نمازى كه كرده است نيست ؛ زيرا كه عدم ترتيب چون به جهت فراموشى شده مانعى ندارد .\r\nپس اگر كسى اول از او نماز مغرب فوت شده باشد و بعد از آن نماز خفتن ، و در وقت قضا كردن فراموش كند و شروع كند به نماز خفتن و در اثناى نماز خفتن به خاطرش آيد كه نماز مغرب پيش از او فوت شده ، پس اگر داخل ركوع ركعت چهارم نشده باشد ، عدول به نماز مغرب مىكند و اگر داخل ركوع ركعت چهارم شده باشد ، نماز خفتن را تمام مىكند و بعد از آن نماز مغرب را مىكند و احتياج به اعادهء نماز خفتن نيست .\r\n\r\nمسألهء يازدهم : آن چه از نوافل شب فوت شده باشد ، در روز مىتوان قضا نمود .\r\nاما ظاهر بعضى اخبار « 1 » آن است كه قضاى نوافل شب در شب و قضاى نوافل روز در روز بهتر است .\r\nو مشهور « 2 » آن است كه بهتر و مستحب تعجيل است ، پس هر چند زودتر قضا شود بهتر است ؛ خواه در روز باشد يا در شب .\r\n\r\n\r\n","description":"","footnote":"\r\n( 1 ) . وسائل الشيعة 4 : 279 ، باب 57 من أبواب المواقيت ، ح 6 و 7 .\r\n( 2 ) . قول مشهور در قضاى نوافل به تعجيل اقوى است . ( احمد )\r\n","page_name":" 296 ","page_number":296},
  {"content":"\r\n\r\n\r\nمقصد سيم « 1 » در قبله و احكامى كه متعلّق به آن است و در آن چند فصل است :\r\n\r\nفصل اول : در بيان حقيقت قبله\r\nبدان كه مراد از قبله آن چيزى است كه در نماز رو كردن به آن واجب است . و علما در بيان آن چيزى كه رو كردن به آن در نماز واجب است اختلاف كرده‌اند . و حق آن است كه آن چيز كه عبارت از قبله باشد ، عين كعبه است از براى قريب ، يعنى كسى كه متمكن از مشاهدهء اصل كعبه باشد ، مثل مردمى كه در مكه‌اند . و بر او لازم نيست كه در وقت نماز ، اصل كعبه را ببيند ، بلكه بايد به نحوى بايستد كه رو به عين كعبه باشد ، يعنى به نحوى نماز گذارد كه اگر در وقت سجود از ميان دو قدم او تا ميان پيشانى او خطى راست بكشند ، آن خط بر سبيل استقامت به خانهء كعبه رسد . و حصول اين معنا از براى مردمى كه در مكّه‌اند و در خانه‌هاى مكه نماز مىكنند در كمال سهولت است ؛ زيرا كه بعد از رفتن به پشت بام و مشاهدهء اصل خانه مىتوانند علم حاصل كنند كه قبلهء آن يورتى كه مىخواهند در آن نماز كنند به چه طريق است و به چه نحو اگر بايستند خط مذكور به اصل خانه برمىخورد . و اگر بعد از مشاهده و يقين ، شبيه محرابى يا علامتى نصب كنند ، هميشه مىتوانند رو به آن نماز كنند و در اوقات ديگر احتياج به مشاهدهء تازه ندارند . و از براى مردمى كه در مكه‌اند و متمكن‌اند از مشاهدهء كعبه به بالا رفتن به پشت بام و امثال آن ، لازم است كه به مشاهده ، يقين حاصل كنند كه در برابر اصل خانه ايستاده‌اند و اجتهاد كردن به علامات جايز نيست ، مگر\r\n\r\n\r\n","description":"","footnote":"\r\n( 1 ) . در همهء نسخه‌هاى موجود مقصد سيم آمده و صحيح مقصد دوم مىباشد كه سهو قلم از مؤلف رحمه اللّه است و مقصد اول در صفحهء 267 گذشت .\r\n","page_name":" 297 ","page_number":297},
  {"content":"\r\n\r\nكسى كه محبوس باشد و نتواند به پشت بام رود كه از براى او اجتهاد به علامات جايز است .\r\nو كسى كه در نواحى حرم باشد و به مشقت بسيار متمكن از مشاهدهء كعبه باشد ، به اين طريق كه بر بالاى كوه رود ، اظهر آن است كه « 1 » بر بالاى كوه رفتن از براى مشاهده بر او لازم نيست و مىتواند رجوع به علامات كند .\r\nو اما هر كه از كعبه دور باشد و متمكن از مشاهده و استقبال عين كعبه نباشد ، مثل مردمانى كه در غير مكه‌اند از شهرهاى عالم ، قبلهء او عين خانهء كعبه نيست ، بلكه جهت كعبه است ؛ يعنى جانبى كه خانهء كعبه در آن است ، نه همه آن جانب ، بلكه آن مقدار از آن جانب كه نمازكننده در هر جزوى از اجزاى آن مقدار تجويز كند كه كعبه در آن باشد و يقين داشته باشد كه از آن مقدار بيرون نيست . و مناط در شناختن اين مقدار ، از جانب علاماتى است كه در شرع مقرر شده ؛ هم چنان كه مذكور خواهد شد .\r\nو مخفى نيست كه قبله ، مجرد بناى خانه كعبه نيست ، بلكه از خانهء كعبه تا به آسمان و تا به قعر زمين ، قبله است . پس هر شخصى كه بر كوهى كه در شهر مكه است يا در چاهى عميق يا سردابى كه در تحت كعبه باشد نماز كند ، نماز او صحيح است و اگر چه در برابر اصل بناى كعبه نيست .\r\nو كسى كه در اندرون خانه كعبه نماز كند ، به هر طرف كه نماز گذارد نماز او صحيح است . بلكه در نماز چهار ركعتى مىتواند هر ركعتى را رو به طرفى از چهار طرف خانه به جا آورد ؛ به شرطى كه باعث فعل كثير نشود .\r\nو اگر كسى بر بام خانه كعبه نماز كند ، باز به هر طرفى مىتواند نماز كند ، اما واجب است كه چنان بايستد كه در وقت سجده كردن ، قدرى از بام در قبلهء او باشد .\r\n\r\n\r\n","description":"","footnote":"\r\n( 1 ) . ظاهر آن است كه يك‌دفعه بايد بالا رفت و مشاهده كرد و علامتى نصب نمود كه در ساير اوقات به آن رجوع نمود . ( احمد )\r\n","page_name":" 298 ","page_number":298},
  {"content":"\r\n\r\n\r\nفصل دوم : در علامات قبلهء بعيد\r\nبدان كه علامات قبله از براى اهل عراق و هر كه بر سمت ايشان باشد مانند ساير بلاد ايران و خراسان ، سه چيز است :\r\nاول : آن كه ستارهء جدى را بر پشت دوش راست گيرند ، و چون علامت حقيقى قطب شمالى است كه بر دايرهء نصف النهار است و ستارهء جدى در نفس قطب نيست ، ليكن در غايت نزديكى است به آن ، به نحوى كه تفاوت محسوس ، به هم نمىرسد و آن را علامت قرار داده‌اند و اگر در وقتى كه جدى در غايت ارتفاع يا انخفاض باشد و منحرف به جانب مشرق و مغرب نباشد ، آن را به پشت دوش راست گيرند ، به تحقيق نزديك‌تر خواهد بود ؛ زيرا كه در اين دو حالت بر نفس دايرهء نصف النهار است . لهذا هر يك كه در برابر عضوى از مصلّى باشد ، ديگرى نيز در برابر آن عضو خواهد بود . و چون حركت جدى غير محسوس است و غايت ارتفاع و انخفاض آن از حركت خودش معلوم نمىشود ، بايد آن را از حركت فرقدين معلوم نمود ؛ زيرا كه جدى با فرقدين گردش مىكند . پس هر وقت كه فرقدين در غايت ارتفاع باشد ، جدى در غايت انخفاض است و هر وقت كه فرقدين در غايت انحطاط باشد ، جدى در غايت ارتفاع است .\r\nدوم : آن كه مغرب را جانب راست و مشرق را بر جانب چپ گيرند . و مراد از مغرب و مشرق ، مغرب و مشرق اعتدالى است « 1 » ، يعنى جزئى از افق كه در اول بهار و اول پاييز آفتاب از آنجا غروب و طلوع مىكند .\r\nسيم : آن كه آفتاب را در وقت زوال ، بر ابروى راست گيرند . و مخفى نيست كه در اين علامت به حسب فصول اختلاف به هم مىرسد . « 2 » و بنابراين علامت و علامت\r\n\r\n\r\n","description":"","footnote":"\r\n( 1 ) . مخفى نماند كه مشرق و مغرب غير اعتدال نيز در اين حكم است . پس مشرق و مغرب هر روزى را هم اگر بر طرف راست و چپ گيرد ، مسافت همان نقطه خواهد بود كه مشرق و مغرب اعتدال را ملاحظه كند .\r\n( احمد )\r\n( 2 ) . اختلاف اين علامت و اختلاف فصول معلوم نيست . ( احمد )\r\n","page_name":" 299 ","page_number":299},
  {"content":"\r\n\r\nدوم ، مصلّى در وقت ايستادن به نماز رو به نقطهء جنوب خواهد بود ، و بنابر علامت اول كه جدى باشد « 1 » از نقطه جنوب منحرف خواهد بود به جانب مغرب . و از اين لازم مىآيد كه در ميان اين علامات ، تخالف و تدافع « 2 » باشد . و از اين جهت بعضى « 3 » گفته‌اند كه : اولى آن است كه علامت اول كه جدى باشد از براى وسط عراق كه بغداد و كوفه باشد و علامت دوم و سيم از براى مواضعى باشد از عراق كه در جانب مغرب وسط باشد ، چون موصل و مانند آن . و در مواضعى كه بر شرقى وسط باشند ، چون بصره و بلاد خراسان ، بايد از نقطه جنوب انحراف به جانب مغرب شود ، زيادتر از انحرافى كه در وسط مىشود .\r\nو از آن چه مذكور شد ، معلوم مىشود كه اين علامت ، تقريبى است و تحقيقى نيست و بر حسب بلاد و فصول مختلف مىشود ، ليكن چون در امر قبله وسعت است ، عمل به آن‌ها جايز است . و معيار در امر قبله آن است كه اگر كسى كه متمكن از علم به قبله باشد ، از راه مشاهده يا تواتر و شياع يا از محراب معصوم اگر در جايى ثابت باشد ، بايد عمل به آن كند و عمل كردن او به ظن كافى نيست . و اگر متمكن از علم نباشد ، بايد عمل به ظن كند ؛ خواه ظن اجتهادى باشد كه خود از امارات و علامات حاصل كند يا ظن تقليدى باشد كه از قول ديگرى حاصل شود . و در صورت تعارض ظنون ، عمل به ظن اقوى مىكند و اگر چه ظن تقليدى باشد .\r\nو ظاهر آن است كه در ظن تقليدى ، عدالت و ايمان شرط نباشد ، بلكه مناط ، غلبهء\r\n\r\n\r\n","description":"","footnote":"\r\n( 1 ) . بدان كه آن چه در افق قواعد قطعيهء علم هيأت است در خصوص امر قبله از اين علامات ، آن است كه در بلاد عراق غربيه مانند موصل و آن چه نزديك به آن است ، جدى را بر ميان دو كتف گيرند و دو نقطهء مشرق و مغرب را - خواه اعتدالين يا مشرق و مغرب هر روزى - بر دو جانب راست و چپ گيرند و اخبار بر آن وقت زوال بر ابروى راست از طرف بينى گيرند . و در اواسط عراق مانند بغداد و كوفه و حدّ كربلا و آن چه نزديك به آن‌ها است ، جدى را بر پشت كتف راست ، يعنى اوايل كتف گيرند و آن دو علامات ديگر جارى نيست . و در آخر عراق كه شرقى هستند ، مانند بصره و آن چه نزديك به آن است ، جدى را بر پشت دوش راست ، يعنى اواسط كتف گيرند . و علامت ديگر هم در اين بلاد مدخليت ندارد . ( احمد )\r\n( 2 ) . در نسخهء « ج » : « ترافع » بجاى « تدافع » .\r\n( 3 ) . ر . ك : مدارك الأحكام 3 : 129 - 130 .\r\n","page_name":" 300 ","page_number":300},
  {"content":"\r\n\r\nظن است . و بسا باشد كه از قول غير مسلمى كه عارف و خبير باشد ظنى حاصل شود كه اقوى باشد از ظنى كه از قول مسلمى عادل به هم رسد كه عارف و خبير نباشد .\r\nو كسى كه عالم به علم هيأت باشد ، بايد رجوع به قواعد آن كند ؛ زيرا كه ظنى كه از آن به هم مىرسد اقوى از ظنى است كه از ساير علامات « 1 » و تقليد به هم مىرسد . و غير عالم به قواعد هيأت و عالمى كه در موضعى باشد كه او را رجوع به قواعد آن علم و رجوع به علامات مذكوره كه از شرع رسيده ميسّر نباشد ، رجوع به ساير امارات و اخبار ديگران مىكند . پس اگر امارات ، با خبر موافق باشد اشكالى نيست و اگر اختلاف به هم رسد به ظن اقوى عمل مىكند .\r\nاز جمله علاماتى كه افادهء ظن به قبلهء عراق مىكند و تقريبى است ، آن است كه ماه در شب هفتم در وقت غروب آفتاب در قبله است و در شب چهاردهم در نصف شب در سمت قبله است و در شب بيست و يكم در وقت طلوع صبح در سمت قبله است .\r\nو از علامات ظنيه ، قبله‌نما و امثال آن است ، خصوصا اگر امتحان شده باشد .\r\nو از جمله علامات قبله كه خلافى نيست در اعتماد كردن به آن - و اگر چه متمكن باشد از رجوع كردن به ساير علامات قبله - بلاد و قبور مسلمين است ؛ به شرطى كه نداند به غلط بنا شده و داند كه بناى آن از اهل اسلام است . پس اگر در بلدى محرابى بيابد و نداند كه بانى آن مسلمانان بوده‌اند يا غير ايشان ، اعتماد كردن به آن جايز نيست .\r\nو بعضى « 2 » گفته‌اند كه : جايز است اعتماد كردن بر قبله بلاد اسلام و اگر چه متمكن از علم به قبله باشد . و ظاهر آن است كه با وجود تمكن از علم ، اعتماد بر آن جايز نباشد ؛ زيرا كه با وجود قدرت بر تحصيل يقين به قبله ، اعتماد كردن به مظنه راهى ندارد .\r\nليكن سخنى نيست كه ظنى كه از آن حاصل مىشود ، اقوى است از ظنى كه از بعضى علامات مذكوره و از اخبار يك نفر يا چند نفر غير عادل يا عادل به هم مىرسد .\r\nپس در وقت تعارض ، تقديم آن لازم است و با وجود آن ، اجتهاد كردن به علامات\r\n\r\n\r\n","description":"","footnote":"\r\n( 1 ) . بلكه بسيار مىشود كه از قواعد هيأت ، علم قطعى حاصل مىشود . ( احمد )\r\n( 2 ) . ر . ك : جامع المقاصد 2 : 72 ؛ مدارك الأحكام 3 : 133 .\r\n","page_name":" 301 ","page_number":301},
  {"content":"\r\n\r\nو امارات از او ساقط است ؛ زيرا كه به حسب عادت ، ممتنع است كه خلايق بسيار در زمان متمادى بر خلاف جهت قبله نماز كنند و اموات خود را دفن كنند . بلى ، محتمل است كه در تيامن و تياسر ، غلط و اشتباهى شده باشد . پس اگر حاذقى خبير به قواعد هيأت ، اجتهاد كند در قبلهء مسجدى و نظر به اجتهاد به امارات و علامات ، در آن ، تيامن و تياسرى بيابد و از براى او ظنى حاصل شود كه اقوى باشد از ظنى كه از آن بنا حاصل شده ، جايز است كه به ظن اجتهادى عمل كند و تيامن و تياسر را به عمل آورد .\r\nو اما علامات قبلهء اهل شام و حوالى آن از « حلب » و « حماء » و « حميس » و « بيت المقدس » و « معان » سه امر است :\r\nاول : آن كه جدى را بر پشت دوش چپ گيرند .\r\nدوم : آن كه سهيل « 1 » را در وقتى كه به غايت بلندى رسد ، در ما بين چشم‌ها گيرند .\r\nسيم : آن كه بنات النعش را در وقتى كه غايت هبوط باشد و انحطاط ، يعنى در وقتى كه نهايت قرب به افق به هم مىرساند بر پشت گوش راست گيرند .\r\nو علامات قبله اهل يمن و عدن و صنعا و مواضعى كه در حدود آن‌هاست ، عكس علامات اهل شام است . پس بايد جدى را در پيش دوش راست گيرند و سهيل را در ما بين دو كتف گيرند و بنات النعش را هم بر چشم چپ گيرند .\r\nو علامات قبله « 2 » اهل مغرب آن است كه ثريا را در وقت طلوع بر جانب راست\r\n\r\n\r\n","description":"","footnote":"\r\n( 1 ) . بدان كه سهيل را در وقت طلوع بايد اهل شام و مانند آن ميان چشم‌ها گيرند ، نه در قسمت غايت ارتفاع .\r\n( احمد )\r\n( 2 ) . بدان كه آن چه در علامت قبلهء اهل مغرب فرموده‌اند ، به نحوى است كه شهيد اول و بعضى ديگر ذكر كرده‌اند ، و اين علامت مخالف قواعد هيأت است و صحيح نيست ؛ به جهت آن كه فاصلهء ميانهء دو جانب چپ و راست ، نصف دور است و فاصلهء ميان مطلع ثريا و عيوق بسيار كمتر از ربع دور است . پس بايد در علامت بلاد غربيه به علامات ديگر رجوع نمود ، و خود « طاب ثراه » در « معتمد » چنين فرموده‌اند . پس اگر بلاد ، غربى حقيقى باشد ، علامت قبلهء آنها ، آن است كه مشرق حقيقى را ما بين چشم‌ها گيرند و مغرب حقيقى را ما بين كتف‌ها گيرند . و اگر بلاد ، غربى جنوبى باشد ، مانند حبشه ، علامت قبلهء آنها آن است كه آن دو ستاره كه بر دم عقرب است [ را 
  ] نزد غروب ميان دو كتف گيرند و جدى را بر گونه چپ گيرند . اما بلاد غربى و شمالى شام و حوالى آن ، علامت قبلهء آن معلوم شد . ( احمد )\r\n","page_name":" 302 ","page_number":302},
  {"content":"\r\n\r\nگيرند و عيوق را در وقت طلوع بر جانب چپ گيرند و جدى را در برابر دوش چپ گيرند . و علامات اهل مشرق ، عكس علامات اهل مغرب است .\r\n\r\nفصل سيم : در بعضى احكام كه متعلق به قبله است\r\nو در آن چند مسأله است :\r\n\r\nمسألهء اول : در صورتى كه رجوع به علامات ، ميسّر نباشد\r\nبه جهت مانعى چون ابر و غير آن ، تحصيل ظن مىكند به هر عنوانى كه ممكن باشد . و با وجود امكان از تحصيل ظن ، عمل به ظن مىكند و نماز كردن به چهار جانب لازم نيست . و بعضى « 1 » لازم دانسته‌اند . و اين ضعيف است .\r\n\r\nمسألهء دوم : اگر كسى از بعضى امارات ، تحصيل ظن كند\r\nو شخصى به خلاف آن اخبار نمايد ، مشهور آن است كه به ظن خود عمل مىكند و اقوى آن است كه هر يك از دو ظن كه اقوى است ، به آن عمل مىكند .\r\n\r\nمسألهء سيم : اگر امارات ، بالكليه مفقود باشد\r\nو عادلى به قبله اخبار نمايد ، اقرب آن است كه بايد به قول او عمل كند . و بعضى « 2 » گفته‌اند : در اين صورت بايد به چهار جانب نماز كند . و اين به غايت ضعيف است .\r\nو حق آن است كه در اين صورت اگر فاسق يا كافرى از قبله خبر دهد و قول او مفيد ظن باشد ، عمل كردن به آن جايز است .\r\n\r\nمسألهء چهارم : چون رجوع به ظنّ اقوى لازم است\r\n، پس در صورت تعارض اخبار عادل و غير عادل ، تقديم قول عادل لازم است ؛ به شرط تساوى در خبرويّت و معرفت . و اگر عادل ، غير خبير و غير عادل ، خبير باشد ، به نحوى كه ظن حاصل از قول ثانى اقوى باشد از ظن حاصل از قول اول ، تقديم ثانى متعين است .\r\n\r\nمسألهء پنجم : مشهور آن است كه عامى متمكن از معرفت ادلهء قبله\r\n، در وسعت\r\n\r\n\r\n","description":"","footnote":"\r\n( 1 ) . المبسوط 1 : 78 ؛ و ر . ك : رياض المسائل 2 : 273 .\r\n( 2 ) . المبسوط 1 : 80 .\r\n","page_name":" 303 ","page_number":303},
  {"content":"\r\n\r\nوقت ، تقليد ديگرى نمىتواند كرد .\r\nو بعضى « 1 » گفته‌اند : جايز است تقليد عدل عارف كند . و اين بعيد نيست . خصوصا هرگاه ظنّى كه از قول او حاصل شود اقوى از ظنّى باشد كه از اجتهاد خودش به هم رسد .\r\n\r\nمسألهء ششم : نابينا و عامى كه متمكن از اجتهاد قبله به امارات نباشد\r\nو كسى كه مطلع بر علامات قبله باشد ، اما به جهت مانعى چون ابر و مانند آن اجتهاد نتواند كرد ، تقليد مىكند . و ظاهر آن است كه جايز است ايشان را تقليد فاسق و كافر و زن و طفل ، هرگاه اعتماد و وثوق به قول ايشان باشد .\r\nو بعضى « 2 » گفته‌اند : تقليد ايشان نمىكنند و نماز به چهار جانب مىكنند . و اول اقوى است . و چون رجوع به ظنّ اقوى لازم است ، لهذا اگر توانند محرابى از مساجد مسلمين يافت ، آن را مقدّم مىدارند .\r\n\r\nمسألهء هفتم : هرگاه اسباب اجتهاد و تقليد ، هر دو مفقود شود\r\nو به هيچ طريق ظن حاصل نتوان نمود ، مشهور آن است كه به چهار طرف نماز مىكند و اين احوط است . ليكن اقوى آن است كه يك نماز به هر طرفى كه اتفاق افتد كافى است . و اگر بعد از انقضاى وقت معلوم شود كه به غير قبله نماز كرده ، اعاده بر او لازم نيست .\r\nو بنابر قول مشهور ، هرگاه مانعى باشد از نماز كردن به چهار جانب چون تنگى وقت ، به قدرى نماز مىكند كه وقت گنجايش آن را داشته باشد . پس اگر وقت به نحوى تنگ باشد كه بيش از يك نماز نتوان كرد ، به يك نماز اكتفا مىكند به هر طرفى كه خواهد .\r\nو بنابر مشهور بايد چهار جانب به نحوى باشد كه بر چهار طرف دو خط باشند كه به زواياى قائمه تقاطع كنند تا هر دو جهت در برابر هم باشند .\r\n\r\n\r\n","description":"","footnote":"\r\n( 1 ) . المبسوط 1 : 79 ؛ و ر . ك : مفتاح الكرامة 2 : 114 .\r\n( 2 ) . الخلاف 1 : 302 ، مسألهء 49 .\r\n","page_name":" 304 ","page_number":304},
  {"content":"\r\n\r\nو بعضى « 1 » گفته‌اند چهار طرف به هر نحوى كه اتفاق افتد كافى است . و اين بعيد نيست .\r\n\r\nمسألهء هشتم : مشهور آن است كه تياسر از براى اهل عراق مستحب است\r\n؛ يعنى بعد از آن كه قبله به علامات معيّن شود ، سنّت است كه مصلّى از آن چه معيّن شده اندكى ميل به جانب چپ خود كند . و مخفى نيست كه اين حكم مبتنى است بر اين كه قبلهء بعيد حرم باشد ؛ هم چنان كه بعضى « 2 » گفته‌اند .\r\nو بنابر آنچه مذكور شد كه قبلهء بعيد جهت است كه به علامات مقرره تعيين مىشود ، استحباب تياسر معنا ندارد . « 3 »\r\n\r\nمسألهء نهم : واجب است استقبال قبله در نمازهاى واجبى در حضر و سفر\r\n، با وجود امكان . و اگر مسافر ، متمكن از نماز كردن بر زمين نباشد و لا بد باشد كه سواره نماز كند ، نماز مىكند و در وقت سجود و ركوع اشاره مىكند . ليكن واجب است كه با وجود آن كه سوار است رو به قبله كند در همهء نماز ، اگر ميسر باشد . و اگر در همهء نماز ميسر نباشد ، به هر قدرى از نماز كه رو به قبله كردن ميسر باشد ، رو به قبله مىكند و هر وقت كه مركب او از قبله منحرف مىشود ، او منحرف به جانب قبله مىشود . و اگر اصلا متمكن از استقبال قبله نباشد ، همين در وقت تكبير احرام ، رو به قبله مىكند و نماز او صحيح است . و اگر در وقت تكبير احرام هم رو به قبله كردن ممكن نباشد ، به هر طريق كه اتفاق افتد تكبير احرام مىگويد و نماز مىكند و نمازش صحيح است .\r\nو همچنين است حكم كسى كه لا بد باشد از نماز كردن در وقت راه رفتن و به\r\n\r\n\r\n","description":"","footnote":"\r\n( 1 ) . البيان : 117 ؛ مدارك الأحكام 3 : 138 ؛ مفتاح الكرامة 2 : 120 .\r\n( 2 ) . جامع المقاصد 2 : 56 ؛ مدارك الأحكام 3 : 130 ؛ مفتاح الكرامة 2 : 93 .\r\n( 3 ) . اقرب آن است كه بنابر آنكه قبلهء بعيد ، جهت بوده باشد باز تياسر مستحب است ؛ هم چنان كه خود « قدس اللّه روحه » در « معتمد » و « تلخيص » اختيار فرموده‌اند ؛ به جهت آن كه اگر چه قبلهء بعيد ، جهت است ، ليكن هر چه از جهت كه ظن اقربيت حرم در آن بيشتر باشد توجه بدان مستحب و راجح است . و چون كه حرم در جهت يسار خانهء كعبه بيشتر است از آن كه در جهت يمين است ، پس هرگاه قليلى تياسر به عمل آيد ، ظن به اقربيت حرم بيشتر مىشود . ( احمد )\r\n","page_name":" 305 ","page_number":305},
  {"content":"\r\n\r\nجهت خوف از دزد يا درندگان مثلا نتواند از براى نماز مكث كند .\r\nو بعضى « 1 » گفته‌اند : جواز نماز در حالت راه رفتن در اين صورت بايد در تنگى وقت باشد . و اين احوط است و اگر چه با وجود دانستن آن كه عذر او تا آخر وقت رفع نخواهد شد ، در وسعت وقت نيز جايز است .\r\nو اگر بر روى زمين نتواند از براى نماز مكث كند اما نماز كردن او سواره و پياده و در حين راه رفتن ، هر دو ممكن باشد ، مخيّر است كه سواره نماز كند يا پياده . و بهتر آن است كه در هر يك كه افعال نماز را بهتر تواند به جا آورد ، آن را مقدّم دارد .\r\n\r\nمسألهء دهم : اگر كسى متمكن باشد كه بر پشت چهار پا يا مانند\r\nآن تختى كه دو طرف آن بر مثل دو درخت بسته باشد و معلق باشد نماز كند و جميع واجبات آن را از ركوع و سجود و قيام و قعود و غير آن‌ها را درست به جا آورد ، شبهه‌اى نيست كه در حالت اضطرار ، نماز او صحيح است و در حالت اختيار كه متمكن از نماز كردن بر روى زمين باشد ، مشهور آن است كه نمىتواند بر آن نماز كند . و جمعى « 2 » جايز دانسته‌اند .\r\nو ظاهر آن است كه هرگاه آن چهارپا و تخت قرار داشته باشد و ساكن باشد و حركت نكند ، نماز بر آن‌ها جايز است . و اگر در حركت باشد ، نماز بر آن‌ها بىصورت است .\r\n\r\nمسألهء يازدهم : نماز در كشتى\r\n، مانند نماز بر مركوب است كه به قدر امكان بايد مراعات استقبال قبله را بكنند و هر قدر كه ممكن نباشد ساقط است . و فرق آن است كه نماز در كشتى به نحو مذكور در حالت اضطرار و اختيار ، هر دو مىتوان كرد . پس اگر كسى متمكن باشد كه از كشتى بيرون آيد و در زمين نماز كند و باز داخل كشتى شود ، يا كشتى قريب به ساحل باشد كه تواند نماز را در خشكى دريافت ، بيرون آمدن\r\n\r\n\r\n","description":"","footnote":"\r\n( 1 ) . مدارك الأحكام 3 : 141 - 142 .\r\n( 2 ) . نهاية الإحكام 1 : 404 ؛ جامع المقاصد 2 : 63 ؛ مدارك الأحكام 3 : 143 .\r\n","page_name":" 306 ","page_number":306},
  {"content":"\r\n\r\nو صبر كردن لازم نيست « 1 » ، بلكه مىتواند با وجود اين ، نماز را در كشتى به نحو مذكور به جا آورد .\r\n\r\nمسألهء دوازدهم : جايز است [ به 
  ] جا آوردن نافله در حالت سوارى\r\nو رفتار ، و استقبال قبله لازم نيست ؛ خواه در سفر باشد يا حضر و خواه مضطر باشد يا مختار .\r\nبلى ، استقبال قبله به قدر امكان سنّت است . و از براى ركوع و سجود اشاره به سر مىكند و بايد سر فرود آوردن از براى سجود بيشتر باشد از سر فرود آمدن جهت ركوع . « 2 » و اگر بر زمين قرار داشته باشد ، جايز نيست نافله بر خلاف جهت قبله كند .\r\nو همچنين جايز نيست ركوع و سجود را به اشاره به جا آورد ، مگر آن كه عذر داشته باشد .\r\n\r\nمسألهء سيزدهم : هرگاه كسى رو به جهتى نماز كند به جهت مشتبه بودن قبله\r\nو عدم تمكن از تحصيل معرفت آن يا به جهت تنگى وقت از تحصيل معرفت يا به جهت گمان كردن او به اين كه آن قبله است ، و بعد از فارغ شدن معلوم شود كه خطا كرده است ، پس اگر انحراف او چندان نبوده كه به حدّ مشرق يا مغرب رسيده باشد ، نماز او صحيح است و اعاده لازم نيست ؛ خواه وقت باقى باشد يا نه . و هرگاه رو به مشرق يا مغرب نماز كرده باشد ، اگر وقت باقى باشد اعاده مىكند و اگر وقت بيرون رفته باشد نماز او صحيح است و قضا لازم نيست . و اگر انحراف او زياده از حد مشرق يا مغرب ، يعنى روى او از ما بين مشرق يا مغرب از سمت جنوب به سمت شمال گشته باشد ، خواه پشت او به قبله بوده يا قبله در ما بين پيش رو و جانب راست او بوده يا در ما بين پيش رو و جانب چپ او بوده يا در ما بين پس پشت و جانب راست او بوده يا ما بين پس پشت يا جانب چپ او بوده ، اقرب آن است كه در همهء اين صورت‌ها در وقت ، اعاده مىكند . و اگر وقت بيرون رفته باشد ، نماز او صحيح است و قضا لازم\r\n\r\n\r\n","description":"","footnote":"\r\n( 1 ) . و ليكن در صورت امكان بيرون آمدن ، مستحب است كه بيرون آيد . ( احمد )\r\n( 2 ) . هرگاه از براى كسى كه نافله را در حالت سوارى يا راه رفتن مىكند ممكن باشد كه ركوع و سجود را درست به جا آورد ، اولى آن است كه به جا آورد و به اشاره اكتفا نكند . ( احمد )\r\n","page_name":" 307 ","page_number":307},
  {"content":"\r\n\r\nنيست . و بعضى « 1 » قضا را ( در خارج وقت هم ) « 2 » لازم دانسته‌اند ، و اين احوط است .\r\nو اگر در اثناى نماز معلوم شود كه از قبله منحرف است ، پس اگر به حدّ مشرق يا مغرب نرسيده باشد به جانب قبله رو مىكند و نمازش صحيح است . و اگر به حدّ مشرق يا مغرب رسيده باشد ، خواه از اين گذشته باشد يا نه ، نماز را از سر مىگيرد .\r\nمگر اين كه معلوم شدن خطا در تنگى وقت باشد كه اگر نماز را از سر گيرد آن را در وقت درنيابد ، كه در اين صورت جمعى « 3 » تصريح كرده‌اند كه بايد به جانب قبله بگردد و نماز را تمام كند و بر او قضايى لازم نيست .\r\nو مخفى نماناد كه بعضى « 4 » گفته‌اند كه : كسى كه از راه فراموشى يا جهل به مسأله رو به سمتى نماز كند و بعد بر او معلوم شود كه خطا كرده ، در حكم ، مثل كسى است كه به جهت ظن يا تنگى وقت رو به جهتى نماز كند و بعد معلوم شود كه خطا كرده .\r\nو بعضى « 5 » گفته‌اند كه : بر ايشان اعاده در وقت و قضا در خارج وقت ، مطلقا لازم است ؛ زيرا كه تقصير كرده‌اند . و ظاهر در ناسى قول اول است ، اما در جاهل فى الجمله ترديدى هست . « 6 »\r\n\r\nمسألهء چهاردهم : هرگاه كسى از براى نماز اجتهاد در قبله كند\r\nو ظن به آن تحصيل كند و نماز كند ، در ساير نمازها نيز بايد بنا را بر آن گذارد و نماز كند و احتياج به اجتهاد تازه نيست ؛ مگر اين كه از براى او شكى به هم رسد كه در اين صورت بايد اجتهاد تازه بكند .\r\n\r\nمسألهء پانزدهم : بعد از اين كه به علامات مقرره يا به اجتهاد ، قبله معيّن شود ،\r\n\r\n\r\n","description":"","footnote":"\r\n( 1 ) . المقنعة : 97 ؛ المبسوط 1 : 80 ؛ النهاية : 64 ؛ و ر . ك : مستند الشيعة 4 : 211 .\r\n( 2 ) . در نسخهء « الف » موجود نيست .\r\n( 3 ) . ذكرى الشيعة 3 : 181 ؛ مسالك الأفهام 1 : 23 ؛ مدارك الأحكام 3 : 154 .\r\n( 4 ) . المقنعة : 97 ؛ المبسوط 1 : 80 .\r\n( 5 ) . مختلف الشيعة 2 : 89 ، مسألهء 33 ؛ مدارك الأحكام 3 : 153 .\r\n( 6 ) . بدان كه جاهل به مسأله هرگاه به نحوى باشد كه اصلا و مطلقا خلاف را احتمال ندهد و به خاطر او خطور نكند ، قضا بر او لازم نيست . ( احمد )\r\n","page_name":" 308 ","page_number":308},
  {"content":"\r\n\r\nواجب است كه به طريقى كه معيّن شده رو به آن نماز شود . و اگر عمدا از آن انحراف شود ، و اگر چه به قدر قليلى باشد نماز باطل است . و حق آن است كه در صورت اجتهاد اگر مخالفت از مقتضاى اجتهاد كند و از آن عمدا منحرف شود ، نماز او باطل است ، و اگر چه بعد معلوم شود كه در برابر قبله بوده است .\r\n\r\nمسألهء شانزدهم : اگر شخصى ديگرى را اعلام كند كه قبله چنين است\r\nو آن ديگر به قول او داخل نماز شود و در اثناى نماز ديگرى او را خبر دهد كه قبله به نحو ديگر است ، پس اگر در نزد مصلّى ، آن دو نفر از حيثيت عدالت و معرفت به امر قبله ، مساوى باشند بايد به نحوى كه اول ايستاده نماز را تمام كند و اعتنا به اخبار دوم نكند ، و اگر احدهما در نزد او اوثق باشد بايد به قول او عمل كند .\r\n\r\nمسألهء هفدهم : هرگاه جمعى در اجتهاد قبله با هم مخالفت كنند\r\nو هر يك سمتى را قبله دانند ، جايز نيست كه بعضى به بعضى ديگر اقتدا كند ؛ زيرا كه به اعتقاد هر يك نماز ديگرى باطل است .\r\n\r\nمقصد چهارم در لباس مصلّى و احكامى كه متعلّق به آن است و در آن چند فصل است :\r\n\r\nفصل اول : در بيان پوشانيدن بدن و آن چه به آن تعلّق دارد\r\nو در آن چند مسأله است :\r\n\r\nمسألهء اول : واجب است پوشانيدن عورت در نماز\r\n؛ خواه كسى باشد كه نگاه كند يا نباشد و خواه نگاه‌كننده ، محرم باشد چون زن و كنيز ، و خواه نامحرم باشد . پس اگر شخصى در خانهء تاريك تنها نماز گذارد و عورت خود را نپوشد ، نماز او باطل است . و باطل بودن در صورتى است كه آن را عمدا نپوشد ؛ پس اگر فراموش كند يا غافل شود\r\n\r\n","description":"","footnote":"","page_name":" 309 ","page_number":309},
  {"content":"\r\n\r\nاز پوشانيدن ، نماز او باطل نيست .\r\n\r\nمسألهء دوم : مراد از عورت در مرد ، قبل و دبر و خصيه است .\r\nو بعضى « 1 » ، ما بين ناف و زانو را عورت دانسته‌اند . و بعضى « 2 » ، از ناف تا نيمهء ساق را عورت دانسته‌اند . و اول اقوى است . بنابراين ، ران و اليتين داخل عورت نيست . و واجب ، مجرد پوشانيدن قبل و دبر و خصيتين است . و پوشانيدن به يك جامه كافى است و در مرد ، تعدّد جامه لازم نيست . و اظهر آن است كه معتبر ، پوشانيدن بشره و رنگ است و پوشيدن حجم لازم نيست . پس اگر عورتين را به جامه يا مانند زير جامه يا كرباسى بپوشاند به نحوى كه رنگ نمايان نباشد ، كافى است ، و اگر چه حجم نمايان باشد .\r\nبلى ، اكتفا كردن به مجرد پوشيدن عورت به مثل كرباس و زير جامه ، بدون پوشيدن جامه‌اى كه همهء بدن را بپوشاند ، چون قبا يا عبا و امثال آن مكروه است و اگر چه حجم را نيز بپوشاند .\r\nاما عورت در زن همهء جسد او است . پس بر او واجب است كه جميع بدن خود را بپوشاند ، مگر سه عضو كه پوشيدن آن‌ها لازم نيست :\r\nاول و دوم : دو كف دست‌ها از ظاهر و باطن آن‌ها . و حد كف ، از بند دست است تا سرهاى انگشتان .\r\nسيم : ظاهر و باطن دو قدم پاها .\r\nو احوط ، بلكه اقوى وجوب پوشيدن مو است . و بنابراين ، نماز كردن زن در يك جامه جايز نيست و واجب است كه كمتر از دو جامه نماز نكند : يكى مانند پيراهن يا نيم‌تنه و امثال آن كه جسد خود را به آن بپوشاند و ديگرى مقنعه كه سر خود را به آن بپوشاند . پس نماز كردن زنان در حمام به مجرد بستن لنگ جايز نيست و به بستن دو قطيفه به نحوى كه همهء بدن و سر را فروگيرد جايز است . و اگر زن ، كنيز يا دختر غير بالغه باشد ، پوشيدن سر و مو بر او واجب نيست .\r\n\r\n\r\n","description":"","footnote":"\r\n( 1 ) . المهذّب 1 : 83 ؛ الكافي في الفقه : 139 .\r\n( 2 ) . المعتبر 2 : 100 .\r\n","page_name":" 310 ","page_number":310},
  {"content":"\r\n\r\n\r\nمسألهء سيم : هرگاه قدرت بر جامه‌اى كه ساتر عورت باشد نداشته باشد\r\n، جايز است كه آن را به مثل برگ درختان و علف بپوشاند و با وجود قدرت بر جامه ، ظاهر آن است كه برگ و علف مجزى نباشد .\r\nو جمعى « 1 » گفته‌اند كه اگر برگ و علف يافت نشود و تواند آن را به گل بپوشاند ، واجب است كه بپوشاند و ايستاده نماز كند و ركوع و سجود را به عمل آورد ؛ و اين قول محل تأمل است . « 2 »\r\nو بعضى « 3 » گفته‌اند كه : اگر هيچ ساترى نيابد و مانند گودالى بيابد ، لازم است كه داخل آن شود و نماز را ايستاده با ركوع و سجود به عمل آورد ، و حديثى « 4 » در اين خصوص نيز وارد شده است .\r\n\r\nمسألهء چهارم : هرگاه كسى اصلا قدرت بر ساتر نداشته باشد\r\n، بايد برهنه نماز كند .\r\nپس اگر « 5 » از نظر كردن غير ، ايمن باشد ، ايستاده نماز مىكند و ركوع و سجود را به اشاره به عمل مىآورد و اگر ايمن از نظر كردن غير نباشد ، نشسته نماز مىكند و ركوع و سجود را باز به اشاره به جا مىآورد . و بايد اشاره به كج كردن سر باشد با امكان . و اگر آن ممكن نباشد ، به چشم اشاره كند . و بايد در سجود ، فرود آوردن سر بيشتر از فرود آوردن سر در ركوع باشد . و اگر ممكن باشد كه چيزى را بلند كند و بر آن سجده كند به نحوى كه عورت او نمايان نشود ، چنان كند . و اگر در ركوع يا سجود اشاره نكند و ركوع و سجود به عمل آورد ، نماز او باطل است ؛ خواه بر سبيل عمد باشد يا از راه\r\n\r\n\r\n","description":"","footnote":"\r\n( 1 ) . المعتبر 2 : 104 .\r\n( 2 ) . اقوى آن است كه در اين صورت واجب است كه به گل عورت را بپوشاند و درست نماز كند . و آن چه بعضى گفته‌اند كه اگر هيچ ساترى نيابد و گودالى بيابد ، داخل آن شود و ايستاده نماز كند ، در نزد حقير صحيح نيست ، بلكه بايد نماز را به اشاره به عمل آورد . ( احمد )\r\n( 3 ) . جامع المقاصد 2 : 100 ؛ و ر . ك : المبسوط 1 : 87 ؛ المعتبر 2 : 105 .\r\n( 4 ) . وسائل الشيعة 4 : 448 - 449 ، باب 50 من أبواب لباس المصلّى .\r\n( 5 ) . احتياط آن است كه در اين صورت كه ايستاده نماز مىكند ، قضيب و خصيتين خود را در ميان ران‌هاى خود بگيرد و ران‌ها را به هم بچسباند كه قضيب و خصيتين ظاهر نباشد . ( احمد )\r\n","page_name":" 311 ","page_number":311},
  {"content":"\r\n\r\nفراموشى و سهو باشد يا از راه جهل به مسأله باشد .\r\n\r\nمسألهء پنجم : بعضى « 1 » گفته‌اند كه : برهنه بايد نماز را تأخير كند تا آخر وقت .\r\nو بعضى « 2 » گفته‌اند كه : تأخير لازم نيست و در وسعت وقت مىتواند نماز كند . و ظاهر آن است كه اگر مظنهء هم رسيدن ساتر داشته باشد ، تأخير لازم است و الّا فلا .\r\n\r\nمسألهء ششم : هرگاه كسى برهنه باشد\r\nو خريدن لباس به قيمت واقعى ممكن باشد ، واجب است بخرد . و همچنين اگر به زيادتر از قيمت واقعى ممكن باشد ، لازم است بخرد ؛ به شرطى كه باعث ضرر معتد به او نشود . و اگر جامه به عنوان عاريه يا هبه از براى او ميسر باشد ، واجب است كه قبول كند .\r\n\r\nمسألهء هفتم : اگر از راه نسيان و فراموشى ، عورت نپوشيده نماز كند\r\n، نماز او صحيح است . و اگر در اثناى نماز به خاطرش آيد كه عورت را نپوشيده ، پس اگر تواند كه آن را بپوشاند بدون آن كه فعل منافى چون فعل كثير و پشت كردن به قبله به عمل آيد ، واجب است كه بپوشاند . و اگر موقوف بر فعل منافى باشد ، بعضى « 3 » گفته‌اند كه :\r\nاگر در وسعت وقت باشد ، يعنى ممكن باشد كه بعد از قطع نماز و پوشانيدن عورت ، نماز را از سر گيرد و آن را در وقت دريابد اگر چه به يك ركعت باشد بايد چنان كند . و اگر وقت به نحوى تنگ باشد كه اين ممكن نباشد ، بايد نماز را تمام كند و نماز او صحيح است . و ظاهر آن است كه مطلقا بايد نماز را تمام كند ؛ خواه وقت ، وسعت داشته باشد يا نه ، و بر هم زدن نماز از جهت پوشيدن عورت جايز نيست و چون نپوشيدن عورت از جهت فراموشى شده ضرر ندارد .\r\nو همچنين است حكم اگر در اثناى نماز ، بدون عمد ، عورت مكشوف شود يا ابتدا به جهت عدم قدرت بر ساتر ، برهنه داخل نماز شود و در اثناى نماز ، ساتر به هم رسد .\r\n\r\nمسألهء هشتم : اگر به غير از جامهء ابريشمى جامه‌اى ديگر نيابد\r\n، واجب است كه\r\n\r\n\r\n","description":"","footnote":"\r\n( 1 ) . جمل العلم و العمل 2 : 49 ؛ المراسم : 76 ؛ المعتبر 2 : 108 .\r\n( 2 ) . النهاية : 130 ؛ مختلف الشيعة 2 : 117 ، مسألهء 59 .\r\n( 3 ) . تذكرة الفقهاء 2 : 457 مسألهء 114 ؛ مدارك الأحكام 3 : 197 .\r\n","page_name":" 312 ","page_number":312},
  {"content":"\r\n\r\nبرهنه نماز كند و نماز در جامهء ابريشمى جايز نيست . و اگر به غير از دو جامه كه يكى از ابريشم و ديگرى نجس باشد نيابد و مضطر باشد به جهت سرما و مانند آن كه در يكى از آن‌ها نماز كند ، واجب است كه در جامهء نجس نماز كند .\r\n\r\nمسألهء نهم : ظاهر آن است كه لازم در پوشانيدن عورت\r\nآن است كه از همه طرف در بالا پوشيده شود ؛ به نحوى كه اگر بر روى زمين باشد ، كسى او را نبيند . و پوشانيدن آن از زير لازم نيست . پس اگر مانند عبا يا پيراهنى بپوشد كه در وقتى كه بر زمين بايستد يا بنشيند يا به سجود رود عورت آن نمايان نباشد كافى است و اگر چه اگر بر بلندى باشد ، نسبت به آن كه در پايين است نمايان باشد . و اگر جامه [ اى 
  ] بپوشد كه در آن سوراخ‌ها باشد ، پس اگر عورت در برابر سوراخ‌ها نباشد ، مانعى ندارد و اگر در برابر سوراخ باشد كه نمايان باشد ، نماز در آن جامه جايز نيست . و اگر دو طرف سوراخ را به دست جمع كند به نحوى كه به جامه عورت پوشيده شود ، نماز صحيح است . و اگر دست بر موضع سوراخ گذارد به نحوى كه پوشيدن ، به دست متحقق شود نماز صحيح است .\r\n\r\nمسألهء دهم : حق آن است كه در نماز ميّت پوشانيدن عورت لازم نيست .\r\nپس برهنه مىتواند نماز ميّت كند ، هرگاه ناظرى نباشد .\r\n\r\nمسألهء يازدهم : نماز جماعت از براى برهنگان مستحب است .\r\nپس اگر جمعى برهنه باشند از مردان يا زنان و خواهند فضيلت نماز جماعت را دريابند ، همگى در يك صف مىنشينند و پيش نماز نيز در ميان صف مىنشيند ، به نحوى كه زانوهاى او پيش‌تر از ايشان باشد و همگى ركوع و سجود را به اشاره به جا مىآورند .\r\n\r\nفصل دوم : در شروط لباس مصلّى\r\nبدان كه در لباس مصلّى چند شرط است :\r\n\r\nشرط اول : آن كه پاك باشد و نجس نباشد\r\n، و اين شرط با آن چه متعلق به آن بود از احكام ، در باب طهارت به تفصيل مذكور شد .\r\n\r\n","description":"","footnote":"","page_name":" 313 ","page_number":313},
  {"content":"\r\n\r\n\r\nشرط دوم : آن كه از پوست مرده نباشد\r\n، و اين نيز به تفصيل مذكور شد .\r\n\r\nشرط سيم : آن كه از پوست و مو و پشم و كرك و پر حيواناتى نباشد كه گوشت آن حرام است\r\n، چون روباه و سمور و شير و پلنگ ؛ خواه تذكيه بر آن واقع شود ، مانند سباع يا واقع نشود ، مانند غير اين‌ها از حيوانات حرام گوشت ؛ و خواه پوست آن‌ها را دباغت كرده باشند يا نه . پس اگر كسى نماز كند در جامه‌اى كه از پوست يا پشم يا مو و كرك حيوان حرام گوشت باشد ، نماز او باطل است .\r\nو در اينجا چند مسأله است كه بايد اشاره به آن شود :\r\nمسألهء اول : دو حيوان است كه گوشت آن حرام است و با وجود اين ، نماز در پوست و كرك آن جايز است :\r\nاول خز است . و آن حيوانى است دريايى كه در خشكى زنده نمىماند . و در ميان علما خلافى نيست كه نماز در پوست و پشم آن جايز است . ليكن بعضى « 1 » از علما گفته‌اند كه : آن چه امروز به خز شهرت يافته ، معلوم نيست كه آن خز باشد . و حق آن است كه در ثبوت خز بودن ، شهرت و شياع در ميان تجار و ارباب وقوف در شناختن پوست‌ها كافى است .\r\nدوم سنجاب است « 2 » . و اقوى آن است كه نماز در پوست و پشم آن جايز است . و جمعى « 3 » از آن منع كرده‌اند . و ظاهر آن است كه با وجود گرفتن پوست سنجاب از دست مسلمان ، نماز در آن جايز است .\r\nو بعضى « 4 » گفته‌اند : بايد علم به تذكيه آن به هم رسد ؛ زيرا كه در ميان تجار و مسافرين ، مشهور است كه آن را تذكيه نمىكنند . و شكى نيست كه تحصيل علم به تذكيه ، به حسب عادت متعذر است . و نظر به اين كه اصل در تصرف مسلم صحّت\r\n\r\n\r\n","description":"","footnote":"\r\n( 1 ) . ر . ك : ذكرى الشيعة 3 : 35 - 36 ؛ مستند الشيعة 4 : 324 - 325 .\r\n( 2 ) . اقوى جواز نماز است در سنجاب ، با كراهت . ( احمد )\r\n( 3 ) . النهاية : 586 - 587 ؛ من لا يحضره الفقيه 1 : 170 ؛ مختلف الشيعة 2 : 93 ، مسألهء 35 ؛ و ر . ك : كشف اللثام 3 :\r\n198 ؛ رياض المسائل 2 : 316 ؛ مستند الشيعة 4 : 327 - 328 .\r\n( 4 ) . مدارك الأحكام 3 : 171 .\r\n","page_name":" 314 ","page_number":314},
  {"content":"\r\n\r\nاست ، همين كه از دست مسلمان گرفته شود ، استعمال آن در نماز جايز است .\r\nمسألهء دوم : جايز نيست نماز در پوست و موى سمور و روباه و خرگوش . و قول به جواز ضعيف است .\r\nو همچنين جايز نيست نماز در جامه‌اى كه به آن ، موى روباه يا خرگوش مخلوط باشد ؛ يعنى آن را از موهاى آن‌ها و موى خز مثلا ، با هم ساخته باشند يا از موهاى آن‌ها و موى حيوانى حلال گوشت ساخته باشند .\r\nمسألهء سيم : جايز نيست « 1 » نماز در بند زير جامه و كلاهى كه از پوست و موى حيوانى حرام گوشت ساخته باشند ؛ خواه روباه و خرگوش باشد يا غير آن ، به غير از پوست و موى خز و سنجاب كه با آن موى حيوان حرام گوشتى ديگر مخلوط نباشد .\r\nمسألهء چهارم : اظهر آن است كه جايز نبودن نماز در پشم و مو و كرك و پر حيوان حرام گوشت ، مخصوص است به صورتى كه آن‌ها لباس يا جزء لباس شده باشند . پس اگر جزء لباس نشده باشند ، چون موهايى كه بر جامه افتاده باشد يا بر بدن چسبيده باشد ، نماز با آن جايز است .\r\nو همچنين با هر فضله از فضلات حيوان ديگر حرام گوشت كه نجس نباشد ، نماز جايز است و اگر در وقت نماز با آدمى باشد مانعى ندارد ؛ خواه آن حيوان ، نفس سائله ، يعنى خون جهنده داشته باشد يا نه . پس هرگاه در جامهء آدمى موى انسان يا گربه باشد ، يا با او قرمز يا موم يا عسل يا ابريشم باشد ، يا با او چاقويى باشد كه دستهء آن از « كشف » باشد كه پوست لاك پشت است ، يا با او استخوان فيل يا شير ماهى باشد ، يا با او شاخ دهنه باشد كه بر آن پوست سوسمار باشد ، مىتواند با آن‌ها نماز كند .\r\nو بعضى « 2 » گفته‌اند كه : از مطلق فضلات حيوانات حرام گوشت اجتناب لازم است ؛\r\n\r\n\r\n","description":"","footnote":"\r\n( 1 ) . دور نيست قول به كراهت در بند زير جامه و كلاه و جوراب ، هرگاه از پوست يا موى حيوان حرام گوشت باشد ؛ هم چنان كه خود ، « طاب ثراه » در « معتمد » اختيار فرموده‌اند . ليكن اجتناب احوط است .\r\n( احمد )\r\n( 2 ) . كشف اللثام 3 : 211 ؛ الحدائق الناضرة 7 : 84 .\r\n","page_name":" 315 ","page_number":315},
  {"content":"\r\n\r\nچه از مورچه و چه از غير آن ؛ خواه حيوان ، نفس سائله داشته باشد يا نه . مگر آن چه اجتناب از آن متعذر يا متعسّر است ، چون كك و پشه و موى انسان و حرير و قرمز و موم و امثال اين‌ها .\r\nو حق آن است كه اجتناب لازم نيست ، هم چنان كه از اخبار « 1 » معتبره معلوم مىشود . بلى ، مستحب است به جهت حديثى « 2 » ضعيف كه در منع رسيده .\r\nمسألهء پنجم : اگر در جامه [ اى 
  ] شك به هم رسد كه آيا از پشم « 3 » يا مو يا كرك حيوان حلال گوشت است يا حرام گوشت ، بعضى « 4 » گفته‌اند : نماز در آن جايز نيست . و اين احوط است ؛ و اگر چه نظر به دليل ، اقوى جواز است .\r\nمسألهء ششم : جايز است نماز در لباسى كه ساخته شده باشد از چيزى كه از زمين روييده باشد ، چون كتان و پنبه و علف . و همچنين جايز است در پوست حيوانى كه حلال گوشت باشد ، به شرطى كه تذكيه شده باشد و اگر چه آن پوست را دباغت نكرده باشند .\r\nو همچنين جايز است در جامه‌اى كه از پشم يا مو يا كرك حيوان حلال گوشت باشد اگر چه آن حيوان ميته باشد ، به شرطى كه موضع اتصال پشم و مو و كرك را بشويند .\r\n\r\nشرط چهارم : در لباس آن است كه از حرير ، يعنى ابريشم محض نباشد .\r\nو پوشيدن حرير محض بر مردان حرام است ؛ خواه در حال نماز و خواه در غير آن . و نماز مرد در لباسى كه از حرير محض باشد جايز نيست ؛ خواه آن لباس به قدرى باشد كه ساتر عورت باشد يا كمتر باشد . و پوشيدن حرير محض و نماز گذاردن در آن از\r\n\r\n\r\n","description":"","footnote":"\r\n( 1 ) . وسائل الشيعة 3 : 277 ، باب 18 من أبواب لباس المصلّي ، ح 1 و 2 ، و ج 3 : 426 ، باب 17 من أبواب النجاسات ، ح 2 .\r\n( 2 ) . وسائل الشيعة 3 : 251 ، باب 18 من أبواب لباس المصلّي ، ح 4 .\r\n( 3 ) . در نسخهء « ج » : « ابريشم » بجاى « پشم » .\r\n( 4 ) . منتهى المطلب 4 : 236 .\r\n","page_name":" 316 ","page_number":316},
  {"content":"\r\n\r\nبراى زنان جايز است . و ابن بابويه « 1 » بر آن است كه زن را نيز نماز در لباس حرير محض جايز نيست . و اين قول ضعيف است .\r\nو تحريم پوشيدن حرير و باطل بودن نماز در آن ، مخصوص است به حال اختيار .\r\nپس در حال ضرورت چون دفع سرما و گرما جايز است . و همچنين در حال حرب جايز است . و نيز تحريم حرير مخصوص است به حرير خالص . پس اگر مخلوط باشد با ريسمان يا نقره ، به نحوى كه در عرف آن را حرير محض نگويند ، پوسيدن آن در نماز و غير نماز مانعى ندارد و اگر چه ريسمانى كه به آن مخلوط شده بسيار كمتر از ابريشم باشد .\r\nو در بعضى اخبار « 2 » رسيده كه اگر ريسمان ، ده يك ابريشم باشد كافى است . و به هر تقدير لازم است كه آن چه مخلوط به حرير مىشود ، از ريسمان يا نخ نقره يا ابريشم بافته شود . پس اگر حرير را به غير حرير بدوزند ، تحريم رفع نخواهد شد ؛ خواه پارچه از آن ريسمان را مثلا بر روى حرير بدوزند ، به نحوى كه هر دو يك پارچه شوند يا بر روى آن به نحو چكن‌دوزى ريسمان بدوزند ، به نحوى كه همهء آن پارچه را فروگيرد . و اگر بر عكس باشد ، يعنى پارچهء ريسمان را به ابريشم چكن‌دوزى كنند ، به نحوى كه ابريشم‌هاى دوخته به يكديگر متصل شود و آن پارچه را بپوشاند ، پوشيدن آن حرام است و نماز در آن جايز نيست ؛ زيرا كه بر آن چه دوخته شده لباس صادق است و اگر چه قطع نظر از آن پارچه ريسمانى باشد ؛ هم چنان كه از زير جامه‌هاى مشهور به نقش دوتايى معلوم مىشود . و اگر ظاهر جامه حرير باشد و آستر آن غير حرير يا بر عكس ، پوشيدن آن حرام است .\r\nو همچنين است اگر حرير در ما بين ظاهر و آستر باشد ؛ « 3 » مثل اين كه به عوض پنبه ، پارچه از حرير يا ابريشم گذاشته باشند . و در مانند بند زير جامه و كلاه و عرقچين و\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 263 ، ذيل حديث 811 .\r\n( 2 ) . وسائل الشيعة 4 : 373 ، باب 13 من أبواب لباس المصلّي ، ح 1 و 4 ؛ مكارم الاخلاق 1 : 237 ، ح 700 .\r\n( 3 ) . هرگاه ابريشم را بدون بافتن ، به جاى پنبه در ميان ظاهر و آستر گذارند ضرر ندارد . ( احمد )\r\n","page_name":" 317 ","page_number":317},
  {"content":"\r\n\r\nامثال آن از چيزهايى كه به تنهايى ساتر عورت نيست و از لباس شمرده مىشود خلاف است . و اقوى منع است .\r\nو همچنين است حكم تيربند و بند چاق شور ، به شرطى كه آن را بر كمر و پا بسته باشند . اما « 1 » اگر بر عضوى بسته نباشد كه از ملابس شده باشد ، بلكه در همراه او باشد ، مانعى ندارد و نماز كردن با آن جايز است . و بنابراين اگر دستمالى از حرير در وقت نماز در جيب او باشد ، ضرر ندارد و اگر بر دست يا پا ببندد جايز نيست . و احوط آن است كه اجتناب كند از جهك پيراهن و پهن و قيطون كه از ابريشم باشد ؛ بلكه احوط اجتناب است از تكمهء حرير ؛ « 2 » اگر چه اقوى آن است كه اجتناب لازم نيست .\r\nو سجاف حرير اگر زيادتر از مقدار چهار انگشت كه به يك ديگر ضمّ شده باشند نباشد ، مانعى ندارد . و اگر زيادتر باشد جايز نيست و اگر چه همين يك جزء آن زيادتر باشد . هم چنان كه در بعضى از قباها اتفاق مىافتد كه در گوش‌هاى دامان آن كه محل اتصال دو طرف سجاف است ، زيادتر از چهار انگشت مىشود ؛ اگر چه ساير اجزاى آن زيادتر نيست . و اگر كسى از مطلق سجاف حرير اجتناب كند بهتر است .\r\nو كج هم از ابريشم است ، پس پوشيدن آن و نماز در آن جايز نيست . و همچنين « علفى » نيز حرير است و اجتناب از آن واجب است . و تسميه آن به « علفى » به جهت آن است كه كرمى كه اين ابريشم از آن به عمل مىآيد ، خوراك آن علف است ، نه برگ توت .\r\nو اظهر آن است كه بر ولىّ واجب نيست كه اطفال را از پوشيدن حرير منع كند . و بعضى « 3 » واجب دانسته‌اند .\r\nو جايز است سوار شدن بر حرير و فرش نمودن آن و بر آن نشستن و خوابيدن و\r\n\r\n\r\n","description":"","footnote":"\r\n( 1 ) . در نسخهء « ج » : « اگر بر عضوى باشد كه از ملابس نشده باشد ، بلكه » .\r\n( 2 ) . قول به وجوب اجتناب از جهك و پهن و قيطون و تكمه ، خالى از قوتى نيست اگر چه محل گفتگو هست . ليكن مقتضاى دين و دين‌دارى و احتياط ، آن است كه از آن اجتناب شود . ( احمد )\r\n( 3 ) . المعتبر 2 : 91 .\r\n","page_name":" 318 ","page_number":318},
  {"content":"\r\n\r\nنماز كردن و اگر نماز بر روى آن نكند بهتر است . و جايز نيست كه در وقت خوابيدن آن را بر خود اندازد .\r\n\r\nشرط پنجم : در لباس آن است كه طلا نباشد .\r\nو اين شرط نيز مخصوص مردان است و زنان را لباس طلا پوشيدن و در آن نماز كردن جايز است . و طلا نيز مانند حرير است كه هرگاه لباس يا جزء لباس شود ، پوشيدن آن بر مردان حرام است ؛ خواه ساتر عورت باشد يا نه ، و تفصيل آن به نحوى است كه در حرير مذكور شد . و در لباس طلا فرقى نيست كه نخ‌هايى كه آن لباس از آن درست شده ، همه آن طلا باشد يا طلا را بر روى آن ماليده باشند . و همراه داشتن طلا ، خواه مسكوك باشد يا غير مسكوك در وقت نماز ، مانعى ندارد و از جهك و پهن و قيطون طلا احتياط لازم است ، و احوط اجتناب است از انگشتر و تكمه طلا .\r\n\r\nشرط ششم : از شروط لباس مصلّى آن است كه غصبى نباشد\r\n، بلكه ملك مصلّى باشد به حسب عين يا منفعت ، يا مأذون باشد از جانب مالك كه آن را بپوشد و در آن نماز كند ، به اذن صريح يا اذن فحوى يا شاهد حال ؛ يعنى قراين و احوالى كه مفيد علم قطعى باشد ، دلالت كند كه مالك راضى است به پوشيدن آن و نماز كردن در آن .\r\nو اقوى آن است كه در مطلق لباس غصبى نماز جايز نيست ؛ خواه ساتر عورت باشد يا نه . بلكه اگر سجاف يا تكمه يا ريسمانى كه جامه به آن دوخته شده غصبى باشد ، نماز به آن جايز نيست . بلكه اظهر در نظر حقير آن است كه همراه داشتن هر چيز مغصوب در نماز و اگر چه پولى غصبى باشد باعث بطلان نماز است در وسعت وقت . و اكثر بر آن‌اند كه اين ، باعث بطلان نماز نيست .\r\nو خلافى نيست در اين كه بر روى فرش غصبى نماز كردن يا سجده كردن باعث بطلان نماز است .\r\nو باطل بودن نماز در جامهء غصبى در صورتى است كه علم داشته باشد كه آن غصبى است ؛ پس اگر جاهل به غصب باشد يا ابتدا مىدانست كه غصبى است و در وقت نماز كردن فراموش كرده ، نماز در آن باطل نيست ، بلكه صحيح است و اعادهء آن\r\n\r\n","description":"","footnote":"","page_name":" 319 ","page_number":319},
  {"content":"\r\n\r\nلازم نيست . « 1 » اما هرگاه داند كه جامه غصبى است ، ليكن جاهل به مسأله باشد ، يعنى نداند كه نماز در جامه غصبى جايز نيست و در آن نماز كند ، نماز او صحيح نيست و اعادهء آن لازم است .\r\nو اگر مالك جامه اذن صريح بدهد به غير غاصب يا به غاصب كه در آن نماز كند ، نماز كردن هر دو در آن جامه جايز است . و هرگاه اذن مطلق يا عام بدهد ، مثل اين كه بگويد : در فلان جامهء من كه مغصوب شده است ، راضىام به نماز كردن در آن ، يا هر كه در آن نماز كند از جانب من مأذون است ، ظاهر آن است كه همين غير غاصب تواند در آن نماز كند و غاصب را نماز كردن جايز نيست ؛ زيرا كه نظر به عادت در ميان غالب مردمان كه خشمناك بر غاصب اموال خود مىباشند ، ظنّ قوى حاصل مىشود كه مراد او از اذن مطلق و عام ، اذن به غير غاصب است .\r\n\r\nفصل سيم در مستحبات و مكروهات كه متعلق است به لباس مصلّى\r\nاما مستحبات چند چيز است :\r\nاول : آن كه سفيد باشد و از پنبه و كتان باشد .\r\nدوم : آن كه پاكيزه‌ترين جامه‌هاى او باشد .\r\nسيم : آن كه ممزوج به ابريشم نباشد .\r\nچهارم : آن كه مصلّى عمامه بر سر داشته باشد و عمامه ، تحت الحنك داشته باشد .\r\nپنجم : آن كه در نعلين عربى نماز گذارد .\r\n\r\n\r\n","description":"","footnote":"\r\n( 1 ) . اقوى آن است كه هرگاه كسى جاهل به مسأله باشد ، به اين معنا كه اصلا به خاطر او خطور نكند و احتمال ندهد كه در جامهء غصبى ، نماز معيوب است و احتمال ندهد كه غصبى با غير غصبى تفاوت دارد ، نماز او صحيح است .\r\nو همچنين است حكم در هر جاهل . و رأى مقدس والد ماجد « طاب ثراه » در اواخر در حكم جاهل به مسأله به اين تعلّق گرفت . ( احمد )\r\n","page_name":" 320 ","page_number":320},
  {"content":"\r\n\r\nششم : آن كه مرد ، تمام بدن خود را بپوشاند ، مگر آن چه برهنه بودن آن معتاد باشد ، چون رو و دست‌ها .\r\nهفتم : آن كه زن در نماز از سه جامه كمتر نپوشد : پيراهن و جامه‌اى كه بر بالاى آن باشد و روپاك .\r\nو اما مكروهات چند چيز است :\r\nاول : در پا داشتن چيزى كه پشت قدم را بپوشاند و بعضى از ساق يا مفصل ما بين قدم و ساق را نپوشاند ، چون كفش‌هاى متعارف و امثال آن كه ساق ندارد كه زيادتر از پشت پا را بپوشاند .\r\nو جمعى « 1 » از علما گفته‌اند كه : نماز در پاپوش بىساق جايز نيست . و اظهر كراهت است ، و ليكن مهما امكن احتياط را مراعات بايد كرد . و به هر تقدير ، نماز كردن در آن چه ساق داشته باشد ، چون چكمه و جوراب و مسح و امثال آن جايز است ، به اتفاق جميع علما .\r\nدوم : نماز گذاردن « 2 » در جامه يا انگشترى كه در آن ، صورت حيوان يا غير حيوان ، چون درخت و گياه باشد .\r\nسيم : نماز گذاردن در جا نماز ابريشمى .\r\nچهارم : آن كه لباس سياه باشد ، مگر عمامه و عبا و چكمه كه نماز كردن در اين هر سه اگر سياه باشد مكروه نيست .\r\nپنجم : آن كه رنگ سير داشته باشد ، چون سرخ و زرد و امثال آن .\r\nششم : آن كه از رختى باشد كه كافر آن را بافته باشد يا دوخته باشد .\r\nهفتم : آن كه از رخت شخصى باشد كه از نجاست اجتناب نكند .\r\n\r\n\r\n","description":"","footnote":"\r\n( 1 ) . المقنعة : 153 ؛ النهاية : 98 ؛ المهذّب 1 : 75 ؛ المراسم : 65 ؛ شرائع الإسلام 1 : 59 ؛ تذكرة الفقهاء 2 : 498 ، مسألهء 133 .\r\n( 2 ) . بلكه كراهت ثابت است در هر چيزى كه همراه باشد و در آن ، صورت چيزى نقش باشد ، از قبيل بعضى پول‌ها و غير آن . ( احمد )\r\n","page_name":" 321 ","page_number":321},
  {"content":"\r\n\r\nهشتم : آن كه از رخت شخصى باشد كه از غصب كردن مال مردم مضايقه نداشته باشد .\r\nنهم : آن كه يك مرد در يك جامه نماز كند و آن يك جامه نازك باشد ، ليكن از زير آن ، عورتين نمايان نباشد و اگر نمايان باشد ، نماز در آن جايز نيست .\r\nدهم : آن كه « 1 » در لنگى كه بر بالاى پيراهن بسته باشد نماز كند .\r\nيازدهم : آن كه در عمامه‌اى نماز كند كه حنك نداشته باشد .\r\nدوازدهم : آن كه نماز كند و در دست راست او انگشتر آهن باشد يا با او آهنى باشد كه ظاهر و نمايان باشد ، از كارد و خنجر و شمشير و زنجير و غير آن . اما اگر پنهان باشد در غلافى يا در چيز ديگر ، مانعى ندارد .\r\nسيزدهم : آن كه پيش نماز بىردا نماز كند . و آن چه از اخبار « 2 » معلوم مىشود آن است كه كراهت نماز بدون ردا در صورتى است كه جامهء او منحصر در يكى ، بلكه در پيراهن باشد . و مراد از ردا ، جامه‌اى است كه بر دو كتف افكنده شود ، چون عبا و جبه ، بلكه شال . و در وقت ضرورت جايز است اكتفا كردن به هر چه توان آن را به دو كتف انداخت ، و اگر چه جامه نباشد ؛ چون بند زير جامه و امثال آن . اما در حالت اختيار ، كافى نيست ، بلكه تشريع است .\r\nچهاردهم : آن كه زن نماز كند و در پاى او خلخالى باشد كه صدا كند .\r\nپانزدهم : آن كه نماز كند در قبايى كه بندهاى آن بسته باشد .\r\nشانزدهم : آن كه مرد با دهان بند و زن با نقاب نماز كند ، به شرطى كه منع از قرائت نكند و اگر منع كند جايز نيست .\r\nهفدهم : از مكروهات ، اشتمال صمّا است . و در تفسير آن خلاف است و اظهر آن است كه آن عبارت است از اين كه دو طرف جامه‌اى كه بر دوش انداخته است از زير\r\n\r\n\r\n","description":"","footnote":"\r\n( 1 ) . اقوى عدم كراهت نماز است در لنگى كه بالاى پيراهن باشد ؛ هم چنان كه خود « طاب ثراه » در « معتمد » اختيار فرموده‌اند . ( احمد )\r\n( 2 ) . وسائل الشيعة 4 : 452 ، باب 53 من أبواب لباس المصلّي ، ح 1 و 7 .\r\n","page_name":" 322 ","page_number":322},
  {"content":"\r\n\r\nبغل بيرون آورد و هر دو طرف را بر يك دوش اندازد . و اين عمل را صمّا گويند به اعتبار اين كه صمّا سنگى است صلب كه هيچ منفذ و سوراخى نداشته باشد و اين عمل باعث آن مىشود كه همهء منافذ و راه‌ها بر دست‌ها بسته شود .\r\n\r\nمقصد پنجم در مكان مصلّى و در آن چند فصل است :\r\n\r\nفصل اول : در شروطى كه مراعات آن در مكان نماز واجب است\r\nو آن چند شرط است :\r\n\r\nشرط اول : آن كه مباح باشد\r\n، يعنى مملوك مصلّى باشد به حسب عين يا منفعت يا مأذون باشد به اذن صريح ؛ چنان چه مالك آن گفته باشد كه در اين مكان نماز كن يا در اين مكان باش ، يا به اذن فحوى مثل اين كه شخصى ديگرى را به مهمانى به خانه خود برده باشد كه در اين صورت معلوم است كه صاحب خانه راضى است كه ميهمان در خانهء او نماز كند ، يا اذن شاهد حال چنان چه از قراين احوال علم حاصل باشد كه مالك راضى است به نماز كردن . و در اذن به شاهد حال شرط است كه يقين حاصل باشد به رضاى مالك و مجرّد ظن - و اگر چه ظن غالب باشد - كافى نيست . و به هر تقدير ظاهرا خلافى نيست در جواز نماز كردن در صحراها و باغ‌ها و حمام‌ها و كاروان‌سراها و امثال آن ، هرگاه مغصوب نباشد و از نماز كردن در آن‌ها ضررى به مالك نرسد و قرينه [ اى 
  ] نباشد كه دلالت كند بر عدم رضاى مالك . بلى ، اگر مظنّهء ضرر باشد ، مثل اين كه زمين ، زرع شده باشد و نماز كردن منشأ ضرر به زرع باشد ، در اين صورت نماز كردن جايز نيست .\r\nو همچنين اگر قرينه [ اى 
  ] باشد كه دلالت كند كه مالك راضى نيست ، كه اين\r\n\r\n","description":"","footnote":"","page_name":" 323 ","page_number":323},
  {"content":"\r\n\r\nشخص در ملك او نماز كند ، چنان چه در ميان ايشان بغض و عدوات باشد ، در اين صورت نيز نماز كردن جايز نيست . و نظر به اين كه جواز نماز در صحرا و باغات و امثال آن به جهت اذنى است كه از شاهد حال معلوم است ، اشكال به هم مىرسد در نماز كردن در مواضع مذكوره ، هرگاه مالك آن‌ها صغير يا ديوانه و محجور عليه باشد ؛ زيرا كه اذن ايشان مناط صحيح نمىتواند شد .\r\nو ظاهر كلام بعضى « 1 » آن است كه جواز نماز در مواضع مذكوره نه به جهت اذن مالك است كه از شاهد حال معلوم مىشود ، بلكه به جهت اذن شارع است و طريقهء مسلمين در اعصار و امصار كه بىتأمل در مواضع مذكوره نماز مىكردند و ملاحظهء حال مالك نمىكردند ، و بنابراين اشكالى نخواهد بود در جواز نماز كردن در مواضع مذكوره ، هرگاه مال صغير و ديوانه و محجور عليه بوده باشد .\r\nو مخفى نيست كه از اخبار ، اذن صريحى در جواز نماز كردن در مواضع مذكوره نرسيده و عمل مسلمين به جهت شاهد حال است نه به جهت صريح اذنى كه از شرع رسيده باشد ؛ پس بايد اشكال مذكور باقى باشد . ليكن حق آن است كه در جواز نماز كردن در مواضع مذكوره - اگر چه از مال صغير و ديوانه و محجور عليه باشد - اشكالى نيست و مىتوان نماز كرد ؛ به اعتبار اين كه در اذن به شاهد حال ، لازم نيست كه مالك ، معلوم باشد ، بلكه همين كه علم حاصل باشد كه به جهت عدم تصوّر ضرر در نماز كردن صاحب راضى است ، « 2 » نماز مىتوان كرد و اگر چه صاحب آن مجهول باشد . و بنابراين هرگاه مكان نماز ، مال صغير يا ديوانه يا محجور عليه باشد و از نماز كردن در آن مطلقا تصوّر ضررى نباشد ، به نحوى كه يقين حاصل باشد كه به جهت عدم ضرر ،\r\n\r\n\r\n","description":"","footnote":"\r\n( 1 ) . مصابيح الظلام 2 : 24 .\r\n( 2 ) . آن چه فرموده‌اند كه هر مكانى كه شاهد حال دلالت بر رضا كند نماز صحيح است ، شكى در آن نيست ؛ به جهت اين كه مناط در جواز نماز كردن در مكان‌ها ، علم به رضاى مالك يا ولىّ است . پس هر مكانى كه علم حاصل شود مىتوان نماز كرد ؛ خواه مال كبير باشد يا صغير . و بنا بر اين اگر در مكان مغصوب هم علم به رضاى مالك به هم رسد ، جايز است نماز كردن . و ليكن حصول اين علم بىگفتن صاحب ملك در نهايت اشكال است ، بلكه در اغلب اوقات از جملهء محالات است . ( احمد )\r\n","page_name":" 324 ","page_number":324},
  {"content":"\r\n\r\nولىّ ايشان مىتواند اذن بدهد به نماز كردن و يقين هم باشد كه ولىّ راضى است ، در اين صورت نماز كردن جايز است . و مناط ، اذن ولىّ است نه اذن صغير و ديوانه ، تا گفته شود كه اذن ايشان مناط صحيح نيست . و يقين حاصل است كه ولىّ ايشان كه پدر است يا جد پدرى يا وصىّ يا مجتهد ، با وجود عدم تصوّر ضرر ، به نماز كردن راضى است . بلى ، اگر راضى نبودن ايشان محتمل باشد ، بايد اجتناب از نماز كرد .\r\nو به هر تقدير ، هرگاه مواضع مذكوره و غير آن‌ها از اماكن و املاك غصب شده باشد ، نماز در آن‌ها جايز نيست ، با وجود علم به غصب ، و فرقى نيست ميان غاصب و غير غاصب . و خلافى در اين نيست ، مگر اين كه سيد مرتضى رحمهم اللّه « 1 » گفته است كه در صحراهايى كه غصب شده باشد ، نماز در آن جايز است ؛ به جهت اين كه اذن شاهد حال كه پيش از غصب بود بعد از غصب نيز باقى است .\r\nو اين قول ضعيف است ؛ زيرا كه گاه است كه بعد از غصب ، مالك به جهت تضييق بر غاصب ، راضى به نماز كردن احدى نباشد ، پس يقين به اذن حاصل نمىشود ، و همين كه يقين حاصل نشود ، نماز صورتى ندارد . و اگر مناط ، اذن شارع باشد ، آن هم در صورتى است كه غصب نشده باشد ، و عمل و طريقهء مسلمين نيز در صورتى است كه غصب نشده باشد ؛ زيرا كه بعد از غصب ، اجتناب مىكرده‌اند . پس نماز كردن در هيچ مكان غصبى از براى هيچ كس جايز نيست ، مگر كسى را كه مالك ، رخصت دهد به اذن صريح يا فحوى ؛ خواه مأذون ، غير غاصب باشد يا غاصب .\r\nو كسى كه در مكان غصبى محبوس باشد يا جاهل به غصبيت باشد يا ابتدا مىدانست كه غصبى بوده و در آن وقت فراموش كرده باشد نماز او صحيح است .\r\nو كسى كه جاهل « 2 » مسأله باشد ، يعنى نداند كه نماز در مكان غصبى جايز نيست و اگر چه داند كه اين مكان غصبى است ، نماز او در آن مكان باطل است و اعادهء نماز لازم است .\r\n\r\n\r\n","description":"","footnote":"\r\n( 1 ) . شهيد اول در الدروس الشرعيّة 1 : 152 ، از سيّد مرتضى نقل كرده است .\r\n( 2 ) . حكم جهل به غصبيّت مكان در جهل به غصب ثوب دانسته شد . ( احمد )\r\n","page_name":" 325 ","page_number":325},
  {"content":"\r\n\r\nو مكان مصلّى كه واجب است كه غصبى نباشد ، موضعى است كه در وقت نماز بر آن مستقر مىشود ، و اگر چه به واسطه باشد . پس اگر بر روى تختى مباح نماز كند ، اما آن تخت بر روى زمين غصبى باشد ، صادق است كه در مكان غصبى نماز كرده . اما اگر زمينى كه بر آن قرار گرفته از براى نماز مباح باشد ، ليكن در آن ديوارى مغصوب باشد كه در حالت نماز رخت و بدن مصلّى به آن برسد ، دغدغه [ اى 
  ] در نماز او نيست .\r\nو همچنين اگر سقف موضعى كه در آن نماز مىكند از خشت و گل غصبى ساخته شده باشد ، ضرر به نماز ندارد با وجود اباحت زمين . و همچنين اگر در خيمهء غصبى نماز كند ، نماز او صحيح است ، هرگاه زمين غصبى نباشد . و در مكان غصبى فرقى نيست ميان آن كه عين آن مغصوب باشد ، يا منفعت آن مغصوب باشد ؛ پس اگر كسى خانهء ديگرى را از روى جبر چند روز بگيرد كه در آنجا بنشيند و بعد از آن ، خانه را به صاحب رد كند و برود ، نماز در آنجا صحيح نيست ، مادامىكه آنجا بر آن را در تصرف دارد .\r\nو همچنين است حكم اگر شخصى از راه كذب ، دعوى كند كه اين خانه را تا فلان مدت اجاره كرده‌ام و به اين دعوى آن خانه را بگيرد ، مادامىكه در تصرف او است مغصوب است و نماز در آن خانه جايز نيست . و همچنين است اگر دعوى كند كه مالك اين خانه كه وفات نمود ، وصيّت كرد كه من تا فلان مدت در اينجا ساكن باشم و به آن دعوى در آنجا بنشيند و حال آن كه كاذب باشد .\r\nو اگر كسى ديگرى را اذن دهد كه داخل ملك او شود و بعد از آن او را امر كند كه از آنجا بيرون رود ، واجب است كه فى الفور بيرون رود . پس اگر در وقتى كه او را امر به بيرون رفتن نموده وقت نماز باشد و وقت ، وسعت داشته باشد ، به نحوى كه بعد از بيرون رفتن تواند نماز را دريابد ، واجب است كه بيرون رود و نماز كند . و اگر وقت تنگ باشد ، به نحوى كه اگر بيرون رود نماز را درنيابد ، واجب است كه نيّت نماز كند و مشغول نماز شود و با مشغول بودن به نماز از آنجا بيرون رود و ركوع و سجود را به اشاره به عمل آورد . و چون از راه ضرورت است ، حركت ، راه رفتن و رو به قبله نبودن\r\n\r\n","description":"","footnote":"","page_name":" 326 ","page_number":326},
  {"content":"\r\n\r\nضرر ندارد . و اگر بعد از متوجه شدن به نماز ، او را امر به بيرون رفتن كند ، در حكم آن چند قول « 1 » است ؛ و ظاهر آن است كه اگر وقت ، وسعت داشته باشد ، نماز را قطع مىكند و بيرون مىرود و در بيرون نماز مىكند و اگر وقت تنگ باشد ، هم چنان كه مشغول نماز است بيرون مىرود .\r\n\r\nشرط دوم : در مكان مصلّى آن است كه نجس نباشد\r\n، به نحوى كه آن نجاست به بدن مصلّى يا لباس او سرايت كند و از نجاستى باشد كه معفو نباشد . پس اگر آن نجاست خونى باشد كه كمتر از درهم بغلى باشد ، سرايت آن به جامه و بدن ضرر ندارد بنابر اظهر . و بعضى « 2 » از آن نيز منع كرده‌اند . و ظاهرا راهى ندارد .\r\nو اگر مكان مصلّى نجس باشد ، اما خشك باشد به نحوى كه نجاست آن سرايت نكند ، نماز در آن صحيح است ؛ مگر جاى سجده ، يعنى موضعى كه پيشانى بر آن گذاشته مىشود كه اگر آن نجس باشد نماز صحيح نيست ؛ هر چند خشك باشد و نجاست آن به بدن و رخت مصلّى نرسد . و در ساير مواضع سجده ، يعنى موضع دست‌ها و زانوها و سرهاى انگشتان مهين پاها ، پاكى لازم نيست . پس اگر اين مواضع نجس باشد ، اما خشك باشد كه نجاست آن‌ها سرايت نكند ، نماز صحيح است .\r\nو اگر كسى در موضعى خشك نماز كند كه داند يك جزء آن نجس است و نداند كه آن كدام جزء است ، ظاهر آن است كه بر هر جزئى از آن تواند سجده نمود ، مادامىكه يقين به نجاست آن جزء نداشته باشد .\r\nو مشهور ميان مجتهدين آن است كه اگر آن موضع عرفا محصور باشد ، يعنى چندان وسعتى نداشته باشد ، چون يورتى كوچك و امثال آن ، بايد بر هيچ جزئى از آن سجده نكند . و اگر عرفا غير محصور باشد ، يعنى وسيع باشد ، بر هر جزئى مىتوان سجده كرد ؛ مادامىكه علم به نجاست آن جزء نداشته باشد . و دليل فرق ، ظاهر نيست .\r\n\r\nشرط سيم : آن كه مكان سجده از مكان ايستادن\r\nبيشتر از قدر يك خشت بلندتر و\r\n\r\n\r\n","description":"","footnote":"\r\n( 1 ) . ر . ك : الحدائق الناضرة 7 : 173 .\r\n( 2 ) . إيضاح الفوائد 1 : 90 ؛ مصابيح الظلام 2 : 26 .\r\n","page_name":" 327 ","page_number":327},
  {"content":"\r\n\r\nپست‌تر نباشد ؛ خواه در زمين منحدر باشد يا غير منحدر .\r\n\r\nشرط چهارم : آن است كه مكان نماز به نحوى باشد كه مصلّى بر آن قرار تواند گرفت\r\n، به نحوى كه پيشانى بر موضع سجده متمكن شود و قرار گيرد . پس اگر بر روى پنبه‌ى بسيار يا خرمن علف يا كاه ، نماز كند كه پيشانى او بر موضع سجده متمكن نشود ، نماز او صحيح نيست .\r\n\r\nفصل دوم : در مواضعى كه نماز در آن مكروه است\r\nو آن چند موضع است :\r\nاول : آن كه مرد در جايى نماز گذارد كه در پهلوى او يا پيش روى او زنى نماز گذارد كه در اين صورت نماز هر دو مكروه است ، هرگاه هر دو مقارن به هم شروع به نماز كنند و يك مرتبه تكبيرة الاحرام گويند . و اگر يكى پيش‌تر از ديگرى داخل نماز شده باشد ، در نماز او كراهتى نيست . و آن كه بعد تكبيرة الاحرام گفته ، نمازش مكروه است . و فرقى نيست كه زن ، محرم باشد يا نامحرم . و كراهت در صورتى است كه حايلى ميان ايشان نباشد يا مقدار ده ذرع به ذراع دست فاصله نباشد . پس با وجود مقدّم بودن زن ، اگر در ميان ايشان حايل باشد يا ده ذرع فاصله باشد ، كراهتى نيست .\r\nو اگر مرد ، مقدّم بر زن باشد و زن در عقب او باشد ، كراهت بر طرف مىشود و احتياج به حايل يا دورى ده ذرع نيست .\r\nو بعضى « 1 » از فقها بر آن‌اند كه اگر زن در پهلوى مرد يا مقدّم بر آن نماز گذارد و حايل يا دورى مذكور در ميان ايشان نباشد ، نماز هر دو باطل است اگر مقارن هم شروع در نماز كرده باشند ، و الّا نماز آن كه بعد شروع كرده باطل است .\r\nو اقوى كراهت است ، با صحّت نماز . و كراهت در حالت اختيار است و با وجود اضطرار ، كراهتى نيست .\r\n\r\n\r\n","description":"","footnote":"\r\n( 1 ) . جامع المقاصد 2 : 121 ؛ مسالك الأفهام 1 : 172 ؛ مدارك الأحكام 3 : 224 .\r\n","page_name":" 328 ","page_number":328},
  {"content":"\r\n\r\nدوم : موضعى كه اكثر اوقات آتش افروزند ، چون مطبخ و تون حمام و آتشكده‌هاى گبران و ساير آتش‌پرستان كه در آن آتش را عبادت مىكنند ؛ هر چند در وقت نماز از آتش خالى باشند .\r\nو بعضى « 1 » ، تخصيص كراهت را به آتشكده داده‌اند « 2 » و در مثل مطبخ و تون حمام ، نماز را مكروه ندانسته‌اند .\r\nسيم : در خانه‌اى كه در آن شراب يا مسكرى ديگر باشد .\r\nچهارم : جاده‌هاى راه كه محل تردد مردمان است .\r\nپنجم : خانه مجوسى « 3 » يا خانه‌اى كه مجوسى در آن باشد . و در خانهء يهودى و نصرانى يا خانه‌اى كه يهودى يا نصرانى در آن باشد ، نماز خواندن مكروه نيست .\r\nو همچنين در مساجد يهود و نصارا كه آن را بيع و كنايس گويند نماز كردن مكروه نيست . و ظاهر آن است كه نماز كردن در مساجد ايشان موقوف بر اذن ايشان نباشد .\r\nششم : جايى كه آتش افروخته يا چراغى در برابر باشد .\r\nو بعضى « 4 » نماز در برابر آتش افروخته [ را 
  ] حرام دانسته‌اند . و كراهت اقوى است .\r\nهفتم : جايى كه در برابر صورت حيوان يا غير حيوان باشد كه بر ديوار يا پشتى و امثال آن نقش باشد . و اگر حايلى بر آن اندازند يا صورت در طرف راست و چپ باشد ، كراهتى نخواهد بود .\r\nهشتم : اندرون خانهء كعبه و پشت بام آن . و مكروه بودن نماز در آن ، مخصوص نماز واجب است نه نماز سنّت .\r\nنهم : جايى كه چهار پايان از اسب و استر و الاغ در آن بسته مىشود ، مثل طويله و\r\n\r\n\r\n","description":"","footnote":"\r\n( 1 ) . مدارك الأحكام 3 : 232 ؛ ذخيرة المعاد : 245 .\r\n( 2 ) . ظاهر آن است كه كراهت ، مخصوص به آتشكده است و در ساير مواضع ، كراهتى نيست . ( احمد )\r\n( 3 ) . در خانه مجوس هرگاه آب پاشيده شود و نماز گذارده شود ، مكروه نيست و بدون آب پاشيدن مكروه است در آنجا نماز كردن . ( احمد )\r\n( 4 ) . المراسم : 65 ؛ مختلف الشيعة 2 : 119 ، مسألهء 61 .\r\n","page_name":" 329 ","page_number":329},
  {"content":"\r\n\r\nمانند آن ؛ هر چند چهار پايان در آن نباشند . و در جاى گوسفند نماز كردن مكروه نيست .\r\nدهم : در جايى كه در برابر او مصحف گشاده « 1 » باشد يا كتابى يا كاغذى نوشته ؛ به شرطى كه خط آن نمايان باشد .\r\nيازدهم : جايى كه قبله در برابر ديوارى باشد كه از بيت الخلا و امثال آن ترشّح كند .\r\nدوازدهم : حمام « 2 » ، و مراد از آن غير رختكن است . و در موضع رخت كندن و در پشت بام آن ، نماز كردن مكروه نيست .\r\nسيزدهم : بيوت غايط ، يعنى بيت الخلا و ساير مواضعى كه در آن بول و غايط كنند ، به شرطى كه نجاست سرايت نكند ، و اگر سرايت كند ، نماز كردن در آنجا جايز نيست .\r\nچهاردهم : جاى خوابانيدن شتران ، هر چند از شتر خالى باشد .\r\nپانزدهم : سوراخ مورچه‌ها و خاك‌هايى كه مورچه‌ها از سوراخ خود بيرون مىآورند .\r\nشانزدهم : گذرگاه آب ، هر چند آب نباشد .\r\nهفدهم : خانه‌اى كه در آن سگ باشد .\r\nهيجدهم : زمين شوره‌زار .\r\nنوزدهم : بر بالاى برف .\r\nبيستم : جايى كه در برابر شخصى باشد ، يا درى گشاده يا سلاح بىغلاف يا آهن باشد ، يا زنى باشد ؛ هر چند محرم باشد و پشت او به جانب مصلّى باشد .\r\nبيست و يكم : بر روى گل .\r\n\r\n\r\n","description":"","footnote":"\r\n( 1 ) . حق در نظر حقير آن است كه كراهت ، مختص به مصحف گشاده است و در كتاب و كاغذ نوشته ، كراهتى نيست ، و اللّه اعلم . ( احمد )\r\n( 2 ) . ظاهر آن است كه رختكن هم حكم ساير مواضع حمام دارد ، يعنى نماز كردن در آنجا مكروه است .\r\n( احمد ) .\r\n","page_name":" 330 ","page_number":330},
  {"content":"\r\n\r\nبيست و دوم : زمينى كه در آن شقايق روييده باشد .\r\nبيست و سيم : زمينى كه بر اهلش عذاب نازل شده باشد ، چون مداين صالح و زمين بابل .\r\nبيست و چهارم : جايى كه در آن حيوانات را ذبح كنند .\r\nبيست و پنجم : بر روى خرمن گندم ، هر چند آن را به گل اندوده باشند .\r\nبيست و ششم : بر روى ريگ روان .\r\nبيست و هفتم : ميان قبرستان بدون حايل ، يا دورى ده ذرع شرعى ، ميان مصلّى و قبر . پس اگر در ما بين مصلّى و قبر از هر يك از چهار طرف ، يعنى از پيش رو و عقب و راست و چپ ده ذرع باشد ، كراهت رفع مىشود .\r\nو در قبر معصوم عليه السّلام حق آن است كه در نزد سر مبارك نماز كردن سنّت است ؛ خواه نماز زيارت باشد يا غير آن ؛ به اين طريق كه موضع سجده مصلّى در محاذى سر مبارك باشد كه اصلا مقدّم و مؤخّر نباشد . و در نزد پاى مبارك « 1 » جايز است با كراهت ، مگر اين كه حايل باشد يا ده ذرع فاصله باشد كه در اين صورت ، كراهت رفع مىشود .\r\nو در پشت سر مبارك او كه قبر در قبله مصلّى باشد ، مشهور جواز است با كراهت .\r\nو بعضى « 2 » مكروه ندانسته‌اند به جهت حديث صحيحى « 3 » كه « حميرى » از صاحب الامر عليه السّلام روايت كرده . و ظاهر ، قول مشهور است كه مكروه باشد .\r\nو بعضى « 4 » مكروه دانسته‌اند به جهت اخبار « 5 » كثيره‌اى كه در منع رسيده ؛ مگر اين كه حايل يا ده ذرع فاصله باشد . و در پيش روى او كه قبر در عقب مصلّى باشد .\r\n\r\n\r\n","description":"","footnote":"\r\n( 1 ) . ظاهر آن است كه در نزد پاى مبارك هم كراهت نباشد اگر چه حايل هم نباشد و فاصله ده ذرع هم نباشد ( احمد ) .\r\n( 2 ) . مدارك الأحكام 3 : 232 .\r\n( 3 ) . وسائل الشيعة 5 : 160 ، باب 26 من أبواب مكان المصلّي ، ح 1 و 2 .\r\n( 4 ) . الحدائق الناضرة 7 : 225 .\r\n( 5 ) . وسائل الشيعة 5 : 123 - 125 ، باب 5 من أبواب مكان المصلّي ، ح 2 و 3 و 5 - 8 و باب 26 ، ح 3 و 5 ؛ كامل الزيارات : 245 .\r\n","page_name":" 331 ","page_number":331},
  {"content":"\r\n\r\nبعضى « 1 » حرام دانسته‌اند ، به جهت صحيحهء « حميرى » .\r\nو مشهور جواز است با كراهت . و در اينجا احتياط لازم است ؛ زيرا كه قول به تحريم بعيد نيست و بر فرض كراهت ، كراهت در غايت شدت است .\r\n\r\nفصل سيم : در مستحباتى كه تعلّق به مكان دارد\r\nو آن چند امر است :\r\nاول : آن كه مكان سجده با مكان ايستادن در بلندى و پستى برابر باشد .\r\nدوم : آن كه مجموع مكان نماز پاك باشد .\r\nسيم : آن كه در برابر مصلّى ستره باشد . و مراد از ستره آن است كه ديوارى يا ستونى يا حايلى در قبلهء مصلّى باشد كه در ميان او و مصلّى بيش از دو ذرع يا سه ذرع نباشد . و اگر عصا يا مانند آن در برابر بگذارد ، كافى است ؛ بلكه اگر خطى هم بكشد كافى است .\r\nچهارم : آن كه نماز واجب ، بلكه سنّت را در مسجد گذارد .\r\nو بعضى « 2 » گفته‌اند : نماز سنّتى در خانه افضل است از مسجد . و اقوى آن است كه اگر از ريا ايمن باشد ، در مسجد افضل است .\r\nو نماز كردن زنان در خانه افضل است از مسجد ؛ زيرا كه افضل امور از براى ايشان ستر و عفاف است . و از اين جهت نماز ايشان در يورت اندرونى افضل است از نماز ايشان در يورت بيرونى و در يورت بيرونى افضل است از ايوان منزل و در ايوان منزل افضل است از صحن منزل و در صحن افضل است از بام منزل .\r\nو افضل مساجد ، مسجد الحرام است و يك نماز در آن برابر صد هزار نماز است . و در بعضى « 3 » روايات رسيده كه يك نماز در آن برابر صد هزار نماز است . و بعد از آن ،\r\n\r\n\r\n","description":"","footnote":"\r\n( 1 ) . بحار الأنوار 80 : 316 ؛ الحدائق الناضرة 7 : 220 .\r\n( 2 ) . شرائع الإسلام 1 : 118 ؛ إرشاد الأذهان 1 : 249 ؛ جامع المقاصد 2 : 143 .\r\n( 3 ) . وسائل الشيعة 5 : 270 - 272 ، باب 52 من أبواب أحكام المساجد ، ح 1 - 5 و 7 و 8 و 10 ، و باب 64 : 551 ، ح 2 .\r\n","page_name":" 332 ","page_number":332},
  {"content":"\r\n\r\nمسجد حضرت رسول صلّى اللّه عليه و آله و يك نماز در آن برابر ده هزار نماز است . و بعد از آن ، مسجد كوفه و مسجد اقصى و يك نماز در آن برابر هزار نماز است . و بعد از آن ، هر مسجد جامع ، كه يك نماز در آن برابر صد نماز است . و بعد از آن ، مسجد قبيله كه مسجد محله باشد كه يك نماز در آن برابر بيست و پنج نماز است . و بعد از آن ، مسجد بازار و يك نماز در آن برابر دوازده نماز است .\r\n\r\nفصل چهارم : در احكامى كه متعلق است به مساجد\r\nو اين احكام در چند مسأله بيان مىشود :\r\n\r\nمسألهء اول : بدان كه بنا نهادن مساجد\r\nو عمارت كردن آن از سنن مؤكده است و در آن ، ثواب عظيم و اجر جزيل است . و سنّت است كه مسجد بىسقف باشد . و بنابراين چون در وقت برف و باران نماز كردن در آن خالى از صعوبت نيست ، بايد در وقت باران تأكد استحباب نماز در مساجد ساقط باشد ؛ هم چنان كه در بعضى اخبار « 1 » رسيده . و ظاهر آن است كه استحباب بىسقف بودن همه مسجد مخصوص بلادى باشد كه احتياج به آن نيست ، چون مكه و مدينه . و در بلاد بارده كه برف و باران بسيار است ، قدر مستحب آن است كه بعضى از مسجد بىسقف باشد .\r\nو به هر تقدير ، كراهت سقف در صورتى است كه سقف از خشت و گل باشد . اما هرگاه از چوب و نى و علف و امثال آن ، كه آن را « عريش » خوانند ، كراهتى در آن نخواهد بود ؛ هم چنان كه از اخبار « 2 » رسيده .\r\nو مكروه است كه بناى مسجد بسيار بلند باشد و ديوار آن كنگره داشته باشد . و مكروه است كه در مسجد ، محرابى ساخته شود كه داخل مسجد باشد ، يعنى در قبله مسجد كه ديوار على حده‌اى متصل به ديوار قبلهء مسجد بسازند و بر بالاى آن سقفى بنا كنند كه پيش نماز داخل آن شود ؛ هم چنان كه خلفاى\r\n\r\n\r\n","description":"","footnote":"\r\nو 2 . وسائل الشيعة 5 : 205 ، باب 9 من أبواب أحكام المساجد .\r\n","page_name":" 333 ","page_number":333},
  {"content":"\r\n\r\nجور از خوف دشمنان خود مىكردند .\r\nو همچنين مكروه است ساختن محرابى كه داخل ديوار مسجد باشد ، يعنى در ميان مسجد موضعى بسازند كه پيش نماز داخل آن شود . و اگر محراب ، داخل ديوار مسجد باشد ، اما قدرى نباشد كه امام تواند داخل آن شد ، بلكه اندكى از ديوار مسجد پست‌تر باشد ، هم چنان كه متعارف بسيارى از مساجد است ، مانعى ندارد .\r\nو مكروه است كه مناره‌اى در ميان مسجد باشد و از بام مسجد بلندتر باشد « 1 » ، بلكه سنّت است كه با ديوار مسجد باشد و ارتفاع آن بيش از بلندى پشت بام مسجد نباشد .\r\nو كشيدن صورت جاندار ، چون حيوان و جن و ملك بر ديوار مسجد حرام است .\r\nو كشيدن صورت بىجان ، چون درخت و نبات و امثال آن مكروه است . و در نقاشى كردن مسجد به طلا خلاف است ؛ بعضى « 2 » آن را حرام دانسته‌اند . و بعضى « 3 » مكروه ، و سابقا اين مذكور شد .\r\nو سنّت است كه در نزديك مسجد ، ضرورى ساخته شود كه مردمان ازالهء بول و غايط كنند .\r\n\r\nمسألهء دوم : جايز نيست خراب كردن موضعى از مسجد\r\n، مگر آن كه مشرف بر خراب شدن باشد كه در اين صورت خراب نمودن آن جايز است . و در بعضى صور ، گاه است [ كه 
  ] واجب باشد و بعد از خراب نمودن ، ساختن آن سنّت است . و خراب نمودن موضعى از مسجد به جهت وسيع كردن مسجد نيز جايز است ، به شرطى كه ظنّ غالب به ساختن آن چه منظور است باشد . و جايز است احداث در تازه و گشودن روزنه و شباك ، هرگاه اولى و اصلح باشد .\r\n\r\nمسألهء سيم : مصالح و آلات مسجد از چوب و سنگ و آجر\r\nو فرش و غير ذلك ،\r\n\r\n\r\n","description":"","footnote":"\r\n( 1 ) . يعنى مكروه است كه مناره‌اى كه از مسجد بلندتر باشد در مسجد ساخته شود و اگر چه آن مناره در كنار مسجد باشد . ( احمد )\r\n( 2 ) . النهاية : 108 ؛ السرائر 1 : 278 ؛ مسالك الأفهام 1 : 327 .\r\n( 3 ) . الدروس الشرعيّة 1 : 156 ؛ ذكرى الشيعة 3 : 136 ؛ مفاتيح الشرائع 1 : 104 .\r\n","page_name":" 334 ","page_number":334},
  {"content":"\r\n\r\nاگر از براى مسجد ضرورى باشد يا تواند شد كه آن آلات بعينها صرف همان مسجد شود ، واجب است كه چنان شود . و جايز نيست فروختن آن و نقل آن به مسجدى ديگر يا به موضعى ديگر از بقاع خير . و اگر آن آلات از براى مسجد بىمصرف باشد كه در آن وقت و بعد از آن اصلا به كار مسجد نمىآيد ، پس اگر آن مسجد محتاج به آلتى ديگر باشد يا محتاج به مرمّت باشد و تواند شد كه آن آلت فروخته شود و تنخواه آن صرف مرمّت مسجد شود ، يا آلتى ديگر كه ضرورى است گرفته شود ، بايد چنان شود .\r\nو اگر به جهت خراب شدن « 1 » آن مسجد بالكليه و نااميدى از عمارت آن به هيچ طريق ، آن آلات به مصرف آن مسجد نتواند رسيد ، در اين صورت جايز است كه صرف مسجدى ديگر شود . بلكه بعيد نيست كه توان صرف در غير مسجد از بقاع خير نمود .\r\nو همچنين است حكم آن چه متعلق به مسجد باشد از موقوفات و منذورات . و بر اين قياس است حكم غير مسجد از مشاهد و مدارس و كاروان‌سراها و رباطها و حمام‌ها كه وقفى باشد ، در آن چه متعلّق به آن است از آلات و موقوفات و منذورات .\r\n\r\nمسألهء چهارم : جايز نيست كه بعضى از مسجد را كسى داخل راهى كند كه معبر مردمان است\r\nيا داخل ملكى از خود كند ، و اگر چه آثار مسجد بالكليه بر طرف شده باشد و همين زمين آن باقى مانده باشد . و اگر كسى چنين كند ، واجب است بر او و بر هر يك از مسلمين كه مطلع شوند كه آن را به حالت خود عود فرمايند .\r\n\r\nمسألهء پنجم : جايز نيست كه كسى نجاست را داخل مسجد كند\r\nو اگر چه آن نجاست به مسجد سرايت نكند - بنابر اظهر - يا ازاله نجاست را از جامه يا بدن خود در مسجد كند اگر چه در آب كر يا آب جارى باشد .\r\n\r\nمسألهء ششم : سنگ ريزه‌اى كه فرش مسجد باشد\r\n، بيرون بردن آن از مسجد جايز نيست ؛ و اگر خاك روبه باشد ، بيرون بردن آن سنّت است .\r\n\r\n\r\n","description":"","footnote":"\r\n( 1 ) . اقوى آن است كه تا ممكن باشد كه به مصرف همان مسجد برسد اگر چه خراب باشد و اميد عمارت آن نباشد صرف مكانى ديگر نشود و بايد آن را به مصرف زمين همان مسجد خراب رسانيد ، از قبيل جارو كردن و پاكيزه كردن و غير اين‌ها . ( احمد )\r\n","page_name":" 335 ","page_number":335},
  {"content":"\r\n\r\n\r\nمسألهء هفتم : حرام است نشاندن درخت در مسجد\r\nو دفن كردن ميّت در آن .\r\n\r\nمسألهء هشتم : مكروه است در مسجد آواز بلند كردن\r\nبه نحوى كه از حدّ متعارف زياد باشد ، اگر چه به خواندن قرآن باشد ، و سخن دنيا گفتن و شعر خواندن ، مگر آن چه متضمن حكمت و نصيحت باشد يا شاهد بر لغتى از كتاب و احاديث باشد يا در مدح پيغمبر صلّى اللّه عليه و آله و ائمه باشد يا در مراثى حضرت امام حسين عليه السّلام باشد . و خواب كردن « 1 » و خريدوفروش كردن و شمشير از غلاف بيرون آوردن و وضو از حدث بول و غايط ساختن و برهنه كردن عورتين ( و در اينجا مراد از عورت ، قبل و دبر است تا ناف و زانو ) و شخصى را تازيانه يا حد زدن و آب دهن يا بلغم انداختن و شپش كشتن ( و اگر بلغم بيندازد يا شپش بكشد ، كفاره‌اش دفن كردن آن بلغم و شپش است . ) و كسب كردن ، خصوصا تيرتراشى و تعريف گمشده يا سؤالى از گمشده كردن و به انگشتان سنگ ريزه انداختن و آن را راه آمد و شد كردن و مكتب‌دارى نمودن و گذاشتن كه اطفال و ديوانگان داخل شوند و داخل شدن كسى كه از دهن وى بوى سير و پياز يا امثال آن آيد .\r\nو بعضى « 2 » از فقها جارى ساختن احكام شرعيه را در مسجد از جمله مكروهات شمرده‌اند . و ظاهر آن است كه مكروه نباشد ؛ هم چنان كه از بعضى « 3 » اخبار معلوم مىشود .\r\nو در حديثى « 4 » وارد شده كه حضرت رسول صلّى اللّه عليه و آله از تكلّم كردن به عجمى در مساجد نهى نموده . و چون مراد از عجمى غير عربى است ، پس بايد تكلّم كردن در مساجد به زبان فارسى و تركى و ساير لغاتى كه غير عربى است مكروه باشد ، و اين ، خالى از\r\n\r\n\r\n","description":"","footnote":"\r\n( 1 ) . ظاهر عدم كراهت خواب كردن است در مساجد ، مگر مسجد الحرام و مسجد حضرت رسول صلّى اللّه عليه و آله .\r\n( احمد )\r\n( 2 ) . المعتبر 2 : 452 ؛ مجمع الفائدة و البرهان 2 : 153 .\r\n( 3 ) . بحار الأنوار 40 : 177 ، ح 42 .\r\n( 4 ) . وسائل الشيعة 5 : 216 - 217 ، باب 16 من أبواب أحكام المساجد ، ح 1 و 2 .\r\n","page_name":" 336 ","page_number":336},
  {"content":"\r\n\r\nاشكالى نيست « 1 » و حديثى هم كه در نهى رسيده ، خالى از اجمالى نيست .\r\n\r\nمسألهء نهم : سنّت است جاروب كردن مسجد\r\n، خصوصا در روز پنج شنبه « 2 » و شب جمعه و چراغ روشن كردن در آن و خوشبو گردانيدن آن . و سنّت است كه در وقت داخل شدن ، ملاحظهء كفش خود كند كه نجس نباشد و پاى راست را پيش بگذارد و بگويد : « بسم اللّه و باللّه و على ملة رسول اللّه و صلّى اللّه عليه و آله و ملائكته على محمّد و آل محمّد و السلام عليه و عليهم و رحمة اللّه و بركاته . ربّ اغفر لي ذنوبي و افتح لي أبواب فضلك » .\r\nو در وقت بيرون آمدن ، پاى چپ را پيش گذارد و همين دعا را بخواند . و چون داخل مسجد شود ، دو ركعت نماز تحيّت مسجد به جا آورد و مادامىكه در مسجد است ، رو به قبله بنشيند .\r\nو سنّت است كه مؤمن ، اكثر اوقات به مسجد تردّد كند و چون داخل شود ، حمد خداى را به جا آورد و صلوات بر پيغمبر صلّى اللّه عليه و آله فرستد و حاجت خود را از خدا طلب كند .\r\n\r\nمسألهء دهم : هرگاه بيع و كنايس كه مساجد يهود و نصارا است خراب شود ،\r\nاگر اهل آن حاضر باشند و بر شرايط ذمّه باقى باشند ، جايز نيست كه آلات آن را مسلمانان بردارند و صرف مساجد خود كنند و همچنين جايز نيست كه زمين آن را مسجد كنند .\r\nو اگر اهل آن متفرّق شده باشند يا حاضر باشند ، اما بر شرايط ذمّه نباشند ، بلكه حربى باشند ، جايز است كه آلات آن را بردارند و صرف مساجد كنند و زمين آن را مسجد كنند .\r\n\r\n\r\n","description":"","footnote":"\r\n( 1 ) . ظاهر آن است كه آن چه مكروه است تكلّم كردن به آن در مساجد ، تكلّم است به زبانى كه دو نفر يا بيشتر از پيش خود وضع كنند و قرار بدهند كه ديگران نفهمند ، نه مطلق عجمى . ( احمد )\r\n( 2 ) . در نسخهء « ج » : « شب پنج شنبه » بجاى « روز پنج شنبه » .\r\n","page_name":" 337 ","page_number":337},
  {"content":"\r\n . \r\n","description":"","footnote":"","page_name":" 338 ","page_number":338},
  {"content":"\r\n\r\n\r\nمطلب دوم : در افعال و اذكار نماز\r\nو در آن يك مقدمه و يك مقصد و خاتمه است .\r\n\r\nمقدمه در بيان اذان و اقامه و احكامى كه متعلّق به آن است\r\nو در اين مقدمه چند فصل است :\r\n\r\nفصل اول : در كيفيت اذان و اقامه\r\nبدان كه اذان و اقامهء اول افعال نماز است ، اما بنابر حق و مشهور ، هيچ يك واجب نيست ، بلكه هر دو مستحب است در نمازهاى يوميّه و نماز جمعه و نماز ادا و نماز قضا و در نماز جماعت و نماز انفراد ؛ خواه مصلّى ، مرد باشد يا زن . ليكن احوط آن است كه اقامه در هيچ نمازى ترك نشود و در همهء نمازها گفته شود و اذان در نماز جماعت و در نماز جمعه و نماز صبح و شام ، بلكه در نماز خفتن نيز ترك نشود و گفته شود .\r\nو كيفيت اذان به قول اشهر و اقوى آن است كه چهار نوبت « اللّه اكبر » بگويد ، پس دو نوبت « أشهد أن لا إله إلّا اللّه » بگويد ، پس دو نوبت « أشهد أنّ محمّدا رسول اللّه » بگويد ، پس دو نوبت « حيّ على الصلاة » بگويد ، پس دو نوبت « حيّ على الفلاح »\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nبگويد ، پس دو نوبت « حيّ على خير العمل » بگويد ، پس دو نوبت « اللّه اكبر » بگويد ، پس دو نوبت « لا إله إلّا اللّه » بگويد .\r\nو كيفيت اقامه نيز به قول اشهر و اقوى به اين نحو است ، مگر اين كه دو تكبير در اول و يك تهليل در آخر ساقط است و دو نوبت « قد قامت الصلاة » در آخر زياد مىشود .\r\nو لازم است كه ترتيب به نحوى كه مذكور شد به عمل آيد و غير از آن چه مذكور شد ، چيزى ديگر در فصول اذان و اقامه نيست ، چون « أشهد أنّ عليّا وليّ اللّه » و چون « محمّد خير البريّه » يا « خير البشر » . و اگر كسى اين را زياد كند و اعتقاد مشروعيت آن را داشته باشد ، يعنى چنان داند كه آن از فصول اذان و اقامه است ، آثم خواهد بود و مرتكب بدعت شده خواهد بود ، و اگر چه اذان و اقامه‌اش صحيح خواهد بود و به اين زيادتى باطل نخواهد شد . و اگر اعتقاد مشروعيت آن را نداشته باشد و چنان داند كه از فصول اذان نيست ، ليكن به جهت آن كه از احكام ايمان است ، از راه تيمّن و تبرّك بگويد ، يا چون گفتن « أشهد أنّ عليّا وليّ اللّه » در ميان عوام شيعه شيوع تمام دارد و اگر كسى نگويد باعث گفتگوى ايشان مىشود ، به اين جهت بگويد ، در اين صورت در گفتن آن گناهى لازم نمىآيد .\r\nو در گفتن اذان و اقامه ثواب عظيم است و در احاديث « 1 » ، تأكيد بسيار رسيده كه بايد ترك نشود و فضيلت و ثواب بىحد از براى گفتن اذان و اقامه در اخبار « 2 » وارد شده .\r\nپس بايد مهما امكن گفته شود .\r\n\r\nفصل دوم : در احكامى كه متعلّق است به اذان و اقامه\r\nو در آن چند مسأله است :\r\nمسألهء اول : اذان و اقامه هم چنان كه مذكور شد ، مخصوص نمازهاى پنج‌گانه و نماز جمعه است و در ساير نمازهاى واجب و در نمازهاى سنّت ، اذان و اقامه نيست ،\r\n\r\n\r\n","description":"","footnote":"\r\n( 1 ) . ر . ك : وسائل الشيعة 5 : 433 - 434 ، باب 28 و 29 من أبواب الأذان و الإقامة .\r\n( 2 ) . ر . ك : وسائل الشيعة 5 : 371 و 381 ، باب 2 و 4 من أبواب الأذان و الإقامة .\r\n","page_name":" 340 ","page_number":340},
  {"content":"\r\n\r\nبلكه گفتن آن حرام است . و مشهور در ميان اصحاب آن است كه در غير نمازهاى پنج‌گانه و نماز جمعه از نمازهاى واجبى سنّت است كه در وقت ارادهء شروع ، سه نوبت « الصلاة » گفته شود .\r\nو مخفى نماند كه سه نوبت گفتن « الصلاة » همين از براى نماز عيدين رسيده و حديثى كه دلالت بر گفتن آن كند در نمازهاى واجب ديگر نرسيده . و ليكن چون اصحاب گفته‌اند و غرض از آن ، اعلام به مردم است به متوجه شدن به نماز ، گويا گفتن آن راجح باشد از نمازهاى واجب غير يوميّه كه به جماعت كرده شود . و در لفظ « الصلاة » در دو مرتبهء اول هرگاه وقف نكند ، بهتر آن است كه به نصب باشد و به رفع هم جايز است .\r\nمسألهء دوم : اذان و اقامه گفتن از براى زنان مستحب است ، ليكن تأكيدى كه در گفتن آن از براى مردان است از براى زنان نيست . و بايد آهسته بگويند و اگر بلند بگويند ، بايد به نحوى باشد كه صداى ايشان را مرد نامحرمى نشنود .\r\nمسألهء سيم : كسى كه نمازهاى يوميّه را قضا كند و چند نماز از او فوت شده باشد كه خواهد در وقتى كه مشغول شده همه را قضا كند يا نماز بسيارى در ذمّهء او باشد و در هر وقت كه مشغول شود چند نماز را قضا كند ، مشهور آن است كه افضل آن است كه از براى هر نمازى اذان و اقامه بگويد . و اگر در هر وقتى كه مشغول شود ، از براى نماز اول اذان و اقامه بگويد و در باقى آن نمازها كه در آن وقت مىكند اكتفا به اقامه كند ، خوب است ، اما فضيلت آن كمتر است از طريق اول كه از براى هر يك اذان و اقامه بگويد .\r\nو بعضى « 1 » بر عكس گفته‌اند و تصريح نموده‌اند كه طريق دوم افضل است از طريق اول ، و اين به حسب دليل ، اظهر است . بلكه چون چند نماز را پىدرپى قضا كردن در حكم جمع كردن ميان دو فريضه است در ادا و جمع كردن دو فريضه ، بعضى « 2 » ، اذان از\r\n\r\n\r\n","description":"","footnote":"\r\n( 1 ) . ذكرى الشيعة 3 : 230 .\r\n( 2 ) . مدارك الأحكام 3 : 263 ؛ بحار الأنوار 81 : 166 .\r\n","page_name":" 341 ","page_number":341},
  {"content":"\r\n\r\nبراى نماز دوم را بدعت دانسته‌اند ، هم چنان كه مذكور خواهد شد . لهذا احوط طريق دوم است كه از براى نماز اول ، اذان و اقامه بگويد و در باقى نمازها به اقامهء تنها اكتفا كند . و در اين حكم فرقى نيست ميان كسى كه نمازهاى خود را قضا كند و كسى كه اجير باشد و نماز را از براى ميّتى قضا كند .\r\nمسألهء چهارم : در چند موضع است كه اذان ساقط است :\r\nاول : در سفر ، و اين سقوط بر سبيل رخصت است . پس مىتواند آن را بگويد و گفتن آن مستحب خواهد بود .\r\nدوم : در نماز دوم شخصى كه دو فريضه را جمع كند و در ميان آن‌ها تفريق نكند ؛ خواه آن شخص مسافر باشد يا حاضر .\r\nو مراد از جمع - بنابر اصح - آن است كه در ميان دو نماز نافله نكند و با وجود اين ، عرفا جمع صادق باشد . يعنى در ما بين دو نماز فاصلهء معتد به حاصل نشود به نحوى كه در عرف ، تفريق صادق آيد . و بنابراين ، مراد از تفريق آن است كه در ما بين آن‌ها نافله كرده شود .\r\nو بعضى « 1 » گفته‌اند كه : مراد از جمع آن است كه هر دو در وقت فضيلت يكى از آن‌ها به عمل آيد ؛ مثل اين كه ظهر و عصر هر دو در وقت فضيلت ظهر يا در وقت فضيلت عصر كرده شود . و بنابراين ، مراد از تفريق آن است كه هر يك در وقت فضيلت خودش به عمل آيد .\r\nو بعضى « 2 » گفته‌اند كه : در جمع به معنى دوم ، اگر هر دو نماز در وقت فضيلت نماز اول كرده شود ، اذان از براى اول مىگويد و بعد اقامه مىگويد و نماز اول را مىكند و بعد از آن ، اقامه از براى نماز دوم مىگويد . و اگر هر دو در وقت فضيلت دوم به عمل آيد ، قبل از نماز اول اذان را از براى نماز دوم مىگويد ، ( آنگاه اقامه از براى نماز اول مىگويد و نماز اول را [ اتيان 
  ] مىكند و بعد از آن ، اقامه از براى نماز دوم\r\n\r\n\r\n","description":"","footnote":"\r\n( 1 ) . المبسوط 1 : 96 ؛ تذكرة الفقهاء 3 : 59 ، مسألهء 168 .\r\n( 2 ) . المعتبر 2 : 136 ؛ الدروس الشرعيّة 1 : 165 ؛ المهذّب البارع 1 : 348 .\r\n","page_name":" 342 ","page_number":342},
  {"content":"\r\n\r\nمىگويد ) « 1 » و آن را به جا مىآورد . و اين تفصيل ، دليل ندارد ، بلكه اصل جمع و تفريق به معناى دوم دليل ندارد ؛ زيرا كه شبهه‌اى نيست كه تفريق ميان دو نماز مستحب است و جمع جايز است . و قدر مستحب از تفريق - هم چنان كه قبل از اين مذكور شد - آن است كه در ما بين دو نماز ، نافله به عمل آيد و تأخير نماز دوم تا وقت فضيلت آن مستحب نيست . بلكه مستحب آن است كه بعد از نافله ، نماز دوم به عمل آيد ؛ با وجود اين كه [ اتيان 
  ] كردن هر دو در وقت فضيلت يك كدام اگر بىفاصله باشد ، به نحوى كه عرفا جمع صادق آيد ، راجح است به جمع به معناى اول . و اگر فاصله در ميان آن‌ها باشد به نحوى كه عرفا جمع صادق نيايد ، در اين صورت جمع به عمل نيامده خواهد بود ؛ زيرا كه تحقّق معناى جمع بدون صدق عرفى جمع راهى ندارد ؛ پس معناى صحيح جمع آن است كه اول مذكور شد . لهذا چون جايز است كه مصلّى در ما بين دو فريضه نماز نكند و فاصله به تعقيب و غير آن به عمل نياورد و بعد از نماز اول متوجه نماز دوم شود ، لهذا چون چنين كند ، خواه مسافر باشد و خواه حاضر ، در هر وقت كه اتفاق افتد ، اذان نماز دوم از او ساقط است ؛ به اين معنا كه گفتن آن مكروه است نه حرام . پس اگر بگويد ، با وجود جمع كردن به معنى مذكور حرام نخواهد بود ، بلكه مكروه خواهد بود .\r\nو بعضى « 2 » احتمال حرمت داده‌اند . و اقوى عدم حرمت است . و به هر تقدير ، اولى و احوط آن است كه جمع‌كننده ، اذان نماز دوم را ترك كند .\r\nسيم : از مواضع سقوط اذان ، نماز عصر روز عرفه است در عرفات از براى حج‌گذارندگان ، و در ساير مواضع و بلاد از براى ساير مردمان ، و نماز خفتن است در مشعر الحرام از براى اهل حج . و حق آن است كه سقوط اذان در اين موضع به جهت خصوصيت بقعهء عرفات و مشعر نيست ، بلكه به جهت جمع است . « 3 » پس اين دو\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . الروضة البهيّة 1 : 246 .\r\n( 3 ) . اظهر آن است كه در آن دو مكان ، هرگاه جمع نيز نكند و تفريق ميان دو نماز كند ، اذان از او ساقط است .\r\n( احمد )\r\n","page_name":" 343 ","page_number":343},
  {"content":"\r\n\r\nموضع نيز مندرج در تحت مطلق جمع است . و فرق آن است كه در اين دو موضع جمع كردن مستحب است و در غير اين دو موضع جمع جايز است ، نه مستحب . پس سقوط اذان به جهت استحباب جمع است ؛ خواه در عرفات باشد يا غير آن از مواضع و بلاد . پس اگر كسى ترك استحباب كند و جمع نكند ، اذان از او ساقط نخواهد بود و گفتن آن مستحب خواهد بود .\r\nو به هر صورت ، بعد از جمع ، گفتن اذان - بنابر مشهور - مكروه است و ترك آن ، مستحب .\r\nو جمعى « 1 » گفته‌اند : گفتن آن حرام است و ترك كردن آن واجب . و اظهر مشهور است ، ليكن احوط ترك است .\r\nچهارم : از مواضع سقوط اذان ، عصر روز جمعه است ، هرگاه ما بين دو نماز جمع كند ؛ خواه نماز جمعه باشد يا نه . پس اين موضع نيز داخل مطلق جمع است و اگر جمع نكند ، اذان ساقط نمىشود ، بنابر اظهر . ليكن جمع كردن در جمعه مستحب است و با وجود جمع ، گفتن اذان مكروه است نه حرام ، بنابر اقوى .\r\nو بعضى « 2 » گفته‌اند : اذان عصر جمعه مطلقا ساقط است ؛ خواه جمع كند يا نه و خواه نماز جمعه كند يا نه .\r\nو بعضى « 3 » گفته‌اند كه : [ اگر 
  ] نماز جمعه كند ساقط است و از غير آن ساقط نيست . و اين جماعت بعضى « 4 » ، گفتن را حرام دانسته‌اند و بعضى « 5 » مكروه . و اقوى نحوى است كه اول مذكور شد .\r\nمسألهء پنجم : در دو موضع است كه اذان و اقامه هر دو ساقط است :\r\nاول : هرگاه كسى حاضر شود به مسجدى كه نماز جماعت شده باشد و هنوز\r\n\r\n\r\n","description":"","footnote":"\r\n( 1 ) . منتهى المطلب 4 : 419 ؛ البيان : 72 ؛ مدارك الأحكام 3 : 266 .\r\n( 2 ) . المبسوط 1 : 151 ؛ شرائع الإسلام 1 : 64 ؛ مختلف الشيعة 2 : 256 - 257 ، مسألهء 150 .\r\n( 3 ) . المقنعة : 162 ؛ السرائر 1 : 304 .\r\n( 4 ) . النهاية : 107 ؛ البيان : 72 ؛ كشف اللثام 3 : 355 .\r\n( 5 ) . المبسوط 1 : 151 ؛ ذكرى الشيعة 3 : 232 .\r\n","page_name":" 344 ","page_number":344},
  {"content":"\r\n\r\nصفوف متفرق نشده باشند و خواهد نماز كند به انفراد يا به جماعت ، اذان و اقامه از او ساقط است . و ظاهر آن است كه در سقوط ، شرط باشد كه همهء صفوف باقى باشد يا قدرى باقى باشد كه عرفا عدم تفرق صادق آيد و تفرق صادق نيايد . پس باقى بودن يك نفر يا دو نفر كافى نيست و اگر چه مشغول تعقيب باشند .\r\nو بعضى « 1 » ، باقى بودن بعض را و اگر چه يك نفر باشد كافى دانسته‌اند .\r\nو نيز در سقوط شرط است كه صفوف باقى ، مشغول تعقيب باشند ؛ پس اگر از تعقيب فارغ شده باشند و به جهت امرى ديگر از يكديگر متفرق نشده باشند ، كافى نيست . و اقرب آن است كه اين حكم ، مخصوص مسجد باشد ؛ پس اگر در موضعى ديگر نماز جماعت گذارده شود و صفوف ، متفرق نشده باشد كه ديگرى به اين موضع آيد و مىخواهد نماز كند ، اذان و اقامه از او ساقط نيست .\r\nو ظاهر آن است كه موافقت در نمازى كه به جماعت شده و نماز آن كه داخل شده و مىخواهد به جا آورد لازم نباشد . پس اگر نمازى كه به جماعت شده نماز عصر باشد و آن كه داخل شده خواهد نماز ظهر كند ، باز اذان و اقامه از او ساقط است . و همچنين موافقت آن دو نماز در ادا و قضا و در وقت لازم نيست ؛ پس اگر نمازى كه به جماعت شده نماز ادايى ظهر باشد و آن كه داخل شده خواهد نماز مغرب و عشا را قضا كند ، باز اذان و اقامه از او ساقط است .\r\nو ظاهر آن است كه حكم مذكور ، مخصوص نباشد به كسى كه داخل مسجد شود در حالت بقاء صفوف ، بلكه شامل است كسى را كه در مسجد بوده و داخل در جماعت نشده و در اثناى نماز جماعت يا بعد از تمام شدن آن و باقى بودن صفوف خواهد نماز كند ، يا داخل جماعت بوده و با امام ، نماز جماعت گذارده و بعد از تمام شدن جماعت و باقى بودن صفوف خواهد نماز قضا كند ، يا مثلا نماز ظهر خود را با عصر امام دريافته باشد و خواهد نماز عصر را ادا كند .\r\n\r\n\r\n","description":"","footnote":"\r\n( 1 ) . الموجز الحاوي ( ضمن الرسائل العشر ) : 71 ؛ غاية المرام 1 : 142 ؛ مسالك الأفهام 1 : 184 .\r\n","page_name":" 345 ","page_number":345},
  {"content":"\r\n\r\nو در حكم مذكور ، اتحاد در مكان به حسب عرف لازم است . پس اگر در مسجدى وسيع نماز جماعت در صفّه شده باشد و آن كه داخل شده در صفهء ديگر خواهد نماز كند ، اذان و اقامه از او ساقط نمىشود .\r\nو مخفى نماند كه سقوط اذان و اقامه در اين موضع بر سبيل وجوب نيست كه گفتن آن حرام باشد ، بلكه گفتن آن مكروه است و نگفتن آن مستحب ، بنابر اظهر . « 1 »\r\nدوم : از موضع سقوط اذان و اقامه آن است كه هرگاه مصلّى - خواه امام جماعت باشد يا منفرد - اذان و اقامهء مؤذنى را بشنود ، جايز است كه به آن اكتفا كند و ديگر اذان و اقامه نگويد ؛ خواه آن مؤذن ، مؤذن بلد باشد كه اذان اعلامى گويد يا مؤذّن مسجد باشد كه اذان از براى جماعت گويد يا منفرد باشد كه اذان از براى نماز خود گويد .\r\nو بعضى « 2 » ، اذان منفرد را كافى در سقوط اذان شنونده ندانسته‌اند . و اظهر كفايت است ، يعنى اگر اكتفا به شنيدن كند و ديگر خود ، اذان و اقامه نگويد ، نمازش در حكم نمازى خواهد بود كه با اذان و اقامه باشد و ثواب اذان و اقامه را دريافته خواهد بود و اگر چه با وجود شنيدن مىتواند خود نيز بگويد . پس اگر مؤذن ، اذان و اقامه هر دو را بگويد ، مىتواند اكتفا به هر دو كند و خود ديگر هيچ يك را نگويد . و اگر يك كدام را بگويد ، اكتفا به آن مىكند و ديگرى را خود مىگويد . بلكه اگر مؤذن هر دو را بگويد ، مىتواند به يكى اكتفا كند و ديگرى را خود بگويد . و در هر صورت ، اگر با وجود شنيدن باز اذان و اقامه بگويد ، مستحب خواهد بود ، مگر اين كه مؤذن ، مؤذن نماز\r\n\r\n\r\n","description":"","footnote":"\r\n( 1 ) . بدان كه هم چنان كه خود « طاب ثراه » در كتاب « معتمد » تصريح فرموده‌اند ، اصح آن است كه در صورت مذكوره ، يعنى در وقت دخول به مسجد و بقاى صفوف ، بازگفتن اذان و اقامه سنّت است . بلى ، در اين وقت آن كه داخل مسجد مىشود و مىخواهد به انفراد نماز كند ، مىتواند به عنوان رخصت ، ترك اذان و اقامه را بكند ؛ به اين معنا كه اگر اذان و اقامه را بگويد ، نماز او در ثواب ، حكم نماز كسى را خواهد داشت كه اذان و اقامه را گفته باشد . و اگر خود هم بگويد ، فايده و ثواب آن بيشتر خواهد بود . و بدان كه رخصت ترك مخصوص است به صورتى كه علم به فساد نماز نباشد و هرگاه علم به فساد نماز جماعت باشد ، هم چنان كه هرگاه كسى علم به عدم عدالت امام داشته باشد ، خود بايد اذان و اقامه را بگويد و ترك نكند .\r\n( احمد )\r\n( 2 ) . المختصر النافع : 78 ؛ تحرير الأحكام 1 : 222 ؛ جامع المقاصد 2 : 192 .\r\n","page_name":" 346 ","page_number":346},
  {"content":"\r\n\r\nجماعت باشد كه با وجود اذان و اقامه گفتن او ، ديگر گفتن آن از براى شنوندهء آن مستحب نيست . « 1 »\r\nو ظاهرا در صورت اكتفا كردن به اقامهء تنها ، فرقى نيست ميان اين كه خود ، پيش‌تر اذان گفته باشد يا اين كه اذانى نگفته باشد و خواهد به اقامهء تنها اكتفا كند . و اگر مؤذن به بعضى فصول اذان يا اقامه اخلال كند ، بايد خود آن را درست بگويد تا ناقص نباشد . و در اكتفا به اقامه كردن ، شرط است كه بعد از شنيدن اقامه ، ديگر تكلّم نكند كه اگر تكلّم كند ، بايد خود اقامه بگويد . هم چنان كه اگر خود هم اقامه بگويد ، بايد كه بعد از آن سخن نگويد ، مگر آن چه متعلّق به تسويهء صفوف باشد در نماز جماعت .\r\nمسألهء ششم : اگر كسى اذان و اقامه را ترك كند و داخل نماز شود ، اگر عمدا آن را ترك كرده باشد ، بايد نماز را تمام كند و نمىتواند نماز را بر هم زند از براى اين كه اذان و اقامه بگويد . و اگر سهوا آن را ترك كرده باشد ، تا داخل ركوع ركعت اول نشده است ، سنّت است كه نماز را قطع كند و اذان و اقامه بگويد و نماز را از سر گيرد . و اگر داخل ركوع ركعت اول شده باشد ، بايد نماز را تمام كند و قطع كردن آن جايز نيست . و در اين تفصيل ، بعضى « 2 » مخالفت كرده‌اند ، ليكن اشهر و اقوى نحوى است كه مذكور شد .\r\nو ظاهر آن است كه اين حكم ، مخصوص باشد به صورتى كه اذان و اقامه هر دو را نگفته باشد يا اقامه را نگفته باشد ، و اگر چه اذان را گفته باشد . اما هرگاه اقامه را گفته باشد و همين اذان را ترك كرده باشد ، نمىتواند نماز را قطع كرد ، بلكه بايد آن را تمام كند .\r\nو بعضى « 3 » گفته‌اند كه : در اين صورت هم قطع جايز است .\r\nمسألهء هفتم : اگر كسى مسافر باشد يا عذرى داشته باشد كه مقتضى تعجيل باشد ،\r\n\r\n\r\n","description":"","footnote":"\r\n( 1 ) . به شرطى كه شنوندگان از جملهء مأمومين باشند كه اگر از جملهء مأمومين نباشند ، باز از براى ايشان مستحب است ؛ اگر چه مىتوانند ترك نمود ؛ هم چنان كه در مسألهء سابقه اشاره بدان شد . ( احمد )\r\n( 2 ) . النهاية : 65 ؛ السرائر 1 : 209 .\r\n( 3 ) . شرائع الإسلام 1 : 65 ، التلخيص ( ضمن سلسلة الينابيع الفقهيّة ) 27 : 561 ؛ مسالك الأفهام 1 : 185 .\r\n","page_name":" 347 ","page_number":347},
  {"content":"\r\n\r\nمىتواند كه هر يك از فصول اذان و اقامه را يك نوبت بگويد ؛ يعنى از يك نوبت گفتن ، نماز او با اذان و اقامه خواهد بود و به ثواب آن خواهد رسيد .\r\nمسألهء هشتم : اعتبارى به اذان و اقامهء كافر و مخالف مذهب از سنّيان و امثال ايشان نيست . و همچنين اعتبارى به اذان و اقامهء ديوانه و طفل غير مميز نيست . پس شنيدن اذان و اقامهء ايشان كافى در سقوط نيست و اگر از براى نماز جماعت بگويند ، در حكم آن است كه اصلا اذان و اقامه گفته نشده باشد . و اگر از براى اعلام وقت بگويند ، اثرى بر آن مترتب نمىشود .\r\nو اذان طفل مميز مجزى است ، يعنى شنيدن آن از براى سقوط مجزى است و اگر از براى نماز جماعت بگويد صحيح است و به آن اكتفا مىتوان كرد . و اگر از براى اعلام بگويد ، مشروع است و سنّت به عمل مىآيد و اگر چه مجرّد اذان او حجت شرعى از براى دانستن وقت نيست . و تقليد كردن او در دخول وقت جايز نيست .\r\nو اذان زن از براى زنان و از براى مردانى كه محرم باشند ، جايز است به شرط آن كه نامحرم آواز او را نشنود ، و فوايد مذكوره بر آن مترتب مىشود . اما اذان زن از براى مردان نامحرم جايز نيست و هيچ فايده‌اى بر آن مترتب نمىشود ، مگر زنى كه بسيار پير باشد و در شنيدن آواز او تصوّر حظّ و خوش‌آيندگى نباشد ، شنيدن آواز او از براى نامحرم جايز است .\r\nمسألهء نهم : هرگاه كسى اذان و اقامه بگويد به نيّت آن كه به انفراد نماز كند و بعد ارادهء نماز جماعت كند ، يعنى بعد از اذان و اقامهء جمعى حاضر شوند و خواهند به او اقتدا كنند ، بنابر اقوى و اشهر سنّت است كه اذان و اقامه را اعاده كند .\r\nمسألهء دهم : جايز نيست پيش از دخول وقت ، اذان گفتن ، مگر اذان اعلامى در صبح كه گفتن آن پيش از طلوع صبح صادق تجويز شده ، به جهت اين كه پيش از دخول وقت ، مردمان از خواب بيدار شوند و هر كه جنب است غسل كند و هر كه خواهد روزه دارد از اكل و شرب و جماع بازايستد كه در اول وقت عذرى از براى\r\n\r\n","description":"","footnote":"","page_name":" 348 ","page_number":348},
  {"content":"\r\n\r\nنماز و روزه نباشد . اما سنّت است كه بعد از دخول صبح ، نوبت ديگر اذان گفته شود .\r\nمسألهء يازدهم : هر كه اذان را بشنود ، سنّت است از براى او كه آن را حكايت كند ؛ يعنى آن چه مؤذّن مىگويد او در پيش خود بگويد ، به شرطى كه در نماز نباشد . و اگر در نماز باشد ، حكايت كردن آن مستحب نيست ، ليكن اگر حكايت كند ، نماز او باطل نمىشود ؛ مگر اين كه يكى از « حيعلات » [ را 
  ] بگويد . و اذانى كه حكايت او سنّت است اذانى است كه مشروع باشد ، پس حكايت اذان كافر و ديوانه و طفل غير مميز و زنى كه صداى او را نامحرم بشنود سنّت نيست .\r\nو سنّت است كه در وقت شنيدن شهادتين از مؤذن بگويد : « أنا أشهد أن لا إله إلّا اللّه و أنّ محمّدا رسول اللّه أكتفي بهما عمّن أبى و جحد و أعين بهما من أقرّ و شهد » .\r\nو نيز سنّت است كه چون اذان صبح را بشنود ، بگويد : « اللهمّ إنّي أسألك بإقبال نهارك و إدبار ليلك و حضور صلواتك و أصوات دعائك أن تتوب عليّ إنّك أنت التوّاب الرحيم » .\r\nمسألهء دوازدهم : چون مؤذن « قد قامت الصلاة » بگويد ، تكلّم كردن مكروه است . و بعضى « 1 » حرام دانسته‌اند . و اقوى « 2 » كراهت است ؛ ليكن كراهت آن در غايت شدت است . و تكلم‌كردنى كه متعلّق به نماز است ، چون راست كردن صفوف ، مكروه نيست . و كسى كه بعد از اقامه ، سخن گويد ، سنّت است كه اقامه را از سر گيرد .\r\nمسألهء سيزدهم : هرگاه كسى در اثناى اذان يا اقامه خواب رود يا او را بىهوشى عارض شود ، بعد از بيدار شدن و به هوش آمدن ، سنّت است كه از سر گيرد . و جايز است كه از آنجا كه قطع شده بنا بگذارد و به اتمام رساند ؛ به شرطى كه خواب و بىهوشى اين قدر طول نكشيده باشد كه موالات بر طرف شده باشد . و اگر اين قدر طول كشيده باشد ، بنا گذاردن ، ظاهرا بىصورت است و بايد از سر گيرد .\r\n\r\n\r\n","description":"","footnote":"\r\n( 1 ) . المبسوط 1 : 99 ؛ الوسيلة : 92 .\r\n( 2 ) . احتياط آن است كه بعد از گفتن « قد قامت الصلاة » تكلّم نشود ، خصوص در نماز جماعت ، مگر آن چه را استثنا فرموده‌اند . ( احمد )\r\n","page_name":" 349 ","page_number":349},
  {"content":"\r\n\r\nو همچنين است حكم اگر در اثناى اذان و اقامه حدثى از او سر زند و اگر در اثناى نماز حدثى از او صادر شود ، واجب است كه بعد از طهارت ، نماز را اعاده كند و احتياجى به اعادهء اقامه نيست ؛ مگر اين كه تكلّم كرده باشد .\r\nمسألهء چهاردهم : هرگاه جمعى در يك موضع خواهند نماز كنند ، پس اگر خواهند هر يك نماز خود را به انفراد كند ، جايز است كه هر يك اذان و اقامه بگويند ؛ خواه به يك مرتبه و خواه به ترتيب ؛ يعنى بعد از فارغ شدن يكى ، ديگرى بگويد . و جايز است كه همه به شنيدن اذان يك كدام اكتفا كنند .\r\nو اگر خواهند نماز جماعت كنند ، ظاهر آن است كه اجتماع همه يا چند نفر از ايشان بر اذان گفتن ، مكروه باشد ؛ خواه يك‌دفعه بگويند يا بر سبيل ترتيب بگويند و خواه ترتيب به اين نحو باشد كه بعد از فارغ شدن يكى از جميع فصول اذان ، ديگرى شروع كند يا بر سبيل تراسل باشد ؛ يعنى بعضى از فصول اذان را يكى بگويد و بعضى را ديگرى .\r\nو بعضى « 1 » ، اجتماع جمعى را بر اذان گفتن مكروه ندانسته‌اند به هر طريقى كه باشد .\r\nو اظهر كراهت است .\r\n\r\nفصل سيم : در مستحبات اذان و اقامه\r\nو آن چند امر است :\r\nاول : آن كه اذان را در اول وقت بگويد .\r\nدوم : آن كه اذان را بلند بگويد .\r\nسيم : آن كه مؤذن « 2 » در وقت اذان و اقامه ، رو به قبله باشد .\r\nچهارم : آن كه با طهارت باشد .\r\nپنجم : آن كه ايستاده باشد .\r\n\r\n\r\n","description":"","footnote":"\r\n( 1 ) . شرائع الإسلام 1 : 67 ؛ قواعد الأحكام 1 : 265 ؛ الدروس الشرعيّة 1 : 164 .\r\n( 2 ) . استحباب استقبال و طهارت و ايستادن در اقامه ، مؤكدتر است . ( احمد )\r\n","page_name":" 350 ","page_number":350},
  {"content":"\r\n\r\nششم : آن كه در اثناى اذان و اقامه سخن نگويد .\r\nهفتم : آن كه اذان را به تأنّى و اقامه را به سرعت گويد .\r\nهشتم : آن كه بر آخر هر فصلى وقف كند ، يعنى در آخر هر فصلى اندكى سكوت كند .\r\nنهم : آن كه در وقت نام بردن حضرت پيغمبر صلّى اللّه عليه و آله مؤذن و هر كه نام آن حضرت را بشنود ، صلوات بفرستد .\r\nو بعضى « 1 » بر هر كه نام آن حضرت را بشنود ، فرستادن صلوات را واجب مىدانند ؛ خواه در اذان و خواه در غير آن . و اين قول ، خالى از قوت نيست .\r\nدهم : آن كه در اذان اظهار كند الف را در لفظ « اللّه » و ها را در لفظ « اللّه » و « إله » و « اشهد » ، بلكه هر الف و هايى كه در فصول اذان است [ را 
  ] اظهار كند ، بلكه حركت همزه و هايى كه در آن است نيز اظهار كند . « 2 » و ظاهر آن است كه اين حكم ، شامل اقامه نيز باشد و اگر چه در اخبار « 3 » و كلام اصحاب « 4 » تخصيص به اذان داده شده .\r\nيازدهم : آن كه در وقت اذان ، دو انگشت خود را در گوش خود كند .\r\nدوازدهم : آن كه در ميان اذان و اقامه فاصله دهد به دو ركعت نماز يا به نشستن يا به گفتن « سبحان اللّه » يا « الحمد للّه » يا به يك سجده يا به يك تكلّم كردن .\r\nو در حديثى ضعيف « 5 » ، كراهت تكلّم در ما بين اذان و اقامه رسيده ، ليكن در حديثى موثق « 6 » استحباب آن رسيده و اين اقوى است ، هم چنان كه مشهور است .\r\n\r\n\r\n","description":"","footnote":"\r\n( 1 ) . كنز العرفان 1 : 133 ؛ الحدائق الناضرة 7 : 337 ؛ رياض السالكين 1 : 422 .\r\n( 2 ) . بدان كه آن چه فرموده‌اند از سنّت بودن اظهار حركت هر « هايى » كه در اذان است ، مرادهايى است كه در آخر فصل نباشد . و هر هايى كه در آخر فصل باشد ، بهتر وقف بر آن است ، هم چنان كه گذشت ؛ و ليكن بايد « ها » را خوب اظهار كند . ( احمد )\r\n( 3 ) . وسائل الشيعة 5 : 408 - 409 ، باب 15 من أبواب الأذان و الإقامة ، ح 1 - 3 و 6 ، و ص 428 ، باب 24 ، ح 2 .\r\n( 4 ) . ر . ك : الحدائق الناضرة 7 : 408 .\r\n( 5 ) . مستدرك الوسائل 4 : 28 ، باب 9 من أبواب الأذان و الإقامة ، ح 4 .\r\n( 6 ) . وسائل الشيعة 5 : 397 ، باب 11 من أبواب الأذان و الإقامة ، ح 4 .\r\n","page_name":" 351 ","page_number":351},
  {"content":"\r\n\r\nو بعضى « 1 » ، استحباب سكته يا خطوه ، يعنى گام گذاشتن [ را 
  ] نيز گفته‌اند ، ليكن سكته مخصوص ما بين اذان و اقامه نماز مغرب است ، هم چنان كه از بعضى اخبار « 2 » رسيده . و اما گام گذاشتن دليلى ندارد ، مگر اين كه در حديثى « 3 » ضعيف ، استحباب آن از براى كسى كه منفرد نماز كند وارد شده .\r\nو بعضى « 4 » گفته‌اند : افضل در اذان و اقامهء نماز مغرب آن است كه در ما بين آن‌ها به سكته يا خطوه ، فاصله واقع بشود .\r\nو بعضى « 5 » گفته‌اند : بايد همين به سكته ، فاصله واقع شود نه به نشستن و ساير امور مذكوره . و اين خلاف مدلول اخبار است . و حق آن است كه فاصله به نشستن و غير آن از امور مذكوره جايز است و اگر چه به سكته نيز جايز است .\r\nسيزدهم : آن كه اگر فصل به سجده يا نشستن كند ، در اثناى آن بعضى از ادعيهء مأثوره بخواند « 6 » ، مانند :\r\n« اللهمّ اجعل قلبي بارّا و رزقي دارّا و اجعل لي عند رسول اللّه صلّى اللّه عليه و آله قرارا و مستقرّا » .\r\nو مؤذن بلد كه اذان اعلامى مىگويد ، سنّت است كه عادل باشد و عارف به اوقات نماز باشد و خوش آواز باشد و عارف به مسائل اذان باشد و در وقت اذان گفتن بر جاى بلند بايستد .\r\n\r\n\r\n","description":"","footnote":"\r\n( 1 ) . المعتبر 2 : 142 ؛ تذكرة الفقهاء 3 : 55 ، مسألهء 166 .\r\n( 2 ) . وسائل الشيعة 5 : 398 ، باب 11 من أبواب الأذان و الإقامة ، ح 5 .\r\n( 3 ) . مستدرك الوسائل 4 : 30 ، باب 10 من أبواب الأذان و الإقامة ، ح 2 .\r\n( 4 ) . النهاية : 67 ؛ السرائر 1 : 214 .\r\n( 5 ) . من لا يحضره الفقيه 1 : 291 ذيل ح 899 ؛ كفاية الأحكام : 17 .\r\n( 6 ) . مخفى نماند كه خواندن اين دعا مستحب است در ميان اذان و اقامه ، هرگاه بنشيند . و هرگاه سجده كند ، مستحب است كه در سجده بگويد : « ربّ لك سجدت خاضعا خاشعا ذليلا » .\r\nو در هر يك ، بعضى ادعيهء ديگر هم رسيده است كه بايد خوانده شود و اگر فاصله به خطوه باشد ، بگويد :\r\n« باللّه أستفتح و بمحمد صلّى اللّه عليه و آله استنجح و أتوجّه . اللهمّ صلّ على محمّد و آل محمّد و اجعلني بهم وجيها في الدنيا و الآخره و من المقرّبين » . ( احمد ) [ فقه الرضا عليه السّلام : 98 
  ] .\r\n","page_name":" 352 ","page_number":352},
  {"content":"\r\n\r\n\r\nفصل چهارم : در مكروهات اذان و اقامه\r\nو آن چند امر است :\r\nاول : حرف زدن « 1 » در اثناى اذان و اقامه .\r\nدوم : سكوت طويل در اثناى اذان و اقامه .\r\nسيم : در حال اذان و اقامه نگاه كردن به جانب راست و چپ .\r\nچهارم : در وقت « 2 » سوار بودن يا راه رفتن ، اذان و اقامه گفتن .\r\nپنجم : ترجيع ، هم چنان كه مذهب سنّيان است ؛ خواه تفسير شود به اين كه تكبير اول اذان را زياده از چهار نوبت و هر يك از شهادتين را زياده از دو نوبت بگويد ، يا تفسير شود به اين كه دو نوبت شهادتين را آهسته بگويد و بعد از آن ، دو نوبت بلند بگويد ، يا تفسير شود به اين كه دو نوبت شهادتين را آهسته بگويد و بعد از آن ، دو نوبت بلند بگويد ، يا تفسير شود به اين كه بعضى از فصول اذان را زيادتر از قدر مقرر بگويد ، يا تفسير شود به اين كه بعضى از فصول اذان را يك نوبت آهسته بگويد و يك نوبت بلند بگويد ، بدون اين كه از قدر مقرر زياد كند .\r\nو كراهت در صورتى است كه تقيّه نباشد يا غرض ، اعلام بعضى از نماز كنندگان نباشد ؛ پس اگر وقت تقيّه باشد يا غرض از تكرير بعضى از فصول زيادتر از قدر مقرر ، اعلام نمودن بعضى از مردمان باشد به حاضر شدن نماز ، كراهتى در آن نيست . و همچنين كراهت در صورتى است كه اعتقاد به مشروعيت آن نداشته باشد ، و اگر چنان داند كه اين عمل مشروع است ، فعل حرام كرده خواهد بود .\r\nششم : تثويب ، كه عبارت است از گفتن « الصلاة خير من النوم » هم چنان كه مذهب سنّيان است . و كراهت در صورتى كه اعتقاد مشروعيت آن را نداشته باشد و حالت تقيّه هم نباشد ؛ پس گفتن آن با اعتقاد مشروعيت حرام است و در حالت تقيّه جايز ، بلكه مستحب است .\r\n\r\n\r\n","description":"","footnote":"\r\n( 1 ) . كراهت تكلّم در اثناى اقامه اشدّ است . ( احمد )\r\n( 2 ) . كراهت اقامه گفتن در وقت سوارى يا راه رفتن اشدّ است . ( احمد )\r\n","page_name":" 353 ","page_number":353},
  {"content":"\r\n\r\n\r\nمقصد [ پنجم 
  ] در بيان واجبات نماز كه حقيقت نماز عبارت از آن است\r\nبدان كه در نماز ، هشت امر واجب است كه بعضى از آن ، ركن است كه زيادتى و ترك آن عمدا و سهوا باعث بطلان نماز است و بعضى غير ركن‌اند كه زيادتى و ترك آن ، عمدا باعث بطلان نماز است نه سهوا ، به تفصيلى كه مذكور خواهد شد . و اين هشت امر اصول واجبات نماز است و هر يك مشتمل بر واجبات و مستحباتى چند است ؛ به نحوى كه مذكور خواهد شد .\r\nو اين هشت امر عبارت است از : قيام ( يعنى ايستادن ) و نيّت و تكبيرة الاحرام و قرائت و ركوع و سجود و تشهّد و تسليم . و ما اين هشت امر را با آن چه متعلّق به آن است از شرايط و احكام ، بيان مىكنيم . لهذا مىگوييم :\r\n\r\nاول واجبات نماز ، قيام است كه ايستادن باشد\r\nو بيان آن چه متعلّق به آن است در دو فصل ذكر مىشود :\r\n\r\nفصل اول : در احكامى كه متعلّق به آن است\r\nو در آن چند مسأله است :\r\nمسألهء اول : بدان كه - بنابر تحقيق - قيام ، تابع فعلى است كه در وقت قيام كرده مىشود ؛ پس قيام در نيّت و تكبيرة الاحرام ركن است كه اگر عمدا يا سهوا ترك شود ، نماز باطل مىشود . و قيام در قرائت حمد و سوره ، واجب غير ركن است كه اگر عمدا ترك شود ، نماز باطل مىشود و اگر سهوا ترك شود ، نماز باطل نمىشود . پس اگر كسى قرائت مجموع حمد و سوره يا قرائت بعضى را فراموش كند ، نماز او صحيح است ؛ با\r\n\r\n","description":"","footnote":"","page_name":" 354 ","page_number":354},
  {"content":"\r\n\r\nوجود آن كه بعضى از قيام ترك شده و ترك بعضى مستلزم ترك مجموع به وصف مجموعيت است . و قيام قبل از ركوع كه متّصل به ركوع است ، ركن است . پس اگر كسى نشسته ركوع كند ، نماز او باطل است و اگر چه از روى سهو و فراموشى باشد . و قيام بعد از ركوع ، واجب غير ركن است ؛ زيرا كه اگر كسى به نحوى كه در ركوع است سهوا به سجده رود بدون آن كه سر راست كند ، نماز او صحيح است . و قيام در حالت توجه و استعاذه و قنوت و تكبير ركوع مستحب است .\r\nمسألهء دوم : در قيام در حالت قدرت چند امر واجب است :\r\nاول : راست ايستادن ؛ پس اگر بدون ضرورت پشت را خم كند و بايستد ، نماز او باطل است ؛ هر چند به حدّ ركوع نرسد .\r\nدوم : استقلال ؛ يعنى خود ايستادن و تكيه بر چيزى نكردن . پس اگر تكيه بر چيزى كند به نحوى كه اگر آن چيز برداشته شود بيفتد ، نماز او باطل است .\r\nسيم : بر هر دو پا ايستادن ؛ پس اگر بىضرورت بر يك پا ايستد ، نماز او باطل است .\r\nچهارم : استقرار ؛ يعنى ساكن شدن و حركت بسيار نكردن به نحوى كه عرفا او را ساكن نگويند . پس اگر در وقتى كه باد تند وزد نماز گذارد و باد ، او را بسيار جنباند به نحوى كه از استقرار و سكون خارج باشد و قدرت داشته باشد كه جاى ديگر نماز گذارد ، آن نماز باطل است .\r\nپنجم : اين كه قدم‌ها را از يكديگر بسيار دور نكند به نحوى كه از ايستادن متعارف بيرون رود .\r\nمسألهء سيم : اگر كسى عاجز از قيام باشد ، بر چيزى مانند ديوار يا عصا تكيه مىكند و نماز مىكند . و اگر در همهء احوال عاجز نباشد ، بلكه در بعضى احوال عاجز باشد و در بعضى احوال قدرت ايستادن داشته باشد ، پس اگر قدرت داشته باشد كه اقل واجب را بدون تكيه به عمل آورد ، واجب است كه چنان كند و مستحبات را ترك كند .\r\nو اگر اقل جميع واجبات را نتواند به عمل آورد ، بلكه بعضى از واجبات را تواند به عمل آورد ، همان قدر را بدون تكيه به عمل آورد و باقى را به نحو ممكن به عمل\r\n\r\n","description":"","footnote":"","page_name":" 355 ","page_number":355},
  {"content":"\r\n\r\nمىآورد . و اگر از مطلق ايستادن عاجز باشد ، نشسته نماز مىكند .\r\nو حدّ عجزى كه مقتضى نشستن است آن است كه اصلا قدرت بر ايستادن نداشته باشد . و دانستن آن مستند است به علم آن شخص به حال خود يا به قول طبيب حاذق .\r\nو از اسباب عجز آن است كه در ايستادن ، مظنهء تلف باشد يا باعث مشقت بسيار باشد يا سبب زيادتى مرض يا طول آن شود يا در موضعى باشد كه سقف آن كوتاه باشد ، به نحوى كه ايستاده و منحنى نتواند نماز كند .\r\nو بعضى « 1 » گفته‌اند كه : حدّ عجز از قيام آن است كه قدرت بر راه رفتن به قدر زمان نماز نداشته باشد . و اين ضعيف است ؛ زيرا كه گاه است قدرت بر راه رفتن ندارد و قدرت بر ايستادن دارد .\r\nو كسى كه تواند ايستاده قرائت كند ، اما قادر بر ركوع و سجود نباشد ، بايد ايستاده نماز كند و ركوع و سجود را به اشاره به جا آورد ؛ چه كسى كه نشسته نماز كند ، اگر تواند كه بعد از قرائت حمد و سوره برخيزد و به ركوع رود ، بايد چنان كند .\r\nو اظهر آن است كه طمأنينه ، يعنى درنگ كردن در اين برخاستن واجب نيست ، بلكه به مجرد برخاستن مىتواند به ركوع رود . و اگر بر اين هم قدرت نداشته باشد ، نشسته ركوع مىكند . و كيفيت ركوع نشسته آن است كه به قدرى منحنى شود كه روى « 2 » او محاذى زانوهاى او باشد .\r\nو بعضى « 3 » گفته‌اند كه : كيفيت آن به اين طريق است كه به قدرى منحنى شود كه نسبت انحناى او به حال راست نشستن او ، چون نسبت انحناى ايستاده باشد در حال ركوع به راست ايستادن او . اين طريق نزديك به طريق اول است .\r\nو هرگاه كسى نشسته نماز واجبى يا نماز سنّتى بكند ، مستحب است كه در حال\r\n\r\n\r\n","description":"","footnote":"\r\n( 1 ) . المقنعة : 215 ؛ النهاية : 129 .\r\n( 2 ) . در نسخهء « ج » : « پيشانى او » بجاى « روى او » .\r\n( 3 ) . روض الجنان 2 : 669 ؛ جامع المقاصد 2 : 204 .\r\n","page_name":" 356 ","page_number":356},
  {"content":"\r\n\r\nقرائت ، مربع بنشيند و در حال ركوع ، دو زانو بنشيند و در ما بين سجدتين و در وقت تشهّد ، متورّك بنشيند .\r\nو مراد از تربّع - هم چنان كه بعضى « 1 » از فقها گفته‌اند - آن است كه ران‌ها و ساق‌ها را نصب كند به نحوى كه اعتماد بر قدم‌هاى پا باشد نه بر مقعد . و اين نزديك‌ترين انواع نشستن است به ايستادن .\r\nو جمعى از ارباب لغت ، چون صاحب قاموس « 2 » و غيره گفته‌اند كه : مراد از تربّع ، خلاف اقعاء است و در تفسير اقعاء ، چند طريق نقل شده است :\r\nاول : آن چه مشهور ميان فقهاست و آن اين است كه باطن انگشتان پا را بر زمين اقعاء گذارد و اليتين ، يعنى مقعده را بر پاشنهء پاها گذارد .\r\nدوم : آن چه اهل لغت گفته‌اند ، و آن اين است كه اليتين را بر زمين چسباند و ران‌ها و ساق‌ها را نصب كند و دست‌ها را بر زمين گذارد ؛ هم چنان كه طريقهء نشستن سگ است .\r\nو فرق ميان اقعاء به اين معنا و ميان تربّع به معناى اول آن است كه در تربّع به معناى اول ، اعتماد بر قدم‌هاست بدون دست گذاشتن بر زمين و در اقعاء به اين معنا ، اعتماد بر مقعده است با دست گذاشتن بر زمين .\r\nسيم : معناى دوم است بدون دست گذاشتن بر زمين ، و اين را بعضى از اهل لغت « 3 » نقل كرده‌اند .\r\nچهارم : آن است كه از كلام بعضى « 4 » ظاهر مىشود ، و آن اين است كه باطن قدم‌ها را بر زمين گذارد و ران‌ها و ساق‌ها را بلند كند تا نزديكى ذقن و اليتين را از زمين مرتفع سازد كه بر زمين نباشد ؛ به نحوى كه مأموم مسبوق ، تجافى به عمل مىآورد . و فرق\r\n\r\n\r\n","description":"","footnote":"\r\n( 1 ) . مسالك الأفهام 1 : 203 ؛ مجمع الفائدة و البرهان 2 : 192 ؛ كشف اللثام 3 : 402 .\r\n( 2 ) . القاموس المحيط 3 : 38 .\r\n( 3 ) . معجم الوسيط : 324 .\r\n( 4 ) . بحار الأنوار 82 : 193 .\r\n","page_name":" 357 ","page_number":357},
  {"content":"\r\n\r\nاين از معناى دوم آن است كه در معناى دوم مقعده بر زمين است و در اينجا نيست . و اين معنا نزديك به معناى تربّع به معناى اول است ، و گويا در اين معنا دست گذاشتن بر زمين معتبر باشد . و بنابراين ، فرق آن از تربّع به معناى اول ظاهر مىشود .\r\nو مخفى نماند كه بر هر يك از تفسير اول و دوم ، بعضى « 1 » اخبار دلالت مىكند .\r\nو ظاهر آن است كه اقعاء كه در حال تشهّد و ما بين السجدتين مكروه است - هم چنان كه بعد از اين مذكور مىشود - شامل هر دو قسم باشد . و بنابراين ، خلاف اقعاء كه تربّع به معناى دوم است متحقق خواهد شد به اين كه زانوها بر زمين باشد و اليتين بر پاشنهء پاها نباشد و اين معنا نيست مگر در طريق نشستنى كه معروف به دو زانو است .\r\nلهذا معناى دوم تربّع راجح است به دو زانو و ظاهر از معناى تربّع اين معنا است .\r\nو طريق اول را هر چند بعضى فقها « 2 » نقل كرده‌اند ، اما دليلى از اخبار و كلام اهل لغت ندارد . پس اگر در حال قرائت ، دو زانو بنشيند ، ظاهرا بهتر است از طريق اول تربّع . اما تورّك در بين سجدتين كه مستحب است آن است كه بر طرف چپ بنشيند و هر دو پا را از زير خود بيرون كند و پشت پاى چپ را بر زمين گذارد و پشت پاى راست را بر شكم پاى چپ گذارد .\r\nمسألهء چهارم : اگر كسى عاجز باشد كه نشسته هم نماز كند ، به پهلوى راست مىخوابد به طريق خوابانيدن ميّت در قبر و نماز مىكند . و اگر از خوابيدن بر پهلوى راست نيز عاجز باشد ، بر پهلوى چپ مىخوابد ؛ به نحوى كه روى او در برابر قبله باشد و نماز مىكند . و در هر دو صورت ، ركوع و سجود را به ايماء و اشاره به جا مىآورد .\r\n\r\n\r\n","description":"","footnote":"\r\n( 1 ) . وسائل الشيعة 5 : 461 ، باب 1 من أبواب أفعال الصلاة ، ح 3 ، و ج 6 : 348 ، باب 6 من أبواب السجود ، ح 1 و 2 و 5 و 6 .\r\n( 2 ) . جامع المقاصد 2 : 206 ؛ مسالك الأفهام 1 : 203 ؛ مجمع الفائدة و البرهان 2 : 192 .\r\n","page_name":" 358 ","page_number":358},
  {"content":"\r\n\r\nو اگر از مطلق پهلو خوابانيدن عاجز باشد ، بر پشت مىخوابد ، به نحوى كه باطن پاهاى او به جانب قبله باشد ؛ هم چنان كه محتضر را مىخوابانند و از براى ركوع و سجود ، ايماء و اشاره مىكند .\r\nو در حالات مذكوره كه از براى ركوع و سجود اشاره مىكند ، بايد به سر اشاره كند و بايد فرود آوردن سر از براى سجود بيشتر باشد از فرود آوردن آن از براى ركوع .\r\nو مستحب است كه در وقت اشاره از براى سجود ، هرگاه ممكن باشد ، پيشانى خود را بر چيزى گذارد كه سجود بر آن صحيح است ؛ و بعضى « 1 » اين را واجب دانسته‌اند . و جواز اشاره از براى سجود در صورتى است كه نتواند پيشانى خود را برساند به چيزى كه از زمين مرتفع باشد ، چون پشتى و امثال آن . و اگر اين ممكن باشد ، بايد به روى آن چيزى كه سجده بر آن صحيح است بگذارد و بر آن سجده كند .\r\nو اگر كسى از ايماء كردن به سر عاجز باشد ، بايد ايماء به چشم‌ها كند ؛ به اين طريق كه به جاى قيام ، چشم‌ها را بگشايد و به جاى ركوع ، چشم‌ها را بر هم گذارد و به جاى سر برداشتن چشم‌ها را بگشايد و به جاى سجود ، چشم‌ها را بر هم بگذارد و به جاى سر برداشتن از سجود ، چشم‌ها را بگشايد . و بايد چشم بر هم گذاردن از براى سجود بيشتر باشد از چشم بر هم گذاردن از براى ركوع تا فرق ميان ركوع و سجود به هم رسد .\r\nو اگر كسى كه ايستاده نماز كند ، در اثناى نماز از ايستادن عاجز شود ، مىنشيند و نماز را تمام مىكند و نماز را از سر نمىگيرد .\r\nو اگر كسى كه از عجز ، نشسته نماز كند و در اثناى نماز قدرت برخاستن به هم رساند ، بايد برخيزد و نماز را ايستاده تمام كند . و همچنين است حكم ، در ما بين نشستن و پهلو خوابيدن و پشت خوابيدن . و اگر كسى از خوابيدن بر پشت هم عاجز باشد و تواند بر رو بخوابد ، بايد رو به قبله بخوابد و نماز كند و ركوع و سجود را به اشاره به عمل آورد ؛ به نحوى كه مذكور شد .\r\n\r\n\r\n","description":"","footnote":"\r\n( 1 ) . ذكرى الشيعة 3 : 272 ؛ روض الجنان : 252 ؛ الموجز الحاوي ( ضمن الرسائل العشر ) : 81 .\r\n","page_name":" 359 ","page_number":359},
  {"content":"\r\n\r\n\r\nفصل دوم : در مستحبات قيام\r\nو آن چند امر است :\r\nاول : آن كه به خضوع و خشوع بايستد ، به نحوى كه بندهء ذليل در خدمت آقاى خود مىايستد .\r\nدوم : آن كه در حال ايستادن نظر او به موضع سجود باشد .\r\nسيم : آن كه هر دو دست را بر هر دو ران گذارد ، به نحوى كه محاذى زانوها باشد .\r\nچهارم : آن كه قدم‌ها را از يكديگر دور كند به قدر سه انگشت تا يك وجب .\r\nپنجم : آن كه قدم‌ها با يكديگر محاذى باشد ، نه آن كه يكى پيش باشد و ديگرى پس .\r\nششم : آن كه انگشتان هر دو پا را به جانب قبله بدارد ، به نحوى كه هيچ يك از آن‌ها از قبله منحرف نباشد .\r\nهفتم : آن كه انگشتان دست‌ها را به يكديگر ضمّ كند .\r\nهشتم : آن كه پاها را بر زمين ثابت بدارد و آن‌ها را پيش و پس نگذارد و اعتماد بر هر دو پا كند بر سبيل تساوى و سنگينى بدن خود را گاهى بر پاى راست و گاهى بر پاى چپ نيندازد .\r\nنهم : آن كه زن ، دست‌هاى خود را بر پستان‌ها گذارد ، به نحوى كه پستان‌ها بر سينهء او ضمّ شود ، و پاها را به يكديگر جفت سازد و از هم دور نكند .\r\nو مكروه است دست بر كمر زدن به طريق متكبران .\r\nو مشهور ميان اصحاب آن است كه تكفير حرام است و باعث بطلان نماز است . و آن عبارت است از گذاشتن باطن دست راست بر ظاهر دست چپ ، هم چنان كه طريقه مجوس و سنّيان است .\r\nو بعضى « 1 » از فقها گفته‌اند كه : مكروه است ، مگر اين كه اعتقاد به مشروعيت و\r\n\r\n\r\n","description":"","footnote":"\r\n( 1 ) . الكافي في الفقه : 125 ؛ المعتبر 2 : 257 .\r\n","page_name":" 360 ","page_number":360},
  {"content":"\r\n\r\nرجحان آن داشته باشد ، كه در اين صورت حرام است و باعث بطلان نماز است .\r\nو حق آن است كه تكفير مطلقا حرام است ، اما باعث بطلان نماز نيست .\r\n\r\nدوم از واجبات نماز نيّت است\r\nو نيّت ركن است كه ترك آن عمدا و سهوا باعث بطلان نماز است .\r\nو بدان كه در نيّت هر يك از نمازها لازم است كه تعيين آن نماز بشود كه كدام نماز است ؛ يعنى نماز ظهر است يا عصر يا مغرب يا عشا يا صبح . و همچنين لازم است كه قصد قربت بشود ، يعنى قصد كند كه اين نماز را از براى رضاى خدا و اطاعت امر او مىكنم . و در لازم بودن اين دو امر ، يعنى تعيين نماز و قصد قربت ، خلافى در ميان علما نيست .\r\nو اكثر گفته‌اند كه : تعيين وجوب يا ندب و ادا يا قضا نيز لازم است . و اين احوط است « 1 » و اگر چه در دليل آن تأمل هست . و از آن چه مذكور شد ظاهر شد كه در نماز ظهر مثلا بايد نيّت چنين كند كه : « نماز ظهر مىكنم ادا از جهت آن كه واجب است ، قربة الى اللّه » .\r\nو لازم نيست كه نيّت را به زبان جارى سازد ، بلكه گذرانيدن امور مذكوره در دل كافى است . و بايد معنى قربت را بفهمد و بداند كه مراد از آن اين است كه اين نماز از براى نزديك شدن به خدا و خشنودى او و اطاعت امر او است و غير از اين باعثى ديگر بر نماز نيست . و بايد واقع هم مطابق اين قصد باشد ؛ يعنى غرضى ديگر سواى تقرب به خدا و اطاعت او در نماز كردن نباشد . پس اگر در واقع قصد ريا داشته باشد يا نماز كردن او از جهت خوف از مردمان باشد ، نماز او باطل است .\r\nو در نيّت قصد قصر يا اتمام لازم نيست ؛ پس اگر مسافر نيّت نماز ظهر يا عصر كند و تعيين عدد كه دو ركعت است نكند ، نماز او صحيح است . بلى ، اگر در يكى از چهار\r\n\r\n\r\n","description":"","footnote":"\r\n( 1 ) . ظاهر آن است كه هرگاه مصلى نماز قضايى بر ذمهء آن باشد و با خود قرار بدهد كه در هر وقت نمازى ، بعضى از نمازهاى قضا را بكند ، بايد تعيين ادا و قضا در نيّت كرده شود . ( احمد )\r\n","page_name":" 361 ","page_number":361},
  {"content":"\r\n\r\nموضع باشد كه مسافر در آنجا مخيّر است ميانهء قصر و اتمام ، بايد يك كدام از قصر يا اتمام را در نيّت تعيين كند . « 1 »\r\nو همچنين اگر نماز ظهر مثلا از او فوت شده باشد و نداند كه آن نماز از او در حضر فوت شده يا در سفر و خواهد آن را قضا كند ، بايد دو نماز كند : يكى دو ركعتى كه در نيّت آن قصد قصر كند ، و يكى چهار ركعتى كه در آن قصد اتمام كند .\r\nو در نمازهاى نافله بايد قصد سبب آن نافله كه مىكند بكند ؛ مثل اين كه قصد كند كه نماز استسقا مىكنم يا نماز نافله عصر يا ظهر مىكنم يا نماز روز عيد غدير مىكنم .\r\nو همچنين بايد نيّت ، مقارن تكبيرة الاحرام باشد ؛ يعنى آخر نيّت متصل به اول تكبيرة الاحرام باشد .\r\nو واجب است كه تا آخر نماز بر حكم نيّت باقى باشد . پس اگر در اثناى نماز ، نيّت قطع نماز بر سبيل جزم كند يا نيّت ريا كند ، نماز او باطل مىشود .\r\nو اگر در اثناى نماز قصد فعل منافى نماز كند در حال ، بر سبيل جزم ، اما آن منافى ، را به عمل نياورد ، مثل اين كه قصد كند بر سبيل جزم كه تكلّم كند يا از قبله منحرف شود يا اخراج ريح يا بول يا غايط كند يا انزال منى كند ، مشهور آن است كه اگر آن منافى بر سبيل جزم ، واقع نشود ، نماز او باطل نمىشود . و ظاهر بطلان است ؛ هم چنان كه بعضى « 2 » تصريح كرده‌اند . « 3 »\r\nو اگر بر سبيل جزم ، قصد كند كه بعد از اين ، نماز را قطع كند و از آن بيرون رود ، هم چنان كه در ركعت اول بر سبيل جزم قصد كند كه در ركعت دوم ، از نماز بيرون رود يا قصد كند بر سبيل جزم كه بعد از اين ، منافى را به عمل آورد ، باز مشهور عدم بطلان نماز است . و اظهر بطلان است .\r\n\r\n\r\n","description":"","footnote":"\r\n( 1 ) . اقوى آن است كه در هيچ يك از مواضع اربعه نيز تعيين قصر و اتمام ضرور نيست ، و همچنين در نماز قضايى كه نداند در حضر فوت شده يا در سفر . و خود نيز « قدس اللّه روحه » در كتاب « معتمد » و « تلخيص » چنين اختيار فرموده‌اند . ( احمد )\r\n( 2 ) . الخلاف 1 : 307 ، مسألهء 54 .\r\n( 3 ) . در نسخهء « الف » : « جمعى تصريح نموده‌اند » .\r\n","page_name":" 362 ","page_number":362},
  {"content":"\r\n\r\nو اگر در اثناى نماز متردد شود كه در حال ، نماز را بر هم زند يا تمام كند يا آن چه منافى نماز است به عمل آورد يا به عمل نياورد ، باز حكم به نحوى است كه مذكور شد .\r\nو همچنين است حكم اگر در ابتداى نماز ، يعنى در حين نيّت يا در اثناى نماز قصد داشته باشد كه اگر فلان امر ممكن حادث شود نماز را قطع كند . مثل اين كه قصد داشته باشد كه اگر زيد بر او داخل شود ، نماز را قطع كند يا اگر او را تقاضاى حدث بول يا ريح شود آن را به عمل آورد ، در اين صورت ، حكم به بطلان ، خالى از اشكال نيست ؛ خصوصا هرگاه وقوع آن امر غالب نباشد و نادر باشد .\r\nو به هر تقدير شكى نيست كه اگر اين قصد از راه ضرورت باشد ، باعث بطلان نماز نيست ؛ مثل اين كه قصد او اين باشد كه فلان كس كه در صدد اذيت او است اگر در اثناى نماز پيدا شود ، نماز را قطع كند و فرار كند ، و فلان شخص كه قرض دار او است و در صدد ندادن حق او است اگر در اثناى نماز او را ببيند ، نماز را قطع كند و طلب خود را از وى بگيرد . يا قصد او اين باشد كه اگر او را تقاضاى ريح يا بول يا غايط كه حبس آن باعث ضرر جسمانى او باشد بشود ، آن را به عمل آورد . و چون كه اين قصدها از راه ضرورت و اضطرار است ، شكى نيست كه اگر آن ممكن و آن فعل منافى به عمل نيايد و نماز را تمام كند ، نماز او صحيح است .\r\nو اگر كسى بعضى از اجزاى واجبهء آن نماز معيّنى را كه نيّت كرده قصد غير آن نماز كند ، نماز او باطل است ؛ مثل اين كه به ركوع ، قصد تعظيم شخصى يا قصد برداشتن چيزى بكند ، يا به قرائت ، قصد اعلام شخصى كند ، يا فعلى كه واجب است ، قصد سنّت بودن آن كند ، يا در بعضى از افعال نماز ادا ، قصد قضا كند يا بالعكس ، يا در بعضى افعال نماز ظهر ، قصد نماز عصر كند و يا بالعكس .\r\nو بطلان نماز در اين صور در وقتى است كه آن فعلى كه به آن ، قصد غير آن نماز كرده از افعال واجبه باشد . اما اگر از مستحبات باشد يا فعلى خارج از نماز باشد ، اگر عرفا فعل كثير باشد ، باعث بطلان نماز است و الّا فلا . بلى ، اگر به فعلى قصد ريا كند -\r\n\r\n","description":"","footnote":"","page_name":" 363 ","page_number":363},
  {"content":"\r\n\r\nبنابر اظهر - باعث بطلان نماز است و اگر چه آن فعل مستحب باشد .\r\nو مخفى نماند كه در چند موضع است كه جايز است عدول كردن از نيّت به نيّت ديگر ؛ يعنى مىتوان از نمازى به نمازى ديگر نقل نيّت نمود :\r\nاول : عدول كردن از نماز واجبى كه ادا باشد ، به نماز واجبى ديگر كه ادا باشد . و اين در صورتى است كه كسى مشغول نماز متأخر شود و در اثناى نماز به خاطرش آيد كه نماز متقدم را نكرده . مثل اين كه مشغول نماز عصر يا عشا شود و در اثناى نماز متذكر شود كه نماز ظهر يا شام را نكرده ، كه در اين صورت - هم چنان كه سابقا مذكور شد - جايز است كه عدول كند از نماز لاحق به نماز سابق ؛ يعنى در دل بگذراند كه اين ، نماز سابق است به شرطى كه از موضع عدول نگذشته باشد ؛ يعنى عدد ركعاتى كه از نماز لاحق به جا آورده ، بيشتر از عدد ركعات نماز سابق نباشد . پس اگر بعد از ركوع ركعت چهارم نماز خفتن به خاطرش آيد كه نماز مغرب را نكرده ، نمىتواند عدول نمود .\r\nدوم : عدول كردن از نماز واجب قضا به نماز واجب ديگر كه قضا باشد ، و اين در صورتى است كه مشغول قضا كردن نمازى شود و در اثناى آن نماز به خاطرش آيد كه نماز مقدم بر آن نيز از او فوت شده و بايد قضا شود ؛ كه در اين صورت نيز جايز است كه در دل بگذراند كه اين ، نماز سابق است به شرط مذكور .\r\nسيم : عدول كردن از نماز واجب ادايى به نماز واجب قضايى ، و اين در صورتى است كه مشغول نماز حاضره شود و در اثناى نماز به خاطرش آيد كه فلان نماز او فوت شده ؛ كه در اين صورت جايز است كه عدول از حاضره به نمازى كند كه از او فوت شده به شرط مذكور . و عكس آن ، يعنى عدول از نماز واجب قضا به نماز حاضره جايز نيست ؛ مگر اين كه وقت حاضره تنگ شود ، به نحوى كه اگر عدول نكند ، نماز حاضره فوت شود .\r\nچهارم : عدول كردن از نماز نافله « 1 » به نماز نافلهء ديگر ، و اين در صورتى است كه\r\n\r\n\r\n","description":"","footnote":"\r\n( 1 ) . در جواز عدول در آن چه در صورت چهارم ذكر فرموده محل تأمل است . ( احمد )\r\n","page_name":" 364 ","page_number":364},
  {"content":"\r\n\r\nمشغول نماز نافله شود و در اثناى نماز متذكر شود كه نافله‌اى كه سابق بر آن است [ را 
  ] نكرده است ؛ خواه هر دو ادا باشند يا هر دو قضا باشند ، يا آن چه را مشغول شده ادا باشد و آن چه را فراموش نموده قضا باشد . مثل اين كه مشغول نماز نافلهء عصر شود و در اثنا به خاطرش آيد كه نافلهء ظهر را نكرده ؛ كه در اين صورت ، جايز است عدول از نافلهء عصر ادا به قضاى نافلهء ظهر .\r\nو همچنين اگر نافلهء موقته ، مثل نافلهء ظهر يا عصر يا مغرب را فراموش كند و مشغول نافلهء غير موقته بشود و در ضيق وقت نافلهء موقته ، به خاطرش آيد كه آن را نكرده است ، جايز است كه عدول از غير موقته به موقته كند .\r\nپنجم : عدول كردن از نماز فريضه به نماز نافله ، و اين در دو صورت است : يكى آن كه شخصى مشغول نماز فريضه شود و قبل از آن كه از دو ركعت نماز تجاوز كند ، نماز جماعتى منعقد شود و او ترسد كه اگر فريضه را تمام كند ، يك ركعت يا بيشتر از نماز جماعت را ادراك نكند و از او فوت شود . در اين صورت جايز است كه از آن نماز عدول به نافله كند و دو ركعت را تمام كند و خود را به نماز جماعت برساند .\r\nو ديگرى آن كه در نماز جمعه سوره جمعه را فراموش كند و سورهء ديگر را بخواند ، كه در اين صورت نيز جايز است كه از نماز جمعه عدول كند به نافله و آن را تمام كند و نماز جمعه را از سر بگيرد . « 1 »\r\nو بعضى « 2 » گفته‌اند كه : كسى كه اذان و اقامه را فراموش كند و داخل نماز شود و پيش از اتمام كردن دو ركعت به خاطرش آيد كه اذان و اقامه را نگفته است ، جايز است كه عدول به نافله كند و بعد ، نماز فريضه را از سر گيرد ؛ زيرا كه در اينجا قطع كردن نماز جايز است . پس عدول كردن به نافله به طريق اولى جايز خواهد بود . و اين بعيد نيست . و عدول كردن از نافله به فريضه جايز نيست ، مطلقا .\r\nو مشهور آن است كه جواز عدول ، مخصوص اثناى نماز است و بعد از تمام شدن\r\n\r\n\r\n","description":"","footnote":"\r\n( 1 ) . حق ، عدم جواز عدول است به نافله از جهت گفتن اذان و اقامه . ( احمد )\r\n( 2 ) . مسالك الأفهام 1 : 198 ؛ مفاتيح الشرائع 1 : 124 .\r\n","page_name":" 365 ","page_number":365},
  {"content":"\r\n\r\nنماز ، نيّت عدول از آن نمازى كه تمام شده به نمازى ديگر كه مقدّم است بر آن ، صورتى ندارد .\r\nو بعضى « 1 » اخبار دلالت مىكند بر اين كه اگر كسى نماز ظهر را فراموش كند و نماز عصر را به جا آورد و بعد از فارغ شدن از آن متذكر شود كه نماز ظهر را نكرده ، جايز است كه نيّت كند كه آن نمازى كه كرده نماز ظهر است و يك نوبت ديگر نماز عصر را بكند .\r\nو بعضى « 2 » از متأخرين به اين اخبار عمل كرده‌اند ، و خالى از اشكال نيست .\r\nششم : عدول كردن از قصر به اتمام ، و اين در صورتى است كه مسافر به نيّت قصر داخل نماز شود و در اثناى نماز قصد اقامت كند ؛ كه در اين صورت از قصر عدول به اتمام مىكند .\r\nهفتم : عدول كردن از اتمام به قصر ، و اين در صورتى است كه به نيّت اقامه و تمام داخل نماز شود و در اثناى نماز رجوع به قصر كند ؛ كه در اين صورت جايز است عدول از اتمام به قصر كند به شرطى كه از محل نقل نگذشته باشد ؛ يعنى داخل ركوع ركعت سيم نشده باشد .\r\nهشتم : عدول كردن از اجتماع به انفراد ، يعنى نقل نيّت از نماز جماعت به نماز انفراد . و اين در صورتى است كه كسى اقتدا به پيش نمازى كرده باشد و در ميان نماز او را عذرى به هم رسد . مثل اين كه او را دردى عارض شود يا او را بول بگيرد يا امرى داشته باشد كه ترسد وقت او بگذرد و پيش نماز ، نماز را طول دهد ، جايز است عدول از نماز جماعت به نماز انفراد كند ؛ يعنى در دل بگذراند كه اين ، نماز انفراد است و خود ، نماز را تمام كند و از پى كار خود برود .\r\nو عدول كردن از نماز فرادى به نماز جماعت مطلقا جايز نيست .\r\n\r\n\r\n","description":"","footnote":"\r\n( 1 ) . وسائل الشيعة 4 : 290 و 292 ، باب 63 من أبواب المواقيت ، ح 1 و 4 ؛ مستدرك الوسائل 3 : 162 ، باب 48 من أبواب المواقيت ، ح 1 .\r\n( 2 ) . مفاتيح الشرائع 1 : 124 .\r\n","page_name":" 366 ","page_number":366},
  {"content":"\r\n\r\nنهم : عدول كردن از ايتمام به امامت ، و اين در صورتى است كه مأموم باشد ، يعنى اقتدا به امامى كرده باشد و در اثناى نماز ، پيش نماز را عذرى عارض شود كه نتواند نماز كرد ، مثل اين كه بينى او خون شود و آن كس را نايب خود كند و او را پيش بدارد كه امامت مردم را بكند ؛ كه در اين صورت جايز است كه آن شخص نقل نيّت از مأموميّت به امامت كند .\r\nدهم : عدول كردن از اقتدا كردن به پيش نمازى ، به اقتدا كردن به پيش نمازى ديگر ؛ و اين در وقتى است كه مثلا زيد اقتدا به عمرو پيش نماز كرده باشد و عمرو را عذرى به هم رسد كه نتواند امامت نمود و خالد را نايب خود كند و او را مقدّم بدارد كه مردم به او اقتدا كنند . در اين صورت جايز است كه زيد و ساير مأمومين از اقتدا كردن به عمرو عدول كنند به اقتدا نمودن به خالد ، يعنى در دل بگذرانند كه اقتدا مىكنم به خالد .\r\n\r\nسيم : [ تكبيرة الاحرام 
  ]\r\nاز واجبات نماز تكبيرة الاحرام است كه عبارت است از گفتن « اللّه اكبر » بعد از نيّت . و آن ركن است كه به ترك آن عمدا و سهوا نماز باطل مىشود . و همچنين زيادتى آن عمدا و سهوا باعث بطلان نماز است . پس اگر كسى يك تكبيرة الاحرام بگويد و داخل نماز شود ، اگر نوبت ديگر تكبير احرام بگويد ، نماز او باطل مىشود . پس اگر نوبت سيم تكبير احرام بگويد ، باز نماز منعقد مىشود و صحيح خواهد بود به شرطى كه تكبير سيم مقارن نيّت شود ، يعنى پيش از آن ، نيّت كند و بلافاصله تكبير بگويد .\r\nو در تكبيرة الاحرام امورى چند واجب است و امورى چند مستحب است ؛\r\nاما واجبات آن چند امر است :\r\nاول : آن كه به لفظ عربى ، هم چنان كه از شارع رسيده است بگويد ؛ يعنى بگويد :\r\n« اللّه اكبر » . پس اگر معناى آن را به فارسى يا لغتى ديگر غير عربى بگويد ، نماز او باطل است . و واجب است كه ترتيب را مراعات كند ، يعنى لفظ « اللّه » را بر لفظ « اكبر » مقدّم\r\n\r\n","description":"","footnote":"","page_name":" 367 ","page_number":367},
  {"content":"\r\n\r\nدارد و اعراب آن را درست بگويد . پس اگر لفظ « اكبر » را مقدّم بر لفظ « اللّه » دارد يا چيزى از اعراب را غلط بگويد ، نمازش باطل است .\r\nدوم : آن كه هر يك از حروف « اللّه اكبر » را از مخرج خود بيرون آورد ، به طريق مقرر در نزد قرّاء .\r\nسيم : آن كه همزهء « اللّه » و همزهء « اكبر » را قطع نمايد . پس اگر همزهء اللّه را به لفظ آخر نيّت وصل نمايد يا همزهء اكبر را به هاى اللّه وصل نمايد ، نماز او باطل است .\r\nچهارم : آن كه در ميان لفظ اللّه و لفظ اكبر فاصله در نيايد نه به سكوت و نه به لفظى ديگر ؛ مثل اين كه بگويد « اللّه تعالى اكبر » . و اگر فاصله به هم رسد ، نماز او باطل است .\r\nپنجم : آن كه تكبير احرام مقارن نيّت باشد . پس اگر اندك فاصله‌اى در ميان آن و نيّت واقع شود ، مثل آن كه اندك سكوتى يا لفظى در ميان آخر نيّت و اول تكبير احرام واقع شود ، مثل آن كه بگويد : « قربة الى اللّه هو اللّه اكبر » نمازش باطل است .\r\nششم : آن كه حرفى از حروف آن را ترك نكند و حرفى را نيز زياد نكند و به نحوى كه هست تغيير ندهد . پس اگر همزهء اللّه را مدّ دهد به نحوى كه به صورت استفهام شود ، نماز او باطل است .\r\nهفتم : آن كه الف لفظ اللّه را كه در ميان لام و ها است ظاهر كند و زياده از حد معتاد آن را مدّ ندهد . پس اگر الف را هيچ ظاهر نكند ، به نحوى كه ساقط شود يا آن را به قدرى مدّ دهد كه از وضع لفظ بيرون رود ، نمازش باطل است .\r\nهشتم : آن كه تكبير احرام را در حال ايستادن بگويد . پس اگر با وجود قدرت بر ايستادن ، آن را نشسته بگويد يا در حينى بگويد كه شروع به برخاستن كرده باشد ، نمازش باطل است . و همچنين اگر مأموم آن را در حين ركوع رفتن بگويد ، نماز او باطل است .\r\nنهم : آن كه تكبير را چنان بگويد كه خود بشنود . اگر كر باشد يا در موضعى باشد كه فرياد و صداهاى بسيار باشد ، بايد به نحوى بگويد كه اگر كر نمىبود يا فرياد و صداها\r\n\r\n","description":"","footnote":"","page_name":" 368 ","page_number":368},
  {"content":"\r\n\r\nنمىبود ، مىشنيد . و اگر به نحوى آهسته بگويد كه با وجود عدم مانع خود نشنود ، نمازش باطل است .\r\nدهم : آن كه اگر گنگ باشد ، به نحوى بگويد كه قدرت بر آن داشته باشد و اگر بالكليه از گفتن عاجز باشد ، به دل قصد كند و با انگشت اشاره كند و زبان را حركت دهد . و كسى كه عجمى باشد و نتواند درست تكلّم به تكبير احرام كند ، واجب است كه آن را ياد گيرد و مادامىكه وقت نماز وسعت دارد ، مشغول نماز نشود ، بلكه متوجه ياد گرفتن آن شود . و اگر وقت تنگ شود و هنوز آن را ياد نگرفته باشد ، بايد ترجمه آن را به لغتى كه مىتواند گفت ، بگويد . پس اگر فارسى زبان باشد ، بعد از نيّت مىگويد :\r\n« خدا بزرگ‌تر است » .\r\nو اما مستحبات تكبير احرام چند امر است :\r\nاول : برداشتن دست‌ها در وقت تكبير احرام . و سيد مرتضى دست برداشتن را « 1 » در تكبير احرام ، بلكه در جميع تكبيرات نماز واجب دانسته است ، و اظهر استحباب است .\r\nو مستحب است بلند كردن دست‌ها به قدرى باشد كه به برابر گوش‌ها برسند و از رو و گوش تجاوز نكنند . بلكه بهتر آن است كه سرهاى انگشتان در برابر گوش‌ها باشند كه بيشتر دست‌ها در برابر رو باشد و اندكى از آن‌ها در برابر نحر ، يعنى گردن باشد .\r\nدوم : آن كه ابتداى دست برداشتن ، مقارن ابتداى تكبير گفتن باشد و انتهاى دست برداشتن ، مقارن انتهاى تكبير گفتن باشد كه فرود آوردن « 2 » دست‌ها بعد از تمام شدن تكبير باشد .\r\nسيم : آن كه كف‌هاى دست در وقت برداشتن به جانب قبله باشد .\r\n\r\n\r\n","description":"","footnote":"\r\n( 1 ) . قول به وجوب دست برداشتن در تكبيرة الاحرام همچنان كه سيد مرتضى [ الانتصار : 44 
  ] و ابن جنيد [ ذكرى الشيعة 3 : 374 
  ] و بعضى از متأخرين [ مفاتيح الشرائع 1 : 126 ؛ الحدائق الناضرة 8 : 45 
  ] گفته‌اند ، خالى از قوّت نيست . ( احمد )\r\n( 2 ) . آن چه فرموده‌اند كه بايد فرود آوردن دستها بعد از تمام شدن تكبير باشد ، دليلى ندارد اگر چه ميان فقها شهرتى تمام دارد . ( احمد )\r\n","page_name":" 369 ","page_number":369},
  {"content":"\r\n\r\nچهارم : آن كه انگشتان به هم چسبيده باشند ، مگر انگشت بزرگ كه آن را ابهام گويند ، كه مىبايد از انگشتان ديگر دور باشد . « 1 »\r\nپنجم : آن كه الف ما بين ها و لام را در لفظ « اللّه » بيشتر از قدر طبيعى مدّ ندهد . و اگر بيشتر مدّ دهد ، مادامىكه به آن حد نرسد كه لفظ را از وضع خود بيرون برد ، باعث بطلان نماز نيست و اگر به آن حد رسد ، باعث بطلان است .\r\nششم : آن كه آخر تكبير را ساكن كند و اعراب آن را ظاهر نكند .\r\nهفتم : آن كه پيش نماز آن را بلند بگويد و مأموم آهسته ، و منفرد مخيّر است ميانهء بلند گفتن و آهسته گفتن .\r\nهشتم : آن كه در وقت تكبير احرام گفتن ، مستشعر عظمت و جبروت الهى شود و ماسواى او را حقير و پست شمارد .\r\nنهم : آن كه با تكبير احرام ، شش تكبير ديگر كه سنّت است به عمل آورد كه مجموع هفت تكبير شود ، و دعاهايى كه وارد شده بخواند ؛ به اين طريق كه اول سه تكبير بگويد و اين دعا بخواند : « اللهمّ أنت الملك الحقّ المبين لا إله إلّا أنت سبحانك و بحمدك إنّي ظلمت نفسي فاغفر لي ذنبي إنّه لا يغفر الذنوب إلّا أنت » .\r\nو بعد از آن ، دو تكبير بگويد و اين دعا بخواند : « لبّيك و سعديك و الخير في يديك و الشرّ ليس إليك و المهديّ من هديت لا ملجأ و لا منجا و لا مفرّ منك إلّا إليك سبحانك و حنانيك تباركت و تعاليت سبحانك ربّ البيت الحرام » .\r\nو بعد از آن ، دو تكبير بگويد و اين دعا بخواند : « وجّهت وجهي للذي فطر السموات و الأرض عالم الغيب و الشهادة حنيفا مسلما « 2 » و ما أنا من المشركين . إنّ صلاتي و نسكي\r\n\r\n\r\n","description":"","footnote":"\r\n( 1 ) . در اين كه بايد انگشت ابهام از ساير انگشتان دور باشد ، تأمل است ، بلكه در بعضى اخبار [ بحار الأنوار 81 : 225 ، ح 12 
  ] تصريح شده است كه بايد ابهام با سبّابه ضمّ بشود ، و اين اولى است . ( احمد )\r\n( 2 ) . سنّت است كه در دعاى توجه ، بعد از « حنيفا » و قبل از « مسلما » زياد كند كه : « على ملّة إبراهيم و دين محمد و ولاية أمير المؤمنين على بن أبي طالب صلوات اللّه عليهم » و بعد از « أنا من المسلمين » زياد كند : « لا إله غيرك و لا معبود سواك » . ( احمد )\r\n","page_name":" 370 ","page_number":370},
  {"content":"\r\n\r\nو محياي و مماتي للّه ربّ العالمين لا شريك له و بذلك امرت و أنا من المسلمين » . « 1 »\r\nو شيخ شهيد « 2 » گفته است كه بعد از تكبير ششم ، سنّت است اين دعا را بخواند : « يا محسن قد أتاك المسيء و قد أمرت المحسن أن يتجاوز عن المسيء و أنت المحسن و أنا المسيء فبحقّ محمّد و آل محمّد و تجاوز عن قبيح ما تعلم منّي » .\r\nو مشهور آن است كه محل اين دعا در وقت برخاستن به نماز است ، پيش از هفت تكبير . و اين نظر به حديثى « 3 » كه در اين باب وارد شده است اظهر است و اگر چه خواندن آن به نحوى كه شهيد گفته خوب است .\r\nو مصلّى مخيّر است كه هر يك از هفت تكبير را كه خواهد آن را تكبير واجب ، يعنى تكبير احرام قرار دهد . و مشهور آن است كه افضل آن است كه تكبير آخر را تكبير احرام قرار دهد . و نظر به احاديث « 4 » ، « 5 » افضل آن است كه تكبير اول را تكبير احرام قرار دهد .\r\nو جايز است كه هفت تكبير را پىدرپى بگويد و دعايى در ما بين آن‌ها نخواند . و مىتواند اكتفا به پنج تكبير يا سه تكبير كند و در هر صورت ، سنّت به عمل آورده خواهد بود ، و اگر چه فضيلت هفت تكبير با ادعيه ، بيشتر است . و به هر صورت ، وقت خواندن دعاى توجه ، يعنى « وجّهت وجهي » الى آخر ، بعد از تكبير احرام است ؛ و اگر چه تكبير اول را تكبير احرام قرار دهد .\r\nو بعضى « 6 » گفته‌اند كه : وقت آن بعد از تكبير احرام است ؛ خواه در اول واقع شود يا\r\n\r\n\r\n","description":"","footnote":"\r\n( 1 ) . وسائل الشيعة 6 : 24 ، باب 8 من أبواب تكبيرة الإحرام ، ح 1 .\r\n( 2 ) . ذكرى الشيعة 3 : 262 .\r\n( 3 ) . مستدرك الوسائل 4 : 123 ، باب 9 من أبواب القيام ، ح 2 .\r\n( 4 ) . اقوى آن است كه افضل آن است كه تكبير آخر را تكبيرة الإحرام قرار دهد ؛ هم چنان كه خود « طاب ثراه » در « معتمد » و « تلخيص » اختيار فرموده‌اند . ( احمد )\r\n( 5 ) . وسائل الشيعة 6 : 14 ، باب 2 من أبواب تكبيرة الإحرام ، ح 8 ؛ و ص 20 ، باب 7 ، ح 4 ؛ و ص 24 ، باب 8 ، ح 1 .\r\n( 6 ) . الوافي 8 : 638 .\r\n","page_name":" 371 ","page_number":371},
  {"content":"\r\n\r\nوسط يا آخر . و اين قول بىدليل است . و ظاهر آن است كه استحباب شش تكبير كه اضافه به تكبير احرام مىشود ، شامل جميع نمازهاست ؛ چه از نمازهاى واجب و چه از نمازهاى سنّت .\r\nو بعضى « 1 » ، استحباب را تخصيص به نمازهاى واجبى داده‌اند . و بعضى « 2 » تخصيص به بعضى مواضع داده‌اند . و ظاهر آن است كه استحباب ، شامل جميع نمازها باشد - هم چنان كه مذكور شد - لكن استحباب در هفت موضع اشدّ است ، هم چنان كه در فقه الرضا « 3 » مذكور است . و آن هفت موضع عبارت است از : اول هر فريضه و اول ركعت از هر دو ركعت نمازهاى شب و اول مفرده وتر و اول ركعت از هر دو ركعت نافلهء ظهر و اول ركعت از دو ركعت نماز احرام و اول ركعت از دو ركعت نماز وتيره « 4 » و اول ركعت از هر دو ركعت نوافل مغرب .\r\nو از اين هفت موضع ، در چهار موضع اول استحباب اشد است ؛ هم چنان كه در روايت زراره ، كه در كتاب فلاح السائل « 5 » روايت شده ، مذكور است .\r\n\r\nچهارم [ قرائت 
  ]\r\nاز واجبات نماز قرائت حمد و سوره است . و قرائت واجب است ، اما ركن نيست .\r\nلهذا ترك و زيادتى آن عمدا نماز را باطل مىكند و سهوا باطل نمىكند . و در اينجا چند مسأله است كه بايد بيان شود :\r\nمسألهء اول : واجب است قرائت فاتحه و سوره در ركعت اول و دوم از نمازهاى پنج‌گانه . و در نمازهاى سنّتى جايز است اكتفا كردن به حمد تنها و خواندن سوره لازم\r\n\r\n\r\n","description":"","footnote":"\r\n( 1 ) . مختلف الشيعة 2 : 186 ، مسألهء 88 .\r\n( 2 ) . ر . ك : مفتاح الكرامة 2 : 347 .\r\n( 3 ) . فقه الرضا عليه السّلام : 138 .\r\n( 4 ) . در عبارت فقه الرضا عليه السّلام ، دو ركعت وتيره مذكور نيست . بلى ، شيخ طوسى رحمه اللّه در « نهاية » [ النهاية : 73 
  ] ذكر كرده است . ( احمد )\r\n( 5 ) . فلاح السائل : 130 .\r\n","page_name":" 372 ","page_number":372},
  {"content":"\r\n\r\nنيست . و همچنين در نمازهاى واجبى در وقت ضرورت ، مثل ترس و بيمارى و تنگى وقت ، مىتوان اكتفا به فاتحه نمود .\r\nمسألهء دوم : واجب است مقدّم داشتن حمد بر سوره . پس اگر سهوا سوره را بر حمد مقدّم دارد ، واجب است كه نوبت ديگر بعد از حمد ، يعنى همان حمدى كه خوانده ، سوره را بخواند ، مادامىكه به ركوع نرفته باشد . و اگر وقتى متذكر شود كه به ركوع رفته باشد ، نمازش صحيح است و ترتيب از او ساقط است . و اگر عمدا سوره را مقدّم دارد ، نماز باطل است و اعادهء آن لازم است .\r\nو بعضى « 1 » گفته‌اند كه : حكم عمد هم مانند حكم سهو است . و اين مشكل است . « 2 »\r\nمسألهء سيم : واجب است كه در اول حمد و سوره  « بِسْمِ اللَّهِ الرَّحْمنِ الرَّحِيمِ » *  بگويد ، كه جزو حمد و سوره است . و اگر عمدا ترك كند ، نماز او باطل است .\r\nمسألهء چهارم : واجب است كه كلمات حمد و سوره را درست بگويد و الفاظ را تغيير ندهد و اخلال به حرفى از حروف نكند ، حتّى تشديد . پس اگر راء  « الرَّحْم‌َنِ »  و دال  « الدِّينِ »  را مشدّد نخواند ، نمازش باطل است . و مراعات اعراب از رفع و نصب و جر و جزم واجب است و اگر چيزى از اعراب را تغيير دهد ، نمازش باطل است ؛ خواه از تغيير آن ، معنا نيز متغيّر شود ، مثل اين كه تاء « انعمت » يا كاف « ايّاك » را مكسور نمايند ، يا از تغيير آن معنا متغيّر نشود ، مثل اين كه هاء « اللّه » را مضموم بخواند .\r\nو ظاهر آن است كه مراد از اعرابى كه صحيح است و مراعات آن واجب است در اينجا ، هر اعرابى نيست كه موافق عربيت باشد ، بلكه بايد به نحوى باشد كه نقل آن متواتر است در قرآن و موافق يكى از قرائت [ هاى 
  ] مشهوره است . و لازم نيست كه از اول تا آخر به يك قرائت بخواند ، بلكه اگر بعضى را به قرائت عاصم و حمزه و بعضى را به قرائت ديگران بخواند جايز است .\r\n\r\n\r\n","description":"","footnote":"\r\n( 1 ) . المبسوط 1 : 105 ؛ شرائع الإسلام 1 : 72 ؛ مدارك الأحكام 3 : 351 .\r\n( 2 ) . اقوى آن است كه هرگاه عمدا سوره را مقدم دارد ، حكم آن مثل حكم سهو است و اعاده لازم نيست .\r\n( احمد )\r\n","page_name":" 373 ","page_number":373},
  {"content":"\r\n\r\nو قدر واجب از قرائت آن است كه حرف‌ها را از مخرج مقرره اخراج كند و مدّ متصل را به جا آورد ، چون مدّ « و لا الضّالين » در حمد و مدّ « الملائكه » در « انا انزلناه » و اگر اخلال به آن كند ، نمازش باطل است . و ساير ضوابط و صفات و تجويداتى كه قرّاء نقل كرده‌اند ، از اظهار و اخفاء و جهر و همس و استعلا و اطباق و غنّه و مدّهاى منفصل و امثال اين‌ها ، مراعات آن‌ها لازم نيست ، ليكن اولى است ؛ به شرطى كه اشتغال به آن‌ها موجب وسواس و مانع از حضور قلب نشود .\r\nو بعضى « 1 » ، مراعات ادغام صغير ، چون « هل لك » و « بل لهم » و « من ربك » را واجب دانسته‌اند . و اين ثابت نيست .\r\nو سنّت است كه حروف را خوب ظاهر كند و در اداى آن تأنّى به عمل آورد و مواضع وقف را به جا آورد . و اولى آن است كه در حال وقف نفس را قطع كند و در غير وقف ، نفس را قطع نكند . پس مهما امكن ، وقف به حركت و وصل به سكون نكند . و ظاهر آن است كه در مثل ياء « اياك » و ياء « ربى العظيم » و ياء « ربى الاعلى » ، هر يك از اشباع و عدم اشباع جايز باشد . پس حكم به عدم جواز اول - هم چنان كه عقيده بعضى از قرّاء معاصرين است - يا به عدم جواز دوم - هم چنان كه اعتقاد بعضى ديگر است - راهى ندارد .\r\nو حاصل كلام آن است كه از قرائت قدر واجب ، بعد از تصحيح الفاظ و اعراب ، اخراج حروف از مخارج و اداى مدّ متصل است . و غير اين از صفات و قواعدى كه در علم قرائت معتبر است ، از اخفا و ادغام و غنّه و همس و اماله و اشباع ، چون اشباع كسره كاف « مالك » و اشباع دال « نعبد » ، و وقف تام و حسن از جملهء مستحبات است نه واجبات .\r\nو در فاتحه چهار وقف تام است :\r\nاول : وقف بر آخر « بسم اللّه » ؛\r\n\r\n\r\n","description":"","footnote":"\r\n( 1 ) . البيان : 157 ؛ جامع المقاصد 2 : 245 ؛ مسالك الأفهام 1 : 203 .\r\n","page_name":" 374 ","page_number":374},
  {"content":"\r\n\r\nدوم : بر  « يَوْمِ الدِّينِ »  ؛\r\nسيم : بر  « نَسْتَعِينُ »  ؛\r\nچهارم : بر  « وَ لَا الضَّالِّينَ »  .\r\nو ده وقف حسن است :\r\nاول : بر  « بِسْمِ اللَّهِ »  ؛\r\nدوم : بر  « الرَّحْمنِ »  ؛\r\nسيم : بر  « الْحَمْدُ لِلَّهِ »  ؛\r\nچهارم : بر  « رَبِّ الْعالَمِينَ »  ؛\r\nپنجم : بر  « الرَّحْمنِ »  ؛\r\nششم : بر  « الرَّحِيمِ »  ؛\r\nهفتم : بر  « إِيَّاكَ نَعْبُدُ »  ؛\r\nهشتم : بر  « الْمُسْتَقِيمَ »  ؛\r\nنهم : بر  « أَنْعَمْتَ عَلَيْهِمْ »  ؛\r\nدهم : بر  « غَيْرِ الْمَغْضُوبِ عَلَيْهِمْ »  .\r\nمسألهء پنجم : واجب است مراعات ترتيب در ميان آيات و كلمات ، به نحوى كه منقول و مقرر است . و هرگاه مخالفت ترتيب كند ، مثل اين كه بعد از خواندن  « الْحَمْدُ »  تا  « الرَّحْمنِ الرَّحِيمِ »  ،  « مالِكِ يَوْمِ الدِّينِ »  را بعد از  « إِيَّاكَ نَعْبُدُ وَ إِيَّاكَ نَسْتَعِينُ »  بگويد ، يا ابتدا نصف آخر حمد را بخواند و بعد از آن ، نصف اول را بخواند ، پس اگر آن مخالفت از راه فراموشى باشد و متذكر شدن او بعد از ركوع باشد ، بر او حرجى نيست و نمازش صحيح است . و اگر متذكر شدن او پيش از ركوع باشد ، بايد بنا را بر مراعات ترتيب گذارد ؛ يعنى بعد از خواندن  « مالِكِ يَوْمِ الدِّينِ »  و نصف اول فاتحه ، نوبت ديگر  « إِيَّاكَ نَعْبُدُ وَ إِيَّاكَ نَسْتَعِينُ »  و نصف آخر فاتحه را بخواند . و اگر مخالفت ترتيب را به نحوى نموده باشد كه بنا گذاشتن ممكن نباشد ، مثل اين كه اول بگويد :  « الرَّحْمنِ الرَّحِيمِ »  و بعد بگويد :  « إِيَّاكَ نَعْبُدُ وَ إِيَّاكَ نَسْتَعِينُ »  و بعد بگويد :  « غَيْرِ الْمَغْضُوبِ \r\n\r\n","description":"","footnote":"","page_name":" 375 ","page_number":375},
  {"content":"\r\n\r\n عَلَيْهِمْ »  ، در اين صورت اگر پيش از ركوع متذكر شود ، واجب است كه همهء حمد را اعاده كند . و اگر مخالفت ترتيب از راه عمد باشد ، نمازش باطل است و اعادهء آن لازم است .\r\nو بعضى « 1 » گفته‌اند كه : اگر بنا گذاشتن بر مراعات ترتيب ممكن باشد ، هم چنان كه در شق اول در صورت فراموشى ، بنا مىگذارد و ترتيب را به عمل مىآورد و اعادهء نماز لازم نيست . و اين مشكل است .\r\nمسألهء ششم : موالات در ميان كلمات و آيات واجب است ، يعنى بايد در ميان الفاظ قرائت فاصله واقع نشود ؛ خواه به سكوت طويل و خواه به كلمه‌اى كه غير قرآن و دعا باشد . اما فاصله به هر يك از قرآن و دعا جايز است ؛ به شرطى كه انتظام قرآن بر طرف نشود . پس دعا كردن به مباح و رد سلام و حمد در نزد عطسه و طلب كردن رحمت در نزد آيهء رحمت و استعاذه از عذاب در نزد آيهء عذاب و تسميت عاطس ، يعنى گفتن « يرحمك اللّه » به كسى كه عطسه كند و صلوات بر پيغمبر صلّى اللّه عليه و آله فرستادن ، هرگاه نام او را بشنود ضرر ندارد .\r\nمسألهء هفتم : واجب است كه با وجود قدرت ، فاتحه و سوره را از بر بخواند . پس اگر از روى نوشته بخواند با وجود آن كه تواند « 2 » از بر بخواند ، نمازش باطل است .\r\nو بعضى « 3 » آن را تجويز كرده‌اند و مبطل ندانسته‌اند ، و خالى از اشكال نيست .\r\nمسألهء هشتم : كسى كه گنگ باشد ، بايد كه به قدر مقدور سعى كند كه آن چه تواند گفت ، بگويد . و اگر بالكليه از تكلّم عاجز باشد ، بايد به دل قصد كند و زبان را حركت دهد به نيّت آن كه اين حركت بدل از قرائت است .\r\nو كسى كه « الثع » باشد ، يعنى به عوض بعضى از حروف ، بعضى ديگر از حروف\r\n\r\n\r\n","description":"","footnote":"\r\n( 1 ) . مسالك الأفهام 1 : 204 ؛ مدارك الأحكام 3 : 342 .\r\n( 2 ) . اقوى آن است كه با وجود آن كه ممكن باشد از براى او حفظ كردن ، باز مىتواند از روى نوشته بخواند و اصلا مبطل نيست . بلى ، سنّت است كه با وجود امكان ، از بر بخواند . ( احمد )\r\n( 3 ) . تذكرة الفقهاء 3 : 136 ، مسألهء 224 ؛ مفاتيح الشرائع 1 : 129 .\r\n","page_name":" 376 ","page_number":376},
  {"content":"\r\n\r\n[ را 
  ] بگويد ، مثل اين كه به عوض راء ، عين يا لام بگويد و به عوض سين ، ثاء بگويد ، و كسى كه در زبانش لكنت باشد كه بعضى از حروف را بعد از ترديد بسيار اخراج كند ، چون « تمتام » كه در تاء ترديد مىكند تا آن را اخراج كند و چون « فأفأ » كه در فاء ترديد مىكند تا به آن تلفظ كند و مانند كسى كه در قاف يا غير آن ترديد مىكند تا آن را بيرون آورد ، بايد به قدر مقدور سعى در اصلاح زبان خود بكند . و با وجود اميد اصلاح در وسعت وقت نماز نكند و آن را اصلاح كند و اگر از اصلاح عاجز باشد ، آن چه قدرت بر آن دارى مجزى است .\r\nمسألهء نهم : كسى كه جاهل به فاتحه باشد و نتواند آن را بر نهج صحيح بخواند ، واجب است كه غايت سعى و جهد كند در ياد گرفتن آن . و اگر قصور نقصان او به نحوى باشد كه با وجود سعى تمام ، عاجز از ياد گرفتن باشد يا وقت نماز تنگ شود و هنوز ياد نگرفته باشد ، اگر اقتدا كردن او به پيش نماز عادلى ممكن باشد ، بايد اقتدا كند و اگر اقتدا كردن ممكن نباشد و قدرى از فاتحه را درست داند ، بايد همان قدر را بخواند .\r\nو ظاهر آن است كه در اين صورت ، لازم نيست كه به عوض آن چه را نمىداند چيزى از قرآن يا ذكر كه مىداند بخواند ؛ و اگر چه خواندن به تفصيلى كه مذكور خواهد شد احوط است . و در صورتى كه عوض را بخواند ، بايد مراعات ترتيب را بكند ؛ يعنى اگر اول فاتحه را داند ، عوض را در آخر بخواند و اگر آخر آن را داند ، عوض را در اول بخواند و اگر وسط آن را داند ، قدرى از عوض را در اول بخواند و قدرى را در آخر و اگر هيچ چيز از فاتحه را درست نداند ، لازم است كه به عوض آن ، آن چه را از قرآن داند بخواند .\r\nو ضرور نيست كه آن چه مىخواند ، در قدر ، مساوى فاتحه باشد ، بلكه اندكى زياد و كم مانعى ندارد . بلى ، مساوى بودن سنّت است و با وجود امكان ، آن چه مىخواند بايد به ترتيبى باشد كه وارد شده . و اگر آن قدرى كه مىداند و به عوض فاتحه مىخواند ، چند آيه به ترتيب و پىدرپى نباشد ، بلكه متفرق باشد ، در اين صورت\r\n\r\n","description":"","footnote":"","page_name":" 377 ","page_number":377},
  {"content":"\r\n\r\nمانعى ندارد كه آن را بر سبيل تفرق ، بدون ترتيب بخواند . و اگر هيچ از قرآن نداند ، به عوض فاتحه ، تهليل و تسبيح و تكبير گويد .\r\nو احوط آن است كه اگر تسبيحات اربع ، يعنى « سبحان اللّه و الحمد للّه و لا إله الا اللّه و اللّه اكبر » را داند ، آن را مقدّم دارد . و اولى آن است كه اين اذكار را به قدرى بخواند كه در حروف ، مساوى فاتحه باشد . و اگر هيچ ذكرى نداند ، پس اگر ترجمهء ذكرى را به فارسى يا زبانى ديگر داند ، آن را بخواند و اگر آن را هم نداند ، بايد به قدر فاتحه خواندن از براى نماز بايستد ، آنگاه ركوع و سجود در ساير اعمال را به عمل آورد .\r\nو آن چه مذكور شد حكم ندانستن فاتحه است . اما حكم ندانستن سوره آن است كه اگر هيچ سوره‌اى را تمام نداند ، پس اگر بعضى از يك سوره را داند ، همان را مىخواند و كافى است . و اگر هيچ آيه از هيچ سوره‌اى [ را 
  ] نداند ، اكتفا به خواندن فاتحه مىكند و عوض آوردن ذكر تسبيحات اربع يا غير آن از اذكار لازم نيست ؛ زيرا كه دانستى كه در حالت ضرورت ، وجوب سوره ساقط است .\r\nو مخفى نيست كه غالب مردم در اين اعصار ، حمد و سوره و ساير اذكار واجبهء نماز را درست نمىدانند و با وجود قدرت بر تصحيح آن ، سعى در ياد گرفتن آن نمىكنند . و اين معنا باعث بطلان « 1 » نماز ايشان ، بلكه باعث بطلان حج ايشان نيز است ؛ زيرا كه دو ركعت نماز طواف ، از اركان حج است و همين كه درست نباشد ، حج هم فاسد است . پس بر اهل ايمان « 2 » و شيعيان اهل بيت حضرت سيد الانام لازم است كه در اين باب سعى كنند تا حمد و سوره و ساير اذكار واجبه نماز را درست نمايند كه تارك الصلاة نباشند .\r\nمسألهء دهم : واجب است بر مردان كه نماز صبح و دو ركعت اول شام و دو ركعت اول نماز خفتن را بلند بخوانند و باقى را آهسته بخوانند . و اگر با وجود علم به مسأله كوتاهى كنند و در موضعى كه بايد بلند خوانند آهسته بخوانند يا بالعكس ، نماز ايشان\r\n\r\n\r\n","description":"","footnote":"\r\n( 1 ) . در بطلان حج به بطلان دو ركعت طواف ، تأمل است . ( احمد )\r\n( 2 ) . در نسخهء « ب و ج » : « اسلام » بجاى « ايمان » .\r\n","page_name":" 378 ","page_number":378},
  {"content":"\r\n\r\nباطل است . اما جاهل به مسأله در اين موضع معذور است ، يعنى كسى كه نداند كه در نماز صبح و دو ركعت اول شام و خفتن بلند خواندن و در باقى آهسته خواندن واجب است ، هرگاه مخالفت كند ضرر ندارد و نمازش صحيح است .\r\nو همچنين است حكم كسى كه فراموش كرده باشد . پس اگر در اثناى قرائت مطلع شود بر مخالفت جهر يا اخفات ، از سر گرفتن قرائت بر او لازم نيست ، بلكه همين بايد در آن چه باقى مانده ، جهل و اخفات را به عمل آورد .\r\nو بر زنان ، جهر ، يعنى بلند خواندن در موضع جهر ، يعنى نماز صبح و دو ركعت اول شام و خفتن لازم نيست . ليكن اگر بلند بخواند در جايى كه صداى ايشان را نامحرم نشنود ، جايز است . و اگر صداى ايشان را نامحرم بشنود ، نماز او باطل است . و ظاهر آن است كه اخفات در موضع جهر بر زن واجب باشد ، و قول به عدم وجوب ضعيف است .\r\nو حكم نماز قضا در جهر و اخفات حكم ادا است . و جهر و اخفات به نحوى كه مذكور شد ، مخصوص حمد و سوره است و در ساير اذكار واجبهء نماز ، از ذكر ركوع و سجود و تشهّد و تسليم منفرد ، مخيّر است ميان جهر و اخفات در همهء نمازها و در اين خصوص ، فرقى در مواضع جهر و مواضع اخفات نيست .\r\nو از براى مأموم مستحب است اخفات مطلقا ، و از براى امام مستحب است جهر . و سنّت است كه امام در موضع جهر ، قرائت و ساير اذكار و در موضع اخفات ، غير قرائت از اذكار را به مأموم بشنواند ؛ مادامىكه شنوانيدن ، موقوف بر جهر مفرط نباشد .\r\nو در مواضع اخفات ، جهر به  « بِسْمِ اللَّهِ » *  در حمد و سوره مستحب است ، بنابر اشهر و اقوى ؛ خواه در دو ركعت اول باشد يا در دو ركعت آخر و خواه مصلى امام باشد يا منفرد .\r\nو در دو ركعت اول هر نمازى پيش از شروع در قرائت ، سنّت است كه بگويد :\r\n« اعوذ باللّه من الشيطان الرجيم » يا « اعوذ باللّه السميع العليم من الشيطان الرجيم » . و\r\n\r\n","description":"","footnote":"","page_name":" 379 ","page_number":379},
  {"content":"\r\n\r\nمستحب است كه آن را آهسته بگويد نه بلند و اگر چه نمازهاى جهريه باشد .\r\nو سنّت است كه جميع نوافل شب را بلند بخواند و جميع نوافل روز را آهسته بخواند .\r\nو سنّت است جهر در قرائت نماز جمعه و در قرائت دو ركعت اول از نماز ظهر در روز جمعه ؛ خواه به جماعت بشود و خواه به انفراد .\r\nو شناختن جهر و اخفات ، محوّل به عرف است ، يعنى آن چه را در عرف جهر گويند ، جهر است و آن چه را اخفات گويند ، اخفات است .\r\nو بعضى « 1 » گفته‌اند كه : اقل مرتبهء جهر آن است كه كسى در نزديك مصلّى باشد و گوش او صحيح باشد ، آن را بشنود و اقل اخفات آن است كه مصلّى خود بشنود .\r\nمسألهء يازدهم : در ركعت سيم نماز مغرب و در ركعت سيم و چهارم نماز چهار ركعتى ، مصلّى مخيّر است ميان حمد و خواندن تسبيحات و اگر چه در دو ركعت اول ، خواندن حمد را فراموش كرده باشد .\r\nو بنابر اقوى ، خواندن تسبيحات افضل است ؛ خواه منفرد باشد و خواه امام ، و خواه امام احتمال دهد كه در اين دو ركعت مأمومى به او ملحق شود يا نه . و مأموم « 2 » البتّه تسبيحات بخواند و حمد را نخواند ، بنابر اظهر .\r\nو در مقدار تسبيحات خلاف است ؛ بعضى « 3 » گفته‌اند كه سه نوبت بايد گفت :\r\n« سبحان اللّه و الحمد للّه و لا إله الّا اللّه و اللّه اكبر » كه مجموع ، دوازده تسبيح شود . و بعضى « 4 » اكتفا به ده تسبيح كرده‌اند به انداختن تكبير در دو نوبت . اول و بعضى « 5 » اكتفا به\r\n\r\n\r\n","description":"","footnote":"\r\n( 1 ) . شرائع الإسلام 1 : 72 ؛ تذكرة الفقهاء 3 : 153 ، مسألهء 237 ؛ ذكرى الشيعة 3 : 321 .\r\n( 2 ) . اقوى در نظر حقير آن است كه از براى مأموم ، هيچ يك از حمد و تسبيحات در ركعت آخر مغرب و دو ركعت آخر چهار ركعتى لازم نيست ؛ اگر چه اولى و افضل تسبيحات است . ليكن در امام از براى هيچ يك از فاتحه و تسبيحات ، افضليت ثابت نيست ، بلكه هر دو مساوىاند . ( احمد )\r\n( 3 ) . النهاية : 76 ؛ البيان : 159 .\r\n( 4 ) . المبسوط 1 : 106 ؛ المراسم : 72 ؛ السرائر 1 : 222 .\r\n( 5 ) . من لا يحضره الفقيه 1 : 392 ، ضمن ح 1159 ؛ الكافي في الفقه : 117 .\r\n","page_name":" 380 ","page_number":380},
  {"content":"\r\n\r\nنه تسبيح كرده‌اند به انداختن تكبير در هر سه نوبت . و بعضى « 1 » اكتفا به چهار تسبيح كرده‌اند كه يك مرتبه بگويد : « سبحان اللّه و الحمد للّه و لا إله الا اللّه و اللّه اكبر » . و بعضى « 2 » اكتفا به سه تسبيح كرده‌اند به انداختن تهليل .\r\nو اقرب آن است « 3 » كه قدر واجب ، چهار تسبيح است كه يك نوبت بگويد : « سبحان اللّه و الحمد للّه و لا إله الا اللّه و اللّه اكبر » .\r\nو زايد بر اين از آن چه مذكور شد ، مستحب است . و افضل ، جميع دوازده مرتبهء تسبيح است به اضافه نمودن « استغفر اللّه » در آخر .\r\nو واجب است كه تسبيحات را آهسته بخواند و قول به جواز بلند خواندن ، ضعيف است .\r\nو احوط ، بلكه اظهر آن است كه در تسبيحات ، ترتيب را مراعات كند ؛ يعنى اول « سبحان اللّه » بگويد و بعد از آن « الحمد للّه » و بعد از آن « لا إله الا اللّه » و بعد از آن « اللّه اكبر » . و بعضى « 4 » ترتيب را لازم ندانسته‌اند . و گفتن « بسمله » با تسبيحات ، نه لازم است و نه سنّت ، ليكن گفتن آن باعث بطلان نيست .\r\nو اگر شك در عدد تسبيحات كند و نداند كه چقدر گفته ، بنا را بر كمتر مىگذارد و اگر سهوا زيادتر از قدر واجب و مستحب بگويد ، ضرر ندارد . و ظاهر كلام فقها آن است كه زياده از دوازده تسبيح و يك استغفار مستحب نيست .\r\nو ابن ابى عقيل « 5 » تصريح كرده است كه مستحب است كه « سبحان اللّه و الحمد للّه و لا إله الا اللّه و اللّه اكبر » را هفت مرتبه يا پنج مرتبه بگويد ، و دليل آن معلوم نيست .\r\n\r\n\r\n","description":"","footnote":"\r\n( 1 ) . المقنعة : 113 ؛ الاستبصار 1 : 121 ؛ منتهى المطلب 5 : 76 .\r\n( 2 ) . الكافي في الفقه : 117 .\r\n( 3 ) . اقوى آن است كه قدر واجب ، « سبحان اللّه » و « الحمد للّه » و يكى از « لا إله الا اللّه » است يا « اللّه اكبر » كه مجموع ، سه تسبيح باشد و بقيهء آن چه زياد مىشود ، بر سبيل استحباب است . و خود نيز « طاب ثراه » در « معتمد » چنين اختيار فرموده‌اند . ( احمد )\r\n( 4 ) . ذكرى الشيعة 3 : 318 .\r\n( 5 ) . علّامه در مختلف الشيعة 2 : 164 ، مسألهء 90 ، از ابن أبى عقيل حكايت كرده است .\r\n","page_name":" 381 ","page_number":381},
  {"content":"\r\n\r\nو جايز است كه در يك ركعت ، حمد بخواند و در ركعت ديگر ، تسبيحات بخواند .\r\nو هرگاه شروع در خواندن يك كدام از حمد يا تسبيحات كند ، جايز نيست كه عدول به ديگرى كند ؛ خواه آن ديگر در نزد او افضل باشد يا نه ، و خواه شروع او به خواندن آن چه را اختيار نموده به قصد بوده يا نه . و اگر قصد كرده كه يك كدام را بخواند و زبان او به ديگرى سبقت گيرد ، در اين صورت مىتواند عدول به آن كه قصد كرده بكند . و مىتواند آن ديگر را هم كه بر زبان جارى شده بخواند ، ليكن در اين وقت احوط آن است كه آن را از سر بگيرد .\r\nمسألهء دوازدهم : واجب است كه در وقت گفتن  « بِسْمِ اللَّهِ » *  ، تعيين سوره بكند . پس اگر در وقت « 1 »  « بِسْمِ اللَّهِ » *  قصد سوره معينه نكند و بدون تعيين سوره بخواند بىصورت است ؛ مگر آن كه عادت او چنان باشد كه هميشه بعد از حمد در همهء نمازها يا در بعضى از نمازها در هر دو ركعت يا يك ركعت ، سوره‌اى مخصوصه را بخواند كه در اين صورت ، قصد آن سوره در  « بِسْمِ اللَّهِ » *  لازم نيست .\r\nو همچنين است حكم اگر به نذر و مانند آن ، خواندن سوره معينه در بعضى از نمازها يا همهء نمازها [ را 
  ] بر خود لازم ساخته باشد . و بدون عادت و نذر اگر كسى از راه فراموشى در  « بِسْمِ اللَّهِ » *  قصد سورهء معينه را نكند يا قصد سوره‌اى كند و غير آن را بخواند ، اگر پيش از ركوع متذكر شود ، بايد برگردد و در  « بِسْمِ اللَّهِ » *  سوره را تعيين كند و بخواند و اگر چه سوره‌اى را كه شروع كرده ، سورهء مباركهء   « قُلْ هُوَ اللَّهُ أَحَدٌ »   يا   « قُلْ يا أَيُّهَا الْكافِرُونَ »   باشد . و اگر بعد از ركوع متذكر شود ، بر نمىگردد ، بلكه نماز را تمام مىكند و نمازش صحيح است .\r\nو بعضى « 2 » گفته‌اند كه اگر در اول نماز يا در اثناى قرائت فاتحه قصد سورهء معينه داشته باشد ، ديگر احتياج به تعيين آن در وقت  « بِسْمِ اللَّهِ » *  نيست . و اگر تعيين را در\r\n\r\n\r\n","description":"","footnote":"\r\n( 1 ) . حق آن است كه در وقت گفتن  « بِسْمِ اللَّهِ » *  تعيين سوره در قصد لازم نيست ، و همچنين در هيچ وقتى لازم نيست . و خود « طاب ثراه » در « معتمد » نيز چنين اختيار فرموده‌اند . ( احمد )\r\n( 2 ) . الموجز الحاوي ( ضمن الرسائل العشر ) : 78 .\r\n","page_name":" 382 ","page_number":382},
  {"content":"\r\n\r\nوقت گفتن  « بِسْمِ اللَّهِ » *  فراموش كند ، ضرر ندارد . و اين خالى از رجحانى نيست ؛ به شرط آن كه با وجود آن كه خواندن آن بعد از قصد اول در وقت گفتن  « بِسْمِ اللَّهِ » *  يا پيش از آن ، قصد سورهء ديگر را نكند كه اگر قصد سورهء ديگر كند ، بايد آن ديگر را بخواند و خواندن سوره‌اى كه ابتدا قصد كرده بود صورت ندارد .\r\nو اگر كسى در وقت خواندن سوره شك كند كه آيا در  « بِسْمِ اللَّهِ » *  قصد آن را كرده يا نه ، ظاهر آن است كه مادامىكه به ركوع يا قنوت نرفته باشد برگردد .\r\nو بعضى « 1 » گفته‌اند كه : احتياج به برگشتن نيست و چون يقين به عدم قصد ندارد ، ضرر ندارد . و ظاهر اين قول راهى ندارد .\r\nمسألهء سيزدهم : جايز است « 2 » عدول كردن از سوره‌اى به سوره‌اى ديگر ، مادامىكه به نصف نرسيده باشد ، و اگر به نصف رسيده باشد ، عدول كردن جايز نيست .\r\nو عدول كردن از سورهء « اخلاص » و سورهء   « قُلْ يا أَيُّهَا الْكافِرُونَ »   مطلقا جايز نيست ؛ خواه به نصف رسيده باشد يا نه . بلى ، عدول نمودن از اين دو سورهء به سوره جمعه و سورهء منافقين در نماز جمعه و ظهر روز جمعه جايز است ؛ به شرط آن كه به نصف نرسيده باشد و اختيار آن دو سوره را از روى عمد و قصد نكرده باشد .\r\nو هرگاه از سوره‌اى به سوره‌اى ديگر عدول كند ، واجب است كه بسمله را اعاده كند و اكتفا به بسمله كه در سورهء اول خوانده نكند .\r\nمسألهء چهاردهم : خواندن زياده بر يك سوره بعد از حمد در نماز نافله ، باكى نيست و در نماز فريضه ، بنابر اظهر مكروه است نه حرام ؛ خواه آن زيادتى ، يك سوره تمام باشد يا بعضى از سوره باشد ، و خواه از سوره‌اى باشد كه اول خوانده ، يعنى نوبت\r\n\r\n\r\n","description":"","footnote":"\r\n( 1 ) . ذخيرة المعاد : 281 .\r\n( 2 ) . بدان كه نظر به احاديث و اخبار ، احتمال جواز عدول مىرود در غير اخلاص و حمد اگر چه از نصف هم تجاوز كرده باشد . ليكن چون مظنهء انعقاد اجماع است بر اين كه بعد از نصف نمىتوان عدول نمود ، لهذا حكم به عدم جواز عدول بعد از تجاوز از نصف ، خالى از اشكال نيست .\r\nو مخفى نماند كه اظهر آن است كه در نصف هم نمىتوان عدول نمود و عدم جواز عدول به سبب ظن اجماع ، در گذشتن نصف است . ( احمد )\r\n","page_name":" 383 ","page_number":383},
  {"content":"\r\n\r\nدوم آن را مكرر كند يا از غير آن سوره باشد .\r\nو بعضى « 1 » زياد كردن را مطلقا حرام دانسته‌اند . و بعضى « 2 » با وجود حرمت ، باعث بطلان نماز نيز دانسته‌اند . و اقوى كراهت است ، هم چنان كه مذكور شد .\r\nو هرگاه بعد از حمد ، سورهء   « أَ لَمْ تَرَ كَيْفَ »   بخواند ، [ بايد 
  ] در عقب آن ، سورهء   « لِإِيلافِ »   بخواند . و اگر سورهء   « وَ الضُّحى »   بخواند ، [ بايد 
  ] در عقب آن ، سورهء   « أَ لَمْ نَشْرَحْ »   بخواند . و اكثر را عقيده آن است كه جمع در ميان هر يك از اين دو سوره بر سبيل وجوب است و لازم است كه در ما بين آن‌ها بسمله را ترك كند .\r\nو بعضى « 3 » را اعتقاد آن است كه جمع بر سبيل وجوب است ، ليكن گفتن بسمله از براى سوره دوم نيز لازم است .\r\nو بعضى « 4 » را اعتقاد آن است « 5 » كه جمع بر سبيل جواز است . و ظاهر قول وسط است .\r\nمسألهء پانزدهم : حرام است آمين گفتن بعد از خواندن فاتحه ، اما باعث بطلان نماز نيست ، بنابر اقوى .\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 306 ، ضمن ح 921 ؛ الانتصار : 44 ؛ الكافي في الفقه : 118 .\r\n( 2 ) . النهاية : 75 ؛ إرشاد الأذهان 1 : 253 .\r\n( 3 ) . التنقيح الرائع 1 : 204 ؛ الروضة البهيّة 1 : 269 .\r\n( 4 ) . المعتبر 2 : 188 ؛ مجمع الفائدة و البرهان 2 : 243 ؛ مدارك الأحكام 3 : 378 .\r\n( 5 ) . بدان كه در حرام بودن خواندن سوره طويلى كه باعث فوات وقت شود ، بعضى از متأخرين [ مدارك الأحكام 3 : 354 ؛ الحدائق الناضرة 8 : 126 
  ] گفته‌اند : حرمت در وقتى است كه خواندن زيادتر از يك سوره در نماز فريضه حرام باشد . اما هرگاه مكروه باشد - هم چنان كه حق است - حرام نخواهد بود ؛ زيرا كه در اين وقت از براى مصلى جايز است كه قطع سوره طويله را بكند و سوره مختصره بخواند . و مخفى نماند كه آن در وقتى صحيح است كه مراد از خواندن سوره مذكوره ، شروع كردن در آن باشد . اما هرگاه مراد آن باشد كه حرام است كه مصلى با وجود آن كه بداند كه وقت وسعت ندارد ، در نماز تمام سوره مذكوره را بخواند كه بعضى از افعال نماز در خارج وقت واقع شود . و اين قول صحيح نخواهد بود ، بلكه اصل خواندن سوره ، حرام خواهد بود و باعث بطلان نماز خواهد بود . و مراد از اينجا ، همان معناى دوم است .\r\nپس تفصيلى كه فرموده‌اند ، اصلا بحثى بر آن وارد نيست . ( احمد )\r\n","page_name":" 384 ","page_number":384},
  {"content":"\r\n\r\nمسألهء شانزدهم : حرام است خواندن سوره طويلى كه موجب آن شود « 1 » كه بعضى از افعال واجبى نماز در خارج وقت واقع شود . و حرام بودن در صورتى است كه داند كه وقت ، وسعت خواندن آن سوره را ندارد و عمدا آن را بخواند . اما هرگاه سهوا آن را بخواند يا در وقت شروع ، هم چنان مىدانست كه وقت ، وفا به خواندن آن مىكند و در اثنا معلوم شود كه وقت وفا نمىكند ، در اين صورت ، حرمت ، تعلّق به آن نمىگيرد . و ليكن بعد از تذكر و معلوم شدن كه وقت ، وفا به خواندن آن نمىكند ، بايد عدول به سورهء قصير كند و اگر چه از نصف تجاوز كرده باشد .\r\nمسألهء هفدهم : حرام است خواندن سوره‌اى از سوره‌هاى سجده واجب در نماز فريضه . و اگر عمدا آن را بخواند ، نمازش باطل مىشود ، بلكه به مجرد شروع در خواندن آن ، نماز باطل مىشود . و اگر سهوا آن را بخواند ، پس اگر پيش از رسيدن به موضع سجده متذكر شود ، بايد عدول به سوره‌اى ديگر كند ؛ خواه از نصف گذشته باشد يا نه . و اگر بعد از رسيدن به موضع سجده متذكر شود ، بايد از براى سجده اشاره كند و بعد از تمام كردن نماز ، سجده را قضا كند .\r\nو بعضى « 2 » گفته‌اند : مادامىكه داخل ركوع نشده باشد ، بايد عدول به سورهء ديگر كند . و اظهر اول است .\r\nو همچنين است حكم ، نسبت به كسى كه در نماز باشد و ديگرى آيهء سجده را بخواند و او بشنود ؛ يعنى بايد از براى سجده ايماء كند و بعد از فارغ شدن ، سجده را قضا كند . و كسى كه در نوافل سورهء سجده را بخواند ، چون به موضع سجده رسد بايد سجده كند و بعد از آن برخيزد و از آن موضعى كه واگذاشته بگيرد و نماز را تمام كند .\r\nو اگر سجده در آخر سوره باشد ، چون سوره « اقرأ » ، سنّت است كه بعد از برخاستن ، فاتحه را بخواند آنگاه به ركوع رود و نماز را تمام كند .\r\n\r\n\r\n","description":"","footnote":"\r\n( 1 ) . اقوى ، هم چنان كه خود « طاب ثراه » در « معتمد » اختيار فرموده‌اند آن است كه جمع بين دو سوره   « أَ لَمْ تَرَ كَيْفَ »   و   « لِإِيلافِ »   و دو سوره   « وَ الضُّحى »   و   « أَ لَمْ نَشْرَحْ »   مستحب است ، نه واجب . ( احمد )\r\n( 2 ) . البيان : 163 ؛ جامع المقاصد 2 : 264 .\r\n","page_name":" 385 ","page_number":385},
  {"content":"\r\n\r\nو همچنين است حكم اگر در نماز نافله باشد كه ديگرى آيهء سجده را بخواند و او بشنود .\r\nمسألهء هيجدهم : اگر كسى نيّت قطع قرائت كند و ساكت شود ، پس اگر قصد او آن باشد كه ديگر عود به قرائت نكند ، اين در حكم ، مثل نيّت قطع نماز است و حكم آن مذكور شد . و اگر قصدش اين باشد كه باز عود به قرائت كند ، ظاهر آن است كه قرائت و نماز او باطل نشود ، مگر آن كه سكوت طويل كند به حدى كه موالات بر طرف شود و عرفا او را قارى و مصلّى نگويند .\r\nو همچنين است حكم اگر در اثناى نماز ساكت شود ، بدون نيّت قطع . و هرگاه نيّت قطع قرائت كند ، اما قرائت را قطع نكند ، اگر قصد او اين باشد كه بالكليه قطع كند و ديگر عود نكند ، در حكم ، مثل نيّت قطع نماز است . و اگر قصد او عود باشد ، ضررى به نماز نمىرساند ؛ زيرا كه در اين صورت نه سكوت به عمل آمده و نه قصد قطع نماز متحقق شده ، لهذا نماز را تمام مىكند و نمازش صحيح است .\r\nمسألهء نوزدهم : سنّت است كه مصلّى در وقت قرائت سوره چون به آيهء رحمت رسد ، طلب رحمت كند به اين طريق كه گويد : « اللهم ارزقنى » و چون به آيهء عذاب رسد ، استعاذه نمايد به اين طريق كه بگويد : « اعوذ باللّه » و چون سورهء   « وَ الشَّمْسِ »   بخواند ، بعد از تمام كردن بگويد : « صدق اللّه » و چون سورهء « توحيد » بخواند ، بعد از تمام كردن بگويد : « كذلك اللّه ربى » . « 1 »\r\nمسألهء بيستم : در نوافل ، خواندن سوره بعد از حمد لازم نيست ، ليكن مستحب است . و جايز است كه بعد از حمد ، چند سوره خوانده شود .\r\nمسألهء بيست و يكم : سنّت است كه در نماز صبح ، سورهء « عمّ » و سورهء « قيامت » و\r\n\r\n\r\n","description":"","footnote":"\r\n( 1 ) . و همچنين سنّت است كه بعد از تمام كردن سوره   « قُلْ يا أَيُّهَا الْكافِرُونَ »   بگويد : « ربى اللّه و دينى الاسلام » و هرگاه سوره   « وَ التِّينِ وَ الزَّيْتُونِ »   را بخواند ، بعد از تمام شدن بگويد : « بلى و انا على ذلك من الشاهدين » .\r\nو هرگاه سوره   « لا أُقْسِمُ بِيَوْمِ الْقِيامَةِ »   بخواند ، بعد از تمام شدن بگويد : « سبحانك اللهم و ربى » و بعد از حمد بگويد : « الحمد للّه رب العالمين » . و هرگاه سوره   « سَبِّحِ اسْمَ رَبِّكَ الْأَعْلَى »   بخواند ، در وقت گفتن   « سَبِّحِ اسْمَ رَبِّكَ الْأَعْلَى »   . در دل بگذراند كه « سبحان ربى الاعلى » . ( احمد )\r\n","page_name":" 386 ","page_number":386},
  {"content":"\r\n\r\nسورهء « غاشيه » و سورهء   « هَلْ أَتى »   و هر سوره‌اى كه در درازى مانند اين‌ها باشد بخواند ، و در نماز ظهر و خفتن ، سورهء   « وَ الشَّمْسِ »   و سورهء « اعلى » و هر چه در درازى مانند اين‌ها باشد بخواند ، و در نماز عصر و مغرب ، سورهء   « إِذا جاءَ »   و   « أَلْهاكُمُ التَّكاثُرُ »   و مثل اين‌ها بخواند . و از بعضى روايات « 1 » مستفاد مىشود كه در همهء فرايض ، افضل خواندن سورهء   « إِنَّا أَنْزَلْناهُ »   و سورهء « توحيد » است .\r\nو سنّت است كه در صبح روز دوشنبه و پنج شنبه ، سورهء   « هَلْ أَتى »   بخواند و در مغرب و عشاى شب جمعه سورهء « جمعه » و سورهء « اعلى » بخواند و در صبح جمعه ، سورهء « جمعه » و « توحيد » بخواند و در ظهر و عصر روز جمعه ، سورهء « جمعه » و « منافقين » بخواند .\r\nو سنّت است كه در نوافل روز ، سوره‌هاى قصير بخواند و در نوافل شب ، سوره‌هاى طويل بخواند .\r\nمسألهء بيست و دوم : سنّت است قنوت خواندن در نماز ، بعد از ركعت دوم ، پيش از آن كه به ركوع رود . و معناى قنوت خواندن دعاست در محل معيّن ؛ خواه با آن برداشتن دست باشد يا نه . و گاهى قنوت را اطلاق مىكنند بر خواندن دعا كه با آن برداشتن دست باشد .\r\nو ابن بابويه « 2 » در نمازهاى فريضه ، خواندن قنوت را واجب دانسته و نماز بىقنوت را باطل مىداند . و اظهر استحباب است .\r\nو اگر كسى قنوت را پيش از ركوع فراموش كند ، بعد از سر برداشتن از ركوع سنت است كه به نيت قضا به جا آورد و اگر در آنجا نيز فراموش كند ، بعد از سلام دادن ، نشسته قضا كند . و اگر آنجا نيز فراموش كند و در وقت راه رفتن به خاطرش رسد ، همان جا رو به قبله كند و به جا آورد .\r\nو سنّت است كه پيش از قنوت ، تكبير بگويد و در وقت تكبير گفتن ، دست‌ها را تا\r\n\r\n\r\n","description":"","footnote":"\r\n( 1 ) . وسائل الشيعة 6 : 78 - 80 ، باب 23 من أبواب القراءة في الصلاة ، ح 1 - 6 .\r\n( 2 ) . من لا يحضره الفقيه 1 : 316 ، ضمن ح 932 .\r\n","page_name":" 387 ","page_number":387},
  {"content":"\r\n\r\nبرابر گوش‌ها بردارد و در وقت قنوت ، دست‌ها را در برابر رو پهن كند ؛ به نحوى كه پشت دست‌ها به جانب زمين و روى آن‌ها به جانب آسمان باشد و انگشتان را به هم چسباند ، مگر دو انگشت بزرگ كه آن‌ها را از انگشتان ديگر دور سازد و نظر بر باطن دست‌ها اندازد . و اگر پيش نماز يا منفرد باشد ، قنوت را بلند بخواند و اگر مأموم باشد ، آهسته بخواند . و طول دادن قنوت مستحب است .\r\nو در قنوت ، دعاى معيّنى لازم نيست ، بلكه هر دعايى كه متضمن طلب مقاصد دين و دنيا باشد خوب است . و اقل آن قدرى است كه دعا بر آن صادق باشد ، از تسبيح يا تحميد يا استغفار يا صلوات . و بهترين آن ، آن است كه ادعيه‌اى باشد كه مأثور باشد ، به خصوص قنوت از پيغمبر و ائمه - صلوات اللّه عليهم - وارد شده بخواند . و افضل از همه ، كلمات فرج است .\r\nو در جواز خواندن قنوت در نماز فريضه به لفظ فارسى خلاف است . و اقرب عدم جواز است . « 1 »\r\nو در نماز جمعه دو قنوت است : در ركعت اول پيش از ركوع است و در ركعت دوم بعد از ركوع .\r\n\r\nپنجم : [ ركوع 
  ]\r\nاز واجبات نماز ركوع است ، و آن ركن است كه نماز به ترك و زيادتى آن عمدا و سهوا باطل مىشود . و آن در هر ركعتى يك نوبت واجب است . و حقيقت ركوع عبارت است از خم شدن به حدّ خاص . و در آن چند امر واجب و چند امر مستحب است .\r\nاما واجبات آن چند چيز است :\r\nاول : آن كه اين قدر خم شود كه كف دست‌ها به زانو برسد . و ظاهر بعضى اخبار « 2 » و فتاوى آن است كه خم شدن به قدرى كه سر انگشتان به زانو تواند رسيد كافى است . و\r\n\r\n\r\n","description":"","footnote":"\r\n( 1 ) . ظاهر آن است كه نافله نيز حكم فريضه دارد ؛ پس نبايد در آن ، قنوت به غير عربى خواند . ( احمد )\r\n( 2 ) . المعتبر 2 : 193 ؛ منتهى المطلب 1 : 281 .\r\n","page_name":" 388 ","page_number":388},
  {"content":"\r\n\r\nاحوط آن است كه خم شدن به قدرى باشد كه اصل كف‌ها به زانو تواند رسيد . و به هر تقدير ، دست گذاشتن به زانو واجب نيست و اگر چه اولى و احوط است .\r\nو اگر دست‌ها به حدى دراز باشد كه بدون خم شدن ، به زانوها برسد ، بايد به قدرى كه معتدل الخلقه خم مىشود ، او هم خم شود . و اگر به جهت عذرى چون مرض و غير آن از خم شدن عاجز باشد ، آن چه ممكن باشد به عمل آورد و اگر بالكليه عاجز باشد ، از براى ركوع ايماء كند .\r\nو اگر كسى در اصل خلقت به حدى منحنى باشد كه مانند راكع باشد ، يعنى كف‌هاى او به زانويش برسد ، بايد در وقت ركوع اندكى زيادتر كمر خود را خم كند كه فرق ميان حالت ركوع و غير آن به هم رسد . و ظاهر آن است كه اين زيادتى بر سبيل استحباب باشد نه وجوب .\r\nدوم : ذكر كردن ؛ و اقرب آن است كه به مطلق ذكر ، قدر واجب به عمل مىآيد ؛ چون تسبيح و تهليل و تكبير يا غير آن از ذكرى كه مشتمل بر ثناى الهى باشد . و افضل اذكار ركوع تسبيح است ، و اقل تسبيح ، آن است كه يك مرتبه « سبحان ربى العظيم و بحمده » يا سه مرتبه « سبحان اللّه » بگويد .\r\nو افضل آن است كه « سبحان ربى العظيم و بحمده » را سه مرتبه بگويد و در وقت ضرورت ، يك « سبحان اللّه » كافى است . و لازم است كه قدر واجب از ذكر در وقتى به عمل آيد كه در ركوع باشد . پس اگر جزئى از قدر واجب بر سبيل عمد در حالى كه هنوز به حد ركوع نرسيده باشد يا در وقتى كه از حد ركوع بيرون رفته باشد به عمل آورد ، نمازش باطل است . و اگر سهوا چنين كند ، نمازش باطل نيست .\r\nسيم : طمأنينه در ركوع ؛ يعنى درنگ كردن در ركوع به قدر خواندن ذكر واجب ، با وجود قدرت . و اگر مريض باشد كه از درنگ نمودن عاجز باشد ، مىتواند آن را ترك كند و به عمل نياورد .\r\nچهارم : سر برداشتن از ركوع ؛ پس اگر سر برندارد و قد خود را راست نكند ، بلكه هم چنان كه در ركوع است به سجده رود يا پيش از آن كه قد او درست راست شود به\r\n\r\n","description":"","footnote":"","page_name":" 389 ","page_number":389},
  {"content":"\r\n\r\nسجده رود ، نمازش باطل است .\r\nپنجم : لمحه‌اى درنگ كردن بعد از سر برداشتن ؛ يعنى بعد از آن كه راست بايستد ، اندكى ساكن شود ، آنگاه به سجود رود .\r\nو اما مستحبات ركوع چند امر است :\r\nاول : چون خواهد خم شود ، بگويد « اللّه اكبر » در حالى كه دست‌ها را تا برابر رو و گوش‌ها برداشته باشد . و مستحب است كه تكبير مذكور در حال ايستادن باشد ، پيش از آن كه شروع به خم شدن نمايد .\r\nو بعضى « 1 » اين تكبير را با برداشتن دست‌ها واجب دانسته‌اند . و اقوى استحباب است .\r\nدوم : آن كه در حال ركوع زانوها را به پس برد و پيش نياورد و دو قدم خود را در برابر يكديگر بدارد و ما بين آن‌ها به قدر يك شبر فاصلهء باشد .\r\nسيم : آن كه پشت خود را راست بدارد ، به نحوى كه اگر قطره‌اى آب بر آن ريخته شود ، به جاى خود ايستد .\r\nچهارم : گردن را بكشد ، به نحوى كه در برابر پشت باشد .\r\nپنجم : آن كه نظر به ما بين دو قدم خود اندازد ، و اگر چشم‌ها به هم گذارد خوب است .\r\nششم : آن كه دو دست خود را از پهلوى خود دور دارد .\r\nهفتم : آن كه دو كف را بر زانوهاى خود گذارد ، در حالى كه انگشتان را از يكديگر دور كرده باشد .\r\nهشتم : آن كه دست راست را پيش از دست چپ بر زانو گذارد .\r\nنهم : آن كه زن ، دو كف دست را بالاتر از زانو گذارد تا بسيار خم نشود .\r\nدهم : آن كه « سبحان ربى العظيم و بحمده » را سه نوبت بگويد و پنج نوبت افضل\r\n\r\n\r\n","description":"","footnote":"\r\n( 1 ) . المراسم : 69 ؛ ذكرى الشيعة 3 : 375 .\r\n","page_name":" 390 ","page_number":390},
  {"content":"\r\n\r\nاست ، و افضل « 1 » از آن ، هفت نوبت است .\r\nيازدهم : آن كه پيش نماز ذكر ركوع را بلند بگويد و مأموم آهسته ، و منفرد آن را در جهر و اخفات تابع قرائت كند .\r\nدوازدهم : آن كه چون سر از ركوع بر دارد بگويد : « سمع اللّه لمن حمده الحمد للّه رب العالمين اهل الكبرياء و العظمة و الجود و الجبروت » يا « اهل الجبروت و العظمة للّه رب العالمين » يا « اهل الكبرياء و العظمة و الجود و الجبروت » .\r\nو سنّت است دست برداشتن بعد از سر برداشتن از ركوع و خواندن دعاى مذكور و تكبير گفتن ، هم چنان كه از قول حضرت صادق عليه السّلام « 2 » مروى است . و ظاهر كلام اكثر آن است كه گفتن « سمع اللّه لمن حمده » شامل منفرد و امام و مأموم ، هر سه هست .\r\nو در بعضى اخبار « 3 » وارد شده كه چون امام « سمع اللّه لمن حمده » را بگويد . بايد مأموم بگويد : « الحمد للّه رب العالمين » يا بگويد : « ربنا لك الحمد » .\r\nو مكروه است كه در وقت ركوع ، دست‌ها را به پهلوى خود چسباند و سر به زير افكند ، به نحوى كه سر و گردن موازى پشت نباشد ، و كف‌هاى خود را در وقت ركوع در ما بين زانوها گذارد . و بعضى « 4 » اين را حرام مىدانند .\r\nو بعضى « 5 » گفته‌اند كه : اين مكروه است كه در حال ركوع دست‌هاى او در زير جامه باشد . و دليلش به نظر نرسيده .\r\n\r\n\r\n","description":"","footnote":"\r\n( 1 ) . بلكه ظاهر آن است كه هر چه طول بدهد افضل است . حتى در روايات [ وسائل الشيعة 4 : 926 ، باب 6 من أبواب الركوع ، ح 2 
  ] شصت مرتبه نيز وارد شده است . بلى ، سنّت است كه امام زياد طول ندهد و سنّت است كه چون به ركوع رود ، قبل از ذكر ركوع بگويد : « لك ركعت و لك أسلمت و بك آمنت و عليك توكلت و أنت ربى خشع لك سمعى و بصرى و شعرى و بشرى و لحمى و دمى و شحمى و عصبى و عظامى و ما أقلّته قدماى غير مستكفر و لا مستكبر و لا مستحسر » پس بگويد : « سبحان ربى العظيم و بحمده » . ( احمد )\r\n( 2 ) . وسائل الشيعة 6 : 296 - 297 ، باب 2 من أبواب الركوع ، ح 2 .\r\n( 3 ) . وسائل الشيعة 6 : 322 ، باب 17 من أبواب الركوع ، ح 1 و 4 .\r\n( 4 ) . الخلاف 1 : 347 ، مسألهء 97 ؛ الألفية : 67 .\r\n( 5 ) . الوسيلة : 97 ؛ إرشاد الأذهان 1 : 255 .\r\n","page_name":" 391 ","page_number":391},
  {"content":"\r\n\r\n\r\nششم از واجبات نماز سجود است\r\nبدان كه در هر ركعتى دو سجده واجب است و هر دو با هم ركن است كه اگر هر دو ترك شود ، نماز باطل مىشود ؛ خواه از عمد باشد يا از سهو . و ما واجبات و مستحبات و احكامى كه متعلق به سجود است [ را 
  ] در چند فصل بيان مىكنيم :\r\n\r\nفصل اول : در واجبات سجود\r\nو آن چند امر است :\r\nاول : آن كه پيشانى خود را بر چيزى بگذارد كه سجده بر آن صحيح است و بعد از اين ، آن چه سجده بر آن صحيح است ، و آن چه سجده بر آن صحيح نيست مذكور خواهد شد . و اقرب آن است كه گذاشتن مسمّى از پيشانى بر سجده‌گاه كافى است .\r\nو بعضى « 1 » گفته‌اند : بايد از پيشانى به مقدار يك درهم به سجده‌گاه برسد .\r\nدوم : آن كه بر مجموع هفت عضو سجود كند ، كه آن پيشانى است و دو كف دست و دو زانو و دو انگشت بزرگ پاها . و احوط آن است كه جميع باطن كف دست‌ها را بر زمين گذارد .\r\nسيم : آن كه سنگينى بدن خود را بر جميع اين هفت عضو اندازد . پس اگر سنگينى خود را بر بعضى از اين اعضا مطلقا نيندازد نماز باطل است . اما لازم نيست كه سنگينى نسبت به همهء اعضا برابر باشد .\r\nچهارم : آن كه هر يك از اين هفت عضو مستقر باشد ؛ يعنى بر موضع خود قرار گرفته باشد . پس اگر بر روى برف نرم يا پنبه يا پشم و امثال اين‌ها سجده كند ، به نحوى كه بعضى اعضا تمكن بر محل خود نداشته باشد ، نماز باطل است .\r\nپنجم : آن كه موضع پيشانى از محل ايستادن ، بيشتر از قدر يك خشت بلندتر و\r\n\r\n\r\n","description":"","footnote":"\r\n( 1 ) . المقنع : 26 ؛ السرائر 1 : 255 ؛ الدروس الشرعيّة 1 : 180 .\r\n","page_name":" 392 ","page_number":392},
  {"content":"\r\n\r\nپست‌تر نباشد ؛ خواه در زمين مسطح باشد يا در زمين منحدر . و اگر پيشانى را بر موضعى گذارد كه از قدر خشت ، يعنى مقدار چهار انگشت كه به يكديگر ضمّ شده باشد بلندتر يا پست‌تر باشد ، بايد آن را بردارد و بر موضع مساوى گذارد . و از اين عمل ، تعدد سجده لازم نمىآيد ؛ زيرا كه از گذاشتن اول ، سجدهء شرعى به عمل نيامده بود .\r\nو احوط آن است كه اگر ممكن باشد پيشانى خود را برندارد ، بلكه آن را در زمين بكشد تا به موضع مساوى برساند . و اگر ممكن نباشد ، در برداشتن پيشانى حرجى نيست . و اگر از پيشانى بر زمين گذاشتن عاجز باشد و محتاج باشد كه چيزى را بلند كند كه پيشانى بر آن گذارد ، بايد چنان كند . و اگر از آن هم عاجز باشد ، از جهت سجود ايماء مىكند .\r\nششم : ذكر كردن . و قدر واجب به مطلق ذكر به عمل مىآيد ، هم چنان كه در ركوع مذكور شد . و مستحب است كه تسبيح باشد .\r\nو افضل آن است كه سه مرتبه « سبحان اللّه » يا يك مرتبه « سبحان ربى الاعلى و بحمده » بگويد و بهتر آن است كه آن را سه مرتبه بگويد . و در وقت ضرورت ، جايز است يك نوبت « سبحان اللّه » بگويد .\r\nهفتم : طمأنينه در سجود ، يعنى درنگ كردن در سجود به قدر ذكر .\r\nهشتم : سر برداشتن از سجدهء اول .\r\nنهم : اندكى درنگ كردن بعد از سر برداشتن از سجدهء اول .\r\nدهم : نوبت ديگر سجده كردن به طريق سجدهء اول .\r\n\r\nفصل دوم : در مستحبات سجود\r\nو آن چند امر است :\r\nاول : آن كه چون از ركوع سر بردارد ، پيش از آن كه خم شود از جهت سجود ، تكبير بگويد و دست‌ها را تا برابر گوش‌ها بردارد و به قدر تكبير گفتن ، ايستاده درنگ كند .\r\n\r\n","description":"","footnote":"","page_name":" 393 ","page_number":393},
  {"content":"\r\n\r\nدوم : آن كه چون خواهد به سجود رود ، اول كف دست‌ها را به زمين رساند و بعد از آن زانوها را ، و اگر زن باشد برعكس كند ، يعنى اول زانو را بر زمين گذارد و بعد از آن دست‌ها را .\r\nسيم : آن كه در وقت سجود ، دست‌ها را محاذى گوش‌ها گذارد و انگشتان دست‌ها را به هم چسبانيده از هم دور نكند و سر انگشتان را به جانب قبله بدارد . و در وقت سجود ، نظر او بر طرف بينى او باشد .\r\nچهارم : آن كه در وقت سجود ، « تجنّح » و « تجافى » و « تخوى » به عمل آورد ؛ يعنى بازو و مرفق را به پهلو نچسباند و ساق دست‌ها را بر زمين فرش نكند مانند خوابيدن سباع ، بلكه بازوها را از پهلو دور دارد و ساق دست‌ها را از زمين مرتفع سازد به نحوى كه دست‌ها نسبت به او مانند دو بال باشند .\r\nو اگر مصلّى زن باشد ، ساق دست‌ها بر زمين گذارد و خود را بر زمين چسباند .\r\nپنجم : آن كه « 1 » از پيشانى مقدار يك درهم به سجده‌گاه برساند ، نه كمتر از آن .\r\nششم : آن كه سجده بر خاك كند نه بر چيزهاى ديگر كه سجده بر آن جايز است ، چون سنگ و چوب و امثال آن .\r\nو افضل آن است كه سجده بر تربت منور سيد الشهدا - عليه افضل التحية و الثناء - كند .\r\nهفتم : آن كه بينى را از جمله اعضاى سجود سازد و آن را بر خاك گذارد .\r\nهشتم : آن كه « 2 » « سبحان ربى الأعلى و بحمده » را پنج مرتبه يا هفت مرتبه بگويد .\r\n\r\n\r\n","description":"","footnote":"\r\n( 1 ) . بلكه سنّت است كه تمام جبهه ، يعنى پيشانى را به آن چه سجده بر آن صحيح است برساند . ( احمد )\r\n( 2 ) . بلكه سنّت است كه « سبحان ربى الأعلى و بحمده » را بسيار تكرار كند ، ليكن نه به حدى كه ملال آورد . و در بعضى احاديث [ وسائل الشيعة 4 : 979 ، باب 23 من أبواب السجود ، ح 2 
  ] وارد است كه حضرت صادق عليه السّلام در نماز پانصد دفعه ذكر سجود فرمود . و سنّت است كه در هر سجده ، پيش از ذكر سجود بگويد : « اللهم لك سجدت و بك آمنت و لك اسلمت و عليك توكلت و انت ربى سجد لك وجهى و شعرى و بشرى و مخى و لحمى و دمى و عصبى و عظامى ، سجد وجهى البالى الفانى الذليل المهين للذى خلقه و صوّره و شقّ سمعه و بصره تبارك اللّه احسن الخالقين » . ( احمد )\r\n","page_name":" 394 ","page_number":394},
  {"content":"\r\n\r\nنهم : آن كه اگر مصلّى مرد باشد ، هر يك از هفت عضو را برهنه سازد ، و حايل از ميانه آن و ميانه آن چه سجده بر آن صحيح است دور كند كه مانند پيشانى به چيزى كه سجده بر آن صحيح است برسد .\r\nدهم : آن كه بينى را بر خاك يا بر ساير آن چه سجده بر آن صحيح است بگذارد .\r\nيازدهم : آن كه موضع سجود با موضع ايستادن ، بلكه موضع هفت عضو كه بر آن‌ها سجده مىشود برابر باشد و هيچ يك از ديگرى مطلقا بلندتر و پست‌تر نباشد .\r\nدوازدهم : آن كه چون سر از سجدهء اول بردارد ، تكبير گويد و دست‌ها را تا برابر رو بالا دارد و چون خواهد به سجدهء دوم رود ، به دستور اول ، تكبير گويد و دست‌ها را بردارد و چون سر از سجدهء دوم بردارد ، باز تكبير گويد و دست‌ها را بردارد .\r\nسيزدهم : آن كه در ما بين دو سجده بگويد : « استغفر اللّه ربّى و أتوب اليه » و در ما بين سجدتين ، به قدر گفتن تكبير و استغفار درنگ كند .\r\nچهاردهم : آن كه در ما بين دو سجده « تورّك » كند ؛ يعنى بر ران چپ نشيند و پشت قدم پاى راست را بر شكم پاى چپ گذارد و اگر زن باشد ، بر كفل خود نشيند و زانوها را بالا بدارد و كف پاها را بر زمين نهد .\r\nپانزدهم : آن كه زن در وقت سجود نگذارد كه موى سر او فاصله شود ميانه پيشانى و سجده‌گاه ؛ هر چند از پيشانى او آن چه واجب است كه به سجده‌گاه برسد ، رسيده باشد . و اگر قدر واجب به سجده‌گاه نرسد ، نمازش باطل است .\r\nشانزدهم : آن كه بعد از سجدهء دوم از ركعت اول هر نماز و ركعت سيم نماز چهار ركعتى كه بايد برخيزد ، اندكى بنشيند و اين را « جلسهء استراحت » گويند ، و سيد مرتضى « 1 » آن را واجب دانسته .\r\nو سنّت است كه در « جلسهء استراحت » مانند ما بين دو سجده و وقت تشهّد ، تورّك كند .\r\n\r\n\r\n","description":"","footnote":"\r\n( 1 ) . الانتصار : 46 .\r\n","page_name":" 395 ","page_number":395},
  {"content":"\r\n\r\nهفدهم : آن كه چون سجدهء دوم تمام شود و خواهد برخيزد ، تكيه بر دست‌ها كرده اول زانوها را بردارد و بعد از آن دست‌ها را . و اگر مصلّى زن باشد ، بر عكس كند ؛ يعنى اول دست‌ها را بردارد و يك نوبت راست باشد ، بدون آن كه عقب خود را بلند سازد .\r\nهيجدهم : آن كه در وقت برخاستن بگويد : « بحول اللّه و قوّته أقوم و أقعد » ( يا بگويد : « اللهمّ ربّى بحولك و قوّتك أقوم و أقعد » . ) « 1 » و اگر خواهد ، « أركع و أسجد » را بر آن اضافه كند .\r\nو مكروه است كه بر موضع سجود پف كند ؛ به شرطى كه از اين ، دو حرف حاصل نشود ، و اگر دو حرف حاصل شود ، نماز باطل است . و همچنين مكروه است « اقعا » در ما بين دو سجده و در جلسهء استراحت و در وقت تشهّد . و دانستى كه معنى مشهور « اقعا » در نزد فقها آن است كه سرهاى انگشتان پاها را بر زمين گذارد و بر عقب پا نشيند .\r\nو مخفى نماند كه هرگاه بر پيشانى ، دمل يا ورم يا جراحتى باشد كه مانع از سجده كردن باشد ، پس اگر آن مانع ، همهء پيشانى را فرو نگرفته باشد و ممكن باشد كه گودالى بر زمين كنده شود كه در وقت سجود ، موضع مجروح داخل آن شود و موضع صحيح به زمين برسد ، واجب است كه چنان شود . و اگر اين ممكن نباشد ، واجب است كه به يكى از دو جبين خود سجده كند ، و مخيّر است در سجده كردن به جبين راست يا چپ و اگر چه اولى آن است كه با وجود امكان ، به جبين راست سجده كند و با وجود تعذر ، به جبين چپ سجده كند . و اگر به هيچ يك از دو جبين نتواند سجده كند ، واجب است كه به ذقن خود سجده كند ، و اگر آن هم ممكن نباشد ، بايد اشاره كند .\r\n\r\nفصل سيم : در بيان آن چه سجده بر آن صحيح است و آن چه سجده بر آن صحيح نيست\r\nو در آن چند مسأله است :\r\nمسألهء اول : جايز است سجده كردن بر زمين و آن چه از زمين روييده باشد ، به شرط\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n","page_name":" 396 ","page_number":396},
  {"content":"\r\n\r\nآن كه خوردنى و پوشيدنى نباشد به حسب عادت . و جايز است سجده كردن بر اجزاى زمين كه از آن منفصل باشد و اگر چه عرفا اسم زمين بر آن صادق نيايد . و جايز نيست سجده كردن بر آن چه خوردنى و پوشيدنى باشد به حسب عادت ؛ يعنى خوردن و پوشيدن آن شايع و غالب باشد . پس اگر چيزى را به حسب ندرت يا در وقت ضرورت ، بخورند چون ادويه و عقاقيرى كه داخل معجون‌ها مىكنند از نباتات و گياهان زمين كه خوردن آن به حسب ندرت اتفاق مىافتد ، سجده كردن بر آن جايز است . و اگر چيزى در يك وقت خوردنى باشد و در وقتى ديگر خوردنى نباشد ، چون برگ مو و پوست بادام و امثال آن ، سجده كردن در وقت اول جايز نيست و در وقت دوم جايز است . و اگر چيزى از نباتات زمين در بعضى از بلاد خوردن آن شايع باشد و در بعضى نباشد ، اجتناب از سجود بر آن لازم است . و در خوردنى و پوشيدنى شرط نيست كه بايد بالفعل از آن انتفاع برده شود ؛ پس اگر انتفاع يافتن از آن موقوف به پختن يا بافتن باشد ، چون گندم و برنج و پنبه ، منع در آن‌ها جارى است و سجده بر آن جايز نيست .\r\nو اشهر و اقوى عدم جواز سجود است بر پنبه و كتان ، به اعتبار اين كه به حسب عادت ملبوس‌اند ؛ و اگر چه پوشيدن آن‌ها موقوف بر رشتن و بافتن است .\r\nمسألهء دوم : جايز نيست سجود بر پشم و مو و پوست و آن چه مستحيل از زمين شده باشد ، به نحوى كه اسم زمين بر آن صادق نيايد ، چون معادن از قبيل طلا و نقره و آهن و فيروزج و عقيق و نمك و قير . و هر چه به نوعى از استحاله از اسم زمين بيرون رفته باشد ، سجده بر آن جايز نيست ، چون شيشه و گچ و آهك پخته و ساروج و انگشت و خاكستر . و استحاله‌اى كه از اسم زمين بيرون نبرد ، مانع از سجده نيست ؛ پس سجود بر زمين گچ و نوره و سنگ گچ و نوره جايز است بنابر اظهر . همچنين جايز است بر زمين شوره‌زار و ريگ زار ، به شرطى كه پيشانى بر او مستقر شود . و در خزف و آجر خلاف است ، و احوط منع است . و سجود بر سنگ مرمر جايز است ، و همچنين بر هر چوبى اگر چه چوب مسواك باشد . و بر برگ و علف و بوريا و بادزن و\r\n\r\n","description":"","footnote":"","page_name":" 397 ","page_number":397},
  {"content":"\r\n\r\nحصير جايز است . و اگر با حصيرى كه از برگ درخت خرما يا غير آن از نباتات زمين ساخته باشد يا چيزى از ريسمانى باشد كه با آن بافته شده باشد ، پس اگر آن ريسمان بالكلّيه پنهان باشد يا غالب آن چه ظاهر است برگ و نبات باشد ، به نحوى كه مسمّاى پيشانى بر برگ يا نبات تنها برسد ، سجود صحيح است . و اگر ريسمان به نحوى غالب باشد كه رسيدن مسمّاى پيشانى بر برگ يا نبات تنها صادق نيايد ، سجود صحيح نيست .\r\nمسألهء سيم : جايز است سجود بر كاغذ و اگر چه چيزى بر آن نوشته شده باشد . و اگر آن چه بر آن نوشته شده چيزى باشد كه سجود بر آن صحيح نباشد ، پس اگر موضعى از پيشانى واقع شود بر كاغذ خالى از كتابت ، سجود صحيح است و الّا فلا . و اگر كتابت به چيزى باشد كه سجود بر آن صحيح باشد ، سجود صحيح است و اگر چه كتابت ، همهء آن كاغذ را فرو گرفته باشد و هيچ جزء از پيشانى بر موضعى خالى از كتابت واقع نشود .\r\nبلى ، سجود جايز است بر كاغذ نوشته و با وجود جواز ، خالى از كراهت نيست . و اقرب آن است كه حكم ، يعنى جواز سجود ، شامل جميع اقسام كاغذ است ؛ خواه از علف ساخته شده باشد يا از پنبه و كتان يا از ابريشم و تيرمه .\r\nمسألهء چهارم : واجب است كه سجده‌گاه به نحوى باشد كه پيشانى بر آن متمكن و مستقر شود ؛ پس سجود بر ريگ روان و گل نرم كه پيشانى به آن فرو رود ، جايز نيست . و هرگاه گل ، قوام و سفتى داشته باشد كه پيشانى بر آن قرار گيرد ، سجود بر آن صحيح است . و همچنين ريگ اگر به نحوى باشد كه پيشانى بر آن قرار گيرد سجود بر آن صحيح است ؛ خواه آن ريگ‌ها در نهايت كوچكى و خوردى باشد كه قريب به اجزاى خاكى باشند يا بزرگتر باشند و از قبيل ماش يا نخود باشند ، و اگر در بزرگى به حدّى نباشند كه از يكى از آن‌ها مسمّاى سجود به عمل آيد ، بايد با يكديگر متّصل باشند و از هم دور نباشند و همچنين است حكم در دانه‌هاى تسبيح .\r\nمسألهء پنجم : جايز نيست سجده كردن بر زمين مغصوب و نجس و اگر چه نجاست\r\n\r\n","description":"","footnote":"","page_name":" 398 ","page_number":398},
  {"content":"\r\n\r\nآن خشك شده باشد و سرايت نكند و جايز است بر مكان مشتبه به نجس و اگر چه آن مكان محصور باشد ، بنابر اظهر . همچنان كه تفصيل آن مذكور شد .\r\nمسألهء ششم : اجتناب از سجود بر آن چه سجده بر آن جايز نيست ، مخصوص است به حالت اختيار ؛ پس اگر به جهت تقيّه يا شدّت حرارت يا از خوف مار و عقرب مىتواند بر زمين سجده كند يا در موضعى باشد كه آن چه سجده بر آن صحيح است نباشد ، در اين صورت جايز است سجود بر آن چه موجود باشد از چيزهايى كه در حال اختيار سجده بر آن جايز نيست ؛ چون فرش و جامه و امثال اينها ، و اگر قدرت بر آن هم نداشته باشد بايد سجود بر كف دست خود كند و بنابراين اگر كسى در موضعى مفروش مشغول نماز شود و گذاشتن مهر يا چيزى ديگر كه سجود بر آن صحيح است ، فراموش كند يا مهر بگذارد و در اثناى نماز طفلى آن را بردارد ، در اين صورت اگر ممكن باشد به حركتى كه باعث فعل كثير نباشد چيزى را كه سجود بر او صحيح است تحصيل كند ، بايد چنان كند . و الا بر همان فرشى كه بر روى آن ايستاده است سجود مىكند و اگر از سجده كردن بر امثال فرش و لباس و عضوى از بدن خود عاجز باشد بايد از جهت سجود ، ايما و اشاره كند . و در هر موضعى كه نتواند سجود كند بايد از جهت سجود ، ايما و اشاره كند . پس اگر در موضعى باشد كه گل يا برف به حدّى باشد كه پيشانى بر موضع سجده متمكن نتواند شد ، پس اگر بتواند بايستد و بنشيند بعد از قرائت و ركوع و نشستن از جهت سجود ، ايما و اشاره مىكند و اگر ايستادن هم ممكن نباشد بر روى مركب نماز مىكند و ركوع و سجود را به ايما و اشاره به عمل مىآورد به نحوى كه سابقا مذكور شد .\r\nمسألهء هفتم : اگر از راه غفلت يا اتفاق پيشانى را بر موضعى گذارد ، كه سجود بر آن صحيح نباشد ، بعضى « 1 » گفته‌اند كه : جايز است سر برداشتن و بر چيزى گذارد [ ن 
  ] كه سجود بر آن جايز است . و بعضى « 2 » گفته‌اند : جايز نيست . بلكه همان سجود چون از راه\r\n\r\n\r\n","description":"","footnote":"\r\n( 1 ) . الموجز الحاوي : 70 ؛ الحدائق الناضرة 8 : 288 .\r\n( 2 ) . مدارك الأحكام 3 : 408 .\r\n","page_name":" 399 ","page_number":399},
  {"content":"\r\n\r\nعمد نشده است ، صحيح است . و بعضى « 1 » گفته‌اند كه : اگر آن موضع بلندتر از يك خشت ؛ يعنى قدر چهار انگشت متّصل باشد مىتوان سر بردارد و بر چيزى گذارد كه سجود بر آن صحيح است ؛ زيرا كه در اين صورت سجود شرعى به عمل نيامده تا از سر برداشتن ، تعدّد سجده لازم آيد ، و اگر بلندتر نباشد ، بلكه مساوى چهار انگشت يا كمتر باشد بايد سر برندارد ، بلكه پيشانى خود را از آنجا بكشد بر چيزى كه سجود بر آن صحيح است . و اظهر آن است كه در هر دو صورت سجود شرعى به عمل نيامده است و سر برداشتن جايز است . ليكن احوط آن است كه با وجود قدرت بر كشيدن پيشانى بر چيزى كه سجده بر آن صحيح است ، چنان كند و سر برندارد و اگر اين ممكن نباشد در هر دو صورت سر بردارد و بر چيزى كه بر آن صحيح است بگذارد .\r\nمسألهء هشتم : همچنان كه سابقا مذكور شد بهتر آن است كه سجود بر زمين شود نه بر چوب و برگ و امثال آن . و افضل آن است كه سجده بر خاك كربلا كند و در سجود بر آن ثواب بسيارى وارد شده . و پختن آن به آتش هم چنان كه در بعضى تسبيح‌ها متعارف است ، ضرر به سجود نمىرساند ، بلكه موجب كراهت نيز نمىشود .\r\n\r\nفصل چهارم : در بيان احكام سجود تلاوت قرآن\r\nبدان كه سجده‌هاى قرآن پانزده است : اول در سورهء اعراف ؛ دوم در سورهء رعد ؛ سيّم در سورهء نحل ؛ چهارم در سورهء بنى اسرائيل ؛ پنجم در سورهء مريم ؛ ششم و هفتم در سورهء حج كه در آنجا دو سجده است ؛ هشتم در سورهء فرقان ؛ نهم در سورهء نمل ؛ دهم در سورهء الم تنزيل ؛ يازدهم در سورهء ص ؛ دوازدهم در سورهء فصّلت ؛ سيزدهم در سورهء و النجم ؛ چهاردهم در سورهء انشقّت ؛ پانزدهم در سورهء اقرأ . و از اين پانزده سجده چهار واجب است و آن در سورهء الم تنزيل است و فصّلت و و النجم و اقرأ و باقى سنّت است . و خلافى نيست در آن كه بر خوانندهء آيهء سجده و بر شنوندهء آن ؛\r\n\r\n\r\n","description":"","footnote":"\r\n( 1 ) . مجمع الفائدة و البرهان 2 : 134 .\r\n","page_name":" 400 ","page_number":400},
  {"content":"\r\n\r\nيعنى كسى كه به اختيار خود گوش بيندازد و آن را بشنود سجود واجب است و در وجوب آن بر كسى كه بر سبيل اتفاق گوش انداختن ، بشنود خلاف است . و احوط آن است كه سجده كند ، و در اين سجده پاك بودن از حدث و خبث و رو به قبله كردن و پوشاندن عورت ، هيچ يك لازم نيست . ليكن احوط آن است كه بر هفت عضو مقرر سجده كند و اكتفا به پيشانى تنها نكند و بر چيزى سجده كند كه سجدهء نماز بر آن جايز است . و وقت سجود كردن وقتى است كه آيهء سجده تمام خوانده شود و بعد از تمام شدن ، سجده كردن فورى است و تأخير از آن وقت جايز نيست و اگر تأخير شود ، وجوب آن ساقط نمىشود ، بلكه بعد از آن بايد به جا آورد و ليكن اولى آن است كه آن را به نيت وجوب مطلق به جا آورد و نيت هيچ يك از ادا و قضا نكند و سنّت است كه در سجده‌هاى واجب بگويد : « لا إله إلّا اللّه حقّا حقّا لا إله إلّا اللّه ايمانا و تصديقا لا إله إلّا اللّه عبودية و رقّا سجدت لك يا ربّ تعبّدا و رقّا » و در بعضى « 1 » اخبار صحيحه وارد شده كه در حالت سجود بگويد : « سجدت لك تعبّدا و رقّا ، لا مستكبرا عن عبادتك ، و لا مستنكفا و لا متعظّما ، بل أنا عبد ذليل خائف مستجير » .\r\n\r\nهفتم از واجبات نماز ، تشهّد است\r\nو آن از واجبات غير ركن است كه ترك آن‌ها عمدا ، باعث بطلان نماز است و سهوا ، باعث بطلان نيست . و آن واجب است در نماز دو ركعتى يك نوبت ، و وقت آن بعد از ركعت دوم است . و در نماز سه ركعتى ، يعنى نماز مغرب دو نوبت : يك نوبت بعد از ركعت دوم و يك نوبت بعد از ركعت سيّم است . و در نمازهاى چهار ركعتى ، يعنى ظهر و عصر و خفتن دو نوبت : يك نوبت بعد از ركعت دوم و يك نوبت بعد از ركعت چهارم .\r\nو قدر واجب از تشهّد آن است كه بگويد : « أشهد أن لا إله إلّا اللّه و أشهد أنّ محمّدا\r\n\r\n\r\n","description":"","footnote":"\r\n( 1 ) . وسائل الشيعة 6 : 245 ، باب 46 من أبواب قراءة القرآن ، ح 1 .\r\n","page_name":" 401 ","page_number":401},
  {"content":"\r\n\r\nرسول اللّه اللهمّ صلّ على محمّد و آل محمّد » . و احوط آن است كه بگويد : « أشهد أن لا إله إلّا اللّه وحده لا شريك له و أشهد أنّ محمّدا عبده و رسوله اللهمّ صلّ على محمّد و آل محمّد » .\r\nو مستحب است ، كه پيش از شهادتين بگويد : « بسم اللّه و باللّه و الحمد للّه و خير الاسماء للّه » يا بگويد : « بسم اللّه و باللّه و الاسماء الحسنى كلّها للّه » . و بعد از صلوات بگويد :\r\n« و تقبّل شفاعته فى أمّته و ارفع درجته ( و أقرب وسيلته ) « 1 » الحمد للّه رب العالمين » .\r\nو سنّت است كه حمد را دو مرتبه يا سه مرتبه بگويد و بعضى فقرات مستحبه ديگر وارد شده است كه در بعضى كتب فقهيه و كتب ادعيه مذكور است .\r\nو واجب است كه به قدر خواندن تشهّد واجب بنشيند و الفاظ آن را از حيثيت صيغه و اعراب درست بگويد و حروف را از مخارج مقرره بيرون آورد و در اثنا سكوت طويل نكند و كلام اجنبى در ميان نياورد و اگر كسى آن را نداند و وقت از ياد گرفتن آن تنگ باشد به قدر تشهّد الحمد للّه مكرر بگويد .\r\nو سنّت است كه در وقت خواندن تشهّد زانوها را بر زمين چسباند و ما بين آن‌ها اندكى فاصله گذارد و اليتين را بر زمين گذارد و تورّك به عمل آورد و طرف انگشت بزرگ پاى راست بر زمين باشد و دست‌ها را بر ران گذارد و انگشت‌ها [ را 
  ] به هم چسباند و نظر بر كنار خود كند .\r\nو سنّت است كه امام تشهّد را و ساير اذكارى كه غير قرائت است بلند بخواند و آن را به مأمومين بشنواند و مأموم آن را آهسته بخواند و منفرد مخيّر است كه آن را بلند بخواند يا آهسته .\r\nو مكروه است كه نشستن او در وقت تشهّد بر سبيل اقعا باشد و معناى تورّك و اقعا مذكور شد . « 2 »\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . معناى تورّك در ص 395 و معناى اقعا در ص 396 ذكر شده است .\r\n","page_name":" 402 ","page_number":402},
  {"content":"\r\n\r\n\r\nهشتم از واجبات نماز ، تسليم است\r\nو آن مثل تشهّد ، از واجباتى است كه ركن نيست و ترك آن عمدا ، موجب بطلان نماز است و سهوا ، موجب بطلان نيست .\r\nو جمعى « 1 » تسليم را واجب نمىدانند ، بلكه مستحب مىدانند . و اظهر وجوب است . اما حق آن است كه جزء نماز نيست ، بلكه از حقيقت نماز خارج است . و بنابراين اگر بعد از خواندن تشهّد و پيش از خواندن تسليم ، يكى از منافيات نماز به عمل آيد ، ضررى به نماز نخواهد رسيد و نماز صحيح خواهد بود . و اگر در وقت تسليم رو به قبله نباشد ، مانعى نخواهد داشت . و تسليم واجب است بعد از تشهّد در نماز دو ركعتى و بعد از تشهّد دوم در نماز سه ركعتى و چهار ركعتى . « 2 » و بنابر اشهر و اقوى ، قدر واجب از تسليم ، « السلام عليكم » است .\r\nو بعضى « 3 » « و رحمة اللّه » را نيز واجب دانسته‌اند .\r\n( و بعضى « 4 » « بركاته » را نيز واجب دانسته‌اند ، ) « 5 » و اقرب استحباب اين دو فقره است .\r\nو بعضى « 6 » گفته‌اند كه : مخيّر است ميان گفتن « السلام علينا و على عباد اللّه\r\n\r\n\r\n","description":"","footnote":"\r\n( 1 ) . المقنعة : 139 ؛ النهاية : 89 ؛ المهذّب 1 : 99 ؛ السرائر 1 : 231 .\r\n( 2 ) . اقوى در نظر حقير آن است كه تسليم واجب است و جزء نماز نيست . ليكن هيچ يك از دو فقره « السلام عليكم و السلام علينا و على عباد اللّه الصالحين » به خصوصه واجب نيستند ، بلكه يكى از اين دو ، على التعيين واجب است و مصلّى مخير است كه هر يك را كه مقدم بدارد ، واجب به عمل آمده خواهد بود و ثانى مستحب خواهد بود . و اما خروج از نماز به « السلام علينا و على عباد اللّه الصالحين » يقينا متحقق مىشود و اما به « السلام عليكم » اگر چه بعضى [ المعتبر 2 : 235 ؛ تذكرة الفقهاء 3 : 245 
  ] ادعاى اجماع نموده‌اند ، ليكن نظر به عدم ثبوت اجماع نزد حقير ، تحصيل خروج به آن ، محل تشكيك است . ( احمد )\r\n( 3 ) . الكافي في الفقه : 119 .\r\n( 4 ) . الألفية : 62 ؛ الجعفرية ( ضمن رسائل المحقق الكركى ) : 1 : 112 ؛ التنقيح الرائع 1 : 213 .\r\n( 5 ) . در نسخهء « الف » موجود نيست .\r\n( 6 ) . شرائع الإسلام 1 : 79 ؛ منتهى المطلب 5 : 201 - 202 ؛ اللمعة الدمشقية : 13 .\r\n","page_name":" 403 ","page_number":403},
  {"content":"\r\n\r\nالصالحين » و گفتن « السلام عليكم و رحمة اللّه و بركاته » . و يكى از آن دو عبارت ، واجب است و به هر يك از آن‌ها ، خروج از نماز متحقق مىشود و هر يك را اول بگويد ، واجب خواهد بود و ديگرى سنّت خواهد بود .\r\nو بعضى « 1 » گفته‌اند : واجب ، عبارت اول است كه « السلام علينا و على عباد اللّه الصالحين » باشد ، و خروج از نماز حاصل نمىشود مگر به آن . و حق آن است كه واجب ، عبارت اخير است و عبارت اول مستحب است و اگر چه بيرون رفتن از نماز ، به هر يك از دو عبارت حاصل مىشود .\r\nو چون بنابر اقوى و اشهر به گفتن هر يك از اين دو عبارت از نماز بيرون مىرود و اگر چه در وقت گفتن آن قصد خروج نكند ، لهذا اگر اول ، عبارت اول را بگويد ، از نماز بيرون رفته خواهد بود و عبارت دوم ، خارج از نماز خواهد بود و اگر چه گفتن آن واجب است . و بيرون رفتن از نماز به عبارت اول ، يعنى « السلام علينا و على عباد اللّه الصالحين » منافاتى با استحباب آن و وجوب عبارت دوم كه « السلام عليكم » باشد ندارد بعد از وجود دليل ، و به هر تقدير شبهه‌اى نيست كه « السلام عليك أيها النبى و رحمة اللّه و بركاته » مستحب است و واجب نيست .\r\nو از آن چه مذكور شد ظاهر مىشود كه اگر كسى خواهد واجب و مستحب را جمع كند و احتياط را نيز به عمل آورد ، در تسليم بگويد : « السلام عليك ايّها النبى و رحمة اللّه و بركاته ، السلام علينا و على عباد اللّه الصالحين ، السلام عليكم و رحمة اللّه و بركاته » .\r\nو واجب است كه به قدر تسليم بنشيند و درنگ كند و الفاظ و كلمات آن را از حيثيت صيغه و اعراب درست بگويد و حروف آن را از مخارج ، اخراج كند و آن را بعد از تشهّد به جا آورد .\r\nو سنّت است كه مصلّى در يكى از دو سلام ، بلكه در سلام آخر قصد بيرون رفتن از نماز بكند . و از سلام ، قصد كند سلام بر ائمه و ملائكه و جميع مؤمنين جن و انس . و\r\n\r\n\r\n","description":"","footnote":"\r\n( 1 ) . الجامع للشرائع : 84 .\r\n","page_name":" 404 ","page_number":404},
  {"content":"\r\n\r\nپيش نماز در ضمن مؤمنين ، قصد مأمومين را به خصوصه نيز قصد بكند و مأمومين در ضمن مؤمنين ، قصد پيش نماز را به خصوصه نيز بكنند « 1 » .\r\nو سنّت است كه امام ، تسليم را بلند گويد و به مأمومين بشنواند و مأمومين آهسته بگويند . و منفرد ، مخيّر است ميان بلند گفتن و آهسته گفتن . و سنّت است كه منفرد ، يك سلام بگويد به جانب قبله و به گوشهء چشم به جانب راست اشاره كند . و بهتر آن است كه آن سلام ، سلام آخر باشد ، يعنى « السلام عليكم و رحمة اللّه و بركاته » . و پيش نماز يك سلام بگويد و به صفحهء رو به جانب راست اشاره كند و مأموم به يك سلام ، مثل امام كند . و اگر در جانب چپ وى شخصى باشد ، سلام ديگر بگويد و به صفحه رو به جانب چپ اشاره كند . و بعضى « 2 » ، ديوار را در اين سلام ، قائم مقام شخص دانسته‌اند .\r\n\r\nخاتمه در بيان تعقيب و سجده شكر\r\nاما تعقيب - بنابر تفسير اهل لغت - عبارت است از نشستن بعد از نماز ، جهت دعا و سؤال . و از كلام بعضى « 3 » فقها ، معلوم مىشود كه نشستن ، در آن معتبر نيست ، بلكه عبارت است از مشغول شدن بعد از نماز به دعا و ذكر و سؤال و مانند آن از گريستن از خوف الهى و تفكر در عجايب قدرت و صنع پروردگار و متذكر شدن نعمت‌هاى غير متناهيهء الهى و مراقبه و محاسبهء نفس و تأمل در آفات و بىقدرى دنيا و در ثبات و درجات عظيمه و مراتب جسيمهء آخرت و جهاد باطنى كردن در ازالهء خيالات فاسده و وساوس باطله .\r\n\r\n\r\n","description":"","footnote":"\r\n( 1 ) . در نسخهء « ب » : « و مأمومين به خصوصه قصد پيش نماز را بكنند » .\r\n( 2 ) . المقنع : 29 ؛ الدروس الشرعيّة 1 : 183 .\r\n( 3 ) . كشف اللثام 4 : 154 .\r\n","page_name":" 405 ","page_number":405},
  {"content":"\r\n\r\nو از بعضى اخبار « 1 » صحيحه نيز مستفاد مىشود كه نشستن ، در تعقيب معتبر نيست . و ظاهر آن است كه مصداق تعقيب به دعا و ذكر و امثال آن ، بعد از نماز متحقق شود ، اما افضل و مستحب آن است كه در وقت تعقيب به نحوى كه در وقت تشهّد نشسته بود بنشيند ؛ يعنى نشستن او به طريق تورّك باشد و رو به قبله باشد و با طهارت باشد و از آن چه نماز را باطل مىكند اجتناب كند . و بايد تعقيب ، متصل به تسليم باشد و ما بين مقدّم آن‌ها به هيچ چيز فصل نكند و اگر چه به نماز نافله باشد . مگر در نماز مغرب كه افضل آن است كه بعد از نماز و تسبيح حضرت فاطمه عليها السّلام ، نوافل آن را به جا آورد و بعد از آن مشغول تعقيب شود .\r\nو در تعقيب ، ثواب و فضيلت بسيار است و احاديث « 2 » كثيره در مدح خواندن آن وارد شده . و بعد از تسليم ، اول تعقيب ، سه نوبت « اللّه اكبر » گفتن است و در هر نوبت ، دست‌ها را به نزديك گوش‌ها برساند و آنگاه تا به زانوها يا به نزديك زانوها فرود آورد . و بايد در وقت بلند كردن دست‌ها ، پشت آن‌ها به روى مصلّى باشد و باطن آن‌ها به جانب قبله باشد .\r\nو افضل تعقيبات ، تسبيح حضرت زهرا عليها السّلام است و آن سى و چهار نوبت « اللّه اكبر » است و سى و سه نوبت « الحمد للّه » و سى و سه نوبت « سبحان اللّه » . و بعد از فراغ از تسبيح ، « لا إله إلّا اللّه » گفتن سنّت مؤكد است . و ادعيهء مختصره و مطوّله جهت تعقيب ، بسيار وارد شده و علما در جميع تعقيب‌ها ، كتاب‌ها ترتيب داده‌اند ، هر كه خواهد مواظبت بر آن نمايد بايد رجوع به آن كتب نمايد .\r\nو اما سجدهء شكر ، عبارت است از دو نوبت پيشانى گذاشتن بر زمين از جهت جا آوردن شكر الهى . و اقل شكرى كه در سجده بايد گفته شود آن است كه بايد سه مرتبه گفته شود : « شكرا للّه » . و سنّت است كه در هر سجده ، صد مرتبه « شكرا للّه » يا صد مرتبه « عفوا » بگويد .\r\n\r\n\r\n","description":"","footnote":"\r\n( 1 ) . وسائل الشيعة 6 : 429 ، باب 1 من أبواب التعقيب ، ح 1 .\r\n( 2 ) . ر . ك : وسائل الشيعة 6 : 429 ، باب 1 من أبواب التعقيب ، ح 1 .\r\n","page_name":" 406 ","page_number":406},
  {"content":"\r\n\r\nو از حضرت صادق عليه السّلام منقول است « 1 » كه : « اگر كسى سجده كند و بگويد : « يا رب » تا نفس او ، منقطع شود ، حق تعالى فرمايد : « لبيك اى بنده من حاجت تو چيست تا برآورم ؟ » .\r\nو در ما بين اين دو سجده ، بايد هر يك از دو جبين و دو طرف رو بر زمين گذاشته شود ؛ يعنى بعد از سجدهء اول ، جانب روى راست خود را بر زمين گذارد و بعد از آن ، جانب روى چپ خود را بر زمين گذارد و بعضى از ادعيه [ را 
  ] كه وارد شده « 2 » بخواند يا سه مرتبه لا اقل « شكرا للّه » بگويد و بعد از آن ، سجده دوم را به جا آورد .\r\nو چون در ما بين اين دو سجده ، گذاشتن دو طرف رو بر زمين ، فاصله شده است ، به اين جهت در كلام فقها و بعضى اخبار « 3 » ، تعبير از آن به دو سجده شده . و در بسيارى از اخبار « 4 » تعبير از آن به يك سجده شده و گويا سبب آن باشد كه چون از سجدهء اول ، رفع سر و بلند كردن بر وجه تمام به عمل نيامده ، بلكه ميان آن و ميان سجدهء دوم ، مجرد گرداندن سر و طرف رو بر زمين گذاشته فاصله شده ، به اين جهت اطلاق يك سجده بر هر دو سجده شده . و ممكن است كه نظر به اخبار مذكوره ، دو طرف رو بر زمين گذاشتن جزء سجده شكر نباشد ، بلكه از مكملات و مستحبات آن باشد و اصل سجدهء شكر ، به يك نوبت پيشانى بر زمين گذاشتن به عمل آيد .\r\nو جمعى « 5 » گفته‌اند كه : هرگاه يك سجده به پيشانى كند و بعد از آن ، طرف رو بر زمين گذارد ، تعدد سجود به عمل آمده خواهد بود و سجدهء شكر ، متحقق شده خواهد بود ؛ زيرا كه در سجده شكر ، پيشانى بر زمين گذاشتن لازم نيست ، هم چنان كه در سجدهء نماز لازم است .\r\n\r\n\r\n","description":"","footnote":"\r\n( 1 ) . وسائل الشيعة 7 : 15 ، باب 6 من أبواب سجدتي الشكر ، ح 3 .\r\n( 2 ) . وسائل الشيعة 7 : 5 ، باب 1 من أبواب سجدتي الشكر ، ح 3 .\r\n( 3 ) . شرائع الإسلام 1 : 78 ؛ قواعد الأحكام 1 : 278 ؛ الجعفرية ( ضمن رسائل المحقق الكركي ) 1 : 113 ؛ وسائل الشيعة 7 : 15 ، باب 6 من أبواب سجدتي الشكر ، ح 1 .\r\n( 4 ) . ر . ك : وسائل الشيعة 7 : 5 ، باب 1 من أبواب سجدتي الشكر .\r\n( 5 ) . جامع المقاصد 2 : 316 ؛ مسالك الأفهام 1 : 223 ؛ مدارك الأحكام 3 : 424 ؛ كشف اللثام 4 : 116 .\r\n","page_name":" 407 ","page_number":407},
  {"content":"\r\n\r\nو سنّت است كه در سجدهء شكر ، دست‌ها و سينه و شكم را بر زمين چسباند و پيشانى و طرف‌هاى رو را بر خاك گذارد و ادعيه‌اى كه وارد شده است [ را 
  ] بخواند و حوايج خود را طلب كند و گريه كند و الحاح در دعا و سؤال كند و سجود را طول دهد . و چون سر از سجده بردارد ، دست را سه نوبت بر سجده‌گاه گذارد و هر نوبت بر جانب چپ رو و پيشانى و جانب راست رو بمالد . و بايد در وقت سجود ، با طهارت باشد .\r\nو در هر وقتى سجدهء شكر خوب است ، ليكن در دو وقت ، تأكيد در استحباب آن بيشتر است :\r\nاول : بعد از فارغ شدن از هر نمازى . و بايد بعد از فارغ شدن از تعقيب آن نماز باشد تا خاتمه آن نماز باشد و به آن چه متعلق به نماز است تمام شود . مگر در نماز مغرب كه مىتواند سجدهء شكر را بعد از فريضه و پيش از نافله و تعقيب به جا آورد و مىتواند بعد از نافله و تعقيب به جا آورد .\r\nدوم : در وقت حصول نعمت و رفع مكاره و شدت .\r\n\r\n","description":"","footnote":"","page_name":" 408 ","page_number":408},
  {"content":"\r\n\r\n\r\nمطلب سوم : در احكام خللى كه در نماز واقع مىشود و در آن چند مقصد است :\r\n\r\nمقصد اول در منافيات نماز ، يعنى چيزهايى كه نماز را باطل مىكند\r\nو آن چند چيز است :\r\n\r\nاول : حدث كردن در اثناى نماز\r\n؛ خواه حدث اكبر باشد يا حدث اصغر و خواه از روى عمد واقع شود يا از روى سهو و خواه از روى اختيار واقع شود يا از روى اضطرار و خواه پيش از سر برداشتن از سجده آخر نماز واقع شود و خواه بعد از آن .\r\nو بعضى « 1 » گفته‌اند : اگر از روى سهو حدث صادر شود ، نماز باطل نمىشود و واجب است كه وضو بسازد و بنا بگذارد ؛ يعنى باقىماندهء نماز را بكند .\r\nو بعضى « 2 » ديگر گفته‌اند كه : اگر حدث ، بعد از سر برداشتن از سجدهء آخر واقع شود ، نماز باطل نمىشود و بايد وضو بسازد و نماز را تمام كند . و اين دو قول معتبر نيست .\r\n\r\n\r\n","description":"","footnote":"\r\n( 1 ) . المبسوط 1 : 117 ؛ المعتبر 2 : 250 .\r\n( 2 ) . من لا يحضره الفقيه 1 : 356 ، ذيل ح 1030 ؛ ذخيرة المعاد 352 ؛ كشف اللثام 4 : 159 .\r\n","page_name":" 409 ","page_number":409},
  {"content":"\r\n\r\n\r\nدوم : تكلّم كردن است به دو حرف عمدا\r\nو اگر چه آن دو حرف افادهء معنا نكند .\r\nپس تكلّم به دو حرف مهمل ، يعنى بىمعنا باعث بطلان نماز است و به يك حرفى كه افادهء معنا نكند مانعى ندارد و به آن ، نماز باطل نمىشود . و به يك حرفى كه افادهء معنا كند چون « ق » كه فعل امر است ، باعث بطلان نماز است .\r\nتنحنح و سرفه در اثناى نماز ، اگر از روى اضطرار باشد باعث بطلان نيست مطلقا و اگر از روى اختيار باشد ، هرگاه مشتمل بر دو حرف يا يك حرف باشد كه افادهء معنا كند ، باعث بطلان نماز است و الّا فلا .\r\nو فرقى نيست در بطلان ، ميان آن كه حرف زدن جهت مصلحت نماز يا امر ضرورى باشد يا نه و اگر حرف زدن از روى سهو باشد ، باعث بطلان نماز نمىشود . و اگر گمان كند كه نماز را تمام كرده و به اين گمان حرف زند و حال آن كه هنوز نمازش تمام نشده باشد ، بنابر اشهر و اقوى در حكم مثل سهو است كه باعث بطلان نيست . و اگر كسى را اجبار بر تكلّم كنند ، احوط آن است كه نماز را اعاده كند .\r\nو در اينجا چند مسأله است كه بايد بيان شود :\r\nمسألهء اول : در اثناى نماز جايز است تنبيه و آگاهانيدن كسى را به خواندن آيه [ اى 
  ] از قرآن و به ذكر و دعا . مثل آن كه اگر خواهد ديگرى را رخصت دهد كه داخل شود ، بگويد :  ادْخُلُوها بِسَلامٍ آمِنِينَ  « 1 » و اگر خواهد كسى را كه با كفش داخل مسجد يا يورتى مفروش شده باشد منع كند ، جايز است بگويد :  فَاخْلَعْ نَعْلَيْكَ إِنَّكَ بِالْوادِ الْمُقَدَّسِ  « 2 » .\r\nهمچنين است حكم در خواندن ساير آياتى كه مناسب مطلوب و مقام باشد . و اگر كسى طلب اذن كند و او داخل نماز باشد ، جايز است كه به آواز بلند تسبيح يا ذكرى بگويد كه بشنود . و جايز است كه به دست اشاره كند به كسى كه حاضر است و از آن اشاره به او بفهماند كه فلان چيز را بردارد يا بگذارد و يا بيرون رود و يا تحقيق كند كه\r\n\r\n\r\n","description":"","footnote":"\r\n( 1 ) . حجر ( 15 ) : 46 .\r\n( 2 ) . طه ( 20 ) : 12 .\r\n","page_name":" 410 ","page_number":410},
  {"content":"\r\n\r\nبر در خانه كيست . و بالجمله در اثناى نماز از جهت فهمانيدن بعضى مطالب ، به اشاره به سر و دست و خواندن قرآن و ذكر و دعا جايز است و اگر چه از خواندن قرآن و تسبيح و ذكر ، سواى تفهيم ديگر [ ى 
  ] قصدى نداشته باشد . « 1 »\r\nو اگر زن در اثناى نماز ، حاجتى داشته باشد مىتواند از براى تفهيم ، دست بر دست زند . و بهتر آن است كه باطن كف دست راست را بر پشت دست چپ زند و يا باطن انگشتان يك دست را بر ظاهر انگشتان دست ديگر بزند و باطن كف را بر باطن كف ديگر نزند ، به جهت اين كه از اقسام لعب است .\r\nمسألهء دوم : اگر از كسى در اثناى نماز ، آه يا ناله سر زند ، اگر متضمن هيچ حرفى نباشد ، در آن حرجى نيست و اگر متضمن يك حرف باشد ، در آن كراهت است و اگر متضمن دو حرف باشد ، باعث بطلان نماز است . و كراهت و بطلان در صورتى است كه از روى اختيار باشد و اگر بدون اختيار باشد ، در آن حرجى نيست .\r\nو محقق « 2 » را اعتقاد آن است كه آه و ناله [ اى 
  ] كه از خوف خدا باشد و متضمن دو حرف باشد ، باعث بطلان نماز نيست . و اين بعيد نيست . « 3 »\r\nمسألهء سيم : جايز است در اثناى نماز ، خواندن هر دعايى كه متضمن تسبيح و تحميد حق تعالى باشد ، يا متضمن طلب كردن چيزى مباح از امور دنيا يا آخرت باشد به شرطى كه به زبان عربى باشد و به حدى طول نكشد كه از صورت نماز بيرون رود ؛ خواه در حال قرائت باشد يا در حال ركوع و سجود باشد و يا در حال تشهّد و تسليم باشد . پس اگر از كسى چهارپايى گم شده باشد ، مىتواند در هر حالى از نماز بگويد :\r\n\r\n\r\n","description":"","footnote":"\r\n( 1 ) . بلى ، هرگاه آيه قرآن بسيار كم باشد به حيثيتى كه اگر قصد قرآن خواندن نداشته باشد ، از مجرد لفظ نتوان فهميد كه قرآن است ، بايد قصد قرآن بودن بكند و بدون آن ، نماز باطل است ؛ هم چنان كه هرگاه بگويد « اذهب » يعنى « برو » و قصد آن ، مجرد افهام باشد . و خود « طاب ثراه » در « معتمد » تصريح به اين فرموده‌اند . ( احمد )\r\n( 2 ) . المعتبر 2 : 254 .\r\n( 3 ) . بدان كه هم چنان كه خود « طاب ثراه » در « معتمد » فرموده‌اند ، حق آن است كه آه و ناله هرگاه دو حرف از آن ظاهر شود ، مطلقا باعث بطلان نماز است اگر چه از خوف خدا باشد . ( احمد )\r\n","page_name":" 411 ","page_number":411},
  {"content":"\r\n\r\n« اللهم ردّ علىّ دابّتى » و طلب كردن چيز حرام جايز نيست و اگر طلب چيز حرام در نماز كند ، نمازش باطل مىشود .\r\nمسألهء چهارم : اگر مصلّى در اثناى نماز عطسه كند يا ديگرى عطسه كند و او بشنود ، سنّت است كه بگويد : « الحمد للّه » . و اگر ديگرى عطسه كند ، سنّت است كه « تسميت » او كند ؛ يعنى به او بگويد : « يرحمك اللّه » . و همچنين اگر او عطسه كند و ديگرى او را تسميت كند ، جواب او را بگويد ؛ به اين نحو كه « يغفر اللّه لك » يا « يهديك اللّه » . و ظاهر آن است كه جواب تسميت ، مستحب باشد نه واجب ، و بعضى « 1 » واجب دانسته‌اند .\r\nمسألهء پنجم : چون جواب سلام واجب است ، پس اگر كسى در نماز باشد و ديگرى بر او سلام كند به اين نحو كه « سلام عليك » « 2 » يا « سلام عليكم » يا « السلام عليك » يا « السلام عليكم » ، واجب است كه جواب او را بدهد ، اما به نحوى كه گفته ؛ يعنى لفظ « سلام » را مقدّم بدارد . و جايز نيست « 3 » كه جواب را مؤخر دارد و لازم نيست كه از رد ، قصد قرآن كند . و احوط آن است كه بر آن چه گفته ، چيزى زياد نكند مثل « رحمة اللّه » و مانند آن . و اظهر آن است كه جواب سلام خواه در نماز و خواه در غير آن ، بايد به نحوى گفته شود كه سلام‌كننده بشنود ؛ مگر در صورتى كه مانعى باشد ، مثل اين كه سلام‌كننده كر باشد يا در موضعى باشد كه كثرت صدا مانع از شنوانيدن باشد كه در اين صورت بايد به نحوى جواب دهد كه اگر مانع نمىبود ، سلام‌كننده جواب آن را مىشنيد .\r\nو چون جواب سلام واجب كفايى است ، لهذا اگر مصلّى در ميان جمعى باشد و شخصى بر همهء ايشان سلام كند ، جواب دادن يكى از ايشان كافى است و وجوب از مصلّى ساقط مىشود . و احوط آن است كه با وجود جواب دادن بعضى از ايشان ،\r\n\r\n\r\n","description":"","footnote":"\r\n( 1 ) . مسالك الأفهام 1 : 231 ؛ الحدائق الناضرة 9 : 92 .\r\n( 2 ) . هرگاه « عليك » يا « عليكم » را در اين چهار عبارت مقدم بدارد ، باز جواب واجب است . ( احمد )\r\n( 3 ) . جواب سلام دادن در نماز ، به نحوى كه سلام كرده واجب نيست ، بلكه مستحب است هم چنان كه خود « طاب ثراه » در « معتمد » فرموده‌اند ؛ پس مىتواند به هر يك از هشت قسم عبارت مذكوره جواب دهد .\r\n( احمد )\r\n","page_name":" 412 ","page_number":412},
  {"content":"\r\n\r\nمصلّى جواب نگويد . بلى ، رد كردن مصلّى به قصد دعا مانعى ندارد .\r\nو بايد جواب دهنده بالغ باشد تا وجوب رد ، از مصلّى ساقط شود . پس جواب دادن طفل كافى نيست و اگر چه مميز باشد . و اگر سلام‌كننده ، طفل مميز باشد ، جواب آن واجب است ؛ خواه سلام بر مصلّى كرده باشد يا به غير او .\r\nو ظاهر آن است كه سلام كردن بر مصلّى مكروه باشد . و جمعى « 1 » مكروه ندانسته‌اند . چون كه ظاهرا جواب سلام وقتى واجب است كه به الفاظ مذكوره باشد و در صيغه و اعراب آن ظن و غلط نباشد ؛ لهذا اگر الفاظ سلام از حيثيت صيغه يا اعراب ، غلط باشد يا به اين نحو سلام كند كه « سلام » يا « سلاما » يا « السلام » يا « سلامى » يا « عليك السلام » يا « سلام اللّه عليك » ، در اين صورت جواب آن بر مصلّى و غير او واجب نيست . و همچنين اگر به حيثيت ديگر گويد غير سلام ؛ بلكه جواز ردّ مصلّى نيز محل تأمّل است ، مگر اين كه قصد دعا كند .\r\nو بعضى « 2 » گفته‌اند : حرام است « 3 » سلام كردن زن بر مرد اجنبى . و اين ثابت نيست . و از بعضى اخبار « 4 » مفهوم مىشود كه سلام كردن مرد بر زن اجنبيه مكروه باشد . و به هر تقدير ، گويا جواب در هر دو صورت لازم باشد ، هرگاه سلام بر وجه صحيح باشد .\r\nليكن اگر سلام بر زن اجنبيه شده باشد ، جواب را آهسته بگويد .\r\nو چون كه جواب سلام اهل ذمّه واجب نيست و بر فرض وجوب ، بر سبيل وجوب يا استحباب بايد جواب سلام ايشان « عليك » يا « عليكم » گفته شود ؛ لهذا اگر اهل ذمّه بر مسلمى كه در نماز باشد سلام كند ، بايد جواب سلام ايشان را بگويد . و اگر جواب سلامى را كه رد آن واجب است ترك كند ، ظاهر آن است كه اگر در وقتى كه\r\n\r\n\r\n","description":"","footnote":"\r\n( 1 ) . نهاية الإحكام 1 : 518 ؛ ذكرى الشيعة 4 : 23 ؛ جامع المقاصد 2 : 358 ؛ مسالك الأفهام 1 : 232 .\r\n( 2 ) . الحدائق الناضرة 9 : 83 .\r\n( 3 ) . حقير در مسألهء سلام كردن زن بر مرد اجنبى تردّد دارد ؛ پس احتياط آن است كه اگر مرد در نماز نباشد زن اجنبيه بر او سلام كند هر چه خواهد جواب بگويد ، و اگر در نماز باشد ، « سلام عليكم » جواب گويد و از آن قصد قرآن بكند . ( احمد )\r\n( 4 ) . وسائل الشيعة 14 : 173 ، باب 131 من أبواب مقدّمات و آداب النكاح ، ح 2 .\r\n","page_name":" 413 ","page_number":413},
  {"content":"\r\n\r\nواجب است جواب آن را بگويد مشغول چيزى از اذكار واجبه باشد ، نماز او باطل شود ، و الّا فلا .\r\nو چون كه جواب سلام واجب فورى است و بعد از سلام بىفاصله بايد رد آن شود ؛ لهذا بعد از سلام اگر جواب نگويد و بىفاصله مشغول ذكرى واجب شود ، نماز او باطل مىشود « 1 » و اگر به قدر جواب دادن سلام ساكت باشد و بعد از آن مشغول ذكر واجب شود ، نمازش صحيح است .\r\n\r\nسوم : از مبطلات نماز ، گرديدن از قبله است\r\n، و تفصيل اين مسأله آن است كه ، التفات و گرديدن از قبله يا از روى عمد است يا از روى سهو ، پس اگر انحراف از قبله از روى عمد باشد ، پس اگر انحراف به حد تفاحش رسيده باشد ، يعنى عرفا آن را انحراف فاحش گويند نماز باطل است ، و اعادهء آن در وقت و قضاى آن در خارج وقت لازم است . و شكى نيست كه تفاحش عرفى حاصل مىشود به منحرف شدن جميع بدن از قبله ، به يكى از دو جانب ، خواه به حد استدبار باشد ، يعنى پشت كردن به قبله برسد يا نه ، خواه به حد مشرق و مغرب برسد يا نه . و همچنين حاصل مىشود به منحرف شدن روى تنها ، از قبله هرگاه به حدّ استدبار برسد و اگر چه بدن در برابر قبله باشد . و اگر انحراف به روى تنها به حدّ استدبار نرسد ، مشهور آن است كه باعث بطلان نيست .\r\nو اين حكم باطلاقه مشكل است ؛ زيرا كه ظاهر آن است كه در بعضى صور ،\r\n\r\n\r\n","description":"","footnote":"\r\n( 1 ) . بدان كه آن چه در نظر حقير راجح است آن است كه هرگاه مصلى ترك رد سلام كند ، پس اگر بعد از سلام كردن به قدرى ساكت باشد كه اگر ديگر ساكت مىبود توالى در قرائت بر طرف مىشد ، نماز آن صحيح است . و اگر هيچ ساكت نشود ، نماز او باطل است ؛ خواه مشغول ذكر واجب باشد يا سنّت . و هرگاه به مجرد سلام كردن جواب نگويد ، بلكه مشغول قرائت باشد ، و ليكن بعد از فاصله جواب بگويد ، پس اگر فاصله به قدرى باشد كه در عرف بگويند دير جواب گفته و وقت جواب گذشته بود ، نماز آن باطل است ، و الا فلا . و ظاهر آن است كه به مجرد ساكت شدن به قدر جواب سلام و بعد مشغول ذكر شدن ، باعث صحت نماز نشود . بلكه بايد اين قدرى ساكت شود كه وقت جواب سلام عرفا بگذرد يا هرگاه ديگر سكوت كند ، توالى قرائت بر طرف شود . ( احمد )\r\n","page_name":" 414 ","page_number":414},
  {"content":"\r\n\r\nتفاحش عرفى صادق باشد ؛ مثل صورتى كه انحراف به رو به حدى باشد كه از حد مشرق و مغرب بسيار گذشته باشد و اگر چه هنوز به حد استدبار نرسيده باشد . و احوط آن است كه عمدا رو را اين قدر منحرف نكند كه از حد مشرق و مغرب درگذرد و اولى آن است كه مطلقا رو و ساير اعضا را از قبله منحرف نسازد ؛ مگر دست كه انحراف آن ضرر ندارد .\r\nو مخفى نماند كه اگر جهت معينهء قبله معلوم يا مظنون باشد ، بايد انحراف و عدم انحراف نسبت به آن جهت معينه اعتبار شود . و اگر تعيين و خصوصيت معلوم نباشد ، بلكه معلوم ، همين اصل جهت باشد ، در اين صورت بايد انحراف و عدم آن نسبت به جهت مطلق ملاحظه شود ؛ زيرا كه در مجموع اصل جهت ، موضعى به خصوصه معلوم نيست كه التفات نسبت به آن اعتبار شود . و اگر انحراف از قبله از روى سهو باشد ، پس - هم چنان كه در مبحث قبله مذكور شد - اگر به حد مشرق و مغرب نرسيده باشد ، ضرر ندارد اگر چه انحراف به تمام بدن شده باشد و اگر چه در حال التفات ، واجبى از واجبات نماز را به جا آورده باشد . و اگر انحراف به حد مشرق و مغرب رسيده باشد و از آن نگذشته باشد ، پس اگر وقت نماز باقى باشد ، اعادهء آن لازم است و اگر وقت بيرون رفته باشد ، نماز صحيح است و قضا لازم نيست .\r\nو همچنين است حكم - بنابر اظهر - اگر انحراف از حد مشرق و مغرب گذشته باشد و اگر چه به تمام بدن باشد و به حد استدبار رسيده باشد يا به روى تنها باشد كه به حد استدبار نرسيده باشد .\r\nو بعضى « 1 » در اين صورت قضا را در خارج وقت نيز لازم دانسته‌اند ، و اين احوط است .\r\nو بعضى « 2 » گفته‌اند كه : در صورت رسيدن انحراف به حد مشرق و مغرب بدون تجاوز از آن ، اگر در حال انحراف هيچ فعلى به جا نياورده باشد ، نماز صحيح است و\r\n\r\n\r\n","description":"","footnote":"\r\n( 1 ) . المقنعة : 97 ؛ النهاية : 64 .\r\n( 2 ) . ذخيرة المعاد : 354 .\r\n","page_name":" 415 ","page_number":415},
  {"content":"\r\n\r\nاعادهء آن لازم نيست ؛ مگر اين كه زمان التفات طول بكشد . و اگر در آن حال بعضى افعال را به جا آورده باشد ، پس اگر تدارك آن ممكن باشد ، چون قرائت و امثال آن باعث بطلان نمىشود و بايد تدارك كند و نماز را تمام كند . و اگر تدارك آن ممكن نباشد چون ركن ، اعادهء نماز در وقت لازم است نه در خارج وقت . و ظاهر كلام بعضى « 1 » آن است كه اصل نماز باطل است و قضا در خارج وقت نيز لازم است ، و اظهر ، نحوى است كه ابتدا مذكور شد .\r\n\r\nچهارم : از مبطلات نماز تكفير است\r\n« 2 » ؛ يعنى دست راست را بر بالاى دست چپ گذاشتن ، هم چنان كه سنّيان مىكنند . و ظاهر آن است كه عكس ، يعنى دست چپ بر دست راست گذاشتن نيز حرام و مبطل نماز باشد ؛ هم چنان كه جمعى « 3 » تصريح به آن كرده‌اند . و فرقى نيست كه باطن دست [ را 
  ] بر پشت دست ديگر گذارند يا بر بند دست ديگر گذارند يا بر ساق آن گذارند .\r\nو بعضى « 4 » تكفير را مكروه و ترك آن را مستحب دانسته‌اند . و اين ضعيف است .\r\n\r\nپنجم : از مبطلات نماز ، كردن فعل كثير در اثناى نماز\r\n، يعنى فعلى كه در عرف ، آن را فعل كثير گويند . و فاعل آن را مصلّى نگويند و چنين فعلى مبطل است اگر از روى عمد صادر شود ، و اگر از روى سهو صادر شود ، نماز را باطل نمىكند ؛ مگر آن كه صورت نماز را محو كند .\r\nاما اگر فعل ، قليل باشد كه در عرف ، آن را قليل گويند و فعل كثير نگويند ، باعث بطلان نيست . و بعضى از فعل‌هاست كه از روايات و فتاوى فقها معلوم مىشود كه فعل كثير نيست و ضرر به نماز نمىرساند ، چون كندن كفش و كشتن مار و عقرب به يك ضرب و يك قدم پيش و پس رفتن و كشتن شپش و كيك و پشه و امثال اين‌ها . و\r\n\r\n\r\n","description":"","footnote":"\r\n( 1 ) . نهاية الإحكام 1 : 400 ؛ الحدائق الناضرة 9 : 33 .\r\n( 2 ) . ظاهر آن است كه تكفير و عكس آن حرام است ، و ليكن مبطل نماز نيستند ؛ هم چنان كه خود « طاب ثراه » در سابق در مبحث قيام تصريح فرموده‌اند . ( احمد )\r\n( 3 ) . الخلاف 1 : 321 ، مسألهء 74 ؛ قواعد الأحكام 1 : 281 ؛ المهذّب البارع 1 : 391 ؛ الروضة البهيّة 1 : 566 .\r\n( 4 ) . الكافي في الفقه : 125 .\r\n","page_name":" 416 ","page_number":416},
  {"content":"\r\n\r\nدر وقت تشهّد يا حين برخاستن چيزى را برداشتن و به دست ديگرى دادن و در حين ارادهء سجود ، تسويهء سنگ ريزه نمودن و پف كردن بر موضع سجود و بر پيشانى دست ماليدن از براى ازاله خاكى كه بر آن چسبيده باشد و دست زدن بر ديوار يا بر ران ، جهت آگاه ساختن ديگرى و انگشت به بينى كردن و خون خشك و مانند آن [ را 
  ] از آن بيرون آوردن و سنگ ريزه به جانب ديگرى افكندن و شستن خون بينى ، به شرط حاضر بودن آب و كندن گوشتى از موضع جراحت و انداختن آن و دست بر موضع دمل كشيدن و خون آن را به ديوار ماليدن و شپش را در خاك پنهان كردن و در وقت برخاستن به قرائت ، طفلى را با خود برداشتن ، و شير دادن زن طفل خود را در حال تشهّد و حنك بستن و ايما و اشاره كردن و جهت تنبيه ديگرى « سبحان اللّه » گفتن و طفلى را از نزديك آتش دور كردن هرگاه طفل و آتش در نزد وى باشند و بيرون كردن گوسفندى كه داخل خانه شده باشد به حركت دست و امثال آن ، به شرطى كه از جاى خود بيش از گامى حركت نكند ، و كندن دندانى كه جنبد و حك كردن نجاست مرغ و امثال آن از جامه ، و كلاه از زمين برداشتن و بر سر داشتن .\r\nو مخفى نيست كه هر فعلى كه از قبيل اين افعال باشد ، فعل كثير نيست و باعث بطلان نماز نمىشود . و هر چه از اين افعال تجاوز كند ، باعث بطلان نماز است ؛ به شرطى كه در عرف هم آن را فعل كثير بگويند .\r\n\r\nششم : از مبطلات نماز ، سكوت طويل است .\r\nو آن به طريق فعل كثير است كه اگر به نحوى باشد كه در عرف آن را مصلّى نگويند ، نماز باطل است .\r\n\r\nهفتم : از مبطلات نماز ، خنده كردن به قهقهه است از روى عمد .\r\nو تبسم مطلقا و خنده قهقهه از روى سهو ، باعث بطلان نيست . و اگر قهقهه بىاختيار واقع شود ، به نحوى كه از خود دفع نتواند كرد ، نماز باطل است ، اما بر او گناهى نيست .\r\n\r\nهشتم : خوردن و آشاميدن است\r\n« 1 » از روى عمد ، و سهوا باعث بطلان نيست . و\r\n\r\n\r\n","description":"","footnote":"\r\n( 1 ) . ظاهر آن است كه اگر خوردن يا آشاميدن به قدرى باشد كه موجب بر طرف شدن توالى در قرائت يا حصول فعل كثير نباشد ، باعث بطلان نيست ؛ اگر چه احوط ترك آن است . ( احمد )\r\n","page_name":" 417 ","page_number":417},
  {"content":"\r\n\r\nبعضى « 1 » گفته‌اند كه : اگر چيزى خوردن به حدّ كثرت رسد كه داخل فعل كثير شود ، باعث بطلان است و الّا فلا .\r\nو احوط ، بلكه اظهر آن است كه كثرت ، معتبر در بطلان نيست . و هر اكلى كه موقوف بر سائيدن باشد ، موجب بطلان است و اگر چه كم باشد . بلى ، اگر از قبيل قند و نبات و شكر در دهان گذارند بدون سائيدن و آن آب شود و فرو برد ، باعث بطلان نماز نمىشود .\r\nو همچنين فرو بردن بقاياى غذا كه در ما بين دندان‌ها باقى مانده باشد ، باعث بطلان نماز نمىشود .\r\nو اگر كسى در نماز وتر باشد و تشنه شود و اراده روزه را داشته باشد و ترسد پيش از فراغ ، صبح داخل شود ، مىتواند آب آشاميد ؛ به شرطى كه بيشتر از سه گام به جهت آب برداشتن حركت نكند . و بعضى « 2 » ، آب آشاميدن را در جميع نوافل تجويز كرده‌اند و اين خالى از اشكال نيست .\r\n\r\nنهم : گريه كردن است از روى عمد از جهت امور دنيا\r\n، چون فقد مال و فوت زن و فرزند و يا دوستى از دوستان . و ظاهر آن است كه مراد از گريه ، مطلق گريه باشد ؛ خواه مشتمل بر آواز باشد يا نه .\r\nو بعضى « 3 » ، تخصيص به گريه‌اى داده‌اند كه با آواز باشد ، و ظاهرا دليلى ندارد . و گريه از خوف الهى و ترس عذاب او در نماز مانعى ندارد ، بلكه افضل اعمال و اقرب قربات است ؛ هم چنان كه از اخبار « 4 » مستفاد مىشود .\r\n\r\nدهم : ظاهر شدن آن كه در وضو يا غسل يا تيمم خللى بوده\r\n، مثل آن كه ظاهر شود كه بعضى اعضا را در غسل يا وضو نشسته يا بعضى اعضا را در تيمم مسح نكرده يا آب وضو يا غسل نجس بوده يا مشتبه به نجس يا مضاف بوده يا مشتبه به مضاف بوده يا با\r\n\r\n\r\n","description":"","footnote":"\r\n( 1 ) . منتهى المطلب 5 : 304 ؛ ذكرى الشيعة 4 : 8 ؛ مسالك الأفهام 1 : 228 .\r\n( 2 ) . المبسوط 1 : 118 ؛ الخلاف 1 : 413 ، مسألهء 159 .\r\n( 3 ) . الروضة البهيّة 1 : 233 ؛ مدارك الأحكام 3 : 466 .\r\n( 4 ) . ر . ك : وسائل الشيعة 7 : 247 ، باب 5 من أبواب قواطع الصلاة ، و 15 : 223 ، باب 15 من أبواب جهاد النفس .\r\n","page_name":" 418 ","page_number":418},
  {"content":"\r\n\r\nآب غصبى يا مشتبه به غصبى وضو ساخته يا غسل كرده يا آن كه به خاك غصبى تيمم كرده ؛ به شرطى كه در وقت وضو و غسل و تيمم عالم به غصبيت يا اشتباه بوده باشند .\r\nو اگر در آن وقت عالم نبوده و بعد از نماز ظاهر شود كه غصبى يا مشتبه به غصبى است ، نمازى كه كرده صحيح است .\r\n\r\nيازدهم : زياد كردن جزئى از اجزاى واجب نماز از روى عمد يا جهل به مسأله\r\nو اگر چه آن جزء ، ركن نباشد .\r\n\r\nدوازدهم : ترك كردن واجبى از واجبات نماز از روى عمد يا از ندانستن مسأله\r\n؛ خواه آن واجب از اجزاى نماز باشد ، چون ركوع و سجود و قرائت ، يا از صفات اجزا باشد ، چون طمأنينه در حال ركوع و سجود و حال سر برداشتن از ركوع و سجود و امثال آن ، يا از شروط نماز باشد ، چون طهارت و استقبال قبله و پوشانيدن عورت و امثال آن . و ترك كردن هر يك از اين واجبات عمدا ، موجب بطلان نماز است و اگر چه جاهل به مسأله باشد ؛ مگر ترك كردن جهر در جايى كه جهر واجب باشد يا ترك كردن اخفات در جايى كه اخفات واجب باشد كه جاهل ، در اين حكم معذور است .\r\nو همچنين معذور است جاهل به موضوع حكم ، مثل كسى كه جاهل باشد به غصبيت جامه يا مكان يا آب وضو و غسل يا خاك تيمم - هم چنان كه مذكور شد - يا جاهل به مسألهء نجاست جامه و بدن باشد يا به عدم تذكيهء پوستى كه از مسلمان خريده باشد . و در واقع ، جامه و مكان و آب و خاك ، مغصوب باشند . و بدن و جامه ، نجس باشند و پوست ، تذكيه شرعى نشده باشد .\r\nو اگر كسى پوستى بگيرد و نداند كه از جملهء پوست‌هايى است كه نماز در آن جايز است يا نه و در آن نماز كند ، واجب است كه آن نماز را اعاده كند .\r\n\r\nسيزدهم : از مبطلات نماز ، ترك كردن ركنى است از اركان از روى سهو\r\nتا داخل ركنى ديگر شود ؛ مگر در تكبيرة الاحرام كه اگر آن را ترك كند و داخل قرائت شود ، نماز باطل مىشود و موقوف بر داخل شدن ركن بعد كه ركوع باشد نيست .\r\nو دانستى كه اركان نماز عبارت است از قيام متصل به ركن و نيّت و تكبيرة الاحرام\r\n\r\n","description":"","footnote":"","page_name":" 419 ","page_number":419},
  {"content":"\r\n\r\nو ركوع و سجود . پس اگر قيام را ترك كند تا داخل نيّت شود يا نيّت را نكند تا داخل تكبيرة الاحرام شود يا تكبيرة الاحرام را ترك كند تا داخل قرائت شود يا ركوع را ترك كند تا داخل سجود شود يا دو سجده را ترك كند تا داخل ركوع ركعت بعد شود ، آن چه را از نماز به جا آورده باطل است و بايد نماز را از سر گيرد ؛ خواه اين ترك‌ها از روى عمد باشد يا از روى سهو . و اگر پيش از آن كه داخل ركن بعد شود ركن متروك را تدارك كند ، يعنى آن را به جا آورد ، نمازش صحيح است و احتياج به اعاده نيست . به اين معنى كه آن چه از افعال را قبل از فعل ركن متروك ، كرده صحيح است و بعد از تدارك ركن متروك ، باقى نماز را تمام مىكند . پس اگر ركوع را ترك كند و فرو رود از جهت سجود و پيش از سر گذاشتن ، از زمين برگردد و ركوع را به جا آورد ، آن چه را پيش از ركوع به جا آورده است از نيّت و تكبير و قرائت صحيح است و احتياج به اعاده نيست ، بلكه بايد باقىماندهء افعال را به جا آورد و نمازش صحيح است ؛ خواه ترك ركوعى كه ابتدا شده بود از روى سهو بوده يا از روى عمد .\r\nو مخفى نماند كه هم چنان كه مذكور شد و اصحاب تصريح كرده‌اند ، اگر كسى ركوع را ترك كند تا داخل سجده اول شود ، نماز او باطل است ؛ زيرا كه داخل ركنى ديگر شده است و حال اين كه اصحاب متّفق‌اند كه هر دو سجده با هم ركن است نه يك سجدهء تنها . و از اين ، لازم مىآيد كه تا وقتى كه داخل سجدهء دوم نشده باشد ، هنوز داخل ركنى ديگر نشده باشد و تواند كه ركوع را تدارك كند و اگر چه داخل سجده اول شده باشد . و همچنين لازم مىآيد كه اگر كسى سهوا يك سجده را ترك كند ، نماز او باطل باشد ؛ زيرا كه در اين صورت ركن كه عبارت از دو سجده است به سبب ترك يك سجده ترك شده است ؛ به اعتبار اين كه هر مركّب از دو چيز ، منتفى مىشود به سبب انتفاى يكى از آن دو .\r\nو جمعى « 1 » از علما از اين شبهه جواب‌ها گفته‌اند ، ليكن هيچ يك تمام نيست . و حق\r\n\r\n\r\n","description":"","footnote":"\r\n( 1 ) . ر . ك : مفتاح الكرامة 2 : 431 .\r\n","page_name":" 420 ","page_number":420},
  {"content":"\r\n\r\nدر جواب آن است كه بنابر ركن بودن هر دو سجده با هم و اگر چه بايست به ترك يك سجده نماز باطل شود و به مجرد داخل شدن در سجدهء اول در صورت ترك ركوع نماز باطل نشود ، بلكه بطلان موقوف بر دخول در سجدهء دوم باشد ، ليكن عدم بطلان در صورت اول و بطلان در صورت دوم و غير اين‌ها از احكامى كه منافى ركن بودن هر دو سجده با هم است ، از قاعدهء كليه استثنا شده به اعتبار دليلى ديگر از اجماع يا غير آن از ادلّه .\r\n\r\nچهاردهم : از مبطلات نماز ، زيادتى ركن است\r\n؛ خواه از روى عمد باشد يا سهو ، مگر در بعضى مواضع كه استثنا شده . پس اگر كسى عمدا يا سهوا ركوع زايدى را به جا آورد يا دو سجده را زياد كند ، نمازش باطل است .\r\n\r\nپانزدهم : از مبطلات نماز ، زياد كردن يك ركعت است يا بيشتر\r\n؛ خواه عمدا باشد يا سهوا و خواه در نماز دو ركعتى باشد يا سه ركعتى يا چهار ركعتى و خواه بعد از ركعت آخر به قدر تشهّد نشسته باشد يا نه . بلى ، اگر بعد از ركعت آخر به قدر تشهّد نشسته باشد و تشهّد را خوانده باشد و بعد از آن فراموش كرده كه ركعت آخر است و تسليم را ترك كرده و برخاسته و ركعتى ديگر كرده ، اقوى آن است كه نمازش صحيح است و احتياج به اعاده نيست ؛ زيرا كه در اين صورت از نماز بيرون شده است . به اعتبار اين كه - بنابر اظهر - تسليم واجبى است خارج از حقيقت نماز ، پس ركعتى كه زياد شده امرى است كه در اثناى نماز نشده است ، بلكه بعد از تمامى نماز متحقق شده ؛ لهذا بعد از تذكر كه سلام نداده و يك ركعت يا بيشتر را زياد كرده ، بايد سلام دهد و نمازش صحيح است .\r\nو آن چه مذكور شد در صورتى است كه داخل در ركوع ركعت زايد شده باشد . و اگر پيش از داخل شدن در ركوع ركعت زيادتى در خاطرش آيد كه اين ركعت ، زايد است ، نماز او صحيح است و بايد قيام را منهدم ساخته بنشيند و تشهّد بخواند و سلام گويد . و اگر در ركعت آخر ، تشهّد را خوانده باشد ، همين سلام گويد و تشهّد را نخواند و بعد سجدهء سهو به جا آورد . و اگر بعد از ركوع و پيش از سجدتين يا در اثناى\r\n\r\n","description":"","footnote":"","page_name":" 421 ","page_number":421},
  {"content":"\r\n\r\nسجدتين يا بعد از سجدتين و پيش از خواندن تشهّد و سلام متذكر شود كه اين ركعت زايد است - به نحوى كه ابتدا مذكور شد - يعنى اگر بعد از ركعت آخر ، تشهّد را نخوانده باشد ، نمازش باطل است و اگر تشهّد را خوانده باشد ، نمازش صحيح است و بايد سلام بگويد و از نماز فارغ شود و بعد دو سجدهء سهو به جا آورد .\r\n\r\nشانزدهم : از مبطلات نماز ، كم كردن يك ركعت است يا بيشتر از روى عمد .\r\nو اگر سهوا كم كرده باشد و بعد از تسليم به خاطرش آيد ، پس اگر فعل منافى به جا نياورده باشد ، بايد برخيزد و آن كمى را تمام كند و نمازش صحيح است و بر او اعاده لازم نيست و اگر چه در نماز دو ركعتى باشد .\r\nو اگر فعل منافى را به عمل آورده باشد ، پس اگر آن فعل منافى ، فعلى باشد كه عمدا باعث بطلان نماز باشد نه سهوا چون حرف زدن ، بنابر اقوى و اشهر ، مثل سابق است كه نماز را تمام مىكند و اعاده بر او لازم نيست .\r\nو اگر فعلى باشد كه عمدا و سهوا باعث بطلان نماز باشد ، چون حدث و فعل كثيرى كه صورت نماز را محو كند ، واجب است كه نماز را اعاده كند .\r\nو بدان كه در نماز چند امر مكروه است :\r\nاول : خميازه و كمانه كشيدن .\r\nدوم : شكستن انگشتان .\r\nسوم : بازى نمودن با ريش يا غير آن از اعضا .\r\nچهارم : سنگ ريزه به ديگرى انداختن .\r\nپنجم : بلغم و آب دهان انداختن .\r\nششم : مدافعه بول و غايط و باد كردن .\r\nو مخفى نماند كه جايز است قطع كردن نماز به جهت ضرورت ، چون حفظ نفس محترمه از تلف و خلاص كردن كسى كه مشرف بر غرق باشد و حفظ مالى كه ضايع شدن آن مضر باشد و كشتن مار يا عقربى كه از آن بيم ضرر به نفسى باشد و گرفتن قرض دارى كه در وقت نماز او را ديده باشد و اگر او را نگيرد ، ديگر نتواند او را پيدا\r\n\r\n","description":"","footnote":"","page_name":" 422 ","page_number":422},
  {"content":"\r\n\r\nكند و بيم ضرر از نگاه داشتن بول و غايط يا باد تا حين فراغ از نماز ، كه در اين صورت قطع نماز از براى ازالهء اين احداث جايز است .\r\nو همچنين است حكم ، در ساير امور ضروريه ؛ يعنى قطع نمودن نماز از براى هر امر ضرورى جايز است « 1 » ، بلكه در بعضى امور ضروريه ضرورت به حدى مىرسد كه قطع نماز از جهت آن واجب است ، هم چنان كه تفصيل آن ظاهر است .\r\n\r\nمقصد دوم در احكام سهو\r\nو در آن چند مسأله است :\r\n\r\nمسألهء اول : بدان كه مراد از سهو\r\nدر اينجا آن است كه كسى يقين كند كه فعلى از افعال نماز را از راه فراموشى ترك كرده است يا زياده كرده است . و شك آن است كه نداند آيا كه فلان عمل را به جا آورده است يا نه .\r\nو سهو بر دو قسم است :\r\n[ قسم 
  ] اول : آن كه متعلق به ركن باشد ، و در اين قسم - هم چنان كه سابقا بر سبيل اجمال مذكور شد - اگر وقتى متذكر شود كه از محل آن ركن گذشته باشد ، نماز باطل است و بايد آن را اعاده كند و اگر از محل آن نگذشته باشد ، ركن متروك را به جا آورد و نمازش صحيح است . و مراد از محل در اينجا ركن ديگر است ؛ پس اگر وقتى متذكر شود كه داخل ركنى ديگر شده باشد ، بايد نماز را اعاده كند و اگر داخل نشده باشد ، بايد متروك را به جا آورد و نماز را تمام كند . و افعالى كه پيش از آن ركن به جا آورده صحيح است ، مگر در تكبيرة الاحرام كه به مجرد داخل شدن در قرائت ، محل آن\r\n\r\n\r\n","description":"","footnote":"\r\n( 1 ) . ظاهر آن است كه در هر مكان كه حكم به قطع كردن نماز مىشود ، واجب است قطع كردن . و گويا مكانى نباشد كه جايز باشد قطع كردن و واجب نباشد . ( احمد )\r\n","page_name":" 423 ","page_number":423},
  {"content":"\r\n\r\nگذشته است . پس اگر سهوا نيّت را ترك كند و متذكر نشود تا تكبيرة الاحرام بگويد يا تكبير را ترك كند و به خاطرش بيايد تا داخل قرائت شود يا ركوع را ترك كند و يادش نيايد تا داخل سجود شود يا سجدتين را ترك كند و متذكر نشود تا داخل ركوع ركعت بعد شود ، نمازش باطل است و اعادهء آن لازم است . و اگر پيش از داخل شدن در آن چه مذكور شد متذكر ترك شود ، بايد همين متروك را به جا آورد و نماز را تمام كند و نمازش صحيح است و اعادهء اصل نماز واجب نيست .\r\nقسم دوم : از سهو آن است كه متعلق به يكى از واجباتى باشد كه غير ركن است ، و اين قسم ، مشتمل بر سه صورت است :\r\nصورت اول آن است كه محتاج به هيچ يك از تدارك ، يعنى به جا آوردن آن چه ترك شده و سجدهء سهو نيست ، بلكه بدون تدارك و سجدهء سهو ، نماز صحيح است و بايد باقىماندهء نماز را تمام كند . و اين در وقتى است كه يكى از واجباتى را كه غير ركن است فراموش كند و متذكر نشود تا از محل آن بگذرد .\r\nو مراد از گذشتن محل در اينجا آن است كه داخل فعلى ديگر شود ؛ خواه آن فعل ركن باشد يا غير ركن . و حمد و سوره دو فعل نيست ، بلكه يك فعل است . پس اگر كسى فراموش كند حمد و سوره را يا يك كدام را يا جهر و اخفات را يا بعضى از آيات حمد يا سوره را تا وقتى كه به ركوع رود ، بر او چيزى لازم نيست و نمازش صحيح است . و نيز چيزى بر او لازم نيست اگر ذكر ركوع يا طمأنينه در ركوع را فراموش كند تا سر از ركوع بردارد ، يا فراموش كند سر برداشتن از ركوع را يا طمأنينه در سر برداشتن را ، يا به سجود رود يا فراموش كند ذكر سجود يا طمأنينه در سجود را تا سر از سجود بردارد ، يا فراموش كند درست سر برداشتن از سجود را يا طمأنينه در سر برداشتن را تا نوبت دوم به سجده رود ، يا فراموش كند ذكر سجدهء دوم را يا طمأنينه در آن را تا سر بردارد از آن از جهت خواندن تشهّد يا برخاستن .\r\nو همچنين چيزى بر او لازم نيست اگر سجود بر اعضا را فراموش كند ، مگر سجود بر پيشانى را كه اگر گذاشتن آن را بر چيزى كه سجده بر آن صحيح است در هر\r\n\r\n","description":"","footnote":"","page_name":" 424 ","page_number":424},
  {"content":"\r\n\r\nدو سجده فراموش كند ، نمازش صحيح نخواهد بود ؛ زيرا كه بدون سر گذاشتن بر آن چه سجده بر آن صحيح است ، سجود متحقق نمىشود . پس هرگاه در هر دو سجدهء آن به عمل نيايد ، ركن ترك شده خواهد بود . و اگر با وجود تجاوز از محل ، عمدا برگردد و آن چه را فراموش كرده تدارك كند ، نمازش باطل است و اگر سهوا برگردد و تدارك كند ، حرجى در آن نيست و بايد نماز را تمام كند .\r\nصورت دوم آن است كه محتاج به تدارك است ، اما سجدهء سهو لازم نيست ؛ يعنى به جا آوردن آن چه ترك شده لازم است ، اما احتياج به سجدهء سهو نيست . و اين در وقتى است كه يكى از واجبات را فراموش كند و پيش از گذشتن محل ، يعنى داخل شدن در فعلى ديگر متذكر شود ، كه در اين صورت بايد آن چه را فراموش كرده به جا آورد و نماز را تمام كند . پس اگر حمد را فراموش كند و در اثناى سوره يا بعد از خواندن سوره و پيش از ركوع يادش آيد ، بايد فاتحه را بخواند و سوره را اعاده و نماز را تمام كند . و همچنين اگر سوره را فراموش كند و پيش از رفتن به ركوع متذكر شود ، بايد سوره را بخواند و به ركوع رود .\r\nو ظاهر آن است كه قنوت در اينجا نسبت به قرائت ، داخل در فعلى ديگر نباشد ؛ پس مادامىكه به ركوع نرفته باشد ، بايد آن چه را از قرائت كه فراموش كرده است تدارك كند و اگر چه داخل قنوت شده باشد .\r\nو همچنين است حكم ، اگر بعضى از فاتحه يا سوره را ترك كند يا اعراب را سهوا غلط كند يا حروف را از مخارج اخراج نكند و پيش از ركوع متذكر شود ، لازم است كه برگردد و آن را اعاده كند و از آنجا كه برگشته است نماز را تمام كند .\r\nو همچنين است حكم هر واجبى از واجبات قرائت ، مگر در جهر و اخفات كه اگر بعد از اتمام قرائت و پيش از ركوع به خاطرش آيد ، تدارك آن لازم نيست ؛ بلكه اگر در اثناى قرائت نيز به خاطر آيد ، تدارك آن لازم نيست و اگر فراموش كند ذكر ركوع را يا طمأنينه در ركوع را و پيش از آن كه درست برخيزد به خاطرش آيد ، بايد برگردد و تدارك كند .\r\n\r\n","description":"","footnote":"","page_name":" 425 ","page_number":425},
  {"content":"\r\n\r\nو اگر فراموش كند سر برداشتن يا طمأنينه در برداشتن را و پيش از آن كه داخل سجده شود به يادش آيد ، بايد برگردد و تلافى كند . و اگر ذكر سجدهء اول يا طمأنينه در آن را فراموش كند و پيش از آن كه درست سر بردارد متذكر شود ، بايد عود كند و تدارك كند . و اگر فراموش كند درست سر برداشتن از سجدهء اول يا طمأنينه در آن را و پيش از آن كه داخل سجدهء دوم شود متذكر شود ، بايد برگردد و تدارك نمايد . و همچنين اگر فراموش كند ذكر سجدهء دوم يا طمأنينه در آن را و پيش از داخل شدن در تشهّد يا برخاستن متذكر شود ، بايد برگردد و آن را به جا آورد ، آنگاه تشهّد بخواند يا برخيزد . و اگر يك سجده يا تشهّد اول را فراموش كند و بعد از ايستادن و پيش از ركوع به يادش آيد ، بايد برگردد و سجده و تشهّد را به جا آورد و نماز را به اتمام رساند ؛ يعنى جميع افعالى كه بعد از آن سجده يا تشهّد است به جا آورد . پس اگر آن سجده از ركعت دوم باشد كه تشهّد در آن لازم است و تشهّد را ابتدا خوانده باشد لازم است كه بعد از تدارك سجده ، دوباره تشهّد را بخواند ، آنگاه برخاسته مشغول فاتحه يا تسبيحات شود . و اگر ركعت اول يا سيم باشد كه تشهّد نداشته باشد ، بايد بعد از به جا آوردن سجده برخيزد و مشغول فاتحه يا تسبيحات شود و بايد فاتحه يا تسبيحات را از سر گيرد و اگر چه پيش‌تر قدرى را خوانده باشد . و از آن چه مذكور شد معلوم شد كه گذشتن از محل در ترك يك سجده و يك تشهّد ، داخل شدن در ركوع ركعت بعد است ، نه داخل شدن در فعلى ديگر كه تشهّد يا برخاستن باشد ؛ هم چنان كه حكم ساير واجبات غير ركن است . پس يك سجده و تشهّد ، مانند ركن‌اند و محلى كه گذشتن و نگذشتن نسبت به آن اعتبار مىشود ، ركن بعد است ، نه فعل بعد . و همچنين است حكم صلوات بر پيغمبر صلّى اللّه عليه و آله كه مذكور مىشود .\r\nو در صورتى كه دو سجده را ترك كرده باشد و برگردد از جهت تلافى ، نشستن پيش از سجدتين لازم نيست . و اگر يك سجده را فراموش كرده باشد و برگردد از جهت تلافى آن ، اگر بعد از سجده‌اى كه كرده نشستن و طمأنينه را به جا آورده باشد ، در وقت برگشتن از جهت به جا آوردن سجده‌اى كه ترك شده احتياج به نشستن و\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nطمأنينه ديگر نيست ؛ خواه طمأنينه‌اى [ را 
  ] كه به جا آورده به نيّت طمانينهء بعد از سجدهء اول به جا آورده باشد يا به نيّت جلسهء استراحت به جا آورده باشد . و اگر بعد از سجده‌اى كه كرده نشستن يا طمأنينه را به جا نياورده باشد يا شك داشته باشد كه هر دو يا احدهما را به جا آورده است يا نه ، واجب است كه چون برگردد ، اول بنشيند و طمأنينه را به جا آورد ، آنگاه سجدهء متروك را به جا آورد . و اگر كسى صلوات بر پيغمبر صلّى اللّه عليه و آله را فراموش كند ، پس اگر محل آن نگذشته باشد ، يعنى صلوات تشهّد اول باشد و پيش از داخل شدن در ركوع ركعت بعد به خاطرش آيد ، بايد برگردد و آن را تدارك كند و نماز را به اتمام رساند . و اگر محل آن گذشته باشد ، يعنى از تشهّد اول باشد و بعد از داخل شدن در ركوع ركعت بعد متذكر شود يا از تشهّد بعد باشد و بعد از سلام دادن متذكر شود ، بايد بعد از نماز آن را قضا كند . « 1 »\r\nصورت سوم آن است كه محتاج « 2 » به تدارك و سجدهء سهو ، هر دو با هم است . و آن در وقتى است كه يك سجده يا شهادتين يا صلوات بر محمد و آل او را فراموش كند و متذكر نشود تا محل آن‌ها بگذرد ، يعنى داخل در ركوع ركعت بعد شود ، كه در اين صورت واجب است كه هر يك از اين سه [ را 
  ] كه فراموش شده باشد ، بعد از سلام دادن ، به جا آورد و بعد از آن ، دو سجدهء سهو را نيز به جا آورد . و احوط و اقرب آن است كه ترتيب مزبور را ( يعنى اول آن چه را فراموش كرده ) به جا آورد و بعد از آن ، سجدهء سهو را . و كيفيت دو سجدهء سهو بعد از اين مذكور خواهد شد .\r\nو اگر دو چيز از اين سه چيز كه مذكور شد فراموش شده باشد ، واجب است كه بعد از سلام دادن ، اول آن دو چيز را به ترتيبى كه فوت شده به جا آورد و بعد از آن از براى\r\n\r\n\r\n","description":"","footnote":"\r\n( 1 ) . در وجوب قضاى صلوات تأمل است ، ليكن از براى احتياط قضاى آن مانعى ندارد ، بلكه مستحب است .\r\n( احمد )\r\n( 2 ) . بدان كه آن چه در صورت سيم در نزد حقير اقرب است آن است كه هرگاه تشهّد را ترك كند سهوا تا از محل آن بگذرد ، واجب است قضا و سجدهء سهو . و اگر يك سجده را فراموش كند ، قضا واجب است و ليكن سجدهء سهو واجب نيست ، بلكه مستحب است . و اگر صلوات بر پيغمبر صلّى اللّه عليه و آله را فراموش كند ، قضا و سجدهء سهو مستحب است . ( احمد )\r\n","page_name":" 427 ","page_number":427},
  {"content":"\r\n\r\nهر يك دو سجدهء سهو بكند ، اما لازم نيست كه قصد كند كه دو سجدهء اول از براى خلل اول است و دو سجده ثانى از براى خلل ثانى . پس اگر در نماز ظهر مثلا يك سجده را از ركعت اول و تشهّد اول را فراموش كرده باشد ، اول سجده را به جا آورد و نيّت چنين كند كه سجدهء نماز ظهر كه فراموش شده به جا مىآورم اداى واجب ، قربة الى اللّه .\r\nو اگر در وقتى به جا آورد كه وقت نماز ظهر گذشته باشد ، به جاى ادا قضا گويد و بعد از آن تشهّد را كه فراموش كرده به همين طريق به جا آورد و بعد از آن ، سجده‌هاى سهو را به جا آورد . و اگر دو سجدهء سهو سجده را بر دو سجدهء سهو تشهّد مقدّم دارد بهتر است ، امّا لازم نيست .\r\nو بعضى « 1 » گفته‌اند كه : اگر چند چيز را در يك نماز فراموش كند كه هر يك موجب سجدهء سهو باشد ، از براى همه يك سجدهء سهو كافى است ، و ظاهر ، لزوم تعدد است ، هم چنان كه مذكور شد .\r\n\r\nمسألهء دوم : هرگاه كسى سجده را در ركعت آخر فراموش كند\r\nو بعد از تشهّد و پيش از سلام به خاطرش آيد ، بايد برگردد و سجده را به جا آورد و بعد از آن ، تتمهء نماز را به جا آورد . و اگر بعد از سلام به خاطرش آيد ، بايد آن را بعد از نماز به جا آورد .\r\nو همچنين اگر تشهّد را در ركعت آخر فراموش كند و به خاطرش نيايد تا سلام دهد ، همان تشهّد را قضا مىكند - خواه حدثى سر زده باشد يا نه - و دو سجدهء سهو را نيز به جا مىآورد ، بنابر اظهر .\r\n\r\nمسألهء سيم : اگر كسى يقين داشته باشد كه دو سجده را ترك كرده\r\nو يقين نداند كه آن دو سجده از يك ركعت ترك شده يا از دو ركعت ، بنابر مشهور « 2 » نمازش باطل\r\n\r\n\r\n","description":"","footnote":"\r\n( 1 ) . المبسوط 1 : 123 ؛ ذخيرة المعاد : 382 ؛ الحدائق الناضرة 9 : 341 .\r\n( 2 ) . مشهور چنان است كه فرموده‌اند ، ليكن احتياط اولى است به اين نحو كه نماز را تمام كند و سجده را قضا كند و از براى هر يك ، دو سجدهء سهو به جا آورد و نماز را نيز اعاده كند . ( احمد )\r\n","page_name":" 428 ","page_number":428},
  {"content":"\r\n\r\nمىشود و بايد نماز را از سر گيرد .\r\n\r\nمسألهء چهارم : آن چه فراموش شده باشد تا محل آن گذشته باشد\r\n، بايد آن را تدارك نمود از يك سجده و صلوات و تشهّد . و محل تدارك و به جا آوردن آن بعد از فارغ شدن از نماز است نه در اثناى نماز ، هم چنان كه بعضى « 1 » در سجده قائل شده‌اند . و در هر يك نيّت واجب است ؛ پس در وقت به جا آوردن هر يك بعد از نماز بايد اول نيّت آن بشود ، هم چنان كه مذكور شد . و بايد در سجده ، نيّت ، مقارن پيشانى بر زمين گذاشتن باشد و در تشهّد و صلوات ، مقارن خواندن آن باشد .\r\nو اگر سجده و تشهّدى كه فراموش شده باشد در نمازى باشد كه به اجاره گذارد ، نيّت چنين كند كه به نيابت فلان ، سجده يا تشهّد فراموش شده را به جا مىآورم به جهت آن كه واجب است بر او به اصالت « 2 » و بر من به نيابت ، قربة الى اللّه . و آن چه در نماز شرط است از طهارت و ستر عورت و رو به قبله بودن ، در هر يك از اين اجزا در وقت به جا آوردن لازم است . و واجب است كه آن را در وقت نماز به جا آورد ، بلكه با وجود اختيار واجب است كه بعد از نماز فى الفور آن را به جا آورد و تأخير نيندازد .\r\nو اگر عمدا آن را تأخير اندازد تا وقت نماز بيرون رود ، آن نمازى كه كرده باطل است و بايد مجموع نماز ، قضا شود و قضا نمودن آن جزء تنها كه فراموش شده كافى نيست . و اگر از روى سهو و فراموشى آن را تأخير اندازد تا وقت نماز بيرون رود ، نمازى كه كرده باطل نيست ، بلكه بايد همان جزء را قضا كند . و بايد نيّت را قضا كند ، هم چنان كه سابقا مذكور شد .\r\nو اگر بعد از فارغ شدن از نماز و پيش از تدارك آن جزئى كه فراموش شده و بايد به جا آورده شود ، حدثى از او سر زند يا فعلى ديگر كه مبطل نماز است ، چون تكلّم و\r\n\r\n\r\n","description":"","footnote":"\r\n( 1 ) . المبسوط 1 : 123 ؛ المراسم : 89 ؛ إشارة السبق : 99 .\r\n( 2 ) . آن چه فرموده‌اند در نيّت قضاى آن چه فراموش شده در نماز اجاره ، در وقتى است كه آن نماز از شخص منوب عنه يقينا فوت شده باشد . اما هرگاه احتياطا خواهند به جهت ميّت نماز به جا آورده شود - هم چنان كه حال متعارف بسيارى از مردم است - نيّت چنين كند كه فلان سجده يا تشهّد را به جا مىآورم به نيابت از آن شخص به جهت آن كه بر وى واجب است ، قربة الى اللّه . ( احمد )\r\n","page_name":" 429 ","page_number":429},
  {"content":"\r\n\r\nفعل كثير و امثال آن ، ظاهر آن است كه نمازى كه كرده باطل نشود ، بلكه آن نماز صحيح است و بايد اگر فعل منافى كه به هم رسيده حدث باشد ، وضو بسازد و همين آن جزء را به جا آورد و اعادهء نماز لازم نيست . و فرقى نيست كه آن چه فراموش شده سجده باشد يا تشهّد اول باشد يا تشهّد آخر باشد يا صلوات بر محمّد و آل او .\r\n\r\nمسألهء پنجم : اگر سجده ، فراموش شده باشد\r\nو پيش از گذشتن محل آن ، به خاطرش آيد كه ترك شده و برگردد كه آن را تلافى كند و وقتى كه بنشيند كه آن را به جا آورد ، از براى او شك به هم رسد كه آيا سجدهء ديگر را هم كرده يا نه ، واجب است كه در آن وقت ، هر دو سجده را به جا آورد . و همچنين است حكم ، اگر در وقت نشستن يقين كند كه سجدهء ديگر را هم نكرده است .\r\n\r\nمسألهء ششم : اگر كسى فراموش كند تسليم را\r\n، هر وقت كه به يادش آيد بنشيند و آن را به جا آورد ؛ خواه فعل منافى نماز را به عمل آورده باشد يا به عمل نياورده باشد .\r\nو عمل آوردن فعل منافى ، باعث بطلان نمازى كه كرده نيست ؛ هم چنان كه از كلام بعضى « 1 » معلوم مىشود . و اگر بعد از تشهّد آخر و پيش از سلام دادن ، حدثى صادر شود از روى سهو ، نماز باطل نمىشود ، بلكه نمازش صحيح است . و اگر پيش از تشهّد آخر سهوا حدث صادر شود ، بنابر مشهور و اقوى نماز باطل مىشود .\r\n\r\nمسألهء هفتم : هرگاه امام و مأموم ، هر دو متّفق شوند در فراموش كردن فعلى\r\nكه آن فراموشى موجب تدارك آن فعل يا موجب تدارك با سجدهء سهو هر دو باشد ، بر هر يك واجب است كه تدارك با سجدهء سهو به عمل آورند . و تدارك و به جا آوردن فعلى كه فراموش شده فرقى نيست ميان تداركى كه عبارت است از به جا آوردن فعل منسى در اثناى نماز ، بعد از برگشتن به جهت ياد آمدن پيش از تجاوز محل آن ، و ميان تداركى كه عبارت است از قضا كردن بعد از فارغ شدن از نماز به جهت گذشتن از محل آن ، هم چنان كه در يك سجده و تشهّد و صلوات هرگاه ترك شدن آن‌ها وقتى به\r\n\r\n\r\n","description":"","footnote":"\r\n( 1 ) . ذكرى الشيعة 4 : 50 ؛ الحدائق الناضرة 9 : 131 .\r\n","page_name":" 430 ","page_number":430},
  {"content":"\r\n\r\nخاطر آيد كه محل آن‌ها گذشته باشد .\r\nو همچنين است حكم ، در سر زدن هر چيزى كه موجب سجدهء سهو باشد ، چون تكلّم و مانند آن ؛ يعنى اگر از هر دو سر زند ، بايد هر دو سجدهء سهو به جا آورند . و اگر موجب تدارك در محل يا غير محل يعنى موجب قضا يا موجب سجدهء سهو مخصوص يك كدام باشد ، مسأله خالى از اشكال نيست و كلام فقها نيز خالى از اجمال و ابهام نيست . و آن چه به حسب ظاهر معلوم مىشود آن است كه اگر موجب سجدهء سهو ، مخصوص يك كدام باشد ، بايد او سجدهء سهو به جا آورد و بر ديگرى لازم نيست .\r\nو همچنين است حكم ، در موجب تدارك ؛ خواه موجب تدارك بعد از محل باشد ، يعنى موجب قضا كردن بعضى افعال باشد بعد از نماز كه اگر سبب آن ، مخصوص يك كدام باشد بايد او به جا آورد و بر ديگرى لازم نيست ، و خواه موجب تدارك در محل باشد كه در اثناى نماز بايد به جا آورده شود كه در اين صورت نيز موجب تدارك در محل ، مخصوص هر كدام باشد ، تدارك را باز به جا مىآورد و بر ديگرى لازم نيست بنابر اظهر . پس اگر مأموم بايد تدارك نمايد ، بايد برگردد و تدارك كند و بعد از آن محلق به امام شود . و اگر به اين جهت امام در بعضى افعال ، خواه ركن باشد يا غير ركن بر مأموم سبقت گيرد و مأموم به او نرسد ضرر ندارد ، بلكه مأموم بايد آن را خود به جا آورد و ملحق به امام شود .\r\n\r\nمسألهء هشتم : هرگاه پيش نمازى سهو كند\r\nو بعد از ركعت آخر برخاسته مشغول ركعتى ديگر بشود و در ميان مأمومين كسى باشد كه به يك ركعت مسبوق باشد ، يعنى ركعت اول امام را در نيافته باشد و در ركعت دوم رسيده باشد ، جايز نيست كه آن مأموم در آن ركعت زيادتى به امام اقتدا كند كه ركعت آخر او باشد ؛ زيرا كه اين ركعت آخر زايد بىصورت است . پس بايد در حين برخاستن امام ، هرگاه تواند آن را اعلام نمايد و خود نيّت انفراد كند و آن يك ركعت باقى مانده را به جا آورد .\r\n\r\nمسألهء نهم : در احكام سهو ، فرقى ميان نماز واجب و سنّت نيست\r\n، مگر در سجدهء\r\n\r\n","description":"","footnote":"","page_name":" 431 ","page_number":431},
  {"content":"\r\n\r\nسهو كه در نافله نيست ؛ يعنى اگر در نافله ، سهوى واقع شود كه اگر آن سهو در فريضه واقع شود باعث سجدهء سهو باشد ، در نافله باعث آن نيست .\r\nو در باقى احكام سهو ، هر دو شريك‌اند ؛ يعنى از برگشتن و تدارك نمودن اگر متذكر شود پيش از گذشتن محل آن چه فراموش نموده ، و از باطل شدن نماز اگر ركن فراموش شود و به خاطرش نيايد تا داخل ركنى ديگر شود ، و از صحيح بودن نماز و عدم احتياج به تلافى اگر غير ركن فراموش شود و بعد از داخل شدن در فعلى ديگر به خاطرش آيد ، و از قضا كردن بعد از تمام شدن نماز اگر يك سجده يا تشهّد يا صلوات را فراموش كند و بعد از گذشتن محل متذكر شود .\r\nو در بعضى اخبار « 1 » ، وارد شده كه اگر كسى در نافله ، سهوا يك ركعت نماز را زياده كند و بعد از داخل شدن در ركوع ركعت سيم به خاطرش آيد ، بايد آن ركعت را منهدم ساخته و بنشيند و تشهّد و سلام به جا آورد نمازش صحيح است . و ظاهر ، آن است كه بايد به اين عمل شود .\r\nو همچنين فريضه و نافله در جميع احكام شك شريك‌اند ، هم چنان كه مذكور شد .\r\nمگر در شك در عدد ركعات كه در نافله اگر كسى شك كند در عدد ركعتى كه به جا آورده ، مخيّر است در بنا گذاشتن بر اقل و بنا گذاشتن بر اكثر ، و نماز احتياطى بر او لازم نمىشود . و در فريضه اگر شك در عدد ركعات شود ، حكم آن ، تفصيلى دارد كه مذكور خواهد شد .\r\n\r\nمسألهء دهم : اگر كسى بسيار سهو در نماز كند\r\n، يعنى مكرر افعال نماز را فراموش كند به حيثيتى كه در عرف ، او را « كثير السهو » گويند ، در اين صورت بعضى « 2 » گفته‌اند كه : تلافى آن چه را فراموش كرده است بر او واجب نيست ؛ هر چند محلش باقى باشد . و اگر سهو در ركن كند و محلش بگذرد ، نمازش باطل نمىشود . و اگر سهوى باشد كه موجب قضا باشد ، بعد از نماز ، قضا بر او لازم نيست . و اگر سهو ، موجب\r\n\r\n\r\n","description":"","footnote":"\r\n( 1 ) . وسائل الشيعة 8 : 231 ، باب 18 من أبواب الخلل الواقع في الصلاة ، ح 4 .\r\n( 2 ) . المراسم : 90 ؛ شرائع الإسلام 1 : 108 ؛ قواعد الأحكام 1 : 304 .\r\n","page_name":" 432 ","page_number":432},
  {"content":"\r\n\r\nسجدهء سهو باشد ، بر او سجدهء سهو لازم نيست .\r\nو بعضى « 1 » گفته‌اند : تلافى و قضا در هر سهوى كه موجب سجدهء سهو باشد واجب است . و اگر سهو در ركن باشد و به خاطرش نيايد تا محلش بگذرد ، نمازش باطل است . ليكن اگر سهو ، موجب سجدهء سهو باشد ، از او ساقط است و سجدهء سهوى بر او لازم نيست .\r\nو بعضى « 2 » گفته‌اند كه : احكام مذكوره ، يعنى واجب نبودن تلافى و قضا و ساقط شدن سجدهء سهو ، مخصوص كثير الشك است و جارى در كثير السهو نيست ؛ بلكه كثير السهو در حكم ، مثل غير كثير السهو است كه تلافى و قضا و سجدهء سهو بر او لازم است و اگر سهو در ركن كند و محلش بگذرد ، نمازش باطل است .\r\nو مخفى نماند كه ظاهر اخبار و ظاهر فتاوى اكثر فقها و صريح فتواى بعضى دلالت بر اول مىكند . و ايشانى كه تصريح به اين حكم كرده‌اند ، پيشتر اختيار دوم كرده‌اند . و بعضى اختيار سيم كرده‌اند ، و مسأله ، خالى از اشكال نيست و اگر چه در نظر فقير ، قول اول خالى از رجحانى نيست « 3 » و اللّه يعلم .\r\nو به هر تقدير ، خلافى نيست در اين كه كثير الشك ، يعنى كسى كه بسيار شك كند به حيثيتى كه او را در عرف « كثير الشك » گويند ، التفات به شك نمىكند ؛ خواه شك او در افعال باشد يا در عدد ركعات . پس در جايى كه اعاده بايد كرد ، اعاده نمىكند و در جايى كه بايد تلافى فعل مشكوك فيه شود ، تلافى نمىكند - هر چند محل باقى باشد - و در جايى كه نماز احتياط بايد كرد ، نمىكند .\r\nو اگر شك ، موجب سجدهء سهو باشد ، بر فرض عدم كثرت ، سجدهء سهو از او ساقط است ؛ بلكه در همه جا بنابر وقوع و صحّت مىگذارد و قرار مىدهد كه آن چه در آن\r\n\r\n\r\n","description":"","footnote":"\r\n( 1 ) . ذكرى الشيعة 4 : 57 ؛ روض الجنان 2 : 917 ؛ مدارك الأحكام 4 : 272 .\r\n( 2 ) . المعتبر 2 : 393 ؛ نهاية الإحكام 1 : 533 .\r\n( 3 ) . بلى ، رجحان با قول اول است ، يعنى كثير السهو نيز بايد اعتبار سهو نكند و آن چه را سهو در آن شده التفات نكند و هيچ يك از سجدهء سهو و قضا و تلافى ، بر آن واجب نيست . ( احمد )\r\n","page_name":" 433 ","page_number":433},
  {"content":"\r\n\r\nشك شده به عمل آمده است .\r\nو در شك عدد ركعات ، بنابر اكثر مىگذارد . پس اگر مثلا شك كند در خواندن سوره پيش از ركوع ، بر او واجب است كه ملتفت نشود و به ركوع رود و سوره را نخواند . و اگر شك كند كه سه ركعت نماز كرده يا چهار ركعت ، بنابر چهار مىگذارد . و همچنين است حكم شك در ميان دو و سه و دو و يك . و فرقى نيست ميان نماز دو ركعتى و سه ركعتى و چهار ركعتى ، و در ميان دو ركعت اول و دو ركعت آخر .\r\nو اگر كثير السهو يا كثير الشك ملتفت شك و سهو شود و تلافى فعل مسهوّ و مشكوك كند ، نمازش باطل است « 1 » ؛ هر چند بعد از تلافى ظاهر شود كه آن فعل را نكرده بود .\r\nو اگر كسى در فعل معيّنى چون ركوع ، سهو يا شك بسيار كند به نحوى كه او را « كثير السهو » يا « كثير الشك » در آن فعل بگويند و در ساير افعال چنين نباشد ، حق آن است كه او را « كثير السهو » يا « كثير الشك مطلق » نمىگويند . و در ساير افعال كه غير ركوع است ، حكم كثير السهو و شك بر او جارى است و بايد بنابر وقوع فعل مشكوك بگذارد ؛ و اگر چه در آن فعل ، كثرت سهو و شكى از براى او حاصل نشده باشد ؛ بلكه اگر در فعل معيّنى چون ركوع ، كثير الشك باشد و در عدد ركعات كثير الشك نباشد ، بايد حكم كثير الشك در عدد ركعات نيز بر او جارى باشد هرگاه اتفاقا شك در عدد ركعات كند .\r\nو اگر كسى كثير السهو باشد نه كثير الشك يا بالعكس ، آيا حكم كثرت در احدهما به ديگرى سرايت مىكند ، كه اگر كثير السهو باشد و بايد التفات به سهو نكند هرگاه نادرا شكى هم از براى او به هم رسد ، بايد التفات به آن نكند . و اگر كثير الشك باشد نه\r\n\r\n\r\n","description":"","footnote":"\r\n( 1 ) . مخفى نماند كه حكم به بطلان نماز كسى كه تلافى فعل منسى يا مشكوك را بكند ، در جميع موارد محل اشكال است ، بلكه ظاهر آن است كه اگر آن فعل را كه تلافى مىكند اگر فعلى باشد كه زياد كردن آن باعث بطلان نماز باشد هرگاه به سبب تلافى نباشد نماز باطل است و الّا فلا . مثلا هرگاه سهو در ركوع كند و بعد از تذكر و عدم تجاوز محل ، آن را به جا آورد نماز او باطل است ، اما هرگاه سهو در سوره كند و پيش از ركوع متذكر شود و دوباره بخواند نماز او باطل نيست و همچنين در ساير مواضع . ( احمد )\r\n","page_name":" 434 ","page_number":434},
  {"content":"\r\n\r\nكثير السهو و نادرا سهوى از براى او به هم رسد ، بايد التفات به آن سهو نكند ؟ و ظاهر آن است « 1 » كه سرايت كند ؛ زيرا كه در عرف ، هر يك از كثير السهو و كثير الشك بر ديگرى اطلاق مىشود .\r\nو مخفى نماند « 2 » كه بعضى « 3 » از مجتهدين گفته‌اند كه : كثير السهو و كثير الشك آن است كه در سه نماز پىدرپى ، سهو يا شك كند يا در يك نماز يا در يك فعل ، سه شك يا سه سهو كند . و اين تحديد ، بيان معناى عرفى است ؛ زيرا كه شبهه‌اى نيست كه هر كه در سه نماز متوالى يا سه نوبت در يك نماز يا يك فعل سهو يا شك كند ، در عرف او را « كثير السهو » و « كثير الشك » مىگويند . لهذا اين تحديد صحيح است و به آن بايد عمل نمود و اگر چه مناط در شناختن كثير السهو و كثير الشك ، عرف است .\r\nو حقيقت حال در اين مقام آن است كه كثرت سهو و شك ، حالتى است كه به حسب جنسيّت و طبيعت ، چون كمى حافظه يا به سبب امر عارضى چون تشويش و كدورت از براى آدمى به هم رسد كه به زودى مدركات خود را فراموش مىكند يا در آن‌ها شك مىكند ؛ به نحوى كه اگر در يك نماز چيزى را فراموش كند يا در چيزى شك كند ، ايمن نيست كه اگر آن را اعاده كند باز شك يا فراموشى به هم رسد .\r\nو شكى نيست كه از سه شك و سهو پىدرپى ، خواه در يك فعل و خواه در سه نماز ، ظن غالب به هم رسد كه آن حالت حاصل است و به اين سبب شارع ، چنين كسى را مرخص نموده كه اعتنا به شك و سهو نكند و بنابر صحّت وقوع گذارد ، از براى رفع\r\n\r\n\r\n","description":"","footnote":"\r\n( 1 ) . حكم سرايت در اين موضع در نهايت اشكال است ، بلكه ظاهر ، عدم سرايت است . ( احمد )\r\n( 2 ) . مخفى نماند كه كثرت سهو و شك ، منوط به عرف است ؛ پس بايد رجوع به عرف نمود . و حكم مطلق به اعتبار سه سهو يا سه شك پىدرپى ، خالى از اشكال نيست ؛ زيرا كه بسيار مىشود كه به سبب وقوع حادثه‌اى از حوادث و شدت همّ و غم و تفرق حواس ، سه سهو يا سه شك متوالى واقع مىشود و با وجود اين ، آن را كثير السهو و الشكّ نمىگويند . بلى ، ممكن است كه گفته شود كه مراد كسى كه سه شك يا سه سهو را باعث تحقق معناى عرفى مىداند ، سه سهو يا سه شكى است كه واقع شود در حالتى كه مخلّاى به طبع بوده باشد . ( احمد )\r\n( 3 ) . روض الجنان 2 : 917 ؛ مجمع الفائدة و البرهان 3 : 144 .\r\n","page_name":" 435 ","page_number":435},
  {"content":"\r\n\r\nمشقت و حرج . و اين رخصت از براى او ثابت است تا وقتى كه آن حالت از براى او رفع شود . و رفع شدن ، موقوف بر آن است كه زمانى كه شك و سهو در آن به هم نرسيده اين قدر طول بكشد كه در عرف بگويند كه اين ، كثير السهو و الشكّ نيست . و شك و سهو نكردن او در سه نماز پىدرپى ، كافى نيست .\r\nو كسى كه كثير السهو يا شك بوده باشد ، سنّت است از براى او كه چون خواهد مشغول نماز شود ، انگشت مسبحهء دست راست را بر ران چپ خود زند و بگويد :\r\n« بسم اللّه و باللّه توكّلت على اللّه أعوذ باللّه السميع العليم من الشيطان الرجيم » .\r\n\r\nمسألهء يازدهم : سهو « 1 » و شك در دو سجدهء سهو و در نماز احتياط اعتبار ندارد ،\r\nيعنى بايد ملتفت به سهو و شك در آن‌ها نشد . و اگر سهو و شك در فعلى از افعال دو سجدهء سهو يا نماز احتياط واقع شود ، بايد بنا را بر صحّت و وقوع آن فعل گذاشت و سجدهء سهوى ديگر لازم نمىآيد .\r\nو اگر در عدد سجدتين يا ركعت نماز احتياط [ شك 
  ] شود ، بايد بنا را بر اكثر گذاشت ؛ مگر اين كه بنابر اكثر گذاشتن ، موجب زيادتى شود . مثل اين كه شك كند كه دو سجده كرده يا سه سجده يا دو ركعت نماز احتياط را كرده يا سه ركعت ، كه در اين صورت بنا را بر اقل مىگذارد كه صحيح باشد . و همچنين اگر سهوا يك سجده يا يك ركعت را زياد كند .\r\n\r\nمسألهء دوازدهم : مذكور شد كه سجدهء سهو ، واجب مىشود از جهت فراموش شدن يك سجده و شهادتين و صلوات\r\n، و در چند موضع ديگر هست كه باز سجدهء سهو واجب مىشود :\r\nاول : شك كردن ميان چهار و پنج ، هم چنان كه در مبحث شك مذكور مىشود .\r\nدوم : از روى نسيان تكلّم كردن به دو حرف يا بيشتر كه غير قرآن و دعا باشد .\r\nسيم : سلام دادن از روى سهو در غير محل .\r\n\r\n\r\n","description":"","footnote":"\r\n( 1 ) . بدان كه اين مسأله در نهايت اشكال است و ترجيح در آن ، خالى از صعوبت نيست ، پس بايد در آن به احتياط عمل كرد . ( احمد )\r\n","page_name":" 436 ","page_number":436},
  {"content":"\r\n\r\nچهارم : ايستادن يا نشستن در غير محل .\r\nو بعضى « 1 » فقها سجدهء سهو را واجب دانسته‌اند از براى هر زيادتى و نقصانى كه در نماز واقع شود و موجب بطلان نماز نباشد . و اين قول ، احوط است و اگر چه اشهر و اقوى عدم وجوب است .\r\nو بعضى « 2 » گفته‌اند كه : سجدهء سهو واجب است از براى هر شكى كه در زيادتى يا نقصان نماز واقع شود . و اشهر و اقوى عدم وجوب است . و خلافى نيست در اين كه سجدهء سهو از براى هر يك از ترك مستحبات ، چون قنوت و غير آن سنّت نمىباشد .\r\nو سجدهء سهو ، دو سجده است و محل آن بعد از سلام است . و واجب است كه ميان دو سجده به نشستن ، فصل كند تا دو سجده متحقق شود . و نيّت كردن واجب است به اين طريق كه دو سجدهء سهو از براى سهوى كه در فلان نماز كرده‌ام به جا مىآورم ، واجب قربة الى اللّه .\r\nو ظاهر آن است كه تعيين سبب و ادا و قضا لازم نباشد . و اگر سجدهء سهو از براى نمازى باشد كه به اجاره گذارد ، نيّت چنين كند « 3 » كه به نيابت فلان ، دو سجدهء سهو به جا مىآورم به جهت آن كه واجب است بر او به اصالت و بر من به نيابت ، قربة الى اللّه . و بعد از نيّت ، تكبير گفتن مستحب است و واجب نيست . و چون نيّت كند و تكبير گويد ، بايد بلافاصله پيشانى بر زمين گذارد و بگويد : « بسم اللّه و باللّه ، اللهمّ صلّ على محمّد و آل محمّد » .\r\nپس سر بردارد به قدرى كه مسمّاى نشستن به عمل آيد ، آنگاه نوبت دوم ، سجده كند و ذكر مذكور را بخواند و بعد از آن سر بردارد و تشهّد خفيف و تسليم بگويد به اين طريق كه : « أشهد أن لا إله إلّا اللّه و أشهد أنّ محمّدا رسول اللّه ، اللهمّ صلّ على\r\n\r\n\r\n","description":"","footnote":"\r\n( 1 ) . تحرير الأحكام 1 : 306 ؛ إيضاح الفوائد 1 : 142 ؛ اللمعة الدمشقيّة : 17 .\r\n( 2 ) . الخلاف 1 : 460 ، مسألهء 202 ؛ روض الجنان 2 : 942 .\r\n( 3 ) . كيفيت نيّت سجدهء سهو در نماز اجاره ، از آن چه سابقا مذكور شد در قضاى اجزاء منسيّه معلوم مىشود .\r\n( احمد )\r\n","page_name":" 437 ","page_number":437},
  {"content":"\r\n\r\nمحمّد و آل محمّد ، السلام عليكم » و اگر « و رحمة اللّه و بركاته » را نيز بگويد ، خوب است .\r\nو در اين دو سجده ، واجب است سجود بر هفت عضو و گذاشتن پيشانى بر آن چه سجده بر آن صحيح باشد و استقبال قبله و ستر عورت و طهارت از حدث و خبث . و واجب است كه بعد از تسليم نماز ، بىفاصله مبادرت به كردن دو سجدهء سهو بكند و تأخير آن جايز نيست . و بايد كه پيش از كردن فعل منافى به جا آورد و اگر فراموش كند ، هر وقت به خاطرش آيد به جا آورد و اگر چه بعد از مدت بسيارى باشد . و اگر عمدا تأخير كند ليكن آخر به جا آورد ، نمازش صحيح است ؛ ليكن به سبب تأخير ، آثم است . و اگر عمدا ترك كند و اصلا به جا نياورد ، جمعى « 1 » نمازش را باطل دانسته‌اند . و اكثر گفته‌اند : نمازش صحيح است و اين اقوى است ، و اگر چه خلاف احتياط است . و لازم است كه دو سجدهء سهو ، تأخير شود از به جا آوردن اجزايى كه فراموش شده ، و اگر چه موجب سجدهء سهو ، مقدّم بر نسيان جزء باشد . مثل اين كه ابتدا در نماز حرف زند و بعد از آن تشهّد را فراموش كند و متذكر نشود تا از محلّش بگذرد .\r\nو اگر چند چيز در نماز واقع شود كه هر يك موجب سجدهء سهو باشد ، بايد به جهت هر يك ، سجدهء سهوى به عمل آيد ، بنابر اظهر ؛ خواه موجب ، مختلف باشد ، مثل اين كه سهوا تكلّم كند و در غير محل ، سلام گويد و تشهّد را فراموش كند تا محلش درگذرد ، يا متّحد باشد مثل اين كه چند مرتبه حرف زند يا سه سجده را از سه ركعت فراموش كند .\r\n\r\nمسألهء سيزدهم : اگر بعد از ركعت اول يا سيم كه بايد برخيزد ، سهوا بنشيند\r\nو ساكت باشد ، يعنى تشهّد را نخواند ، بعضى « 2 » گفته‌اند : از براى اين نشستن در موضع ايستادن ، سجدهء سهو لازم نمىآيد به اعتبار آن كه آن نشستن را « جلسهء استراحت »\r\n\r\n\r\n","description":"","footnote":"\r\n( 1 ) . الخلاف 1 : 462 ، مسألهء 202 ؛ المعتبر 2 : 402 ؛ كفاية الأحكام 1 : 133 ؛ مصابيح الظلام 2 : 345 .\r\n( 2 ) . ذكرى الشيعة 4 : 97 .\r\n","page_name":" 438 ","page_number":438},
  {"content":"\r\n\r\nحساب مىكند . پس نشستن در محل خود خواهد بود نه در موضع ايستادن .\r\nو بعضى « 1 » گفته‌اند : اگر نشستن ، زيادتر از قدر جلسهء استراحت نباشد ، سجدهء سهو واجب نيست و الّا واجب است .\r\nو مخفى نيست كه جلسهء استراحت اگر چه تقدير معيّنى ندارد و طول دادن آن جايز است ، اما بايد به حدى طول نكشد كه از قدر معتاد در بگذرد كه اگر از قدر معتاد درگذرد ، سجدهء سهو لازم است « 2 » .\r\nو اگر در وقت نشستن ، مشغول خواندن تشهّد شود ، بعضى « 3 » گفته‌اند : سجدهء سهو واجب مىشود از جهت خواندن تشهّد نه از جهت نشستن . و اين قول در صورتى است كه سجدهء سهو واجب باشد از براى هر زياده و نقصانى . و بنابر اظهر كه واجب نباشد ، بايد كه سجدهء سهو از براى نشستن باشد .\r\n\r\nمقصد سيم در احكام شك و در آن دو فصل است و يك خاتمه .\r\n\r\nفصل اول : در احكام شكى كه متعلّق به افعال نماز است نه به عدد ركعات\r\nو در آن چند مسأله است :\r\n\r\nمسألهء اول : هرگاه مصلّى در فعلى از افعال نماز شك كند\r\n- خواه آن فعل ، ركن باشد يا غير ركن - پس اگر در وقت شك ، محل آن فعل نگذشته باشد ، واجب است كه آن را به جا آورد و اگر محلش گذشته باشد ، نماز را تمام مىكند و صحيح است ؛ خواه\r\n\r\n\r\n","description":"","footnote":"\r\n( 1 ) . الخلاف 1 : 458 ، مسألهء 200 .\r\n( 2 ) . در نسخهء « ب » : « اما اگر به قدرى طول كشد كه از حد معتاد تجاوز كند ، سجدهء سهو لازم است » .\r\n( 3 ) . ذكرى الشيعة 4 : 97 .\r\n","page_name":" 439 ","page_number":439},
  {"content":"\r\n\r\nشك در دو ركعت اول باشد يا دو ركعت آخر و خواه فعل مشكوك ، ركن باشد يا غير ركن . پس شك مثل سهو نيست كه حكم ركن يا حكم غير ركن مختلف شود ، بلكه در شك ، حكم ركن و غير ركن يكى است .\r\nو مراد از محل در اينجا فعل بعد است ؛ خواه ركن باشد يا غير ركن . پس اگر شك كند در نيّت بعد از تكبير يا در تكبير بعد از شروع در قرائت يا در قرائت بعد از ركوع يا در ذكر ركوع يا طمأنينه در آن بعد از سر برداشتن از ركوع يا در ركوع بعد از فرو شدن از براى سجدهء اول يا در طمأنينه ايستادن بعد از دخول در سجدهء اول يا در ذكر سجده اول يا طمأنينه در آن بعد از سر برداشتن از آن يا در طمأنينهء سر برداشتن بعد از داخل شدن در سجدهء دوم يا در ذكر سجدهء دوم يا طمأنينه در آن بعد از سر برداشتن از آن يا در اصل سجود بعد از شروع در تشهّد يا بعد از ايستادن يا در تشهّد بعد از ايستادن ، بايد ملتفت نشود و بنا را بر وقوع و صحّت گذارد و نماز را تمام كند و نمازش صحيح است .\r\nو اگر شك در يكى از افعال مذكوره پيش از داخل شدن در فعل بعدى باشد كه مذكور شد ، مثل اين كه شك در ركوع كند در وقتى كه ايستاده باشد و هنوز شروع به فرو رفتن نكرده باشد ، واجب است كه آن فعل مشكوك را به جا آورد و بعد از آن ، نماز را تمام كند . و اگر شك در فاتحه كند در وقت قرائت سوره ، بايد برگردد و فاتحه را بخواند و سوره را اعاده كند ؛ زيرا كه فاتحه و سوره يك فعل است .\r\nو همچنين اگر شك در تشهّد يا سجود كند در حينى كه شروع در برخاستن كرده باشد و هنوز نايستاده باشد ، بايد عود كند و سجود و تشهّد را به جا آورد و بعد از آن برخاسته نماز را تمام كند .\r\nو اگر كسى در قنوت ، شك كند در قرائت ، مشهور آن است كه بايد برگردد و تلافى كند ؛ يعنى قرائت را به جا آورد به اعتبار اين كه قنوت از افعال حقيقيهء واجبهء نماز نيست .\r\n\r\n","description":"","footnote":"","page_name":" 440 ","page_number":440},
  {"content":"\r\n\r\nو بعضى « 1 » گفته‌اند كه : چون قنوت هم فعلى است على حده و از قرائت داخل آن شده ، بايد ملتفت به قرائت نشود . و گويا قول مشهور خالى از رجحانى نباشد .\r\n\r\nمسألهء دوم : هرگاه فعلى از افعال مشكوك فيه را در محل ، تلافى كند\r\nو آن را به جا آورد و بعد از كردن آن ظاهر شود كه آن را به جا آورده بود ، پس اگر آن فعل ركن باشد نمازش باطل مىشود و اعادهء آن لازم است و اگر ركن نباشد ، نمازش صحيح است .\r\n\r\nمسألهء سيم : هرگاه فعل مشكوك فيه را بعد از گذشتن محل عمدا تلافى كند\r\nو به جا آورد ، نمازش باطل مىشود ؛ خواه آن فعل ركن باشد يا غير ركن . و اگر از روى سهو تلافى كند ، مانعى ندارد و نمازش صحيح است .\r\n\r\nمسألهء چهارم : هرگاه سر از سجده بردارد و پيش از برخاستن شك كند\r\nكه يك سجده كرده يا دو سجده ، چون محل باقى است واجب است كه يك سجده را به جا آورد . و اگر بعد از به جا آوردن به خاطرش آيد كه هر دو سجده را به جا آورده بود ، ضرر ندارد و نمازش صحيح است .\r\nو سيد مرتضى « 2 » گفته است كه : در اين صورت نمازش باطل است و اعادهء آن لازم است . و اين ضعيف است .\r\n\r\nمسألهء پنجم : هرگاه بعد از تحقق نيّت نماز ، شك كند\r\nكه آيا نيّت نماز ظهر را كرده است ، مثلا يا عصر را در اينجا چند صورت متصوّر مىشود :\r\nاول : آن كه اين شك را در اثناى نماز كند و با وجود اين نداند كه در وقت برخاستن به نماز ، قبل از نيّت ، ارادهء كدام نماز را داشته و برخاستن از براى كدام يك بوده و در اين صورت آيا نماز باطل است و بايد آن نماز را از سر بگيرد ؟\r\nدوم : آن كه اين شك در اثناى نماز باشد ، ليكن داند كه برخاستنش از براى نماز ظهر يا عصر بوده و قصد آن را داشت ، ليكن در اثناى نماز از براى او شك حاصل شد ، كه آيا نيتى كه كرده نيّت نمازى است كه قبل از نيّت ، قصد آن داشته و برخاستنش از براى\r\n\r\n\r\n","description":"","footnote":"\r\n( 1 ) . مجمع الفائدة و البرهان 3 : 174 ؛ مدارك الأحكام 4 : 249 ؛ ذخيرة المعاد : 275 .\r\n( 2 ) . جمل العلم و العمل ( ضمن رسائل الشريف المرتضى ) 3 : 36 .\r\n","page_name":" 441 ","page_number":441},
  {"content":"\r\n\r\nآن بوده ، يا نيّت نماز ديگر كرده ؟ در اين صورت ظاهر كلام اكثر ، باز بطلان آن نماز است .\r\nو بعضى از محققين گفته‌اند در اين صورت نماز صحيح است ؛ زيرا كه ظاهر آن است كه آن چه را قصد داشته و برخاستنش از جهت آن بوده نيّت كرده باشد . و اين قول اقوى است .\r\nسيم : آن كه شك مذكور بعد از تمام شدن چهار ركعت و فارغ شدن از آن به هم رسد . و در اين صورت باز بعضى « 1 » از محققين گفته‌اند : بايد آن نماز را ظهر قرار دهد و صحيح است و اگر چه اراده و قصد پيش از نيّت معلوم او نباشد . و ظاهر كلام اكثر ، باز بطلان است . و ظاهر ، قول بعضى « 2 » محققين است .\r\nچهارم : آن كه در ركعتى شك كند كه اين ركعت چهارم نماز ظهر است يا ركعت اول نماز عصر است ؟ در اين صورت آن را نماز ظهر قرار مىدهد و تمام مىكند و بعد نماز عصر را به جا مىآورد ؛ زيرا كه در اين صورت يقين دارد كه نماز ظهر را نيّت كرده است ، اما نمىداند كه همين نماز است يا از آن فارغ شده است و نيّت عصر را كرده است . و چون اصل ، عدم تمام شدن ظهر و عدم تحقق نيّت عصر است ، بايد يقين به جا آوردن نماز ظهر از براى او حاصل شود ، لهذا بنابر ظهر مىگذارد ، و صور و تفصيلى كه مذكور شد جارى است در صورتى كه بعد از تحقق نيّت ، شك كند كه آيا نيّت نماز مغرب را كرده است يا نماز خفتن را ؟ و آيا نيّت نماز واجب را كرده است يا نيّت نماز نافله [ را 
  ] ؟\r\n\r\nمسألهء ششم : هرگاه امام يا مأموم در نماز شكى كند و ديگرى ضبط كرده باشد ،\r\nواجب است كه شاك ، اعتماد بر قول ضابط كند . پس اگر پيش نماز در فعلى از افعال نماز يا در عدد ركعات شك كند و مأموم او را واقف سازد ، بر پيش نماز واجب است كه عمل به قول مأموم نمايد ؛ خواه مأموم واحد باشد يا متعدد و خواه عادل باشد يا فاسق\r\n\r\n\r\n","description":"","footnote":"\r\n( 1 ) . البيان : 154 ؛ مسالك الأفهام 1 : 293 ؛ مدارك الأحكام 4 : 251 .\r\n( 2 ) . روض الجنان 2 : 899 .\r\n","page_name":" 442 ","page_number":442},
  {"content":"\r\n\r\nو خواه مرد باشد يا زن . و واقف ساختن مأموم پيش نماز را جايز است [ كه 
  ] به اشارت باشد ، اگر پيش نماز نزديك باشد ، يا به لفظ قرآن و اذكار نماز باشد . و هر يك از امام و مأموم اعتماد بر غير قول امام و مأموم نمىتوانند كرد ، مگر اين كه از قول او ظنى حاصل شود كه در اين صورت عمل كردن جايز است ، نظر به مسأله‌اى كه مذكور مىشود ، كه هرگاه مصلّى ظن به يك طرف داشته باشد ، بايد به آن عمل كند . و اگر يك كدام از امام يا مأموم يقين داشته باشد به طرفى و ديگرى ظن داشته باشد به طرفى ديگر ، بايد صاحب ظن تابع صاحب يقين بشود . و اگر يك كدام ظن داشته باشد و ديگرى شك داشته باشد ، بايد صاحب شك عمل به قول صاحب ظن كند .\r\nو اگر امام و مأموم هر دو شك كنند ، پس اگر شك هر دو يكى باشد ، يعنى هر دو در يك امر به يك نحو شك كنند ، بايد هر دو ، حكم آن شك را به جا آورند ، و اگر در شك مختلف باشند ، از دو صورت بيرون نيست :\r\nاول : اين كه در ميان ايشان رابطه‌اى باشد كه موجب اتفاق ايشان بر يك چيز باشد ، در اين صورت بايد هر دو رجوع به آن چيز كنند و بنابر آن گذارند . مثل اين كه امام مثلا در ميان دو و سه شك كند و مأمومين در ميان سه و چهار شك كنند ، در اين صورت بايد هر دو رجوع به سه كنند ؛ زيرا كه امام يقين دارد كه زياده از سه ركعت به عمل نيامده . پس شك مأمومين در چهار اعتبار ندارد و مأمومين يقين دارند كه كمتر از سه ركعت به عمل نيامده . پس شك امام در دو ، اعتبارى ندارد و هرگاه چهار و دو از ميان در رود ، بايد اتفاق بر سه كنند .\r\nدوم : آن كه رابطهء جامعه در ميان ايشان نباشد ، مثل اين كه امام شك ميان دو و سه كند و مأموم شك ميان چهار و پنج كند ، در اين صورت بر هر يك واجب است كه حكم شك خود را به عمل آورد بعد از آن كه مأموم نيّت انفراد كند .\r\nو آن چه مذكور شد ، در صورتى است كه مأمومين متّفق در شك باشند . و اگر ايشان در شك مختلف باشند و امام نيز شك داشته باشد - خواه با بعضى متّفق باشد يا نه - در\r\n\r\n","description":"","footnote":"","page_name":" 443 ","page_number":443},
  {"content":"\r\n\r\nاين صورت اگر رابطهء جامعه در ميان ايشان باشد ، بايد همه رجوع به آن كنند و اگر رابطهء جامعه در ميان ايشان نباشد ، بايد از هم جدا شوند و هر يك حكم شك خود را به عمل آورند .\r\nو مخفى نماند كه وجوب اعتماد كردن امام بر ضبط مأمومين ، در صورتى است كه همه متّفق در ضبط و حفظ باشند ، و اگر مختلف در ضبط و حفظ باشند جايز نيست كه امام اعتماد بر ضبط بعضى بكند ، بلكه بايد به حكم شك عمل كند ؛ مگر اين كه ظن او به قول بعضى حاصل بشود ، كه در اين صورت بايد به آن عمل كند .\r\n\r\nمسألهء هفتم : اگر كسى شك در ركوع كند در وقت ايستادن كه هنوز محل باقى باشد\r\n، پس از جهت تلافى به ركوع رود و در اثناى ركوع به خاطرش آيد كه ركوع را كرده بود ، اظهر آن است كه بايد سر برندارد و به سجود رود و نماز را تمام كند و نمازش صحيح است « 1 » .\r\nو اكثر متأخرين « 2 » در اين صورت حكم به بطلان نماز كرده‌اند . و اگر كسى خواهد احتياط را به عمل آورد ، بايد به طريق مذكور نماز را تمام كند و بعد از آن ، اعاده كند .\r\n\r\nمسألهء هشتم : اگر كسى در فعل و ترك بعضى از افعال نماز يا در عدد ركعات ، ترددى به هم رساند\r\n، ليكن ظنّ به يك طرف داشته باشد ، بايد عمل به ظن كند ؛ يعنى بنا را بر آن گذارد كه نماز بر آن وجه است كه ظن به آن تعلّق گرفته است ؛ پس اگر ترددى از براى او به هم رسد كه ركوع را كرده است يا نه و ظن به كردن داشته باشد ، بايد بنا را بر آن گذارد و اگر محل باقى باشد ، احتياج به تلافى نيست و اگر محلش گذشته باشد ، نمازش باطل نمىشود . و اگر تردد كند كه اين ركعت نماز ، ركعت چهارم است يا پنجم و ظن داشته باشد كه چهارم است ، بايد بنا را بر چهار گذارد و احتياج به سجدهء سهو نيست . و همچنين است حكم در باقى افعال و ركعات .\r\n\r\n\r\n","description":"","footnote":"\r\n( 1 ) . اقوى آن است كه در اين صورت ، نماز باطل است و اعاده واجب است . ( احمد )\r\n( 2 ) . شرائع الإسلام 1 : 104 ؛ تحرير الأحكام 1 : 301 ؛ مسالك الأفهام 1 : 287 ؛ الحدائق الناضرة 9 : 190 .\r\n","page_name":" 444 ","page_number":444},
  {"content":"\r\n\r\n\r\nفصل دوم : در احكام شك در ركعات نماز\r\nو در آن چند مسأله است :\r\n\r\nمسألهء اول : چند موضع است كه بدون شبهه ، شك ، موجب بطلان نماز است\r\nو باعث اعادهء نماز است :\r\nاول : آن كه شك ، تعلّق به جميع ركعات نماز گيرد ، يعنى مطلقا نداند كه چقدر به جا آورده .\r\nدوم : آن كه شك در نمازهاى دو ركعتى كند ، مانند نماز صبح و نماز مسافر و نماز خسوف و كسوف و نماز جمعه و نماز عيدين در حال وجوب . و فرقى نيست در ميان آن كه شك در نقصان باشد يا در زياده ؛ يعنى خواه شك كند كه يك ركعت كرده يا دو ركعت ، يا شك كند كه دو ركعت كرده يا سه ركعت .\r\nسيم : شك در نماز سه ركعتى چون مغرب ؛ خواه شك در نقصان باشد يا در زياده .\r\nچهارم : شك در دو ركعت اول نماز چهار ركعتى ، به اين نحو كه شك كند كه يك ركعت كرده يا دو ركعت .\r\n\r\nمسألهء دوم : اگر شك كند ميان دو و سه\r\n، پس اگر شك پيش از اتمام سجدتين باشد ، نمازش باطل است و اعادهء آن نماز لازم است . و همچنين است حكم در هر موضعى از شكيات كه پاى دو در ميان باشد و شك ، پيش از اتمام سجدتين باشد ؛ يعنى نماز باطل مىشود و اعادهء آن واجب است .\r\nو اگر بعد از اتمام سجدتين باشد ، واجب است كه بنا را بر سه نهد و نماز را تمام كند و بعد از سلام دادن ، يك ركعت نماز احتياط ايستاده بگذارد و يا دو ركعت نشسته . و اتمام سجدتين به فارغ شدن ذكر واجب سجدهء آخر است و اگر چه هنوز سر از سجده بر نداشته باشد .\r\n\r\nمسألهء سيم : هرگاه شك كند ميان سه و چهار\r\n، بنابر چهار نهد و نماز را تمام مىكند و بعد از آن ، نماز احتياط را به طريق مذكور به جا آورد . و فرقى نيست كه شك بعد از\r\n\r\n","description":"","footnote":"","page_name":" 445 ","page_number":445},
  {"content":"\r\n\r\nاتمام سجدتين باشد يا پيش از آن .\r\n\r\nمسألهء چهارم : هرگاه شك كند ميان دو و چهار\r\nو بعد از اكمال سجدتين باشد ، بايد بنابر چهار نهد و دو ركعت نماز ايستاده به جهت احتياط به جا آورد .\r\n\r\nمسألهء پنجم : اگر شك كند ميان دو و سه و چهار\r\n، و بعد از اتمام سجدتين باشد ، بايد بنا را بر چهار گذارد و نماز را تمام كند و به جهت احتياط ، دو ركعت نماز ايستاده و دو ركعت نشسته به جا آورد .\r\nو بعضى « 1 » گفته‌اند كه : مخيّر است در تقديم و تأخير دو ركعت ايستاده بر دو ركعت نشسته . و احوط ، بلكه اظهر آن است كه دو ركعت ايستاده را بر دو ركعت نشسته مقدّم دارد ، هم چنان كه مورد نص « 2 » است . و در جواز به جا آوردن يك ركعت ايستاده به جاى دو ركعت نشسته ، خلاف است و احوط منع است .\r\n\r\nمسألهء ششم : اگر شك كند ميان چهار و پنج\r\n، پس اگر بعد از اكمال سجدتين باشد ، خواه بعد از سر برداشتن از سجدهء دوم باشد يا بعد از اتمام ذكر واجب در سجدهء دوم باشد و هنوز سر برنداشته باشد ، در اين صورت بايد بنا را بر چهار گذارد و نماز را تمام كند ؛ يعنى تشهّد را بخواند و سلام دهد و دو سجدهء سهو به جا آورد . و ديگر چيزى بر او لازم نيست و نمازش صحيح است .\r\nو اگر پيش از ركوع باشد ، خواه بعد از انحناى ركوع و پيش از اتمام قدر ذكر واجب باشد ، يا بعد از اتمام قرائت باشد يا در اثناى قرائت باشد يا پيش از شروع در قرائت باشد يا بعد از اتمام قيام يا قبل از اتمام قيام ، در اين صور بايد قيام را منهدم سازد و بنشيند تا شك ميانهء سه و چهار شود در حال اتمام سجدتين و بنا را بر چهار نهد و بعد از تشهّد و سلام ، يك ركعت ايستاده « 3 » يا دو ركعت نشسته به جهت احتياط به جا آورد .\r\nو احوط آن است كه سجدهء سهو را نيز به جا آورد .\r\n\r\n\r\n","description":"","footnote":"\r\n( 1 ) . الجعفرية ( ضمن رسائل المحقق الكركي ) 1 : 118 .\r\n( 2 ) . وسائل الشيعة 8 : 222 ، باب 13 من أبواب الخلل الواقع فى الصلاة ، ح 1 و 4 .\r\n( 3 ) . دانستى كه بايد دو ركعت نشسته به جا آورد نه يك ركعت ايستاده . ( احمد )\r\n","page_name":" 446 ","page_number":446},
  {"content":"\r\n\r\nو اگر بعد از ركوع و قبل از اكمال سجدتين باشد ، خواه بعد از انحناى ركوع پيش از سر برداشتن و بعد از اتمام ذكر واجب باشد و خواه بعد از سر برداشتن از ركوع باشد و خواه پيش از سر برداشتن از سجدهء اول ، قبل از اتمام ذكر واجب باشد و خواه بعد از اتمام ذكر واجب باشد و خواه در ميان دو سجده باشد و خواه بعد از سجدهء دوم پيش از اتمام قدر ذكر واجب باشد ، در اين صور بعضى « 1 » از مجتهدين نماز را باطل و اعادهء آن را لازم مىدانند .\r\nو اقرب در نظر فقير و اشهر آن است كه شك در اين صور مثل شك بعد از اكمال سجدتين است ؛ يعنى بنا را بر اقل كه چهار باشد مىگذارد و نماز را تمام مىكند ، يعنى آن چه باقى مانده از سجود تشهّد و سلام را به جا مىآورد و بعد ، دو سجدهء سهو مىكند .\r\nو بعضى « 2 » از متأخرين گفته‌اند كه : شك در اين صور بنابر صحّت ، مثل شك پيش از ركوع است كه بايد آن چه از سجدتين باقى مانده است ترك كند تا آن ركعت باطل شود و شك ميان چهار و سه شود . پس بنا را بر چهار گذارد و تشهّد و سلام را به جا آورد ، آنگاه دو ركعت نماز نشسته به جهت احتياط به جا آورد .\r\nو گويا كه اين قول از بعضى متأخرين از روى غفلت صادر شده باشد ؛ زيرا كه هر كه از فقها كه در اين صورت حكم به صحّت كرده و نماز را باطل ندانسته ، گفته است كه حكم شك در اين صور مثل حكم شك بعد از سجدتين است و اخبارى هم كه در اين باب رسيده ، دلالت بر اين دارد .\r\n\r\nمسألهء هفتم : اگر شك كند ميانهء دو و پنج\r\n، پس اگر پيش از اكمال سجدتين باشد ، نماز باطل است بلا شبهه ، و اگر بعد از « 3 » اكمال سجدتين باشد ، بعضى « 4 » گفته‌اند : بنابر كمتر گذارد و نماز را تمام كند . و اقوى بطلان نماز است و وجوب اعاده .\r\n\r\n\r\n","description":"","footnote":"\r\n( 1 ) . تذكرة الفقهاء 3 : 347 ؛ مصابيح الظلام 2 : 338 .\r\n( 2 ) . مدارك الأحكام 4 : 278 ؛ الحدائق الناضرة 9 : 247 .\r\n( 3 ) . اقوى در نظر حقير به حسب دليل آن است كه در شك ميانه دو و پنج ، بعد از اكمال سجدتين بر مصلّى واجب است كه بنا را بر دو گذارد و نماز را تمام كند و سجدهء سهو به جا آورد . ( احمد )\r\n( 4 ) . ذخيرة المعاد : 380 .\r\n","page_name":" 447 ","page_number":447},
  {"content":"\r\n\r\n\r\nمسألهء هشتم : اگر شك كند ميانهء سه و پنج\r\n، پس اگر پيش از ركوع باشد ، بايد آن ركعت را منهدم سازد تا شك او ميانهء دو و چهار شود و حكم آن را به نحوى كه مذكور شد به جا آورد . و اگر بعد از « 1 » ركوع باشد ، بعضى « 2 » گفته‌اند : بنا را بر كمتر ، يعنى سه گذارد و نماز را تمام كند . و اقوى بطلان نماز و وجوب اعاده است .\r\n\r\nمسألهء نهم : اگر شك كند ميانهء دو و سه و پنج\r\n، اگر پيش از اتمام سجدتين باشد ، بلا شبهه نماز باطل است و اگر بعد از اتمام سجدتين باشد ، باز بنابر اقوى نماز باطل است و اعادهء آن لازم است . و بعضى « 3 » در اينجا « 4 » نيز بنا را بر كمتر ، يعنى دو لازم دانسته‌اند .\r\n\r\nمسألهء دهم : اگر شك كند ميانهء دو و چهار و پنج\r\n، اگر پيش از اكمال سجدتين باشد ، نماز باطل و اعادهء آن لازم است و اگر بعد از اكمال سجدتين باشد ، بعضى « 5 » گفته‌اند :\r\nنماز باطل است و بعضى « 6 » گفته‌اند كه : بايد بنا را بر كمتر گذارد « 7 » . و اقوى آن است كه بايد بنا را بر چهار گذارد و دو ركعت نماز احتياط ايستاده و دو سجدهء سهو به جا آورد .\r\n\r\nمسألهء يازدهم : اگر شك كند ميانهء سه و چهار و پنج\r\n، پس اگر پيش از ركوع باشد ، آن ركعت را بر هم زند تا شك ميانهء دو و سه و چهار شود و حكم آن مذكور شد و اگر بعد از « 8 » ركوع و بعد از اتمام سجدتين باشد ، بنابر چهار گذارد و يك ركعت ايستاده يا\r\n\r\n\r\n","description":"","footnote":"\r\n( 1 ) . در شك ميانه سه و پنج بعد از ركوع ، اقوى در نظر فقير آن است كه چنان چه در شك ميان دو و پنج گذشت ، بايد بنا را بر كمتر ، يعنى سه گذارد و نماز را تمام كند با سجدهء سهو . ( احمد )\r\nو 3 . ذخيرة المعاد : 380 .\r\n4 . در اين صورت نيز بعد از اكمال سجدتين بر مصلّى واجب است كه بنا را بر كمتر گذارد و نماز را تمام كند با سجدهء سهو . ( احمد )\r\n5 . منتهى المطلب 7 : 69 .\r\n6 . ذخيرة المعاد : 380 .\r\n7 . اقوى در نظر فقير در اين صورت نيز آن است كه هرگاه شك بعد از اكمال سجدتين باشد ، بر مصلّى واجب است بنا گذاردن بر دو و تمام كردن سجدهء سهو . ( احمد )\r\n8 . در اين صورت هرگاه شك بعد از ركوع باشد ، خواه پيش از اتمام سجدتين يا بعد ، بنابر سه نهد و نماز را تمام كند با دو سجدهء سهو . ( احمد )\r\n","page_name":" 448 ","page_number":448},
  {"content":"\r\n\r\nدو ركعت نشسته نماز احتياط بكند و دو سجدهء سهو به جا آورد . و اگر بعد از ركوع و پيش از اتمام سجدتين باشد ، بعضى « 1 » بر آن‌اند كه بنابر سه نهد و نماز را تمام كند و نماز احتياطى بر او لازم نيست . و بعضى « 2 » نماز را باطل دانسته‌اند و بعضى « 3 » حكم آن را مثل شك بعد از سجدتين دانسته‌اند ؛ يعنى بايد بنا را بر چهار گذارد و يك ركعت ايستاده يا دو ركعت نشسته نماز احتياط و دو سجدهء سهو به جا آورد . و اين اقوى است .\r\n\r\nمسألهء دوازدهم : اگر شك ميانهء دو و سه و چهار و پنج كند\r\n، پس اگر آن شك پيش از اتمام سجدتين باشد ، نماز باطل و اعادهء آن لازم است و اگر بعد از اكمال سجدتين « 4 » باشد ، بنابر چهار نهد ، و دو ركعت ايستاده و يك ركعت نشسته ، نماز احتياط به جا آورد ، و دو سجدهء سهو كند .\r\n\r\nمسألهء سيزدهم : اگر شك تعلّق به ركعت ششم گيرد\r\n، اقوى بطلان نماز است ، و لازم است « 5 » كه نماز را از سر گيرد .\r\nو بعضى « 6 » بر آنند كه بايد بنابر كمتر گذارد ، و نماز را تمام كند .\r\nو بعضى « 7 » بر آن‌اند كه حكم آن مثل حكم تعلّق شك به ركعت پنجم است ، يعنى در هر صورتى از تعلّق شك به ركعت پنجم ، كه نماز باطل بود ، در شبيه و نظير آن از صورت‌هاى تعلّق شك به ركعت ششم نيز نماز باطل است ، و در هر صورتى از صور تعلّق شك به ركعت پنجم كه نماز باطل نبود ، و بايست به نحوى بنا نهاد ، در اينجا نيز در صورت‌هايى كه شبيه آن صورت است بايد به آن نحو بنا نهاد ، و صورى كه از\r\n\r\n\r\n","description":"","footnote":"\r\n( 1 ) . فقه الرضا عليه السّلام : 111 .\r\n( 2 ) . الجعفرية ( ضمن رسائل المحقق الكركي ) 1 : 118 .\r\n( 3 ) . الحدائق الناضرة 9 : 252 .\r\n( 4 ) . در اين صورت اقوى در نظر حقير آن است كه هرگاه شك بعد از اكمال سجدتين باشد ، واجب است كه بنا را بر دو نهد ، و نماز را تمام كند با دو سجدهء سهو . ( احمد )\r\n( 5 ) . اقوى در اين صورت در نظر حقير آن است كه بنا را بر كمتر گذارد و نماز را تمام كند ، و بعد دو سجدهء سهو به جاى آورد ، و اگر در اين صورت احتياطا اعاده كند ، بعد از تمام كردن اولى است . ( احمد )\r\n( 6 ) . ذخيرة المعاد : 380 .\r\n( 7 ) . الالفيّة : 73 .\r\n","page_name":" 449 ","page_number":449},
  {"content":"\r\n\r\nملاحظهء شش با اعدادى كه كمتر از آن است ، به غير از يك ، پانزده است ، پس بنابر قول بعضى هر چند صورت از اين صورت‌ها ، در صحّت و بطلان مثل شبيه خوداند ، از صورت‌هاى تعلّق شك به ركعت پنجم .\r\nو مخفى نيست كه بنابر كمتر گذاشتن ، در اين صورت‌ها دليلى ندارد و ملحق ساختن آن‌ها در حكم به صور تعلّق شك به ركعت پنجم نيز محض قياس است كه باطل است ؛ زيرا كه احاديثى كه در حكم تعلّق شك به ركعت پنجم رسيده ، مطلقا شامل شكى نيست كه متعلّق به ركعت ششم باشد . پس اصح ، بطلان نماز و وجوب اعادهء آن است در وقتى كه شك تعلّق به ركعت ششم بگيرد ، هم چنان كه ابتدا گفتيم .\r\n\r\nمسألهء چهاردهم : هرگاه در عدد ركعات نماز سنّتى شكى واقع شود\r\n، مصلّى مخيّر است در بنا گذاشتن بر اقل و بنا گذاشتن بر اكثر . و بنابر اقل افضل است ، و بر او سجدهء سهو و نماز احتياطى مطلقا لازم نيست .\r\nو مذكور شد كه نماز واجبى و سنّت در باقى احكام سهو و شك شريك‌اند و در هر نماز واجبى كه دو ركعت باشد ، اگر شك در عدد ركعات آن واقع شود ، آن نماز باطل و اعادهء آن لازم است ، هم چنان كه مذكور شد .\r\nپس در نماز كسوف و خسوف نيز اگر شك حاصل شود ، آن نماز باطل است . به شرطى كه شك در عدد ركعت « 1 » باشد ؛ خواه در نقصان باشد ، به اين نحو كه شك كند كه اين ركعتى را كه در آن است ركعت اول است يا دوم ، يا در زياده باشد ، به اين نحو كه شك كند كه اين ركعت ، ركعت دوم است يا ركعت سيم كه زياد شده است .\r\nو اگر شك در عدد ركوع‌هاى نماز كسوف كند ، پس اگر آن شك ، موجب شك در ركعت باشد ، باز نماز باطل است . مثل اين كه شك كند كه آيا اين ركوع پنجم است يا ششم و اين شك موجب شك است در اين كه ركعتى كه در آن است ركعت اول است\r\n\r\n\r\n","description":"","footnote":"\r\n( 1 ) . در نسخهء « ب » : « ركعات » .\r\n","page_name":" 450 ","page_number":450},
  {"content":"\r\n\r\nيا ركعت دوم ؛ زيرا كه اگر ركوع پنجم باشد ، در ركعت اول خواهد بود و اگر ركوع ششم باشد ، در ركعت دوم خواهد بود .\r\nو اگر شك در ركوع مستلزم شك در ركعت نباشد ، مثل اين كه شك كند كه اين ركوع سيم است يا چهارم يا ركوع هفتم است يا هشتم ، بايد بنا را بر اقل گذارد .\r\n\r\nخاتمه : در بيان احكام نماز احتياط\r\nبدان كه آن چه در اصل نماز واجب است از طهارت از حدث و خبث و استقبال قبله و ستر عورت و نيّت و تكبيرة الاحرام و تشهّد و تسليم و ساير اجزا و شرايط ، در نماز احتياط نيز واجب است .\r\nو واجب است كه فاتحه را بخواند و تسبيحات اربع ، قائم مقام فاتحه در اين نماز نمىشود .\r\nو بعضى « 1 » گفته‌اند كه : جايز است عوض فاتحه تسبيحات اربع بخواند . و اين ضعيف است ، اما سوره را نمىبايد خواند . و فاتحه را آهسته بخواند و بلند خواندن جايز نيست و بايد در نيّت قصد احتياط و تعيين يك ركعت يا دو ركعت و تعيين آن كه ايستاده گذارده « 2 » مىشود يا نشسته و تعيين نمازى كه احتياط به جهت وى است بشود .\r\nلهذا نيّت را چنين كند كه دو ركعت نماز ايستاده يا نشسته مىگذارم از جهت احتياط فلان نماز ، از جهت آن كه لازم است « ادا » قربة الى اللّه .\r\nو اگر بعد از وقت نماز ، اصل آن را به جا آورد ، قصد قضا كند در نيّت . و اگر نماز اصل ، قضا باشد ، قصد قضا كند و اگر چه آن را در وقت نماز اصل به جا آورد .\r\nو بعضى « 3 » گفته‌اند : در اين صورت ، نيّت ادا و قضا لازم نيست ، بلكه سنّت است به\r\n\r\n\r\n","description":"","footnote":"\r\n( 1 ) . المقنعة : 146 ؛ السرائر 1 : 254 .\r\n( 2 ) . حق آن است كه در نيّت ، تعيين اين كه ايستاده گذارده مىشود و يا نشسته ، لازم نيست . به جهت اين كه مصلّى در حال نيّت خالى از آن نيست كه يا نشسته است يا ايستاده و ممتنع است كه هر دو جمع شود تا محل اشتباه باشد و تعيين آن در قصد لازم باشد . ( احمد )\r\n( 3 ) . نهاية الإحكام 1 : 544 .\r\n","page_name":" 451 ","page_number":451},
  {"content":"\r\n\r\nواسطهء رعايت تبعيت . و اگر نماز اصل از جانب غير كند كه به اجاره بر او لازم شده باشد يا پسر بزرگ از جانب پدر قضا كند ، قصد آن نيز در نيّت لازم است به اين طريق كه بگويد مثلا : دو ركعت نماز نشسته مىگذارم جهت احتياط فلان نماز از جهت آن كه واجب است بر من به ولايت پدر يا به نيابت از جانب فلان ، تقرب به خدا .\r\nو واجب است كه بعد از نماز اصل ، فى الفور « 1 » مبادرت كند به به جا آوردن نماز احتياط و عمدا آن را تأخير نكند . و اگر عمدا آن را تأخير كند از وقت نماز اصل ، جمعى « 2 » نمازش را باطل دانسته‌اند ، اما اگر سهوا آن را تأخير افكند از وقت نماز اصل ، نمازش باطل نيست ، ليكن بايد به نيّت قضا آن را به جا آورد ، به نحوى كه مذكور شد .\r\nو بعضى « 3 » بر آن‌اند كه نماز احتياط ، موقّت به وقت نماز اصل نيست ؛ زيرا كه آن نمازى است منفرد و على حده . پس نيّت هيچ يك از ادا و قضا لازم نيست .\r\nو حق آن است كه نماز احتياط و اگر چه بنابر تحقيق جزء نماز اصل نيست ، بلكه نمازى است منفرد ، و ليكن چون در وقت ، تابع نماز اصل است ، لهذا بالتبع موقّت به وقت آن است ؛ لهذا قصد ادا و قضا لازم است .\r\nو واجب است كه با وجود اختيار ، در ميانهء نماز اصل و نماز احتياط ، فعلى كه منافى نماز باشد و نماز را باطل كند عمدا يا سهوا چون حدث و فعل كثير و استدبار قبله و امثال اين‌ها واقع نسازد . ليكن اگر واقع شود ، حق آن است كه نماز اصل را باطل\r\n\r\n\r\n","description":"","footnote":"\r\n( 1 ) . مخفى نماند كه اصح آن است كه واجب است مبادرت كردن به نماز احتياط . و هرگاه عمدا آن را تأخير كند ، آثم و گنهكار خواهد بود . اما در خصوص اين كه هرگاه تأخير كند نماز او باطل است يا نه ، و بر فرض عدم بطلان آيا بايد نيت قضا كند يا ادا ، محل اشكال است . و احوط آن است كه هرگاه تأخير نماز احتياط بشود ، پس اگر سهوا باشد ، بعد آن را بدون نيت ادا و قضا به جا آورد و نماز را اعاده كند . و اما هرگاه فعل منافى نماز ، ميان نماز اصل و نماز احتياط واقع شود ، پس اگر فعلى باشد كه باعث تأخير عرفى نماز احتياط شود ، حكم آن مثل حكم سابق است و اگر باعث تأخير نباشد ، ضرر ندارد . ( احمد )\r\n( 2 ) . مختلف الشيعة 2 : 412 ، مسألهء 293 ؛ ذكرى الشيعة 4 : 82 ؛ مصابيح الظلام 2 : 361 .\r\n( 3 ) . ر . ك : السرائر 1 : 256 .\r\n","page_name":" 452 ","page_number":452},
  {"content":"\r\n\r\nنمىكند ؛ خواه از روى سهو واقع شود يا از روى عمد .\r\nو اگر قبل از فارغ شدن از نماز احتياط ، ظاهر شود كه نماز اصل درست بوده ، در اين صورت نماز احتياط نافله مىشود و مصلّى مخيّر است ميانهء قطع و اتمام آن .\r\nو اگر در اثناى نماز احتياط ، ظاهر شود كه نماز اصل كم بوده ، به آن التفات نكند و نمازش صحيح است ؛ خواه وقت باقى باشد يا نه .\r\nو اگر در اثناى نماز احتياط ، ظاهر شود كه نماز اصل كم بوده ، بعضى « 1 » بر آن‌اند كه نماز احتياط را تمام كند و بر او چيز ديگر لازم نيست .\r\nو بعضى « 2 » گفته‌اند كه : نماز اصل ، باطل مىشود و اعادهء آن واجب است . و اول اقوى است . بلى ، در صورتى كه در اثناى نماز احتياط يا بعد از فراغ از آن بر او ظاهر شود كه نماز اصل كم بوده و مع ذلك در ميان نماز اصل و نماز احتياط ، فعل منافى واقع شده باشد ، اولى آن است كه در اين صورت نماز اعاده شود ؛ زيرا كه در اين صورت ، يقين قطعى حاصل شده است به اين كه در ميان نماز اصل و ميانهء آن چه به منزلهء جزء آن است ، فعل منافى واقع شده است .\r\nو اگر در اثناى نماز احتياط يا بعد از آن ظاهر شود كه نماز اصل كم بوده ، ليكن نماز احتياط با آن چه ظاهر شده كه كم بوده موافق نباشد « 3 » ، مثل اين كه نماز احتياط دو ركعت ايستاده باشد و آن چه كم بوده يك ركعت باشد يا نماز احتياط يك ركعت ايستاده باشد و آن چه كم شده دو ركعت باشد ، در اين صورت بايد البتّه نماز را اعاده كند .\r\nو اگر كسى كه « 4 » نماز احتياط بر او واجب شده باشد ترك آن كند و نماز را از سر\r\n\r\n\r\n","description":"","footnote":"\r\n( 1 ) . الألفية : 73 ؛ شرح الألفية ( ضمن رسائل المحقق الكركي ) 3 : 328 .\r\n( 2 ) . تذكرة الفقهاء 3 : 367 ؛ مسألهء 371 ؛ غاية المرام 1 : 202 .\r\n( 3 ) . ظاهر آن است كه واجب است كه نماز احتياط را تمام كند و قطع آن جايز نيست . ( احمد )\r\n( 4 ) . بدان كه هرگاه كسى كه نماز احتياط بر آن واجب شده باشد آن را ترك كند و فى الفور نماز را اعاده كند ، نماز اعاده باطل است . و احتياط اين است كه نماز احتياط را بدون نيّت ادا و قضا به جا آورد و بعد نماز را اعاده كند . ( احمد )\r\n","page_name":" 453 ","page_number":453},
  {"content":"\r\n\r\nگيرد ، آن نمازى را كه از سر گرفته بىصورت خواهد بود و مجزى از نماز احتياط نخواهد بود و اصل نماز از ذمّهء او ساقط نشده خواهد بود ؛ زيرا كه نمازى كه از سر گرفته نمازى است كه آن را به خلاف شرع كرده و بنابراين ، نماز ، فعلى منافى خواهد بود ، كه در ميان نماز اصل و نماز احتياط واقع شده است . لهذا اگر فعل منافى در ميان نماز اصل و نماز احتياط واقع شود ، باعث بطلان نماز اصل باشد ، واجب است كه بعد از نمازى كه از سر گرفته و مبطل نماز اصل شده ، دوباره نماز اعاده شود .\r\nو اگر فعل منافى در ما بين نماز اصل و نماز احتياط ، مبطل نماز اصل نباشد ، واجب است كه همين نماز احتياط را به جا آورد كه نماز اصل به آن تمام شود و نمازى كه از سر كرده فعل لغوى خواهد بود .\r\nو همچنين است حكم اجزايى از نماز كه فراموش شده باشد و بايد بعد از نماز به جا آورده شود ، چون سجده و تشهّد ؛ يعنى اگر كسى آن‌ها را به جا نياورده و نماز را از سر گيرد ، آن نماز باطل خواهد بود و بر ذمّهء او نماز باقى خواهد بود و باقى آن چه مذكور شد نيز در آن جارى است .\r\nو اگر بر كسى نماز احتياط لازم شود و آن را واگذارد و نمازى ديگر را بكند ، آن نماز باطل خواهد بود ؛ خواه نماز واجبى باشد يا نماز سنّتى ، و گناه نيز كرده خواهد بود .\r\nو اگر بر كسى نماز احتياط واجب شود ، در جايى « 1 » كه وقت فريضهء ديگر تنگ باشد ، كه اگر نماز احتياط را به جا آورد وقت آن فريضه درگذرد ، مثل اين كه احتياط نماز ظهر بر او واجب شود و در وقتى باشد كه اين قدر به مغرب مانده باشد كه اگر نماز احتياط را به جا آورد به قدر يك ركعت وقت از براى نماز عصر در نيابد ، در اين صورت واجب است كه نماز عصر را بكند « 2 » و بعد از آن ، نماز احتياط را قضا كند . و\r\n\r\n\r\n","description":"","footnote":"\r\n( 1 ) . در نسخهء « ب » : « در حالتى » .\r\n( 2 ) . احتياط آن است كه در اين صورت ، بعد از نماز عصر و نماز احتياط ، نماز ظهر را قضا كند . ( احمد )\r\n","page_name":" 454 ","page_number":454},
  {"content":"\r\n\r\nنماز ظهرى كه كرده صحيح خواهد بود بنابر اظهر ، به شرطى كه عمدا نماز احتياط را تأخير نكرده باشد .\r\nو اگر تأخير كرده باشد ، نماز ظهرى كه كرده باطل خواهد بود و لازم خواهد بود كه ظهر را اعاده كند . و اگر بر امام و مأموم ، هر دو نماز احتياط واجب شود ، بايد كه هر يك تنها آن را به جا آورد و به جماعت گذاردن آن جايز نيست ، بنابر اصح .\r\nو اگر در نماز احتياط شك به هم رسد ، بايد ملتفت آن نشود و بنابر اكثر گذارد ؛ هم چنان كه سابقا مذكور شد . و اگر چند نماز احتياط بر او لازم شود ، اظهر و احوط آن است كه در كردن ، ترتيب را مراعات كند .\r\n\r\n","description":"","footnote":"","page_name":" 455 ","page_number":455},
  {"content":"\r\n . \r\n","description":"","footnote":"","page_name":" 456 ","page_number":456},
  {"content":"\r\n\r\n\r\nمطلب چهارم : در بيان احكام ترك نماز و قضاى آن و نماز جماعت و نماز خوف و نماز سفر\r\nو در آن چند « 1 » مقصد است :\r\n\r\nمقصد اول در احكام ترك نماز و احكام قضا\r\nو در آن چند مسأله است :\r\n\r\nمسألهء اول : هر مردى كه مسلمان زاده باشد\r\n، يعنى پدر آن مسلمان باشد و نماز را ترك كند و آن ترك را حلال داند و شبهه‌اى كه محتمل در حق وى باشد [ را 
  ] ادعا نكند ، آن شخص مرتد است و احكام كفّار بر او جارى است و بايد حاكم شرع او را بكشد .\r\nو اگر مسلمان زاده نباشد ، بلكه ابتدا كافر بوده و مسلمان شده است و نماز را ترك كند و ترك آن را حلال داند ، بايد حاكم شرع از او طلب توبه كند . اگر توبه كند او را نمىكشد و اگر قبول توبه نكند ، او را مىكشد . و هر يك از مسلمان زاده و غير مسلمان زاده كه ترك نماز را حلال داند ، ليكن ادّعاى شبهه كند و آن شبهه در حق وى محتمل\r\n\r\n\r\n","description":"","footnote":"\r\n( 1 ) . در نسخهء « ب » : « چهار » .\r\n","page_name":" 457 ","page_number":457},
  {"content":"\r\n\r\nباشد ، مثل كسى كه قريب العهد به اسلام باشد و ادعا كند كه هنوز وجوب نماز به من نرسيده بود و قرب عهد وى با اسلام به حدى باشد كه اين دعوا در حق وى ممكن باشد ، و مثل كسى كه هميشه در باديه بوده و ملاقات او با مسلمانان كم بوده و احكام اسلام به او نرسيده ، در اين صورت نيز اگر دعوى عدم علم به وجوب نماز كند ، از او قبول مىكنند و او را به سبب حلال دانستن ترك ، نمىكشند . و مثل كسى كه ابتدا بگويد : من ترك نماز را حلال مىدانم و بعد از آن بگويد : مراد من از نماز ، نماز نافله بوده . يا بگويد : مرا در اين قول غفلت و فراموشى به هم رسيده .\r\nو اگر زن ترك نماز را حلال داند ، او را نمىكشند ؛ خواه مسلمان زاده باشد يا نه ؛ بلكه حاكم شرع از او طلب توبه مىكند اگر قبول نكند ، او را حبس مىكند و در اوقات نمازها او را مىزند . و به اين طريق با وى سلوك مىكند تا توبه كند يا بميرد .\r\nو اگر مردى تارك نماز باشد ، ليكن ترك را حلال نداند ، بلكه آن را از براى بىمبالاتى ترك كرده باشد ، بايد حاكم شرع او را تعزير كند . و هرگاه سه نوبت تعزير واقع شود ، باز اصرار ترك داشته ، در مرتبهء چهارم او را مىكشد .\r\nو بعضى « 1 » گفته‌اند : در مرتبهء سيم او را مىكشد . و اول احوط است .\r\n\r\nمسألهء دوم : هرگاه نمازى از نمازهاى يوميّه از شخصى فوت شود\r\nو آن شخص در وقت فوت آن نماز بالغ و عاقل و خالى از حيض و نفاس و كفر اصلى و بىهوشى بوده باشد ، قضاى آن نماز بر او واجب است . پس هر نمازى كه در حين عدم بلوغ و در وقت جنون يا حيض يا نفاس فوت شود ، قضا ندارد .\r\nو همچنين هر نمازى كه به جهت اغما و بىهوشى فوت شود ، قضا ندارد ، بنابر اقرب « 2 » . و همچنين هرگاه كافر اصلى مسلمان شود ، نمازهايى كه در ايّام كفر نكرده قضا ندارد . اما مرتد ، يعنى مسلمانى كه مرتد شود يا كافرى مسلمان شود و باز رجوع به كفر كند ، قضاى نمازهاى ايام ارتداد بر او واجب است . و نمازهايى كه در وقت\r\n\r\n\r\n","description":"","footnote":"\r\n( 1 ) . الخلاف 1 : 690 ، مسألهء 465 ؛ تحرير الأحكام 1 : 310 .\r\n( 2 ) . اما در صورت اغما و بىهوشى ، قضا كردن مستحب است . ( احمد )\r\n","page_name":" 458 ","page_number":458},
  {"content":"\r\n\r\nخواب يا در مستى از شخص فوت شود ، قضاى آن نيز واجب است . و همچنين نمازى كه به سبب نسيان فوت شود ، قضاى آن لازم است .\r\nو اگر شخصى چيزى بخورد كه باعث زوال عقل شود يا موجب خوابى شود كه در اوقات نماز در خواب باشد ، پس اگر در وقت خوردن مىدانست كه خوردن آن موجب زوال عقل و خوابى اين چنين است و به اختيار هم خورده باشد و ضرورتى هم باعث آن نشده ، در اين صورت قضاى نمازهايى كه در حين زوال عقل و خواب از او فوت شده ، واجب است و اگر نمىدانست كه خوردن ، موجب زوال عقل و حاصل شدن اين چنين خوابى است ، بر او قضاى آن نمازها واجب نيست . « 1 »\r\nو همچنين اگر مىدانست كه موجب زوال عقل و اين چنين خوابى است ، اما آن را به واسطهء معالجهء مرض كه علاج آن به قول طبيب حاذق منحصر در آن بوده تناول نموده باشد ، قضا واجب نيست . و همچنين اگر به اكراه به خورد او داده باشند ، قضايى لازم نمىآيد .\r\nو اگر مخالف مذهب ، چون سنّى و مانند آن شيعه شود ، هر نمازى كه در وقت سنّى بودن از او فوت شده باشد ، بايد قضا كند و هر نمازى كه در ايّام سنّى بودن به طريقهء خود به جا آورده ، قضاى آن واجب نيست .\r\n\r\nمسألهء سيم : اگر شخصى ، محدث باشد و تا آخر وقت نماز نه آب يابد و نه خاك\r\nكه غسل و وضو به جا آورد يا تيمم كند ، نماز از او ساقط مىشود ؛ ليكن احوط و اولى آن است كه آن را قضا كند .\r\nو اگر از وقت ، آن مقدار از زمان گذشته باشد كه طهارت نماز را در آن وقت به جا توان آورد و عمدا نماز نكرده باشد و بعد از آن ، آب و خاك نيابد ، در اين صورت قضاى آن نماز بر او واجب است ، بلا شبهه .\r\n\r\nمسألهء چهارم : اگر كسى در وقتى كه صحيح باشد و قادر بر ايستادن\r\nو بر ساير\r\n\r\n\r\n","description":"","footnote":"\r\n( 1 ) . حق آن است كه هرگاه چيزى بخورد كه موجب خواب باشد ، مطلقا قضا واجب است . ( احمد )\r\n","page_name":" 459 ","page_number":459},
  {"content":"\r\n\r\nاعمال و افعال نماز باشد نمازى از او فوت شود ، جايز است كه او را در ايّام بيمارى و قدرت نداشتن بر قيام و بعضى افعال ، آن نماز را به حسب مقدور قضا كند . و لازم نيست كه قضاى آن نماز را تأخير اندازد تا ايّام صحّت و قدرت داشتن بر همهء افعال .\r\nپس بيمارى كه قادر بر ايستادن نباشد ، جايز است كه نماز قضايى كه بر ذمّت او باشد نشسته به جا آورد .\r\nو اگر قادر بر نشستن نباشد ، بر جانب راست بخوابد و نماز قضا را به جا آورد . و همچنين به هر نحوى كه مقدورش باشد ، به تفصيلى كه سابقا مذكور شد مىتواند به جا آورد .\r\n\r\nمسألهء پنجم : هرگاه نمازى از كسى در حضر فوت شود\r\nو در وقت سفر خواهد آن را قضا كند ، بايد آن را به نحوى كه در حضر بر او واجب بود قضا كند ؛ يعنى آن را تمام به جا آورد . و اگر در سفر فوت شده باشد و در حضر قضا كند ، بايد به نحوى كه در سفر بر او واجب بود قضا كند ، يعنى آن را دو ركعت به جا آورد .\r\nو اگر كسى در اول وقت فريضه در حضر باشد و نماز نكرده سفر كند و وقت نماز در سفر باقى باشد و آن را نكند تا فوت شود ، بايد در قضا اعتبار حال سفر كند ، يعنى آن را قصر كند .\r\nو اگر به عكس باشد ، يعنى در اول وقت فريضه ، مسافر بوده و نماز نكرده به وطن خود آيد و وقت نماز در حضر باقى باشد و آن را نكند تا فوت شود ، بايد در قضا اعتبار حال حضر كند و قضاى آن را تمام كند .\r\n\r\nمسألهء ششم : هرگاه نوافل مرتّبه از كسى فوت شود\r\n، قضا كردن آن سنّت مؤكد است . و آن چه از نوافل مرتّبه در حال عذر و بيمارى فوت شده باشد ، در قضا كردن آن تأكيد استحباب نيست و اگر چه اصل استحباب باقى است . و اگر قضا كردن نوافل بر او مشكل باشد و خواهد ثواب آن را دريابد ، به عوض هر دو ركعت نافله ، يك مدّ طعام تصدّق كند . و اگر قدرت بر آن نداشته باشد ، به عوض جميع نوافل ، هر شبى يك مدّ طعام تصدّق كند و به عوض نوافل هر روزى ، نيز يك مدّ طعام تصدّق كند ،\r\n\r\n","description":"","footnote":"","page_name":" 460 ","page_number":460},
  {"content":"\r\n\r\nو قضا كردن افضل از تصدّق است .\r\n\r\nمسألهء هفتم : اگر از كسى چند نماز فوت شده باشد\r\nو ترتيب آن‌ها را داند ، يعنى داند كه آن چه اول فوت شده است كدام است و آن چه بعد از آن فوت شده كدام است ، و همچنين ترتيب همه را داند ، واجب است - بنابر اشهر و اقوى - كه در قضا كردن ، ترتيب را مراعات كند . و اگر ترتيب آن‌ها را نداند ، خواه ابتدا جاهل به آن بوده يا اول مىدانسته و بعد فراموش نموده ، اقوى آن است كه مراعات ترتيب ، واجب نباشد ، بلكه به هر يك خواهد ابتدا مىتواند نمود .\r\nو اگر چند نماز واجب غير يوميّه از كسى فوت شده باشد ، چون نماز كسوف و نماز طواف و نماز نذر ، پس اگر ترتيب ميان آن‌ها را نداند ، مراعات ترتيب بر او لازم نيست بلا شبهه . و اگر ترتيب آن‌ها را داند ، بعضى « 1 » گفته‌اند : مراعات ترتيب در قضا لازم است . و اين احوط است و اگر چه اظهر عدم وجوب است .\r\nو همچنين است حكم در مراعات ترتيب در ما بين قضاى نماز يوميّه و غير يوميّه .\r\nو مخفى نماند كه جماعتى كه مراعات ترتيب را در قضاى نمازهاى يوميّه لازم دانسته‌اند با وجود عدم علم به ترتيب مىگويند : بايد نمازها را در اين صورت اين قدر مكرر نمود تا علم به حصول ترتيب به هم رسد .\r\nو كيفيت آن به اين طريق است كه اگر از شخصى ظهرى و عصرى فوت شده باشد از دو روز ، يعنى ظهر از روزى و عصر از روز ديگر فوت شده باشد ؛ زيرا كه اگر هر دو از يك روز باشند ، معلوم است كه اول ظهر فوت شده است ، پس علم به حاصل شدن ترتيب در صورت مذكور ، موقوف است بر اين كه سه نماز گذارد : يك عصر ما بين دو ظهر ، يا يك ظهر ما بين دو عصر .\r\nو اگر با ظهر و عصر ، مغربى از روز سيم فوت شده باشد ، به نه نماز ، ترتيب حاصل مىشود و ذمّهء او برى مىشود . به اين طريق كه ظهرى بگذارد ، پس عصرى ، پس\r\n\r\n\r\n","description":"","footnote":"\r\n( 1 ) . الخلاف 1 : 382 مسألهء 139 ؛ تذكرة الفقهاء 2 : 351 ، مسألهء 58 ؛ ذكرى الشيعة 2 : 436 .\r\n","page_name":" 461 ","page_number":461},
  {"content":"\r\n\r\nمغربى ، و باز عصرى بگذارد ، پس مغربى ، پس ظهرى ، و باز مغربى گذارد ، پس ظهرى ، پس عصرى . و اخصر از اين ، آن است كه اول ظهرى و عصرى و ظهرى به جا آورد پس مغرب را به جا آورد و بعد از آن ، باز ظهرى و عصرى و ظهرى به جا آورد كه در اين صورت ، به هفت نماز ترتيب حاصل مىشود و احتياج به نه نماز نيست .\r\nو اگر با ظهر و عصر و مغرب ، عشايى فوت شده باشد ، شانزده نماز بگذارد ؛ يكى از آن چهار نماز را بگذارد و سه ديگر را بعد ، پس يكى ديگر بگذارد و سه ديگر را بعد ، پس يكى ديگر بگذارد و سه ديگر را بعد از آن ، پس آخر را بگذارد و سه ديگر را بعد از آن . و اخصر از آن ، آن است كه آن هفت نماز كه مذكور شد ، قبل از عشا و بعد از عشا بگذارد تا به پانزده نماز ترتيب حاصل شود و برائت ذمّه به عمل آيد .\r\nو اگر با آن چهار نماز ، صبحى فوت شده باشد ، بيست و پنج نماز بگذارد ؛ به اين طريق كه يكى از آن پنج نماز بگذارد و بعد از آن ، چهار ديگر را ، پس ديگرى را بگذارد و بعد از آن ، چهار ديگر را ، و همچنين تا پنج نوبت تمام شود .\r\nو اخصر از آن ، اين است كه چهار روز نماز به ترتيب بگذارد و بعد از آن ، نماز صبحى به جا آورد كه به بيست و يك نماز ، ترتيب به عمل آيد و برائت ذمّه حاصل شود .\r\nو ضابطه در طريق اول ، يعنى طريق غير اخصر آن است كه ابتدا يكى از آن نمازها كه فوت شده به جا آورد و بعد از آن ، باقى را به هر ترتيبى كه خواهد به عمل آورد ، پس نوبت دوم ابتدا كند به نمازى كه در عقب نمازى بود كه در نوبت اول ابتدا به آن شده بود ، و به همان ترتيب به جا آورد تا در نوبت دوم ختم به نمازى شود كه در نوبت اول ابتدا به آن شده بود .\r\nو به اين طريق ، بايد به قدر اعداد نمازى كه فوت شده ، تكرار همه به عمل آيد ؛ يعنى در هر نوبت لاحق ، به نمازى ختم كند كه « 1 » در نوبت سابق ابتدا به آن شده بود .\r\n\r\n\r\n","description":"","footnote":"\r\n( 1 ) . در نسخهء « ب » : « ختم شود به نمازى كه » .\r\n","page_name":" 462 ","page_number":462},
  {"content":"\r\n\r\nمثلا هم چنانى كه معلوم شد ، هرگاه صبحى و ظهرى و عصرى فوت شده باشد ، پس اگر ابتدا كند به صبح و بعد از آن به ظهر و بعد از آن به عصر ، بايد نوبت دوم ، ابتدا به ظهر كند و ختم به صبح و در نوبت سيم ، ابتدا به عصر كند و ختم به ظهر . و همچنين است حكم در ساير فروض .\r\nو ضابطه در طريق دوم ، يعنى طريق اخصر آن است كه در اعداد نماز فوت شده احتمالاتى كه ممكن است كه بر آن ترتيب واقع شوند گرفته شود و آن نمازها را به قدرى مكرر كند كه بر همهء آن احتمالات منطبق شود . پس بر فرض فوت ظهر و عصر چون احتمالات بيش از دو نيست ، هرگاه عصرى در ميانهء دو ظهرى يا ظهرى در ميانهء دو عصرى به جا آورد كه يك مرتبه ظهر مقدم بر عصر و يك مرتبه عصر مقدم بر ظهر شود ، دو احتمال به عمل آمده خواهد بود .\r\nو بر فرض فوت ظهر و عصر و مغرب ، احتمالات ممكنه در ترتيب ، شش است كه حاصل مىشود از ضرب عدد نمازها كه سه باشد ، در احتمالات سابق كه دو باشد . و اين در جميع فروض كلى است ، يعنى در هر فرضى احتمالات ممكنهء آن حاصل مىشود از ضرب عدد آن نمازها در احتمالاتى كه در فرض سابق است كه به يك عدد كمتر است از اين فرض . و اين شش احتمال از ترتيب كه هر احتمالى در روزى ممكن است ، به اين طريق است : در روز اول : ظهر و عصر و مغرب ؛ روز دوم : عصر و مغرب و ظهر ؛ روز سيم : مغرب و ظهر و عصر ؛ روز چهارم : عصر و ظهر و مغرب ؛ روز پنجم : ظهر و مغرب و عصر ؛ روز ششم : مغرب و عصر و ظهر .\r\nو هرگاه بر وجهى كه در طريق اخصر مذكور شد ، نمازها گذارده شود ، بر هر احتمال از احتمالات شش‌گانه كه ترك شده ، اداى واجب كه مراعات ترتيب است در قضا به عمل آمده خواهد بود و ذمّت مصلّى برى شده خواهد بود .\r\nو همچنين است حكم ، در ساير فروض ؛ يعنى هرگاه با سه نماز ، صبحى فوت شود ، احتمالات ممكنه بيست و چهار است كه حاصل شود از ضرب چهار در احتمالات سابقه كه شش باشد . و چون به نحو مذكور در طريق اخصر عمل شود ، آن\r\n\r\n","description":"","footnote":"","page_name":" 463 ","page_number":463},
  {"content":"\r\n\r\nاحتمالات به عمل مىآيد .\r\nو هرگاه با آن چهار ، عشايى فوت شود ، احتمالات ممكنه صد و بيست است كه حاصل مىشود از ضرب پنج در احتمالات سابقه كه بيست و چهار باشد . و چون اين پنج نماز به نحو مذكور در طريق اخصر گذارده شود ، همهء آن احتمالات به عمل آمده خواهد بود .\r\nو مخفى نماند كه بنابر آنچه اختيار كرديم از واجب نبودن مراعات و ترتيب با وجود عدم علم به آن ، هر چند احتياج به ذكر اين طول و تفصيل نبود ، ليكن آن را ذكر نموديم تا ظاهر شود كه بنابر قول به وجوب مراعات ترتيب با عدم علم به آن ، لا بد است از ارتكاب و تحمل اين طول و تفصيلى كه در نهايت صعوبت و اشكال است و تكليف به آن در غايت استبعاد است . و از اين معلوم مىشود كه حق آن چيزى است كه ما اختيار كرديم .\r\n\r\nمسألهء هشتم : اگر از شخصى يك نماز از نمازهاى پنج‌گانه فوت شده باشد\r\nو نداند كه كدام نماز است ، پس اگر در حضر فوت شده باشد ، يك نماز صبح مىگذارد و يك نماز مغرب و يك چهار ركعت مىكند كه مردّد و مطلق باشد ميانهء ظهر و عصر و عشا و در جهر و اخفات آن مخير است . و همچنين مخير است ميان جهر و اخفات در هر نمازى كه مردّد ميان نماز جهرى و اخفاتى باشد .\r\nو اگر در سفر فوت شده باشد ، يك نماز مغرب مىگذارد و يك دو ركعتى كه مطلق باشد ميانهء صبح و ظهر و عصر و عشا .\r\nو اگر نداند كه در سفر فوت شده يا در حضر يك نماز مغرب گذارد و يك دو ركعتى كند كه مطلق باشد ميانهء صبح و ظهر و عصر و عشا و يك چهار ركعتى مطلق باشد ميانهء ظهر و عصر و عشا .\r\nو اگر دو نماز از يك روز از او فوت شده باشد و تعيين آن‌ها را نداند ، پس اگر در حضر فوت شده باشد ، چهار نماز گذارد صبحى ، و دو چهار ركعتى . چهار ركعتى اول مطلق باشد ميانهء ظهر و عصر ، و چهار ركعتى دوم مطلق باشد ميانهء عصر و عشا ، و\r\n\r\n","description":"","footnote":"","page_name":" 464 ","page_number":464},
  {"content":"\r\n\r\nمغربى بگذارد ميانهء دو چهار ركعتى تا ترتيب حاصل شود . و نمىتوان به يك چهار ركعتى اكتفا نمود به اعتبار اين كه ممكن است كه آن دو نمازى كه فوت شده هر دو چهار ركعتى باشند .\r\nو اگر در سفر فوت شده باشند ، سه نماز بگذارد تا ترتيب حاصل شود ؛ يك دو ركعتى مطلق ميانهء صبح و ظهر و عصر ، و بعد از آن مغربى بگذارد و بعد از مغرب ، دو ركعتى مطلق ميانهء ظهر و عصر و عشا .\r\nو اين اطلاق به جهت آن است كه گاه است كه دو نمازى كه فوت شده ظهر و عصر يا ظهر و عشا يا عصر و عشا باشد . و اگر مشتبه باشد و نداند كه آن دو نماز در سفر فوت شده يا در حضر ، پنج نماز بگذارد : يك دو ركعتى مطلق ميانهء صبح و ظهر و عصر ، بعد از آن يك چهار ركعتى مطلق ميان ظهر و عصر ، و بعد از آن مغربى ، و بعد از آن ، دو ركعتى مطلق ميان ظهر و عشا ، و بعد از آن ، چهار ركعتى مطلق ميان عصر و عشا .\r\nو اگر سه نماز فوت شده باشد ، پس اگر در حضر فوت شده باشد ، پنج نماز يوميّه را به ترتيب بگذارد و اگر در سفر فوت شده باشد ، چهار نماز بگذارد : يك دو ركعتى كه مردّد باشد ميانهء صبح و ظهر و يك دو ركعتى ديگر كه مردّد باشد ميانهء ظهر و عصر ، و بعد از آن مغربى ، پس يك دو ركعتى كه مردّد باشد ميانهء عصر و عشا .\r\nو اگر نداند كه آن سه نماز در حضر فوت شده يا در سفر ، هفت نماز بگذارد : يك دو ركعتى كه مردّد باشد ميانهء صبح و ظهر ، و بعد از آن ، ظهر و عصرى تمام ، بعد از آن ، يك دو ركعتى كه مطلق باشد ميانهء ظهر و عصر ، بعد از آن ، مغربى و بعد از آن ، يك دو ركعتى كه مردّد باشد ميانهء عصر و عشا ، بعد از آن ، عشا را تمام بگذارد .\r\nو اگر چهار نماز فوت شده باشد ، پنج نماز يوميّه را به نحوى كه هست بگذارد . اگر در حضر فوت شده باشد و پنج نماز سفر بگذارد اگر در سفر فوت شده باشد .\r\nو اگر نداند كه در سفر فوت شده يا در حضر ، هشت نماز بگذارد صبحى ، بعد از آن ، ظهرى تمام ، بعد از آن ، ظهرى قصر ، بعد از آن ، عصرى تمام ، بعد از آن ، عصرى\r\n\r\n","description":"","footnote":"","page_name":" 465 ","page_number":465},
  {"content":"\r\n\r\nقصر ، بعد از آن ، مغربى تمام ، بعد از آن ، عشايى تمام ، بعد از آن ، عشايى قصر .\r\nو همچنين اگر پنج نماز شبانه روزى فوت شده باشد در حضر ، پنج نماز حضر را مىكند و اگر در سفر فوت شده باشد ، پنج نماز سفر را مىكند . و اگر نداند كه در حضر يا سفر فوت شده ، هشت نماز به طريقى كه مذكور شد بگذارد .\r\nو مخفى نماند كه آن چه مذكور شد ، همه در صورتى است كه چند نمازى كه فوت شده و تعيين آن‌ها را نمىداند از يك روز باشد .\r\nو اگر هر نمازى از روزى باشد ، يا نداند كه همه از يك روز است يا هر يكى از روزى است ، در اين صورت محتمل خواهد بود كه آن دو نماز از يك وقت باشد ، مثل اين كه هر دو ، نماز صبح باشند يا هر دو ظهر . پس بايد به نحوى تكرار به عمل آيد كه بر هر تقدير ، برائت ذمّه به هم رسد . و طريق آن است كه اگر دو نماز ، فوت شده باشد و هر كدام از روزى باشد يا نداند كه هر دو از يك روز است يا هر يكى از روزى ، پس اگر در حضر باشد بايد از براى هر روزى سه نماز به جا آورد : صبحى و مغربى و يك چهار ركعتى كه مردّد باشد ميانهء ظهر و عصر و عشا .\r\nو اگر در سفر باشد ، از براى هر روزى دو نماز گذارد : مغربى و يك دو ركعتى كه مردّد باشد ميانهء صبح و ظهر و عصر و عشا .\r\nو اگر نداند كه در حضر بوده يا سفر ، بايد صبحى و مغربى به جا آورد و يك چهار ركعتى كه مردّد باشد ميانهء ظهر و عصر و عشا ، و مغربى و دو ركعتى كه مردّد باشد ميانهء صبح و ظهر و عصر و عشا . و باقى فروض بر اين را با ملاحظهء آن چه سابقا مذكور شد بايد قياس كرد . و اگر خواهد به نحوى به جا آورد كه ترتيب به عمل آيد ، از آن چه مذكور شد كيفيت آن ظاهر مىشود .\r\n\r\nمسألهء نهم : هرگاه از كسى نمازهاى متعدّد فوت شده باشد\r\n، خواه بسيار و خواه كم و عدد آن را نداند ، يا يك نماز معيّن يا چندين نماز معيّنه از او چند دفعه فوت شده باشد و نداند چند نوبت از او فوت شده است ، مشهور آن است كه بايد اين قدر نماز كند كه بر ظن او غالب شود كه آن چه فوت شده بود به عمل آمده . پس اگر داند بيست\r\n\r\n","description":"","footnote":"","page_name":" 466 ","page_number":466},
  {"content":"\r\n\r\nنماز كمتر فوت نشده و چهل بيشتر فوت نشده ، ليكن فوت شدن چهل در نزد او محتمل باشد ، بايد چهل نماز به جا آورد .\r\nو بعضى « 1 » بر آن‌اند كه واجب است كه بايد همين قدر يقينى را بكند ؛ يعنى آن قدرى را كه يقين دارد كه كمتر از آن فوت نشده ، بايد آن را به جا آورد و زايد بر آن كه مشكوك فيه است ، قضاى آن واجب نيست . و اين اقوى است و اگر چه اول احوط است . بلكه احتياط در اينجا لازم است به جهت اين كه كم كسى است از فقها كه قائل به اول نشده باشد و قول دوم را اختيار كرده باشد .\r\nو اگر كسى عدد نمازهايى [ را 
  ] كه فوت شده نداند ، و تعيين آن‌ها را نيز نداند ، يعنى نداند كه كدام يك از نمازهاى پنج‌گانه است ، در اين صورت - بنابر اقوى - آن عددى را كه يقين دارد كه آن چه فوت شده از آن عدد كمتر نيست ، بايد سه نوبت به جا آورد ؛ يعنى از براى هر يك از آن اعداد ، سه نماز به جا آورد . مثلا اگر يقين كند كه آن چه بر ذمّت او است از ده نماز كمتر نيست و نداند كه آن نمازها كدام يك از فرايض‌اند ، بايد سى نماز كند . ليكن به اين طريق كه ده نماز صبح و ده نماز مغرب به جا آورد و ده چهار ركعتى كه مطلق باشد ميان ظهر و عصر و عشا .\r\n\r\nمسألهء دهم : سه نماز است از نمازهاى واجبى كه قضا ندارد\r\n: « نماز جمعه و نماز عيد قربان و نماز عيد رمضان » .\r\nو نماز زلزله در تمام عمر اداست ؛ يعنى هرگاه زلزله شود و كسى نماز او را نكند ، از او ساقط نمىشود بايد آن را به جا آورد و هر وقت به جا آورد ، ادا خواهد بود و بايد نيّت ادا كند .\r\nو اما نماز خسوف و كسوف اگر همهء قرص ماه يا آفتاب گرفته باشد و كسى نماز آن را نكند تا وقت بگذرد ، بايد آن را قضا كند ؛ خواه پيش از خروج وقت بر آن مطّلع شده باشد يا بعد از آن ، و خواه عمدا آن نماز را ترك كرده باشد يا فراموش كرده باشد . و اگر\r\n\r\n\r\n","description":"","footnote":"\r\n( 1 ) . مجمع الفائدة و البرهان 3 : 230 ؛ مدارك الأحكام 4 : 308 ؛ ذخيرة المعاد : 384 .\r\n","page_name":" 467 ","page_number":467},
  {"content":"\r\n\r\nهمهء قرص ماه يا آفتاب گرفته باشد و كسى نماز آن را نكند تا وقت بگذرد ، بايد آن را قضا كند ؛ خواه پيش از خروج وقت بر آن مطلع شده باشد يا بعد از آن ، و خواه عمدا آن نماز را ترك كرده باشد ، يا فراموش كرده باشد . و اگر همهء قرص ماه يا آفتاب گرفته نشده باشد ، بلكه بعضى از قرص گرفته شده باشد ، در اين صورت اگر بعد از خروج وقت بر آن مطلع شود ، قضا ندارد و اگر پيش از خروج وقت بر آن مطلع شده و از روى عمد يا فراموشى آن را به جا نياورده ، لازم است كه آن را قضا كند .\r\n\r\nمسألهء يازدهم : اگر بر ذمّهء كسى نماز قضا واجب باشد\r\n، هرگاه وقت فريضهء حاضره تنگ باشد ، خلافى نيست در اين كه بايد نماز قضا را ترك كند و نماز حاضره را به جا آورد و اگر وقت حاضره وسعت داشته باشد ، اكثر متقدمين بر آن‌اند كه واجب است تقديم قضا بر نماز حاضره ، و جايز نيست كه نماز حاضره را به جا آورد . بلكه بعضى « 1 » گفته‌اند كه : قضاى فرايض ، واجب فورى است ؛ يعنى هر وقت كه متذكر آن شود واجب است كه جميع امور را ترك كند - چه از مباحات و چه از مستحبات و چه از واجبات موسّعه - و مشغول قضاى آن نمازى شود كه فوت شده .\r\nو گفته‌اند كه : اگر از روى فراموشى مشغول جا آوردن فريضهء حاضره شود ، واجب است كه عدول كند به قضاى آن چه فوت شده ، هرگاه عدول ممكن باشد . و حق آن است كه تقديم قضا بر فريضهء حاضره با وجود وسعت وقت آن واجب نيست .\r\nو هر كه بر ذمّهء او نماز قضايى باشد ، نمازهاى واجبهء يوميّه حاضره را مىتواند به جا آورد ، و اگر چه وقت آن‌ها وسعت داشته باشد . بلى ، با وجود وسعت وقت ، سنّت است تقديم قضاى آن چه فوت شده است بر نمازهاى حاضره . و اگر داخل فريضهء حاضره شود ، سنّت است كه عدول كند به قضا ، هرگاه عدول ممكن باشد .\r\nو همچنين اقوى آن است كه كسى كه بر ذمّهء او نماز قضا واجب باشد ، خواه از خود باشد و خواه از قبل پدر و مادر يا به اجاره بر او لازم شده باشد ، مىتواند نمازهاى\r\n\r\n\r\n","description":"","footnote":"\r\n( 1 ) . أجوبة المسائل الرسيّة ( ضمن رسائل الشريف المرتضى ) 2 : 365 ؛ المهذّب 1 : 125 ؛ الكافي في الفقه : 149 .\r\n","page_name":" 468 ","page_number":468},
  {"content":"\r\n\r\nسنّتى را به جا آورد ، و اگر چه مستحب آن است كه مشغول نماز قضا شود .\r\nو بعضى « 1 » از آن منع كرده‌اند و با وجود اشتغال ذمّه به قضاى واجب ، به جا آوردن نوافل را جايز ندانسته‌اند . و اقوى جواز است .\r\n\r\nمسألهء دوازدهم : هرگاه بر ذمّهء ميّت ، نماز و روزه واجب باشد\r\n، واجب است بر ولى آن ، كه آن را از قبل وى قضا كند ، خواه آن نماز و روزه در مرض الموت از آن ميّت فوت شده باشد يا به جهت عذرى چون سفر و خوف و مرض و فراموشى و امثال آن فوت شده باشد .\r\nو ظاهر آن است كه آن چه از نماز و روزه كه عمدا ترك كرده باشد بدون عذر ، قضاى آن بر ولى لازم نباشد . و جمعى « 2 » آن را نيز لازم دانسته‌اند « 3 » .\r\nو اگر ميّت نمازهاى خود را كرده باشد ، ليكن بعضى شرايط يا اجزاى آن صحيح نباشد ، مثل آن كه بعضى از واجبات وضو را درست به جا نياورده باشد ، يا قرائت او صحيح نبوده يا طمأنينهء ركوع يا سجود را مراعات نكرده و امثال اين‌ها - هم چنان كه غالب مردمان در اين كاراند - ظاهر آن است كه قضاى امثال اين نمازها كه در واقع و نفس الامر خالى از بطلان و فساد نيستند بر ولى واجب نيست ؛ زيرا كه تكليف بر آن ، موجب حرج و مشقّت عظيم است .\r\nو همچنين ظاهر آن است كه آن چه از نماز قضاى پدر و مادر بر ميّت يا به اجاره واجب شده باشد ، قضاى آن بر ولىّ واجب نباشد .\r\nو بعضى « 4 » در اين تأمّل دارند .\r\nو آن چه بر ولىّ واجب است ، نماز و روزه‌اى است كه از ميّت فوت شده باشد و در حال حيات ، متمكن از قضا كردن او شده باشد ، و مع ذلك [ قضا 
  ] نكرده باشد . اما آن چه\r\n\r\n\r\n","description":"","footnote":"\r\n( 1 ) . شرائع الإسلام 1 : 53 ؛ قواعد الأحكام 1 : 312 .\r\n( 2 ) . ذكرى الشيعة 2 : 448 ؛ الموجز الحاوي ( ضمن الرسائل العشر ) : 110 .\r\n( 3 ) . احوط آن است كه ولىّ ، هر نمازى كه از ميّت فوت شده باشد ، به قدر قوت قضا كند . ( احمد )\r\n( 4 ) . ذخيرة المعاد : 387 .\r\n","page_name":" 469 ","page_number":469},
  {"content":"\r\n\r\nتمكن از قضاى آن به هم نرسيده باشد ، قضاى آن بر ولىّ واجب نيست ، مگر روزهء رمضان كه در سفر از او فوت شده باشد ؛ يعنى به جهت مسافر بودن افطار كرده باشد و هنوز در سفر بوده كه مرده باشد ، كه قضاى آن روزه بر ولىّ واجب است اگر چه ميّت متمكن از قضاى آن نشده بود .\r\nو مراد از ولىّ ، پسر بزرگ‌تر است اگر ميّت چند پسر داشته باشد . و اگر يك پسر داشته باشد ، آن ولىّ است و اگر چند پسر داشته باشد كه در سن مساوى باشند ، همه ولىّاند و بايد بر سبيل تساوى ، نماز و روزه‌اى كه بر ذمّت پدر ايشان است [ را 
  ] قضا كنند .\r\nو اگر يكى از اوليا تبرّع كند و همهء آن نماز و روزه را به جا آورد ، از ديگران ساقط مىشود . و اگر شخصى اجنبى تبرّع به آن كند و به جا آورد ، از ولىّ ساقط نمىشود ؛ زيرا كه وجوب تعلّق به ولىّ گرفته و با وجود حيات او ، به فعل ديگرى از او ساقط نمىشود .\r\nو ظاهر آن است كه در ولىّ ، شرط نباشد كه در حال وفات پدر مكلّف باشد ، بلكه اگر در آن وقت صغير باشد ، بعد از بلوغ ، قضاى آن نماز و روزه پدر بر او واجب خواهد بود . و دختر ، مطلقا ولىّ نيست . پس اگر اولاد ميت منحصر در دختر باشد ، مطلقا بر ايشان قضايى لازم نخواهد بود و از براى آن ميّت ولىّ نخواهد بود . و ظاهر آن است كه مادر در آن حكم مثل پدر باشد ، يعنى بر پسر بزرگ قضاى نماز و روزهء مادر نيز به شروط مذكوره واجب باشد .\r\nو بعضى « 1 » حكم را مخصوص پدر دانسته‌اند . و در هر جا كه نماز بر ولىّ واجب باشد ، اقرب آن است كه ولىّ يا غير او نمىتواند آن را استيجار كند ؛ زيرا كه شرعا وجوب به او تعلّق گرفته است و عبادتى كه واجب باشد بر شخصى كه در حيات است ، استيجار آن بىصورت است . بلى ، اگر ميّت وصيّت كند كه نماز و روزه‌اى كه از او فوت شده قضا كنند از مال او به اجرت معيّنه يا به وصىّ خود محوّل كند ، كه آن را\r\n\r\n\r\n","description":"","footnote":"\r\n( 1 ) . السرائر 1 : 399 ؛ إيضاح الفوائد : 2401 ؛ جامع المقاصد 3 : 80 .\r\n","page_name":" 470 ","page_number":470},
  {"content":"\r\n\r\nاستيجار كند ، اقرب آن است كه « 1 » از ولىّ ساقط شود .\r\n\r\nمسألهء سيزدهم : حق آن است كه استيجار نماز از جهت ميّت جايز است\r\nو اگر وصيّت كند كه مالى از او بدهند و جهت او نماز و روزه استيجار كنند ، واجب است كه به مقتضاى وصيّت عمل كنند . و مالى را كه ميّت وصيّت كرده باشد از آن ، استيجار نماز و روزه كنند ، از ثلث مال اخراج مىشود نه از اصل مال . پس اگر ثلث مال ميّت به آن وفا كند ، همهء آن نماز و روزه را استيجار مىكنند ، و الّا به قدرى كه ثلث تركه به آن وفا كند استيجار مىنمايند اگر ورثه زيادتى را تجويز نكنند .\r\nو اگر بر ذمهء ميّتى نماز قضايى واجب باشد ، جايز است كه ديگرى آن نماز را از جهت او قضا كند ؛ هر چند پسر بزرگ او نباشد ، بلكه به عنوان تبرع آن را به جا آورد ، و اگر چه فعل او وجوب آن نمازها را از پسر بزرگ ساقط نكند . و جايز است كه كسى نمازهاى سنّتى « 2 » را بكند و ثواب آن را به ميّتى بخشد . و هرگاه كسى جزم نداشته باشد كه در ذمّهء فلان ميّت نماز قضايى هست يا نه ، قضا كردن نماز از جهت او خالى از اشكال نيست . همچنين در به جا آوردن بعضى از فرايض يوميّه ، چون ظهر و عصر و قصد كردن ثواب آن را از براى ميّتى محل اشكال است . و بهتر آن است كه در صورتى كه جزم به شغل‌ذمّگى او به قضاى واجب نباشد ، از براى او نمازهاى مستحبّه به جا آورد .\r\n\r\nمسألهء چهاردهم : كسى كه نماز قضا جهت ميّتى كند\r\nو بر ذمّهء خودش نيز نمازهاى قضايى باشد ، لازم نيست كه ميانهء آن چه بر ذمهء او است و آن چه از ميّت قضا مىكند ، ترتيب به عمل آورد . و همچنين اقرب آن است كه مراعات ترتيب در ميانهء نمازها كه از ميّت فوت شده واجب نباشد ، خصوصا هرگاه ترتيب معلوم نباشد . و اولى آن است كه قضاكننده مراعات ترتيب شبانه روز را بكند ؛ يعنى اگر ابتدا به قضاى نماز صبح بكند ، بعد از آن ظهر را قضا كند و بعد از آن عصر را و همچنين . نه اين كه به خلاف ترتيب شبانه روزى به عمل آورد ، مثل اين كه بعد از نماز صبح مغرب را به جا آورد و\r\n\r\n\r\n","description":"","footnote":"\r\n( 1 ) . احوط در اين صورت نيز از براى ولىّ آن است كه علاوه بر استيجار ، خود نيز قضا كند . ( احمد )\r\n( 2 ) . در نسخهء « ب » : « ميّتى » .\r\n","page_name":" 471 ","page_number":471},
  {"content":"\r\n\r\nبعد از آن ظهر را و بعد از آن عشا را و همچنين . و بنابراين اولى آن است كه هرگاه قضاكننده از براى ميّت چند نفر باشند ، هر كدام در وقتى على حده قضا به جا آورند و همه در يك وقت به جا نياورند ؛ زيرا كه در اين صورت گاه است كه يكى مثلا نماز ظهر كند و ديگرى بعد از آن نماز صبح را به جا آورد ، پس ترتيب شبانه روز به عمل نمىآيد نظر به ملاحظهء نمازهاى جميع ، و اگر چه نظر به هر يك ، ترتيب به عمل مىآيد ، و هر چند اظهر آن است كه مراعات اين ترتيب لازم نيست ، ليكن در بهتر بودن آن ، شبهه نيست .\r\nخاتمه\r\nسنّت است از براى ولىّ اطفال ، تمرين اطفال بر نماز - يعنى امر نمودن و عادت دادن ايشان به نماز - چون به سن هفت سالگى رسند . و پسر چون ده‌ساله شود ، بايد در بازداشتن او بر نماز تأكيد نمود و اگر كوتاهى كند ، او را بزند . و بايد پدر و مادر چون طفل به هفت سالگى رسد او را تعليم طهارت و نماز و ساير امور واجبه نمايند و او را مهمل وانگذارند .\r\nو فايدهء تمرين ، آن است كه ايشان عادت به نماز كند كه بعد از بلوغ ، به جا آوردن نماز بر ايشان آسان باشد . ليكن اگر پيش از بلوغ نماز را ترك كند ، قضايى بر ايشان نيست و چون به سن بلوغ برسند و عبادت بر ايشان واجب شود ، لازم است كه ايشان را مقهور و مجبور بر نماز كنند .\r\nو دانستن بلوغ در دختر اين است كه به سن نه سالگى برسد ، يعنى نه سال تمام داشته باشد يا حايض شود . و بلوغ پسر معلوم مىشود به اين كه محتلم شود يا اين كه موى درشت در پشت ظهار او برويد يا به سن پانزده سال تمام برسد .\r\nو ظاهر آن است كه عبادت تمرينى كه اطفال پيش از بلوغ به جا مىآورند ، بايد در نيّت آن قصد استحباب كنند « 1 » نه وجوب .\r\n\r\n\r\n","description":"","footnote":"\r\n( 1 ) . اولى و اقرب آن است كه نيّت استحباب نيز نكنند . ( احمد )\r\n","page_name":" 472 ","page_number":472},
  {"content":"\r\n\r\n\r\nمقصد دوم در بيان نماز جماعت و آن چه متعلّق به آن است\r\nبدان كه نماز جماعت ، اعظم و اوكد سنن نبويّه است و ثواب و فضيلتى كه از براى آن ثابت است از « 1 » احاديث ، از براى هيچ يك ديگر از مستحبات ، ثابت نيست و زجر و تحذير بىحد در ترك آن رسيده . پس بر اهل ايمان لازم است كه مهما امكن آن را ترك ننمايند . و نماز جماعت متحقق مىشود و فضيلت آن دريافته مىشود به دو نفر كه يكى امام باشد و ديگرى مأموم و هر چند مأمومين بيشتر باشند ، ثواب و فضيلت آن بيشتر است . و ما آن چه [ را 
  ] متعلق به آن است از شروط و احكام ، در چند فصل بيان مىكنيم :\r\n\r\nفصل اول : در بيان آن چه از نمازهايى كه جماعت در آن مستحب يا واجب است ، و آن چه جماعت در آن جايز نيست\r\nبدان كه جماعت در چند نماز سنّت است :\r\nاول : نمازهاى پنج‌گانه يوميّه ، خواه ادا گذارده شود ؛ خواه قضا . و تأكيد استحباب جماعت در نمازهاى يوميّه بيشتر است از ساير نمازها كه جماعت در آن مستحب است .\r\nدوم : در نماز كسوف و خسوف و مانند آن .\r\nسوم : در نماز عيد قربان و عيد رمضان ، در وقتى كه سنّت باشند و واجب نباشند .\r\nچهارم : نماز ميّت .\r\n\r\n\r\n","description":"","footnote":"\r\n( 1 ) . ر . ك : وسائل الشيعة 8 : 285 ، باب 1 من أبواب صلاة الجماعة .\r\n","page_name":" 473 ","page_number":473},
  {"content":"\r\n\r\nپنجم : نماز استسقاء كه نماز طلب باران است .\r\nششم : بنابر قول بعضى « 1 » ، نمازى كه پيش نماز يك نوبت آن را گذارده باشد و جمعى حاضر شوند و خواهند كه اقتدا به او كنند و آن نماز را به جماعت دريابند . پس سنّت است كه پيش نماز ، نوبت ديگر آن نماز را بگذارد و جمعى كه با او آن نماز را گذارده‌اند نيز سنّت است كه نوبت ديگر با او آن نماز را بگذارند .\r\nو دليل آن ظاهر نيست ، بلكه اظهر عدم مشروعيت اعاده است از جهت كسى كه يك نوبت نمازى به جماعت گذارده باشد به طريق امامت يا مأموميّت . بلكه اعاده به جماعت مستحب است از براى كسى كه به انفراد نماز كرده باشد ، هم چنان كه مذكور مىشود . و امام و آن جمعى كه يك نوبت آن نماز را گذارده بودند ، بر فرض مشروعيت اعاده از جهت ايشان ، در نوبت دوم در نيّت ، قصد سنّت مىكنند و جماعتى كه ابتدا نرسيده بودند و نماز دوم ، نماز اول ايشان است ، نيّت وجوب مىكنند .\r\nو در چهار جا نماز جماعت واجب است :\r\nاول : نماز جمعه ؛ خواه بر سبيل وجوب گذارد يا بر سبيل استحباب .\r\nدوم : نماز عيد قربان ، هرگاه واجب باشد .\r\nسوم : نماز عيد رمضان ، هرگاه واجب باشد .\r\nچهارم : در هر نمازى از نمازهايى كه جماعت در آن مستحب است ، هرگاه جماعت را بر خود به نذر يا قسم يا عهد واجب كند .\r\nو در نمازهاى سنّتى ، جماعت حرام است ؛ مگر در نماز طلب باران - هم چنان كه مذكور شد - و نماز عيدين - هرگاه واجب نباشد - و نماز ميّتى كه به شش سال نرسيده باشد و در نماز عيد غدير ، در نزد بعضى « 2 » از فقها .\r\n\r\n\r\n","description":"","footnote":"\r\n( 1 ) . تذكرة الفقهاء 4 : 333 ، مسألهء 598 ؛ البيان : 239 ؛ روض الجنان 2 : 989 .\r\n( 2 ) . المقنعة : 204 ؛ الكافي في الفقه : 160 ؛ الجعفرية ( ضمن رسائل المحقق الكركي ) 1 : 135 .\r\n","page_name":" 474 ","page_number":474},
  {"content":"\r\n\r\n\r\nفصل دوم : در شروط پيش نماز\r\nبدان كه در پيش نماز چند شرط است تا نماز جماعت صحيح باشد و اقتدا به او جايز باشد :\r\n\r\nاول : آن كه بالغ باشد .\r\nو بعضى « 1 » گفته‌اند كه : جايز است كه طفلى كه نزديك بلوغ باشد و صاحب تميز باشد ، پيش نمازى كند . و اين قول ، ضعيف است .\r\n\r\nدوم : آن كه عاقل باشد\r\n؛ پس جايز نيست پيش نمازى ديوانه .\r\n\r\nسوم : آن كه مؤمن باشد\r\n؛ يعنى شيعهء اثنا عشرى باشد . پس جايز نيست پيش نمازى مخالف مذهب ، از هر فرقه كه باشد . بلى ، سنّت مؤكّد است كه در حال تقيّه ، به جماعت اهل سنّت حاضر شود . حتّى اين كه در بعضى اخبار « 2 » وارد شده كه هر كه با ايشان در صف اول بايستد و اظهار اقتدا كند ، هم چنان است كه با پيغمبر صلّى اللّه عليه و آله در صف اول نماز كرده باشد و بايد كه حاضر شد و بايد كه حاضر شدن به جماعت ايشان ، به اظهار كردن اقتدا باشد ، نه اين كه به ايشان اقتدا كند ، بلكه نيّت انفرادى كند و آهسته قرائت بگويد و اگر چه در آن حال جهرى باشد . و اگر مجال سوره خواندن نباشد ، حمد تنها كافى است و اگر فرصت نباشد كه حمد تنها را تمام كند ، چون امام به ركوع رود ، در ركوع حمد را تمام كند و اقلّ ذكر واجب را به عمل آورد . و اگر آن هم ممكن نشود ، بعضى « 3 » گفته‌اند كه : همان قدر كه خوانده كافى است و مابقى ساقط است .\r\nو بعضى « 4 » گفته‌اند : آن نماز باطل است و اعادهء آن لازم است ، و اين ، احوط ، بلكه اقوى است . و بهتر آن است كه در منزل خود فريضه را به جا آورد و بعد از آن به جماعت ايشان حاضر شود و به نيّت انفراد نافله يا قضا به جا آورد كه هم وظيفه تقيه را\r\n\r\n\r\n","description":"","footnote":"\r\n( 1 ) . المبسوط 1 : 154 ؛ التنقيح الرائع 1 : 274 ؛ الحدائق الناضرة 10 : 4 .\r\n( 2 ) . وسائل الشيعة 8 : 299 ، باب 5 من أبواب صلاة الجماعة ، ح 1 .\r\n( 3 ) . تهذيب الأحكام 3 : 37 ، ذيل ح 44 .\r\n( 4 ) . تذكرة الفقهاء 4 : 314 ، مسألهء 588 ؛ روض الجنان 2 : 983 .\r\n","page_name":" 475 ","page_number":475},
  {"content":"\r\n\r\nبه عمل آورده باشد و هم نماز خود را بر بهترين احوال كرده باشد .\r\n\r\nچهارم : آن كه عادل باشد .\r\n« 1 » و مراد از عدالت ، ملكه‌اى است كه در نفس ثابت باشد به حيثيتى كه صاحب آن ملكه از گناهان كبيره اجتناب كند و اصرار بر گناهان صغيره نداشته باشد و ملازم مروت نيز باشد .\r\nو مراد از گناه كبيره ، هر گناهى است كه در قرآن ، وعيد عذاب بر آن شده باشد ؛ چون قتل ناحق و خوردن مال يتيم به ظلم و عقوق والدين و ربا و زنا و شرب خمر و امثال اين‌ها .\r\nو مراد از اصرار بر گناهان صغيره آن است كه بسيار مرتكب فعل حرام شود ؛ خواه يك نوع فعل حرام بسيار به جا آورد و خواه چند نوع فعل حرام را بر سبيل بدليت\r\n\r\n\r\n","description":"","footnote":"\r\n( 1 ) . بدان كه خلاصهء آن چه در اين مقام معلوم شد اين است كه عدالت ، ملكهء مذكوره است و شناختن آن موقوف است بر معاشرت باطنيه يا شهادت عدلين يا تواتر . و شكى نيست كه اگر چنين باشد ، لازم مىآيد تعطيل بسيارى از احكام و حرج در امر مسلمانان . و از اين جهت در اواخر ، رأى مقدس ايشان از اين منحرف شد و معاشرت باطنيه را شرط نمىدانستند ، بلكه مىفرمودند كه : عدالت اگر چه ملكه است ، و ليكن در شناختن آن حسن ظاهرى كه از آن ظن به وجود ملكه به هم رسد كافى است ، نه مطلق حسن ظاهر . و در كتاب قضاى « معتمد » ، به همين تصريح فرموده‌اند و آن چه هم ادله بر آن دلالت مىكند همين است .\r\nبيان اين معنا آن است كه هر كسى را كه به ما لازم است حكم به عدالت آن كنيم ، كسى است كه ما از آن ، گناه كبيره يا اصرار بر صغيره نديده باشيم و اگر ديده باشيم ، علم به توبهء او داشته باشيم . و آن چه هم باعث ترك مروت مىشود ، ظاهر آن است كه داخل صغيره است . و اگر ببينيم كه صغيره از او سر زند و خجل و پشيمان شود و ببينيم كه راغب به افعال مستحبه است و ميل به جماعت و محافظت بر اوقات صلوات است و ساير امورى كه از شرع مقدس مدح آن رسيده دارد و از بعضى آشنايان و همسايگان او و كسانى كه معاشرت آن‌ها به او بيشتر است از ما بشنويم كه بگويند كه ما نيز از او كبيره يا اصرار بر صغيره نديده‌ايم و از كسى هم كه قول او از حسد و كينه عارى باشد نشنيده‌ايم و او را راغب در افعال مستحبه و سنن نبويه ديده‌ايم ، پس هر كه چنين باشد او را عادل مىتوان گفت و احتياج به معاشرت باطنيه نيست .\r\nو مخفى نماند كه اگر چه اجتناب از كبيره و عدم اصرار بر صغيره آن چه را بايد شامل است ، ليكن بسيارى بر اكثر مردم مخفى است ؛ مثلا شرط است در عدالت آدمى كه بناى عبادات او بر اصل صحيحى باشد ، چنان چه در اول كتاب گذشت . و همچنين بايد از حسد و كبر و ريا و حب دنيا و كينه و ساير صفات ذميمه كه مذمت آن‌ها از احاديث و آيات رسيده خالى باشد يا در صدد مجاهده باشد . ( احمد )\r\n","page_name":" 476 ","page_number":476},
  {"content":"\r\n\r\nبه جا آورد كه صادق باشد كه جنس حرام را بسيار مرتكب مىشود .\r\nو مراد از مروت آن است كه اجتناب كند از هر چيزى كه دلالت بر خساست نفس و دنائت طبع كند ، چون چيزى خوردن در بازار و بول كردن در شوارع و كشف نمودن سر در مجامع و بوسيدن زوجهء خود را در حضور جمعى و بسيار ذكر كردن حكايات مضحكه و پوشيدن لباسى كه زىّ او نيست و امثال اين‌ها . و اين معنا به حسب زمان‌ها و شهرها مختلف مىشود و كسى كه عادل است ، مراعات اين معنا را به حسب ازمنه و امكنه به جا مىآورد .\r\nو خلافى نيست در اين كه حقيقت عدالت ، ملكهء مذكوره است ؛ يعنى ملكه‌اى كه موجب اجتناب مذكور باشد ، ليكن خلاف است در طريق شناختن و دانستن آن .\r\nو اقوى در نظر فقير آن است كه طريق دانستن آن ، معاشرت باطنيه است يا شهادت دو نفر عادل يا تواتر و شياع كه فلان كس عادل است ، و مجرد حسن ظاهر يا ظاهر اسلام ، در حكم به وجود عدالت كافى نيست .\r\nو عجب است از جمعى « 1 » معاصرين كه حسن ظاهر يا ظاهر اسلام را قسيم ملكهء مذكوره قرار مىدهند و در محل تحرير نزاع مىگويند : عدالت يا ملكه مذكوره يا حسن ظاهر يا ظاهر اسلام است ، و حال اين كه تتبع ، گواه است كه در ميان اهل علم و ارباب تصانيف خلافى نيست كه عدالت ، ملكه مذكوره است . و خلاف در اين است كه دليل بر آن و طريق شناختن آن آيا معاشرت است يا حسن ظاهر يا ظاهر اسلام ؟\r\nپس تحرير نمودن ايشان محل نزاع را به نحو مذكور ، ناشى از غفلت است .\r\nو به هر تقدير ، شبهه‌اى نيست كه اگر از پيش نماز گناه كبيره صادر شود ، فاسق است و از عدالت بيرون است و اقتدا به او جايز نيست . و هرگاه تائب شود و علم به توبه نمودن او به هم رسد ، عود به عدالت مىكند و آن وقت اقتدا به او جايز است .\r\nتا كسى علم شرعى به عدالت پيش نماز به هم نرساند ، به معاشرت يا به تواتر و\r\n\r\n\r\n","description":"","footnote":"\r\n( 1 ) . مفتاح الكرامة 3 : 82 .\r\n","page_name":" 477 ","page_number":477},
  {"content":"\r\n\r\nشياع يا به شهادت دو عادل ، جايز نيست كه به او اقتدا كند .\r\nو كسى را كه نشناسد و مطلع بر حال او نباشد و امامت كند ، اقتدا كردن به او جايز نيست .\r\nو اگر شخصى خود را فاسق داند و عادل نداند ، بعضى « 1 » بر آن‌اند كه هرگاه معاصى و عيوب خود را بپوشاند كه كسى مطلع نشود امامت او صحيح است و در نماز او دغدغه‌اى نيست و اگر چه در خلوت مرتكب گناهان كبيره شود و در واقع فاسق باشد .\r\nو اين سخن در نظر حقير صحيح نيست .\r\nو حق آن است كه هر كه خود را در واقع فاسق داند و در خلوت از او امورى كه منافى عدالت باشد سر زند ، بايد پيش نمازى نكند و اگر بكند به سبب پيش نمازى مؤاخذ خواهد بود ، و نمازش صحيح نخواهد بود ، هر چند نماز مأمومين صحيح خواهد بود ؛ اگر تكليف خود را به عمل آورده باشد و يكى از طرق مذكورهء عدالت او بر ايشان معلوم شده باشد .\r\nو هرگاه بعد از نماز جماعت بر مأمومين ظاهر شود كه پيش نماز عادل نبوده ، آن نمازى كه كرده‌اند صحيح است و اعادهء آن لازم نيست ؛ خواه وقت نماز باقى باشد و خواه نباشد .\r\nو اگر در اثناى نماز ظاهر شود كه امام ، عادل نيست ، بايد نيّت انفراد كنند و آن چه از نماز به نيّت اقتدا واقع شده صحيح است .\r\n\r\nپنجم : از شروط پيش نماز ، طهارت مولد است\r\n؛ يعنى حلال‌زاده بودن و ولد زنا نبودن ، به اين معنا كه معلوم نباشد كه ولد زناست . و هرگاه متهم باشد به اين كه ولد زناست ، ليكن علم شرعى به آن حاصل نباشد ، امامت او مانعى ندارد . و همچنين اگر پدر و مادر او معلوم نباشد يا ولد شبهه باشد ، امامت او جايز است .\r\n\r\nششم : آن كه ايستاده نماز گذارد .\r\nپس اگر شخصى به جهت عذرى نشسته نماز\r\n\r\n\r\n","description":"","footnote":"\r\n( 1 ) . ذخيرة المعاد : 304 ؛ مصابيح الظلام 1 : 96 .\r\n","page_name":" 478 ","page_number":478},
  {"content":"\r\n\r\nگذارد ، جايز نيست شخصى را كه قادر بر ايستادن باشد به او اقتدا كند . اما كسى كه او نيز قدرت بر ايستادن نداشته باشد ، جايز است كه به او اقتدا كند .\r\n\r\nهفتم : آن كه قادر بر به جا آوردن اقلّ واجب قرائت باشد .\r\nپس اگر قادر بر اقلّ واجب قرائت نباشد و از اخراج بعضى از حروف فاتحه و سوره و اذكار واجبى عاجز باشد يا بعضى از اعراب آن‌ها را نتواند درست بگويد ، جايز نيست كه پيش نمازى شخصى را كند كه بر آن قادر باشد . بلى ، جايز است كه پيش نمازى مثل خود را كند .\r\nو همچنين جايز نيست كه پيش نمازى شخصى كه در زبان او آفتى باشد كه حرفى را به حرفى ديگر تبديل كند ؛ مگر از براى كسى كه مثل خود باشد .\r\nو ظاهر آن است كه عاجز از قدر واجب قرائت و تبديل كنندهء حرفى به حرف ديگر با وجود امكان ، واجب باشد بر او حاضر شدن به جماعت و اقتدا كردن او به كسى كه قرائت او صحيح باشد و در زبان او آفتى نباشد و ساير شروط جماعت در او باشد .\r\n\r\nهشتم : آن كه مرد باشد اگر پيش نمازى مردان را كند\r\n؛ زيرا كه جايز نيست كه زن ، پيش نمازى مردان را بكند ؛ خواه آن مردان نامحرم باشند يا محرم .\r\nاما پيش نمازى زن « 1 » از براى زنان جايز است . و جايز است كه مرد ، پيش نمازى زنان و خنثى را بكند و خنثى را جايز است كه پيش نمازى زنان كند و جايز نيست كه پيش نمازى مردان يا مثل خود را كند .\r\n\r\nنهم : آن كه مبتلا به مرض جذام و برص نباشد\r\n، مگر اين كه پيش نمازى جماعتى را كند كه در اين دو علت مثل او باشند . و اكثر ، پيش نمازى صاحب اين دو علت را مكروه دانسته‌اند نه حرام . و اقوى حرمت است .\r\n\r\nدهم : آن كه ختنه او شده باشد\r\nيا تأخير و ترك ختنه او به اختيار او نبوده و خود\r\n\r\n\r\n","description":"","footnote":"\r\n( 1 ) . احوط آن است كه زنان ، پيش نمازى زنان را نكنند ؛ اگر چه عدم جواز معلوم نيست . ( احمد )\r\n","page_name":" 479 ","page_number":479},
  {"content":"\r\n\r\nمتمكن از ختنه نشده . پس اگر با وجود قدرت بر ختنه ، ترك كرده باشد ، پيش نمازى او جايز نيست .\r\nو بعضى « 1 » ، پيش نمازى كسى را كه ختنه نشده باشد ، مطلقا مكروه دانسته‌اند . و بعضى « 2 » مطلقا حرام دانسته‌اند . و اقوى تفصيلى است كه ما ذكر كرده‌ايم .\r\nو ديگر از جملهء شرايط پيش نمازى - هم چنان كه شهيد « 3 » و ديگران نقل كرده‌اند - آن است كه قادر بر ستر عورت و استقبال قبله باشد . پس هرگاه قادر نباشد ، نمىتواند پيش نمازى جماعتى را بكند كه عورت ايشان پوشيده باشد و رو به قبله ايستاده باشند .\r\nبلى ، پيش نمازى امثال خود را مىتوان كرد . و ظاهر آن است كه هر كه پيش نمازى او حرام است و جايز نيست ، هرگاه پيش نمازى كند نمازش باطل است و بر او و بر مأمومين اعادهء آن نماز لازم است .\r\nو مكروه است كه پيش نماز ، كور يا لنگ يا صاحب افليج يا جولا يا حجام يا دباغ يا كناس باشد . و ظاهر آن است كه پيش نمازى هر مريض و ناقصى به جهت صحيح و كامل مكروه باشد .\r\nو همچنين مكروه است پيش نمازى كسى كه گناهى كرده باشد كه موجب حدّ شرعى باشد و به اين سبب او را پيش از اين ، حدّ زده باشند و بعد از آن توبه كرده باشد و عادل شده باشد . و همچنين مكروه است امامت عربان باديه و صحرانشينان از براى اهل شهر .\r\nو بعضى « 4 » اين را حرام دانسته‌اند . و اقوى كراهت است ؛ مگر اين كه به حكم امام يا نايب او مهاجرت به شهر بر ايشان لازم شده باشد و ايشان اطاعت نكرده باشند ، يا آن كه جاهل به شرايع و احكام اسلام باشند كه در اين صورت پيش نمازى ايشان جايز\r\n\r\n\r\n","description":"","footnote":"\r\n( 1 ) . شرائع الإسلام 1 : 115 ؛ قواعد الأحكام 1 : 317 .\r\n( 2 ) . جمل العلم و العمل ( ضمن رسائل الشريف المرتضى ) 3 : 39 ؛ المبسوط 1 : 155 .\r\n( 3 ) . ذكرى الشيعة 4 : 498 .\r\n( 4 ) . المقنع : 35 ؛ الخلاف 1 : 561 ، مسألهء 312 ؛ المهذّب 1 : 80 .\r\n","page_name":" 480 ","page_number":480},
  {"content":"\r\n\r\nنيست به اعتبار عادل نبودن ايشان .\r\nو همچنين مكروه است پيش نمازى كسى كه مأمومين ، رغبت به امامت او نداشته باشند و اگر چه عادل باشد ؛ مگر اين كه كراهت مأمومين از راه شدت دين‌دارى و صلابت او در امور دين باشد كه در اين صورت ، پيش نمازى او مكروه نيست و مأمومين ، آثم خواهند بود .\r\nو همچنين مكروه است امامت كسى كه به واسطهء ضرورت نتواند وضو سازد و نماز به تيمم گذارد جهت جماعتى كه وضو داشته باشند .\r\nو نيز مكروه است امامت كسى كه مسافر باشد و نماز را قصر كند جهت كسى كه در حضر باشد و نماز را تمام كند ، و عكس نيز مكروه است . و ظاهر ، آن است كه كراهت در صورتى باشد كه اقتدا كردن در نمازى باشد كه در سفر قصر مىشود ؛ چون ظهر و عصر و عشا ، اما در نمازى كه در سفر قصر نمىشود ، مانند صبح و مغرب كراهتى نيست .\r\nو همچنين مكروه است پيش نمازى محبوس جهت كسى كه در حبس نباشد ، و پيش نمازى بنده ؛ مگر از جهت اهل خود .\r\n\r\nفصل سيّم : در شروط صحّت نماز جماعت\r\nبدان كه در تحقق و صحّت نماز جماعت چند امر شرط است :\r\n\r\nاول : آن كه مأموم ، پيش نماز را ببيند\r\nيا كسى از مأمومين را ببيند كه بىواسطه يا به يك واسطه يا چند واسطه ، پيش نماز را ببيند . پس اگر ديوار يا پرده‌اى ميان امام و مأموم حايل و مانع باشد به نحوى كه مأموم نه پيش نماز را ببيند و نه كسى كه به واسطه يا به وسايط پيش نماز را ببيند ، نماز او باطل است .\r\nو اين شرط در صورتى است كه مأموم ، مرد باشد . و اگر زن به مرد اقتدا كند و حايل در ميان باشد ، نماز زن صحيح است . و اگر حايل كوتاه باشد چنان كه مانع از ديدن پيش نماز باشد ، در وقت تشهّد نه در وقت قيام ، باكى از اين نيست و نماز جماعت صحيح\r\n\r\n","description":"","footnote":"","page_name":" 481 ","page_number":481},
  {"content":"\r\n\r\nاست . « 1 » و اگر حايل ، مشبّك باشد كه مانع راه رفتن باشد و مانع مشاهده نباشد ، ضرر ندارد و نماز جماعت در عقب آن صحيح است ، بنابر اظهر .\r\nو شيخ « 2 » از آن منع كرده است . و اين احوط است .\r\nاگر در ميان امام و بعضى از مأمومين حايلى باشد كه مانع از مشاهدهء او بىواسطه و به واسطه باشد و در ميان امام و بعضى ديگر حايل نباشد ، نماز بعض اول باطل و نماز بعض دوم صحيح است ، هم چنان كه مذكور شد .\r\nهرگاه بعضى از مأمومين ، امام را نبينند ، اما بعضى ديگر از مأمومين را ببينند كه او امام را ببيند كافى است . ليكن لازم است كه آن بعضى را كه مىبيند ، در پيش روى باشد كه هم چنان كه رو به قبله است او را ببيند . پس اگر در پيش روى ، كسى را نبيند كه او امام را مشاهده كند ، بلكه در طرف راست يا چپ هرگاه التفات از قبله كند بعضى را ببيند كه آن بعض امام را مشاهده كند ، ظاهر آن است كه كافى نباشد ، هم چنان كه از بعضى روايات « 3 » مستفاد مىشود .\r\nو بنابراين هرگاه مأموم در بيرون مسجد بايستد در برابر در و آن مفتوح باشد و از دست راست و دست چپ او صف كشيده شود ، پس آن مأموم كه در برابر در است و مشاهدهء امام يا بعضى از مأمومين [ را 
  ] مىكند كه در پيش روى اويند ، نماز او صحيح است و جماعتى كه بر طرف راست و چپ اويند كه امام يا كسى كه مشاهدهء امام كند در پيش روى ايشان باشد نمىبيند ، در صحّت نماز ايشان اشكال است ، بلكه ظاهرا عدم صحّت است ؛ هر چند جمعى « 4 » تصريح به صحّت كرده‌اند .\r\nو اگر در پيش روى صف مذكور صفى ديگر بايستد از راست و چپ ، نماز ايشان باطل است بلا شبهه ؛ زيرا كه كسى از اين صف بنابر فرض ، محاذى در نيست كه امام\r\n\r\n\r\n","description":"","footnote":"\r\n( 1 ) . احوط آن است كه از چنين حايلى نيز احتراز شود . ( احمد )\r\n( 2 ) . الخلاف 1 : 558 ، مسألهء 305 .\r\n( 3 ) . وسائل الشيعة 8 : 407 ، باب 59 من أبواب صلاة الجماعة ، ح 1 .\r\n( 4 ) . المبسوط 1 : 156 ؛ منتهى المطلب 1 : 365 ؛ مدارك الأحكام 4 : 318 ؛ الحدائق الناضرة 11 : 98 .\r\n","page_name":" 482 ","page_number":482},
  {"content":"\r\n\r\nبعضى مأمومين را مشاهده كند يا ايشان كه در يمين و يساراند او را ببينند كه احتمال صحّت برود و صف‌ها كه بعد از صفى است كه بعضى از آن محاذى در است دور نيست كه نماز همهء ايشان صحيح باشد ؛ خواه مقابل در باشند يا نه ؛ زيرا كه همهء ايشان آن كه محاذى در است از صف اول را مىبينند .\r\nبلى ، نظر به باطل بودن صف سابق ، لازم مىآيد كه دورى بسيار باشد ميان اين صف‌ها و صفى كه نماز ايشان صحيح است ، يعنى صفى كه داخل مسجد است ، و از اين حيثيت نماز ايشان خالى از دغدغه نيست .\r\nو اگر درى از مسجد به نحوى باشد كه طرف صفى به آن منتهى شود ، پس هرگاه طرف آن صف از آن در به بيرون رود ، پس هر كه در بيرون باشد و از پيش رو امام و مأمومين را نمىبيند ، در صحّت نماز او اشكال مذكور است .\r\nو هرگاه امام در محراب داخل بايستد و از دو طرف محراب دو صف بسته شود ، در صحّت نماز ايشان اشكال است اگر در برابر محراب كسى باشد كه امام را ببيند و ايشان او را مشاهده كنند ؛ زيرا كه ايشان در پيش رو كسى را نمىبينند . و اگر در برابر محراب كسى نباشد ، بلا شبهه نماز ايشان باطل است ؛ زيرا كه ايشان مطلقا نه امام را مىبينند و نه مأمومى . بلى ، آن كه در محاذى محراب باشد كه امام را ببيند ، خلافى در صحّت نماز او نيست . و همچنين نماز صف‌هايى كه در عقب صف اول است ، صحيح است ؛ زيرا كه چون در صف اول آن كه در برابر محراب است امام را مىبيند و ايشان او را مشاهده مىكنند ، لهذا در نماز ايشان دغدغه [ اى 
  ] نيست . « 1 »\r\nو جايز است كه در ما بين ستون‌هاى مسجد ، صفوف نماز جماعت بسته شود ؛ به شرطى كه صف‌ها متصل باشند و مشاهده‌اى كه لازم است ، حاصل بشود . پس اگر بعضى از مأمومين در عقب ستونى باشند ، هرگاه به حيثيتى باشند كه بعضى از صف‌هاى پيش را ببينند ، نماز ايشان صحيح است و اگر به نحوى باشند كه هيچ يك از\r\n\r\n\r\n","description":"","footnote":"\r\n( 1 ) . در چنين صورتى نيز ظاهر آن است كه نماز صف ثانى خالى از دغدغه نباشد ، به جهت بطلان نماز صف سابق و زياد شدن دورى ، هم چنان كه خود « طاب ثراه » در چند سطر سابق بر اين فرموده‌اند . ( احمد )\r\n","page_name":" 483 ","page_number":483},
  {"content":"\r\n\r\nامام و صفوف پيش را نبيند ، در صحّت نماز ايشان اشكال است ؛ اگر چه در يمين و يسار خود جمعى را ببينند كه ايشان بعضى از صفوف پيش و رو را مشاهده نمايند .\r\nو مخفى نماند كه ديدن مأمومى كه در صحّت نماز كافى است ، هر مأمومى است كه علم به فساد نماز او يا علم به اقتدا نكردن او نداشته باشد . پس اگر مأمومى را ببيند كه داند كه او اقتدا نكرده است ، يا داند كه نمازش فاسد است ، آن كافى نيست ؛ زيرا كه چنين مأمومى حكم حايل [ را 
  ] دارد .\r\nو جايز است كه در ما بين مأموم و امام يا در ما بين صفوف نهر فاصله باشد ، به شرطى كه عرض آن بسيار نباشد به حدى كه باعث دورى بسيار باشد ميانهء امام و مأموم كه از عادت تجاوز كند ؛ يعنى بيشتر از يك گام برداشتن ، يا از مسقط جسد آدمى نباشد ، هم چنان كه مذكور مىشود .\r\n\r\nشرط دوم : آن كه مأموم ، پيشتر از امام نايستد\r\n؛ يعنى ايستادن او به قبله نزديك‌تر نباشد . و مشهور آن است كه مساوات جايز است ؛ يعنى در پهلوى پيش نمازى ايستادن نيز جايز است .\r\nو بعضى « 1 » آن را نيز منع كرده‌اند و تأخّر مأموم را از امام لازم دانسته‌اند . و اول اقوى است . « 2 » و ظاهر آن است كه در دانستن تقدّم و تأخر و تساوى ، رجوع به عرف شود .\r\nو جمعى « 3 » گفته‌اند كه : تقدم و تأخّر و تساوى نسبت به پاشنه‌هاى پا اعتبار مىشود .\r\nپس اگر پاشنه‌هاى پاى مأموم مؤخّر از پاشنه‌هاى پاى امام باشد يا مساوى آن باشد ، نمازش صحيح است و اگر چه سرهاى انگشتان او به واسطهء طول قدم‌هاى او مقدّم بر انگشتان امام باشد يا پيش زانوهاى او مقدم بر پيش زانوهاى امام باشد يا سجده‌گاه او به واسطهء درازى قد او به قبله نزديك‌تر باشد از سجده‌گاه پيش نماز .\r\n\r\n\r\n","description":"","footnote":"\r\n( 1 ) . السرائر 1 : 277 .\r\n( 2 ) . اولى و احوط آن است كه هرگاه مأمومين ، متعدد باشند ، هيچ يك با امام مساوى نايستند ، بلكه همه مؤخر از امام بايستند . ( احمد )\r\n( 3 ) . تذكرة الفقهاء 4 : 240 ، مسألهء 541 ؛ البيان : 234 ؛ الروضة البهيّة 1 : 381 ؛ الجعفرية ( ضمن رسائل المحقّق الكركي ) 1 : 127 .\r\n","page_name":" 484 ","page_number":484},
  {"content":"\r\n\r\nو جايز است « 1 » كه مأمومين بر دور خانهء كعبه بر سبيل استداره صف كشند و نماز كنند ، به شرطى كه احدى از ايشان به كعبه نزديك‌تر از امام نباشد .\r\nو بعضى « 2 » گفته‌اند كه : صف بستن ايشان بر سبيل استداره جايز نيست و بايد همگى در عقب امام بايستند . و اول اقرب است .\r\nو اگر در اندرون خانهء كعبه نماز گذارند ، جايز است كه يك صف در عقب پيش نماز ايستد و يك صف در پيش ايستد رو به روى پيش نماز . و جايز است كه بر دور پيش نماز حلقه زنند و او در ميان دايره ايستد .\r\n\r\nشرط سوم : آن كه مأموم از پيش نماز بسيار دور نباشد به حدى كه خلاف عادت باشد\r\nو در عرف بگويند كه دورى او بسيار است . و احوط آن است كه به قدر گام برداشتن يا مسقط جسد آدمى ، زيادتر دور نباشد .\r\nو در صورتى كه صفوف ، متعدد شود ، بايد ما بين هر دو صف ، بيشتر از آن چه مذكور شد دورى نباشد . پس دورى هر صفى اعتبار به صف ديگر مىشود نه به امام .\r\nو از آن چه مذكور شد معلوم مىشود كه در صورت تعدد صف‌ها ، مادامىكه صف پيش ، تكبير احرام نگويند ، جايز نيست كه صف عقب تكبير گويند ؛ يعنى هر كسى نمىتواند تكبير احرام بگويد تا آن كه در پيش روى او است تكبير احرام گويد ؛ زيرا كه آن كس كه در پيش رو است اگر تكبير احرام نگفته باشد ، بودن او يا نبودنش مساوى خواهد بود . پس در ميان دو صفى كه در پيش و عقب او است ، بعد بسيار خواهد بود .\r\nو اگر در پيش روى صفى ديگر نباشد ، ميان صف عقب او و ميان امام ، بعد بسيار خواهد . و اگر طول صف عقب از صف پيش زيادتر باشد به نحوى كه طرف آن از طرف صف پيش درگذرد و در برابر آن چه در گذشته مأمومى نباشد ، لازم مىآيد نماز\r\n\r\n\r\n","description":"","footnote":"\r\n( 1 ) . احوط آن است كه هرگاه در دور خانه يا اندرون آن نماز شود ، بازهم مأمومين از امام مؤخّر بايستند .\r\n( احمد )\r\n( 2 ) . قواعد الأحكام 1 : 314 .\r\n","page_name":" 485 ","page_number":485},
  {"content":"\r\n\r\nجماعتى كه در طرف صف عقب باشد و در پيش روى ايشان كسى نيست ، باطل باشد ؛ زيرا كه در اين صورت ، بعد بسيار [ ى 
  ] ميان ايشان و ميان امام به هم رسيده .\r\nو مخفى نماند كه - هم چنان كه جمعى « 1 » از فقها تصريح كرده‌اند - اعتبار عدم دورى بسيار در ميان صف اول و امام و در ميان ساير صفوف ، در ابتداى نماز است ؛ يعنى در وقت مشغول شدن مأمومين به نماز ، بايد به نحوى بايستد كه دورى بسيار در ما بين صفوف نباشد . و تا آخر نماز ، مراعات اين شرط لازم نيست .\r\nپس اگر در اثناى نماز ، بعضى از مأمومين از صفى بيرون روند يا به جهت قصر بودن نماز ايشان از نماز فارغ شده بنشينند يا به جهت عذرى نيّت انفراد بكنند ، نماز جمعى كه در عقب ايشان باشند صحيح خواهد بود ؛ هر چند در اين صورت در پيش روى ايشان كسى نخواهد بود . و دورى بسيار ميان ايشان و ميان امام يا مأمومين كه در پيش روى ايشان‌اند ، متحقق خواهد شد ، به جهت اين كه چون دورى در اثناى نماز به هم رسيده باكى در آن نيست .\r\n\r\nشرط چهارم : آن كه مكان پيش نماز از مكان مأموم ، بلندتر از قدر يك گام برداشتن نباشد .\r\nو اگر بلندى به قدر گام يا كمتر باشد ، مانعى ندارد . و اين شرط در وقتى است كه گذاردن نماز در ابنيه و مانند آن باشد ، اما در زمين منحدر و سراشيب ، بلند بودن موقف پيش نماز به هر نحوى كه باشد مانعى ندارد .\r\nو جايز است كه مكان مأموم از مكان پيش نماز بلندتر باشد به زياده از يك گام ؛ بلكه جايز است كه امام در زمين ايستاده باشد و مأموم در مانند بالا خانه و غرفه اقتدا به او كند . و اگر امام بيش از قدر يك گام از مأموم بلند باشد ، نماز مأموم باطل است ، اما نماز امام باطل نيست . و جايز است كه امام در پشت بامى بايستد و مأموم در بام ديگر اقتدا به او كند ، به شرطى كه در ما بين ايشان بعد بسيار نباشد و امام هم زياده از حدّ مقرر از مأموم بلند نباشد .\r\n\r\n\r\n","description":"","footnote":"\r\n( 1 ) . مدارك الأحكام 4 : 322 ؛ ذخيرة المعاد : 394 .\r\n","page_name":" 486 ","page_number":486},
  {"content":"\r\n\r\n\r\nشرط پنجم : آن كه صورت نماز مأموم ، موافق صورت نماز پيش نماز باشد .\r\nپس اگر پيش نمازى نماز خسوف يا كسوف گذارد ، جايز نيست كه شخصى در نماز يوميّه يا عيد به او اقتدا كند . و اگر پيش نماز يكى از نمازهاى يوميّه را گذارد ، جايز نيست كه شخصى در نماز كسوف يا عيد به او اقتدا كند . و لازم نيست كه نماز امام و مأموم در عدد ركعات ، مساوى باشند . پس جايز است اقتدا كردن در نماز دو ركعتى و سه ركعتى يا چهار ركعتى و عكس . و همچنين لازم نيست در نوع و وصف مساوى باشند . پس جايز است اقتدا كردن در نماز ظهر به نماز عصر و عكس ، و در نماز ادا به قضا و عكس .\r\nو جايز است در نماز واجبى ، اقتدا كردن به كسى كه نماز سنّت گذارد ، و اين در چند جا است :\r\nاول : در نمازهاى سنّتى [ اى 
  ] كه مذكور شد كه به جماعت مىتوان گذارد . هرگاه شخصى از مأمومين يكى از آن‌ها را به نذر يا عهد يا قسم بر خود واجب كند ، در اين صورت جايز است كه اقتدا كند به شخصى كه آن نماز را به قصد سنّت گذارد .\r\nدوم : اقتدا كردن كسى در نماز واجبى به امامى كه نماز خود را كرده باشد و آن را اعاده كند بر سبيل استحباب به واسطهء آن كه جمعى به او اقتدا كنند و نماز خود را به جماعت گذارند .\r\nو همچنين جايز است در نماز سنّتى ، اقتدا كردن به كسى كه نماز واجبى گذارد ، و اين نيز در چند موضع است :\r\nاول : در نمازهاى سنّتى [ اى 
  ] كه جايز است به جماعت گذارده شود ، هرگاه امام يكى از آن‌ها را بر خود واجب كرده باشد و مأموم آن را واجب نكرده باشد .\r\nدوم : در اقتدا كردن طفل غير بالغ كه نماز تمرينى كند ، به بالغى كه نماز واجبى گذارد .\r\nسوم : در اقتدا كردن كسى در نماز اعاده ، هرگاه نماز واجبى خود را منفرد كرده باشد و به واسطه ادراك ثواب نماز جماعت ، آن را به قصد استحباب اعاده نمايد و\r\n\r\n","description":"","footnote":"","page_name":" 487 ","page_number":487},
  {"content":"\r\n\r\nاقتدا كند به شخصى كه ابتدا نماز مذكور را به قصد وجوب مىگذارد .\r\n\r\nشرط ششم : آن كه نيّت اقتدا كند\r\nبعد از آن كه پيش نماز تكبير احرام گويد . و اگر بدون نيّت اقتدا متابعتى كه مأموم از امام مىكند به جا آورد ، نماز او باطل است . و بر پيش نماز واجب نيست كه نيّت امامت كند ، بلكه اگر نيّت انفراد كند با وجود اين كه داند كه بعضى اقتدا به او كرده‌اند ، نماز جماعت ايشان صحيح است .\r\nبلى ، پيش نماز اگر قصد انفراد را كرده ، ثواب جماعت از جهت او نخواهد بود ؛ زيرا كه ثواب ، بدون نيّت نمىباشد . و اگر هيچ يك از قصد امامت و انفراد [ را 
  ] نكرده باشد و بدون علم او جمعى به او اقتدا كرده باشند ، ممكن است كه ثواب جماعت از براى او باشد ، هم چنان كه بعضى « 1 » تصريح به آن نموده‌اند .\r\nو جمعى « 2 » گفته‌اند كه : نيّت امامت واجب است در نمازى كه جماعت در آن واجب باشد ، چون نماز جمعه و عيدين ، هرگاه در نزد پيش نماز واجب باشد . و بعضى « 3 » منع وجوب را در اينجا نيز كرده‌اند . و خالى از قوّت نيست « 4 » .\r\n\r\nشرط هفتم : آن كه پيش نماز در نزد مأموم معيّن باشد .\r\nپس بايد در وقت اقتدا ، امام را به اسم يا صفت تعيين نمايد يا قصد كند كه اقتدا مىكنم به اين شخص حاضر ؛ اگر چه اسم و صفت آن را نداند ، ليكن داند كه شرايط صحّت امامت در او متحقق است .\r\nو اگر دو نفر پيش نماز ، نماز گذارند و مأموم به يكى غير معيّن اقتدا كند ، نمازش باطل است . و اگر اقتدا كند به شخص حاضر به قصد آن كه زيد است ، پس ظاهر شود كه عمرو بوده ، در اين صورت در صحّت نماز خلاف است . و ظاهر صحّت است ، هرگاه در آن شخص حاضر ، شرايط امامت باشد .\r\nو اگر دو نفر نماز كنند و شخصى بعد از نيّت ، شك كند كه به كدام يك اقتدا كرده ،\r\n\r\n\r\n","description":"","footnote":"\r\n( 1 ) . نهاية الإحكام 2 : 127 ؛ ذكرى الشيعة 4 : 423 .\r\n( 2 ) . الدروس الشرعيّة 1 : 220 ؛ الجعفرية ( ضمن رسائل المحقق الكركي ) 1 : 127 ؛ مسالك الأفهام 1 : 308 .\r\n( 3 ) . المبسوط 1 : 157 ؛ قواعد الأحكام 1 : 315 .\r\n( 4 ) . احوط آن است كه در اين صورت ، امام نيّت امامت را بكند . ( احمد )\r\n","page_name":" 488 ","page_number":488},
  {"content":"\r\n\r\nپس اگر داند كه پيش از نيّت ، قصد اقتدا به يكى معيّن از آن دو داشت و برخاستن او به جهت اقتدا كردن به او بود ، بنا را بر همان قصد و اقتدا به آن شخصى كه پيش از نيّت ، تعيين و قصد نموده بود مىگذارد و نمازش صحيح است . و اگر چنين قصدى پيش از نيّت از خود نداند ، پس اگر عدول به انفراد جايز نباشد ، نمازش باطل است و بايد نماز را از سر گيرد و اگر جايز باشد ، عدول به انفراد مىكند . و در صورت عدول به انفراد ، اگر جايز نباشد كه منفرد عدول به جماعت كند بايد نماز را به انفراد تمام كند . و اگر جايز باشد ، مىتواند از انفراد ، عدول كند به اقتدا كردن به هر يك كه خواهد . و تحقيق جواز عدول يا عدم جواز آن ، بعد از اين معلوم مىشود .\r\nو اگر دو نفر در پهلوى يكديگر به نماز ايستند و هر يك چنان دانند كه ديگرى اقتدا به او مىكند ، پس هر دو نيّت امامت كنند و نماز كنند ، نماز هر دو صحيح است . و اگر هر يك اقتدا به ديگرى كند ، نماز هر دو باطل است ؛ زيرا كه در اين صورت ، هيچ يك آن چه واجب است از قرائت را به عمل نياورده ، به اعتبار اين كه مأموم قرائت را به عمل نياورده . و همچنين اگر هر دو شك كنند كه آيا امامت را قصد كرده‌اند يا اقتدا [ را 
  ] ، نماز هر دو باطل است .\r\n\r\nشرط هشتم : آن كه پيش نماز ، يك نفر باشد .\r\nپس اگر كسى به دو نفر اقتدا كند ، نماز او باطل است .\r\n\r\nفصل چهارم : در بيان احكامى كه متعلّق است به نماز جماعت\r\nو در آن چند مسأله است :\r\n\r\nمسألهء اول : هرگاه در اثناى نماز جماعت پيش نماز را بىهوشى\r\nيا حدثى واقع شود ، در اين صورت جايز است كه مأموم در باقى نماز اقتدا به پيش نماز ديگر كند ؛ خواه پيش نماز اول او را تعيين كند يا مأمومين خود او را تعيين نمايند . و در اين صورت خلافى نيست كه مأموم مىتواند عدول از پيش نماز اول به پيش نماز دوم كند .\r\n\r\n","description":"","footnote":"","page_name":" 489 ","page_number":489},
  {"content":"\r\n\r\nو هر پيش نمازى به جهت هر عذر و ضرورتى كه او را رو دهد ، مىتواند نماز را قطع كند . و در اين صورت مستحب است از براى آن پيش نماز كه ديگرى را نايب خود كند و او را پيش بدارد تا مأمومين در باقى نماز اقتدا به او كنند . ( و اگر امام كسى را تعيين نكند ، مستحب است كه مأمومين خود ، ديگرى را تعيين نمايند و در باقى نماز اقتدا نمايند ) « 1 » و در اين صورت نيز عدول كردن ايشان از پيش نماز اول به دوم جايز است بلا خلاف .\r\nو حق آن است كه بعد از قطع نمودن امام نماز خود را به جهت عذر ، واجب نيست « 2 » بر او يا بر مأمومين كه ديگرى را تعيين نمايند تا در باقى نماز اقتدا به او نمايند ؛ هم چنان كه در صورت فوت شدن يا بىهوش شدن امام در اثناى نماز بر مأمومين تعيين امامى ديگر لازم نيست ؛ بلكه اين سنّت است و مىتوانند كه پيش نماز ديگر را تعيين نمايند و عدول به انفراد كنند و باقى نماز خود را به انفراد تمام كنند . و همچنين اگر پيش نماز بدون ضرورت و عذر ، مرتكب فعل حرام شود و نماز را قطع كند ، باز مأموم مخيّر است ميان تعيين كردن امامى ديگر و اقتدا كردن به او و ميان عدول كردن به انفراد و تمام نمودن نماز را به انفراد .\r\nو جايز است كه مأموم به جهت عذر و ضرورت ، نيّت انفراد كند و نماز را به انفراد به جا آورد ؛ خواه آن عذر از جانب امام باشد ، مثل اين كه فعل منافى از او صادر شود ، يا از جانب مأموم باشد ، مثل اين كه اگر صبر كند تا نماز را با امام تمام كند ، ضرر جسمانى يا مالى يا عرضى به او برسد .\r\nو مشهور آن است كه بدون عذر و ضرورت ، يعنى در حال اختيار نيز مىتواند\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . احوط آن است كه در اين صورت ، امام يا مأمومين تعيين امامى ديگر نمايند . مگر آن كه در آن وقت كسى كه يقين به صحت امامت او باشد ، حاضر نباشد يا حاضر باشد و ليكن در مكانى مشغول نماز باشد كه امامت مأمومين را نتواند كرد . ظاهر آن است كه در اين صورت اگر همچنين شخصى در ميان صفوف باشد ، بايد كسانى كه مؤخّر از اويند به او اقتدا كنند و كسانى كه مقدّم بر او هستند عدول به انفراد كنند .\r\n( احمد )\r\n","page_name":" 490 ","page_number":490},
  {"content":"\r\n\r\nعدول به انفراد كند . و شيخ « 1 » از آن منع كرده است و نيّت انفراد را بدون عذر ، مبطل نماز دانسته است . و اين اقوى است . و اين خلاف در جماعتى است كه مستحب باشد و در جماعت واجب ، چون نماز جمعه ، عدول به انفراد بلا خلاف جايز نيست .\r\nو حق آن است كه منفرد ، در اثناى نماز نمىتواند عدول به اقتدا كند و باقى نماز را به جماعت گذارد . و بعضى « 2 » تجويز كرده‌اند . و همچنين اقوى آن است كه بدون عذر جايز نيست كه در اثناى اقتداى به پيش نماز « 3 » ، عدول به پيش نماز ديگر كند و اگر چه پيش نماز دوم ، افضل و اتقى باشد و بعضى « 4 » آن را جايز دانسته‌اند .\r\nبلى ، اگر نماز مأموم از نماز امام بيشتر باشد - هم چنان كه امام مسافر باشد و مأموم حاضر - در اين صورت بعد از تمام شدن دو ركعت امام ، مأموم مىتواند در دو ركعت باقىماندهء خود اقتدا به امامى « 5 » ديگر كند .\r\nو بعضى « 6 » تجويز كرده‌اند كه در آن دو ركعت ، اقتدا به غير مأموم نيز بكند ؛ خواه امامى ديگر باشد يا شخصى كه نماز خود را به انفراد به جا آورد .\r\nو مخفى نماند كه در هر جايى كه عدول به انفراد بشود ، واجب است كه بعد از انفراد ، باقى مانده نماز را به اتمام رساند . پس اگر پيش از قرائت ، منفرد باشد ، بايد قرائت كند و بعد از آن به ركوع رود و اگر بعد از قرائت ، منفرد شده باشد ، قرائت نمىكند ، بلكه به ركوع مىرود . و اگر در اثناى قرائت « 7 » ، منفرد شده باشد ، بايد از آنجا كه قطع نموده ابتدا كند و حمد و سوره را تمام كند ، آنگاه به ركوع رود .\r\n\r\n\r\n","description":"","footnote":"\r\n( 1 ) . المبسوط 1 : 157 .\r\n( 2 ) . الخلاف 1 : 552 ، مسألهء 293 ؛ تذكرة الفقهاء 4 : 269 - 270 ، مسألهء 557 .\r\n( 3 ) . در نسخهء « ب » : « در اثناى نماز پيش نمازى » .\r\n( 4 ) . تذكرة الفقهاء 4 : 271 ، مسألهء 557 .\r\n( 5 ) . در نسخهء « ب » : « مأمومى » .\r\n( 6 ) . الدروس الشرعيّة 1 : 221 ؛ تذكرة الفقهاء 4 : 269 ، مسألهء 556 .\r\n( 7 ) . مخفى نماند كه آن چه را فرموده‌اند كه اگر در اثناى قرائت باشد از آنجا كه قطع نموده است ادا كند در وقتى است كه امام بلند قرائت كند و اگر آهسته قرائت كند و مأموم نداند كه قطع در چه محل قرائت است بايد قرائت را از سر گيرد ( احمد )\r\n","page_name":" 491 ","page_number":491},
  {"content":"\r\n\r\n\r\nمسألهء دوم : جايز است مأموم را در نماز جماعت مستحب ، سلام دادن\r\nپيش از آن كه امام سلام دهد ؛ خواه ضرورت داشته باشد و خواه نداشته باشد . اما بايد نيّت انفراد بكند و ظاهر آن است كه اگر نيّت انفراد كند ، ضرر به نمازش نرسد و اگر چه گناهى كرده خواهد بود .\r\n\r\nمسألهء سيم : هرگاه پيش نماز را عذرى به هم رسد\r\nو نايبى تعيين كند و آن نايب ، مسبوق باشد ، يعنى در ركعت دوم يا سيم به امام ملحق شده باشد و اقتدا كرده باشد و نماز مأمومين تمام شود ، بايد اشاره به ايشان كند كه ايشان سلام گويند ، پس خود برخيزد و باقى نماز خود را تمام كند .\r\nو در بعضى « 1 » روايات وارد شده كه در اين صورت ، مستحب است آن نايب را كه يكى از مأمومين را پيش بدارد و او را نايب كند كه سلام گويد . و ظاهر آن است كه در اين صورت بايد مأمومين در تسليم ، نيّت اقتدا به آن نايب دوم نمايند .\r\nو مخفى نماند كه خلافى نيست در اين كه جايز است امام ، مسبوق را نايب خود كند ، اما هم چنان كه جمعى « 2 » تصريح كرده‌اند ، مكروه است .\r\n\r\nمسألهء چهارم : خلافى نيست در اين كه غير قرائت حمد و سوره\r\nو تسبيحات اربع از اذكار واجبه ، چون تكبير احرام و ذكر ركوع و سجود و تشهّد و تسليم بر مأموم واجب است ، يعنى بايد البتّه آن‌ها را بگويد ، خواه قرائت پيش نماز را بشنود و خواه نشنود . و به فعل آوردن پيش نماز از او ساقط نمىشود ؛ زيرا كه آن چه امام از مأموم متحمل مىشود همين قرائت است و ساير اذكار او را متحمل نمىشود .\r\nو در قرائت مأموم ، حمد و سوره را در عقب پيش نمازى كه اقتدا به او صحيح باشد ، اختلاف بسيارى است . و اقرب در نظر حقير آن است كه قرائت مأموم در نماز اخفاتى حرام است مطلقا - خواه در دو ركعت اول باشد يا در دو ركعت آخر - و در نماز جهرى حرام است اگر قرائت پيش نماز را بشنود و اگر چه به طريق همهمه باشد .\r\n\r\n\r\n","description":"","footnote":"\r\n( 1 ) . وسائل الشيعة 8 : 377 ، باب 40 من أبواب صلاة الجماعة .\r\n( 2 ) . شرائع الإسلام 1 : 115 ؛ قواعد الأحكام 1 : 317 ؛ اللمعة الدمشقية : 21 ؛ الروضة البهيّة 1 : 387 .\r\n","page_name":" 492 ","page_number":492},
  {"content":"\r\n\r\nو اگر به واسطهء بعد مسافت به هيچ وجه قرائت پيش نماز را نشنود اگر چه به همهمه باشد ، در اين صورت سنّت است كه مأموم قرائت كند . و در نماز اخفاتى كه مطلقا قرائت بر او حرام است ، سنّت است كه تسبيح گويد .\r\nو بعضى « 1 » ، گفتن تسبيح را واجب دانسته‌اند . و اظهر آن است كه مستحب است ، ليكن در غايت تأكيد است . پس اگر ذكرى ديگر بگويد يا ساكت باشد ، حكم به بطلان نماز او نمىشود .\r\nو در نماز جهرى اگر قرائت امام را نشنود ، بايد ساكت شود يا آهسته به مثل حديث نفس تسبيح گويد و استماع قرائت كند . و اگر نشنود ، مستحب آن است كه قرائت كند - هم چنان كه مذكور شد - و مىتواند تسبيح يا ذكرى بگويد يا ساكت باشد .\r\nو مخفى نماند كه حرام بودن قرائت بر مأموم در صورتى است كه در ابتداى نماز به امام ملحق شود و به او اقتدا كند . اما هرگاه در دو ركعت آخر امام برسد كه دو ركعت اول او شود ، در اين صورت در اين دو ركعت ، جمعى « 2 » واجب دانسته‌اند كه مأموم قرائت كند ، يعنى حمد و سوره را بخواند و اگر مجال سوره خواندن نباشد ، حمد را البتّه بخواند . و بعضى « 3 » ، قرائت را نسبت به او مستحب دانسته‌اند . و بعضى « 4 » گفته‌اند :\r\nاگر امام در اين دو ركعت فاتحه بخواند ، قرائت بر مأموم واجب نيست و الّا واجب است .\r\nو اخبار « 5 » بسيار ، دلالت بر قول اول مىكند . و ظاهر آن است كه اگر امام در آن دو ركعت قرائت نكند ، مأموم البته بايد قرائت كند و اگر در ركعت اول كه ركعت سوم\r\n\r\n\r\n","description":"","footnote":"\r\n( 1 ) . المقنع : 36 .\r\n( 2 ) . جمل العلم و العمل ( ضمن رسائل الشريف المرتضى ) 3 : 41 ؛ النهاية : 115 ؛ الكافي في الفقه : 145 ؛ الحدائق الناضرة 11 : 247 .\r\n( 3 ) . السرائر 1 : 286 ، منتهى المطلب 6 : 299 ؛ مجمع الفائدة و البرهان 3 : 327 .\r\n( 4 ) . ذخيرة المعاد : 401 .\r\n( 5 ) . وسائل الشيعة 6 : 128 ، باب 52 من أبواب القراءة في الصلاة ، ح 2 و 4 ، و 8 : 358 ، باب 31 من أبواب صلاة الجماعة ، ح 13 و ص 387 باب 47 ، ح 3 و 6 و 7 ؛ مستدرك الوسائل 6 : باب 38 من أبواب صلاة الجماعة .\r\n","page_name":" 493 ","page_number":493},
  {"content":"\r\n\r\nامام است در وقتى برسد كه حمد را نتواند خواند ، در ركعت دوم كه ركعت چهارم امام است البتّه بخواند ؛ كه اگر در هيچ يك از دو ركعت اول حمد نخواند و امام نيز نخواند ، نماز او بىفاتحه خواهد بود ، پس صحيح نخواهد بود ، اما هرگاه « 1 » امام فاتحه را بخواند خواندن آن بر مأموم واجب نخواهد بود ، بلكه مستحب خواهد بود . و در دو ركعت آخر كه از امام مفارقت مىكند و خود به جا مىآورد ، مخيّر است كه خواهد حمد بخواند يا تسبيحات اربع را بخواند ، و افضل تسبيحات است .\r\nو بعضى « 2 » گفته‌اند كه : اگر امام در دو ركعت آخر كه دو ركعت اول مأموم بود حمد را نخوانده باشد ، واجب است كه مأموم در دو ركعت آخر حمد را بخواند كه نماز او بىفاتحه نباشد . و اين قول ضعيف است ؛ زيرا كه فاتحه كه در نماز لازم است ، آن است كه در دو ركعت اول باشد نه در دو ركعت آخر .\r\n\r\nمسألهء پنجم : اگر كسى در عقب پيش نمازى نماز كند\r\nكه اقتدا به او جايز نباشد - خواه مخالف مذهب باشد و خواه موافق مذهب باشد - بايد البتّه قرائت كند ؛ زيرا كه در اين صورت به انفراد نماز خواهد كرد ، پس قرائت بر او لازم است . و اگر محل تقيه و خوف باشد ، بايد در نهايت آهستگى و اگر چه به مثل حديث نفس باشد ، باز قرائت را به جا آورد . و در اينجا قرائت حمد تنها كافى است هرگاه مجال خواندن سوره نباشد . « 3 »\r\n\r\nمسألهء ششم : واجب است بر مأموم كه متابعت امام كند در افعال واجبه\r\n، يعنى هيچ يك از افعال را پيش از امام به جا نياورد ، بلكه هر يك از افعال را بعد از امام به جا\r\n\r\n\r\n","description":"","footnote":"\r\n( 1 ) . اظهر و اقوى آن است كه اگر امام هم در ركعت آخر فاتحه را بخواند ، باز بر مأمومى كه در دو ركعت آخر برسد واجب است خواندن فاتحه و حكم آن حكم صورتى است كه امام فاتحه نخوانده باشد . ( احمد )\r\n( 2 ) . الاستبصار 1 : 438 ، ذيل ح 5 .\r\n( 3 ) . هرگاه در اين صورت متمكن از خواندن تمام حمد هم نشود ، ظاهر آن است كه بعد بايد نماز را اعاده كند . ( احمد )\r\n","page_name":" 494 ","page_number":494},
  {"content":"\r\n\r\nآورد يا با او به جا آورد . و اما متابعت در اقوال واجب نيست ؛ پس اگر مأموم ذكر ركوع يا سجود يا تشهّد را پيش از امام به جا آورد ، قصورى ندارد . مگر تكبير احرام را كه واجب است كه بعد از آن كه امام تكبير احرام را بگويد ، آن وقت مأموم آن را بگويد و نمىتواند كه آن را مقارن تكبير احرام امام بگويد ؛ چه جاى آن كه پيش از او بگويد . و اگر تكبير احرام را با هم به جا آورند ، نماز مأموم باطل است .\r\nو اگر مأموم تخلّف از متابعت از امام در افعال كند و بعضى از افعال را پيش از امام به جا آورد ، « 1 » هم چنان كه پيش از امام به ركوع رود يا سر از ركوع بردارد يا به سجود رود يا سر از سجود بردارد ، پس اگر سهوا چنين كند ، يعنى به گمان اين كه پيش نماز به ركوع يا سجود رفته يا سر برداشته او هم چنان كند و بعد خلاف آن ظاهر شود ، در اين صورت اصح و اشهر آن است كه واجب است كه رجوع كند ؛ يعنى سر بردارد يا به ركوع و به سجود رود و به امام ملحق شود و متابعت او را بكند ، هرگاه وقت گنجايش رجوع و ملحق شدن به امام را داشته باشد . و اگر فرصت الحاق نباشد ، بلكه پيش از عود ، امام به او رسد ، باكى نيست . بلكه بعد از رسيدن امام ، تابع او مىشود و نماز را به جا مىآورد . و اگر با وجود امكان رجوع ، عمدا رجوع را ترك كند ، ظاهر آن است كه نمازش باطل و اعاده بر او لازم باشد .\r\nو اگر عمدا چنين كند ، يعنى پيش از امام ، ركوع يا سجود كند يا سر از ركوع يا سجود بردارد . بعضى « 2 » بر آن‌اند كه حكم آن مثل حكم صورت سهو است كه بايد\r\n\r\n\r\n","description":"","footnote":"\r\n( 1 ) . بدان كه در مسألهء پيشى گرفتن مأموم بر امام خواه عمدا باشد يا سهوا ترجيح در نهايت اشكال است و جزم به احد طرفين از جهت حقير به هم نرسيده ، پس اولى آن است كه در آن عمل به احتياط شود ، پس اگر سهوا پيش از امام به ركوع يا سجود رود يا سر از ركوع يا سجود بردارد يا برخيزد بايد عود كند ، هم چنان كه فرموده‌اند ، اگر چه احتمال مىرود كه عود واجب نباشد ، بلكه سنّت باشد . ليكن احتياطا بايد البته عود كند و اگر عمدا عود را ترك كند بايد نماز را تمام كند و بعد اعاده كند و اگر ركوع يا سجود يا امثال آن پيش از امام عمدا بوده باشد ، اولى آن است كه بر همان حال باقى بماند و بعد از رسيدن امام نماز را تمام كند و اعاده نيز نكند بلى ، در صورتى كه عمدا پيش از آن كه امام قرائت را تمام كند ركوع رود يقينا نماز او باطل است هم چنان كه فرموده‌اند . ( احمد )\r\n( 2 ) . مفاتيح الشرائع 1 : 162 .\r\n","page_name":" 495 ","page_number":495},
  {"content":"\r\n\r\nرجوع كند . و بعضى « 1 » گفته‌اند كه : نماز او باطل است و بايد اعاده كند . و مشهور آن است كه بايد توقف كند و بر همان حال باقى ماند تا امام به او رسد ، پس تابع او شود و نمازش صحيح است . و بعضى « 2 » قايل شدند به تخيير ميانهء رجوع و توقّف ، با استحباب رجوع . و ترجيح در اينجا خالى از اشكال نيست ؛ هر چند در نظر حقير ، قول مشهور خالى از اندك رجحانى نيست .\r\nو به هر تقدير ، اگر مأموم پيش از آن كه امام قرائت را تمام كند عمدا به ركوع رود ، ظاهر آن است كه در اين صورت نماز او باطل باشد و اعادهء آن لازم باشد . و در ساير مواضع پيشى گرفتن مأموم بر امام باعث بطلان نماز او نمىشود و اگر چه بر سبيل عمد باشد ، بنابر اظهر . بلى ، پيشى گرفتن از روى عمد ، حرام است و باعث گناه است .\r\nو اگر مأموم تخلّف از امام كند و امام در بعضى افعال سبقت بر او گيرد ، اقتداى او بر هم نمىخورد ؛ خواه تخلّف ، از روى سهو و غفلت باشد يا از روى عمد باشد « 3 » يا به جهت عذرى باشد ؛ مثل اين كه مأموم در اثناى نماز رسيده باشد و به جهت به جا آوردن بعضى افعال ، چون قنوت يا تشهّد كه او بايست به عمل آورد و محل به جا آوردن امام نبوده از امام پس افتد ، و خواه افعالى كه امام در آن افعال سبقت گرفته ركن باشد يا غير ركن يا ركعات نماز باشد ؛ لهذا مأموم بايد آن افعال را به جا آورد و ملحق به امام شود و پيشى گرفتن امام را بر او در آن افعال باعث ابطال نماز مأموم نمىشود . لهذا اگر مأموم از راه غفلت يا به جهت اشتغال او به قنوت ، امام به ركوع رود تا وقتى كه امام سر از ركوع بردارد و به سجده رود ، بايد مأموم ركوع كند و به امام ملحق شود .\r\nو همچنين است حكم ، در پس افتادن مأموم در سجود و تشهّد و ركعت و غير اين‌ها از افعال نماز .\r\n\r\n\r\n","description":"","footnote":"\r\n( 1 ) . المبسوط 1 : 157 .\r\n( 2 ) . ذخيرة المعاد : 398 ؛ كفاية الأحكام 1 : 151 .\r\n( 3 ) . اظهر آن است كه هرگاه عمدا بدون عذر ، مأموم تخلف نمايد يا امام در ركنى بر او سبقت گيرد نماز او باطل است و اگر سهوا يا با عذر باشد باطل نيست ، بلكه بايد خود را ملحق به امام كند . ( احمد )\r\n","page_name":" 496 ","page_number":496},
  {"content":"\r\n\r\nو بعضى « 1 » گفته‌اند : در صورتى كه امام به دو ركعت نماز بر مأموم سبقت گيرد ، احتمال بطلان نماز مأموم را داده‌اند اگر بر حال اقتدا بماند و عدول به انفراد نكند . و ظاهر آن است كه اگر پيش از سلام تواند شد به امام ملحق شود ، باكى در نمازش نباشد .\r\nبلى ، اگر ممكن نباشد ملحق شدن نيّت انفراد كند .\r\n\r\nمسألهء هفتم : اگر مأموم مطلع شود بر فسق يا كفر يا حدث امام\r\nيا بر هر چيزى كه منافى پيش نمازى باشد ، پس اگر اين اطلاع بعد از فراغ از نماز باشد ، نماز او صحيح است و اعاده بر او لازم نيست . و اگر در اثناى نماز باشد ، اقوى آن است كه عدول به انفراد كند و نماز را تمام كند و نمازش صحيح است و احتياج به سر گرفتن نماز - هم چنان كه بعضى « 2 » گفته‌اند - نيست .\r\nو اگر پيش از شروع در نماز مىدانست كه آن پيش نماز متصف به يكى از آن عيوب است و مع ذلك به او اقتدا كرد ، بلا خلاف نمازش باطل و اعادهء آن لازم است .\r\n\r\nمسألهء هشتم : هرگاه شخصى به انفراد نماز كند\r\nو بعد از آن ، نماز به طريق جماعت ، ميسر شود مستحب است كه آن نماز را به جماعت اعاده كند ؛ خواه به طريق امامت باشد و خواه به طريق مأموميّت .\r\nو اگر نماز را به طريق جماعت گذارده باشد و جمعى ديگر حاضر شوند و اراده كنند كه او به جهت ايشان امامت كند ، جايز است .\r\nبعضى « 3 » گفته‌اند : سنّت است كه دوباره آن نماز را با ايشان به جماعت اعاده نمايد . و اقرب عدم جواز است .\r\nو اگر جمعى هر يك به انفراد نماز كنند و بعد اراده كنند كه به طريق جماعت نماز را اعاده نمايند ، چنان كه يكى امام باشد و باقى مأموم ، در جواز آن خلاف است و اقرب عدم جواز است .\r\n\r\n\r\n","description":"","footnote":"\r\n( 1 ) . ذكرى الشيعة 4 : 128 .\r\n( 2 ) . شرائع الإسلام 1 : 115 ؛ قواعد الأحكام 1 : 318 .\r\n( 3 ) . البيان : 239 ؛ روض الجنان 2 : 989 .\r\n","page_name":" 497 ","page_number":497},
  {"content":"\r\n\r\nو همچنين اصح آن است كه اگر جمعى نماز را به جماعت گذارده باشند ، از براى ايشان جايز نيست كه نوبت دوم در جماعت ديگر همان نماز را اعاده كنند ؛ خواه پيش نماز هر دو جماعت ، يك شخص باشد يا دو شخص .\r\nو از آن چه ما اختيار كرديم معلوم مىشود كه بيش از يك نوبت اعاده جايز نيست ؛ زيرا كه جواز اعاده ، مخصوص است به كسى كه ابتدا نماز را به انفراد گذارده باشد و اگر به جماعت گذارده باشد ، اعاده جايز نيست . پس هرگاه كسى منفرد نماز گذارده باشد و بعد از آن به جماعت به طريق امامت يا مأموميّت اعاده كند ، چون جماعت متحقق شده ، اعاده به جماعت ديگر به هيچ طريق جايز نيست .\r\nو كسى كه اعاده را جايز مىداند از براى كسى كه نماز به جماعت گذارده باشد ، بايد در نزد او جايز باشد كه امام چندين بار نماز را اعاده كند ، هر نوبت از براى جمعى كه حاضر شوند . و در نيّت نماز اعاده ، بايد قصد سنّت بشود .\r\n\r\nمسألهء نهم : اگر كسى در ابتداى نماز جماعت حاضر نباشد\r\nو در اثناى نماز در وقتى برسد كه امام ، بعضى از ركعات را به جا آورده باشد ، در اين صورت اقتدا مىكند و آن چه باقى مانده است [ را 
  ] در مىيابد و آن را اول نماز خود حساب مىكند ( و بعد از فارغ شدن امام ، باقيماندهء نماز خود را به انفراد تمام مىكند . پس اگر در دو ركعت آخر به امام ملحق شود ، آن دو ركعت آخر را دو ركعت اول خود حساب مىكند . ) « 1 » و بعد از فارغ شدن امام دو ركعت باقىماندهء خود را به جا مىآورد .\r\nو سابقا مذكور شد كه كسى كه در دو ركعت آخر امام ملحق شود ، در اين دو ركعت كه دو ركعت اول او است لازم است حمد را بخواند ، اگر امام حمد قرائت نكند و اگر امام در اين دو ركعت قرائت حمد كند ، بر مأموم قرائت واجب نيست ؛ و اگر چه احوط آن است كه حمد را بخواند « 2 » ، بلكه اگر ميسّر باشد ، سوره را نيز بخواند . و در دو ركعت آخر خود كه بعد از مفارقت از امام به جا مىآورد ، مخيّر است\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . مذكور شد كه اگر امام قرائت هم كند اظهر آن است كه مأموم باز قرائت كند . ( احمد )\r\n","page_name":" 498 ","page_number":498},
  {"content":"\r\n\r\nميانه حمد و تسبيحات اربع .\r\n\r\nمسألهء دهم : هرگاه مأموم در ركعت چهارم امام برسد و اقتدا كند\r\nو آن ركعت را با امام دريابد و بعد از تسليم امام برخيزد و سه ركعت باقىماندهء خود را به جا آورد و در يك ركعت از اين سه ركعت كه ركعت دوم نماز او مىشود حمد و سوره را بخواند ، در دو ركعت ديگر مخير است ميانهء حمد و تسبيحات اربع .\r\n\r\nمسألهء يازدهم : هرگاه در ركعت دوم يا سيم به امام ملحق شود\r\n، هرگاه ميسر شود و برسد ، تشهّد و قنوت خود را به جا مىآورد و خود را به امام ملحق مىكند و با او نيز در تشهّد و قنوت متابعت مىكند و بعد از آن كه امام سلام دهد ، او بر مىخيزد و آن چه را در نيافته به جا مىآورد .\r\nو جايز است « 1 » كه پيش از تسليم امام برخيزد ، بلكه اگر ركعت آخر امام ، ركعت اول يا سيم او باشد ، جايز است كه بعد از سر برداشتن از سجدهء دوم پيش از آن كه امام تشهّد را بخواند ، برخيزد و اقرب آن است كه در وقت برخاستن ، نيّت انفراد لازم نباشد .\r\n\r\nمسألهء دوازدهم : بدان كه در اقتداى مأموم به پيش نماز\r\n، نظر به وقت رسيدن او به نماز چند احتمال دارد :\r\nاول : آن كه پيش از ركوع رفتن امام برسد و تكبير گويد و اقتدا كند . در اين صورت به اتفاق جميع علما ركعت را دريافته است ، و اگر چه در وقتى بوده كه امام از قرائت فارغ شده باشد .\r\nدوم : آن كه وقتى برسد كه پيش نماز در ركوع باشد و اقتدا كند و به ركوع رود . و اصح آن است كه در اين صورت نيز كل ركعت را دريافته است ؛ هر چند بعد از فارغ شدن پيش نماز از ذكر ركوع رسيده باشد . و در اين صورت دو تكبير مىگويد و به ركوع مىرود : يكى تكبير احرام كه واجب است ، و [ دوم 
  ] تكبير ركوع كه سنّت است .\r\n\r\n\r\n","description":"","footnote":"\r\n( 1 ) . احوط آن است كه تا امام از سلام فارغ نشود ، برنخيزد . ( احمد )\r\n","page_name":" 499 ","page_number":499},
  {"content":"\r\n\r\nو هرگاه وقتى برسد كه اگر دو تكبير گويد امام را در نيابد ، به تكبير احرام اكتفا كند .\r\nو اگر به موضع جماعت رسد در حينى كه امام در ركوع باشد و خوف آن داشته باشد كه اگر خود را به صف مأمومين رساند ، پيش نماز سر از ركوع بردارد ، جايز است كه همان جا كه رسيده نيّت اقتدا كند و تكبير احرام گويد و به ركوع رود و در حال ركوع ، خود را به صف رساند .\r\nو سنّت است كه در وقت رفتن به جانب صف ، پاى خود را بر زمين كشد و گام برندارد . و مىتواند كه در حال ركوع ، خود را به صف نرساند ، بلكه در همان جا با امام ركوع را تمام كند و دو سجده را نيز در آنجا به جا آورد و بعد از آن ، خود را به نحو مذكور به صف رساند .\r\nسيم : آن كه وقتى رسد كه پيش نماز سر از ركوع برداشته باشد و به سجود رفته باشد ، در اين صورت خلافى نيست كه آن ركعت فوت شده و نمىتواند آن را دريابد .\r\nو اگر فرضا در آن حال اقتدا كند ، آن ركعت به ركعت اول او محسوب نمىشود . ليكن اكثر علما گفته‌اند كه : در اين صورت سنّت است كه به نيّت اقتدا تكبير احرام گويد و با پيش نماز سجده كند .\r\nو اگر آن ركعت ، ركعت آخر امام نبوده ، چون امام به ركعت بعد برخيزد ، او نيز با امام برخيزد و نوبت دوم نيّت اقتدا كند و تكبير احرام گويد و نماز را از سر گيرد . و اگر ركعت آخر امام بوده ، چون امام سلام دهد ، او برخيزد و به انفراد نيّت كند و تكبير احرام گويد و نماز خود را به جا آورد . و آن تكبير احرام كه ابتدا گفته و متابعتى كه در سجدتين به جا آورده ، عمل سنّتى است كه از راه تعبّد به عمل آورده از جهت ادراك ثواب نماز جماعت . و بنابراين در ابتدا نيّت نمىكند ، بلكه همين تكبير احرام مىگويد و متابعت در سجود مىنمايد .\r\nو بعضى « 1 » گفته‌اند كه : مىتواند ابتدا نيّت كند و تكبير احرام گويد و بعد از متابعت\r\n\r\n\r\n","description":"","footnote":"\r\n( 1 ) . المبسوط 1 : 159 ؛ السرائر 1 : 286 .\r\n","page_name":" 500 ","page_number":500},
  {"content":"\r\n\r\nدر سجود و برخاستن ، اكتفا به همان نيّت و تكبير احرام كند و احتياج به نيّت و تكبير ديگر نيست . پس اگر آن ركعت ، ركعت آخر امام نبوده ، بعد از برخاستن با امام به همان نيّت متابعت او مىكند و اگر در ركعت آخر امام بوده ، برخيزد و به همان نيّت به انفراد نماز مىكند . و اين قول خالى از اشكال نيست . و اقوى آن است كه نيّت و تكبير احرام را از سر گيرد ، هم چنان كه مشهور است .\r\nو بعضى « 1 » در اصل اين حكم ، يعنى تكبير گفتن و متابعت در سجود كردن تأمّل دارند ، و ظاهر آن است كه در استحباب آن تأمّلى نباشد ، به جهت دلالت بعضى اخبار « 2 » بر آن .\r\nچهارم : آن كه در وقتى رسد كه امام در سجدهء اول باشد يا سر از سجدهء اول بر داشته باشد و هنوز به سجده دوم نرفته باشد ، و حكم اين صورت مثل حكم صورت سيم است .\r\nپنجم : آن كه وقتى برسد كه پيش نماز سر از سجدهء دوم برداشته باشد و مشغول تشهّد شده باشد . در اين صورت سنّت است كه بعد از نيّت و تكبير احرام ، با امام بنشيند و ذكر خدا به جا آورد يا با امام در خواندن تشهّد متابعت كند ، هم چنان كه جمعى « 3 » تجويز كرده‌اند . پس اگر تشهّد آخر باشد ، مأموم صبر كند تا پيش نماز سلام دهد ، پس برخيزد و نماز را به همان نيّت و تكبير سابق تمام كند « 4 » و احتياج به نيّت و تكبير احرام ديگر نيست . و اگر تشهّد اول باشد ، با پيش نماز برخيزد و نماز را به همان نيّت و تكبير به اتمام رساند . و ظاهر اين است كه به اين عمل ، ادراك فضيلت جماعت به عمل آمده خواهد بود ، و بعضى « 5 » آن را انكار نموده‌اند .\r\n\r\n\r\n","description":"","footnote":"\r\n( 1 ) . مختلف الشيعة 2 : 507 ، مسألهء 363 ؛ مدارك الأحكام 4 : 385 .\r\n( 2 ) . وسائل الشيعة 5 : 381 و 392 ، باب 44 و 49 من أبواب صلاة الجماعة .\r\n( 3 ) . شرائع الإسلام 1 : 116 ؛ نهاية الإحكام 2 : 132 ؛ الدروس الشرعيّة : 22 .\r\n( 4 ) . ظاهر آن است كه اين عمل از جهت ادراك فضيلت نماز جماعت است و بايد بعد از برخاستن ، نيّت و تكبيرة الاحرام را از سر گيرد . ( احمد )\r\n( 5 ) . تذكرة الفقهاء 4 : 327 ، مسألهء 595 ؛ إيضاح الفوائد 1 : 153 .\r\n","page_name":" 501 ","page_number":501},
  {"content":"\r\n\r\n\r\nمسألهء سيزدهم : اگر نماز مأموم بيشتر از نماز امام باشد\r\n، هم چنان كه مأموم حاضر باشد و امام مسافر يا اين كه مأموم در اثناى نماز رسيده باشد ، پس اگر خواهد ، پيش از آن كه پيش نماز سلام دهد برخيزد و باقى نماز خود را به جا آورد و اگر خواهد ، صبر كند تا او سلام دهد و بعد از آن ، نماز خود را تمام كند ، و صبر كردن افضل است .\r\nو اگر نماز مأموم كمتر باشد از نماز امام ، هم چنان كه مأموم ، مسافر باشد و امام ، حاضر ، پس مأموم بعد از فراغ از تشهّد اگر خواهد ، انتظار امام كشد تا وقتى كه سلام دهد او نيز سلام دهد و اگر خواهد ، بىانتظار سلام دهد .\r\n\r\nمسألهء چهاردهم : هرگاه مأموم مسافر باشد و امام حاضر\r\n، چون مأموم دو ركعت خود را به جا آورد و سلام دهد ، مىتواند بنشيند و در تتمه متابعت امام نكند و مىتواند در نماز ديگر خود ، به باقىماندهء نماز امام اقتدا كند كه دو نماز خود را با يك نماز امام به جا آورده باشد .\r\n\r\nمسألهء پانزدهم : اگر امام داخل نماز شود يا اقامت گفته شود\r\nو مأموم در نافله باشد و ترسد كه [ تا 
  ] نافلهء او تمام شود ، يك ركعت يا بيشتر از نماز جماعت او فوت شود ، سنّت است كه نافله را قطع كند و اقتدا كند .\r\nو اگر در وقت داخل شدن امام در نماز ، مأموم مشغول نماز فريضه باشد و بيم فوت چيزى از نماز جماعت باشد ، سنّت است كه عدول به نافله كند و نافله را تمام كند و اقتدا كند . و اگر عدول به نافله نيز باعث فوت چيزى از نماز جماعت باشد ، مىتواند فريضه را قطع كند « 1 » و اقتدا كند و عدول به نافله نكند .\r\n\r\nمسألهء شانزدهم : پيش نمازى كه صاحب مسجد باشد\r\nو هميشه يا غالب اوقات در آنجا امامت كند ، اولى است از غير ، به شرطى كه صفات پيش نمازى در او باشد . و مكروه است كه بدون اذن او ديگرى را بر او مقدم دارند و اگر چه آن ديگر افضل باشد .\r\nو همچنين صاحب منزل هرگاه مستجمع شرايط امامت باشد ، از غير اولى است و\r\n\r\n\r\n","description":"","footnote":"\r\n( 1 ) . اظهر آن است كه فريضه را مطلقا قطع نتوان كرد . بلى ، مىتواند كه بعد از آن كه از فريضه عدول به نافله كند ، قطع كند ، كه قطع ، به نافله تعلق گيرد . ( احمد )\r\n","page_name":" 502 ","page_number":502},
  {"content":"\r\n\r\nاگر چه آن غير افضل باشد . و تقديم غير بر او كراهت دارد ، به شرطى كه مضايقه در نماز كردن غير در منزل خود نداشته باشد . و اگر راضى به امامت او نباشد ، نماز او باطل است ؛ زيرا كه نماز كردن در ملك غير بدون اذن او بىصورت است .\r\nو اگر دو پيش نماز كه شرايط امامت در ايشان باشد در امامت اختلاف كنند ، اگر مأمومين همه اتفاق بر يكى از آن [ دو 
  ] كنند ، او اولى است و اگر كراهت از امامت يكى از ايشان داشته باشند ، ديگرى اولى است . و اگر مأمومين مختلف باشند ، هر كدام را بيشتر اختيار كنند ، او اولى است . و اگر مساوى باشند ، آن چه اقرب به صواب است آن است كه افقه ، يعنى هر كدام كه اعلم به احكام نماز يا مطلق احكام شرعيه باشد اولى است از غير افقه و اگر چه او اورع يا اقرأ يا اسنّ باشد . و با وجود تساوى در فقاهت ، هر كه ورع و تقوا و تهذيب اخلاق او بيشتر است ، اولى است و با وجود تساوى در تقوا و تهذيب اخلاق ، اقرأ ، يعنى كسى كه قرائت او بهتر و به قواعد و ضوابط قرآن اعلم باشد ، او اولى است . و با وجود تساوى در قرائت ، اسن ، يعنى كسى كه سن او بيشتر باشد اولى است . و با وجود تساوى در سن ، بعضى « 1 » گفته‌اند كه : هر كدام نيكوروتر است ، او اولى است . و اين ، دليلى كه توان به او اعتماد كرد ندارد .\r\nو بعضى « 2 » بعد از اتفاق با كراهت همهء مأمومين يا اكثر ايشان ، هاشمى را بر غير هاشمى تقديم نموده‌اند . و اين نيز حجّتى كه اعتماد به آن باشد ندارد .\r\nو هرگاه در جميع صفات مذكوره مساوى باشند ، بايد تعيين احدهما به قرعه بشود .\r\nو مخفى نماند كه مراد از اختلاف ائمه در امامت - هم چنان كه ظاهر است - آن است كه هر يك از راه خلوص نيّت و محض تقرّب به خدا و ادراك ثواب ، خواهند كه مرتبهء امامت كه موجب تقرّب به خدا و ادراك ثواب جميل است ، او را باشد ، و اين معنا منافات با شرايط امامت ندارد . و به اين جهت فقها تصريح كرده‌اند كه هر يك كه نظر\r\n\r\n\r\n","description":"","footnote":"\r\n( 1 ) . المراسم : 87 ؛ الوسيلة : 105 ؛ تحرير الأحكام 1 : 322 .\r\n( 2 ) . الدروس الشرعيّة 1 : 219 ؛ الموجز الحاوي ( ضمن الرسائل العشر ) : 112 .\r\n","page_name":" 503 ","page_number":503},
  {"content":"\r\n\r\nبه بعضى از صفات مذكوره اولى باشد ، افضل از جهت او آن است كه خود نماز كند و اذن به ديگرى ندهد تا حق بر محلّ خود قرار گيرد و مىتواند « 1 » شد كه اختلاف ، شامل صورتى باشد كه هر يك خواهد ديگرى را پيش بدارد و مردمان به او اقتدا كنند ؛ زيرا كه شبهه‌اى نيست كه در اين صورت نيز بايد رجوع به مرجحات مذكوره شود .\r\n\r\nمسألهء هفدهم : جمعى « 2 » گفته‌اند كه : اگر در مسجدى نماز جماعت گذارده شود\r\n، مكروه است كه نوبت ديگر همان نماز به جماعتى ديگر در آن مسجد گذارده شود . و جمعى « 3 » گفته‌اند كه : كراهتى در آن نيست ، مگر اين كه قصد مأمومين در جماعت دوم تخلّف از پيش نماز اول باشد ؛ زيرا كه اين باعث اختلاف قلوب و تفرق نفوس است ، و اين اقرب است .\r\n\r\nمسألهء هيجدهم : نماز جماعت در كشتى جايز است\r\nو جايز است كه پيش نماز با بعضى مأمومين در يك كشتى باشند ؛ و بعضى از مأمومين در كشتى ديگر باشند ؛ به شرطى كه حايلى يا دورى بسيارى كه جايز نيست در ما بين آن دو كشتى نباشد . و اگر كشتى مأمومين به وزيدن باد مقدم بر كشتى امام شود ، واجب است كه مأمومين ، نيّت انفراد كنند و نماز خود را تمام كنند . و اگر بر نيّت جماعت بمانند ، نماز ايشان باطل است .\r\n\r\nفصل پنجم : در مستحبات و مكروهات نماز جماعت\r\nاما مستحبات آن چند چيز است :\r\nاول : آن كه صف‌هاى نماز جماعت را راست بدارند .\r\nدوم : آن كه در صف اول ، اهل فضل و تقوا بايستند و در صف دوم ، جماعتى كه از ايشان پست‌تر باشند و از اهل صف سيم بالاتر باشند . و همچنين بايد اهل صف پيش ،\r\n\r\n\r\n","description":"","footnote":"\r\n( 1 ) . در نسخهء « الف » : « نمىتواند » .\r\n( 2 ) . المبسوط 1 : 152 ؛ السرائر 1 : 289 .\r\n( 3 ) . تذكرة الفقهاء 4 : 234 ، مسألهء 534 ؛ ذكرى الشيعة 4 : 379 .\r\n","page_name":" 504 ","page_number":504},
  {"content":"\r\n\r\nبه حسب رتبه بالاتر از اهل صف عقب باشند . و صف اول ، افضل باقى صف‌هاست و از صف اول ، هر جا به امام نزديك‌تر است افضل است ، و طرف راست هر صفى افضل از طرف چپ آن است . و بايد طرف راست صف اول ، مخصوص افاضل آن صف باشد ، بلكه در طرف راست هر صفى ، افاضل اهل آن صف باشد .\r\nسيم : آن كه مأموم اگر يك مرد باشد ، در طرف راست امام ايستد و اگر يك زن باشد يا جمعى باشند ، خواه از زنان يا مردان ، در عقب پيش نماز ايستند . و سنّت است كه زن در عقب امام ، ميل به طرف راست او كند .\r\nچهارم : اگر پيش نماز ، زن باشد كه پيش نمازى زنان كند ، در ميان صف ايشان ايستد و مقدم بر ايشان نايستد .\r\nپنجم : آن كه پيش نماز ، ذكر ركوع و سجود و تشهّد و سلام را بلند بگويد ، به نحوى كه به مأمومين بشنواند و مأمومين آهسته گويند ، به نحوى كه امام نشنود .\r\nششم : آن كه پيش نماز از جاى خود حركت نكند تا ايشانى كه در اثناى نماز رسيده‌اند ، نماز خود را تمام كنند .\r\nهفتم : آن كه امام ، نماز جماعت را بسيار طول ندهد به خواندن سوره‌هاى طويل و تطويل قنوت و ذكر ركوع و سجود و امثال آن ، بلكه سنّت است كه نماز او مثل نماز اضعف مأمومين باشد در اختصار .\r\nهشتم : آن كه هرگاه پيش نماز در اثناى نماز مطلع شود كه شخصى داخل مسجد شده و ارادهء نماز جماعت دارد ، انتظار او را بكشد به طول دادن ذكر يا قرائت تا آن شخص آن ركعت را دريابد .\r\nنهم : هرگاه امام داند كه جمعى حاضر خواهند شد كه به او اقتدا كنند ، انتظار آمدن ايشان را كشد تا قدرى كه وقت فضيلت نماز فوت نشود .\r\nدهم : آن كه امام تكبير احرام را بلند گويد و شش تكبيرى كه سنّت است ، آهسته گويد .\r\nيازدهم : آن كه امام هرگاه در قرائت و اذكار ، سهوى كند و به غلط افتد ، مأمومين او را آگاه سازند .\r\n\r\n","description":"","footnote":"","page_name":" 505 ","page_number":505},
  {"content":"\r\n\r\nدوازدهم : آن كه هرگاه مأموم قرائت كند و پيش از امام از قرائت فارغ شود ، تسبيح بگويد تا امام فارغ شود .\r\nسيزدهم : آن كه در وقت فارغ شدن امام از فاتحه و در وقتى كه « سمع اللّه لمن حمده » گويد ، مأموم بگويد : « الحمد للّه رب العالمين » .\r\nچهاردهم : آن كه امام هرگاه دعايى مىكند ، بايد عام باشد و خود را مخصوص به دعا نسازد .\r\nپانزدهم : آن كه امام بعد از فارغ شدن از نماز ، در همان مكانى كه نماز گذارده نافله به جا نياورد و اگر خواهد نافله به جا آورد ، مكان را تغيير دهد و نافله كند .\r\nشانزدهم : آن كه هرگاه مأموم در اثناى نماز به امام ملحق شده باشد و امام بنشيند از جهت خواندن تشهّد و محل خواندن تشهّد مأموم نباشد در آن وقت مأموم تجافى به عمل آورد و در تشهّد متابعت امام كند و مراد از تجافى آن است كه بر زمين متمكن و مستقر نشود ، بلكه بر قدم نشيند و ساق دست‌ها را از پهلو جدا سازد و كف‌هاى دست را بر زمين گذارد .\r\nهفدهم : آن كه برخاستن امام و مأمومين به نماز ، بعد از آن باشد كه « مؤذن قد قامت الصلاة » گويد .\r\nاما مكروهات نماز جماعت چند چيز است :\r\nاول : نافله به جا آوردن در وقتى كه مؤذن اقامه گويد .\r\nدوم : تكلّم كردن « 1 » بعد از آن كه مؤذن « قد قامت الصلاة » گويد ؛ مگر تكلّمى كه متعلق بر راست كردن صف‌ها باشد .\r\nسيم : آن كه يك مأموم در عقب صفوف تنها بايستد و داخل صف نشود ؛ مگر آن كه در هيچ يك از صف‌ها جا نباشد .\r\nچهارم : آن كه اطفال و بندگان را در صف اول جاى دهند .\r\n\r\n\r\n","description":"","footnote":"\r\n( 1 ) . احوط آن است كه به قدر امكان احتراز از تكلّم بشود ؛ مگر آن چه را استثنا فرموده‌اند . ( احمد )\r\n","page_name":" 506 ","page_number":506},
  {"content":"\r\n\r\n\r\nمقصد سوم در نماز خوف و نماز شدّت خوف كه آن را « مطارده » گويند\r\nو در آن دو فصل است :\r\n\r\nفصل اول : در نماز خوف\r\nبدان كه واجب است قصر نماز در حال خوف ؛ خواه در سفر باشد و خواه در حضر و خواه به جماعت گذارند و خواه به انفراد . و حضرت پيغمبر صلّى اللّه عليه و آله مكرر نماز خوف را به جماعت گذارده . و به سه طريق اين نماز وارد شده : دو طريق در صورتى است كه اعدا در غير جهت قبله باشند ، و يك طريق در صورتى است كه اعدا در جهت قبله باشند .\r\nو طريق اول از دو طريق كه مشروط است به بودن اعدا در غير جهت قبله ، مسمى است به ( « بطن النخل » ؛ زيرا كه حضرت رسول صلّى اللّه عليه و آله ابتدا اين طريق نماز را در موضعى گذارد كه مسمّى است به اين اسم .\r\nو طريق دوم ) « 1 » مسمى است به « ذات الرقاع » به اعتبار اين كه ابتدا حضرت اين طريق نماز را در موضعى گذارد كه در آن درختى بود كه آن را « رقاع » مىناميدند .\r\nو بعضى « 2 » وجوهى ديگر در سبب اين تسميه گفته‌اند . ( و به هر تقدير ، به جا آوردن هر يك از ) « 3 » اين دو طريق ، مشروط به چهار شرط است :\r\nاول : هم چنان كه مذكور شد ، خصم در خلاف جهت قبله باشد بر وجهى كه مقابله با ايشان ممكن نباشد ، مگر به انحراف از قبله .\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . ر . ك : ذكرى الشيعة 4 : 341 .\r\n( 3 ) . در نسخهء « الف » موجود نيست .\r\n","page_name":" 507 ","page_number":507},
  {"content":"\r\n\r\nدوم : آن كه خصم صاحب قوت و جمعيت باشد ، چنان چه بيم آن باشد كه هرگاه مشغول به نماز شوند ، در اثناى نماز ، خصم بر ايشان هجوم نمايند و حمله آورند .\r\nسوم : آن كه در مسلمانان كثرت و جمعيتى باشند كه ممكن باشد كه منقسم به دو فرقه شوند كه يك فرقه مشغول نماز شوند و فرقهء ديگر حراست ايشان نمايند .\r\nچهارم : آن كه احتياج به زياده از دو فرقه نباشد ، كه اگر احتياج به زياده از دو فرقه باشد ، اين دو طريق نماز در نماز دو ركعتى ممكن نيست كه به عمل آيد و در نماز سه ركعتى اگر چه ممكن است كه به سه فرقه به اندك تغييرى به عمل آيد ، ليكن چون از شرع نرسيده و آن چه رسيده است در دو فرقه است ، لهذا به جا آوردن آن بىصورت است ؛ هر چند بعضى « 1 » تجويز كرده‌اند .\r\nو كيفيت طريق اول آن است كه مسلمانان دو فرقه شوند : يك فرقه به حراست مشغول شوند و فرقهء ديگر با امام نماز جماعت گذارند . و چون نماز ايشان تمام شود و سلام دهند ، برخاسته مشغول حراست شوند . آنگاه امام با فرقهء ديگر نماز جماعت گذارد و امام نيّت سنّت كند و مأمومين نيّت وجوب .\r\nو مخفى نيست كه بنابر مذهب ايشانى كه اعاده كردن كسى كه يك نوبت نماز را به جماعت كرده باشد تجويز كرده‌اند ، اين طريق نماز در حالت اختيار هم جايز است و موقوف بر خوف و هيچ يك از شروط مذكوره نيست . اما بنابر آنچه ما اختيار كرده‌ايم - كه كسى كه يك نوبت نمازى را به جماعت كرده باشد ، ديگر اعاده كردن آن نماز از براى او مشروع نيست و جواز اعادهء نماز به جماعت ، مخصوص كسى است كه آن نماز را به انفراد كرده باشد - اين طريق نماز در حال اختيار جايز نخواهد بود و موقوف بر حال خوف و شروط مذكوره خواهد بود .\r\nو كيفيت طريق دوم ، يعنى نماز « ذات الرقاع » آن است كه اهل اسلام دو فرقه شوند :\r\nيك فرقه به حراست مشغول شوند و پيش نماز با فرقه دوم يك ركعت نماز جماعت\r\n\r\n\r\n","description":"","footnote":"\r\n( 1 ) . ذكرى الشيعة 4 : 345 .\r\n","page_name":" 508 ","page_number":508},
  {"content":"\r\n\r\nگذارد و چون به ركعت دوم برخيزد ، فرقهء مأمومين قصد انفراد نمايند و ركعت دوم را به انفراد بگذارند . و امام در ركعت دوم قرائت را تطويل كند تا مأمومين از ركعت دوم فارغ شوند و به جاى فرقهء اول روند و به حراست اشتغال نمايند پس فرقهء اول بيايند و در ركعت اول خود به ركعت دوم پيش نماز اقتدا كنند و با امام ، ركوع و سجود به عمل آورند . و چون امام مشغول تشهّد شود ، ايشان برخيزند و ركعت دوم خود را به انفراد به جا آورند . و امام تشهّد را طول دهد تا ايشان ركعت دوم را تمام نموده ، پيش از تسليم امام به او ملحق شوند و امام با ايشان تسليم به جا آورد . و در نماز مغرب ، پيش نماز مخير است كه با هر يك از دو فرقه كه خواهد يك ركعت به جا آورد و با فرقهء ديگر دو ركعت .\r\nو در نماز خوف واجب است كه اهل اسلام ، سلاح با خود داشته باشند ، هر چند سلاح نجس باشد ؛ مگر آن كه ثقيل باشد به حدى كه مانع از به جا آوردن بعضى از واجبات نماز باشد . و اگر كلاه‌خود ، پيشانى را بپوشاند و در وقت سجود نتوان آن را دور كرد ، مانعى ندارد و به هر طريق ممكن باشد سجده كند .\r\nو اگر مأمومين در حال متابعت امام سهوى كنند ، حكمى از براى آن نيست ؛ يعنى تلافى و تداركى به عمل نمىآورند . و اگر در حال انفراد سهو كنند ، حكم آن به نحوى است كه در باب سهو در نماز يوميه مذكور شد . و اگر پيش نماز سهوى كند كه موجب دو سجدهء سهو باشد و بعد از سهو او فرقهء دوم اقتدا كنند ، پس چون سلام دهند و امام دو سجده را به جا آورد به جا آوردن آن بر ايشان واجب نيست .\r\nو اما كيفيت طريق - سيم كه در صورتى است كه اعدا در جهت قبله باشند - ، آن است كه پيش نماز ، اهل اسلام را دو صف سازد : يك صف در عقب خود بدارد و صفى ديگر را در عقب صف اول بدارد و مشغول نماز شوند و هر دو صف با او به ركوع روند . و چون امام به سجود رود ، صف اول با او به سجود روند و صف دوم با او به سجود نروند ، بلكه ايستاده به حراست مشغول باشند . و چون پيش نماز به ركعت دوم برخيزد ، صف دوم به سجود روند و صف اول مشغول به حراست باشند ، پس از\r\n\r\n","description":"","footnote":"","page_name":" 509 ","page_number":509},
  {"content":"\r\n\r\nسجود برخاسته به امام ملحق شوند . و هر صفى به مكان صف ديگر رود ، يعنى صف عقب به پيش رود و صف پيش به عقب رود ؛ هم چنان كه در وقت به جا آوردن پيغمبر صلّى اللّه عليه و آله اين نماز را ، چنين كردند .\r\nو بعضى « 1 » اين انتقال را واجب ندانسته‌اند و گفته‌اند كه : وقوع آن در نماز حضرت رسالت پناه صلّى اللّه عليه و آله بر سبيل لزوم و وجوب نبوده . و به هر تقدير ، بعد از برخاستن صف دوم و ملحق شدن به امام ، هر دو صف با او ركوع كنند . و چون امام به سجود رود ، صف اول با او سجود كنند و صف دوم مشغول حراست شوند . و چون امام با صف اول مشغول تشهّد شود ، صف دوم به سجود رود و امام تشهّد را طول دهد تا صف دوم پيش از سلام ملحق به او شوند و با او سلام دهند . و نماز به اين طريق را نماز « عسفان » گويند ؛ زيرا كه حضرت رسول صلّى اللّه عليه و آله آن را در موضعى گذارد كه به اين اسم مسمى بود .\r\n\r\nفصل دوم : در نماز شدت خوف كه آن را نماز « مطارده » گويند\r\nبدان كه هرگاه جنگ درگيرد و امر منجر به كشيدن شمشيرها شود و لشكر اسلام و كفر بر هم ريزند و وقت نماز در رسد ، در آن وقت به هر طريق كه ممكن باشد نماز مىكنند ؛ خواه سواره و خواه پياده و خواه در حالت راه رفتن . و به قدرى كه رو به قبله كردن ممكن باشد ، رو مىكند ؛ اگر چه به تكبيرة الاحرام تنها باشد . و اگر آن هم ممكن نباشد ، استقبال قبله بالكليه ساقط است .\r\nو اگر ركوع و سجود ممكن باشد - اگر چه بر يال اسب و مانند آن - به جا آورد . و اگر به هيچ وجه ممكن نباشد ، به سر اشارت مىكند . و اگر اشاره به سر هم ممكن نباشد ، به چشم اشاره مىكند و اگر حال به جايى رسد كه اشاره و قرائت نيز ممكن نباشد ، به عوض هر ركعتى تسبيحات اربع گويد و آن مجزى است از جميع افعال و اذكار .\r\n\r\n\r\n","description":"","footnote":"\r\n( 1 ) . الدروس الشرعيّة 1 : 215 .\r\n","page_name":" 510 ","page_number":510},
  {"content":"\r\n\r\nپس عوض هر يك از نماز دو ركعتى ، دو نوبت گويد و عوض نماز مغرب ، سه نوبت گويد و نيّت و تكبيرة الاحرام و سجود و تشهّد و تسليم به جا آورد ، و همين قدر از نماز مجزى است و بعد ، احتياج به اعاده و قضا نيست .\r\nو كسى كه از سيل يا درنده ترسد ، نماز شدت خوف را به جا آورد . و اقرب آن است كه در اين صورت ، نماز را قصر مىكند . و كسى كه به گل فرو رفته باشد يا به آب غرق شده باشد ، به هر نحوى كه قدرت داشته باشد نماز مىكند و از براى ركوع و سجود ، اشاره مىكند ، ليكن نماز را تمام مىكند و قصر نمىكند ؛ مگر در سفر يا در حال خوف .\r\n\r\nمقصد چهارم در نماز سفر\r\nو در آن دو فصل است :\r\n\r\nفصل اول : در شروط قصر\r\nبدان كه واجب است بر مسافر كه هر يك از نماز چهار ركعتى ، يعنى ظهر و عصر و عشا را قصر كند ؛ يعنى دو ركعتى بگذارد . ليكن قصر كردن مسافر مشروط به چند شرط است :\r\n\r\nشرط اول : مسافت\r\n، و در تعيين حدّ مسافت كه موجب قصر نماز است ، در ميان علما خلاف است . و خلافى نيست كه اگر مسافت هشت فرسخ شرعى باشد ، موجب قصر است . و همچنين شبهه‌اى نيست در اين كه اگر مسافت به چهار فرسخ رسيده باشد و به هشت فرسخ نرسيده باشد و خواهد در آن روز يا آن شب برگردد ، بايد قصر كند . و اما اگر به چهار فرسخ رسيده باشد و به هشت فرسخ نرسيده باشد و ارادهء بازگشتن در آن روز و در آن شب نداشته باشد ، اكثر ، قصر را جايز نمىدانند و اتمام را واجب دانسته‌اند .\r\n\r\n","description":"","footnote":"","page_name":" 511 ","page_number":511},
  {"content":"\r\n\r\nو جمعى « 1 » چون ابن بابويه و شيخ مفيد و شيخ طوسى ، در اين صورت قايل به تخيير شده‌اند ؛ يعنى گفته‌اند : در اين صورت مسافر خواهد ، نماز را قصر كند و خواهد ، اتمام كند . و ابن ابى عقيل « 2 » ، در اين صورت قصر را متعيّن و لازم دانسته و اتمام را جايز ندانسته است .\r\nو آن چه نظر به ادله و اخبار در نظر فقير راجح است ، آن است كه در اين صورت مخيّر است « 3 » ميانهء قصر و اتمام ؛ هم چنان كه مذهب ابن بابويه و شيخين است . ليكن اگر پيش از ده روز قصد عود به مكان خود داشته باشد ، افضل آن است كه قصر كند . و اگر پيش از ده روز ارادهء عود به مكان خود نداشته باشد و قصد اقامهء ده روز در مقصد داشته باشد ، افضل و احوط آن است كه در عرض راه ، نماز را تمام كند . و اگر در برگشتن و برنگشتن پيش از ده روز متردد باشد ، حكم به افضليت قصر يا اتمام ، خالى از اشكال نيست ، ليكن تخيير از براى او ثابت است .\r\nو در اينجا چند مسأله است كه بايد به آن اشاره شود :\r\n\r\nمسألهء اول : هر فرسخى سه ميل است\r\nو هر - ميلى بنابر اقرب و اشهر - چهار هزار گز است ، به گز دست . و هر گزى ، بيست و چهار انگشت است كه به عرض ، در پهلوى هم باشد . و هر انگشتى هفت جو متوسط است كه به عرض در پهلوى هم باشند . و هر جوى به قدر هفت مو از موهاى يال يا پوست كه به عرض ، در پهلوى هم باشند . پس فرسخ شرعى ، دوازده هزار گز شرعى است .\r\nو اكثر اهل لغت ، ميل را تفسير به « مدّ بصر » كرده‌اند و مراد از « مدّ بصر » قدرى است از مسافت كه كسى كه بينايى و قوت چشم او در حدّ وسط و اعتدال باشد ، در آن قدر از مسافت در زمين هموار ، سواره را از پياده تميز دهد و در بيشتر از آن مسافت ،\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 436 ، ذيل ح 1268 ؛ المقنعة 349 ؛ المبسوط 1 : 141 .\r\n( 2 ) . علامه در مختلف الشيعة 2 : 256 ، مسألهء 390 ، از ابن ابى عقيل نقل كرده است .\r\n( 3 ) . حق در اين مسأله چنان است كه فرموده‌اند ؛ يعنى هرگاه مسافت به چهار فرسخ رسيده باشد و به هشت فرسخ نرسيده باشد ، مسافر مخير است ميان قصر و اتمام ، با افضليت قصر . ليكن ظاهر آن است كه مطلقا قصر افضل باشد ؛ خواه اراده عود قبل از ده روز داشته باشد يا متردد باشد . ( احمد )\r\n","page_name":" 512 ","page_number":512},
  {"content":"\r\n\r\nتميز ندهد . و اين تفسير ، قريب به تفسير اول است كه چهار هزار گز باشد . و چون هشت فرسخ شرعى غالبا برابر است با يك روز راهى كه شتر باردار آن را مىرود به رفتار معتدل و در روز معتدل در درازى و كوتاهى و در زمين معتدل در هموارى و ناهموارى ، و از اين جهت در شرع ، تحديد مسافت به هر يك از اين دو تحديد ، يعنى هشت فرسخ به قدر مسير قافله شتر در يك روز شده است و به هر يك از اين دو تحديد ، عمل مىتوان نمود . پس اگر در بعضى اوقات اختلاف در ما بين آن دو تحديد به هم رسد ، يعنى راهى از قدر رفتار شتر در يك روز كمتر باشد و هشت فرسخ باشد يا بالعكس ، لازم مىآيد كه عمل به تحديدى شود كه به آن حد ، مسافت متحقق شده ؛ پس همين كه مسافت به يكى از اين دو تقدير متحقق شود ، قصر نماز لازم است .\r\nو ظاهر آن است كه مراد از روز سير شتر ، روز صوم باشد كه از طلوع صبح تا غروب آفتاب است .\r\n\r\nمسألهء دوم : در هر شهرى كه به حسب عرف كوچك يا معتدل و وسط باشد\r\n، از آخر خطهء آن ، يعنى از دروازه كه از آن بيرون مىرود ، ابتداى مسافت اعتبار مىشود . و در هر شهرى كه عرفا « 1 » بزرگ باشد چون شام و اصفهان ، ابتداى مسافت از آخر محله‌اى كه مسافر در آن ساكن بوده اعتبار مىشود .\r\n\r\nمسألهء سيم : وقتى قصر واجب مىشود كه مسافتى كه قطع آن در نظر است\r\n، معلوم باشد كه به حد مسافت شرعى ، يعنى چهار فرسخ يا هشت فرسخ رسيده . و معلوم شدن ، يا به پيمودن و امتحان از رفتار شتر است ، يا به شهادت عدلين است ، يا به شياع و تواتر در ميان مردمان . و مادامىكه به يكى از اين طريق ، حدّ مسافت شرعى ثابت نشود ، واجب است كه نماز را تمام كند . و به قول يك نفر و اگر چه عادل باشد ، يا چند نفر غير عادل كه قول ايشان افادهء علم نكند ، مسافت شرعى ثابت نمىشود . و اگر دو نفر عادل شهادت دهند كه اين راه به حدّ مسافت شرعى رسيده و دو عادل ديگر\r\n\r\n\r\n","description":"","footnote":"\r\n( 1 ) . ظاهر آن است كه شهر بزرگ نيز مانند شهر كوچك باشد و بايد ابتداى مسافت را آخر شهر قرار داد .\r\n( احمد )\r\n","page_name":" 513 ","page_number":513},
  {"content":"\r\n\r\nشهادت دهند كه به حدّ مسافت شرعى نرسيده ، واجب است « 1 » كه به شهادت دو نفر اول عمل شود و نماز قصر شود ؛ مگر اين كه دو نفر آخر بگويند كه ما اين راه را پيموديم و به حدّ مسافت نرسيده بود ، كه در اين صورت واجب است مقدم داشتن شهادت ايشان و تمام كردن نماز .\r\n\r\nمسألهء چهارم : در اعتبار مسافت ، فرقى ميان سفر خشكى و دريا نيست\r\n. پس در سفر دريا هرگاه مسافت بر روى آب به قدر هشت فرسخ يا چهار فرسخ باشد ، قصر واجب است و اگر چه آن را در نيم‌ساعت قطع كرده باشد .\r\n\r\nمسألهء پنجم : هرگاه مسافتى از حيثيت فرسخ به حدّ مسافت شرعى رسيده باشد\r\n، واجب است كه نماز در آن قصر شود ؛ خواه آن را در يك روز قطع كند يا كمتر از يك روز يا بيشتر از يك روز . بلى ، اگر زمان مدت قطع آن به حدّى طول كشد كه از اسم مسافر بيرون رود ، ظاهر آن است كه بايد تمام كند . مثل اين كه در قصد او چنين باشد كه شش فرسخ يا هشت فرسخ راه را در عرض دو ماه يا سه ماه قطع كند ؛ زيرا كه شرعا قصر لازم است از براى مسافر . و همچنين كسى كه چون مسافر نيست ، قصر از براى او جايز نيست .\r\nو بعضى « 2 » گفته‌اند : از اين قبيل است مسافرى كه به نزديكى شهر خود رود و عمدا داخل آن شهر نشود كه نماز را قصر كند ، بلكه در ده‌ها و مواضعى كه در نزديكى آن شهر است تا مدت بسيارى بماند ، يعنى همچنين كسى اگر مدت مكث آن در حوالى شهر به حدّى طول كشد كه از اسم مسافر بيرون رود ، واجب است كه نماز را تمام كند ، بلكه اگر ابتدا در قصد او اين باشد كه به اين قدر در حوالى شهر بماند و داخل شهر\r\n\r\n\r\n","description":"","footnote":"\r\n( 1 ) . دليلى كه توان بر آن اعتماد كرد در ترجيح دادن شهادت دو نفر اول ، به نظر نرسيده . و بعضى گفته‌اند : به جهت آن كه شهادت دوم شهادت نفى است ، مسموع نيست . و اين ضعيف است . به جهت آن كه قول آن كه مىگويد : به مسافت شرعى نرسيده ، معنى آن اين است كه از هشت فرسخ كمتر است پس راجح به اثبات مىشود . و اقوى آن است كه در اين صورت ، بايد شهادت هر دو را استفاده كرد . پس حكم آن مثل صورتى خواهد بود كه هيچ شاهدى نباشد . ( احمد )\r\n( 2 ) . ذكرى الشيعة 4 : 312 .\r\n","page_name":" 514 ","page_number":514},
  {"content":"\r\n\r\nنشود ، واجب است قصر كند .\r\nو ظاهر آن است كه اين معنا ، يعنى طول مكث در نزديكى شهر و داخل نشدن در آن ، باعث اتمام نماز و بيرون رفتن از اسم مسافر نمىشود ؛ زيرا كه اين شخص ، سفر او تا نهايت مسافت رسيده و شرعا بر او مسافر صادق است .\r\nو كسى كه سفر او به انتهاى مسافت رسد ، وقتى سفرش قطع مىشود و اتمام بر او لازم مىشود كه به وطن خود داخل شود يا در غير وطن ده روز اقامت كند يا سى روز بر سبيل تردد بماند . و بدون حصول يكى از اين سه چيز در حال سفر و وظيفهء مسافر كه قصر باشد ، باقى خواهد بود . و شكى نيست كه هيچ يك از اين سه چيز ، در حق شخص مذكور حاصل نشده .\r\n\r\nمسألهء ششم : هرگاه موضعى كه مقصد مسافر است دو راه داشته باشد\r\nكه يكى به حدّ مسافت شرعى باشد و ديگرى نباشد ، جايز است از براى او كه از هر يك از اين دو راه كه خواهد برود و اگر چه از راه دور تر برود به قصد اين كه نماز را قصر كند .\r\nو خلافى نيست در اين كه اگر از راهى رود كه حدّ مسافت است ، بايد قصر كند . و اگر از راهى رود كه حدّ مسافت نيست ، بايد اتمام كند . و بنابراين اگر قصد موضعى داشته باشد كه از منزل او تا آن موضع يك فرسخ باشد ، ليكن مقصود او چنان باشد كه از منزل خود به دهى رود كه از منزل او تا آن ده دو فرسخ باشد ، و از آنجا به دهى ديگر رود كه از ده اول تا آن ده نيز دو فرسخ باشد و از آن ده به مقصد [ ى 
  ] رود كه ما بين آن ده و مقصد ، چهار فرسخ باشد در اين صورت واجب است قصر كند و اگر چه از منزل او تا مقصد ، بيش از يك فرسخ نبوده .\r\n\r\nمسألهء هفتم : هرگاه شخصى قصد كند كه در يك روز ، سه مرتبه يا بيشتر\r\nاز منزل خود تا سه فرسخ برود و برگردد ، جايز نيست كه در حين تردد نماز را قصر كند ؛ بلكه لازم است كه نماز را تمام كند و اگر چه در وقت برگشتن ، از حدّ ترخص نگذرد ، يعنى به موضعى نرسد كه اذان شهر را بشنود .\r\n\r\nشرط دوم : قصد مسافت است\r\n؛ پس اگر كسى اضعاف مسافت شرعى را قصد\r\n\r\n","description":"","footnote":"","page_name":" 515 ","page_number":515},
  {"content":"\r\n\r\nكند ، ليكن در زمان قطع هرگز قصد مسافت را نداشته باشد ، بلكه هميشه قصد كمتر را داشته ، چون آن را قطع كرده باز قصد مقدارى ديگر كمتر از حدّ مسافت نموده و همچنين تا چند مقابل مسافت را قطع نمايد ، در اين صورت قصر از براى او در هيچ موضعى از اين راه جايز نيست و اگر چه موضعى باشد كه از منزل او تا آنجا هشت فرسخ و زيادتر باشد . پس كسى كه در طلب غلام گريختهء خود از شهر بيرون رود به قصد اين كه هر جا غلام را ببيند برگردد ، يا به قصد استقبال مسافرى از شهرى بيرون رود به قصد اين كه هر جا به او رسد برگردد و در نيّت او قصد هشت فرسخ يا چهار فرسخ نباشد ، در اين صورت جايز نيست آن شخص را كه نماز را قصر كند ؛ هر چند بدون قصد ، صد فرسخ راه رود . بلى ، بعد از برگشتن واجب است كه قصر كند ، هرگاه از موضع رجوع او تا شهر به قدر مسافت شرعى باشد .\r\nو در وجوب قصر شرط است كه از ابتداى مسافت تا انتهاى آن قصد او مستمر و باقى باشد . پس اگر در وقت بيرون آمدن از منزل خود قصد مسافت داشته باشد و در اثناى راه ، پيش از رسيدن به حدّ مسافت از آن قصد برگردد يا از براى او تردد به هم برسد ، واجب است كه نماز را تمام كند .\r\nو هرگاه مسافر از شهر خود بيرون رود و در موضعى از جهت انتظار رفقا بماند ، پس اگر از آن موضع تا شهر به قدر مسافت شرعى باشد ، بايد نماز را قصر كند ، مادامىكه قصد ده روز نكند يا سى روز بر سبيل تردد نگذرد . و هرگاه قصد ده روز كند يا سى روز بگذرد ، نماز را تمام كند ؛ هر چند داند كه قافله ساعتى ديگر مىرسد . و اگر از آن موضع تا شهر به قدر مسافت شرعى نباشد ، و ليكن به حدّ ترخص رسيده باشد ، پس اگر يقين داشته باشد كه پيش از ده روز رفقا مىآيند ، باز قصر بر او واجب است . و اگر يقين به آمدن رفقا نداشته باشد و رفتن او موقوف به رسيدن رفقا باشد ، قصر كردن از براى او جايز نيست ؛ بلكه واجب است كه نماز را تمام كند .\r\n\r\nشرط سيم : آن كه سفر واجب باشد يا سنّت يا مباح\r\n، چون سفر حج و زيارت ائمه عليهم السّلام و تجارت ، و سفر معصيت نباشد . و سفر معصيت بر دو قسم است :\r\n\r\n","description":"","footnote":"","page_name":" 516 ","page_number":516},
  {"content":"\r\n\r\nاول : هر سفرى كه غايت آن حرام باشد ، يعنى غرض و مقصود مسافر از آن سفر ، امر حرام باشد . مثل سفرى كه باعث بر آن ، ضرر رسانيدن به مسلمانى يا تحصيل مال يا منصبى حرام باشد ، يا غرض از آن ، افساد در زمين يا متابعت جابرى باشد در جور .\r\nيعنى كسى به اختيار و رضا به امر جابرى سفر كند كه متضمن جور و ظلمى باشد ؛ خواه آن جابر خود هم در آن سفر همراه باشد يا نه . پس اگر كسى به اختيار تابع جابر نباشد ، بلكه جابر او را اكراه بر سفر معصيت كند يا به اختيار از براى او سفرى كند كه متضمن معصيت نباشد ، بلكه او را بفرستد به موضعى از جهت امر مباحى ، بايد نماز را قصر كند .\r\nدوم : سفرى كه نفس آن سفر حرام باشد ، اگر چه غايت آن حرام نباشد . مثل سفرى كه به ظن غالب ، موجب هلاك يا فساد عرض يا تضييع مال محترم باشد ، يا سفرى كه مستلزم ترك واجبى از واجبات باشد ، چون سفرى كه مانع از تحصيل علم ضرورى يا قوت ضرورى باشد ، يا موجب ترك نماز جمعه باشد بعد از واجب شدن آن . و از اين قبيل است سفر غلامى كه از آقا گريخته باشد و زنى كه از شوهر نشوز نموده باشد و سفرى كه فرار از جهاد باشد يا از طلب كار با وجود قدرت بر وفاى حق او . و در جميع اين سفرها ، قصر جايز نيست و واجب است كه نماز را تمام كند .\r\nو از جملهء سفر معصيت ، سفر صيد لهو است ؛ يعنى سفر از براى شكار كردن كه شكاركننده به محض لهو و لعب شكار كند و از براى قوت خود و عيال و از براى فروختن نباشد . و از اين جهت ، تفسير صيد لهو را چنين كرده‌اند كه شكار را بگيرد و آن را رها كند . و به هر صورت ، در سفرى كه از براى صيد لهو باشد ، اتمام نماز واجب است و قصر جايز نيست ؛ هر چند به حدّ مسافت باشد . و هرگاه صيد از براى قوت خود و عيال خود باشد ، آن سفر مباح است و قصر در آن لازم است . و هرگاه صيد از براى تجارت ، يعنى فروختن باشد ، اقوى آن است كه باز سفر مباح است و بايد نماز قصر شود و روزه افطار شود .\r\n\r\n","description":"","footnote":"","page_name":" 517 ","page_number":517},
  {"content":"\r\n\r\nو بعضى « 1 » گفته‌اند : بايد روزه را افطار كند ، اما قصر نماز جايز نيست ، بلكه بايد نماز تمام شود . و اول اقوى است .\r\nو بدان كه « 2 » قصد معصيت در ابتداى مسافت ، باعث اتمام است و خلاف آن باعث قصر است ، همچنين در اثناى مسافت نيز باعث است . پس اگر مسافرى در ابتداى سفر قصد معصيت داشته باشد و در اثناى سفر از آن قصد برگردد ، بايد تقصير كند ، اگر باقى مانده را تا مقصد به قدر مسافت شرعى باشد . و اگر در ابتداى سفر قصد امر شرعى داشت و در اثناى سفر قصد معصيتى كرد ، رخصت قصر بر طرف مىشود و واجب است كه نماز را تمام كند . و اگر نوبت دوم از قصد معصيت برگردد و قصد اطاعت يا امر مباحى كند ، واجب است كه عود به قصر كند ؛ خواه باقىماندهء راه به قدر مسافت شرعى باشد يا نه .\r\nو بعضى « 3 » در اين صورت نيز در صحت قصر ، شرط مىدانند كه باقىماندهء مسافت به حدّ مسافت شرعى باشد . و اقوى عدم اشتراط است در اين صورت .\r\n\r\n\r\n","description":"","footnote":"\r\n( 1 ) . المقنعة : 349 ؛ النهاية : 122 ؛ المهذّب 1 : 106 .\r\n( 2 ) . مخفى نماند كه آن چه در خصوص سفر معصيت فرموده‌اند ، صحيح است و شكى در آن نيست . ليكن در سفر معصيت ، سه صورت ديگر هست كه حكم آن درست از متن معلوم نمىشود و بايد بيان شود :\r\nاول : آن كه سفر به اجبار باشد ، ليكن بر آن سفر ، معصيتى مترتب شود كه اختيارى باشد . مثل اين كه سلطان ، قهرا و جبرا كسى را به غارت بفرستد و ليكن او تواند كه غارت نكند و قصد او آن باشد كه غارت را نكند و ظاهر در اين صورت آن است كه بايد قصر كند و اتمام جايز نباشد .\r\nدوم : اين كه سفر اختيارى باشد و ليكن يقين داند كه در اين سفر ، مجبور بر معصيتى خواهد شد و ظاهر آن است كه در اين صورت بايد اتمام كند به جهت آن كه اين معصيت بر سفرى كه اختيارى است مترتّب مىشود و هرگاه سفر را نكند اين معصيت صادر نخواهد شد ؛ پس واجب است سفر را ترك كند و اگر سفر بكند سفر او معصيت خواهد بود .\r\nسيم : آن است كه سفر ، اختيارى باشد و غايت آن هم معصيت نباشد ، ليكن داند كه در اين سفر ، معصيتى از او سر خواهد زد و حكم آن ، آن است كه اگر آن معصيت معصيتى باشد كه بر سفر مترتب شود و اگر در حضر باشد آن معصيت صادر نخواهد شد بايد اتمام كند و اگر آن معصيت بر سفر مترتب نشود ، بلكه در حضر هم باشد آن معصيت صادر خواهد شد بايد قصر كند . ( احمد )\r\n( 3 ) . قواعد الأحكام 1 : 325 .\r\n","page_name":" 518 ","page_number":518},
  {"content":"\r\n\r\n\r\nشرط چهارم : آن كه در اثناى سفر ، به وطن خود نرسد .\r\nپس اگر در اثناى سفر به وطن خود عبور كند ، واجب است كه نماز را اتمام كند ؛ هر چند قصد اقامهء ده روز را نكند . و در تعيين وطن كه موجب اتمام است چند قول است :\r\nاول : آن كه وطن كه موجب تمام كردن نماز است ، عبارت است از هر موضعى كه كسى در آن موضع در مدت عمر خود شش ماه مانده باشد ؛ خواه آن شش ماه پىدرپى بوده يا متفرق . و با وجود اين ، ملكى هم در آنجا داشته باشد . و اين قول ، مشهور ميان فقهاست و ارباب اين قول گفته‌اند كه : بايد ماندن شش ماه ، در وقت ملك داشتن باشد .\r\nپس اگر در موضعى كه ملك نداشته باشد شش ماه پىدرپى يا متفرق بماند و بعد از آن ، ملكى [ را 
  ] مالك شود ، آن موضع وطن او نخواهد بود ، بلكه وقتى وطن او مىشود و بايد در آن ، نماز را تمام كند كه بعد از مالك شدن ملك ، شش ماه پىدرپى يا متفرق بماند .\r\nو بعضى « 1 » از اصحاب اين مذهب گفته‌اند : بايد آن ملك ، منزلى باشد كه صلاحيت سكنى [ را 
  ] داشته باشد . و بعضى « 2 » گفته‌اند كه : مطلق ملك كافى است و اگر چه يك درخت باشد .\r\nدوم : آن كه عبارت است از موضعى كه در آنجا ملكى داشته باشد و در هر سالى شش ماه در آنجا بماند . و اين ، مذهب ابن بابويه « 3 » است .\r\nسيم : آن كه عبارت است از هر موضعى كه او را در آنجا منزلى باشد كه وطن او باشد ، چنان چه در عرف صادق آيد كه در آنجا متوطن است و در آنجا سكنى دارد . و بنابراين ، ماندن يك شش ماه پىدرپى يا متفرق كافى نيست ، بلكه بايد هر سالى قدرى بماند كه در عرف بگويند در آنجا متوطن و ساكن است ؛ و اين ، مذهب شيخ و جمعى از متأخرين « 4 » است .\r\n\r\n\r\n","description":"","footnote":"\r\n( 1 ) . المختصر النافع : 107 ؛ الروضة البهيّة 1 : 372 .\r\n( 2 ) . تذكرة الفقهاء 4 : 391 ، مسألهء 632 ؛ البيان : 261 ؛ الموجز الحاوي ( ضمن الرسائل العشر ) : 120 .\r\n( 3 ) . من لا يحضره الفقيه 1 : 451 ، ذيل ح 1307 .\r\n( 4 ) . النهاية : 124 ؛ ذخيرة المعاد : 408 ؛ مدارك الأحكام 4 : 444 ؛ الحدائق الناضرة 11 : 371 .\r\n","page_name":" 519 ","page_number":519},
  {"content":"\r\n\r\nچهارم : آن كه عبارت است از آن چه اول مذكور شد يا موضعى كه آن را محل سكنى و توطن خود على الدوام قرار داده باشد و اگر چه هيچ ملكى در آن نداشته باشد ؛ و اين مذهب ، علامه « 1 » و بعضى از متأخرين است .\r\nو بعضى « 2 » از ارباب اين قول گفته‌اند كه : موضعى كه آن را محل سكنى و توطن خود قرار مىدهد ، وقتى وطن او مىشود و بايد در آنجا تمام كند كه يك شش ماه در آنجا بماند تا توطن شرعى و عرفى ، هر دو به عمل آيد .\r\nو مخفى نماند كه آن چه از احاديث مستفاد مىشود آن است كه وطن ، عبارت است از هر موضعى كه او را در آنجا منزلى باشد كه در آنجا متوطن و ساكن باشد ؛ به نحوى كه در عرف بگويند كه فلان شهر يا ده وطن او است و در آنجا متوطن است و سكنى دارد . و شكى نيست هرگاه شخصى در هر سال شش ماه در موضعى بماند ، در عرف صادق است كه آن شخص در آن موضع متوطن است و سكنى دارد و آن موضع وطن آن شخص است . و از اين جهت در بعضى اخبار « 3 » تعيين توطن به اين نحو شده است كه موضعى است كه در آن منزلى داشته باشد كه در هر سالى شش ماه در آنجا بماند ؛ هم چنان كه مذهب ابن بابويه است .\r\nو ظاهر آن است كه بناى اين تعيين ، بر اخذ قدر يقينى است ؛ زيرا كه گاه است توطن عرفى به ماندن سالى كمتر از شش ماه هم صادق مىآيد ، ليكن گاه است كه در كمتر اشتباه به هم رسد . اما هرگاه كسى در سالى شش ماه در موضعى بماند ، شبهه‌اى نيست كه به حسب عرف صادق است كه در آنجا وطن و سكنى دارد . لهذا در حديث ، قدر يقينى تعيين شده و قول مشهور دليلى ندارد . پس اقوى در نظر حقير ، قول سيم است كه مذهب شيخ و جمعى از متأخرين است كه وطن عبارت است از موضعى كه\r\n\r\n\r\n","description":"","footnote":"\r\n( 1 ) . تذكرة الفقهاء 4 : 392 ، مسألهء 632 ؛ الدروس الشرعيّة 1 : 211 ؛ روض الجنان 2 : 1029 .\r\n( 2 ) . ذكرى الشيعة 4 : 309 ؛ مدارك الأحكام 4 : 445 .\r\n( 3 ) . وسائل الشيعة 8 : 494 - 495 ، باب 14 من أبواب صلاة المسافر ، ح 11 .\r\n","page_name":" 520 ","page_number":520},
  {"content":"\r\n\r\nكسى در آنجا منزلى داشته باشد « 1 » كه در آن متوطن باشد ؛ يعنى عرفا صادق باشد كه در آنجا متوطن است و سكنى دارد ، و خواه هميشه در آنجا باشد يا سالى در آنجا باشد و اين قدر از زمان بماند كه استيطان و سكنى داشتن صادق آيد .\r\nو شكى نيست كه اين صدق ، به حسب اختلاف اقوال مختلف مىشود ؛ زيرا كه اگر كسى در موضعى خانه داشته باشد و زن و عيال او هميشه در آنجا ساكن باشند و آن شخص خود مشغول تجارت يا شغلى ديگر باشد كه بايد مسافرت كند ، در اين صورت عرفا صادق است كه آن شخص در آن موضع متوطن است و اگر چه سالى بيش از دو سه ماه در آنجا نماند . و اگر در موضعى منزلى داشته باشد و عيال او هميشه در آنجا ساكن نباشد ، بلكه سالى بعضى اوقات در آنجا بماند ، در اين صورت بايد سالى دو سه ماه مثلا بيشتر بماند تا عرفا توطن صادق باشد .\r\nو اگر در چند موضع منزل داشته و در هر موضعى بعضى از عيال و اطفال او هميشه در آنجا ساكن باشند ، در اين صورت ظاهر آن است كه اگر در هر موضعى سالى دو سه ماه بماند ، عرفا توطن صادق آيد .\r\nو بالجمله ، صدق توطن به حسب عرف به اختلاف موارد و احوال ، مختلف مىشود . پس در هر جا كه اين صدق باشد ، آن وطن است و مسافر چون به آنجا رسد بايد نماز را تمام كند و اگر چه بيشتر از يك [ يا 
  ] دو روز در آنجا نماند . و اين حكم از براى او باقى خواهد بود تا وقتى كه از آنجا بيرون رود و اين قدر زمان بگذرد كه عرفا بگويند در آن موضع متوطن نيست و سكنى ندارد .\r\nو ظاهر آن است كه با صدق توطن ، لازم باشد كه منزلى هم در آنجا داشته باشد ؛ يعنى خود ، مالك آن منزل باشد و اگر بر سبيل اجاره يا عاريه داشته باشد ، كافى\r\n\r\n\r\n","description":"","footnote":"\r\n( 1 ) . بلكه هرگاه بعضى سال‌ها هم اصلا در آنجا نماند ، هم چنان كه بعضى از تجّار يا بعضى از مسافرين و غيرهم ، همين كه عرفا توطّن صادق آيد كافى است و اين در وقتى است كه اهل و منزل در آن شهر داشته باشد . ( احمد )\r\n","page_name":" 521 ","page_number":521},
  {"content":"\r\n\r\nنيست . « 1 » و ممكن است كه مجرد صدق توطن كافى باشد و مالك بودن منزل ، شرط نباشد ، بلكه همين كه در آنجا محل سكنى داشته باشد و اگر چه به اجاره يا عاريه باشد كافى باشد . خصوصا در صورتى كه آن ، محل سكنى و توطن دائمى او باشد ، به نحوى كه هميشه در آنجا باشد و در موضعى اصلا توطن نداشته باشد . و بنابراين ، موضعى كه كسى در آنجا ملكى داشته باشد و شش ماه در آنجا مانده باشد ، هرگاه در آنجا متوطن نباشد ، وطن نخواهد بود و اگر در حال سفر به آنجا رسد ، بايد نماز را قصر كند نه تمام ، و اللّه يعلم .\r\nو بدان كه هرگاه مسافر در راهى كه مىرود چندين وطن داشته باشد ، پس اگر ما بين هر دو وطن و ما بين موضع حركت و وطن اول و ما بين وطن آخر و مقصد كمتر از حدّ مسافت باشد ، بايد در جميع آن راه‌ها و وطن‌ها و مقصد ، نماز را تمام كند .\r\nو اگر به قدر مسافت شرعى باشد ، بايد در همهء راه‌ها و مقصد ، هرگاه وطن او نباشد ، نماز را قصر كند و در وطن‌ها نماز را تمام كند .\r\nو اگر ما بين بعضى به حدّ مسافت باشد و ما بين بعضى نباشد ، بايد در راهى كه ميانهء بعض اول است قصر كند و در راهى كه ميانهء بعض دوم است تمام كند . و در هر دو صورت ، در وطن‌ها تمام مىكند و در ما بين منزل آخر و مقصد اگر به حدّ مسافت باشد ، هم در راه و هم در مقصد قصر مىكند .\r\n\r\nشرط پنجم : آن كه در اثناى سفر در موضعى قصد اقامت ده روز نكند .\r\nپس اگر مسافر در اثناى سفر در موضعى كه منزل و وطن او نباشد نيّت اقامهء ده روز كند ، بايد در آنجا نماز را تمام كند .\r\nو اگر از موضع حركت ، نيّت اقامه در اثناى مسافت داشته باشد و ما بين موضع حركت و موضع قصد اقامه به قدر مسافت شرعى باشد ، بايد در راه نماز را قصر كند و در محل قصد اقامه تمام كند . و اگر به قدر مسافت شرعى نباشد ، بايد در راه نيز تمام كند .\r\n\r\n\r\n","description":"","footnote":"\r\n( 1 ) . اقوى آن است كه مجرّد صدق توطن كافى است با منزل ، اگر چه آن منزل به اجاره يا عاريه بوده باشد و فرق با منزل ملكى ندارد . ( احمد )\r\n","page_name":" 522 ","page_number":522},
  {"content":"\r\n\r\nو اگر مسافر قصد مسافت شرعى را داشته باشد و در حين حركت ، قصد اقامه در اثناى مسافت نداشته باشد ، ليكن در اثناى راه رأيش بر آن قرار گيرد كه در موضعى از اثناى مسافت قصد اقامه كند ، پس از آنجا كه تجدّد رأى از براى او به هم رسيده تا آن موضعى كه نيّت اقامه در آن دارد اگر به قدر مسافت شرعى باشد ، در راه قصر مىكند و الّا تمام مىكند .\r\nو در اينجا چند مسأله است كه بايد بيان شود :\r\nمسألهء اول : تمام كردن نماز وقتى واجب مىشود كه قصد اقامهء ده روز تمام بكند .\r\nپس اگر قصد اقامهء كمتر از ده روز كند ، بايد قصر كند و اگر چه يك ساعت كمتر باشد .\r\nو بعضى « 1 » در صحّت اتمام ، اقامهء پنج روز را كافى دانسته‌اند . و اين ضعيف است .\r\nو بعضى از روز ، يك روز تمام حساب نمىشود . پس اگر در وسط روزى داخل موضعى شود و قصد اقامه كند ، بعضى گفته‌اند « 2 » : بايد نيّت او چنان باشد كه تا وسط روز يازدهم بماند . و بنابراين ، يك روز از ده روز ملفّق از روز دخول و خروج خواهد بود .\r\nو بعضى « 3 » گفته‌اند : روز ملفّق كافى نيست « 4 » و بايد روز دخول و خروج را بيندازد و قصد او چنان باشد كه به غير از روز دخول و خروج ، ده روز كامل بماند ، و اين ، احوط ، بلكه اظهر است .\r\nمسألهء دوم : در هر جا كه قصد اقامه شود ، تمام كردن نماز واجب است ؛ خواه شهر باشد يا ده يا بيابان . و فرقى نيست ميان آن كه عازم باشد كه بعد از تمام شدن ده روز سفر كند يا عازم نباشد .\r\nمسألهء سيم : كسى كه قصد اقامهء ده روز در شهر يا دهى كند ، لازم است كه قصد او\r\n\r\n\r\n","description":"","footnote":"\r\n( 1 ) . مختلف الشيعة 2 : 536 ، مسألهء 394 .\r\n( 2 ) . ذكرى الشيعة 4 : 304 ؛ روض الجنان 2 : 1029 ؛ بحار الأنوار 86 : 42 .\r\n( 3 ) . مدارك الأحكام 4 : 460 .\r\n( 4 ) . دور نيست كه روز ملفّق نيز كافى باشد . ( احمد )\r\n","page_name":" 523 ","page_number":523},
  {"content":"\r\n\r\nچنان باشد كه در جميع اجزاى آن ده روز در آن شهر يا ده بماند و در اثناى اقامه به موضعى نرود كه عرفا خارج از آن شهر باشد . و اگر به آنجا رود ، در عرف نگويند كه در آن شهر است ، بلكه بگويند : در آن موضع است و از شهر بيرون رفته است ؛ خواه آن موضع از حدود و توابع آن شهر باشد و خواه نباشد . و مانعى ندارد كه قصد او چنان باشد كه به موضعى رود كه عرفا از آن شهر خارج نباشد و به حسب عرف ، اسم آن شهر بر آن صادق باشد و كسى كه آنجا رود ، در عرف نگويند كه از آن شهر بيرون رفته است ؛ چون بعضى از باغ‌ها و بستان‌هاى آن شهر كه از توابع آن شهر باشد و هر كه در آنجا باشد ، در عرف نگويند كه از شهر بيرون رفته است .\r\nو بالجمله در وقت قصد اقامه اگر در نيّت او باشد كه در اثناى اقامه به موضعى از حدود آن شهر رود كه اگر به آنجا رود نگويند در آن شهر مقيم است ، قصد اقامهء او بىصورت است ؛ و اگر چه در نيّت او باشد كه بعد از آن كه يك نوبت يا چند نوبت به آن موضع رود و معاودت كند ، قصد اقامهء ده روز مستأنفى كند كه در آن ده روز مطلقا به آن موضع نرود ، يعنى تا آن قصد اقامه على حده را نكرده ، در حكم مسافر است و بايد قصر كند و بعد از آن كه آن قصد را بكند ، آن وقت مقيم خواهد بود و بايد نماز را تمام كند .\r\nو اگر در نيّت او باشد كه به موضعى از آن شهر رود كه بيرون رفتن به آنجا عرفا مانع از صدق اقامه در آن شهر نباشد ، قصد اقامهء او صحيح است ؛ و اگر چه آن موضع به حدّ ترخّص رسيده باشد ، يعنى جايى باشد كه اذان آن شهر شنيده نشود و ديوارهاى حصار آن شهر ديده نشود . هم چنان كه در بعضى از باغات و بساتين و مزارعى كه متّصل به آن شهر باشد ، گاهى اتفاق مىافتد كه با وجود نشنيدن اذان شهر در آنجا ، عرفا خارج از آن شهر نيست و هر كه در آنجا باشد صادق است كه در آن شهر است .\r\nو بعضى « 1 » مناط را حدّ ترخص دانسته‌اند نه صدق عرفى ؛ يعنى گفته‌اند كه : اگر در\r\n\r\n\r\n","description":"","footnote":"\r\n( 1 ) . البيان : 266 ؛ روض الجنان 2 : 1061 .\r\n","page_name":" 524 ","page_number":524},
  {"content":"\r\n\r\nنيّت او باشد كه به موضعى رود كه به حدّ ترخص رسيده باشد ، قصد اقامهء او بىصورت است . و اگر در نيّت او باشد كه به موضعى رود كه به حدّ ترخّص نرسيده باشد ، مانعى ندارد و قصد اقامهء او صحيح است .\r\nو اصحّ آن است كه مناط ، صدق عرفى است نه حدّ ترخّص . ليكن غالب آن است كه هر موضعى از حدود شهر كه به حدّ ترخص رسيده باشد ، به حسب عرف از آن شهر خارج است و اطلاق اسم آن شهر بر آن نمىشود و اگر نرسيده باشد ، خارج نيست و اسم آن شهر بر آن اطلاق مىشود . و همچنين هر موضعى كه عرفا از اسم شهر بيرون باشد ، به حدّ ترخص رسيده است و هر موضعى كه داخل اسم آن شهر باشد به حدّ ترخّص نرسيده . پس غالبا ميان حدّ ترخّص و خروج از اسم شهر و ميان نرسيدن به حدّ ترخّص و دخول در اسم شهر تلازم است ، ليكن اين ، كلّى نيست و گاه است كه موضعى از حدود شهرى به حدّ ترخّص رسيده باشد و با وجود اين ، داخل اسم آن شهر نباشد .\r\nو آن چه مذكور شد در صورتى است كه در وقت قصد اقامه نيّت رفتن به موضع مذكور داشته باشد . اما اگر در وقت قصد اقامه ، اين نيّت را نداشته باشد ، ليكن بعد از قصد اقامهء ده روز و به جا آوردن يك نماز تمام يا بيشتر ، تجدّد رأى از براى او به هم رسد و بيرون رود به موضعى كه كمتر از حدّ مسافت شرعى باشد و به حدّ ترخّص رسيده باشد ، يا عرفا از موضع اقامه خارج باشد - به نحوى كه هرگاه مسافر به آنجا رود در عرف بگويند كه از آن شهر بيرون رفته است ، در اين صورت اگر در وقت بيرون رفتن از موضع اقامه ، عزم داشته باشد كه عود كند به همان جا و ده روز مجدد در آنجا توقف كند و هيچ جا نرود بايد در وقت رفتن به آن موضع و در وقت توقف در آن و در وقت معاودت و در وقت توقف در موضع اول كه محلّ اقامه است نمازش را تمام كند . و اگر در وقت بيرون رفتن از محلّ اقامه به عزم سفر بيرون رود و مطلقا ارادهء عود به محلّ اقامه [ را 
  ] نداشته باشد در اين صورت بالاتفاق مسافر است و چون به محل ترخّص رسد ، بايد نماز را قصر كند .\r\n\r\n","description":"","footnote":"","page_name":" 525 ","page_number":525},
  {"content":"\r\n\r\nو اگر در وقت بيرون رفتن ، ارادهء معاودت به محلّ اقامه داشته باشد ، ليكن قصد توقف ده روز مجدّد نداشته باشد ، بعضى « 1 » گفته‌اند كه : به مجرّد بيرون رفتن و به حدّ ترخّص رسيدن بايد قصر كند .\r\nو بعضى « 2 » گفته‌اند : در وقت رفتن به آن موضع و در وقت توقف در آنجا تمام مىكند و بعد از رجوع به محلّ اقامه ، هم در راه و هم در محلّ اقامه ، قصر مىكند . و اين اقوى است ؛ به شرطى كه در وقت عود به محلّ اقامه ، قصد مسافت شرعى داشته باشد .\r\nپس اگر عود كند و غافل باشد از فكر سفر يا متردّد باشد در رفتن و نرفتن ، بايد در عود و در محلّ اقامه تمام كند تا وقتى كه قصد مسافت كند و عازم سفر شود .\r\nو همچنين است حكم ، اگر در وقت بيرون رفتن از محلّ اقامه ، قصد هيچ يك از رجوع و سفر و اقامهء بعد از عود را نداشته باشد ، بلكه غافل بوده يا متردد در عود و عدم عود و در اقامه و در سفر بوده ؛ يعنى در اين صورت نيز حكم او اتمام است و در همهء احوال ، تا عازم سفر شود كه به قدر مسافت شرعى باشد .\r\nو اگر كسى كه قصد اقامه در موضعى كرده باشد ، بيرون رود به موضعى ديگر كه به حدّ ترخّص رسيده باشد و كمتر از مسافت باشد و قصد او چنين باشد كه چندين مرتبه به آن موضع دوم رود و عود به موضع اقامه كند و در عود آخر ، قصد اقامهء مستأنفى كند و ده روز مجدّد در موضع اقامه ، توقف كند كه مطلقا بيرون نرود ، در اين صورت قصد اقامهء او بر هم نمىخورد و واجب است كه در رفتن و در موضع دوم و در وقت معاودت و در محلّ اقامه ، نماز را تمام كند .\r\nو همچنين است حكم ، اگر از موضع اقامه بيرون رود و قصد او چنين باشد كه چند نوبت بيرون رود و هر نوبت به موضعى على حده رود كه به حدّ ترخص رسيده است و كمتر از مسافت باشد و بعد از عود از موضع آخر ، قصد اقامهء تازه كند و ده روز بماند كه در اثناى آن ده روز بيرون نرود .\r\n\r\n\r\n","description":"","footnote":"\r\n( 1 ) . السرائر 1 : 346 ؛ ذكرى الشيعة 4 : 413 .\r\n( 2 ) . الدروس الشرعيّة 1 : 214 .\r\n","page_name":" 526 ","page_number":526},
  {"content":"\r\n\r\nو مخفى نماند كه هم چنان كه مذكور شد ، احكام مذكوره در صورتى است كه قصد اقامهء ده روز كند و بعد از آن كه يك نماز تمام كند از آنجا بيرون رود . و اگر بعد از قصد اقامه ، پيش از آن كه در آنجا نمازى تمام به جا آورد بيرون رود ، بايد در جميع صور و احوال ، نماز را قصر كند ؛ خواه در وقت بيرون رفتن ، عزم معاودت داشته باشد يا نه ، و خواه قصد توقف ده روز مجدّد بعد از رجوع داشته باشد يا نه ، و خواه بعد از عود قصد مسافت شرعى داشته باشد يا نه ، و خواه غافل از جميع امور مذكوره يا متردّد در آن‌ها باشد يا نه . و بالجمله ، مادامىكه در موضعى قصد اقامه نكند و يك نماز را تمام نكند ، در حكم مسافر است و قصر بر او لازم است .\r\nمسألهء چهارم : هرگاه مسافر در دهستانى قصد اقامهء طويلى كند كه از دهى به دهى منتقل شود و عزم بر توقف ده روز در يكى از آن ده‌ها [ را 
  ] نداشته باشد ، حكم سفر او باطل نمىشود ؛ بلكه مادامىكه در موضعى قصد اقامه نكند و يك نماز را تمام نكند ، بايد نماز را قصر كند .\r\nمسألهء پنجم : اگر مسافر در حين سفر ، عزم داشته باشد كه چون به فلان شهر رسد در آنجا قصد اقامهء ده روز كند ، پس هرگاه به موضعى از آن شهر رسد كه اگر به آن موضع از وطن خود مىرسيد سفر او منقطع مىشد و بايست نماز را تمام كند ، يعنى به موضعى رسد كه ديوارهاى آن شهر را مشاهده كند يا اذان آن را بشنود ، اقوى آن است « 1 » كه بر حكم سفر باقى خواهد بود تا داخل آن شهر شود و نيّت اقامهء ده روز را بكند .\r\nو اگر كسى كه قصد اقامهء ده روز در موضعى كرده باشد از آن موضع به قصد سفرى كه حدّ مسافت باشد بيرون رود ، به مجرّد بيرون رفتن قصر نمىكند ، بلكه چون به حدّ ترخّص رسد قصر مىكند .\r\nمسألهء ششم : هرگاه مسافر در موضعى قصد اقامه كند ، سفر او منقطع مىشود و بايد نماز را تمام كند تا وقتى كه قصد مسافت جديدى كند كه به حدّ مسافت شرعى\r\n\r\n\r\n","description":"","footnote":"\r\n( 1 ) . اظهر آن است كه در اين صورت نيز واجب است اتمام آن ، و حكم آن ، حكم كسى است كه داخل بلد شده باشد . و اگر احتياط كند در اين صورت ، به اين كه هم قصر كند و هم اتمام ، بد نخواهد بود . ( احمد )\r\n","page_name":" 527 ","page_number":527},
  {"content":"\r\n\r\nباشد ، كه در اين صورت ، عود به قصر مىكند .\r\nو اگر بعد از آن كه عزم سفر كند و از موضع اقامه بيرون رود و به محلّ ترخّص برسد از براى حاجتى يا برداشتن چيزى كه جا گذاشته رجوع به موضع اقامه كند و خواهد در آنجا نماز كند ، نماز را قصر مىكند نه تمام ، هرگاه عزيمت سفر را فسخ نكرده باشد . و اگر از عزيمت سفر برگردد و داخل موضع اقامه شود ، نماز را تمام مىكند . « 1 »\r\nمسألهء هفتم : اگر مسافرى در اثناى سفر به موضعى رسد و در بودن ده روز در آن موضع متردّد باشد ، مادامىكه تردّد او باقى باشد ، تا سى روز نماز را قصر كند و بعد از سى روز ، نماز را تمام كند اگر چه يك نماز باشد .\r\nمسألهء هشتم : هرگاه مسافر در موضعى قصد اقامهء ده روز كند و بعد از آن ، قصد او تغيير يابد و عازم سفر شود ، پس اگر بعد از قصد اقامه يك نماز را تمام گذارده ، بايد تا در آن موضع است هر نمازى كه مىكند تمام كند ، تا وقتى كه از آن موضع بيرون رود و به حدّ ترخّص رسد .\r\nو اگر بعد از قصد اقامه هنوز هيچ نمازى را تمام نكرده ، بايد هر نمازى كه در آن موضع مىگذارد قصر كند . و نمازى كه به جا آوردن آن باعث زوال حكم سفر و اتمام ساير نمازهايى است كه در محل اقامه گذارده مىشود ، نماز فريضه است نه نافله . پس اگر بعد از رجوع از قصد اقامه و عازم شدن به سفر ، يك نماز يا چند نماز نافله را بعد از قصد اقامه به جا آورده باشد ، اين ، باعث اتمام باقى نمازهايى كه در موضع اقامه مىگذارد نمىشود ، بلكه چون پيش از به جا آوردن فريضه از قصد اقامه برگشته ، بايد هر نمازى كه در آنجا مىكند قصر كند ، و معتبر ، نماز فريضه است كه آن را بالتمام به جا آورده باشد . پس اگر بعد از قصد اقامه مشغول فريضه شود و در اثناى آن فريضه ، تغيير عزم به هم رسد و ارادهء سفر كند بايد آن نماز را با ساير نمازهايى كه در آن موضع\r\n\r\n\r\n","description":"","footnote":"\r\n( 1 ) . بدان كه اگر از عزيمت سفر برگردد و داخل موضع اقامه شود ، در وقتى نماز را تمام مىكند كه قصد اقامهء جديدى در آن موضع داشته باشد . و اگر قصد اقامهء جديدى نداشته باشد ، نماز را قصر مىكند . ( احمد )\r\n","page_name":" 528 ","page_number":528},
  {"content":"\r\n\r\nمىكند قصر نمايد و اگر چه تغيير عزم بعد از گذشتن از موضع قصر باشد . و اگر آن نماز از موضع قصر گذشته باشد ، آن را بر هم زند و از سر بگيرد . و عود حكم سفرى - يعنى قصر نماز بعد از رجوع از نيّت اقامه - موقوف بر اين نيست كه باقىماندهء مسافت به قدر مسافت شرعى باشد ، بلكه هرگاه به اين قدر هم نباشد بايد قصر كند .\r\nو ظاهر آن است كه روزه ، مثل نماز فريضه نباشد . پس اگر بعد از قصد اقامه ، نيّت روزه كند و در اثناى روز قصدش تغيير يابد و عازم سفر شود ، حكم سفر او باقى باشد و آن چه نمازى كه در آن موضع به جا آورد قصر كند ؛ خواه تغيير عزم قبل از زوال باشد يا بعد از زوال .\r\nو بعضى « 1 » گفته‌اند : روزه در حكم نماز فريضه است مطلقا ؛ خواه تغيير عزم قبل از زوال به هم رسد يا بعد از آن .\r\nو بعضى « 2 » گفته‌اند كه : در حكم نماز فريضه است اگر بعد از زوال به هم رسد . و اول اظهر است .\r\nو اگر بعد از قصد اقامه از راه عمد يا نسيان نماز را ترك كند و وقت بگذرد و بعد از آن ، تغيير در قصد آن به هم رسد ، در اين صورت چون نماز تمامى را به جا نياورده بايد تا در آنجاست آن نمازها را قصر كند و مجرد ثابت شدن نماز تمام نزد او بدون كردن آن كافى در حكم ، يعنى اتمام ساير نمازها كه در آنجا مىكند نيست .\r\nو مخفى نماند كه بعد از اين مذكور مىشود كه مسافر در مسجد الحرام و مسجد مدينه و مسجد كوفه و حاير امام حسين عليه السّلام ، مخيّر است ميان قصر و اتمام . پس اگر مسافرى در مكه يا مدينه يا كربلا يا كوفه نيّت اقامت كند و در يكى از سه مسجد يا حاير به نيّت قصد اقامه نه به قصد تخيير ، يك نماز را تمام كند و بعد از آن از قصد اقامه برگردد و عزم سفر كند ، بايد نمازهايى كه در غير سه مسجد و حاير از اماكن آن چهار شهر به جا مىآورد تمام كند ؛ زيرا كه صادق است كه يك نماز تمام به\r\n\r\n\r\n","description":"","footnote":"\r\n( 1 ) . نهاية الإحكام 2 : 185 ؛ الموجز الحاوي ( ضمن الرسائل العشر ) : 121 .\r\n( 2 ) . التنقيح الرائع 1 : 294 ؛ ذكرى الشيعة 4 : 3070 ؛ روض الجنان 2 : 1050 .\r\n","page_name":" 529 ","page_number":529},
  {"content":"\r\n\r\nاعتبار قصد اقامه به جا آورده است .\r\nمسألهء نهم : جايز است مسافر را كه در اثناى گذاردن نماز قصر ، قصد اقامهء ده روز نمايد . و هرگاه چنين كند ، يعنى در اثناى نماز قصر ، قصد اقامه كند ، لازم است كه آن نماز را تمام بگذارد و قصد قصرى كه در وقت نيّت داشته ، ضرر به آن نمىرساند . و اگر بعد از اين نماز ، از قصد اقامه برگردد و عازم سفر شود ، ظاهر آن است كه تا در آن موضع است بايد هر نمازى را كه مىگذارد تمام كند ؛ زيرا كه صادق است كه يك نماز تمام به جا آورده است و واقع شدن بعضى از آن نماز پيش از قصد اقامه ، ضرر نمىرساند .\r\n\r\nشرط ششم : از شروط قصر مسافر آن است كه سفر ، عمل و پيشهء او نباشد\r\n، چون مكارى و ملاح و جمّال و راعى و صحرانشينان و خانه به دوشان كه به واسطهء آب و گياه از جهت حيوانات ، هر چند روز در موضعى مىباشند ، و بعضى تجار كه طالب رواج بازاراند و به اين جهت غالب اوقات در حركت‌اند . پس هرگاه عرفا سفر ، عمل و پيشهء او باشد ، يا يكى از اسم‌هاى مذكوره بر او صادق آيد ، يعنى مردان بگويند كه :\r\nفلان شخص مكارى يا جمّال يا راعى يا خيمه‌نشين است ، بايد هميشه نماز را تمام كند و روزه بگيرد .\r\nو كسى كه سفر سفرپيشهء او باشد ، يا يكى از اسم‌هاى مذكوره بر او صادق باشد به حسب عرف بر او صادق است كه كثير السفر است ، به اين جهت جمعى از فقها تعبير از آن‌ها به « كثير السفر » كرده‌اند و گفته‌اند كه : هر كه كثير السفر باشد ، بايد هميشه نماز را تمام كند و روزه را بگيرد .\r\nو بعضى « 1 » ، از آن تعبير كرده‌اند به كسى كه سفر او زياده از حضر او باشد . و اين جماعت كه تعبير كرده‌اند از كثير السفر به آن كه سفر او بيشتر از حضر باشد ، جمعى « 2 » ،\r\n\r\n\r\n","description":"","footnote":"\r\n( 1 ) . المقنعة : 349 ؛ النهاية : 122 ؛ الانتصار : 53 .\r\n( 2 ) . قواعد الأحكام 1 : 325 ؛ الدروس الشرعيّة 1 : 211 ؛ الجعفرية ( ضمن رسائل المحقّق الكركي ) 1 : 123 ؛ الروضة البهيّة 1 : 373 .\r\n","page_name":" 530 ","page_number":530},
  {"content":"\r\n\r\nمناط را در كثرت سفر يا اكثريت آن ، اطلاق عرفى دانسته‌اند و بعضى « 1 » گفته‌اند : هر كه [ را 
  ] در عرف بگويند كه كثير السفر است يا سفرش زياده بر حضر است بايد نماز را تمام كند .\r\nو بعضى « 2 » گفته‌اند : وقتى كثير السفر يا سفر او بيشتر از حضر مىشود كه سه سفر كند و در ما بين اين سه سفر ، ده روز در وطن خود توقف نكند و در غير وطن خود نيز ده روز به قصد اقامه نايستد .\r\nو آن چه از اخبار « 3 » مستفاد مىشود آن است كه هر كه سفر ، عمل و كار او باشد يا يكى از اصناف مذكوره باشد ، بايد نماز را تمام كند و قصر كردن نماز از براى او جايز نيست . پس اقوى آن است كه مناط و مرجع در اينجا صدق عرفى سفر پيشه يا مكارى يا ملاح يا جمّال يا امثال ايشان است . و بنابراين كه هر كه به حسب عرف يكى از اسامى مذكوره بر او صادق آيد ، بايد نماز را تمام كند ؛ خواه اين صدق به دو نوبت سفر كردن به هم رسد يا بيشتر . و مادامىكه اين صدق به هم نرسد ، بايد نماز را قصر كند ، و اگر چه ده سفر پىدرپى كند . پس مناط اتمام را سه سفر پىدرپى قرار دادن ، صورتى ندارد .\r\nبلى ، مانعى ندارد كه گفته شود اگر كسى را در عرف كثير السفر گويند ، بايد اتمام كند ؛ زيرا كه - هم چنان كه مذكور شد - هر كه سفر ، عمل و كار او باشد يا مكارى و جمّال و امثال ايشان عرفا بر او صادق باشد و در عرف او را كثير السفر مىگويند و هر كه را كثير السفر گويند ، صادق است كه سفر ، عمل و پيشهء او است .\r\nو در اينجا چند مسأله است كه بايد بيان شود :\r\nمسألهء اول : ظاهرا خلافى نيست در اين كه هرگاه يكى از جماعت مذكوره ده روز در وطن خود بايستد كه در اثناى آن ده روز قصد مسافت نكند ، و اگر چه تا كمتر از\r\n\r\n\r\n","description":"","footnote":"\r\n( 1 ) . السرائر 1 : 339 ؛ روض الجنان 2 : 1036 .\r\n( 2 ) . جامع المقاصد 2 : 513 ؛ الروضة البهيّة 1 : 373 ؛ الموجز الحاوي ( ضمن الرسائل العشر ) : 121 .\r\n( 3 ) . ر . ك : وسائل الشيعة 8 : 484 ، باب 11 من أبواب صلاة المسافر .\r\n","page_name":" 531 ","page_number":531},
  {"content":"\r\n\r\nمسافت بيرون رود و بعد از آن به سفر رود ، بايد در آن سفر قصر كند . و حق آن است كه با وجود بقاى صدق كثير السفر و مكارى يا جمّال يا امثال آن‌ها ، بعد از ماندن ده روز ، همين در يك سفر نماز را قصر مىكند و روزه را افطار مىكند و در سفر دوم چون اسم باقى است ، عود به تمام مىكند .\r\nو بعضى « 1 » گفته‌اند : در سفر دوم نيز قصر مىكند و در سفر سيم تمام مىكند . و اين ضعيف است .\r\nو ظاهر آن است كه توقف ده روز در غير وطن به جهت قصد اقامه و توقف ده روز ، بعد از تردّد سى روز در غير وطن در حكم توقف « 2 » ده روز در وطن باشد .\r\nو بعضى « 3 » ، سى روز با تردّد را نيز ملحق به توقف ده روز در وطن ساخته‌اند . و اين ثابت نيست .\r\nمسألهء دوم : هرگاه كثير السفر كمتر از ده روز در وطن خود بماند ، و ده روز نماند بايد جميع نمازهاى خود را تمام كند ؛ خواه نمازهاى روز باشد و خواه نمازهاى شب و روزه را بگيرد .\r\nو بعضى « 4 » گفته‌اند : اگر در وطن خود پنج روز بماند ، نمازهاى شب را تمام مىكند و نمازهاى روز را قصر مىكند و روزه را مىگيرد . و اين قول ضعيف است .\r\nمسألهء سيم : هرگاه يكى از جماعت مذكوره سفرى را كه متعلق به شغل و عمل او است ترك كند و ارادهء سفرى ديگر كند ، مثل اين كه يكى از ايشان سفر حج يا زيارت يكى از ائمه عليهم السّلام كند يا مكارى شغل خود را ترك كند و تاجر يا ملّاح شود و بالعكس ، در اين صورت واجب است كه در آن سفر نماز را قصر كند و روزه را افطار كند .\r\n\r\nشرط هفتم : از شروط قصر مسافر ، آن است كه از بلد خود\r\nيا از موضع اقامت ، اين\r\n\r\n\r\n","description":"","footnote":"\r\n( 1 ) . الروضة البهيّة 1 : 373 ؛ الموجز الحاوي ( ضمن الرسائل العشر ) : 121 .\r\n( 2 ) . اظهر در نظر اين فقير آن است كه توقف ده روز در غير وطن و همچنين ده روز بعد از سى روز با تردّد در حكم اقامهء ده روز در وطن نيست و بايد در سفر اول نماز را تمام كند . ( احمد )\r\n( 3 ) . الدروس الشرعيّة 1 : 212 ؛ جامع المقاصد 2 : 513 ؛ مسالك الأفهام 1 : 345 .\r\n( 4 ) . النهاية : 122 ؛ المهذّب 1 : 106 ؛ الوسيلة : 108 .\r\n","page_name":" 532 ","page_number":532},
  {"content":"\r\n\r\nقدر دور شود كه به حدّ ترخّص برسد . پس اگر پيش از رسيدن به حدّ ترخّص خواهد نمازى كند ، بايد آن نماز را تمام كند .\r\nو مراد از حدّ ترخّص آن است كه آن مقدار از بلد خود دور شود كه اذان را نشنود يا ديوارها را نبيند و تميز نكند .\r\nو بعضى « 1 » در حدّ ترخّص ، نشنيدن اذان و نديدن ديوارها را هر دو اعتبار كرده‌اند . و بعضى « 2 » خصوص اول را اعتبار كرده‌اند . و بعضى « 3 » خصوص دوم را اعتبار نموده‌اند . و از بعضى « 4 » احاديث مفهوم مىشود كه حدّ ترخّص ، پنهان شدن از خانه‌هاست . و بنابراين ، مطلق پنهان شدن كافى خواهد بود و اگر چه به سبب حايل باشد . و ظاهر شدن بعد از رفع حايل ضرر نخواهد رسانيد . و حق قول اول است ، هم چنان كه مذهب اكثر اصحاب است ؛ يعنى يك كدام از پنهان شدن ديوارها يا نشنيدن اذان در وجوب تقصير كافى است و حدّ ترخّص به هر يك از آن دو متحقق مىشود . و معتبر در ديدن ديوار ، صورت آن است نه شبح آن . پس همين كه صورت ديوارها را تميز نكند ، به حدّ ترخّص رسيده ، اگر چه شبحى از آن به نظر آيد . و معتبر در شهر كوچك و متوسط ، ديوارهاى آخر آن شهر است و در شهرهاى بسيار بزرگ ، معتبر ديوارهاى محلهء مسافر است .\r\nو همچنين در شهرهاى كوچك و وسط ، معتبر از آن ، آخر شهر است كه در طرف سفر واقع است . و در شهرهاى بزرگ ، معتبر از آن ، محلّهء مسافر است . و اعتبار پنهان شدن ديوار و نشنيدن اذان در صورتى است كه شهر در بلندى و پستى در حد وسط ، يعنى در زمين هموار باشد . پس اگر بر تلّى واقع باشد كه بسيار مرتفع باشد و به اين جهت از مسافتى دور نمايان باشد و اذان آن شنيده شود ، يا در گودى باشد كه به مجرد\r\n\r\n\r\n","description":"","footnote":"\r\n( 1 ) . جمل العلم و العمل ( ضمن رسائل الشريف المرتضى ) 3 : 47 ؛ الخلاف 1 : 572 ، مسألهء 324 ؛ إرشاد الأذهان 1 : 275 .\r\n( 2 ) . المقنعة : 350 ؛ المراسم : 75 ؛ السرائر 1 : 331 .\r\n( 3 ) . المقنع : 37 .\r\n( 4 ) . وسائل الشيعة 8 : 470 ، باب 6 من أبواب صلاة المسافر ، ح 1 .\r\n","page_name":" 533 ","page_number":533},
  {"content":"\r\n\r\nبيرون شدن از آن پنهان شود و اذان شنيده نشود ، در اين صورت بايد تقدير حدّ ترخّص نمود ؛ يعنى حدّ ترخّص را موضعى قرار داد كه اگر محل آن شهر هموار مىبود در آن موضع صورت آن از نظر پنهان مىبود ، و اذان آن شنيده نمىشد .\r\nو مخفى نماند كه هم چنان كه در قصد كردن مسافر در وقت بيرون رفتن از بلد رسيدن به حدّ ترخّص شرط است ، همچنين در تمام كردن مسافر در وقت داخل شدن به بلد ، تجاوز از حدّ ترخّص به جانب بلد شرط است ؛ يعنى هرگاه به موضعى رسد كه ديوارهاى شهر را ببيند يا اذان را بشنود ، در آنجا نماز را تمام مىكند .\r\nو بعضى « 1 » در وقت عود مسافر به بلد در موضع اتمام ، خصوص اذان را اعتبار كرده‌اند و ديدن ديوارها را اعتبار نكرده‌اند .\r\nبعضى « 2 » گفته‌اند : مسافر در وقت دخول به شهر چون به موضعى رسد كه اذان شهر را بشنود ، بايد نماز را تمام كند و پيش از آن قصر مىكند و اگر چه باره و حصار شهر را ببيند . و اين اظهر است .\r\nو بعضى « 3 » گفته‌اند : مسافر در وقت عود به شهر بايد قصر كند تا داخل خانهء خود شود ، و نظر به ادلّه ، اين احوط است . « 4 »\r\n\r\nشرط هشتم : از شروط وجوب تقصير ، آن است كه مسافر در اثناى سفر\r\nبه يكى از چهار موضع كه مسجد مكه و مسجد مدينه و مسجد كوفه و حاير كربلاست نرسد .\r\nپس اگر مسافر به يكى از اين چهار موضع رسد و قصد اقامهء ده روز نكند ، بر او لازم نيست كه نماز را قصر كند ، بلكه مخير است ميانهء قصر و اتمام . و تمام كردن نماز افضل است و ثواب آن بيشتر است . و اين حكم ، يعنى تخيير ميان قصر و اتمام با افضليّت اتمام ، مشهور ميان فقهاست .\r\n\r\n\r\n","description":"","footnote":"\r\n( 1 ) . شرائع الإسلام 1 : 124 ؛ تحرير الأحكام 1 : 338 .\r\n( 2 ) . مسالك الأفهام 1 : 346 ؛ مدارك الأحكام 4 : 458 .\r\n( 3 ) . المعتبر 2 : 474 .\r\n( 4 ) . دور نيست كه گفته شود كه مسافر در وقت رجوع ، بعد از رسيدن به جايى كه اذان را بشنود ، مخير است ميانهء قصر و اتمام . ( احمد )\r\n","page_name":" 534 ","page_number":534},
  {"content":"\r\n\r\nو سيد مرتضى اتمام نماز را در اين چهار موضع بر مسافر واجب دانسته . و ابن بابويه « 1 » قصر آن را در اين چهار موضع بر او واجب دانسته . و اصحّ قول مشهور است .\r\nو بعضى « 2 » از متأخرين قصر را احوط دانسته‌اند . و اين ثابت نيست . و سيد مرتضى « 3 » ، مشاهد مقدسهء ساير ائمّهء معصومين عليهم السّلام را به اين چهار موضع ملحق ساخته است . و مستند آن به نظر نرسيده .\r\nو احوط و اقوى آن است كه تخيير در مسجد كوفه و حاير كربلا ، مخصوص نفس مسجد و حاير است و در جميع بلد كربلا و كوفه تخيير ثابت نيست ، بلكه بر مسافرى كه قصد اقامه در كربلا و كوفه نكرده باشد لازم است كه در بيرون مسجد و حاير ، قصر كند . و اما در مكه و مدينه ، تخيير ، مخصوص دو مسجد نيست ، بلكه اظهر آن است كه مىتواند در هر موضعى از شهر مكه و شهر مدينه نماز را تمام كند و اگر چه در بيرون دو مسجد باشد .\r\nو مراد از حاير ، زمينى است كه متوكّل آب فرات را در آن سر داده بود كه مرقد منور حضرت امام حسين عليه السّلام را خراب كند و آب بر دور آن زمين بر بالاى هم ايستاد و يك قطره داخل آن زمين نشد . و آن را حاير مىگويند به جهت آن كه آب ، حيران‌وار بر گرد آن موضع ايستاد و نتوانست داخل آن شود . و ظاهر آن است كه آن موضع ، حال ، صحن آستانهء مقدسه است با عماراتى كه در آن است از گنبد و رواق‌ها و مساجد .\r\nو ابن ادريس و شيخ على « 4 » و جمعى « 5 » ديگر گفته‌اند كه : حاير در حال ، عبارت است از موضعى كه « سور » ، يعنى ديوار مشهد و مسجد بر آن احاطه كرده است ، و اين تحديد خالى از اجمال نيست . و ظاهر آن است كه مراد از آن ، همان است كه ما بيان كرديم .\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 442 ذيل ح 1283 .\r\n( 2 ) . المهذّب 1 : 110 .\r\n( 3 ) . جمل العلم و العمل ( ضمن رسائل الشريف المرتضى ) 3 : 47 .\r\n( 4 ) . السرائر 1 : 342 ؛ و ر . ك : مفتاح الكرامة 3 : 493 .\r\n( 5 ) . مفتاح الكرامة 3 : 493 ؛ و ر . ك : تذكرة الفقهاء 4 : 367 .\r\n","page_name":" 535 ","page_number":535},
  {"content":"\r\n\r\nو در اينجا چند مسأله است كه بايد بيان شود :\r\nمسألهء اول : تخيير در چهار موضع ، مخصوص نماز است و شامل روزه نيست . پس اگر مسافر در اين چهار موضع قصد اقامت نكند ، واجب است كه روزه را افطار كند .\r\nمسألهء دوم : اقرب آن است كه نوافل يوميه [ اى 
  ] كه در سفر ساقط است [ را 
  ] در اين مواضع مىتوان كرد و اگر چه نماز قصر شود .\r\nمسألهء سيم : در نيّت نمازى كه در مواضع مذكوره گذارده مىشود ، قصد قصر يا اتمام واجب نيست ، بلكه كسى كه نيّت اتمام كرده باشد ، مىتواند قصر كند و اكتفا به دو ركعت كند و كسى كه قصد قصر كرده باشد ، مىتواند چهار ركعت تمام كند . پس عدول از هر يك از نيّت قصر و اتمام به ديگرى جايز است . ليكن عدول از نيّت اتمام و قصر وقتى جايز است كه به ركعت سيم شروع نكرده باشد .\r\nو مخفى نماند كه حكم شك ، مترتب مىشود بر آن چه نيّت شده است از قصر يا اتمام . پس اگر شك ميان دو و سه كند و نيّت قصر كرده باشد ، نمازش باطل است و اگر نيّت اتمام كرده باشد ، نمازش باطل نيست ، بلكه بنا را بر سه مىگذارد و بعد از فراغ ، نماز احتياط را به جا مىآورد .\r\nمسألهء چهارم : هرگاه نماز در يكى از اين چهار موضع فوت شود ، اظهر آن است كه مكلّف در قضاى آن مخيّر است « 1 » ميان قصر و اتمام و اگر چه قضا را در غير چهار موضع به جا آورد .\r\nو بعضى « 2 » گفته‌اند كه : در قضاى آن مطلقا قصر لازم است ؛ خواه در يكى از آن چهار موضع واقع شود يا در غير آن .\r\nو بعضى « 3 » گفته‌اند كه : اگر قضا را در يكى از آن چهار موضع به جا آورد ، ميان قصر و\r\n\r\n\r\n","description":"","footnote":"\r\n( 1 ) . احوط آن است كه در قضاى نمازهايى كه در اين مواضع ترك شده و در غير آن‌ها قضا مىكند تمام كند .\r\n( احمد )\r\n( 2 ) . نهاية الإحكام 1 : 167 .\r\n( 3 ) . إيضاح الفوائد 1 : 160 ؛ الموجز الحاوي ( ضمن الرسائل العشر ) : 123 .\r\n","page_name":" 536 ","page_number":536},
  {"content":"\r\n\r\nاتمام مخير است و در غير آن مواضع مخير نيست ، بلكه قصر لازم است . و اصح قول اول است .\r\nمسألهء پنجم : هرگاه مسافر در يكى از اين چهار موضع نماز را تأخير افكند تا زمانى كه از آخر وقت به قدر چهار ركعت مانده باشد ، ظاهر آن است كه در اين صورت ، قصر متعين و لازم شود تا هر دو نماز در وقت گذارده شود .\r\nو بعضى « 1 » گفته‌اند كه : مىتواند ظهر را قصر كند و عصر را تمام كند به واسطهء آن كه هر نمازى را كه يك ركعت آن را در وقت دريابد ، همهء آن نماز را در وقت دريافته است .\r\nو بعضى « 2 » گفته‌اند كه : بايد عصر را مقدم دارد و آن را قصر يا تمام كند و بعد از آن ظهر را قضا كند ؛ زيرا كه به قدر چهار ركعت در آخر وقت در جايى كه تمام كردن جايز باشد مخصوص عصر است و ظهر را در آن نمىتوان كرد . و اين قول ، ضعيف است و معتمد ، قول اول است .\r\n\r\nفصل دوم : در بعضى احكام كه متعلّق است به نماز سفر\r\nو در آن چند مسأله است :\r\n\r\nمسألهء اول : كسى كه داند در سفر بايد نماز قصر شود\r\nو عمدا آن را تمام كند ، نمازش باطل است و اعادهء آن در وقت ، و قضا در خارج وقت لازم است . و اگر از راه فراموشى تمام كند ، پس اگر در حين تذكر وقت نماز باقى باشد ، بايد آن را اعاده كند و اگر وقت گذشته باشد ، نمازش صحيح است و قضا بر او لازم نيست . و كسى كه جاهل به حكم باشد ، يعنى نداند كه در سفر بايد نماز قصر شود ، هرگاه نماز را تمام كند ، نمازش صحيح است و هيچ يك از اعاده در وقت و قضا در خارج وقت بر او لازم نيست . و اين ، يكى از مواضعى است كه جاهل مسأله در آن معذور است .\r\n\r\n\r\n","description":"","footnote":"\r\n( 1 ) . إيضاح الفوائد 1 : 161 و 162 .\r\n( 2 ) . مدارك الأحكام 4 : 471 .\r\n","page_name":" 537 ","page_number":537},
  {"content":"\r\n\r\nو خلاف است در اين كه معذور بودن آيا مخصوص كسى است كه در اصل نداند كه قصر در سفر واجب است يا شامل هر جاهل به بعضى از احكام سفر نيز هست ؛ مثل كسى كه نداند كثير السفر هرگاه ده روز اقامت كند ، حكم كثرت سفر او باطل مىشود و بايد قصر كند و به اين جهت نماز را تمام كند ، و انسب به قواعد ، اول است .\r\nو كسى كه فرض او تمام باشد و از راه جهل به مسأله نماز را قصر كند ، در صحت نماز او خلاف است . و اقرب ، بطلان نماز و وجوب اعاده و قضا است ، مگر در يك صورت كه صحت آن از نص رسيده است و آن اين است كه كسى كه در شهرى قصد اقامت ده روز كند و از روى جهل ، نماز را قصر كند و تمام نكند كه نظر به نص ، نماز او صحيح است و اعاده بر او لازم نيست . و اگر از روى فراموشى قصر كند ، بايد اعاده كند .\r\nو اگر مسافرى نماز را قصر كند و بعد معلوم شود كه به حدّ ترخّص نرسيده بود ، آن نماز صحيح نيست و اعاده‌اش لازم است . و اگر فعل منافى به جا نياورده باشد ، آن را تمام كند .\r\n\r\nمسألهء دوم : اگر كسى در وطن باشد كه وقت نماز داخل شود\r\nو از اول وقت مقدار طهارت و نماز تمام يا زياده بگذرد و در وطن نماز را نكند و به سفر رود و بعد از رسيدن به حدّ ترخّص خواهد نماز كند ، اقوى آن است كه بايد نماز را قصر كند . و اگر اين نماز فوت شود ، بايد قضاى آن نيز قصر شود .\r\nو اگر از سفر به وطن آيد و در وقت مسافر بودن ، وقت نماز داخل شود و از اول وقت مقدار طهارت و نماز قصر بگذرد و نماز نكرده داخل وطن شود ، بايد نماز را تمام كند ، و اگر چه در وقت بيشتر از مقدار طهارت و يك ركعت باقى نباشد . و اگر اين نماز فوت شود ، قضاى آن نيز تمام است .\r\n\r\nمسألهء سيم : هرگاه كسى به قصد سفرى كه به حدّ مسافت باشد از وطن بيرون رود\r\nو پيش از قطع مسافت ، مانعى به هم رسد كه نتواند برود و در آن موضع كه مانع به هم رسيده بماند ، پس اگر از نيّت سفر رجوع نكند و آن موضع به حدّ ترخّص رسيده باشد ، بايد نماز را قصر كند و اگر از نيّت سفر رجوع كند يا آن موضع به حدّ ترخّص\r\n\r\n","description":"","footnote":"","page_name":" 538 ","page_number":538},
  {"content":"\r\n\r\nنرسيده باشد ، بايد نماز را تمام كند . و در اين حكم ، فرقى ميان سفر خشكى و دريايى نيست .\r\n\r\nمسألهء چهارم : اگر كسى از وطن خود به قصد مسافت بيرون رود\r\nو به جهت قضاى حاجتى برگردد ، پس اگر در برگشتن به موضعى رسد كه اذان را بشنود و خواهد در آنجا نماز كند ، بايد تمام كند . و اگر در موضعى باشد كه اذان را نشنود ، بايد نماز را قصر كند .\r\nو همچنين است حكم ، اگر سفر دريا كند و باد او را برگرداند . و در اين حكم ، محل اقامت ده روز مثل وطن نيست ، بلكه اگر كسى از محل اقامت ده روز ، سفر كند و به جهت حاجتى برگردد ، بايد نماز را قصر كند ؛ خواه به موضع شنيدن اذان نرسيده باشد يا رسيده باشد . مگر اين كه از نيّت سفر برگردد ، كه در اين صورت در هر دو موضع بايد نماز را تمام كند .\r\n\r\nمسألهء پنجم : هرگاه كسى به نيّت مسافت شرعى سفر كند\r\nو بعد از رسيدن به حدّ ترخّص نماز را قصر كند و بعد از آن از نيّت سفر عدول كند و برگردد ، آن نماز ، صحيح است و اعادهء آن لازم نيست .\r\n\r\nمسألهء ششم : هرگاه كسى در سفر باشد كه وقت نافلهء ظهر داخل شود\r\nو بعد از آن ، نماز نكرده سفر كند ، سنّت است كه آن نافله را به جا آورد « 1 » اگر چه در سفر باشد . پس اگر آن را در وقت به جا آورد ، نيّت ادا مىكند . و اگر در خارج وقت به جا آورد ، نيّت قضا مىكند .\r\n\r\nمسألهء هفتم : سنّت است كه مسافر بعد از هر نماز قصر\r\n، سى مرتبه تسبيحات اربع بخواند .\r\n\r\nمسألهء هشتم : سنّت است از براى مسافر كه ميان دو فريضه جمع كند\r\n، هرگاه در وقت مشترك باشد ؛ يعنى نماز اول را با اذان و اقامه به جا آورد و در نماز دوم به اقامهء\r\n\r\n\r\n","description":"","footnote":"\r\n( 1 ) . در ثبوت اين حكم مطلقا ، تأمل است . ( احمد )\r\n","page_name":" 539 ","page_number":539},
  {"content":"\r\n\r\nتنها اكتفا كند و بدون فاصله و تأخير در ميان دو نماز ، نماز دوم را به جا آورد .\r\n\r\nمسألهء نهم : مكروه است سفر دريا خصوصا از براى تجارت\r\n، و در وقت اضطراب كشتى ، داخل شدن بر آن حرام است . و اگر كسى از راه اضطرار مبتلا به سفر دريا شود ، سنّت است كه چون داخل كشتى شود آيه  وَ ما قَدَرُوا اللَّهَ حَقَّ قَدْرِهِ *  « 1 » را تا آخر بخواند ؛ پس بگويد :  بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ  « 2 » .\r\nو در وقت اضطراب و تموج دريا ، بر پهلوى راست تكيه كند و بگويد : « بسم اللّه اسكن بسكينة اللّه و قرّ بقرار اللّه و اهد بإذن اللّه و لا قوّة إلّا باللّه » .\r\n\r\nمسألهء دهم : سنّت مؤكّد است كه مسافر تحت الحنك ببندد\r\n، يعنى گوشهء عمامهء خود را به زير حنك خود گرداند و از طرف ديگر بند كند . و از حضرت صادق عليه السّلام مروى است « 3 » كه هر كه در وقت بيرون شدن از خانهء خود به سفر ، عمامه بر سر خود نهد ، من ضامن مىشوم از براى او كه صحيح و سالم به خانهء خود معاودت كند .\r\n\r\n\r\n","description":"","footnote":"\r\n( 1 ) . الانعام ( 6 ) : 91 .\r\n( 2 ) . هود ( 11 ) : 41 .\r\n( 3 ) . بحار الأنوار 73 : 166 ، ح 4 .\r\n","page_name":" 540 ","page_number":540},
  {"content":"\r\n\r\n\r\nمطلب پنجم : در ساير نمازهاى واجبى كه غير نماز يوميه است و در آن چند مقصد است :\r\n\r\nمقصد اول در نماز جمعه و در آن چند فصل است :\r\n\r\nفصل اول : در بيان حكم نماز جمعه در زمان غيبت\r\nبدان كه خلافى در ميان علما نيست كه با وجود حضور امام معصوم عليه السّلام يا نائب خاص او ، نماز جمعه واجب است . و خلاف در اين است كه در زمان غيبت امام عليه السّلام چون اين زمان ، حكم نماز جمعه چيست ؟ و آن چه مشهور ميان متقدمين و متأخرين است و در نظر فقير راجح است ، آن است كه نماز جمعه ( در زمان غيبت واجب تخييرى است ؛ يعنى مكلّف مخير است ميان گذاردن نماز جمعه ) « 1 » و نماز ظهر . ليكن گذاردن جمعه ، افضل و ثواب آن بيشتر است .\r\nو لازم نيست كه پيش نماز مجتهد باشد . و بعضى « 2 » از قائلين به وجوب تخييرى ،\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . الدروس الشرعيّة 1 : 186 ؛ رسالة الجمعة ( ضمن رسائل المحقّق الكركي ) 1 : 163 .\r\n","page_name":" 541 ","page_number":541},
  {"content":"\r\n\r\nاجتهاد پيش نماز را لازم دانسته‌اند و گفته‌اند : اين وجوب ، مشروط به وجود مجتهد عادل است و اگر پيش نماز ، عادل غير مجتهد باشد ، نماز گذاردن آن صورتى ندارد . و حق آن است كه هر عادلى كه در نماز جماعت ، امامت او جايز است مىتواند نماز جمعه را بكند ، ليكن واجب است كه به تقليد مجتهد حى باشد . و اگر عادل غير مجتهد ، بدون تقليد مجتهد حى ، نماز جمعه كند ، بلا شبهه نماز او بىصورت است .\r\nو جايز است كه كسى به جهت احتياط ، ميان جمعه و ظهر جمع كند ؛ يعنى بعد از نماز جمعه نماز ظهر را نيز بكند . و ظاهر آن است كه اين جمع از براى مجتهد ، مخير و [ از براى 
  ] مقلّد آن ، واجب باشد . و از براى مجتهدى كه يك طرف را به ظنّ اجتهادى ترجيح داده باشد ، سنّت باشد . و از براى شخصى كه علم قطعى به وجوب يا تحريم آن داشته باشد ، حرام باشد . و وجود قسم آخر ، گويا در زمان غيبت ممكن نباشد . پس حرمت جمع ، منحصر به زمان حضور امام است كه در آن وقت ، واجب بودن نماز جمعه تعيينى است . پس جمع ميانهء آن و ظهر ، حرام و بىصورت است .\r\nو بعضى « 1 » در زمان غيبت ، نماز جمعه را حرام مىدانند ( و نماز ظهر را متعين مىدانند . و بعضى « 2 » نماز جمعه را واجب عينى مىدانند ) « 3 » و ظهر را جايز نمىدانند . و اين دو قول ، ضعيف است .\r\n\r\nفصل دوم : در كيفيت و شروط نماز جمعه\r\nبدان كه نماز جمعه دو ركعت است كه مسبوق به خواندن دو خطبه باشد . و دانستى كه وجوب عينى ، مشروط به حضور امام است و در زمان غيبت ، وجوب عينى ساقط است .\r\nو واجب است بر وجوب تخييرى به شروطى چند كه با وجود تحقق آن شروط ،\r\n\r\n\r\n","description":"","footnote":"\r\n( 1 ) . مسائل الميافارقيات ( ضمن رسائل الشريف المرتضى ) 1 : 272 ؛ المراسم : 261 ؛ السرائر 1 : 304 .\r\n( 2 ) . مدارك الأحكام 4 : 21 ؛ بحار الأنوار 86 : 146 ؛ الحدائق الناضرة 9 : 355 .\r\n( 3 ) . در نسخهء « الف » موجود نيست .\r\n","page_name":" 542 ","page_number":542},
  {"content":"\r\n\r\nنماز صحيح است . و اگر بعضى از آن شروط حاصل نباشد ، صحيح نيست و واجب است كه ظهر به جا آورده باشد . و آن شروط ، چند چيز است :\r\n\r\nاول : ملاحظهء وقت نماز جمعه است\r\n، و وقت آن - بنابر اقوى و اشهر - از زوال آفتاب است تا وقتى كه سايهء هر چيزى مثل آن شود .\r\nو بعضى « 1 » گفته‌اند كه : وقت نماز جمعه مىكشد تا وقت ظهر . و اين ضعيف است . و در اينجا چند مسأله است كه بايد بيان شود :\r\nمسألهء اول : اگر كسى در وقت نماز جمعه شروع در نماز كند و پيش از فارغ شدن از نماز ، وقت منقضى شود ، بعضى « 2 » گفته‌اند : واجب است تمام كردن آن به قصد نماز جمعه ، و اگر چه تكبير احرام تنها را در وقت دريابد و بعد از تكبير احرام ، بلا فاصله وقت منقضى شود . و مقتضاى قواعد آن است كه اگر يك ركعت را در وقت دريابد ، بايد آن را به قصد نماز جمعه تمام كند و تمام نماز جمعه را دريافته است . و اگر در وقت ، كمتر از يك ركعت [ را 
  ] دريابد ، نماز جمعه را در نيافته است و تمام كردن آن به قصد نماز جمعه صورتى ندارد .\r\nمسألهء دوم : هرگاه كسى نماز جمعه را نكند تا وقت آن بگذرد ، قضا كردن آن مشروع نيست ، بلكه بايد ظهر را بكند . پس اگر وقت ظهر باقى باشد ، بايد آن را ادا كند و اگر باقى نباشد ، آن را قضا كند .\r\nمسألهء سيم : اگر كسى نماز جمعه را واجب عينى داند و از روى عمد يا فراموشى نماز ظهر را به جا آورد ، آن نماز بىصورت است و واجب است كه سعى كند كه نماز جمعه را به جا آورد . پس اگر آن را دريابد ، فهو المطلوب و الّا بايد نماز ظهر را اعاده كند و نماز ظهرى كه اول كرده بود كافى نيست . بلى ، اگر از راه فراموشى ظهر را به جا آورد و بعد از آن معلوم شود كه در آن روز متمكن از به جا آوردن نماز جمعه حاصل نبود ، يحتمل كه آن نماز صحيح باشد .\r\n\r\n\r\n","description":"","footnote":"\r\n( 1 ) . المبسوط 1 : 147 ؛ السرائر 1 : 301 ؛ الدروس الشرعيّة 1 : 188 .\r\n( 2 ) . المبسوط 1 : 145 ؛ قواعد الأحكام 1 : 283 ؛ الألفية : 73 .\r\n","page_name":" 543 ","page_number":543},
  {"content":"\r\n\r\nمسألهء چهارم : اگر در اول وقت ، شرايط نماز جمعه حاصل نباشد ، ليكن اميد باشد كه پيش از خروج وقت به هم رسد ، بايد بر سبيل وجوب يا استحباب صبر كند تا كيفيت حال ظاهر شود .\r\nو بعضى « 1 » گفته‌اند كه : جايز است كه صبر نكند و در اول وقت ، ظهر را بكند و آن صحيح خواهد بود ، و اگر چه بعد ، شرايط جمعه متحقق شود . و اين حكم با وجوب عينى جمعه منافات دارد .\r\nمسألهء پنجم : اگر كسى يقين يا ظن غالب داشته باشد كه از وقت نماز جمعه به قدرى باقى است كه در آن وقت ، قدر واجب از دو خطبه و دو ركعت به جا آورده باشد ، به جا آوردن آن در نزد قايل به وجوب عينى ، واجب و در نزد قايل به تخير ، مستحب است .\r\nو اگر يقين يا ظن غالب داشته باشد كه وقت اين قدر باقى نيست كه در آن اقل واجب از نماز جمعه به عمل آيد ، در اين صورت نماز جمعه فوت شده و واجب است كه ظهر را به جا آورد .\r\nو بعضى « 2 » گفته‌اند « 3 » كه : اگر وقت اين قدر باقى باشد كه قدر واجب از دو خطبه و يك ركعت نماز در آن تواند به عمل آورد ، بايد آن را به جا آورد و نماز را تمام كرد .\r\nمسألهء ششم : هرگاه مأموم در ركعت دوم امام برسد و ركعت دوم را دريابد ، نماز جمعه را دريافته است - و اگر چه به ركعت اول و دوم خطبه نرسيده باشد - و بعد از فراغ امام ، بايد ركعت ديگر را خود به جا آورد . و اگر در ركعت دوم وقتى برسد كه پيش نماز در ركوع باشد و پيش از آن كه سر بردارد ركوع كند ، ركعت دوم را دريافته است ، بنابر اقوى .\r\n\r\n\r\n","description":"","footnote":"\r\n( 1 ) . شرائع الإسلام 1 : 87 ؛ قواعد الأحكام 1 : 287 ؛ ذكرى الشيعة 4 : 156 .\r\n( 2 ) . الدروس الشرعيّة 1 : 188 ؛ الموجز الحاوي ( ضمن الرسائل العشر ) : 88 ؛ مسالك الأفهام 1 : 235 .\r\n( 3 ) . قول بعض در نظر حقير اظهر است . ( احمد )\r\n","page_name":" 544 ","page_number":544},
  {"content":"\r\n\r\nو سيد مرتضى « 1 » و شيخ طوسى و جمعى ديگر از اصحاب را اعتقاد آن است كه هر كه تكبير ركوع ركعت دوم را دريابد ، آن ركعت را دريافته است و اگر تكبير را درنيابد ، آن ركعت را درنيافته است ، و اگر چه ركوع را با امام دريابد .\r\nو اگر كسى تكبير گويد و ركوع كند و بعد از آن شك كند كه در وقتى كه او ركوع نمود پيش نماز در ركوع بود يا سر برداشته بود ، در اين صورت جمعه را در نيافته است و واجب است كه نماز ظهر را به جا آورد .\r\n\r\nشرط دوم : از شروط صحت نماز جمعه آن است كه به جماعت گذارده شود\r\n، پس فرادا گذاردن آن بىصورت است .\r\n\r\nشرط سيم : عدد است\r\n، و در تعيين كمتر عددى كه به آن جمعه منعقد مىشود خلاف است : بعضى « 2 » هفت نفر را دانسته‌اند . و اقوى و مشهور آن است كه پنج نفر كافى است كه يكى از ايشان پيش نماز باشد .\r\nو اگر اقل عدد كه پنج نفر باشد جمع شوند و در اثناى خطبه يا بعد از خطبه پيش از داخل شدن در نماز بعضى بروند ، نماز جمعه ساقط مىشود ؛ مگر اين كه بدون فاصلهء معتدّ به عود كنند ، كه در اين صورت ، اگر در اثناى خطبه رفته باشد ، بايد امام از جايى كه خطبه را واگذاشته بود شروع كرده تمام كند و اگر ايشان عود نكند و جماعتى ديگر بيايند ، بايد امام خطبه را از سر بگيرد . و اگر اقل عدد با امام اقتدا كنند و داخل نماز شوند و در اثناى نماز ، به جهت عذرى بعضى نماز را ترك كرده بروند ، در اين صورت هر كه باقى مانده باشد - و اگر چه پيش نماز تنها باشد - بايد نماز را تمام كند .\r\n\r\nشرط چهارم : خواندن دو خطبه است پيش از نماز جمعه\r\nكه هر يك از آن دو خطبه مشتمل باشد بر حمد و ثناى خدا و صلوات بر پيغمبر و آل او و وعظ و يك سورهء كوتاه . و جايز است كه در خطبهء دوم به عوض يك سوره ، يك آيهء تام الفائده\r\n\r\n\r\n","description":"","footnote":"\r\n( 1 ) . النهاية : 114 ؛ المهذّب 1 : 82 ؛ و ر . ك : ذكرى الشيعة 4 : 448 ؛ مفتاح الكرامة 3 : 128 .\r\n( 2 ) . من لا يحضره الفقيه 1 : 411 ، ح 1220 ؛ المبسوط 1 : 143 ؛ الوسيلة : 103 .\r\n","page_name":" 545 ","page_number":545},
  {"content":"\r\n\r\nبخواند و بهتر آن است كه آيهء  إِنَّ اللَّهَ يَأْمُرُ بِالْعَدْلِ وَ الْإِحْسانِ  « 1 » [ را 
  ] تا آخر بخواند . و بهتر آن است كه در خطبهء دوم ، طلب آمرزش از براى مؤمنان كند .\r\nو در اينجا چند مسأله است كه بايد به آن اشاره شود :\r\nمسألهء اول : بعضى « 2 » گفته‌اند كه : حمد در دو خطبه بايد به صيغهء الحمد للّه باشد . و اين دليلى ندارد ، بلكه به هر صيغه كه مسمّاى حمد به عمل آيد كافى است .\r\nمسألهء دوم : جمعى « 3 » گفته‌اند كه : ترتيب در ميان اجزاى خطبه لازم است ، يعنى بايد ابتدا به حمد شود ، پس به صلوات ، پس به وعظ ، پس به قرائت سوره . و اين ، احوط است و اگر چه در وجوب آن محل تأمّل است .\r\nمسألهء سيم : واجب است كه خطيب در وقت خطبه خواندن ايستاده باشد و يا آرام باشد ؛ مگر اين كه عذرى داشته باشد . و اگر با وجود قدرت بر ايستادن ، نشسته خطبه بخواند ، نماز او و نماز هر كه بر آن مطّلع شود باطل است .\r\nو همچنين واجب است كه در وقت خطبه خواندن با وضو باشد و بدن و لباس او از نجاست ظاهرى پاك باشد . و ظاهر آن است كه اين دو چيز ، يعنى طهارت از حدث و خبث بر مأمومين واجب نباشد . و خطبه را به قدرى بلند بخواند كه هر دو خطبه را به پنج نفر از حاضران يا زياده بشنواند .\r\nو واجب است كه ما بين دو خطبه لحظه‌اى بنشيند و در حال نشستن ، طمأنينه و آرام به عمل آيد . و اولى آن است كه در حال نشستن ساكت باشد . و در حديثى « 4 » وارد شده كه بايد نشستن ، به قدر خواندن سورهء   « قُلْ هُوَ اللَّهُ »   باشد . و اگر به جهت عدم قدرت ، خطبه را نشسته بخواند ، بايد ما بين دو خطبه را به سكوتى فاصله گذارد .\r\nمسألهء چهارم : واجب است كه دو خطبه را امام بخواند نه ديگرى .\r\n\r\n\r\n","description":"","footnote":"\r\n( 1 ) . النحل ( 16 ) : 90 .\r\n( 2 ) . ذكرى الشيعة 4 : 137 ؛ جامع المقاصد 2 : 394 ؛ مسالك الأفهام 1 : 237 .\r\n( 3 ) . ذكرى الشيعة 4 : 138 ؛ جامع المقاصد 2 : 397 ؛ مسالك الأفهام 1 : 237 ؛ الموجز الحاوي ( ضمن الرسائل العشر ) : 88 .\r\n( 4 ) . وسائل الشيعة 7 : 343 ، باب 25 من أبواب صلاة الجمعة و آدابها ، ح 3 .\r\n","page_name":" 546 ","page_number":546},
  {"content":"\r\n\r\nو بعضى « 1 » از مجتهدين ، اتحاد خطيب و امام را لازم ندانسته و تجويز مغايرت نموده‌اند . و اصح وجوب اتحاد است .\r\nمسألهء پنجم : جمعى « 2 » واجب دانسته‌اند كه مأمومين گوش به دو خطبه دهند و متوجه شنيدن آن باشند . و بعضى « 3 » واجب ندانسته‌اند . و اول احوط است . و بعضى « 4 » ، سخن گفتن مأمومين را در اثناى خطبه حرام دانسته‌اند . و بعضى « 5 » حرام ندانسته‌اند ، بلكه مكروه دانسته‌اند . و اول احوط است .\r\nو بعضى « 6 » گفته‌اند كه : امام در اينجا مثل مأموم است ، يعنى حرف زدن او نيز حرام يا مكروه است . و بعضى « 7 » حكم را تخصيص به مأمومين داده و سخن گفتن امام را تجويز كرده‌اند . و به هر تقدير ، شبهه [ اى 
  ] نيست كه اگر بعضى از مأمومين در اثناى خطبه تكلم كنند ، دغدغه در نماز ايشان نخواهد بود و اگر چه فعل حرامى كرده خواهد بود .\r\nو ظاهر آن است كه كسى كه كر باشد يا بسيار دور باشد كه خطبه را نشنود ، حرف زدن او حرام و مكروه نيست . و تحريم يا كراهت ، مخصوص حال خطبه خواندن است ، پس پيش از شروع در آن و بعد از فراق از آن ، حرمت و كراهتى نيست .\r\nمسألهء ششم : واجب است كه خطبه به لفظ عربى باشد و اگر در ميان مأمومين به قدر اقل عدد عربى فهم نباشد ، بعضى « 8 » گفته‌اند كه : باز واجب است كه عربى باشد و به غير عربى جايز نيست . و بعضى « 9 » گفته‌اند كه : واجب است به غير عربى باشد . و\r\n\r\n\r\n","description":"","footnote":"\r\n( 1 ) . نهاية الإحكام 2 : 18 ؛ الجعفرية ( ضمن رسائل المحقّق الكركي ) 1 : 131 .\r\n( 2 ) . النهاية : 105 ؛ السرائر 1 : 295 ؛ نهاية الإحكام 2 : 37 ؛ البيان : 189 .\r\n( 3 ) . المبسوط 1 : 148 ؛ المعتبر 2 : 294 ؛ قواعد الأحكام 1 : 285 .\r\n( 4 ) . النهاية : 105 ؛ السرائر 1 : 295 ؛ البيان : 189 .\r\n( 5 ) . المبسوط 1 : 147 ؛ المعتبر 2 : 295 ؛ قواعد الأحكام 1 : 285 .\r\n( 6 ) . جامع المقاصد 2 : 402 ؛ مسالك الأفهام 1 : 244 ؛ المقتصر : 80 .\r\n( 7 ) . نهاية الإحكام 2 : 38 ؛ البيان : 189 ؛ الموجز الحاوي ( ضمن الرسائل العشر ) : 88 .\r\n( 8 ) . روض الجنان 2 : 760 ؛ الحدائق الناضرة 10 : 95 .\r\n( 9 ) . جامع المقاصد 2 : 397 .\r\n","page_name":" 547 ","page_number":547},
  {"content":"\r\n\r\nبعضى « 1 » گفته‌اند : در اين صورت ، نماز جمعه ساقط است . و اول اظهر است ، ليكن اولى آن است كه قدرى فارسى با عربى ضم كند .\r\nمسألهء هفتم : ابتداى وقت خطبه خواندن ، زوال آفتاب است و قبل از زوال ، خواندن آن جايز نيست . و بعضى « 2 » تجويز كرده‌اند كه در نزديكى زوال خوانده شود . و اول اصح است .\r\nو سنّت است كه خطيب ، فصيح و بليغ باشد و با عمامه و ردا باشد و در وقت خطبه خواندن ، بر عصا يا شمشير يا كمان تكيه كند . و چون بر منبر برآيد ، سلام بر حاضران كند و بعد از سلام ، آن قدر بر منبر بنشيند كه مؤذن اذان را بگويد و بعد از آن ، شروع در خطبه نمايد . و سنّت است كه بسيار خطبه را طول ندهد .\r\n\r\nشرط پنجم : آن كه از موضعى كه نماز جمعه گذارده مىشود\r\nتا موضعى كه نماز جمعه ديگر گذارده مىشود ، كمتر از يك فرسخ نباشد . بلكه بايد ما بين دو موضع كه نماز جمعه مىشود ، يك فرسخ يا زياده فاصله باشد . پس اگر دو جماعت در دو جا نماز جمعه گذارند ، اگر ميان ايشان يك فرسخ يا زياده فاصله باشد ، نماز هر دو صحيح است و اگر ميان ايشان كمتر از يك فرسخ فاصله باشد ، پس اگر هر دو يك بار شروع در نماز كرده باشند ، نماز هر دو باطل است ؛ خواه هر دو در يك شهر باشند و خواه در دو شهر و خواه در ميان ايشان نهرى فاصله باشد و خواه نباشد . و اگر يك كدام بر ديگرى سبقت گرفته باشد - و اگر چه به تكبير احرام تنها باشد - نماز او صحيح است و نماز لاحق باطل است ؛ خواه جماعت لاحق علم به سبقت جماعت اول داشته باشند يا نداشته باشند ، بلكه بعد از فراغ از نماز معلوم ايشان شود كه نماز جمعهء ديگرى بر نماز جمعهء ايشان سبقت داشته است . و بعضى « 3 » در اين صورت « 4 » ،\r\n\r\n\r\n","description":"","footnote":"\r\n( 1 ) . مدارك الأحكام 4 : 35 .\r\n( 2 ) . المبسوط 1 : 151 ؛ المهذّب 1 : 103 .\r\n( 3 ) . مدارك الأحكام 4 : 46 ؛ ذخيرة المعاد : 312 ؛ الحدائق الناضرة 10 : 131 .\r\n( 4 ) . دور نيست كه گفته شود كه اگر لاحق ، احتمال وقوع جمعهء ديگر ندهد ، نماز او باطل است و اگر اصلا احتمال ندهد ، نماز او صحيح است . ( احمد )\r\n","page_name":" 548 ","page_number":548},
  {"content":"\r\n\r\nاحتمال صحّت نماز متأخر را داده‌اند .\r\nو بدان كه بعضى « 1 » گفته‌اند كه : نماز آن كه سابق است وقتى صحيح است كه هيچ يك از سابق و لاحق ، علم به نماز ديگرى نداشته باشد . و اگر سابق داند كه نمازى ديگر گذارده مىشود ، نماز او صحيح نيست . و حق آن است كه اگر سابق داند كه نماز او سبقت دارد بر نماز ديگر ، نمازش صحيح است و خللى در آن نيست . بلى ، اگر داند كه نمازى ديگر در آن وقت مىشود و نداند كه كدام يك از دو نماز مقدم است ، نماز او بىصورت است و اگر چه در واقع مقدم باشد .\r\nو مخفى نماند كه در وقتى كه مسافت ميان دو نماز جمعه كمتر از يك فرسخ باشد ، چهار صورت متصوّر است :\r\nصورت اول : آن كه اقتران و اتفاق آن دو نماز در وقت ، معلوم باشد . و معلوم شدن اين ، زمانى است كه هر دو پيش نماز در يك وقت تكبير احرام گويند ، و در اين صورت - هم چنان كه مذكور شد - هر دو نماز باطل است و واجب است كه هر دو فرقه جمع شوند و با هم يك نماز به جا آورند يا به قدر يك فرسخ و زياده از هم دور شوند و دو نماز به جا آورند . و اگر به جهت گذشتن وقت يا عذرى ديگر به جا آوردن نماز جمعه به هيچ طريقى ممكن نباشد ، بايد هر دو فرقه نماز ظهر به جا آورند .\r\nصورت دوم : آن كه نماز يكى از آن دو فرقه ، سابق باشد و تعيين آن فرقه و سبقت نماز ايشان معلوم باشد ؛ به اين نحو كه مشاهده شود كه يك كدام ابتدا تكبير احرام گويند و بعد از ايشان فرقهء ديگر . در اين صورت ، نماز سابق صحيح است و نماز فرقهء لاحق باطل است . و بر ايشان لازم است كه ملحق با فرقهء سابقه شوند و به پيش نماز ايشان اقتدا كنند ، يا از فرقهء سابقه به قدر فرسخ يا زياده دور شوند و خود نماز كنند . و اگر هيچ يك از اين دو طريق ممكن نباشد ، نماز ظهرى به جا آورند .\r\nصورت سيم : آن كه يقين باشد كه يكى از آن دو نماز ، سابق است ، ليكن معلوم نباشد\r\n\r\n\r\n","description":"","footnote":"\r\n( 1 ) . روض الجنان 2 : 781 .\r\n","page_name":" 549 ","page_number":549},
  {"content":"\r\n\r\nكه آن سابق كدام است ؛ خواه از ابتدا معلوم نبوده يا ابتدا معلوم بوده كه سابق كدام است و بعد اشتباه به هم رسيده . و در اين صورت ، نماز هر دو باطل است و بايد هر دو در آن شهر يا موضعى كه نماز كرده‌اند بيرون روند و از يكديگر به حدّ [ يك 
  ] فرسخ يا زياده دور شوند و نماز جمعه به جا آورند .\r\nو جايز است كه بعد از دور شدن از شهر به قدر مذكور ، هر دو بر سبيل اجتماع در يك جا نماز جمعه كنند . و اگر نماز جمعه به طريق مذكور ممكن نشود ، بايد ظهر به جا آورند . و جايز نيست كه هر دو در موضع نماز اول بر سبيل اجتماع نماز جمعه كنند . و همچنين جايز نيست كه يك فرقه در آنجا نماز جمعه كنند و فرقهء ديگر در مسافت فرسخ يا زياده نماز كنند .\r\nصورت چهارم : آن كه هيچ يك از سبقت و اقتران در آن دو نماز معلوم نباشد ؛ يعنى قدر ثابت اين باشد كه آن دو نماز گذارده شده ، و ليكن مشتبه باشد كه آيا آن دو نماز مقارن بوده يا يكى بر ديگرى سابق بوده . و در اين صورت بعضى « 1 » گفته‌اند كه : بايد هر دو فرقه به نحوى كه در صورت سيم مذكور شد نماز جمعه را به جا آورند .\r\nو بعضى « 2 » گفته‌اند كه : بايد جمعه و ظهر هر دو را به جا آورند . و اين بنابر قول به وجوب عينى نماز جمعه ، احوط و اولى است . و بنابر مذهب مختار ، امر ، سهل است .\r\n\r\nشرط ششم : آن كه امام نماز جمعه ، قابليت امامت داشته باشد .\r\nو سابقا مذكور شد كه هر كه قابل نماز جماعت باشد ، مىتواند نماز جمعه را به جا آورد ، به شرطى كه مأذون از قبل مجتهد باشد ، و لازم نيست كه مجتهد باشد . هم چنان كه بعضى « 3 » قايل شده‌اند . و شروطى كه در امام جمعه معتبر است در صحت نماز جماعت مذكور شد .\r\n\r\n\r\n","description":"","footnote":"\r\n( 1 ) . جامع المقاصد 2 : 414 ؛ مدارك الأحكام 4 : 47 ؛ ذخيرة المعاد : 313 .\r\n( 2 ) . نهاية الإحكام 2 : 31 ؛ إيضاح الفوائد 1 : 124 ؛ الموجز الحاوي ( ضمن الرسائل العشر ) : 87 .\r\n( 3 ) . ذكرى الشيعة 4 : 104 ؛ روض الجنان 2 : 773 ؛ مفاتيح الشرائع 1 : 18 .\r\n","page_name":" 550 ","page_number":550},
  {"content":"\r\n\r\n\r\nفصل سيم : در بيان آن كه نماز جمعه بر چه اشخاص واجب عينى يا تخييرى است ، و از چه اشخاص ساقط است .\r\nبدان كه تعلّق تكليف به نماز جمعه ، مشروط به چند امر است :\r\nاوّل : بلوغ ؛ پس بر طفل غير بالغ واجب نيست . ليكن از طفل مميّز در حيثيّت تمرين صحيح است و بدل ظهر مىشود .\r\nدوم : عقل ؛ پس ساقط است از ديوانه .\r\nسوم : ذكوريت ؛ يعنى مرد بودن . پس نماز جمعه از زن و خنثى ساقط است .\r\nچهارم : آزادى ؛ پس ساقط است از بندگان . و هر بنده كه جمعى يا بعضى از او به سبب مكاتبه يا غير [ آن 
  ] آزاد شده باشد ، بنابر مشهور وجوب از او ساقط است . و از اخبار اين نمىرسد و به اين جهت بعضى « 1 » گفته‌اند : نماز جمعه ساقط است از كسى كه همهء آن ، بنده باشد . و كسى كه بعضى از او آزاد شده باشد ، نماز جمعه از او ساقط نمىشود .\r\nپنجم : در حضر بودن ؛ پس ساقط است از كسى كه مسافر شرعى باشد ، يعنى قصر نماز بر او لازم باشد . پس مسافرى كه بايد نماز را تمام كند - چون كثير السفر و هر كه سفر او مباح نباشد و كسى كه قصد اقامهء ده روز در موضعى كند يا سى روز با ترديد در موضعى مانده باشد - نماز جمعه از او ساقط است . و ظاهر آن است كه مسافرى كه در يكى از چهار موضع باشد كه در آن مخيّر است ميانهء قصر و اتمام ، نماز جمعه از او ساقط باشد . و بعضى « 2 » گفته‌اند : از او ساقط نيست . و بعضى « 3 » گفته‌اند : مخيّر است ميان كردن و نكردن .\r\nششم و هفتم : بينايى و صحت بدن است ؛ پس ساقط است از كور و بيماران كر چه عاجز از حضور نماز جمعه نباشند . و بعضى « 4 » در سقوط عجز از حضور را شرط\r\n\r\n\r\n","description":"","footnote":"\r\n( 1 ) . المبسوط 1 : 145 ؛ مدارك الأحكام 4 : 49 .\r\n( 2 ) . تذكرة الفقهاء 4 : 91 - 92 .\r\n( 3 ) . الدروس الشرعيّة 1 : 190 ؛ مفتاح الكرامة 3 : 139 .\r\n( 4 ) . إشارة السبق : 97 ؛ نهاية الإحكام 2 : 43 ؛ مسالك الأفهام 1 : 241 .\r\n","page_name":" 551 ","page_number":551},
  {"content":"\r\n\r\nكرده‌اند و اين خلاف ظاهر نصّ است .\r\nهشتم و نهم : بسيار پير و لنگ نبودن ؛ پس پير و شلى كه عاجز از راه رفتن باشد و حاضر شدن بر ايشان شاق باشد ، نماز جمعه از ايشان ساقط است .\r\nدهم : آن كه از موضع او تا جايى كه نماز جمعه گذارده مىشود كمتر از دو فرسخ باشد ؛ پس هر كه موضع او تا جايى كه نماز جمعه گذارده مىشود زياده بر دو فرسخ باشد ، نماز جمعه از او ساقط است ، و اگر دو فرسخ باشد بىزياده و نقصان ، با وجود قدرت آن - بنابر اظهر - موجب سقوط وجوب است ، ليكن استحباب حضور باقى است .\r\nيازدهم : نيامدن باران ؛ پس اگر در وقت نماز جمعه باران ببارد ، نماز جمعه ساقط است . و ظاهر آن است كه در هر وقت و حالى كه حضور نماز جمعه باعث مشقّت شديد يا حرج يا ضرر باشد ، وجوب آن ساقط باشد ؛ مثل اين كه راه ، گل باشد ، به نحوى كه راه رفتن باعث مشقّت شديد باشد ، يا گرما يا سرماى شديد باشد ، به نحوى كه در بيرون رفتن از براى نماز جمعه ، مظنّهء مرض يا زحمت شديد باشد ، يا ترسد كه اگر حاضر به نماز جمعه شود ، ضرر جانى يا مالى از ظالمى يا دزدى به او رسد ، يا مشغول به تجهيز ميّت مسلم يا رعايت حال مريضى باشد كه اگر به نماز جمعه حاضر شود ، ميّت دفن نشود و مريض گاه هست كه هلاك شود .\r\nو مخفى نماند كه مراد از وجوب نماز جمعه در هر جايى كه حكم به وجوب مىشود وجوب عينى است بنابر قول به وجوب عينى . و وجوب تخييرى است بنابر قول به وجوب تخييرى . پس مراد به ساقط شدن وجوب از جماعت مذكوره ، ساقط شدن وجوب عينى است ، نه وجوب تخييرى ؛ زيرا كه ايشان وجوب تخييرى را باطل مىدانند . پس هرگاه وجوب عينى از جماعت مذكوره در نزد قائلين به آن ساقط باشد ، مطلق وجوب از ايشان ساقط خواهد بود . و مراد به سقوط وجوب از جماعت مذكوره در نزد اهل تخيير ، سقوط وجوب تخييرى است ؛ زيرا كه ايشان وجوب عينى را ثابت نمىدانند . پس هرگاه وجوب تخييرى از جماعت مذكوره در نزد ايشان ساقط باشد ، مطلق وجوب در نزد ايشان نيز ساقط خواهد بود .\r\n\r\n","description":"","footnote":"","page_name":" 552 ","page_number":552},
  {"content":"\r\n\r\nو چون اين معلوم شد ، بدان كه اصحاب تصريح كرده‌اند كه از جماعت مذكوره ، زن و غير مكلّف كه طفل و مجنون باشد هرگاه به نماز جمعه حاضر بشوند ، بر ايشان واجب نمىشود و نماز هم به ايشان منعقد نمىشود ؛ يعنى هيچ يك از ايشان محسوب از عدد نمىشود . اما غير طفل و ديوانه و زن از جماعت مذكوره هرگاه متحمل مشقت شوند و به نماز جمعه حاضر شوند ، بعد از حضور ، نماز جمعه بر ايشان واجب خواهد بود و نماز به ايشان منعقد خواهد شد ؛ يعنى هر يك از ايشان محسوب خواهد شد در عددى كه معتبر است در انعقاد نماز جمعه .\r\nو از آن چه مذكور شد ظاهر شد كه مراد از واجب شدن بعد از حضور ، وجوب عينى است بنابر قول به وجوب عينى ، و وجوب تخييرى است بنابر قول به وجوب تخيير . اما در معنا ، انعقاد جمعه به جماعت مذكوره و محسوب شدن ايشان از عدد ، فرقى ميانهء دو قول ظاهر نمىشود .\r\nو بدان كه نماز جمعه هم چنان كه بر اهل شهر واجب است ، بر اهل ده‌ها و صحرانشينان نيز با تحقق شرايط واجب است .\r\n\r\nفصل چهارم : در بيان احكامى كه متعلّق به نماز جمعه است\r\nو در آن چند مسأله است :\r\n\r\nمسألهء اول : كسى كه نماز جمعه بر او واجب باشد\r\n، حرام است بر او كه در روز جمعه بعد از زوال و پيش از نماز جمعه سفر كند . و كسى كه نماز جمعه را واجب عينى نداند ، سفر كردن بر او حرام نيست . و ظاهر آن است كه حرمت سفر در صورتى است كه در آن موضع نماز جمعه بشود و هرگاه نماز جمعه نشود ، حرمت سفر راهى ندارد . و نيز حرمت در صورتى است كه سفر واجب نباشد يا مضطر به سفر كردن نباشد ، پس اگر سفر واجب باشد مثل سفر حج و به جهت حركت قافله و رفقا در وقت زوال ، لا بد باشد كه در آن وقت از بلد بيرون رود ، در اين صورت سفر كردن او در آن وقت حرام نخواهد بود . و همچنين هر سفرى كه در آن وقت ضرور شود و لا بد و\r\n\r\n","description":"","footnote":"","page_name":" 553 ","page_number":553},
  {"content":"\r\n\r\nناچار از آن باشد ، در آن منعى نيست .\r\nو بعضى « 1 » گفته‌اند كه : اگر در سمت راه مسافر ، نماز جمعهء ديگر گذارده شود از جايى كه محل ترخص باشد و مسافر داند كه اگر در وقت زوال از شهر خود بيرون رود آن نماز جمعه را در مىيابد ، در اين صورت سفر او حرام نخواهد بود . و هرگاه قصد او چنان باشد كه به آن نماز حاضر شود ، بعضى « 2 » گفته‌اند كه : حرمت باقى است . و اين اظهر است . و سفر كردن در روز جمعه بعد از نماز جمعه و پيش از زوال جايز است و حرام نيست . بلى ، بعد از طلوع صبح مكروه است تا اول زوال .\r\n\r\nمسألهء دوم : كسى كه نماز جمعه بر او واجب باشد\r\n، حرام است بر او كه بعد از اذان جمعه خريدوفروش كند و پيش از اذان حرام نيست و اگر چه بعد از زوال باشد . و ظاهر آن است كه ساير عقود معاملات نيز حرام باشد . و اكثر آن را حرام ندانسته‌اند . و اقوى آن است كه خريدوفروشى كه در آن وقت واقع شود صحيح است « 3 » و بايد به مقتضاى آن عمل شود ، و اگر چه فاعل آن گناه كرده و فعل حرام به جا آورده .\r\nو اگر نماز جمعه بر بايع و مشترى واجب نباشد ، خواه به جهت آن كه نماز جمعه را واجب عينى نداند يا به جهت اين كه از جماعتى باشند كه جمعه از ايشان ساقط است ، در اين صورت مبايعت ايشان حرام نخواهد بود .\r\nو اگر بر يكى واجب باشد و بر ديگرى واجب نباشد ، شبهه‌اى نيست كه مبايعت نسبت به اول حرام است . و ظاهر آن است كه نسبت به دوم نيز حرام است ؛ زيرا كه فعل او اعانت بر امر حرام است .\r\n\r\nمسألهء سيم : كسى كه نماز جمعه از او ساقط باشد\r\n، يعنى يكى از جماعت مذكوره باشد كه نماز جمعه تعلّق به ايشان نمىگيرد ، جايز است كه در اول وقت ، نماز ظهر را\r\n\r\n\r\n","description":"","footnote":"\r\n( 1 ) . ذكرى الشيعة 4 : 115 ؛ جامع المقاصد 2 : 421 ؛ ذخيرة المعاد : 313 .\r\n( 2 ) . مسالك الأفهام 1 : 243 ؛ مدارك الأحكام 4 : 61 .\r\n( 3 ) . اقوى در نظر حقير آن است كه با وجود امكان نماز جمعه ، بيع صحيح نيست و لازم است به مقتضاى آن عمل شود . ( احمد )\r\n","page_name":" 554 ","page_number":554},
  {"content":"\r\n\r\nبه جا آورد ( و واجب نيست كه آن را تأخير كند تا وقت جمعه بگذرد ؛ بلكه سنت است كه در اول وقت ، نماز ظهر را به جا آورد . ) « 1 » و اگر بعد از به جا آوردن نماز ظهر اتفاق افتد كه به نماز جمعه حاضر شود ، بر او لازم نيست كه جمعه را به جا آورد ، و اگر چه در وقت حضور ، از جماعت مذكوره نباشد . مثل اين كه بنده بعد از به جا آوردن نماز ظهر آزاد شود و به نماز جمعه حاضر شود و يا مريض بعد از به جا آوردن نماز ظهر مرض او رفع شود و به نماز جمعه حاضر شود .\r\n\r\nمسألهء چهارم : اگر كسى به نماز جمعه [ اى 
  ] حاضر شود\r\nكه پيش نماز آن ، قابل امامت نباشد ، خواه مخالف مذهب باشد يا نه ، سنّت است كه ابتدا نماز ظهر خود را به جا آورد و بعد از آن ، اظهار اقتدا كند و دو ركعت نماز با او به نيّت انفراد به جا آورد . و جايز است كه ظهر را مقدم ندارد ، بلكه با آن پيش نماز ، نيّت ظهر كند به انفراد و بعد از فارغ شدن پيش نماز ، برخيزد و دو ركعت باقى مانده را به جا آورد .\r\n\r\nمسألهء پنجم : اذان ثانى در روز جمعه - بنابر مشهور - حرام است .\r\nو بعضى « 2 » مكروه دانسته‌اند .\r\nو مراد از اذان ثانى ، اذان دوم است از براى نماز جمعه كه مؤذن بگويد به قصد اين كه اذان دوم است بعد از آن كه همان مؤذن ، اذان ديگر از براى نماز جمعه گفته باشد ؛ خواه در پيش امام باشد يا در مناره يا در جايى ديگر . و جمعى « 3 » در تفسير آن وجوهى ديگر گفته‌اند و اصح آن است كه مذكور شد .\r\n\r\nمسألهء ششم : هرگاه مأموم به جهت جمعيت و ازدحام در نماز جمعه ، متمكن نشود\r\nكه سجود ركعت اول را با امام دريابد ، جايز نيست كه بر پشت ديگران يا بر پاهاى خود سجود كند ، بلكه بايد صبر كند تا متمكن از سجود بر زمين شود . پس اگر بعد از برخاستن پيش نماز به ركعت دوم متمكن شود كه سجود كند و پيش از آن كه\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . المبسوط 1 : 149 ؛ المعتبر 2 : 296 ؛ الدروس الشرعيّة 1 : 191 .\r\n( 3 ) . ر . ك : مفتاح الكرامة 3 : 152 .\r\n","page_name":" 555 ","page_number":555},
  {"content":"\r\n\r\nپيش نماز از ركوع ركعت دوم فارغ شود به او رسد كه در ركوع ركعت دوم متابعت پيش نماز نمايد ، بايد چنان كند و نمازش صحيح خواهد بود . و اگر از اين متمكن نشود ، بايد به ركعت دوم برنخيزد ، بلكه بايد صبر كند تا امام داخل به سجود ركعت دوم شود و با او دو سجده را به جا آورد به نيّت آن كه آن دو سجدهء ركعت اول است ، و بعد از تسليم امام برخيزد و ركعت دوم خود را به جا آورد .\r\nو اگر دو سجده را به جا آورد به نيّت اين كه از ركعت دوم است ، بعضى « 1 » گفته‌اند كه :\r\nنمازش باطل است . و بعضى « 2 » گفته‌اند كه : بايد آن دو سجده را دست بردارد و سجدهء ديگر به جا آورد به نيّت آن كه از ركعت اول است ، تا يك ركعت نماز را دريافته باشد ، و بعد از تسليم امام برخيزد و ركعت دوم را به جا آورد ، و زيادتى دو سجده در اينجا باعث بطلان نيست . و بعضى « 3 » اخبار ، صريح در اين قول است و عمل به آن بعيد نيست .\r\nو اين خلاف در صورتى است كه نيّت كند كه آن دو سجده از ركعت دوم است ، و اگر غافل از نيّت باشد و قصد هيچ يك از اين كه از ركعت اول است يا ركعت دوم نكند ، ظاهر آن است كه محسوب از ركعت اول شود و يك ركعت نماز او صحيح خواهد بود ، و بعد از تسليم امام بايد برخيزد و ركعت دوم را به جا آورد .\r\nو اگر متمكن نشود كه دو سجده را در ركعت دوم نيز با امام دريابد ، بايد عدول به ظهر كند و نماز ظهر به جا آورد ؛ زيرا كه در اين صورت جمعه از او فوت شده است .\r\nو بعضى « 4 » گفته‌اند : عدول صحيح نيست ، بلكه بايد نماز ظهر را از سر بگيرد . و اول اظهر است .\r\n\r\nمسألهء هفتم : هرگاه به سبب ازدحام ، متمكن نشود\r\nكه ركوع ركعت اول يا ركوع يا\r\n\r\n\r\n","description":"","footnote":"\r\n( 1 ) . السرائر 1 : 300 ؛ المهذّب 1 : 104 ؛ شرائع الإسلام 1 : 88 .\r\n( 2 ) . المبسوط 1 : 145 ؛ الجامع للشرائع : 95 .\r\n( 3 ) . وسائل الشيعة 7 : 335 ، باب 17 من أبواب صلاة الجمعة ، ح 2 .\r\n( 4 ) . تحرير الأحكام 1 : 280 ؛ إيضاح الفوائد 1 : 127 ؛ الموجز الحاوي ( ضمن الرسائل العشر ) : 89 .\r\n","page_name":" 556 ","page_number":556},
  {"content":"\r\n\r\nسجود آن را با امام دريابد ، پس اگر متمكن شود كه پيش از آن كه امام از ركوع ركعت دوم فارغ شود ركوع و سجود را به جا آورد و به او ملحق شود ، بايد چنان كند و نمازش صحيح خواهد بود .\r\nو اگر متمكن از آن نشود ، بلكه وقتى ملحق به آن تواند شد كه امام سر از ركوع ركعت دوم برداشته باشد يا داخل سجود ركعت دوم شده باشد كه مأموم ، محروم از دريافتن هر دو ركعت شده باشد و هيچ يك از دو ركعت را با امام درنيافته باشد ، ليكن در سجود آخر ملحق به او شده باشد ، بعضى « 1 » گفته‌اند كه : در اين صورت نماز جمعه را در نيافته است ( بايد ظهر را به جا آورد ؛ يعنى عدول به ظهر كند و چهار ركعت را تمام كند ؛ زيرا كه نه ركوع اول را با امام دريافته است ) « 2 » و نه ركوع دوم را .\r\nو بعضى « 3 » گفته‌اند : چون ابتدا با امام داخل نماز شده بود و دو سجدهء آخر را هم با او دريافته است ، و اگر چه بعد از ركوع دوم رسيده باشد ، نماز جمعه [ را 
  ] با او دريافته است . لهذا چون بعد از ركوع دوم به پيش نماز رسد ، بايد در باقىماندهء افعال ، او را متابعت كند و با او سلام دهد و نماز جمعه‌اش صحيح است . و گويا اين اقرب باشد .\r\n\r\nمسألهء هشتم : هرگاه دو سجده اول را با امام درنيابد\r\nو بعد از برخاستن امام به ركعت دوم ، آن را به جا آورد و پيش از فارغ شدن امام از ركوع دوم به او ملحق شود ، و باز به سبب ازدحام ، دو سجدهء دوم را نيز با او در نيابد و بعد از نشستن امام از براى تشهّد ، آن را به جا آورد و پيش از تسليم امام به او ملحق شود ، نماز جمعه را دريافته است و نمازش صحيح است .\r\n\r\nمسألهء نهم : اگر ركوع ركعت دوم را با امام دريابد\r\nو متمكن نشود كه سجود ركعت دوم را با او دريابد تا امام مشغول تشهّد شود ، پس اگر سجود به جا آورد و در تشهّد خود را به امام رساند ، نماز جمعه را درك كرده خواهد بود و اگر به امام نرسد تا از\r\n\r\n\r\n","description":"","footnote":"\r\n( 1 ) . المعتبر 2 : 300 ؛ نهاية الإحكام 2 : 29 .\r\n( 2 ) . در نسخهء « الف » موجود نيست .\r\n( 3 ) . مدارك الأحكام 4 : 82 .\r\n","page_name":" 557 ","page_number":557},
  {"content":"\r\n\r\nتسليم فارغ شود - يعنى ازدحام مانع از سجود او شود - تا امام سلام دهد بايد عدول به ظهر كند و بايد نماز ظهر به جا آورد .\r\nو بعضى « 1 » گفته‌اند : عدول صورت ندارد و بايد آن نماز را بر هم زند و نماز ظهر را از سر بگيرد . و اقرب آن است كه عدول كند .\r\n\r\nفصل پنجم : در آداب و مستحباتى كه متعلّق به نماز جمعه يا روز جمعه است\r\nو آن چند چيز است :\r\nغسل جمعه كردن - هم چنان كه مذكور شد - سر تراشيدن و به سدر و ختمى شستن و سبيل گرفتن و ناخن چيدن و محاسن شانه كردن و بهترين و پاك‌ترين لباس خود را پوشيدن و به بوى خوش خود را خوش بو ساختن و پيش از زوال ، پياده به مسجد رفتن و خواندن پيش نماز در ركعت اول ، سورهء جمعه و در ركعت دوم ، سورهء منافقين .\r\nو اگر سهوا شروع در خواندن سورهء ديگر كند ، سنّت است كه عدول به سورهء جمعه يا منافقين كند ، مادامىكه آن سوره را كه شروع كرده است از نصف تجاوز نكرده باشد و اگر چه آن سوره ،   « قُلْ هُوَ اللَّهُ »   يا   « قُلْ يا أَيُّهَا الْكافِرُونَ »   باشد ، بنابر اظهر . و اگر از نصف گذشته باشد ، مشهور آن است كه عدول نمىكند . و ظاهر اخبار ، دلالت بر جواز عدول مىكند مطلقا ؛ خواه از نصف گذشته باشد يا نه .\r\nو از جملهء مستحبات ، خواندن دو قنوت است : يكى در ركعت اول پيش از ركوع و ديگرى در ركعت دوم بعد از ركوع - هم چنان كه مذكور شد - و بلند خواندن حمد و سوره و قنوت و ذكر ركوع و سجود و تشهّد و تسليم . و اظهر ، استحباب جهر قرائت است در ظهر روز جمعه نيز ، خواه به جماعت گذارده شود و يا به انفراد ، هم چنان كه سابقا مذكور شد .\r\n\r\n\r\n","description":"","footnote":"\r\n( 1 ) . جامع المقاصد 2 : 432 .\r\n","page_name":" 558 ","page_number":558},
  {"content":"\r\n\r\nو از مستحبات روز جمعه ، به جا آوردن بيست ركعت نافلهء جمعه است به كيفيتى كه مذكور شد ؛ يعنى شش ركعت را بعد از طلوع آفتاب به اندك زمانى بگذارد و شش ركعت را بعد از آن به اندك زمانى و شش ركعت را پيش از زوال به اندك زمانى و دو ركعت را بعد از زوال . و جايز است كه هر وقت از روز جمعه كه خواهد ، اين بيست ركعت را بگذارد ، ليكن افضل آن است كه به نهج مذكور به جا آورد .\r\n\r\nمقصد دوم در نماز عيدين ، يعنى عيد رمضان و عيد قربان\r\nو در آن چند فصل است :\r\n\r\nفصل اول : در بيان كيفيت تكليف به آن و در شروط آن\r\nبدان كه اين نماز در زمان حضور امام عليه السّلام واجب عينى است بر جماعتى كه جمعه بر ايشان واجب است به شروط جمعه ، يعنى تحقق عدد كه پنج نفر باشد - بنابر اقوى - و جماعت و خطبتين و فاصله بودن يك فرسخ يا زياده در ما بين دو نماز . و كسانى كه نماز جمعه بر ايشان واجب نيست ، يعنى زن و مسافر و بنده و بيمار و كور و پير و عاجز و كسى كه از محل او تا موضع نماز بيشتر از دو فرسخ باشد ، نماز عيدين نيز بر ايشان واجب نيست .\r\nاما در زمان غيبت چون اعظم شروط آن ، كه وجود امام باشد مفقود است ، لهذا واجب عينى نخواهد بود و وجوب تخييرى نيز در نماز عيدين معنا ندارد و احدى هم قايل به آن نشده است . پس اين نماز در زمان غيبت سنّت است كه به طريق جماعت يا انفراد گذارند ، و افضل آن است كه به جماعت كنند . و استحباب ثابت است از براى هر مكلّفى حتّى جماعتى كه از ايشان نماز جمعه ساقط است و وجوب اين نماز در وقت اجتماع شرايط وجوب ساقط است .\r\n\r\n","description":"","footnote":"","page_name":" 559 ","page_number":559},
  {"content":"\r\n\r\nو آن چه مذكور شد ، يعنى انتفاء وجوب عينى و تخييرى نماز عيدين در زمان غيبت و سنّت بودن آن به طريق جماعت يا انفراد ، خلافى متعدّ به در آن نيست و جميع مشاهير فقها اتفاق بر آن دارند ، حتّى اكثر ايشانى كه نماز جمعه را در زمان غيبت واجب عينى مىدانند .\r\nبلى ، بعضى « 1 » از طبقه متأخرين [ كه 
  ] نماز جمعه را در زمان غيبت واجب عينى مىدانند بر آن‌اند كه اين نماز نيز در زمان غيبت واجب است كه به جماعت بكنند و كسى كه نتواند به جماعت حاضر شود ، سنّت است كه تنها بكند .\r\nو اصح ، قول مشهور است كه معمول به سلف و خلف شيعه بوده . و بنابراين مانعى ندارد كه چند نماز عيد در يك شهر ، بلكه در يك مسجد بشود ؛ زيرا كه فاصله بودن فرسخ و زياده در ميان دو نماز ، شرط وجوب است نه شرط استحباب .\r\n\r\nفصل دوم : در كيفيت نماز عيدين\r\nبدان كه نماز عيد دو ركعت است و در ركعت اول ، بعد از قرائت و قبل از ركوع ، پنج تكبير بگويد و بعد از هر تكبيرى يك قنوت بخواند . و هر دعايى در قنوت آن كافى است و قنوت مخصوص - بنابر اقوى - لازم نيست ، بلكه مستحب است . و بعد از پنج تكبير و پنج قنوت ، تكبير ششم كه تكبير ركوع است [ را 
  ] به طريق استحباب بگويد و ركوع كند و بعد از ركوع ، دو سجده را به جا آورد و در ركعت دوم بعد از قرائت ، چهار تكبير بگويد و بعد از هر تكبيرى قنوتى بخواند ، آنگاه تكبير پنجم از جهت ركوع به طريق استحباب گويد و ركوع كند ، پس دو سجده و تشهّد و تسليم را به جا آورد .\r\nو اگر به طريق جماعت كنند ، پيش نماز بعد از فارغ شدن از نماز ، دو خطبه بخواند به طريقى كه در نماز جمعه مذكور شد .\r\n\r\n\r\n","description":"","footnote":"\r\n( 1 ) . مدارك الأحكام 4 : 97 .\r\n","page_name":" 560 ","page_number":560},
  {"content":"\r\n\r\nو بعضى « 1 » دو خطبه را سنّت دانسته‌اند . و احوط آن است كه در جماعت بر تقدير وجوب ، ترك نشود . و اين دو خطبه در كيفيت و شرايط مثل دو خطبهء نماز جمعه است ، مگر در آن چه مذكور خواهد شد كه شنيدن دو خطبهء عيد بر مأمومين واجب نيست . و واجب است بعد از نماز ، خوانده شود و پيش از نماز خواندن آن بدعت است . و در صورتى كه نماز به انفراد شود ، خطبه شرط نيست ، بلا خلاف .\r\nو قدر واجب از نماز عيد ، همين است كه مذكور شد ؛ يعنى بعد از تكبير احرام فاتحه و سورهء ديگر بخواند . و سورهء مخصوصى لازم نيست ، بلكه هر سوره بخواند كافى است . آنگاه پنج تكبير بگويد و بنابر اقوى ، اين تكبيرات واجب است و بدون آن ، نماز عيد به عمل نيامده خواهد بود . و بعد از هر تكبيرى ، قنوتى مىخواند و خواندن قنوتى بعد از هر تكبير واجب است و اگر چه قنوتى معيّن لازم نيست .\r\nو بعضى « 2 » قنوت مأثوره را كه مذكور مىشود واجب دانسته‌اند . پس ركوع و سجود به عمل آورد و به ركعت دوم برخيزد و بعد از حمد و سوره ، چهار تكبير با چهار قنوت بخواند ، پس ركوع و سجود و تشهّد و تسليم به جا آورد ، آنگاه پيش نماز دو خطبه را بخواند .\r\n\r\nفصل سيم : در مستحبات اين نماز\r\nو آن چند امر است :\r\nاول : آن كه پيش نماز ، غسل عيد را به جا آورد . و بعضى « 3 » ، اين غسل را واجب دانسته‌اند . و اقوى استحباب است . و سنّت است كه غسل را در زير سقف بكند نه در\r\n\r\n\r\n","description":"","footnote":"\r\n( 1 ) . المعتبر 2 : 324 ؛ مفاتيح الشرائع 1 : 28 ؛ ذخيرة المعاد : 321 .\r\n( 2 ) . الكافي في الفقه : 154 .\r\n( 3 ) . ر . ك : من لا يحضره الفقيه 1 : 745 .\r\n","page_name":" 561 ","page_number":561},
  {"content":"\r\n\r\nزير آسمان ، و پيش از غسل بگويد : « اللهمّ إيمانا بك و تصديقا بكتابك و اتّباع سنّة نبيك صلّى اللّه عليه و آله » ، پس  « بِسْمِ اللَّهِ » *  بگويد و غسل كند . و بعد از غسل بگويد : « اللهمّ اجعله كفّارة لذنوبي و طهّر ديني اللهمّ أذهب عنّي الدنس » .\r\nدوم : آن كه خود را به بوى خوش معطر سازد .\r\nسيم : آن كه نماز در صحرا واقع شود ؛ مگر در مكهء معظمه كه سنّت است كه هر كه در مكه باشد ، اين نماز را در مسجد الحرام به جا آورد .\r\nچهارم : آن كه پياده ، با پاى برهنه ، در نهايت وقار ، ذكرگويان به مصلّى روند و در وقت رفتن به مصلّى ، دعاهايى كه مأثور است [ را 
  ] بخواند . و با اسلحه به مصلّى رفتن مكروه است .\r\nپنجم : آن كه مكان ايستادن و نشستن و محل سجود در اين نماز ، زمين بىحايل باشد ، يعنى بر روى فرش و حصير و بوريا نماز نكند .\r\nششم : آن كه در هر يك از ركعت اول و دوم ، تكبير ركوع را بگويد . و بنابراين در ركعت اول به غير تكبير احرام كه واجب است و پيش از قرائت است شش تكبير ديگر بعد از قرائت و پيش از ركوع گفته مىشود ؛ پنج واجب و يكى مستحب ، و در ركعت دوم بعد از قرائت و پيش از ركوع ، پنج تكبير گفته مىشود ؛ چهار واجب و يكى مستحب .\r\nهفتم : آن كه در وقت گفتن هر يك از تكبيرات ، هر دو دست را تا برابر رو بردارد .\r\nهشتم : آن كه اين نماز به جماعت گذارده شود .\r\nنهم : آن كه چون به جماعت گذارند ، در وقت اراده نمودن نماز ، مؤذن سه مرتبه « الصلاة » بگويد .\r\nدهم : آن كه در ركعت اول « 1 » بعد از حمد ، سورهء « سبح اسم » و در ركعت دوم ، سورهء « و الشمس » بخواند .\r\n\r\n\r\n","description":"","footnote":"\r\n( 1 ) . افضل آن است كه در ركعت اول ، « و الشمس » و در ركعت دوم ،   « هَلْ أَتاكَ حَدِيثُ الْغاشِيَةِ »   بخواند .\r\n( احمد )\r\n","page_name":" 562 ","page_number":562},
  {"content":"\r\n\r\nيازدهم : آن كه پيش نماز و منفرد ، فاتحه و سوره را بلند بخوانند ، بلكه قنوت و ساير اذكار را نيز بلند بخوانند .\r\nدوازدهم : آن كه در قنوت بعد از هر تكبيرى از نه تكبير ، اين دعا را بخواند :\r\n« اللهمّ أهل الكبرياء و العظمة ، و أهل الجود و الجبروت ، و أهل العفو و الرحمة ، و أهل التقوى و المغفرة أسألك بحقّ هذا اليوم الذي جعلته للمسلمين عيدا و لمحمّد صلّى اللّه عليه و آله و سلّم ذخرا و شرفا و مزيدا أن تصلّي على محمّد و آل محمّد ، و أن تدخلنا في كلّ خير أدخلت فيه محمّدا و آل محمّد ، و أن تخرجنا من كلّ سوء أخرجت منه محمّدا و آل محمّد صلواتك عليه و عليهم ، اللهمّ إنّا نسألك خير ما سألك به عبادك الصالحون ، و نعوذ بك ممّا استعاذ منه عبادك المخلصون » .\r\nسيزدهم : اگر عيد رمضان باشد ، خطيب در اثناى خطبه ، آداب فطره دادن را به مردم بيان كند و اگر عيد قربان باشد ، شرايط قربانى و آداب آن را بيان كند .\r\nچهاردهم : آن كه مأمومين متوجه شنيدن خطبه باشند و سخن نگويند . و حرف زدن در اينجا حرام نيست ، بلكه مكروه است . و همچنين گوش دادن ايشان به خطبه و شنيدن آن لازم نيست ، بلكه جايز است در اثناى خطبه بروند .\r\nپانزدهم : آن كه خطيب ، ايستاده خطبه بخواند . و بعضى « 1 » آن را لازم دانسته‌اند . و احوط آن است كه ترك نشود . و همچنين احوط آن است كه در ميان دو خطبه ، اندكى بنشيند . و يحتمل كه مستحب باشد كه پيش از دو خطبه اندكى در منبر بنشيند ، آنگاه برخيزد و متوجه خطبه خواندن شود .\r\nشانزدهم : آن كه در وقت برگشتن از مصلّى ، از راه ديگر برگردند . و مخفى نماند كه سنّت مؤكد است كه در عيد رمضان ، بعد از چهار نماز كه نماز شام و خفتن و صبح و\r\n\r\n\r\n","description":"","footnote":"\r\n( 1 ) . المبسوط : 170 ؛ تذكرة الفقهاء 4 : 137 ، مسألهء 447 ؛ جامع المقاصد 2 : 443 .\r\n","page_name":" 563 ","page_number":563},
  {"content":"\r\n\r\nشب عيد ، و نماز عيد باشد اين تكبير را بخواند : « اللّه أكبر ، اللّه أكبر لا إله إلّا اللّه و اللّه أكبر اللّه أكبر و للّه الحمد اللّه أكبر على ما هدنا » .\r\nو در عيد قربان هر كه در منى باشد ، عقب پانزده نماز كه اولش ظهر روز عيد است و آخرش صبح روز سيزدهم و در ساير شهرها ، عقب ده نماز كه آن ظهر روز عيد است تا صبح روز دوازدهم اين تكبيرات را بخواند : « اللّه أكبر اللّه أكبر لا إله إلّا اللّه و اللّه أكبر اللّه أكبر و للّه الحمد اللّه أكبر على ما هدنا و اللّه أكبر على ما رزقنا من بهيمة الأنعام و الحمد للّه على ما أبلانا » .\r\nو بعضى « 1 » ، گفتن اين تكبيرات را واجب دانسته‌اند . و اصح و مشهور استحباب است . و اقلش بعد از هر نماز ، يك مرتبه است و اگر مكرر بگويد ، بهتر است . و اگر بعد از نوافل نمازهاى مذكوره نيز بگويد ، خوب است .\r\nو سنّت است كه در عيد رمضان ، پيش از رفتن به نماز افطار كند به شيرينى ، و اگر خرما باشد بهتر است . و افطار به تربت حضرت امام حسين عليه السّلام جايز نيست . و در عيد قربان بعد از برگشتن از نماز ، به گوشت قربانى خود افطار كند .\r\n\r\nفصل چهارم : در بعضى احكام كه متعلّق به نماز عيد است\r\nو در آن چند مسأله است :\r\n\r\nمسألهء اول : اگر كسى « 2 » بعضى از تكبيرات يا همهء تكبيرات را فراموش كند\r\nو به ركوع رود ، بر او چيزى نيست و نمازش صحيح است . و بعضى « 3 » قضاى آن را بعد از نماز لازم دانسته‌اند . و اين ثابت نيست .\r\n\r\nمسألهء دوم : اگر كسى شك كند در عدد تكبيرات يا قنوت\r\n، بايد بنا را بر اقل گذارد .\r\n\r\n\r\n","description":"","footnote":"\r\n( 1 ) . الانتصار : 57 .\r\n( 2 ) . در نسخهء « ب » : « مصلّى » .\r\n( 3 ) . المعتبر 2 : 315 ؛ و ر . ك : مفتاح الكرامة 3 : 205 .\r\n","page_name":" 564 ","page_number":564},
  {"content":"\r\n\r\n\r\nمسألهء سيم : جايز نيست كه مأموم اكتفا به تكبيرات و قنوت امام كند ،\r\nبلكه بايد خود تكبيرات را بگويد و قنوت را بخواند ؛ زيرا كه امام همين متحمل قرائت مأمومين مىشود و متحمل تكبيرات و قنوت و ساير اذكار لازمه نمىشود .\r\n\r\nمسألهء چهارم : هرگاه مأموم در اثناى تكبيرات به امام ملحق شود\r\nو بعضى تكبيرات را با امام در نيابد ، يعنى هنوز بعضى تكبيرات را نگفته باشد كه امام به ركوع رود ، لازم است كه تا امام در ركوع است آن تكبيرات باقى مانده را به شتاب بگويد و بعد از هر تكبيرى به مسمّاى قنوت اكتفا كند و در آخر ركوع به امام ملحق شود . و اگر اين متعذر باشد و نتواند كه تا امام در ركوع است همه را به جا آورد و به او ملحق شود ، شيخ و جمعى « 1 » بر آن‌اند كه بايد آن چه از تكبيرات و قنوت را كه نمىرسد بگويد ، ترك كند . ليكن اگر تواند كه تكبيرات را همه بگويد و قنوت را ترك كند ، بايد چنان كند ، پس با امام ركوع كند و بعد از اتمام نماز ، آن چه ترك شده است [ را 
  ] قضا كند .\r\nو محقق « 2 » و بعضى بر آن‌اند كه قضاى آن لازم نيست و نمازش صحيح است . و بعضى « 3 » احتمال داده‌اند كه اقتدا باطل شود ؛ زيرا كه در اين صورت بعضى از واجبات نماز را با پيش نماز ادراك ننموده است ، پس اقتدا به هم مىخورد . لهذا بايد عدول به انفراد كند . و ترجيح ، خالى از اشكال نيست .\r\n\r\nمسألهء پنجم : وقت نماز عيد از طلوع آفتاب روز عيد است تا زوال آفتاب .\r\nهم چنان كه از بعضى اخبار « 4 » مستفاد مىشود ، سنّت است كه بيرون رفتن از جهت نماز عيد بعد از طلوع آفتاب باشد ، و شيخ « 5 » گفته است كه : سنّت است كه پيش از طلوع\r\n\r\n\r\n","description":"","footnote":"\r\n( 1 ) . المبسوط 1 : 171 ؛ تحرير الأحكام 1 : 283 ؛ الدروس الشرعيّة 1 : 94 .\r\n( 2 ) . نهاية الإحكام 2 : 61 ؛ مدارك الأحكام 4 : 110 .\r\n( 3 ) . ذكرى الشيعة 4 : 190 ؛ جامع المقاصد 2 : 462 ؛ مدارك الأحكام 4 : 110 .\r\n( 4 ) . وسائل الشيعة 7 : 429 و 473 ، باب 7 و 29 من أبواب صلاة العيد ، ح 2 و 5 .\r\n( 5 ) . المقنعة : 194 .\r\n","page_name":" 565 ","page_number":565},
  {"content":"\r\n\r\nآفتاب باشد . و مستحب است كه نماز عيد رمضان اندكى ديرتر از نماز عيد قربان باشد .\r\nو سبب استحباب اين تأخير آن است كه اخراج زكات فطره و افطار كردن كه در عيد رمضان پيش از نماز مستحب است به عمل آيد . و اگر كسى نماز عيد را نكند تا زوال بشود و وقت او بگذرد ، قضا ندارد ، بنابر اشهر و اقوى . و بعضى « 1 » گفته‌اند كه : قضا كردن آن مستحب است . و اين قول ، ضعيف است . و بعضى « 2 » گفته‌اند كه : اگر كسى در حال خطبهء امام برسد ، بايد چهار ركعت نماز به دو سلام به جا آورد . و چيزى به اين مضمون رسيده ، اما صحيح نيست و معلوم نمىشود كه اين چهار ركعت چه نمازى خواهد بود .\r\nو هرگاه ديدن ماه در شب عيد ثابت نشود و در روز عيد ثابت شود ، پس اگر پيش از زوال ثابت شود ، بايد مردمان نماز عيد را به جا آورند و اگر بعد از زوال ثابت شود ، مشهور آن است كه نماز عيد ساقط است . و بعضى « 3 » گفته‌اند كه : روز ديگر ، نماز عيد را مىكنند . و بعضى اخبار « 4 » دلالت بر اين قول دارد . و ظاهر آن است كه نماز كردن در روز ديگر بر سبيل استحباب ، مانعى نداشته باشد .\r\n\r\nمسألهء ششم : كسى كه نماز عيد بر او واجب باشد\r\n، حرام است بر او كه بعد از طلوع آفتاب روز عيد سفر كند . و بعد از طلوع صبح و پيش از طلوع آفتاب ، سفر كردن او مكروه است . ( امّا اگر پيش از طلوع صبح سفر كند ، در آن حرمت و كراهتى نيست . و كسى كه نماز عيد بر او مستحب باشد ، سفر كردن او بعد از طلوع آفتاب مكروه است . ) « 5 »\r\n\r\nمسألهء هفتم : بعد از طلوع آفتاب روز عيد ، مكروه است نافله گذاردن\r\nپيش از نماز عيد و بعد از آن ، مگر در مسجد حضرت رسول صلّى اللّه عليه و آله كه سنّت است كه هر كه در مدينه\r\n\r\n\r\n","description":"","footnote":"\r\n( 1 ) . السرائر 1 : 318 .\r\n( 2 ) . الوسيلة : 111 .\r\n( 3 ) . مختلف الشيعة 2 : 277 ، مسألهء 165 .\r\n( 4 ) . وسائل الشيعة 7 : 432 - 433 ، باب 9 من أبواب صلاة العيد ، ح 1 و 2 .\r\n( 5 ) . در نسخهء « الف » موجود نيست .\r\n","page_name":" 566 ","page_number":566},
  {"content":"\r\n\r\nباشد و خواهد به نماز عيد رود ، اول به مسجد حضرت رسول صلّى اللّه عليه و آله رود و دو ركعت نماز سنّت بگذارد ، آنگاه به مصلّى رود .\r\nو ظاهر آن است كه اين دو ركعت ، نمازى است على حده كه مستحب است و نماز تحيت مسجد نيست ؛ زيرا كه از حديثى [ كه 
  ] در اين باب « 1 » رسيده فهميده مىشود كه هر كه در مدينه باشد چون خواهد به نماز عيد رود ، سنّت است كه اين دو ركعت نماز را در مسجد حضرت رسول صلّى اللّه عليه و آله به جا آورد - هم چنان كه آن حضرت چنين مىفرمود - و خواه در آن وقت در مسجد باشد يا در بيرون مسجد باشد ؛ يعنى اگر در بيرون مسجد باشد در وقت اراده كردن مصلّى بايد به مسجد رود و اين دو ركعت را به جا آورد و آنگاه به مصلّى رود . و اگر اين دو ركعت نماز ، نماز تحيت مىبود ، از براى كسى كه در مسجد باشد و خواهد بيرون رود مستحب نمىبود ؛ زيرا كه نماز تحيت در وقت دخول است نه در هنگام خروج . پس حمل كردن اين دو ركعت نماز بر نماز تحيت - هم چنان كه بعضى « 2 » از متأخرين مرتكب شده‌اند - راهى ندارد .\r\n\r\nمسألهء هشتم : هرگاه عيد در روز جمعه واقع شود\r\n، اصح و مشهور آن است كه هرگاه نماز عيد را كرده باشد ، در كردن و نكردن نماز جمعه مخير است . و بايد پيش نماز در خطبهء نماز عيد مردم را اخبار كند كه هر كه به نماز عيد حاضر شده باشد ، در نماز جمعه مخير است اگر خواهد حاضر شود و اگر خواهد حاضر نشود .\r\nو اظهر و اشهر آن است كه حضور امام جمعه به مسجد در ظهر واجب است كه اگر مردم جمع شوند ، نماز جمعه به جا آورد و اگر عدد نماز جمعه جمع نشود ، ظهر را به جا آورد . و بعضى « 3 » گفته‌اند كه : امام نيز مثل مأمومين در حضور و عدم حضور مخير\r\n\r\n\r\n","description":"","footnote":"\r\n( 1 ) . وسائل الشيعة 7 : 430 ، باب 7 من أبواب صلاة العيد ، ح 10 .\r\n( 2 ) . المعتبر 2 : 324 ؛ تذكرة الفقهاء 4 : 160 ، مسألهء 463 ؛ روض الجنان 2 : 803 .\r\n( 3 ) . الخلاف 1 : 673 ، مسألهء 448 ؛ مدارك الأحكام 4 : 120 .\r\n","page_name":" 567 ","page_number":567},
  {"content":"\r\n\r\nاست . و اين بعيد نيست .\r\n\r\nمسألهء نهم : مكروه است كه منبر مسجد را به مصلّى برند\r\n، بلكه سنّت است كه در مصلّى منبرى از خشت و گل بسازند .\r\n\r\nمسألهء دهم : شش تكبير كه با ادعيه كه در ابتداى نماز يوميه مستحب است\r\n، در نماز جمعه و عيدين نيز مستحب است .\r\n\r\nمقصد سيم در نماز آيات\r\nيعنى خسوف و كسوف و زلزله و هر امر آسمانى كه موجب خوف غالب مردمان باشد ، مثل بادهاى سرخ و سياه و صاعقه كه خلاف عادت باشد و رعدهاى شديد و تاريك شدن هوا و مانند آن . و شبهه‌اى نيست در اين كه هرگاه يكى از اين امور حادث شود ، نماز واجب است و نماز همه به يك طريق است . و ما كيفيت و احكام اين نماز را در دو فصل بيان مىكنيم :\r\n\r\nفصل اول : در كيفيت اين نماز\r\nبدان كه كيفيت نماز آيات كه خلاف و شبهه‌اى در صحت آن نيست ، دو طريق است :\r\n\r\nطريق اول : آن كه ابتدا نيّت كند\r\n، و واجب است كه در نيّت ، تعيين سبب آن نماز را بكند ؛ يعنى تعيين كند كه نماز كسوف است يا خسوف است يا زلزله يا باد سياه و امثال آن . لهذا به اين طريق نيّت مىكند كه نماز كسوف مثلا مىكنم از جهت آن كه واجب است ، « قربة الى اللّه » ، پس تكبير احرام مىگويد . و بعد از تكبير احرام ، فاتحه و يك سوره بخواند و به ركوع رود . چون سر بردارد ، باز حمد و سوره بخواند و\r\n\r\n","description":"","footnote":"","page_name":" 568 ","page_number":568},
  {"content":"\r\n\r\nبه ركوع رود ، و همچنين تا پنج نوبت . و چون سر از ركوع پنجم بردارد ، سجود رود و دو سجده به جا آورد . پس برخيزد و ركعت دوم را به طريق ركعت اول به جا آورد ، و بعد از تشهّد سلام دهد . و اين طريق ، افضل است از طريق دوم كه مذكور مىشود .\r\n\r\nطريق دوم : آن كه در هر ركعت بعد از حمد ، بعضى از سوره را بخواند\r\nو به ركوع رود . چون سر از ركوع بردارد ، از موضع قطع بعضى ديگر از آن سوره را بىحمد بخواند ، و همچنين كند تا در ركوع پنجم هر يك از دو ركعت سوره تمام شود كه در هر ركعت ، يك فاتحه و يك سوره خوانده شود و در هر ركعت ، يك سوره بر پنج ركوع تفريق شود .\r\nو سنّت است كه بعد از سر برداشتن از هر ركوع ، « اللّه اكبر » بگويد و دست‌ها را تا برابر رو بردارد ؛ مگر در ركوع پنجم و دهم . و چون سر از ركوع بردارد ، « سمع اللّه لمن حمده » بگويد ، نه « اللّه اكبر » . و سنّت است كه پيش از هر ركوع جفتى ، قنوت بخواند ؛ يعنى پيش از ركوع دوم و چهارم و ششم و هشتم و دهم . و اين دو طريقى است كه در آن شبهه و خلافى نيست و اگر چه طريق اول افضل است . و سه احتمال ديگر است كه در صحت آن خلاف است :\r\nاول : آن كه در يك ركعت به طريق اول عمل شود و در ركعت ديگر به طريق دوم .\r\nدوم : آن كه در يك ركعت ، جمع ميان اتمام سوره و تبعيض آن كند ؛ يعنى در يك ركعت پيش از ركوع اول يا پيش از هر يك از ركوع اول و دوم يا هر يك از اول و دوم و سيم و پيش از ركوع پنجم تنها يا پنجم و چهارم و يا پنجم و چهارم و سيم ، سوره را بعد از خواندن حمد تمام كند و در باقى ركوع‌ها ، يعنى چهار ركوع يا سه ركوع يا دو ركوع ، ابعاض يك سوره را قسمت كند . به شرطى كه قبل از آن ركوعى كه سوره از سر گرفته مىشود ، به قصد اتمام نماز يا به قصد آن كه بر آن ركوع و بر ركوع‌هاى بعد از آن قسمت شود ، حمد را بخواند ؛ زيرا كه - بنابر اشهر و اقوى - هرگاه سوره را تمام كند و هنوز پنج ركوع تمام نشده باشد ، بعد از سر برداشتن ، اعادهء حمد\r\n\r\n","description":"","footnote":"","page_name":" 569 ","page_number":569},
  {"content":"\r\n\r\nواجب است . و بنابراين احتمال دارد كه در يك ركعت ، جمع ميان اتمام سوره و قسمت آن كند و در ركعت ديگر نيز چنين مىكند ؛ يا به طريق اول عمل مىكند يا به طريق دوم .\r\nسيم : آن كه در صورت قسمت سوره هرگاه پيش از ركوعى بعضى از سوره را بخواند ، چون سر بردارد ، از مواضع قطع شروع نكند ، بلكه پيش‌تر يا پس‌تر از همان سوره بخواند يا آن سوره را ناتمام بگذارد و سورهء ديگر را بخواند ، يا بعضى از سوره را كه در ركوع پيش خوانده بود ، همان را به عينه اعاده كند ؛ خواه آن بعض ، ابتداى سوره بوده يا نه . و اگر ابتداى سوره بوده ، يا همان بعضى را كه خوانده اعاده مىكند يا جميع سوره را مىخواند . و در اين شق كه اعادهء آن چه خوانده است بكند ، حمد را نيز اعاده مىكند ؛ مگر اين كه همهء سوره را اعاده كند كه در اين صورت ، محتمل است كه اعادهء حمد لازم نباشد ، هم چنان كه بعضى « 1 » گفته‌اند .\r\nو مخفى نماند كه صحت اين سه احتمال با شقوق مذكوره محل شبهه است . هر چند از بعضى اخبار « 2 » ، صحت بعضى از آن احتمالات مفهوم مىشود ، ليكن عمل به آن مشكل است و بهتر آن است كه در صورت قسمت يك سوره بر پنج ركوع قسمت شود به نحوى كه در ركوع پنجم تمام شود بىزياده و نقصان ، تا در پنج ركوع كه يك ركعت محسوب مىشود يك سوره خوانده شده باشد . پس اولى و احوط آن است كه به يكى از اين دو طريق اول عمل شود .\r\nو بدان كه مستحبات اين نماز به سواى آن چه مذكور شد از تكبيرات و قنوت‌ها ، چند امر ديگر است :\r\nاول : بلند خواندن قرائت و اذكار ، خواه اين نماز در روز واقع شود يا در شب .\r\nدوم : خواندن سوره‌هاى طويل ، هرگاه وقت ، گنجايش آن را داشته باشد ؛ مگر آن كه نماز به جماعت گذارده شود و بر مأمومين طول دادن شاق باشد ، كه در اين صورت\r\n\r\n\r\n","description":"","footnote":"\r\n( 1 ) . السرائر 1 : 324 ؛ الروضة البهيّة 1 : 312 .\r\n( 2 ) . وسائل الشيعة 7 : 494 ، باب 7 من أبواب صلاة الكسوف و الآيات ، ح 6 .\r\n","page_name":" 570 ","page_number":570},
  {"content":"\r\n\r\nبه سوره‌هاى كوتاه اكتفا كردن اولى است .\r\nسيم : به جماعت گذاردن اين نماز ، خواه همهء قرص گرفته باشد يا بعضى . و ابن بابويه « 1 » بر آن است كه اگر بعضى از قرص گرفته باشد ، به جماعت گذاردن جايز نيست . و گويا مراد او اين باشد كه تأكيد استحباب جماعت كه در صورت گرفتن همهء قرص است ، در صورت گرفتن بعضى از قرص نيست ، نه اين كه اصلا مشروع نباشد .\r\nچهارم : گذاردن آن در مسجد ، در موضعى كه سقف نداشته باشد .\r\nپنجم : مساوى بودن زمان هر يك از ركوع و سجود و قنوت با زمان قرائت ؛ يعنى زمان هر يك از يك ركوع و يك سجود و يك قنوت ، مساوى زمان قرائت باشد .\r\nششم : طول دادن نماز به قدر زمان كسوف و خسوف .\r\nهفتم : آن كه اگر پيش از تمام انجلا از نماز فارغ شود ، نوبت ديگر نماز را اعاده كند .\r\nو بعضى « 2 » ، اعاده را در اين صورت واجب دانسته‌اند . و بعضى « 3 » حرام . و اقوى استحباب است .\r\n\r\nفصل دوم : در بعضى امور و احكامى كه متعلّق به اين نماز است\r\nو در آن چند مسأله است :\r\n\r\nمسألهء اول : اول وقت نماز خسوف و كسوف\r\n، ابتداى گرفتن ماه و آفتاب است و آخر وقت نماز ، تمام شدن و انجلا است . و بعضى « 4 » آخر وقت را « 5 » ابتداى شروع در انجلا مىدانند . و اول اصح است .\r\n\r\n\r\n","description":"","footnote":"\r\n( 1 ) . المقنع : 44 .\r\n( 2 ) . جمل العلم و العمل ( ضمن رسائل الشريف المرتضى ) 3 : 46 ؛ الكافي في الفقه : 156 ؛ المراسم : 81 .\r\n( 3 ) . السرائر 1 : 324 .\r\n( 4 ) . النهاية : 137 ؛ السرائر 1 : 322 ؛ إرشاد الأذهان 1 : 261 .\r\n( 5 ) . ظاهر آن است كه آخر وقت ، ابتداى شروع در انجلا است . ( احمد )\r\n","page_name":" 571 ","page_number":571},
  {"content":"\r\n\r\nو اگر بعد از كسوف يا خسوف قرص آفتاب يا ماه غروب كند يا ابر آن را بپوشاند يا به جهت طلوع آفتاب ماه از نظر مخفى شود ، در اين صورت وقت نماز باقى است تا علم به تمام انجلا به هم رسد . و مادامىكه يقين به آخر انجلا به هم نرسد ، نماز به نيّت ادا مىتوان كرد .\r\nو اگر در اين صورت دو نفر از اهل رصد كه عادل باشند خبر دهند كه مدت مكث خسوف و كسوف چه قدر است ، ظاهر آن است كه بايد به قول ايشان رجوع نمود .\r\nو همچنين اگر در ابتداى خسوف يا كسوف ، به جهت يكى از اسباب مذكوره قرص ديده نشود و دو نفر مذكور اخبار كنند كه فلان وقت ، كسوف و خسوف متحقق مىشود ، بايد به قول ايشان عمل شود و نماز را به جا آورد ؛ زيرا كه قرائن و شواهد حال ، دلالت بر صدق قول ايشان مىكند ، نظر به اين كه مشاهده شده است كه اخبارى كه ارباب رصد از خسوف و كسوف مىكنند ، غالب اوقات مطابق واقع است و تخلف از آن در غايت ندرت است .\r\nو اگر يك نفر خبر از كسوف و خسوف دهد ، اگر از قول او علم از براى سامع هم رسد ، بايد به قول او عمل كند و الّا فلا . و حاصل آن است كه اگر دو نفر عادل از اهل صناعت خبر دهند يا علم از براى مكلّف به هم رسد ، به هر نحوى كه باشد ، لازم است كه به مقتضاى آن عمل كند .\r\n\r\nمسألهء دوم : اگر زمان مكث خسوف يا كسوف اندك باشد\r\nبه حيثيتى كه مجال اقل نماز در آن نباشد ، در اين صورت نماز ساقط است . و بعضى « 1 » گفته‌اند : اگر وقت آن گنجايش يك ركعت داشته باشد ، واجب است كه نماز گذارده شود و الّا فلا . و اول اصح است .\r\n\r\nمسألهء سيم : نماز زلزله در تمام عمر ادا است\r\n، پس در هر وقت گذارده شود و اگر چه مدتى از وقت زلزله گذشته باشد ، به نيّت ادا بايد گذارده باشد .\r\n\r\n\r\n","description":"","footnote":"\r\n( 1 ) . منتهى المطلب 6 : 110 .\r\n","page_name":" 572 ","page_number":572},
  {"content":"\r\n\r\nو وقت نماز در ساير امور آسمانى كه موجب ترس باشد ، چون باد سياه و سرخ و صيحه و ظلمت و صاعقه و امثال آن ، از ابتداى شروع شدن آن است تا وقتى كه بر طرف شود . و بنابراين اگر وقت گنجايش نماز را نداشته باشد ، نماز ساقط است .\r\nو بعضى « 1 » گفته‌اند كه : اگر وقت ، وسعت طهارت و يك ركعت نماز داشته باشد ، نماز واجب است و الّا ساقط است .\r\nو بعضى « 2 » بر آن‌اند كه حكم آن مثل نماز زلزله است كه وقت آن تمامى عمر است و هرگز نماز آن ساقط نمىشود . و اول اصح است .\r\n\r\nمسألهء چهارم : اگر كسى نماز كسوف و خسوف را ترك كند\r\nتا وقت آن فوت شود ، پس اگر تمام قرص آفتاب يا ماه گرفته باشد ، قضا بر او واجب است ؛ خواه مطلع بر آن شده باشد يا نه - به اين طريق كه در خواب بوده يا بيدار بوده و در جايى بوده كه واقف نشده تا تمام انجلا شده باشد - و خواه در صورت مطلع شدن از روى عمد ترك كرده يا از روى سهو و فراموشى .\r\nو اگر بعضى از قرص ماه گرفته باشد ، مشهور آن است كه اگر مطلع بر آن شده باشد و ترك كرده باشد ، قضا بر او واجب است ؛ خواه از روى عمد ترك كرده باشد يا از راه نسيان و فراموشى . و اگر بر آن مطلع نشده باشد ، قضا بر او لازم نيست .\r\nو شيخ « 3 » بر آن است كه در اين صورت ، يعنى صورت گرفتن بعضى از قرص ، بر كسى كه مطلع شود و فراموش كند ، ( قضا لازم نيست ) . « 4 »\r\nو سيد مرتضى « 5 » بر آن است كه در اين صورت ، مطلقا قضا لازم نيست ، خواه بر آن مطلع شود يا نه .\r\n\r\n\r\n","description":"","footnote":"\r\n( 1 ) . نهاية الإحكام 2 : 79 ؛ روض الجنان 2 : 807 ؛ الجعفرية ( ضمن رسائل المحقق الكركي ) 1 : 134 .\r\n( 2 ) . منتهى المطلب 6 : 100 ؛ التنقيح الرائع 1 : 240 ؛ جامع المقاصد 2 : 472 .\r\n( 3 ) . المبسوط 1 : 172 .\r\n( 4 ) . در نسخهء « ج » موجود نيست .\r\n( 5 ) . جمل العلم و العمل ( ضمن رسائل المرتضى ) 3 : 46 .\r\n","page_name":" 573 ","page_number":573},
  {"content":"\r\n\r\nو احوط و اولى ، قول مشهور است .\r\nو اگر كسى نماز زلزله را ترك كند ، پس اگر بر آن مطلع شده باشد و عمدا و سهوا آن را نكرده باشد ، بايد آن را به نيّت ادا هر وقت از مدت عمر او كه اتفاق افتد به جا آورد . و اگر بر آن مطلع نشده باشد ، علّامه و بعضى « 1 » ديگر گفته‌اند كه : در اين صورت نماز ساقط است . و اين بعيد نيست ، ليكن احوط آن است كه نماز گذارده شود در هر وقت كه اتفاق افتد به نيّت ادا .\r\nو اگر كسى نماز ساير آيات سماويه از بادهاى سرخ و سياه و ظلمت شديد و صيحه و صاعقه را نكند تا وقت آن درگذرد ، اگر بر آن مطلع نشده باشد ، قضا بر او لازم نيست و اگر مطلع شده و از روى عمد و سهو نماز را ترك كرده باشد ، مشهور آن است كه قضا لازم است . و خلاف شيخ و سيّد در اينجا نيز جارى است . و احوط عمل به مشهور است .\r\n\r\nمسألهء پنجم : اگر وقت اين نماز با وقت يكى از نمازهاى پنج‌گانه جمع شود\r\n، پس اگر وقت يكى مضيق باشد و وقت ديگرى موسع ، اول مضيق را به جا آورد و اگر وقت هر دو مضيق باشد ، اول نماز يوميه را بكند و اگر وقت هر دو موسع باشد ، مخير است كه هر يك را كه خواهد تقديم كند .\r\nو همچنين است حكم ، اگر اين نماز با نماز واجب ديگر در وقت جمع شود ، چون نماز ميّت و نماز طواف واجب و امثال آن . و اگر در اثناى اين نماز ، وقت يكى از نمازهاى يوميه داخل شود ، پس اگر وقت نماز يوميه مضيق نباشد ، جايز نيست كه آن نماز را قطع كند .\r\nو ابن بابويه « 2 » گفته : با وجود وسعت وقت نماز يوميه ، جايز است ، بلكه واجب است كه آن نماز را قطع كند - هرگاه وقت آن مضيق نباشد - و نماز يوميه را به جا آورد\r\n\r\n\r\n","description":"","footnote":"\r\n( 1 ) . تذكرة الفقهاء 4 : 182 ، مسألهء 487 ؛ مجمع الفائدة و البرهان 2 : 420 ؛ مدارك الأحكام 4 : 134 .\r\n( 2 ) . المقنع : 44 .\r\n","page_name":" 574 ","page_number":574},
  {"content":"\r\n\r\nو بعد از فارغ شدن از آن ، اين نماز را از آنجا كه قطع كرده به اتمام رساند . و اين قول ، ضعيف است .\r\nو اگر در اثناى اين نماز وقت نماز يوميه مضيق شود ، بايد اين نماز را قطع كند و به نماز يوميه مشغول شود و چون از آن فارغ شود ، از آنجا كه قطع كرده به اتمام رساند ، بنابر اظهر .\r\nو بعضى « 1 » از مجتهدين بر آن‌اند كه بعد از فراغ از نماز يوميه بايد اين نماز را از سر گيرد و بنا گذاشتن از موضع قطع ، جايز نيست .\r\nو اگر وقت اين نماز با وقت نماز يوميه جمع شود و وقت يوميه مضيق باشد ، لهذا مكلّف مشغول نماز يوميه شود و در اثناى آن تمام انجلا حاصل شود و وقت نماز خسوف يا كسوف فوت شود ، پس اگر مكلّف در تأخير نماز كسوف يا نماز يوميه تقصير نكرده باشد ، نماز كسوف بر او واجب نيست . « 2 » و اگر تقصير در نماز كسوف كرده باشد ، يعنى با وجود اطلاع بر كسوف نماز آن را نكرده تا وقت نماز يوميه مضيق شده ، قضا بر او لازم است مطلقا ، يا با وجود گرفتن همهء قرص بنابر خلافى كه مذكور شد . و اگر تقصير در نماز يوميه كرده باشد نه در نماز كسوف ، مثل اين كه در اول وقت نماز يوميه ، كسوفى نباشد و مكلّف به جهت وسعت وقت يوميه آن را در اول وقت به جا نياورد و چون وقت آن مضيق شود كسوف شود ، در اين صورت بعضى « 3 » قضا را لازم دانسته‌اند . و بعضى « 4 » ساقط دانسته‌اند . و اين اصح است . و هرگاه تأخير يوميه به جهت عذرى باشد چون حيض يا بىهوشى يا خواب يا خوف و امثال آن ، بلا شبهه قضاى آن لازم نيست .\r\n\r\n\r\n","description":"","footnote":"\r\n( 1 ) . المبسوط 1 : 172 ؛ ذكرى الشيعة 4 : 220 ؛ روض الجنان 2 : 813 .\r\n( 2 ) . ظاهر آن است كه در صورتى كه مكلّف در تأخير تقصير نكرده باشد ، اگر تمام قرص گرفته باشد ، بعد از اداى نماز يوميه نماز كسوف يا خسوف را قضا كند . ( احمد )\r\n( 3 ) . المعتبر 2 : 341 ؛ منتهى المطلب 1 : 354 ؛ مدارك الأحكام 4 : 147 .\r\n( 4 ) . المقنعة : 211 .\r\n","page_name":" 575 ","page_number":575},
  {"content":"\r\n\r\nو هرگاه وقت اين نماز با وقت نافلهء شب يا غير آن از نوافل جمع شود ، اولى تقديم اين نماز است و اگر چه وقت نافله بيرون رود . و در صورت بيرون رفتن وقت نافله ، اگر خواهد ، بعد از وقت آن را قضا كند .\r\n\r\nمسألهء ششم : اگر كسى عذرى داشته باشد و مضطر باشد\r\n، مىتواند اين نماز را در پشت چارپا در حال راه رفتن به جا آورد و بدون عذر ، به جا آوردن آن در وقت پياده راه رفتن يا بر پشت مركب جايز نيست . و ابن جنيد « 1 » آن را جايز دانسته است . و اين ضعيف است .\r\n\r\nمسألهء هفتم : هرگاه اين نماز به جماعت گذارده شود\r\nو مأموم پيش از ركوع اول يا در اثناى آن ملحق به امام شود ، آن ركعت را دريافته است . و اگر به امام ملحق نشود تا سر از ركوع اول بردارد ، آن ركعت از او فوت شده است و نمىتواند در باقى ركوع‌ها به آن اقتدا كند « 2 » ؛ زيرا كه بعد از فارغ شدن امام از ركوع‌هاى آن ركعت و سجود رفتن ، اگر مأموم خواهد ركوعى را كه با امام درنيافته است به جا آورد ، به سجود امام نمىرسد و اگر با امام به سجود رود ، همهء ركوع‌ها را به جا نياورده خواهد بود و امام هم كه متحمل ركوع مأموم نمىشود .\r\nو بعضى « 3 » گفته‌اند : جايز است كه بعد از سر برداشتن امام در هر يك از ركوع‌هاى ركعت اول ، مأموم به او اقتدا كند . و چون امام به سجود رود ، مأموم با او به سجود نرود ، بلكه صبر كند تا امام به ركعت دوم برخيزد و چون به ركوع اول ركعت دوم رود مأموم نيز با او به ركوع رود و نماز خود را تمام كند .\r\n( و همچنين متابعت او كند تا پنج ركوع ركعت اول تمام شود . آنگاه به سجود رود و سجده به جا آورد و برخيزد و به امام ملحق شود و در باقى ركوع‌هاى امام او را\r\n\r\n\r\n","description":"","footnote":"\r\n( 1 ) . علّامه در مختلف الشيعة 2 : 301 ، مسألهء 186 ، از ابن جنيد نقل كرده است .\r\n( 2 ) . اولى آن است كه گفته شود كه هرگاه وقتى برسد كه يقين داند كه آن چه از او فوت شده هرگاه به جا بياورد به سجود امام نمىرسد ، اقتدا جايز نيست و الّا جايز است . ( احمد )\r\n( 3 ) . نهاية الإحكام 2 : 83 .\r\n","page_name":" 576 ","page_number":576},
  {"content":"\r\n\r\nمتابعت كند . و چون امام به سجود رود و او باقى ركوع‌هاى خود را به جا آورد ، آنگاه به سجود رود . ) « 1 » و اين قول ، ضعيف است و دليلى ندارد .\r\n\r\nمسألهء هشتم : هرگاه دو نماز آيات در يك وقت جمع شوند\r\n، چون نماز كسوف و نماز ظلمت شديد يا مانند آن ، يا زلزله يا كسوف يا آيتى ديگر در يك وقت واقع شود ، در اين صورت اگر وقت ، گنجايش هر دو را داشته باشد ، مخير است كه هر يك را خواهد تقديم كند . و اگر وقت وسعت هر دو را نداشته باشد ، پس اگر يكى از آن دو زلزله باشد كه در مدت عمر توان آن را به جا آورد ، بايد ديگرى را تقديم نمود و اگر هر دو غير زلزله باشند ، چون كسوف و باد سرخ يا سياه و مانند آن ، ظاهر ، تقديم نماز كسوف است .\r\n\r\nمسألهء نهم : اين نماز بر هر مكلفى واجب است\r\n؛ خواه مرد باشد ؛ خواه زن و خواه آزاد باشد و خواه بنده و خواه حاضر باشد و خواه مسافر .\r\n\r\nمقصد چهارم در بيان احكام نمازى كه به اجاره واجب شود\r\nبدان كه اگر بر ذمهء شخصى نماز واجبى باشد ، واجب است كه وصيّت كند كه شخصى را اجاره كنند كه نمازهاى او را به نيّت قضا به جا آورد ؛ مگر در نمازهايى كه بر پسر بزرگ واجب است و او را پسرى باشد ، كه قضاى آن نمازها بر پسر است و احتياج به وصيّت نيست . بلى ، اگر وصيّت كند ، از پسر ساقط مىشود . و نمازى كه بر ذمهء پدر است و بر پسر واجب است هرگاه پسر بر آن مطلع نباشد ، بر پدر واجب است كه او را از آن مطلع سازد .\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n","page_name":" 577 ","page_number":577},
  {"content":"\r\n\r\nو حق آن است كه اعادهء نماز ، مشروع و صحيح است ، هم چنان كه سابقا مذكور شد .\r\nو شخصى را كه به اجاره مىگيرند به جهت قضاى نماز ميّت ، بايد اصول دين خود را به دليل داند و مسائل ضرورى طهارت و نماز را از مجتهد حى اخذ كرده باشد و عادل باشد ، يا كسى كه او را به اجاره مىگيرد علم داشته باشد كه او آن نماز را به جا مىآورد . و بايد عاجز از بعضى افعال نماز ، چون قيام و سجود و امثال آن نباشد . و وجه اجاره كه ميّت وصيّت كرده باشد ، بايد از ثلث تركهء او اخراج كنند .\r\nو اگر ميّت ، وصيّت نكرده باشد ، بر ورثه واجب است كه از براى او نماز استيجار كنند و وجه آن را از متروكات وى اخراج كنند . و چون اجير از جانب زن ، مرد باشد « 1 » يا بالعكس ، مخير است ميان جهر و اخفات . ليكن اگر زن اجير مرد باشد و خواهد جهر نمايد ، بايد صداى او را نامحرم نشنود ، هم چنان كه سابقا مذكور شد .\r\nو بر اجير لازم نيست كه بعد از وقوع اجاره « 2 » ، هميشه يا غالب اوقات مشغول قضا كردن نماز ميّت باشد ، بلكه كافى است كه در بعضى اوقات به جا آورد ؛ به نحوى كه در عرف بگويند كه اشتغال به آن عمل دارد . و جايز است كه دو نفر و زياده را به جهت نماز يك نفر اجاره بگيرند ، اما - هم چنان كه سابقا اشاره به آن شد - بايد وقت نماز هر يك از ايشان معيّن باشد تا ديگرى در آن وقت ، قضاى نماز آن ميّت را به جا نياورد ، بلكه در غير آن وقت به جا آورد تا نماز ميّت به ترتيب قضا شود .\r\n\r\n\r\n","description":"","footnote":"\r\n( 1 ) . اولى آن است كه اگر زن اجير مرد باشد ، در نمازهاى جهرى جهر كند در جايى كه صداى او را نامحرم نشنود . ( احمد )\r\n( 2 ) . آن چه فرموده‌اند كه لازم نيست كه بعد از وقوع اجاره هميشه مشغول نماز باشد ، در وقتى است كه اجاره به نحو متعارف اين زمان باشد كه قدر نماز معيّن مىشود و وقت معيّن نيست . اما هرگاه وقت را معيّن كند نه نماز را ، به اين نحو كه قرار داده شود كه در يك روز مثلا از جهت ميّت نماز كند ، در اين صورت لازم است كه همهء اوقاتى كه معيّن شد ، مشغول نماز باشد ، مگر به قدر ضرورت . ( احمد )\r\n","page_name":" 578 ","page_number":578},
  {"content":"\r\n\r\n\r\nمقصد پنجم در نمازهايى كه به نذر يا شبه آن كه عهد و قسم باشد واجب شود\r\nو در آن چند مسأله است :\r\nمسألهء اول : هرگاه كسى نماز به هيأتى مشروع ، چون نماز يوميه يا نماز جعفر طيّار يا نماز شب و مانند آن [ را 
  ] نذر كند ، واجب است كه آن را به عمل آورد . پس اگر نذر او مطلق باشد ، يعنى مقيد به مكان يا زمان معينى نباشد ، در هر مكان و هر زمان كه خواهد مىتواند به جا آورد . و اگر مقيد به زمان معينى باشد ، واجب است كه در آن زمان به عمل آيد ؛ خواه از براى آن زمان ترتيبى باشد و خواه نباشد . پس اگر عمدا آن نماز را در آن زمان ترك كند و به جا نياورد ، واجب است كه آن را قضا كند و كفاره نيز بدهد . و اگر به جهت عذرى ، چون فراموشى يا غير آن ، آن را ترك كند ، بايد قضا كند و كفاره بر او لازم نيست . و اگر مقيد به مكان مخصوصى باشد ، پس اگر آن مكان مزيتى داشته باشد ، لازم است كه نماز در آن مكان به عمل آيد و اگر مزيتى نداشته باشد ، بعضى « 1 » گفته‌اند : وفا بر آن لازم نيست ؛ يعنى واجب نيست كه آن را در آن مكان معين به جا آورد ، بلكه در هر موضعى مىتواند آن را به عمل آورد . و اقوى آن است كه فرقى ميان مكان و زمان نيست . پس هم چنان كه عمل كردن به مقتضاى نذر در زمان معينى كه مزيت نداشته باشد واجب است ، در مكان معينى كه مزيت نداشته باشد نيز چنين است .\r\nو اگر نذر كند كه در زمان يا مكانى كه مزيت داشته باشد نماز را به جا آورد و نماز را در آن وقت يا مكان نكند و در وقت يا مكانى به جا آورد كه مزيت آن زيادتر باشد ، يا نذر در زمان و مكانى كرده باشد كه مزيت نداشته باشد و آن را در وقت يا مكانى به جا\r\n\r\n\r\n","description":"","footnote":"\r\n( 1 ) . تذكرة الفقهاء 4 : 198 ، مسألهء 501 ؛ إيضاح الفوائد 1 : 132 .\r\n","page_name":" 579 ","page_number":579},
  {"content":"\r\n\r\nآورد كه مزيتى داشته باشد ، بعضى بر آنند كه آن نماز صحيح است و نذر به عمل آمده است و اغلب آن است كه نذر به عمل نيامده است و لازم است كه در وقت و مكانى به عمل آيد كه متعلّق نذر است .\r\nمسألهء دوم : اگر كسى نذر كند كه نمازى به هيأت مشروع در وقت يا مكان يا حالى غير شرعى به جا آورد آن نذر باطل است و منعقد نمىشود ، مثل اين كه نذر كند كه نماز عيد يا كسوف را در غير وقت عيد و كسوف بگذارد يا نذر كند كه نمازى را در مكان مغصوب يا جامهء مغصوب يا بىوضو به جا آورد .\r\nمسألهء سيم : در صحت نذر « 1 » نماز « 2 » شرط است كه كيفيت آن نماز مخالف كيفيات نمازهايى كه از شرع رسيده نباشد ، پس اگر كسى نذر كند كه دو ركعت نماز به چهار ركوع يا پنج ركعت نماز به يك سلام به جا آورد آن نذر باطل است .\r\nو اگر نذر دو ركعت نماز كند يا چهار ركعت يا سه ركعت صحيح است و بايد هر يك از آن دو ركعت و چهار ركعت و سه ركعت را به يك سلام به جا آورد . و اگر نذر يك ركعت كند ، اقوى صحت است ؛ زيرا كه نماز يك ركعتى در شرع وارد شده است .\r\nو اگر نذر عددى كند كه مجموع به يك سلام جايز نباشد ، ليكن آن نذر بر سبيل اطلاق باشد ، يعنى تعيين عدد سلام آن را نكرده باشد و ممكن باشد كه به كيفيت مشروع به عمل آيد ، نذر او صحيح است و بايد به هيأت مشروع به عمل آورد . مثل اين\r\n\r\n\r\n","description":"","footnote":"\r\n( 1 ) . اظهر در نزد حقير آن است كه در صحت نماز نذر شرط است كه دو ركعتى باشد ؛ پس اگر چهار ركعتى يا سه ركعتى يا يك ركعتى نذر كند و غرض آن غير نمازهايى باشد كه شارع عدد آن‌ها را چنين قرار داده مثل نماز ظهر ، يا اعرابى ، در چهار ركعتى و وتر در يك ركعتى و مغرب در سه ركعتى كه ظاهر آن است كه نذر او منعقد نشود . بلى ، اگر نذر يكى از اين نمازهاى چهار ركعتى را بخصوصه يا يك ركعتى يا سه ركعتى را بكند صحيح خواهد بود ، پس اگر مراد كسانى كه نذر نماز چهار ركعتى و يك ركعتى و سه ركعتى را صحيح مىدانند اين باشد كه بايد ناذر يكى از نمازهاى مذكوره را بكند صحيح خواهد بود ، اگر در قصد نماز غير اين‌ها نباشد . ( احمد )\r\n( 2 ) . در نسخهء « ب » : « نماز نذر » .\r\n","page_name":" 580 ","page_number":580},
  {"content":"\r\n\r\nكه نذر مطلق كند كه شش ركعت يا ده ركعت يا بيست ركعت نماز بگذارد و بايد دو ركعت ، دو ركعت بخواند يا چهار ركعت ، چهار ركعت يا بعضى را دو ركعت و بعضى را چهار ركعت .\r\nو بالجمله ، آن را به كيفيت مشروعى به جا آورد تا آن عدد تمام شود . و اگر پنج ركعت مطلق نذر كند ، يك دو ركعتى و يك سه ركعتى به جا آورد . و اگر نمازى مطلق نذر كند و تعيين عدد ركعت نكند ، مثل اين كه بگويد : « للّه عليّ أن أصلّي » ) ، منصرف به دو ركعت مىشود ؛ پس قدر واجب آن است كه دو ركعت به جا آورد . و عهد و قسم در احكام مذكوره مثل نذر است .\r\nمسألهء چهارم : اگر شخصى نماز واجب مثل يكى از نمازهاى پنج‌گانه را نذر كند ، نذر او صحيح است و وجوب آن مؤكد مىشود . پس اگر به جا نياورد ، كفاره بر او واجب است . و چون كفاره دهد ، گناه مخالفت نذر تخفيف مىيابد ، اما گناه ترك نماز به حال خود باقى و به كفاره دادن تخفيف نمىيابد .\r\nمسألهء پنجم : اگر كسى نذر كند كه سجده به جا آورد ، نذر او صحيح است . و اگر نذر كند كه ركوعى يا تكبير احرام تنها را به جا آورد ، نذر او باطل است .\r\nمسألهء ششم : جميع آن چه مراعات آن در نماز يوميه لازم است ، در نمازى كه نذر شده باشد نيز مراعات آن لازم است ، خواه از شروط باشد ، چون طهارت از حدث و خبث و استقبال قبله و اباحت مكان و لباس و ستر عورت و مانند آن ؛ خواه از اجزا يا اركان باشد ، چون تكبير احرام و قرائت و ركوع و سجود و غير آن . و اگر يكى از اين امور را در نذر خود استثنا كند و قصد كند كه نماز بدون آن واقع شود ، نذرش باطل است .\r\nمسألهء هفتم : حقيقت نذر ، لازم ساختن چيزى است بر خود به صيغهء « للّه عليّ » .\r\nو عهد ، لازم ساختن چيزى است بر خود به صيغهء « عاهدت اللّه » يا « عليّ عهد اللّه » .\r\nو قسم ، لازم ساختن چيزى است بر خود به صيغهء « و اللّه و باللّه » و امثال آن از اسماء يا صفات مخصوصهء پروردگار .\r\n\r\n","description":"","footnote":"","page_name":" 581 ","page_number":581},
  {"content":"\r\n\r\nپس هر شخص كه بالغ و عاقل باشد و به يكى از اين سه صيغه نمازى را بر خود واجب كند ، بايد آن را به جا آورد . و اقوى و مشهور آن است كه وقتى نذر يا عهد يا قسم لازم مىشود كه به صيغهء عربى باشد ، به نحو مذكور . مثل اين كه در صيغه نذر نماز بگويد : « للّه علىّ أن أصلّي كذا » . و در عهد بگويد : « عاهدت اللّه أن أصلّي كذا » و در قسم بگويد : « و اللّه أصلّي كذا » ؛ پس اگر اين صيغه‌هاى مخصوصه را نگويد و در دل خود نذر كند ، يا به فارسى نذر كند ، مثل اين كه بگويد : « از براى خداست بر من كه چهار ركعت نماز بگذارم » ، بنابر مشهور و اقوى وفاى به آن نذر لازم نيست ، و اگر چه احوط و اولى آن است كه به آن وفا كند .\r\nو بدان كه نذر و عهد بر دو قسم است :\r\nيكى نذر و عهد مطلق - هم چنان كه مذكور شد - و ديگرى معلّق به شرط ؛ مثل اين كه نذر كند كه اگر مريض او شفا يابد يا مسافر او بيايد ، ده ركعت نماز بگذارد و صيغه را به اين طريق جارى سازد كه « إن شفى اللّه مريضى أو قدم مسافرى للّه عليّ أن أصلّي كذا » .\r\nحق و مشهور آن است كه هر دو قسم از نذر و عهد ، صحيح است و وفا به آن لازم است . و بعضى « 1 » بر آن‌اند كه نذرى كه صحيح است و وفاى به آن لازم است ، قسم دوم است نه اول . و اين ضعيف است .\r\nو مىبايد شرطى كه نذر نماز را بر آن معلّق مىسازد متضمن معصيت نباشد . پس اگر بگويد كه : اگر مرا ميسر شود كه شراب بخورم يا فلان مسلمان را بكشم يا بر فلان فعل حرام ظفر يابم ، « للّه عليّ أن أصلّي كذا » ، نذر او باطل است و بر او نمازى واجب نمىشود ؛ مگر اين كه قصد او از اين صيغه ، زجر نفس و بازداشتن خود باشد از افعال مذكوره كه در اين صورت ، نذر او منعقد مىشود و اگر مباشر يكى از افعال مذكوره شود ، بايد آن نماز را به جا آورد .\r\n\r\n\r\n","description":"","footnote":"\r\n( 1 ) . الانتصار : 163 ؛ غنية النزوع 1 : 391 .\r\n","page_name":" 582 ","page_number":582},
  {"content":"\r\n\r\nمسألهء هشتم : اگر كسى نذر كند كه دو ركعت يا بيشتر از نمازهاى نافله را به جا آورد ، بعضى « 1 » بر آن‌اند كه لازم است كه در هر ركعت بعد از حمد سوره بخواند ؛ هر چند در نافله سوره واجب نيست . و اين ثابت نيست .\r\nمسألهء نهم : اگر شخصى نذر كند كه هر روز مثلا دو ركعت نماز كند ، و يك روز عمدا ترك كند ، واجب است كه كفارهء نذر را بدهد و لازم نيست كه ديگر آن نماز را بگذارد ؛ زيرا كه چون عمدا يك روز را ترك كرده ، نذر او بر طرف شد و كفاره لازم شد ، پس نذر او ديگر باقى نيست .\r\nو مخفى نماند كه بعضى ديگر احكام است كه متعلّق به نذر است كه در كتاب نذر مذكور است و ذكر آن مناسب اين رساله نيست .\r\nو بدان كه از نمازهاى واجبىاى كه در اينجا بيان نكرديم ، يكى نماز ميّت است كه سابقا در مبحث احكام ميّت مذكور شد و ديگرى نماز طواف است كه محل بيان آن كتاب حج است و ذكر آن در اينجا مناسب نيست .\r\n\r\n\r\n","description":"","footnote":"\r\n( 1 ) . البيان : 212 ؛ الروضة البهيّة 1 : 318 ؛ ذخيرة المعاد : 345 .\r\n","page_name":" 583 ","page_number":583},
  {"content":"\r\n . \r\n","description":"","footnote":"","page_name":" 584 ","page_number":584},
  {"content":"\r\n\r\n\r\nمطلب ششم : در نمازهاى سنّتى\r\nبدان كه نمازهاى سنّتى بسيار است و در كتب فقه و ادعيه مذكور است . و اشهر نمازهاى سنّتى ، نماز نوافل يوميه است كه به تفصيل مذكور شد . و ما در اينجا چند نماز سنّتى ديگر كه شهرت آن بيشتر و اهتمام در به جا آوردن آن زيادتر است را بيان مىكنيم :\r\n\r\nاول : نماز طلب باران\r\nكه آن را نماز استسقا گويند . و اين نماز سنّت است در وقتى كه باران كم آيد و آب چشمه‌ها و چاه‌ها كم شود . و گذاردن اين نماز به جماعت و فرادا جايز است ، اما به جماعت افضل است .\r\nو سنّت است كه چون ارادهء اين نماز كنند ، امام مردم را امر به توبهء از گناهان كند و امر كند كه سه روز را روزه بدارند و در روز سيم به صحرا روند اگر در مكه نباشند . و اگر در مكه باشند ، افضل آن است كه اين نماز را در مسجد الحرام گذارند . و افضل آن است كه روز سيم كه به نماز بيرون مىروند ، روز جمعه يا روز دوشنبه باشد . و بايد در وقت بيرون رفتن ، پاى برهنه باشند و با سكينه و وقار و خضوع و انكسار ، سرها به زير افكنده ، ذكرگويان و استغفار كنان به صحرا روند . و بايد مؤذن ، عصايى به دست گرفته پيش روى امام برود . و بايد مردان پير و زنان پير و اطفال و چهار پايان را با خود ببرند و كودكان را از مادران جدا سازند و زنان جوان را همراه نبرند .\r\n\r\n","description":"","footnote":"","page_name":" 585 ","page_number":585},
  {"content":"\r\n\r\nو بعضى « 1 » گفته‌اند كه : ظلمه و مخالفان ملت را همراه نبرند ، و اولى آن است كه اگر حاضر شوند ، مانع ايشان نشوند ؛ زيرا كه حق تعالى ضامن روزى جميع بندگان خود است ؛ چه از مسلم و چه از كافر و چه از خوب و چه از بد .\r\nپس هر كه روزى خود را از حق تعالى بطلبد ، رد او را نمىكند ، و حكايت « 2 » جارى ساختن حق تعالى رود نيل را به دعاى فرعون مشهور است .\r\nو وقت اين نماز از طلوع آفتاب است تا زوال . و ظاهر آن است كه اين وقت ، افضل اوقات باشد ، و اگر چه باكى نيست در گذاردن آن در هر وقت از روز كه اتفاق افتد . و در وقت نماز ، مؤذن سه نوبت « الصلاة » گويد .\r\nو كيفيت اين نماز مثل نماز عيد است كه مذكور شد ؛ مگر اين كه قنوت‌هاى اين نماز بايد متضمن استغفار از گناهان و طلب رحمت و باران باشد . و بهترين دعاها دعاى نوزدهم صحيفهء كامله است .\r\nو اگر در قنوت ، اين دعا را بخواند خوب است : « اللهمّ اسق عبادك و بهائمك و انشر رحمتك و أحي بلادك الميتة » .\r\nو سنّت است كه حمد و سوره و اذكار و قنوت‌ها را بلند بخواند . و چون امام از نماز فارغ شود ، بر منبر بالا رود و رداى خود را بگرداند ، به اين طريق كه جانب راست را به جانب چپ آورد و بر عكس .\r\nو بعضى « 3 » گفته‌اند كه : امام سه مرتبه ردا مىگرداند : بعد از فارغ شدن از نماز و بعد از بالا رفتن به منبر و بعد از فراغ از دو خطبه . و به هر تقدير ، چون به منبر رود رو به قبله كند و به آواز بلند ، صد مرتبه « اللّه اكبر » بگويد و بعد از آن ، رو به جانب راست كند و صد نوبت « سبحان اللّه » بگويد ، پس رو به جانب چپ كند و صد نوبت « لا إله إلّا اللّه » بگويد ، پس رو به مردم كند و صد مرتبه « الحمد للّه » بگويد .\r\n\r\n\r\n","description":"","footnote":"\r\n( 1 ) . السرائر 1 : 325 ؛ تذكرة الفقهاء 4 : 209 ، مسألهء 514 .\r\n( 2 ) . من لا يحضره الفقيه 1 : 526 ، ح 1499 .\r\n( 3 ) . المقنع : 208 ؛ المراسم : 83 ؛ المهذّب 1 : 144 .\r\n","page_name":" 586 ","page_number":586},
  {"content":"\r\n\r\nو فقها گفته‌اند كه : مردم در اين ذكرها با امام موافقت كنند ؛ هر چند مستند آن به نظر نرسيده ، پس دو خطبه بخواند و مبالغه كند در دعا و استغفار و طلب رحمت و باران .\r\nو بعضى « 1 » گفته‌اند : ذكرهاى مذكوره را بعد از دو خطبه بخواند ، و اولى تقديم ذكرهاست بر دو خطبه ، و اگر چه تأخير هم مانعى ندارد . و مستحب است كه اگر در اجابت دعا تأخير شود ، نوبت ديگر بيرون روند و اگر پيش از بيرون رفتن باران بيايد ، بيرون رفتن را موقوف كنند . و اگر بعد از بيرون رفتن پيش از نماز باران بيايد ، نماز را ترك كنند . و در هر دو صورت ، سنّت است كه نماز شكر را به جا آورند . و اگر در اثناى نماز باران بيايد ، نماز را تمام كنند ، اما باقى افعال از خطبه و اذكار ساقط است .\r\n\r\nدوم : نماز نافله ماه رمضان است\r\n، و آن هزار ركعت است زايد بر نوافل مرتبه و نوافلى كه مخصوص هر يك از شب‌ها و روزها وارد شده . و حق و مشهور آن است كه اين هزار ركعت به طريقى كه مذكور مىشود مستحب است از براى هر مكلفى ؛ خواه روزه بدارد و خواه روزه ندارد .\r\nو بعضى « 2 » نسبت به ابن بابويه داده‌اند كه او اين نماز را مشروع نمىداند . و كلام او صريح در نفى مشروعيت نيست . و به هر تقدير ، شبهه در مشروعيت و استحباب آن نيست .\r\nو كيفيت گذاردن آن به دو طريق است :\r\nطريق اول : آن كه از شب اول تا بيست شب ، هر شب بيست ركعت به جا آورد :\r\nهشت ركعت بعد از نماز شام و دوازده ركعت بعد از نماز خفتن يا برعكس ؛ يعنى دوازده ركعت در ميان شام و خفتن و هشت ركعت بعد از خفتن . و در شب نوزدهم ، صد ركعت بر مقررى آن شب زياد مىكند كه مجموع آن چه در بيست شب به عمل آمده ، پانصد ركعت باشد . و پانصد ركعت باقى مانده را در ده شب آخر ، هر شبى سى ركعت به جا مىآورد ؛ هشت ركعت بعد از نماز عشا و بيست و دو ركعت بعد از نماز\r\n\r\n\r\n","description":"","footnote":"\r\n( 1 ) . من لا يحضره الفقيه 1 : 526 ، ح 1499 ؛ المراسم : 83 ؛ السرائر 1 : 326 .\r\n( 2 ) . مختلف الشيعة 2 : 345 ، مسألهء 241 ؛ ذكرى الشيعة 4 : 275 ؛ المهذّب البارع 1 : 431 .\r\n","page_name":" 587 ","page_number":587},
  {"content":"\r\n\r\nخفتن ( يا بر عكس ؛ يعنى بيست و دو ركعت بعد از نماز شام و هشت ركعت بعد از نماز خفتن ) « 1 » و در هر يك از شب بيست و يكم و بيست و سيم ، صد ركعت بر مقررى مىافزايد ، كه مجموع آن چه در ده شب آخر به عمل آمده ، باز پانصد ركعت باشد . و صد ركعتى كه در هر يك از شب نوزدهم و بيست و يكم و بيست و سيم گذارده مىشود ، دخلى به صد ركعت نمازى ندارد كه مخصوص شب قدر رسيده و به اين جهت در اين سه شب گذارده مىشود ؛ زيرا كه اين سيصد ركعت ، از نوافل رمضان است و آن صد ركعت ، از نمازهاى مستحبه در شب قدر است و چون هر يك از اين سه شب احتمال قدر دارد ، آن صد ركعت در هر سه شب مستحب است .\r\nطريق دوم : آن كه در هر يك از شب نوزدهم و بيست و يكم و بيست و سيم ، اكتفا به صد ركعت كند و بيست ركعت را در شب نوزدهم و سى ركعت را در هر يك از شب بيست و يكم و بيست و سيم ترك كند تا هشتاد ركعت باقى ماند ، چهل ركعت از اين هشتاد ركعت را در چهار روز جمعه به جا آورد و در هر روزى ده ركعت و چهار ركعت از اين ده ركعت را به طريق نماز حضرت امير المؤمنين عليه السّلام گذارد ، و دو ركعت از آن را به طريق دو ركعت نماز حضرت فاطمه عليها السّلام گذارد ، و چهار ركعت ديگر را به طريق چهار ركعت نماز جعفر طيّار گذارد .\r\nو اگر در ماه رمضان ، پنج جمعه اتفاق افتد ، مخير است در ميان اين كه در جمعهء آخر كه جمعهء پنجم باشد ، هيچ نگذارد و ميان آن كه چند ركعت را واگذارد « 2 » كه در جمعه پنجم به جا آورد . و چهل ركعتى كه باقى مانده در شب جمعهء آخر ، بيست ركعت آن را به طريق نماز حضرت امير المؤمنين عليه السّلام گذارد و در شب شنبه كه بعد از جمعهء آخر است ، بيست ركعت ديگر را به طريق نماز حضرت فاطمه عليها السّلام گذارد . و اگر ماه رمضان از سى كمتر باشد ، نماز مقررى شب سيم ساقط است .\r\n\r\nسيم : نماز حضرت رسول صلّى اللّه عليه و آله است\r\n، و آن دو ركعت است در هر ركعتى بعد از\r\n\r\n\r\n","description":"","footnote":"\r\n( 1 ) . در نسخهء « الف » موجود نيست .\r\n( 2 ) . اولى آن است كه در جمعه آخر هيچ نگذارد و همه را در چهار جمعهء اول به جا آورد . ( احمد )\r\n","page_name":" 588 ","page_number":588},
  {"content":"\r\n\r\nحمد ، پانزده مرتبه   « إِنَّا أَنْزَلْناهُ »   بخواند و در هر يك از آن ، دو ركوع و سر برداشتن از آن و در هر يك از سجده‌ها و سر برداشتن از آن ، پانزده مرتبه   « إِنَّا أَنْزَلْناهُ »   بخواند . و بعد از فارغ شدن دعايى نيز رسيده كه خواندن آن مستحب است و در كتب ادعيه مذكور است .\r\nو اين نماز را در هر وقتى مىتوان كرد . و بعضى « 1 » آن را از نمازهاى روز جمعه شمرده‌اند . و از حديث ، اختصاص معلوم نمىشود .\r\n\r\nچهارم : نماز حضرت امير المؤمنين عليه السّلام است\r\n، و آن چهار ركعت است به دو سلام ؛ در هر ركعت بعد از حمد ، پنجاه نوبت سورهء   « قُلْ هُوَ اللَّهُ »   بخواند .\r\n\r\nپنجم : نماز حضرت فاطمه عليها السّلام است\r\n، و آن دو ركعت است ؛ در ركعت اول بعد از حمد ، صد مرتبه   « إِنَّا أَنْزَلْناهُ »   بخواند و در ركعت دوم بعد از حمد ، صد مرتبه   « قُلْ هُوَ اللَّهُ »   بخواند .\r\n\r\nششم : نماز جعفر طيّار است\r\n، و آن چهار ركعت است به دو سلام ؛ در ركعت اول بعد از حمد ، سورهء   « إِذا زُلْزِلَتِ الْأَرْضُ »   بخواند و در ركعت دوم بعد از حمد ، سورهء   « وَ الْعادِياتِ »   بخواند و در ركعت سيم بعد از حمد ، سورهء   « إِذا جاءَ نَصْرُ اللَّهِ »   بخواند و در ركعت چهارم بعد از حمد ، سورهء   « قُلْ هُوَ اللَّهُ »   بخواند .\r\nو جايز است كه در هر ركعت بعد از حمد ، سورهء   « قُلْ هُوَ اللَّهُ »   يا   « قُلْ يا أَيُّهَا الْكافِرُونَ »   هر دو را بخواند . و جايز است كه در هر ركعت بعد از حمد ، اكتفا به سورهء   « قُلْ هُوَ اللَّهُ »   كند . بلكه جايز است كه بعد از حمد ، هر سوره‌اى كه خواهد بخواند ، و اگر چه بهتر آن است كه ابتدا مذكور شد .\r\nو بعد از فارغ شدن از قرائت و پيش از ركوع ، پانزده مرتبه تسبيحات اربع بگويد و در هر ركوع و هر سر برداشتن از ركوع و در هر سجده و هر سر برداشتن از سجده ، ده مرتبه تسبيحات اربع بگويد . و چون در چهار ركعت چنين كند ، مجموع سيصد مرتبه تسبيحات اربع گفته خواهد بود . و تسبيحاتى كه بعد از سجدهء دوم ركعت اول و سيم\r\n\r\n\r\n","description":"","footnote":"\r\n( 1 ) . مصباح المتهجّد : 255 ؛ ذكرى الشيعة 4 : 246 .\r\n","page_name":" 589 ","page_number":589},
  {"content":"\r\n\r\nاست در وقتى كه نشسته است مىخواند - هم چنان كه مشهور است - نه بعد از برخاستن به ركعت دوم ، هم چنان كه بعضى « 1 » گفته‌اند .\r\nو سنّت است كه در سجدهء آخر اين نماز ، بعد از فارغ شدن از تسبيحات بگويد :\r\n« سبحان من لبس العزّة و الوقار ، سبحان من تعطف بالمجد و التكرّم ، سبحان من لا ينبغي التسبيح إلّا له ، سبحان من أحصى كلّ شيء علمه ، سبحان ذي المنّ و النعم ، سبحان ذي القدرة و الأمر ، اللهمّ إنّي أسألك بمعاقد العزّ من عرشك و منتهى الرحمة من كتابك و باسمك الأعظم و كلماتك التامّة التي تمّت صدقا و عدلا صلّ على محمّد و أهل بيته » . « 2 »\r\nو مخفى نماند كه اين نماز از نمازهاى مشهور است و بعد از نوافل شبانه روزى ، نمازى در فضيلت و كثرت ثواب و صحّت سند مثل اين نماز نيست . و اگر كسى هر شب اين نماز را به جا آورد ، ثواب عظيم دارد . و اگر ميسّر نشود ، هر هفته يك مرتبه به جا آورد و اگر آن نيز ميسّر نشود ، هر ماهى يك نوبت به جا آورد و اگر آن نيز ميسّر نشود ، هر سالى يك مرتبه البته به جا آورد . و جايز است كه نوافل يوميه را به اين طريق گذارد و چون چنين كند ، به ثواب اين نماز و نوافل شبانه روزى هر دو مىرسد .\r\nو بعضى « 3 » بر آن‌اند كه نماز واجب شبانه روزى را نيز به اين كيفيت مىتوان به جا آورد ؛ خواه ادا باشد و خواه قضا ، و احوط ترك است . و اگر كسى دو ركعت از اين نماز را به جا آورد و او را حاجتى رو دهد ، مىتواند از پى قضاى حاجت رود و دو ركعت باقى را در وقت ديگر بكند .\r\nو اگر كسى بعضى از تسبيحات اين نماز را در موضعى فراموش كند ، در هر موضعى ديگر كه به خاطرش آيد ، بعلاوهء تسبيحات آن موضع را بخواند . و اگر كسى ضرورت و تعجيلى داشته باشد ، مىتواند اين نماز را بدون تسبيحات گذارد و تسبيحات را در راه بخواند .\r\n\r\n\r\n","description":"","footnote":"\r\n( 1 ) . مختلف الشيعة 2 : 351 ، مسألهء 249 .\r\n( 2 ) . و زياد كند در آخر كه « أن تفعل بى كذا و كذا » . ( احمد ، تمّت يوم السبت و سيّم شهر شوّال سنة 1411 )\r\n( 3 ) . البيان : 222 ؛ روض الجنان 2 : 873 .\r\n","page_name":" 590 ","page_number":590},
  {"content":"\r\n\r\nو مخفى نماند كه در هر يك از آن نمازها ، بعضى دعاها سنّت است كه در كتب ادعيه مذكور است ؛ هر چند رسيدن به فايده و ثواب اصل نماز ، موقوف بر آن دعاها نيست ، ليكن اگر آن را بخواند ، ثواب آن بيشتر خواهد بود .\r\n\r\nهفتم : نماز اعرابى است\r\n، و آن ده ركعت است به سه سلام . دو ركعت اول به يك سلام و هشت ركعت باقى ، هر چهار ركعت به يك سلام . و وقت آن چاشت روز جمعه است . و در ركعت اول از دو ركعت بعد از حمد ، هفت مرتبه   « قُلْ أَعُوذُ بِرَبِّ الْفَلَقِ »   بخواند . و در ركعت دوم بعد از حمد ، هفت مرتبه   « قُلْ أَعُوذُ بِرَبِّ النَّاسِ »   بخواند و چون سلام دهد ، هفت مرتبه « آية الكرسى » بخواند ، و در هشت ركعت ديگر ، هر ركعتى بعد از حمد ، يك مرتبه   « إِذا جاءَ »   و بيست و پنج مرتبه   « قُلْ هُوَ اللَّهُ »   بخواند و چون فارغ شود ، بگويد :\r\n« سبحان اللّه ربّ العرش العظيم و لا حول و لا قوّة إلّا باللّه العليّ العظيم » .\r\n\r\nهشتم : نماز عيد غدير است\r\n، و آن دو ركعت است ؛ در هر ركعت بعد از حمد ، هر يك از   « قُلْ هُوَ اللَّهُ »   و   « إِنَّا أَنْزَلْناهُ »   و « آية الكرسى » را ده مرتبه بخواند . و وقت آن نيم ساعت پيش از زوال آفتاب است و بعد از اين ، نماز دعايى طويل وارد شده است كه در كتب ادعيه « 1 » مذكور است .\r\n\r\nنهم : نماز اول هر ماه است\r\n، و آن دو ركعت است ؛ در ركعت اول بعد از حمد ، ( سى بار   « قُلْ هُوَ اللَّهُ »   بخواند و در ركعت دوم بعد از حمد ، سى مرتبه   « إِنَّا أَنْزَلْناهُ »   بخواند . ) « 2 »\r\n\r\nدهم : نماز هديهء ميت است\r\n، و آن دو ركعت است ؛ در ركعت اوّل بعد از حمد يك مرتبه « آية الكرسى » بخواند و در ركعت دوم بعد از حمد ده نوبت   « إِنَّا أَنْزَلْناهُ »   بخواند .\r\nو در روايتى « 3 » رسيده كه در ركعت اول بعد از حمد ، دو نوبت   « قُلْ هُوَ اللَّهُ »   بخواند و در\r\n\r\n\r\n","description":"","footnote":"\r\n( 1 ) . مصباح المتهجّد : 691 .\r\n( 2 ) . در نسخهء « الف » نيست .\r\n( 3 ) . وسائل الشيعة 8 : 169 ، باب 44 من أبواب بقيّة الصلاة المندوبة ، ح 3 ؛ مستدرك الوسائل 6 : 344 ، باب 36 من أبواب بقية الصلاة ، ح 1 .\r\n","page_name":" 591 ","page_number":591},
  {"content":"\r\n\r\nركعت دوم بعد از حمد ، ده نوبت   « أَلْهاكُمُ التَّكاثُرُ »   بخواند ، و عمل به اين نيز جايز است . و چون سلام دهد بگويد :\r\n« اللهمّ صلّ على محمّد و آل محمد ، و ابعث ثواب هاتين الركعتين إلى قبر فلان » و نام ميّت را ببرد . و نيّت اين نماز را چنين كند كه دو ركعت نماز هديه از براى فلان ميّت مىگذارم سنت قربة الى اللّه . و وقت اين نماز ، شب اول دفن ميّت است نه شب اول فوت او . و بنابراين هرگاه ميّت را به يكى از مشاهد مشرّفه نقل كنند ، بايد اين نماز را تأخير كرد تا شب اول دفن او .\r\nو مخفى نماند كه نمازهاى سنّتى ، بسيار است ، چون نمازهاى اوقات شريفه ، مانند روز مبعث و شب مبعث و روز مباهله و شب عيد فطر و اوقات رجب و شعبان و نماز زيارات و نماز توبه و استخاره و نماز سفر و نماز روز نوروز و روز عاشورا و غير ذلك و همه در كتابهاى ادعيه و زيارات مذكور است . و ما در اينجا اكتفا كرديم به ده نمازى كه شهرت آن‌ها بيشتر است و بيان همه مناسب اين رساله نبود .\r\nو به اينجا ، اين رساله ختم شد . اميد كه فايدهء آن به جميع شيعيان عايد گردد و از عمل كردن مؤمنان به آن ، ثوابى به مؤلّف عاصى رسد ، بمحمّد و آله الطيّبين الطاهرين .\r\n\r\n","description":"","footnote":"","page_name":" 592 ","page_number":592},
  {"content":"\r\n\r\n\r\nفهرست‌ها\r\n1 . فهرست آيات\r\n2 . فهرست احاديث\r\n3 . فهرست معصومين عليهم السّلام\r\n4 . فهرست اعلام\r\n5 . فهرست مصادر تحقيق\r\n6 . فهرست تفصيلى\r\n\r\n","description":"","footnote":"","page_name":" 593 ","page_number":593},
  {"content":"\r\n . \r\n","description":"","footnote":"","page_name":" 594 ","page_number":594},
  {"content":"\r\n\r\n\r\n1 . فهرست آيات\r\n إِنَّ اللَّهَ يَأْمُرُ بِالْعَدْلِ وَ الْإِحْسانِ  ( نحل : 90 ) 546\r\n ادْخُلُوها بِسَلامٍ آمِنِينَ  ( حجر : 46 ) 410\r\n بِسْمِ اللَّهِ مَجْراها وَ مُرْساها إِنَّ رَبِّي لَغَفُورٌ رَحِيمٌ  ( هود : 41 ) 540\r\n فَاخْلَعْ نَعْلَيْكَ إِنَّكَ بِالْوادِ الْمُقَدَّسِ  ( طه : 12 ) 410\r\n وَ ذَا النُّونِ إِذْ ذَهَبَ مُغاضِباً فَظَنَّ أَنْ لَنْ نَقْدِرَ عَلَيْهِ فَنادى فِي الظُّلُماتِ  . . . ( انبياء : 87 و 88 ) 263\r\n وَ عِنْدَهُ مَفاتِحُ الْغَيْبِ لا يَعْلَمُها إِلَّا هُوَ وَ يَعْلَمُ ما فِي الْبَرِّ وَ الْبَحْرِ . . .  ( انعام : 59 ) 263\r\n وَ ما قَدَرُوا اللَّهَ حَقَّ قَدْرِهِ  ( انعام : 91 ) 540\r\n\r\n","description":"","footnote":"","page_name":" 595 ","page_number":595},
  {"content":"\r\n\r\n\r\n2 . فهرست احاديث\r\nأستغفر اللّه 381\r\nأستغفر اللّه ربّي و أتوب إليه 395\r\nالحمد للّه 381 ، 406 ، 412 ، 586\r\nالحمد للّه الذي لم يجعلني من السّواد المحترم 192\r\nالحمد للّه ربّ العالمين 391 ، 506\r\nالحمد للّه على ما أخرج منّي من الأذى في يسر و عافية 97\r\nالسلام عليك 412\r\nالسلام عليك أيّها النبي و رحمة اللّه و بركاته 404\r\nالسلام عليكم 412\r\nالسلام عليكم و رحمة اللّه و بركاته 404 ، 405\r\nالسلام علينا و على عباد اللّه الصالحين 403 ، 404\r\nالصلاة خير من النوم 353\r\nاللّه أكبر 381 ، 586\r\nاللّه أكبر اللّه أكبر لا إله إلّا اللّه و اللّه أكبر 564\r\nاللهمّ اجعل قلبي بارّا و رزقي دارّا و اجعل لي عند رسول اللّه صلّى اللّه عليه و آله 352\r\nاللهمّ اجعلها عندك في أعلى علّيّين و اخلف على أهلها 215\r\nاللهمّ اجعله عندك في أعلى علّيّين و اخلف على أهله في الغابرين 215\r\n\r\n","description":"","footnote":"","page_name":" 596 ","page_number":596},
  {"content":"\r\n\r\nاللهمّ اجعله كفّارة لذنوبي و طهّر ديني اللهمّ أذهب عنّي الدنس 562\r\nاللهمّ اجعله لأبويه و لنا سلفا و فرطا و أجرا 216\r\nاللهمّ اجعله لي طهورا و شفاء و نورا إنّك على كلّ شيء قدير 155\r\nاللهمّ أذهب عنّي الرجس النجس و طهّر جسدي و قلبي 102\r\nاللهمّ أذهب عنّي القذى و الأذى و اجعلني من المتطهّرين 97\r\nاللهمّ ارحم هؤلاء الأموات 218\r\nاللهمّ ارزقني 386\r\nاللهمّ ارزقني الحلال و جنّبني الحرام 97\r\nاللهمّ اسق عبادك و بهائمك و انشر رحمتك و أحي بلادك الميتة 586\r\nاللهمّ اغفر لفلان و فلان 263\r\nاللهمّ اغفر للّذين تابوا و اتّبعوا سبيلك و لهم عذاب الجحيم 216\r\nاللهمّ اغفر للمؤمنين و المؤمنات 214\r\nاللهمّ اغفر للمؤمنين و المؤمنات و المسلمين و المسلمات 215\r\nاللهمّ اغفر لهذا الميّت 214\r\nاللهمّ املأ جوفه نارا ، و قبره نارا ، و سلّط عليه الحيّات و العقارب 216\r\nاللهمّ إنّا لا نعلم منها إلّا خيرا و أنت أعلم بها منّا 215\r\nاللهمّ إنّا لا نعلم منه إلّا خيرا و أنت أعلم به منّا 215\r\nاللهمّ انزع عنّي ربقة النفاق و ثبّتني على الإيمان 102\r\nاللهمّ إن كانت محسنة فزد في إحسانها و إن كانت مسيئة فتجاوز عنها و اغفر لها 215\r\nاللهمّ إن كان محسنا فزد فى إحسانه و إن كان مسيئا فتجاوز عنه و اغفر له 215\r\nاللهمّ إنّ هذا بدن أمتك المؤمنة و قد أخرجت روحها 202\r\nاللهمّ إنّ هذا بدن عبدك المؤمن و قد أخرجت روحه منه و فرّقت بينهما فعفوك عفوك عفوك 202\r\nاللهمّ إنّ هذا عبدك و ابن عبدك و ابن أمتك نزل بك و أنت خير منزول به 215\r\nاللهمّ إنّ هذه النفس أنت أحييتها و أنت أمّتها 216\r\nاللهمّ إنّ هذه أمتك و ابنة عبدك و ابنة أمتك نزلت بك و أنت خير منزول بها 215\r\n\r\n","description":"","footnote":"","page_name":" 597 ","page_number":597},
  {"content":"\r\n\r\nاللهمّ إنّي أسألك بإقبال نهارك و إدبار ليلك 349\r\n« اللهمّ إنّي أسألك به مفاتح الغيب التي لا يعلمها إلّا أنت 263\r\nاللهمّ إنّي أسألك بوجهك الكريم و اسمك العظيم 260\r\nاللهمّ إنّي أعوذ بك من النّار و أسألك الجنّة 102\r\nاللهمّ إنّي أعوذ بك من شرّ نفسي و أستعيذ بك من أذاه 102\r\nاللهمّ إيمانا بك و تصديقا بكتابك و اتّباع سنّة نبيك صلّى اللّه عليه و آله 562\r\nاللهمّ إيمانا بك و تصديقا بكتابك ، هذا ما وعدنا اللّه و رسوله 224\r\nاللهمّ أذقه أشدّ عذابك فإنّه كان يوالي أعداءك و يعادي أولياءك و يبغض أهل بيت نبيّك صلّى اللّه عليه و آله و سلّم 216\r\nاللهمّ اصله حرّ نارك 216\r\nاللهمّ ألبسني التقوى و جنّبني الردى 102\r\nاللهمّ أنت الملك الحقّ المبين لا إله إلّا أنت سبحانك 370\r\nاللهمّ أهل الكبرياء و العظمة 563\r\nاللهمّ جاف الأرض عن جنبيه و أصعد روحه إليك 224\r\nاللهمّ حصّن فرجي و أعفّه و استر عورتي و حرّمها على النّار 97\r\nاللهمّ ربّى بحولك و قوّتك أقوم و أقعد 396\r\nاللهمّ ردّ عليّ دابّتي 412\r\nاللهمّ صلّ على محمّد و آل محمّد 214\r\nاللهمّ صلّ على محمّد و آل محمد ، و ابعث ثواب هاتين الركعتين إلى قبر فلان 592\r\nاللهمّ صلّ على محمّد و آل محمّد و بارك على محمّد و آل محمّد و ارحم محمّدا و آل محمّد 215\r\nاللهمّ صل وحدته و آنس وحشته و آمن روعته و اسكن من رحمتك 224\r\nاللهمّ طهّرني و طهّر قلبي و اشرح لي صدري و أجر على لساني مدحتك و الثناء عليك 155\r\nاللهمّ عبدك و ابن عبدك و ابن أمتك نزل بك و أنت خير منزول به 223\r\nاللهمّ كما أطعمتنيه طيّبا في عافية فأخرجه منّي خبيثا في عافية 97\r\nاللهمّ و لها ما تولّت و احشرها مع من أحبّت 216\r\nاللهمّ هؤلاء إماؤك 217\r\n\r\n","description":"","footnote":"","page_name":" 598 ","page_number":598},
  {"content":"\r\n\r\nاللهمّ هؤلاء عبادك 217\r\nاللهمّ هؤلاء عبادك و إماؤك 218\r\nإنّا للّه و إنّا إليه راجعون . اللهمّ آجرني على مصيبتي و اخلف عليّ أفضل منها 226\r\nإن شفى اللّه مريضي أو قدم مسافري للّه عليّ أن أصلّي كذا 582\r\nأهل الجبروت و العظمة للّه رب العالمين 391\r\nأهل الكبرياء و العظمة و الجود و الجبروت 391\r\nأستغفر اللّه ربّي و أتوب إليه 263\r\nأشهد أنّ عليّا وليّ اللّه 340\r\nأشهد أن لا إله إلّا اللّه 339\r\nأشهد أن لا إله إلّا اللّه و أشهد أنّ محمّدا رسول اللّه 214 ، 401 ، 437\r\nأشهد أن لا إله إلّا اللّه وحده لا شريك له 215 ، 402\r\nأشهد أنّ محمّدا رسول اللّه 339\r\nأمتك و ابنة أمتك نزلت بك و أنت خير منزول به 223\r\nأنا أشهد أن لا إله إلّا اللّه و أنّ محمّدا رسول اللّه 349\r\nبحول اللّه و قوّته أقوم و أقعد 396\r\nبسم اللّه 95 ، 382\r\nبسم اللّه اسكن بسكينة اللّه و قرّ بقرار اللّه و اهد بإذن اللّه و لا قوّة إلّا باللّه 540\r\nبسم اللّه اللهمّ إنّي أعوذ بك من الخبيث المخبث الرّجس النّجس الشّيطان الرّجيم 96\r\nبسم اللّه و الحمد للّه الّذي عافاني من الخبث المخبث و أماط عنّي الأذى 97\r\nبسم اللّه و باللّه اللهمّ اجعلني من التوّابين و اجعلني من المتطهّرين 154\r\nبسم اللّه و باللّه ، اللهمّ صلّ على محمّد و آل محمّد 437\r\nبسم اللّه و باللّه توكّلت على اللّه أعوذ باللّه السميع العليم من الشيطان الرجيم 436\r\nبسم اللّه و باللّه و الأسماء الحسنى كلّها للّه 402\r\nبسم اللّه و باللّه و الحمد للّه و خير الأسماء للّه 402\r\nبسم اللّه و باللّه و على سنّة محمّد و آل محمّد عليهم الصلاة و السلام 103\r\n\r\n","description":"","footnote":"","page_name":" 599 ","page_number":599},
  {"content":"\r\n\r\nبسم اللّه و باللّه و على ملّة رسول اللّه صلّى اللّه عليه و آله و سلّم 223 ، 337\r\nجبر اللّه وهنكم و أحسن عزاءكم و رحم موتاكم 227\r\nحيّ على الصلاة 340\r\nحيّ على خير العمل 340\r\nربّ عفوك عفوك 202\r\n رَبَّنا آتِنا فِي الدُّنْيا حَسَنَةً وَ فِي الْآخِرَةِ حَسَنَةً وَ قِنا عَذابَ النَّارِ  215\r\nربّنا لك الحمد 391\r\nسبحان اللّه 381 ، 393 ، 406 ، 586\r\nسبحان اللّه ربّ العرش العظيم و لا حول و لا قوّة إلّا باللّه العليّ العظيم 591\r\nسبحان اللّه و الحمد للّه و لا إله إلّا اللّه و اللّه أكبر 380 ، 381\r\nسبحان ربّي الأعلى و بحمده 393 ، 394\r\nسبحان ربّي العظيم و بحمده 390\r\nسبحان من لبس العزّة و الوقار 590\r\nسجدت لك تعبّدا و رقّا ، لا مستكبرا عن عبادتك 401\r\nسمع اللّه لمن حمده 506 ، 569\r\nسمع اللّه لمن حمده الحمد للّه ربّ العالمين أهل الكبرياء و العظمة و الجود و الجبروت 391\r\nشكرا للّه 406 ، 407\r\nعاهدت اللّه 582\r\nعاهدت اللّه أن أصلّي كذا 581\r\nعليّ عهد اللّه 581\r\nقربة إلى اللّه هو اللّه أكبر 368\r\nقل هو اللّه 546\r\nلا إله إلّا اللّه 189 ، 381 ، 406 ، 586\r\nلا إله إلّا اللّه الحليم الكريم . . . و الحمد للّه ربّ العالمين 189\r\nلا إله إلّا اللّه حقّا حقّا لا إله إلّا اللّه إيمانا و تصديقا 401\r\n\r\n","description":"","footnote":"","page_name":" 600 ","page_number":600},
  {"content":"\r\n\r\nلبّيك و سعديك و الخير في يديك و الشرّ ليس إليك و المهديّ 370\r\nالحمد للّه الّذي أخرج عنّي أذاه و أبقى فيّ قوّته فيا لها من نعمة لا يقدر القادرون قدرها 97\r\nللّه عليّ 581\r\nللّه عليّ أن أصلّي 581\r\nللّه عليّ أن أصلّي كذا 581 ، 582\r\nمحمّد خير البريّة 340\r\nو اللّه أصلّي كذا 582\r\nو اللّه و باللّه 581\r\nو تقبّل شفاعته فى أمّته و ارفع درجته 402\r\nوجّهت وجهي للذي فطر السماوات و الأرض عالم الغيب و الشهادة 370\r\nهاتان أمتاك 217\r\nهذان عبداك 217\r\nيا محسن قد أتاك المسيء و قد أمرت المحسن 371\r\nيرحمك اللّه 412\r\nيغفر اللّه لك 412\r\nيهديك اللّه 412\r\n\r\n","description":"","footnote":"","page_name":" 601 ","page_number":601},
  {"content":"\r\n\r\n\r\n3 . فهرست معصومين عليهم السّلام\r\nالرسول صلّى اللّه عليه و آله رسول اللّه صلّى اللّه عليه و آله و سلّم\r\nالنبي صلّى اللّه عليه و آله رسول اللّه صلّى اللّه عليه و آله و سلّم\r\nامام حسن عسكرى عليه السّلام 26\r\nامام صادق عليه السّلام 103 ، 202 ، 229 ، 264 ، 281 ، 391 ، 394 ، 407 ، 540\r\nامام عليّ عليه السّلام 58 ، 226 ، 281 ، 349 ، 370 ، 588 ، 589\r\nامام محمّد باقر عليه السّلام 202 ، 205 ، 208\r\nامير المؤمنين عليه السّلام امام عليّ عليه السّلام\r\nباقر عليه السّلام امام محمّد باقر عليه السّلام\r\nپيغمبر صلّى اللّه عليه و آله رسول اللّه صلّى اللّه عليه و آله و سلّم\r\nحسين عليه السّلام 95 ، 205 ، 208 ، 223 ، 264 ، 336 ، 529 ، 535 ، 565\r\nرسول صلّى اللّه عليه و آله رسول اللّه صلّى اللّه عليه و آله و سلّم\r\nرسول اللّه صلّى اللّه عليه و آله و سلّم 99 ، 140 ، 141 ، 156 ، 174 ، 186 ، 206 ، 214 ، 223 ، 228 ، 231 ، 264 ، 269 ، 270 ، 273 ، 281 ، 291 ، 333 ، 336 ، 337 ، 339 ، 349 ، 351 ، 352 ، 376 ، 388 ، 402 ، 404 ، 426 ، 427 ، 437 ، 475 ، 507 ، 510 ، 545 ، 566 ، 567 ، 588\r\nزهرا عليها السّلام فاطمه عليها السّلام\r\nسيد الانام محمّد صلّى اللّه عليه و آله\r\nسيد الشهداء عليه السّلام حسين عليه السّلام\r\nصاحب الامر عليه السّلام 291 ، 331\r\nعلىّ بن أبى طالب عليه السّلام امام علىّ عليه السّلام\r\nعلىّ بن موسى الرّضا عليه السّلام 25\r\nفاطمه عليها السّلام 100 ، 260 ، 406 ، 588 ، 589\r\nمحمّد صلّى اللّه عليه و آله 25 ، 58 ، 103 ، 214 ، 215 ، 260 ، 263 ، 264 ، 337 ، 339 ، 340 ، 349 ، 352 ، 370 ، 371 ، 378 ، 401 ، 402 ، 427 ، 430 ، 437 ، 438 ، 563 ، 590 ، 592\r\n\r\n","description":"","footnote":"","page_name":" 602 ","page_number":602},
  {"content":"\r\n\r\n\r\n4 . فهرست اعلام\r\nابن ابى عقيل 58 ، 381\r\nابن ادريس 130 ، 534\r\nابن بابويه 259 ، 291 ، 317 ، 387 ، 512 ، 519 ، 520 ، 535 ، 571 ، 574 ، 587\r\nابن جنيد 53 ، 84 ، 100 ، 576\r\nجعفر طيّار 579 ، 588 ، 589\r\nحمزه 373\r\nحميرى 331 ، 332\r\nزراره 113 ، 116 ، 372\r\nسيّد سيد مرتضى\r\nسيّد مرتضى 42 ، 122 ، 124 ، 152 ، 324 ، 325 ، 369 ، 395 ، 441 ، 535 ، 545 ، 573 ، 574\r\nشهيد شيخ شهيد\r\nشيخ شيخ طوسى\r\nشيخ شهيد شهيد اول 123 ، 281 ، 371\r\nشيخ صدوق 42 ، 58 ، 100\r\nشيخ طوسى 176 ، 185 ، 482 ، 491 ، 512 ، 519 ، 520 ، 545 ، 565 ، 573 ، 574\r\nشيخ على محقّق كركى 535\r\nشيخ مفيد 42 ، 49 ، 159 ، 512\r\nشيخين مفيد و طوسى 512\r\nصاحب قاموس 357\r\nصدوقين محمّد بن علىّ بن حسين بن موسى بن بابويه قمى و علىّ بن حسين بن موسى بن بابويه قمى 32\r\nعاصم 373\r\nعلّامه ( حلّى ) 115 ، 123 ، 253 ، 520 ، 574\r\nمحقق ( حلّى ) 411 ، 565\r\n\r\n","description":"","footnote":"","page_name":" 603 ","page_number":603},
  {"content":"\r\n\r\n\r\n6 . فهرست مصادر تحقيق\r\n1 . قرآن كريم .\r\n\r\n« أ »\r\n2 . أجوبة المسائل الرسّيّة . - ضمن « رسائل الشريف المرتضى » - ابو القاسم علىّ بن حسين موسوى ، معروف به شريف مرتضى ( 355 - 436 ) . مراجعه شود به « رسائل الشريف المرتضى » .\r\n3 . أجوبة المسائل العزّية . - ضمن « الرسائل التسع » - محقّق حلّى نجم الدين جعفر بن حسن بن يحيى بن سعيد هذلى ( 602 - 676 ) . مراجعه شود به « الرسائل التسع » .\r\n4 . إرشاد الأذهان إلى أحكام الإيمان . علّامه حلّى جمال الدين حسن بن يوسف بن مطهّر ( 648 - 726 ) . تحقيق فارس حسّون . چاپ اوّل ، 2 جلد ، قم ، انتشارات اسلامى جامعهء مدرّسين ، 1410 ه .\r\n5 . الاستبصار . ابو جعفر شيخ طائفه محمّد بن حسن معروف به شيخ طوسى ( 385 - 460 ) .\r\nتحقيق سيّد حسن موسوى خرسان . چاپ سوم ، 4 جلد ، تهران ، دار الكتب الاسلاميّة ، 1390 ه .\r\n6 . إشارة السبق . ابو الحسن علىّ بن حسن بن ابى مجد حلبى ( م ق 6 ) . تحقيق ابراهيم بهادرى . چاپ اوّل ، قم ، انتشارات اسلامى جامعهء مدرّسين ، 1414 ه .\r\n\r\n","description":"","footnote":"","page_name":" 604 ","page_number":604},
  {"content":"\r\n\r\n7 . الألفيّة ( الرسالة الألفيّة ) . شهيد اوّل شمس الدين محمّد بن مكّى عاملى ( 734 - 786 ) . به كوشش على فاضل قائينى نجفى . چاپ اوّل ، قم ، دفتر تبليغات اسلامى ، 1408 ه .\r\n8 . أمالي الصدوق . شيخ صدوق محمّد بن علىّ بن حسين بن بابويه قمّى ( م 381 ) . چاپ پنجم ، بيروت ، مؤسّسهء اعلمى ، 1400 / 1980 م .\r\n9 . الانتصار . شريف مرتضى ابو القاسم علىّ بن حسين موسوى ( 355 - 436 ) . تحقيق انتشارات اسلامى جامعهء مدرّسين . چاپ اوّل ، قم ، انتشارات اسلامى ، 1415 ه .\r\n10 . إيضاح الفوائد في شرح إشكالات القواعد . فخر محقّقين محمّد بن حسن بن يوسف حلّى ( 682 - 771 ) . به كوشش جمعى از علما . چاپ دوم ، 4 جلد ، تهران و قم ، بنياد فرهنگ اسلامى كوشان‌پور و اسماعيليان ، 1363 ش [ افست از چاپ اوّل ، 1387 - 1389 
  ] .\r\n\r\n« ب »\r\n11 . بحار الأنوار . علّامهء مجلسى محمّد باقر بن محمّد تقى ( 1037 - 1110 ) . به كوشش جمعى از علما . چاپ سوم ، 110 جلد ( جز 6 جلد از جلد 29 - 34 ) بيروت ، دار احياء التراث العربى ، 1403 / 1983 م . [ افست از چاپ ايران 
  ] .\r\n12 . البيان . شهيد اوّل شمس الدين محمّد بن مكّى عاملى ( 734 - 786 ) . تحقيق محمّد حسّون . چاپ اوّل ، قم ، 1412 ه .\r\n\r\n« ت »\r\n13 . تحرير الأحكام الشرعيّة على مذهب الإماميّة . علّامه حلّى جمال الدين حسن بن يوسف بن مطهّر ( 648 - 726 ) . تحقيق ابراهيم بهادرى . چاپ اوّل ، 4 جلد ، قم ، مؤسّسه إمام صادق عليه السّلام ، 1420 - 1421 ه .\r\n14 . تذكرة الفقهاء . علّامه حلّى جمال الدين حسن بن يوسف بن مطهّر ( 648 - 726 ) . تحقيق و نشر مؤسّسه آل البيت عليهم السّلام لإحياء التراث . چاپ اوّل ، 13 جلد ، قم ، 1414 - 1423 ه .\r\nتفصيل وسائل الشيعة إلى مسائل الشريعة « وسائل الشيعة » .\r\n\r\n","description":"","footnote":"","page_name":" 605 ","page_number":605},
  {"content":"\r\n\r\n15 . تلخيص المرام في معرفة الأحكام . علّامه حلّى ( 648 - 726 ) « ضمن سلسلة الينابيع الفقهيّة » .\r\nبه كوشش علىّ اصغر مرواريد . چاپ اوّل ، 40 جلد ، بيروت ، دار التراث و دار اسلاميّه ، 1410 ه / 1990 م .\r\n16 . التنقيح الرائع لمختصر الشرائع . فاضل مقداد ، جمال الدين مقداد بن عبد اللّه سيورى حلّى ( م 826 ) . تحقيق سيّد عبد اللطيف كوهكمرى . چاپ اوّل ، 4 جلد ، قم ، كتابخانه مرعشى نجفى ، 1404 ه .\r\n17 . تهذيب الأحكام . شيخ طوسى ، ابو جعفر محمّد بن حسن ( 385 - 460 ) . تحقيق سيّد حسن موسوى خرسان . چاپ سوم ، 10 جلد ، تهران ، دار الكتب الإسلاميّة ، 1364 ش .\r\n\r\n« ج »\r\n18 . الجامع للشرائع . نجيب الدين يحيى بن احمد بن سعيد حلّى هذلى ( 601 - 689 ) . به كوشش جمعى از فضلا . چاپ اوّل ، قم ، مؤسّسه سيّد الشهداء عليه السّلام ، 1405 ه .\r\n19 . جامع المقاصد في شرح القواعد . محقّق ثانى علىّ بن حسين بن عبد العالى كركى ( 868 - 940 ) . تحقيق و نشر مؤسّسه آل البيت عليهم السّلام لإحياء التراث . چاپ اوّل ، 13 جلد ، قم ، 1408 - 1411 ه .\r\nالجعفريّة - ضمن « رسائل المحقّق الكركي » ج 1 - « رسائل المحقّق الكركي » .\r\nجمل العلم و العمل - ضمن « رسائل الشريف المرتضى » ج 3 - « رسائل الشريف المرتضى » .\r\n20 . الجمل و العقود - ضمن « الرسائل العشر » - شيخ طوسى ( 385 - 460 ) . مراجعه شود به « الرسائل العشر » .\r\n21 . جواهر الفقه . قاضى ابن برّاج ابو القاسم عبد العزيز بن نحرير بن عبد العزيز ( م 481 ) . به كوشش ابراهيم بهادرى . چاپ اوّل ، قم ، انتشارات جامعهء مدرّسين ، 1411 ه .\r\n22 . جواهر الكلام في شرح شرائع الإسلام . شيخ محمّد حسن بن باقر نجفى ( م 1266 ) . به كوشش جمعى از فضلا . چاپ ششم ، 43 جلد ، تهران ، دار الكتب الإسلاميّة ، 1398 ه .\r\n\r\n","description":"","footnote":"","page_name":" 606 ","page_number":606},
  {"content":"\r\n\r\n\r\n« ح »\r\n23 . الحبل المتين . شيخ بهاء الدين محمّد بن حسين بن عبد الصمد حارثى عاملى ( 953 - 1030 ) . قم ، كتابخانه بصيرتى .\r\n24 . الحدائق الناضرة في أحكام العترة الطاهرة . شيخ يوسف بحرانى ( 1107 - 1186 ) . تحقيق و نشر مؤسّسه نشر اسلامى جامعهء مدرّسين . 25 جلد ، قم ، 1406 ه .\r\n\r\n« خ »\r\n25 . الخصال . شيخ صدوق ابو جعفر محمّد بن علىّ بن حسين قمّى ( م 381 ) . تحقيق على أكبر غفّارى . چاپ پنجم ، 2 جزء در يك جلد ، قم ، مؤسّسهء نشر اسلامى ، 1416 ه .\r\n26 . الخلاف ( مسائل الخلاف ) . شيخ طوسى ابو جعفر محمّد بن حسن ( 385 - 460 ) . تحقيق جمعى از فضلا . چاپ اوّل ، 6 جلد ، قم ، مؤسّسهء نشر اسلامى ، 1407 - 1417 ه .\r\n\r\n« د »\r\n27 . الدروس الشرعيّة في فقه الإماميّة . شهيد اوّل شمس الدين محمّد بن مكّى عاملى ( 734 - 786 ) . تحقيق و نشر مؤسّسهء نشر اسلامى جامعهء مدرّسين . چاپ اوّل ، 3 جلد ، قم ، 1412 - 1414 ه .\r\n\r\n« ذ »\r\n28 . ذخيرة المعاد في شرح الإرشاد . علّامهء محقّق مولى محمّد باقر سبزوارى ( م 1090 ) . چاپ حجرى ، قم ، مؤسّسه آل البيت عليهم السّلام لإحياء التراث .\r\n29 . ذكرى الشيعة في أحكام الشريعة . شهيد اوّل شمس الدين محمّد بن مكّى عاملى ( 734 - 786 ) . تحقيق و نشر مؤسّسه آل البيت عليهم السّلام لإحياء التراث . چاپ اوّل ، 4 جلد ، قم ، 1419 ه .\r\n\r\n","description":"","footnote":"","page_name":" 607 ","page_number":607},
  {"content":"\r\n\r\n\r\n« ر »\r\nالرسالة الألفيّة « الألفيّة » .\r\nرسالة الجمعة - ضمن « رسائل المحقّق الكركي » ج 1 - « رسائل المحقّق الكركي » .\r\nالرسالة النفليّة « النفليّة » .\r\n30 . رسائل الشريف المرتضى . ابو القاسم علىّ بن حسين موسوى معروف به شريف مرتضى ( 355 - 436 ) . تحقيق سيّد مهدى رجائى . چاپ اوّل ، 4 جلد ، قم ، دار قرآن كريم ، 1405 ه .\r\n31 . الرسائل العشر . شيخ طوسى ابو جعفر محمّد بن حسن ( 385 - 460 ) . به كوشش جمعى از علما . [ چاپ اوّل 
  ] قم ، مؤسّسهء نشر اسلامى ، 1403 ه .\r\n32 . رسائل المحقّق الكركي . محقّق ثانى علىّ بن حسين بن عبد العالى كركى ( 868 - 940 ) .\r\nتحقيق محمّد حسّون ، چاپ اوّل ، 3 جلد ، قم ، كتابخانه مرعشى نجفى و مؤسّسه نشر اسلامى ، 1409 - 1412 ه .\r\n33 . روض الجنان في شرح إرشاد الأذهان . شهيد ثانى زين الدين بن على بن احمد عاملى ( 911 - 965 ) . تحقيق مركز مطالعات و تحقيقات اسلامى . چاپ اوّل ، 2 جلد ، قم ، دفتر تبليغات اسلامى ، 1422 / 1380 ش .\r\n34 . الروضة البهيّة في شرح اللمعة الدمشقيّة . شهيد ثانى زين الدين بن على بن احمد عاملى ( 911 - 965 ) . تحقيق سيّد محمّد كلانتر ، مقدّمهء محمّد مهدى آصفى . 10 جلد ، بيروت ، دار العالم الإسلامى . [ افست از چاپ نجف اشرف 
  ] .\r\n35 . رياض السالكين في شرح صحيفة سيّد الساجدين . سيّد على خان حسينى مدنى شيرازى ( 1052 - 1120 ) . تحقيق سيّد محسن حسينى امينى . چاپ اوّل ، 7 جلد ، قم ، مؤسّسهء نشر اسلامى ، 1409 - 1413 ه .\r\n36 . رياض المسائل . سيّد علىّ بن محمّد بن علىّ طباطبائى ( 1161 - 1231 ) . تحقيق و نشر مؤسّسهء آل البيت عليهم السّلام لإحياء التراث . چاپ اوّل ، 16 جلد ، قم ، 1418 - 1423 ه .\r\n\r\n","description":"","footnote":"","page_name":" 608 ","page_number":608},
  {"content":"\r\n\r\n\r\n« س »\r\n37 . السرائر الحاوي لتحرير الفتاوي . ابن إدريس حلّى محمّد بن منصور بن احمد بن إدريس ( 543 - 598 ) . تحقيق و نشر مؤسّسهء نشر اسلامى جامعهء مدرّسين ، چاپ اوّل ، 3 جلد ، قم ، 1410 - 1411 ه .\r\n\r\n« ش »\r\n38 . شرائع الإسلام . محقّق حلّى نجم الدين جعفر بن حسن بن يحيى بن سعيد هذلى ( 602 - 676 ) . تحقيق عبد الحسين محمّد على بقّال . چاپ سوم ، 4 جزء در دو جلد ، قم ، اسماعيليان ، 1409 ه .\r\n39 . شرح الألفيّة - ضمن « رسائل المحقّق الكركي » - محقّق ثانى علىّ بن حسين بن عبد العالى كركى ( 868 - 940 ) . مراجعه شود به « رسائل المحقّق الكركي » .\r\n\r\n« ع »\r\n40 . علل الشرائع . شيخ صدوق ابو جعفر محمّد بن علىّ بن حسين بن بابويه قمّى ( م 381 ) . با مقدّمهء سيّد محمّد صادق بحر العلوم . [ چاپ اوّل 
  ] ، نجف اشرف ، مكتبه حيدريّه ، 1386 ه / 1966 م .\r\n\r\n« غ »\r\n41 . غاية المرام في شرح شرائع الإسلام . شيخ مفلح صيمرى بحرانى ( ق 9 ) . تحقيق شيخ جعفر كوثرانى عاملى . چاپ اوّل ، 4 جلد ، بيروت ، دار الهادى ، 1420 ه / 1999 م .\r\n42 . غنائم الأيّام . ميرزا ابو القاسم بن حسن جيلانى ، محقّق قمّى ( 1152 - 1231 ) . تحقيق دفتر تبليغات اسلامى - خراسان . چاپ اوّل ، 6 جلد ، قم ، دفتر تبليغات اسلامى ، 1417 - 1420 ه .\r\n\r\n","description":"","footnote":"","page_name":" 609 ","page_number":609},
  {"content":"\r\n\r\n43 . غنية النزوع . ابن زهره ابو المكارم سيّد حمزة بن علىّ بن زهره حسينى ( 511 - 585 ) .\r\nتحقيق ابراهيم بهادرى . چاپ اوّل ، دو جلد ، قم ، مؤسّسة امام صادق عليه السّلام ، 1417 - 1418 ه .\r\n\r\n« ف »\r\n44 . فقه الرضا ( الفقه المنسوب للإمام الرضا عليه السّلام ) . تحقيق مؤسّسة آل البيت عليهم السّلام لإحياء التراث . چاپ اوّل ، مشهد مقدّس ، كنگرهء جهانى امام رضا عليه السّلام ، 1406 ه .\r\n45 . الفقيه . شيخ صدوق ابو جعفر محمّد بن على بن حسين بن بابويه قمّى ( م 381 ) . تحقيق سيّد حسن موسوى خرسان . چاپ ششم ، 4 جلد ، بيروت ، دار الأضواء ، 1405 ه / 1985 م .\r\n46 . فلاح السائل . ابن طاووس حلّى رضىّ الدين ابو القاسم سيّد علىّ بن موسى الحسنى ( 589 - 664 ) . قم ، دفتر تبليغات اسلامى .\r\n47 . فوائد القواعد . شهيد ثانى زين الدين بن علىّ بن احمد عاملى ( 911 - 965 ) . تحقيق مركز مطالعات و تحقيقات اسلامى . چاپ اوّل ، قم ، دفتر تبليغات اسلامى ، 1419 ه .\r\nفي عمل اليوم و الليلة - ضمن « الرسائل العشر » - شيخ طوسى ( 385 - 460 ) . مراجعه شود به « الرسائل العشر » .\r\n\r\n« ق »\r\n48 . القاموس المحيط . مجد الدين محمّد بن يعقوب فيروزآبادى ( 729 - 817 ) . چاپ اوّل ، 4 جلد ، بيروت ، دار إحياء التراث العربى ، 1412 ه / 1991 م .\r\n49 . قواعد الأحكام في معرفة الحلال و الحرام . علّامه حلّى جمال الدين حسن بن يوسف بن مطهّر ( 648 - 726 ) . تحقيق مؤسّسه نشر اسلامى . چاپ اوّل ، 3 جلد ، قم ، مؤسّسه نشر اسلامى ، 1413 - 1419 ه .\r\n\r\n","description":"","footnote":"","page_name":" 610 ","page_number":610},
  {"content":"\r\n\r\n\r\n« ك »\r\n50 . الكافي . ابو جعفر محمّد بن يعقوب بن اسحاق كلينى رازى ( م 329 ) . تحقيق على اكبر غفّارى . چاپ چهارم ، 8 جلد ، بيروت ، دار صعب و دار التعارف ، 1401 ه .\r\n51 . الكافي في الفقه . ابو صلاح حلبى تقىّ الدين بن نجم ( 374 - 447 ) . تحقيق رضا استادى .\r\n[ چاپ اوّل 
  ] . اصفهان ، كتابخانهء امام امير المؤمنين عليه السّلام ، 1403 ه .\r\nالكتاب الجامع للشرائع « الجامع للشرائع » .\r\nكتاب من لا يحضره الفقيه « الفقيه » .\r\n52 . كشف الالتباس عن موجز أبي العبّاس . شيخ مفلح بن حسن صيمرى ( م 900 ) . تحقيق و نشر مؤسّسه صاحب الزمان ( عج ) . چاپ اوّل ، قم ، 1417 ه .\r\n53 . كشف الغطاء . شيخ كاشف الغطاء جعفر بن خضر ( م 1227 يا 1228 ) . تحقيق مكتب الإعلام الإسلامي ، چاپ اوّل ، 4 جلد ، انتشارات دفتر تبليغات اسلامى ، قم ، 1380 .\r\n54 . كشف اللثام عن كتاب قواعد الأحكام . فاضل هندى بهاء الدين محمّد بن حسن بن محمّد اصفهانى ( 1062 - 1135 ) . تحقيق و نشر مؤسّسه نشر اسلامى . چاپ اوّل ، 9 جلد ، قم ، 1418 - 1423 ه .\r\n55 . كفاية الأحكام . علّامه محقّق مولى محمّد باقر سبزوارى ( م 1090 ) . چاپ حجرى .\r\n56 . كنز العرفان في فقه القرآن . جمال الدين مقداد بن عبد اللّه سيورى ، فاضل مقداد ( م 826 ) .\r\nتحقيق و نشر مؤسّسه نشر اسلامى . چاپ اوّل ، 3 جلد ، قم ، 1416 ه .\r\n\r\n« ل »\r\n57 . لسان العرب . جمال الدين محمّد بن مكرم بن منظور مصرى ( 630 - 711 ) . 15 جلد ، قم ، نشر ادب حوزه ، 1405 ه [ افست از چاپ بيروت ، 1376 ه 
  ] .\r\n58 . اللمعة الدمشقيّة في فقه الإماميّة . شهيد اوّل شمس الدين محمّد بن مكّى عاملى ( م 786 ) .\r\nچاپ اوّل ، تهران ، مركز بحوث حجّ و عمره ، 1406 ه .\r\n\r\n","description":"","footnote":"","page_name":" 611 ","page_number":611},
  {"content":"\r\n\r\n\r\n« م »\r\n59 . المبسوط . شيخ طوسى ابو جعفر محمّد بن الحسن ( 385 - 460 ) . تحقيق سيّد محمّد تقى كشفى و محمّد باقر بهبودى . چاپ دوم ، 8 جزء در 4 جلد ، تهران ، المكتبة المرتضويّة لإحياء الآثار الجعفريّة ، 1387 - 1393 ه .\r\n60 . مجمع الفائدة و البرهان في شرح إرشاد الأذهان . محقّق اردبيلى احمد بن محمّد ( م 993 ) . تحقيق جمعى از علما . چاپ اوّل ، 14 جلد ، قم ، مؤسّسه نشر اسلامى ، 1402 - 1414 ه .\r\n61 . المحاسن . برقى ابو جعفر احمد بن محمّد بن خالد ( م 274 يا 280 ) . تحقيق جلال الدين حسينى محدّث ارموى . چاپ دوم ، قم ، دار الكتب الإسلاميّة .\r\n62 . مختصر النافع . محقّق حلّى نجم الدين جعفر بن حسن بن يحيى بن سعيد هذلى ( 602 - 676 ) . تحقيق جمعى از علما . چاپ سوم ، تهران ، مؤسّسهء بعثت ، 1402 ه [ افست از چاپ مصر 
  ] .\r\n63 . مختلف الشيعة . علّامه حلّى جمال الدين حسن بن يوسف بن مطهّر ( 648 - 726 ) . تحقيق مركز مطالعات و تحقيقات اسلامى . چاپ اوّل ، 9 جلد + فهرست ، قم ، دفتر تبليغات اسلامى ، 1412 - 1420 ه .\r\n64 . مدارك الأحكام . سيّد محمّد بن على موسوى عاملى ( 956 - 1009 ) . تحقيق و نشر مؤسّسه آل البيت عليهم السّلام لإحياء التراث . چاپ اوّل ، 8 جلد ، قم ، 1410 ه .\r\n65 . المراسم النبويّة . سلّار بن عبد العزيز ديلمى ( م 448 يا 463 ) . تحقيق محمود بستانى . قم ، منشورات حرمين ، 1406 ه .\r\nمسائل الخلاف « الخلاف » .\r\n66 . المسائل الميّافارقيّات - ضمن « رسائل الشريف المرتضى » ج 1 - « رسائل الشريف المرتضى » .\r\nالمسائل الناصريّات « الناصريّات » .\r\n\r\n","description":"","footnote":"","page_name":" 612 ","page_number":612},
  {"content":"\r\n\r\n67 . مسالك الأفهام . شهيد ثانى زين الدين بن على بن احمد عاملى ( 911 - 965 ) . تحقيق و نشر مؤسّسه معارف اسلامى . چاپ اوّل ، 15 جلد ، قم ، 1413 - 1419 ه .\r\n68 . مستدرك الوسائل و مستنبط المسائل . حاجّ ميرزا حسين محدّث نورى ( 1254 - 1320 ) .\r\nتحقيق و نشر مؤسّسه آل البيت عليهم السّلام لاحياء التراث . چاپ اوّل ، 18 جلد ، قم ، 1407 ه .\r\n69 . مستند الشيعة في أحكام الشريعة . مولى احمد بن محمّد مهدى بن ابى ذرّ نراقى كاشانى ( 1185 - 1245 ) . تحقيق و نشر مؤسّسه آل البيت عليهم السّلام لإحياء التراث . چاپ اوّل ، 19 جلد ، قم ، 1415 - 1420 ه .\r\n70 . مشارق الشموس في شرح الدروس . محقّق خوانسارى حسين بن محمّد بن حسين ( 1016 - 1099 ) . چاپ حجرى ، قم ، مؤسّسه آل البيت عليهم السّلام لإحياء التراث .\r\n71 . مصابيح الظلام في شرح المفاتيح . وحيد بهبهانى محمّد باقر بن محمّد اكمل ( 1118 - 1206 ) . نسخه خطى ، كتابخانه مرعشى نجفى ، شمارهء 1108 .\r\n72 . مصباح الفقيه . شيخ آغا رضا بن محمّد هادى همدانى ( م 1322 ) . تحقيق و نشر مؤسّسه الجعفريّة لإحياء التراث . چاپ اوّل ، 13 جلد ، قم ، 1416 - 1419 ه .\r\n73 . مصباح المتهجّد . شيخ طوسى ابو جعفر محمّد بن حسن ( 385 - 460 ) . به كوشش على اصغر مرواريد . چاپ اوّل ، بيروت ، مؤسّسه فقه شيعه ، 1411 ه / 1991 م .\r\n74 . المعتبر . محقّق حلّى نجم الدين جعفر بن حسن بن يحيى بن سعيد هذلى ( 602 - 676 ) .\r\nتحقيق جمعى از طلّاب . چاپ اوّل ، دو جلد ، قم ، مؤسّسه سيّد الشهداء عليه السّلام ، 1364 ه ش .\r\n75 . معتمد الشيعة . مولى محمّد مهدى بن ابى ذرّ نراقى كاشانى ( م 1209 ) . نسخه خطى ، كتابخانه مرعشى نجفى ، شمارهء 3137 .\r\n76 . مفاتيح الشرائع . محمّد بن مرتضى مولى محسن ، فيض كاشانى ( 1007 - 1091 ) .\r\nتحقيق سيّد مهدى رجائى . چاپ اوّل ، دو جلد ، قم ، مجمع الذخائر الإسلاميّة ، 1401 ه .\r\n\r\n","description":"","footnote":"","page_name":" 613 ","page_number":613},
  {"content":"\r\n\r\n77 . مفتاح الكرامة في شرح قواعد العلّامة . سيّد محمّد جواد حسينى عاملى ( م 1227 ) .\r\n[ چاپ دوم 
  ] . 10 جلد ، قم ، مؤسّسه آل البيت عليهم السّلام لإحياء التراث [ افست از چاپ قبلى 
  ] .\r\n78 . المقاصد العليّة . شهيد ثانى زين الدين بن علىّ بن احمد عاملى ( 911 - 965 ) . تحقيق مركز مطالعات و تحقيقات اسلامى . چاپ اوّل ، قم ، دفتر تبليغات اسلامى ، 1420 ه / 1378 ش .\r\n79 . المقتصر في شرح المختصر . ابن فهد حلّى ابو العبّاس احمد بن محمّد ( 757 - 841 ) . چاپ اوّل ، قم ، مؤسّسه سيّد الشهداء عليه السّلام ، 1410 ه .\r\n80 . المقنع . شيخ صدوق ابو جعفر محمّد بن علىّ بن حسين بن بابويه قمّى ( م 381 ) . تحقيق و نشر مؤسّسه امام هادى عليه السّلام . چاپ اوّل ، قم ، 1415 ه .\r\n81 . المقنعة . شيخ مفيد ابو عبد اللّه محمّد بن محمّد بن نعمان بغدادى ( 336 - 413 ) . تحقيق مؤسّسه نشر اسلامى . چاپ دوم ، قم ، كنگرهء جهانى هزارهء شيخ مفيد ، 1413 ه .\r\n82 . مكارم الأخلاق . شيخ رضىّ الدين ابو نصر حسن بن فضل طبرسى ( 470 - 548 ) . تحقيق علاء آل جعفر . چاپ اوّل ، دو جلد ، قم ، مؤسّسه نشر اسلامى ، 1414 ه .\r\n83 . منتهى المطلب في تحقيق المذهب . علّامه حلّى جمال الدين حسن بن يوسف بن مطهّر ( 648 - 726 ) . چاپ حجرى ، دو جلد ، إيران ، 1333 ه .\r\n84 . منتهى المطلب في تحقيق المذهب . علّامه حلّى جمال الدين حسن بن يوسف بن مطهّر ( 648 - 726 ) . تحقيق و نشر مجمع البحوث الإسلاميّة . چاپ اوّل ، 8 جلد ، مشهد ، 1412 - 1423 ه .\r\n85 . المهذّب . قاضى ابن برّاج ابو القاسم عبد العزيز بن نحرير بن عبد العزيز ( 400 - 481 ) .\r\nتحقيق جمعى از فضلا . چاپ اوّل ، دو جلد ، قم ، مؤسّسه نشر اسلامى ، 1406 ه .\r\n86 . المهذّب البارع . ابن فهد حلّى ابو العبّاس احمد بن محمّد ( 757 - 841 ) . تحقيق مجتبى العراقى . چاپ اوّل ، 5 جلد ، قم ، مؤسّسه نشر اسلامى ، 1407 - 1413 ه .\r\nالموجز الحاوي - ضمن « الرسائل العشر » ابن فهد حلّى - « الرسائل العشر » .\r\n\r\n","description":"","footnote":"","page_name":" 614 ","page_number":614},
  {"content":"\r\n\r\n\r\n« ن »\r\n87 . الناصريّات . شريف مرتضى ابو القاسم علىّ بن حسين موسوى ( 355 - 436 ) . تحقيق مركز البحوث . چاپ اوّل ، تهران ، رابطة الثقافة و العلاقات الإسلاميّة ، 1417 / 1997 م .\r\nالنافع مختصر الشرائع « المختصر النافع » .\r\n88 . نزهة الناظر في الجمع بين الأشباه و النظائر . منسوب به نجيب الدين يحيى بن احمد بن سعيد حلّى هذلى ( 601 - 689 يا 690 ) . تحقيق سيّد احمد حسينى و نور الدين واعظى .\r\n[ چاپ دوم 
  ] ، قم ، رضى ، 1394 ه [ افست از چاپ نجف اشرف ، 1386 ه 
  ] .\r\n89 . النفليّة ( الرسالة النفليّة ) . شهيد اوّل شمس الدين محمّد بن مكّى عاملى ( م 786 ) . به كوشش على فاضل قائينى نجفى - همراه ( الألفيّة ) چاپ شده است - چاپ اوّل ، قم ، دفتر تبليغات اسلامى ، 1408 ه .\r\n90 . النهاية . شيخ طوسى ابو جعفر محمّد بن حسن ( 385 - 460 ) . قم ، قدس [ افست از چاپ بيروت 
  ] .\r\n91 . نهاية الإحكام في معرفة الأحكام . علّامه حلّى جمال الدين حسن بن يوسف بن مطهّر ( 648 - 726 ) . تحقيق سيّد مهدى رجائى . چاپ اوّل ، دو جلد ، بيروت ، دار الأضواء ، 1406 ه / 1986 م .\r\n\r\n« ه »\r\n92 . الهداية . شيخ صدوق ابو جعفر محمّد بن علىّ بن حسين بن بابويه قمّى ( م 381 ) . تحقيق و نشر مؤسّسه امام هادى عليه السّلام . چاپ اوّل ، قم ، 1418 ه .\r\n\r\n« و »\r\n93 . الوافي . محمّد بن مرتضى مولى محسن ، فيض كاشانى ( 1007 - 1091 ) . تحقيق و نشر كتابخانه امير المؤمنين عليه السّلام . چاپ اوّل ، 27 جلد ، اصفهان ، 1412 - 1417 ه .\r\n\r\n","description":"","footnote":"","page_name":" 615 ","page_number":615},
  {"content":"\r\n\r\n94 . وسائل الشيعة . شيخ محمّد بن حسن حرّ عاملى ( 1033 - 1104 ) . تحقيق و نشر مؤسّسه آل البيت عليهم السّلام لإحياء التراث . چاپ اوّل ، 30 جلد ، قم ، 1409 - 1412 ه .\r\n95 . الوسيلة إلى نيل الفضيلة . ابن حمزه عماد الدين ابو جعفر محمّد بن على طوسى ( قرن 6 ) . به كوشش محمّد حسّون . چاپ اوّل ، قم ، كتابخانه مرعشى نجفى ، 1408 ه .\r\n\r\n","description":"","footnote":"","page_name":" 616 ","page_number":616},
  {"content":"\r\n . \r\n","description":"","footnote":"","page_name":" 617 ","page_number":617},
  {"content":"\r\n . \r\n","description":"","footnote":"","page_name":" 618 ","page_number":618},
  {"content":"\r\n . \r\n","description":"","footnote":"","page_name":" 619 ","page_number":619},
  {"content":"\r\n . \r\n","description":"","footnote":"","page_name":" 620 ","page_number":620},
  {"content":"\r\n . \r\n","description":"","footnote":"","page_name":" 621 ","page_number":621},
  {"content":"\r\n . \r\n","description":"","footnote":"","page_name":" 622 ","page_number":622},
  {"content":"\r\n . \r\n","description":"","footnote":"","page_name":" 623 ","page_number":623},
  {"content":"\r\n . \r\n","description":"","footnote":"","page_name":" 624 ","page_number":624},
  {"content":"\r\n . \r\n","description":"","footnote":"","page_name":" 625 ","page_number":625},
  {"content":"\r\n . \r\n","description":"","footnote":"","page_name":" 626 ","page_number":626},
  {"content":"\r\n . \r\n","description":"","footnote":"","page_name":" 627 ","page_number":627},
  {"content":"\r\n . \r\n","description":"","footnote":"","page_name":" 628 ","page_number":628},
  {"content":"\r\n . \r\n","description":"","footnote":"","page_name":" 629 ","page_number":629},
  {"content":"\r\n . \r\n","description":"","footnote":"","page_name":" 630 ","page_number":630},
  {"content":"\r\n . \r\n","description":"","footnote":"","page_name":" 631 ","page_number":631},
  {"content":"\r\n . \r\n\r\n","description":"","footnote":"","page_name":" 632 ","page_number":632}
  ]