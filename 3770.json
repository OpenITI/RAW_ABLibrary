[
  {"content":"\r\nبسم الله الرحمن الرحيم\r\n","description":"","footnote":"","page_name":" تعريف الكتاب 1 ","page_number":1},
  {"content":"\r\nترجمه و تفسير نهج البلاغه\r\nجلد بيست و ششم\r\nتفسير عمومى خطبه هاى\r\nصد و پنجاه و ششم - صد و شصت و ششم\r\nمحمد تقى جعفرى\r\n","description":"","footnote":"","page_name":" تعريف الكتاب 2 ","page_number":2},
  {"content":"\r\nچاپ اول : 1376 ، 2 هزار نسخه\r\nچاپ دوم : 1376 ، 2 هزار نسخه\r\nدفتر نشر فرهنگ اسلامى\r\nنام كتاب : ترجمه و تفسير نهج البلاغه ( جلد 26 )\r\nتأليف : محمد تقى جعفرى\r\nچاپ سوم : 1379\r\nتعداد : 1000 نسخه\r\nحروفچينى : واحد كامپيوتر دفتر نشر فرهنگ اسلامى\r\nچاپ و نشر : دفتر نشر فرهنگ اسلامى\r\nفروشگاه مركزى : خيابان فردوسى ، روبروى فروشگاه شهر و روستا . تلفن : 3112100\r\nفروشگاه شماره يك : ميدان انقلاب ، بازارچه كتاب . تلفن : 6469685\r\nفروشگاه شماره دو : ميدان انقلاب ، خيابان 16 آذر . تلفن : 6416418935\r\nفروشگاه شماره سه : قم ، خيابان ارم ، سه راه موزه . تلفن : 738150\r\nدايره پخش : 6450307\r\nشابك : 1 - 147 - 430 - 964\r\nISBN 964 - 430 - 147 - 1\r\nشابك دوره : 0 - 156 - 430 - 964\r\nISBN SET 964 - 430 - 156 - 0\r\nاز پايگاه ما در شبكهء جهانى ديدن كنيد : http : / / www . islamcpo . com\r\nنشانى الكترونيك دفتر نشر فرهنگ اسلامى : info @ islamcpo . com\r\n","description":"","footnote":"","page_name":" تعريف الكتاب 3 ","page_number":3},
  {"content":"\r\n\r\n156 متن خطبه صد و پنجاه و ششم\r\n\r\nو من كلام له عليه السلام خاطب به أهل البصرة على جهة اقتصاص الملاحم\r\nفمن استطاع عند ذلك أن يعتقل نفسه على اللَّه ، عزّ و جلّ ، فليفعل . فإن أطعتموني فإني حاملكم إن شاء اللَّه على سبيل الجنّة ، و إن كان ذا مشقّة شديدة و مذاقة مريرة .\r\nو أمّا فلانة فأدركها رأي النّساء ، و ضغن غلا في صدرها كمرجل القين ، و لو دعيت لتنال من غيري ما أتت إليّ ، لم تفعل . و لها بعد حرمتها الأولى ، و الحساب على اللَّه تعالى .\r\n\r\nوصف الأيمان\r\nمنه : سبيل أبلج المنهاج ، أنور السّراج . فبالايمان يستدلّ على الصّالحات ، و بالصّالحات يستدلّ على الايمان ، و بالايمان يعمر العلم و بالعلم يرهب الموت ، و بالموت تختم الدّنيا ، و بالدّنيا تحرز الاخرة ، و بالقيامة تزلف الجنّة ، « و تبرّز الجحيم للغاوين » . و إنّ الخلق لا مقصر لهم عن القيامة مرقلين في مضمارها إلى الغاية القصوى .\r\n","description":"","footnote":"","page_name":" 1 ","page_number":4},
  {"content":"\r\nحال أهل القبور في القيامة منه : قد شخصوا من مستقرّ الأجداث ، و صاروا إلى مصائر الغايات . لكلّ دار أهلها لا يستبدلون بها و لا ينقلون عنها .\r\nو إنّ الأمر بالمعروف ، و النّهى عن المنكر لخلقان من خلق اللَّه سبحانه ، و إنّهما لا يقرّبان من أجل ، و لا ينقصان من رزق . و عليكم بكتاب اللَّه ، « فإنّه الحبل المتين ، و النّور المبين » ، و الشّفاء النّافع ، و الرّي النّاقع ، و العصمة للمتمسّك ، و النّجاة للمتعلَّق . لا يعوّج فيقام ، و لا يزيغ فيستعتب ، « و لا تخلقه كثرة الرّدّ » ، و ولوج السّمع . « من قال به صدق ، و من عمل به سبق . » و قام إليه رجل فقال : يا أمير المؤمنين ، أخبرنا عن الفتنة ، و هل سألت رسول اللَّه - صلَّى اللَّه عليه و آله - عنها فقال عليه السلام : إنّه لمّا أنزل اللَّه سبحانه ، قوله : « * ( الم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ ) * » علمت أنّ الفتنة لا تنزل بنا و رسول اللَّه - صلَّى اللَّه عليه و آله - بين أظهرنا .\r\nفقلت : يا رسول اللَّه ، ما هذه الفتنة الَّتي أخبرك اللَّه تعالى بها فقال : « يا عليّ ، إنّ أمّتي سيفتنون من بعدي » ، فقلت : يا رسول اللَّه ، أ و ليس قد قلت لى يوم أحد حيث استشهد من استشهد من المسلمين ، و حيزت عنّي الشّهادة ، فشقّ ذلك عليّ ، فقلت لي : « أبشر ، فإنّ الشّهادة من ورائك » فقال لي : « إنّ ذلك لكذلك ، فكيف صبرك إذن » فقلت : يا رسول اللَّه ليس هذا من مواطن الصّبر ، و لكن من مواطن البشرى و الشّكر . و قال : « يا عليّ ، إنّ القوم سيفتنون بأموالهم ، و يمنّون بدينهم على ربّهم ، و يتمنّون رحمته ، و يأمنون سطوته ، و يستحلَّون حرامه بالشّبهات الكاذبة ، و الأهواء السّاهية ، فيستحلَّون الخمر بالنّبيذ ،\r\n","description":"","footnote":"","page_name":" 2 ","page_number":5},
  {"content":"\r\nو السّحت بالهديّة ، و الرّبا بالبيع . » قلت : يا رسول اللَّه ، فبأيّ المنازل أنزلهم عند ذلك أ بمنزلة ردّة ، أم بمنزلة فتنة فقال : « بمنزلة فتنة . »\r\n","description":"","footnote":"","page_name":" 3 ","page_number":6},
  {"content":"\r\n\r\nترجمهء خطبه صد و پنجاه و ششم\r\nخطاب به اهل بصره در جهت حوادث بزرگ ، در آن هنگام هر كس بتواند نفس خود را براى خداوند عزّ و جل اختصاص بدهد ، كوتاهى نورزد ، پس اگر شما مرا اطاعت كنيد ، من شما را با خواست خداوند به بهشت رهنمون مىگردم اگر چه اين تلاش داراى مشقت سخت و طعم تلخى است و امّا فلانكس ، رأى زنان او را گرفت ، و خصومتى در سينه اش چو نان كورهء آهنگران به غليان افتاد اگر از آن زن خواسته مىشد كه آنچه را كه در بارهء من روا داشت ، در حق ديگرى به جريان مىانداخت . انجام نمىداد با اين حال ، حرمتى كه داشت ، به حال خود باقى است و حساب با خدا است .\r\n\r\nتوصيف ايمان\r\nايمان راهى است داراى مسير يا [ روشى 
  ] روشن ، چراغش روشنتر و روشنگرتر با ايمان است كه مىتوان دليل براى اعمال صالحه ارائه داد و با اعمال صالح است كه به\r\n","description":"","footnote":"","page_name":" 4 ","page_number":7},
  {"content":"\r\nايمان مىتوان دليل آورد و با ايمان است كه علم آباد مىشود و با علم است كه بيم از مرگ به وجود مىآيد و با مرگ دنيا به پايان مىرسد و با دنيا است كه آخرت احراز مىگردد و با فرا رسيدن قيامت ، بهشت به [ مردم با تقوى 
  ] نزديك مىشود و دوزخ به گمراهان و قطعى است كه براى مخلوقات جايگاه قرار جز روز رستاخيز نيست آنان در ميدان قيامت شتابان به غايت نهايى در حركت خواهند بود\r\nحال اهل قبور در قيامت مخلوقات از قرارگاه قبرها برخاسته ، و رهسپار سرنوشتهاى نهايى خود مىگردند ، براى هر جايگاهى [ از بهشت و دوزخ 
  ] مردمى است كه آن را تبديل نمىكنند و از آن منتقل نمىگردند .\r\nقطعى است كه امر به معروف و نهى از منكر دو خلق از اخلاق خداوندى است و اين دو صفت و فعاليت نه مرگى را نزديك مىكنند و نه از روزى كسى مىكاهند تمسك كنيد به كتاب خداوندى زيرا اين كتاب طنابى است محكم و نورى است آشكار و شفائى است سودمند و سيراب كننده ايست بر طرف كنندهء تشنگى و تحفظ از كسى است كه تمسك به او جويد و نجات براى كسى است كه تعلق به آن داشته باشد كجى را راه به آن نيست تا راستش گردانند از حق و حقيقت نمىلغزد ، تا برگردانده شود به سوى حق فراوانى ورود قرآن به گوش آن را كهنه نمىگرداند هر كس به اين كتاب الهى قائل شد ، راست گفت و راست گرديد و هر كس به آن عمل كرد ، بر ديگران سبقت جست .\r\n","description":"","footnote":"","page_name":" 5 ","page_number":8},
  {"content":"\r\nدر اين موقع مردى از جاى برخاست و گفت : يا امير المؤمنين در بارهء فتنه ما را آگاه فرما و آيا از رسول خدا صلَّى اللَّه عليه و آله در بارهء فتنه سؤال نموده‌ايد آن حضرت فرمود : هنگامى كه خداوند سبحان اين آيه * ( ( الم أَحَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ ) ) * ، را نازل فرمود ، من دانستم مادامى كه رسول خدا ( ص ) در ميان ما است ، فتنه بر ما نازل نمىگردد پس گفتم يا رسول اللَّه ، چيست آن فتنه اى كه خدا آن را به شما خبر داده است فرمود : يا على ، بعد از من ، امت من دچار فتنه مىگردند . عرض كردم : يا رسول اللَّه آيا در جنگ احد هنگامى كه جمعى از مسلمانان شهيد شدند و من از شهادت بىنصيب ماندم و اين پيشامد براى من سخت شد ، مگر به من نفرمودى : بشارت باد ترا به شهادت در آينده فرمود : بلى ، چنين است . در آن هنگام ( در موقع شهادت ) چگونه تحمل خواهى كرد عرض كردم يا رسول اللَّه . چنين حادثه اى جاى صبر و شكيبائى نيست بلكه از موارد بشارت و شكر است و رسول خدا فرمود : يا على ، اين قوم در آينده دچار فتنه در اموال مىگردند و در بارهء دينى كه پذيرفته‌اند ، به خدا منّت گذارند و رحمت او را آرزو مىكنند و از غضب او خود را در امن و امان بينند و حرام او را حلال تلقى كنند - بوسيلهء شبهه‌هاى دروغين و هوىهاى غافلگير . شراب را بعنوان آب جو حلال شمارند و رشوهء پليد را هديّه ناميده و حلالش پندارند و رباخوارى كنند نام آن را خريد و فروش گذارند عرض كردم يا رسول اللَّه ، در چنان موقع ، آنانرا در چه منزلتى قرار بدهم آيا به منزلهء مرتد يا به منزلهء فتنه و آشوب زدگان رسول خدا پاسخ فرمودند : به منزله فتنه و آشوبزدگى .\r\n","description":"","footnote":"","page_name":" 6 ","page_number":9},
  {"content":"\r\n\r\nتفسير عمومى خطبه صد و پنجاه و ششم\r\nاين خطبه خبر از وقوع حوادثى مىدهد كه در آينده صورت مىگرفت و امير المؤمنين ( ع ) تكليف مردم را در آن زمان معين مىفرمايد . لذا بايد گفت : سيد رضى رحمة اللَّه عليه آن حوادث را در اين خطبه نياورده است .\r\n2 ، 4 - فمن استطاع عند ذلك أن يعتقل نفسه على اللَّه عزّ و جلّ فليفعل فأن أطعتمونى فأنّى حاملكم إنشاء اللَّه على سبيل الجنّة و إن كان ذا مشقّة شديدة و مذاقة مريرة ( در آن هنگام هر كس كه بتواند نفس خود را براى خداوند عز و جل اختصاص بدهد ، كوتاهى نورزد . پس اگر شما مرا اطاعت كنيد ، من شما را با خواست خداوند به بهشت رهنمون مىگردم اگر چه اين تلاش داراى مشقت سخت و طعمى تلخ است . ) در طوفان بنيان كن آن حوادث و آشوبها ، بكوشيد نفس خود را در موقعيت ارتباط خالص با خدا قرار بدهيد .\r\nاگر به اين تربيت و رياضت توفيق يافتيد ، اگر سپاه حوادث و فتنه‌هاى بنيان كن بطور متراكم از پيش روى شما رژه بروند ، بدانجهت كه نفس شما وابسته به خدا گشته است ، محال است آن حوادث و فتنه‌ها بتوانند به منطقهء ممنوعهء نفس\r\n","description":"","footnote":"","page_name":" 7 ","page_number":10},
  {"content":"\r\nشما وارد شوند . بلكه ، تنها پيوستگى آنها با شما با يك تماس سطحى چونان باد گرم گذران خواهد بود . زيرا رويدادهاى جهان هستى هر چه باشند كوچكتر از آنند كه راهى به مقام شامخ ربوبى داشته باشند . 5 ، 9 - و أمّا فلانة ، فأدركها رأى النّساء و ضغنّ غلا فى صدرها كمرجل القين ، و لو دعيت لتنال من غيرى ما أتت إلى لم تفعل ، و لها بعد حرمتها الأولى و الحساب على اللَّه تعالى . ( و امّا فلانكس ، رأى زنان او را گرفت و خصومتى در سينه اش چونان كورهء آهنگران به غليان افتاد . اگر از آن زن خواسته مىشد كه آنچه را كه در بارهء من روا داشت ، در حق ديگرى به جريان مىانداخت ، انجام نمىداد . با اين حال حرمتى كه داشت به حال خود باقى است و حساب با خدا است . )\r\n\r\nنظريهء ابن أبي الحديد معتزلى شارح معروف نهج البلاغه در جملات فوق ، مربوط به عايشه\r\n« بدان اين كلام به شرحى نيازمند است . من اين كلام را به شيخ ابو يعقوب يوسف بن اسماعيل اللمعانى كه در زمان اشتغالم به علم كلام در نزد او ، خواندم و نظر او را پرسيدم .\r\nاو پاسخ طولانى به من داد كه من حاصل آن را متذكر مىشوم [ بعضى از مطالب با الفاظ او و بعضى ديگر با الفاظ من است ، زيرا عين همهء الفاظ او اكنون به يادم نيست 
  ] ابو يعقوب لمعانى چنين گفت : « ابتداء كينه ما بين عايشه و فاطمه ( س ) به وجود آمد ، زيرا پيامبر اكرم ( ص ) با عايشه پس از وفات خديجه ازدواج فرمود و او را قائم مقام خديجه نمود و فاطمه دختر خديجه بود ، و واضح است كه وقتى مادر يك دختر از دنيا رفت و پدر آن دختر ، با زنى ديگر ازدواج كرد ، ميان دختر و زن كدورت و عداوتى به وجود مىآيد و اين يك پديدهء ضرورى است ، زيرا تمايل پدر به زن يك امر طبيعى است و دختر از تمايل پدر به زن ديگر كراهت دارد . . . . سپس چنين اتفاق افتاد كه رسول خدا\r\n","description":"","footnote":"","page_name":" 8 ","page_number":11},
  {"content":"\r\n( ص ) به عايشه تمايل پيدا كرد و به او محبت ورزيد . اين قضيه باعث شد كه ناراحتى و كينهء فاطمه در بارهء عايشه افزايش يافت . رسول خدا صلَّى اللَّه عليه و آله فاطمه ( س ) را بيش از آنكه مردمان گمان مىكردند و خيلى بيش از آنكه مردها دخترانشان را اكرام مىكنند ، تكريم و تعظيم مىفرمود ، تا حدى كه از درجهء محبت پدران در بارهء فرزندانشان بالاتر رفت . پيامبر بارها در حضور خاص و عام [ نه يك بار 
  ] و در موقعيتهاى مختلف نه در يك موقعيت ، فرمود : « فاطمة سيدة النساء » و او « عديلة مريم بنت عمران » ( همتاى مريم دختر عمران است ) و در آن هنگام كه فاطمه ( س ) از موقف محشر عبور مىكند ندا كننده اى از سمت عرش ندا مىكند : « چشمانتان را بپوشانيد تا فاطمه دختر محمد ( ص ) عبور كند و اين ، از احاديث صحيح است و از اخبار ضعيف نيست . و تزويج فاطمه به على ( ع ) تحقق نيافت مگر پس از آنكه خداوند ازدواج آن دو بزرگوار را در آسمان با شهادت فرشتگان انجام داد . و چند بار ، نه يك بار فرموده بود : « يؤذيني ما يؤذيها و يغضبني ما يغضبها » ( مرا آزار مىدهد كسى كه فاطمه را بيازارد و مرا به غضب در مىآورد كسى كه فاطمه را غضبناك كند . )\r\nو أنّها بضعة منّى يريبيني ما رابها ( و او پارهء من است و ناراحتم مىكند چيزى كه او را ناراحت كند ) اين گونه تكريم و تعظيم ، و امثال آن ، به اندازه موجب افزايش كينه و عداوت براى زن مىگردد و نفوس بشرى به كمتر از اينها كينه توز مىگردد ، چه رسد به آن درجه كه پيامبر اكرم در بارهء فاطمه ( س ) ابراز مىفرمود . « ( 1 )  تفسيرى كه ابن أبي الحديد از ابو يعقوب يوسف بن اسماعيل لمعانى نقل كرده است ، براى شرح حال مردان و زنان كه در خانواده‌هاى معمولى اتفاق مىافتد مناسبتر از دودمان پيامبر اكرم ( ص ) كه در بارهء اهل بيت او و امتيازهاى آنها ، آيات و احاديث بسيار با اهميتى وارد شده است مانند : * ( « إِنَّما يُرِيدُ الله لِيُذْهِبَ عَنْكُمُ الرِّجْسَ أَهْلَ الْبَيْتِ وَيُطَهِّرَكُمْ\r\n","description":"","footnote":" ( 1 ) . شرح نهج البلاغه ، ابن ابى الحديد ، شرح خطبهء 156 ، ج 9 ، ص 192 و ص 193 . ","page_name":" 9 ","page_number":12},
  {"content":"\r\nتَطْهِيراً . » ) * ( جز اين نيست كه خدا مىخواهد پليدى را از شما اهل بيت دور نمايد و شما را از هر گونه آلودگيها پاك كند . ) نمونه اى از اشكالاتى كه در سخنان ابو يعقوب به نظر مىرسد ، در اينجا متذكر مىشويم : 1 . عداوت نخستين ما بين عايشه و فاطمه ايجاد شده بود . اين عداوت ناشى از ازدواج پيامبر ( ص ) با عايشه پس از فوت خديجه مادر فاطمه بوده است ، زيرا دختر وقتى كه مادرش از دنيا برود و پدرش با زنى ديگر ازدواج كند ، ما بين دختر و زن پدر كينه توزى به وجود مىآيد « مىبايست ابو يعقوب بداند كه اين تكليف پيامبر اكرم ( ص ) بود كه در اصلاح حال زن جديد و دختر خود از زن اولىاش اصلاح به وجود بياورد و نگذارد ما بين آن دو ، كدورت و عداوتى ريشه دار شود كه نه تنها از نظر اخلاق شخصى برازندهء دو مسلمان معمولى نمىباشد ، بلكه موجب مىشود كه در ميان مسلمانان از نظر زندگى دينى و سياسى اختلالاتى به وجود بيايد .\r\n2 . آيا عدم مراعات حرمت خاندان پيامبر ، كه فاطمه قطعا يكى از مهمترين اركان آن بود چنان كه در داستان مباهله ديده مىشود از طرف همسر پيامبر ( ص ) با اخلاق شايستهء آن خاندان سازگار است ابو يعقوب بجاى آنكه قضيه را حل كند ، طرفين روياروى همديگر را در دودمان پيامبر به صفتى منسوب مىدارد كه شايستهء آن دودمان نبوده است .\r\n3 . غالبا ، بلكه در خانواده‌هاى مسلمانان ، وقتى كه چنين وضعى بروز مىكند ، بر مديريت خانواده‌ها حتم و لازم است كه بهر طريق باشد آن كدورت را بر طرف نمايد .\r\nآيا ابو يعقوب حاضر است چنين سخنى را بگويد كه آن كينه توزىها حتى در اغلب خانواده‌هاى مسلمانان به سرعت و بهر وسيله اى باشد مورد اصلاح قرار مىگيرد ، در خاندان پيامبر به وجود بيايد و از پيامبر اكرم ( ص ) كمترين اهتمامى براى بر طرف كردن\r\n","description":"","footnote":"","page_name":" 10 ","page_number":13},
  {"content":"\r\nآن ، در تواريخ نقل نشود 4 . ابو يعقوب در جملات بعدى ، فضائل و امتيازاتى را براى فاطمه ( س ) نقل مىكند و حكم به صحيح بودن احاديثى صادر مىكند كه آن فضائل و امتيازات را نقل نموده‌اند . آيا امكان دارد كه فاطمه با داشتن آن همه فضائل و امتيازات مانند سيدة النساء و همتاى مريم دختر عمران مادر حضرت عيسى ( ع ) داراى اعمال ، يا داراى اخلاقى باشد كه در خانواده‌هاى معمولى مسلمانان مورد توبيخ و تقبيح قرار مىگيرد شخصيتى به عظمت فاطمهء زهراء ( س ) به همان گونه اى كه خود ابو يعقوب براى ما نقل و اثبات مىكند ، نمىبايست اين بديهىترين قضيه را كه « وقتى كه زن يك مرد از دنيا رفت ، ازدواج مجدد براى آن مرد يك امر كاملا مشروع است ، ناديده بگيرد . » 5 . با در نظر گرفتن روايت معروف ( يؤذيني ما يؤذيها و يغضبني ما يغضبها ) و ( أنّها بضعة منّى يريبني ما يريبها )\r\nماجراهايى كه ابو يعقوب و امثال ايشان نقل مىكند ، بطور جدى بايد مورد تأمل قرار بگيرد . و چون مطالب بعدى كه ابن أبي الحديد از ابو يعقوب نقل مىكند عمدتا مبنى بر جريان مزبور و از ديدگاه روابط يك خانواده معمولى است ، لذا موردى براى بحث بيشتر ديده نمىشود ، زيرا روابط خاندان پيامبر كه آيهء تطهير در بارهء آنها نازل شده و در داستان مباهله ، على و فاطمه و حسن و حسين ( عليهم السلام جميعا ) ، كه نزديكترين و شريفترين افراد دودمان پيامبر اكرم ( ص ) بودند بهمراه آن حضرت انتخاب شده و شركت كرده‌اند ، غير از روابط افراد يك خانوادهء معمولى مىباشد .\r\n10 ، 20 - وصف الايمان سبيل أبلج المنهاج ، أنور السّراج . فبالأيمان يستدلّ على الصّالحات ، و بالصّالحات يستدلّ على الأيمان و بالأيمان يعمر العلم و بالعلم يرهب الموت و بالموت تختم الدّنيا تحرز الآخرة ، و\r\n","description":"","footnote":"","page_name":" 11 ","page_number":14},
  {"content":"\r\nبالقيامة تزلف الجنّة و تبرّز الحجيم للغاوين . و أنّ الخلق لا مقصر لهم عن القيامة ، مرقلين فى مضمارها إلى الغاية القصوى . ( ايمان راهى است داراى مسير [ يا 
  ] روشى روشن ، چراغش روشنتر و روشنگرتر است . با ايمان است كه مىتوان دليل براى اعمال صالحه ارائه داد و با اعمال صالح است كه به ايمان مىتوان دليل آورد . با ايمان است كه علم آباد مىشود و با علم است كه بيم از مرگ به وجود مىآيد و با مرگ دنيا به پايان مىرسد و با دنيا است كه آخرت احراز مىگردد . و با فرا رسيدن قيامت ، بهشت به مردم با تقوى نزديك مىشود و دوزخ بر گمراهان ، و قطعى است كه براى مخلوقات ، جايگاه قرارى جز رستاخيز نيست . آنان در عرصه محشر ، شتابان به غايت نهائى در حركت خواهند بود . )\r\n\r\nتنها ايمان است كه روشنترين راه را در پيش پاى تكاپوگران هدف اعلاى حيات هموار مىكند\r\nبا توجه به مجموع واقعيات و حقائقى كه به وسيلهء وحى و شهودهاى اعلا و حكمت و جهان بينىها و عرفان مثبت ، و با نظر به سر گذشت عينى زندگى انسانها كه تواريخ معتبر براى ما ارائه داده است ، يك چيز مورد اتفاق همه طرق و دلائل مزبور است و آن چيز عبارت است از اين كه تاكنون هيچ گام مؤثرى براى تحقق بخشيدن به آرمانهاى اعلاى انسانى و ارزشهاى او ، بدون ايمان برداشته نشده است . معناى ايمان چيست كه داراى چنين كاربرد با عظمتى است كه از عهده هيچ چيزى برنمىآيد ايمان عبارتست از تعلق و وابسته شدن شخصيت آدمى به يك حقيقت كه براى تأمين سعادت مادى و معنوى او ، بطور مطلق پذيرفته شده است . اين پذيرش به حدّى در اعماق شخصيت نفوذ پيدا مىكند كه شخصيت ، هويت و ارزش خود را بدون آن ، پوچ تلقى مىكند . البته ارزش ايمان بستگى به ارزش آن حقيقت دارد كه براى شخصيت سعادت مطلق تلقى شده است .\r\n","description":"","footnote":"","page_name":" 12 ","page_number":15},
  {"content":"\r\n\r\nنمونه اى از مختصات ايمان :\r\nبديهى است كه مختصات اين صفت با عظمت ، بسيار است و ما در اينجا به مقدارى از آنها اشاره مىكنيم : 1 . بدانجهت كه ايمان مربوط به همهء ابعاد و استعدادهاى شخصيت است ، لذا نخستين مختص آن ، شكوفا شدن اين حقيقت عظمى ( شخصيت ) مىباشد . اگر در پديدهء عشق ، تنها بعد و استعداد جمال يا بى شخصيت شكوفا مىگردد ، قطعى است كه ايمان موجب شكوفايى همهء استعدادها و نيروها و ابعاد شخصيت در ارتباطات چهارگانه مىگردد : ( ارتباط انسان با خويشتن ، ارتباط انسان با خدا ، ارتباط انسان با جهان هستى و ارتباط انسان با همنوع خود ) بنا بر اين ، مىتوان چنين گفت : عشق پديده ايست كه استعداد و بعد جمال يا بى را در شخصيت شكوفا مىنمايد ، در حالى كه ايمان همهء استعدادها و نيروها و ابعاد شخصيت آدمى را شكوفا مىسازد . و عشق حقيقى الهى بدون ايمان به معشوق كه كامل مطلق ( جامع جمال و جلال ) است ، امكان پذير نيست .\r\n2 . ايمان است كه انسان را از شكوك و حيرتهاى مضطرب كننده رهايى مىبخشد .\r\n3 . تنها بوسيلهء ايمان است كه همه چيز معناى خود را پيدا مىكند . حتى جهل براى انسان با ايمان ، عامل محرك براى دريافت حقائق مىگردد .\r\n\r\nقاضى بنشاندند و مىگريست\r\nگفت نائب قاضيا گريه ز چيست\r\nاين نه وقت گريه و فرياد تست\r\nوقت شادى و مباركباد تست\r\nگفت آه چون حكم راند بىدلى\r\nدر ميان آن دو عالم جاهلى\r\nآن دو خصم از واقعهء خود واقفند\r\nقاضى مسكين چه داند ز آن دو بند\r\n\r\n","description":"","footnote":"","page_name":" 13 ","page_number":16},
  {"content":"\r\n\r\nجاهل است و غافلست از حالشان\r\nچون رود در خونشان و مالشا 0 ن\r\nگفت خصمان عالمند و علتى\r\nجاهلى تو ليك شمع ملتى\r\nز ان كه تو علت ندارى در ميان\r\nآن فراغت هست نور ديدگان\r\nو ان دو عالم را غرضشان كور كرد\r\nعلمشان را علت اندر گور كرد\r\nجهل را بىعلتى عالم كند\r\nعلم را علت كژ و ظالم كند\r\nتا تو رشوت نستدى بيننده اى\r\nچون طمع كردى ضرير و بنده اى\r\n\r\nمولوى\r\n4 . ايمان راه روشن و مشعلش هميشه فروزان است . بدانجهت كه مقصد انسان تكاپوگر با ايمان ، دائما روشن است . لذا همواره او در راه شايستهء خود حركت مىكند اگر هم او راه را از چاه تشخيص ندهد ، راه سراغ او را مىگيرد . اينست مفاد قاعده لطف خداوندى .\r\n\r\nگر مرد رهى ميان خون بايد رفت\r\nاز پاى فتاده سرنگون بايد رفت\r\nتو پاى به راه در نه و هيچ مگوى\r\nخود راه بگويدت كه چون بايد رفت\r\n\r\n5 . همان گونه كه از وجود ايمان به اعمال صالحهء شخص مؤمن مىتوان پى برد ، همچنان از اعمال صالحه . شخص صالح ، مىتوان ايمان او را درك و دريافت نمود . اين همان كشف استلزامى است كه « ايمان » و « اعمال صالحه » با يكديگر دارند . كشف اعمال صالحه از ايمان كشف ، معلول از علت و كشف ايمان از اعمال صالح ، كشف معلول از علت خويش است بنا بر اين هر دو كشف بر مبناى قانون « عليت » مىباشد . اگر ايمان وجود نداشته باشد ، اعمال صالحهء قابل اسناد به خدا و حد اقل به وجدان [ نه به سوداگرىها 
  ] امكان پذير نخواهد بود ، اگر چه كارهاى بسيار بزرگى از انسان صادر گردد و مردم عادى همچنين انسانى را قهرمان تلقى كنند همچنان اگر اعمال يك انسان شايسته و صلاحيت\r\n","description":"","footnote":"","page_name":" 14 ","page_number":17},
  {"content":"\r\nنداشته باشد ، كشف از آن مىكند كه شخص مزبور يا ايمان ندارد و نام تو هم و حسّاسيت خاص را ايمان گذاشته است و يا به بيمارى چند شخصيتى مبتلا شده است .\r\n6 . تنها با ايمان است كه علم صحيح و سازنده به وجود مىآيد . يكى از مباحث مهم ايمان و علم همين است كه آيا ايمان مقدم است يا علم ، ايمان با ارزشتر است يا علم . ايمان علت است و علم معلول ، يا بالعكس - علم علت است و ايمان معلول بديهى است كه وقتى كه مىگوييم : « ايمان مقدم است يا علم » مقصود تقدم زمانى نيست ، بلكه مقصود تقدم در كارايى است . پاسخ اين سؤال چنين است : همانطور كه علم جنبهء وسيله اى دارد و جنبهء هدفى ، همچنان ايمان نيز جنبهء وسيله اى دارد و هدفى . جنبهء وسيله اى علم عبارتست از كشف واقعيات در ارتباطات چهارگانه ( ارتباط انسان با خويشتن ، با خدا ، با جهان هستى و با همنوع خود ) و جنبهء هدفى آن عبارتست از روشنايى در بارهء واقعيات در ارتباطات مزبوره كه عنصر بزرگ جان آدمى است .\r\n\r\nاقتضاى جان چو اى دل آگهى است\r\nهر كه او آگاه تر جانش قوى است\r\n\r\nاما جنبهء وسيله اى ايمان عبارتست از نيرومند شدن نفس [ من ، شخصيت 
  ] آدمى براى تنظيم و اصلاح نهايى خويشتن در ارتباطات چهارگانهء مزبور . و جنبهء هدفى ايمان ، عبارتست از شكوفايى ذات آدمى در مسير * ( إِنَّا لِلَّه وَإِنَّا إِلَيْه راجِعُونَ ) * ( ما از آن خداييم و به سوى او بر مىگرديم ) ملاحظه مىشود كه جنبهء هدفى ايمان ، بالاتر از جنبهء هدفى علم است ، زيرا ايمان است كه عامل اصلى شكوفايى ذات آدمى در مسير « حيات معقول الهى مىباشد .\r\n7 . ايمان مىتواند علم را به مفيديت در حدّ اعلى برساند . آيا هيچ خردمند آگاهى مىتواند در اين حقيقت ترديد كند كه اساسىترين و نيرومندترين عامل مخرب « حيات معقول » انسانها از آغاز حيات اجتماعى در اين كرهء خاكى ، علم بىايمان بوده است . علم\r\n","description":"","footnote":"","page_name":" 15 ","page_number":18},
  {"content":"\r\nبىذات براى تحقق بخشيدن به معلوم خود مىجوشد . يعنى دانشمند مىخواهد محصول دانش خود را به رخ جامعه يا جوامع بشرى بكشد و سود خود را اگر چه شهرت در ميان مردم باشد مانند ديويد هيوم ( 1 )  به دست بياورد . اين دانش اگر مربوط به تكنولوژى باشد ، كمترين تفاوتى در عرضه كردن خود به جامعه ، ما بين فرمول دواى يك بيمارى يا بمبهاى نابود كننده [ كه چند عدد از آنها مىتواند كرهء زمين را به خاكستر مبدل نمايد 
  ] نمىگذارد . و اگر دانش بىايمان در قلمرو فلسفه بروز كند ، ديويد هيوم و نيچه [ بقول سعدى 
  ] بازيگر ميدان شود . و اگر در علوم انسانى گام به ميدان بگذارد ، ماكياولىها و توماس هابسها و فرويدها سر بر مىآورند و انسان و انسانيت را در پايينترين مراحل تاريخ طبيعى راكد مىسازند .\r\n8 . علم توام با ايمان است كه مرگ را بعنوان آغاز شكوفايى زندگى نويد مىدهد .\r\n* ( قُلْ يا أَيُّهَا الَّذِينَ هادُوا إِنْ زَعَمْتُمْ أَنَّكُمْ أَوْلِياءُ لِلَّه مِنْ دُونِ النَّاسِ فَتَمَنَّوُا الْمَوْتَ إِنْ كُنْتُمْ صادِقِينَ ) * . ( 2 )  ( بگو اى كسانى كه به مكتب يهود گرويده‌ايد ، اگر معتقد هستيد كه تنها شما دوستان\r\n","description":"","footnote":" ( 1 ) . هيوم ، در نوشته اى كه آن را رثاى خود يا نطق سر مزار ناميده است ، سجاياى خود را چنين وصف مىكند : « من مردى بودم با خلق و خوى ملايم ، قادر به دلبستن ، اما فاقد نيروى خصومت ، و در همهء عواطف خود اعتدال بسيار داشتم ، حتى عشق من به شهرت ادبى كه ميل غالب من بود . با همهء ناكامىهاى پى در پى هرگز رويم را ترش نمىساخت » تاريخ فلسفهء غرب كتاب سوم و فلسفه جديد از رنسانس تا هيوم ، ص 298 باز مىگويد : « حتى عشق من به شهرت ادبى كه عشق فرمانرواى زندگى من بوده است ، با همهء ناكامىهايم هرگز خويم را تلخ نكرد . تاريخ طبيعى دين ، ص 26 هيوم . همچنين هيوم در كتاب تاريخ طبيعى دين مىگويد : » اگر چه تا اندازه اى سالخورده بودم و اميد داشتم كه ساليان دراز از آسايش خود بهره ببرم و ناظر فزونى شهرت خويش باشم . در بهار 1775 روده هايم دچار اختلالى شد كه در آغاز بيمناكم نكرد . ولى بدبختانه اين كه كشنده و درمان ناپذير شده است « و در ص 25 از مآخذ فوق مىگويد : » اگر چه از شهرت ادبىام كه سرانجام با فروغى روز افزون اوج مىگيرد ، نشانه‌هاى فراوان مىبينم ، ليكن مىدانم كه بهر حال جز چند سالى براى لذت بردن از آن ، زمانى نمىداشته‌ام «  ( 2 ) . الجمعه ، آيه 6 . ","page_name":" 16 ","page_number":19},
  {"content":"\r\nخداييد نه ديگر مردم ، پس مرگ را آرزو كنيد اگر در ادّعاى خود راستگويانيد ) . اگر علم نتواند با دريافت حقيقت * ( يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَادْخُلِي جَنَّتِي . ) * ( 1 )  ( اى نفس رسيده به آرامش ، برگرد به سوى پروردگارت در حالى كه تو از او راضى هستى و او از تو رضايت دارد . در گروه بندگانم باش و گام به بهشتم بگذار . ) سرنوشت نهايى بشر را قابل درك بسازد .\r\nدر بارهء زندگى هيچ چيزى براى بشر نياموخته است ، زيرا بدون فهم حقيقت پل زندگى كه مرگ ناميده مىشود و بدون شناخت جائى كه پس از عبور از پل مرگ بايد به آنجا وارد شد ، حقيقت زندگى روشن نخواهد گشت .\r\n\r\nاين جهان همچون درختست اى كرام\r\nما بر او چون ميوه‌هاى نيم خام\r\nسخت گيرد خامها مر شاخ را\r\nز ان كه در خامى نشايد كاخ را\r\nچون بپخت گشت شير لب گزان\r\nسست گيرد شاخه‌ها را بعد از آن\r\nچون از آن اقبال شيرين شد دهان\r\nسست شد بر آدمى ملك جهان\r\n\r\nمولوى\r\n\r\nمرگ هر يك اى پسر همرنگ اوست\r\nپيش دشمن ، دشمن و بر دوست ، دوست\r\nاى كه مىترسى ز مرگ اندر فرار\r\nآن ز خود ترسانى اى جان هوشدار\r\nروى زشت تست نى رخسار مرگ\r\nجان تو همچون درخت و مرگ ، برگ\r\nگر به خارى خسته اى خود كشته اى\r\nور حرير و قز درى خود رشته اى\r\n\r\nمولوى\r\n15 ، 20 - و بالموت تختم الدّنيا ، و بالدّنيا تحرز الأخرة ، و بالقيامة تزلف الجنّة و تبرّز الحجيم للغاوين ،\r\n","description":"","footnote":" ( 1 ) . الفجر ، آيهء 29 . ","page_name":" 17 ","page_number":20},
  {"content":"\r\nو أنّ الخلق لا مقصر لهم عن القيامة ، مرقلين فى مضمارها ألى الغاية القصوى . ( و با دنيا است كه آخرت احراز مىگردد ، و با فرا رسيدن قيامت ، است كه بهشت [ به مردم با تقوى 
  ] نزديك مىشود و دوزخ براى گمراهان . قطعى است كه براى مخلوقات جايگاه قرارى جز روز رستاخيز نيست . آنان در ميدان قيامت به غايت نهايى خود در حركت خواهند بود . ) آخرت يعنى جايگاه بروز نتائج كارهايى كه در زندگى دنيوى از بشر صادر شده است . اين مطلب در مبحث پيشين مطرح شده است و احتياجى به توضيح بيشتر ندارد .\r\nبقيهء جملات فوق بيان ترتيب مراحلى است كه از آغاز آخرت شروع مىگردد . 22 ، 24 - قد شخصوا من مستقرّ الأجداث و صارو ألى مصائر الغايات ، لكلّ دار أهلها لا يستبدلون بها و لا ينقلون عنها ( مخلوقات از قرارگاه قبور خود بر مىخيزند و رهسپار سرنوشت خود مىگردند . براى هر جايگاهى از [ بهشت و دوزخ 
  ] مردمى است كه آن را تبديل نمىكنند و از آن منتقل نمىگردند . ) تا بتوانيد با اين جملهء ويرانگر حيات : نمىبينم ، پس نيست خودتان را تسليت ندهيد .\r\nآرى ، امثال رباعيات ذيل از نظر ذوقيات تخيلى براى تسليت و خود فريبى جالب است :\r\n\r\nزان پيش كه غمهات شبيخون آرند\r\nفرماى كه تا بادهء گلگون آرند\r\nتو زرنه اى اى غافل نادان كه ترا\r\nدر خاك نهند و باز بيرون آرند\r\n\r\nمنسوب به خيام\r\n\r\nيك چند به كودكى به استاد شديم\r\nيك چند به استادى خود شاد شديم\r\nپايان سخن شنو كه ما را چه رسيد\r\nاز خاك بر آمديم و بر باد شديم\r\n\r\nمنسوب به خيام\r\n","description":"","footnote":"","page_name":" 18 ","page_number":21},
  {"content":"\r\n\r\nچون عمر به سر رسد چه بغداد چه بلخ\r\nپيمانه چو پر شود چه شيرين چه تلخ\r\nخوش باش كه بعد از من و تو ماه بسى\r\nاز سلخ به غرّه آيد از غرّه به سلخ\r\n\r\nمنسوب به خيام\r\n\r\nگويند كسان بهشت با حور خوش است\r\nمن مىگويم كه آب انگور خوش است\r\nاين نقد بگير و دست از آن نسيه بدار\r\nكاو از دهل شنيدن از دور خوش است\r\n\r\nمنسوب به خيام\r\nو اگر كسى بگويد : اين رباعيات واقعا از عمر بن ابراهيم خيام [ يا خيامى 
  ] است ، قطعا خلاف واقع گفته است ، زيرا در تاريخ شخصيتها و فرهنگ اسلامى به يك شاعر پوچگرا « امام » نمىگويند ، در صورتى كه همان گونه كه در كتاب « تحليل شخصيت خيام » بيان شده است . بيش از 10 مورد در تواريخ اسلامى به اين مرد « امام » گفته شده است كه از جملهء گويندگان محمود بن عمر زمخشرى است . لطفا مراجعه فرماييد به كتاب « تحليل شخصيت خيام » . و با نظر به فلسفه الهى خيام كه بر روش مشّايى در آن حركت كرده است ، بايد بگوييم : شخصيت به اين عظمت ، به بيمارى چند شخصيتى مبتلا بوده است البته اين سخن ( چند شخصيتى بودن ) را برخى از صاحبنظران در بارهء ابو العلاء معرى كه شاعر است نه فيلسوف تجويز كرده‌اند كه او از يك طرف مىگويد :\r\n\r\nأمّا اليقين فلا يقين و إنّما\r\nأقصى اجتهادى أن اظنّ و أحدسا\r\n\r\n( أمّا يقين ، در هيچ يك از معارف ، يقينى وجود ندارد و جز اين نيست كه نهايت اجتهاد من به گمان و حدس منتهى شود . ) از طرف ديگر بطور يقين مىگويد :\r\n\r\nخلق النّاس للبقاء فضلَّت\r\nأمّة يحسبونهم للنّفاد\r\n\r\n","description":"","footnote":"","page_name":" 19 ","page_number":22},
  {"content":"\r\n( مردم براى بقاء در ابديت آفريده شده‌اند . لذا گمراه است آن قومى كه مردم را رو به فناى مطلق مىبينند . ) براى مشاهدهء تضاد گويىهايى از اين دست ، مراجعه فرماييد به كتاب « تحليل شخصيت خيام » . 25 ، 27 - و أنّ الأمر بالمعروف و النّهى عن المنكر ، لخلقان من خلق اللَّه سبحانه و أنّهما لا يقرّبان من أجل و لا ينقصان من رزق ( قطعى است كه امر به معروف و نهى از منكر دو خلق از اخلاق خداونديست و اين دو صفت و فعاليت نه مرگى را نزديك مىكند و نه از روزى كسى مىكاهد . )\r\n\r\nتكليفى بسيار با اهميت كه احساس تكليف را در مردم احياء مىكند\r\nاين تكليف عبارتست از « امر به معروف و نهى از منكر » امر به معروف و نهى از منكر يعنى چه اين تكليف عبارتست از راهنمايى و ارشاد مردم به نيكىها عموما و جلوگيرى مردم از بدىها و زشتىها عموما . خداوند سبحان مىفرمايد : * ( « وَلْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَأُولئِكَ هُمُ الْمُفْلِحُونَ » ) * ( 1 )  ( و گروهى از شما آماده شوند كه دعوت به خير نمايند و به نيكى دستور دهند و از زشتى و بدى جلوگيرى كنند و آنان هستند رستگاران ) باز در مدح آن طائفه از اهل كتاب كه ايمان به خدا و روز آخرت آورده‌اند ، مىفرمايد : * ( « يُؤْمِنُونَ بِالله وَالْيَوْمِ الآخِرِ وَيَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَيُسارِعُونَ فِي الْخَيْراتِ وَأُولئِكَ مِنَ الصَّالِحِينَ . » ) * ( 2 )  ( آنان ايمان به خدا و روز معاد مىآورند و امر به نيكى و نهى از منكر مىنمايند و در تحصيل خيرات شتاب مىكنند و آنان از صلحاء هستند . ) ضرورت اين تكليف از آن جهت است كه اميال و هوى و هوسها و بطور كلى خود خواهىهاى اكثريت مردم بقدرى فراوان و گسترده و تند و تيز\r\n","description":"","footnote":" ( 1 ) . آل عمران ، آيهء 104 .  ( 2 ) . آل عمران ، آيهء 114 . ","page_name":" 20 ","page_number":23},
  {"content":"\r\nاست كه افزون بر انبياء و كتابهاى آسمانى آنان ، و اوصياء و اولياء و راهنماييهاى آنان و افزون به عقل و وجدان و تجارب خود مردم ، گروهى در هر جامعه اى بايد به يارى عوامل مزبور بشتابند و بوسيلهء امر به معروف و نهى از منكر ، مردم را به حركت به طرف خيرات و دورى از جرمها و گناهان وادار بسازند . واقعا اين يك حقيقت است كه :\r\n\r\nصد هزاران دام و دانه است اى خدا\r\nما چو مرغان حريص و بينوا\r\nدمبدم وابستهء دام نويم\r\nهر يكى گر باز و سيمرغى شويم\r\n\r\nمولوى\r\n27 ، 38 - و عليكم بكتاب اللَّه « فإنّه الحبل المتين و النّور المبين و الشّفاء النّافع و الرّىّ الناقع و العصمة للمتمسّك ، و النّجاة للمتعلَّق ، و لا يعوّج فيقام لا يزيغ فيستعتب ، و لا تخلقه كثرة الرّدّ ، و ولوج السّمع ، من قال به صدق ، و من عمل به سبق ( تمسك كنيد به كتاب اللَّه ، زيرا اين كتاب طنابى است محكم و نورى است آشكار و شفائى سودمند و سيراب كننده ايست .\r\nبر طرف كننده تشنگى و حافظ كسى است كه توسل به او جويد ، و نجات است براى كسى كه تعلق به آن داشته باشد . كجى را راه به آن نيست تا راستش كنند و از حقيقت نمىلغزد تا برگردانده شود به سوى حقيقت . فراوانى ورود قرآن به گوش ، آن را كهنه نمىگرداند .\r\nهر كس به اين كتاب الهى قائل شد ، راست گفت و راست گرديد و هر كس به آن عمل كرد بر ديگران سبقت جست . ) براى بررسى و تحقيق در مباحث قرآن ، مراجعه فرماييد به ج 2 ، ص 206 و ص 216 تا ص 222 و ج 3 ، ص 64 و ج 4 ، ص 234 و 235 و ج 4 ، از ص 253 تا ص 255 و از ص 261 تا ص 271 و ج 13 ، از ص 13 تا ص 18 و ج 14 ، از ص 115 تا ص 117 و از ص 129 تا ص 132 . 39 ، 49 - و قام أليه رجل فقال : يا أمير المؤمنين ، أخبرنا عن الفتنة و هل سألت رسول اللَّه ( ص )\r\n","description":"","footnote":"","page_name":" 21 ","page_number":24},
  {"content":"\r\nعنها فقال عليه السلام : إنّه لمّا أنزل اللَّه سبحانه ، قوله : * ( « الم . أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ » ) * علمت أنّ الفتنة لا تنزل بنا و رسول اللَّه صلَّى اللَّه عليه و آله بين أظهرنا ، فقلت : يا رسول اللَّه ، ما هذه الفتنة الَّتى أخبرك اللَّه تعالى بها فقال : « يا علىّ ، أنّ أمّتى سيفتنون من بعدى . » فقلت : يا رسول اللَّه ، أ و ليس قد قلت لى يوم أحد حيث استشهد من استشهد من المسلمين و حيزت عنّى الشّهادة ، فشقّ ذلك علىّ ، فقلت لى « أبشر ، فأنّ الشّهادة من ورائك » فقال لي : « إنّ ذلك لكذلك ، فكيف صبرك أذن » فقلت : يا رسول اللَّه ليس هذا من مواطن الصّبر و لكن من مواطن البشرى و الشّكر . ( در اين هنگام مردى از جاى برخاست و گفت : يا امير المؤمنين ، در بارهء فتنه ما را آگاه فرما و آيا از رسول خدا ( ص ) در بارهء فتنه سؤال نموده‌ايد آن حضرت فرمود : هنگامى كه خداوند سبحان اين آيه * ( ( الم أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ ) ) * را نازل فرمود ، من دانستم مادامى كه رسول خدا ( ص ) در ميان ما است ، فتنه بر ما نازل نمىگردد . پس گفتم : يا رسول اللَّه چيست آن فتنه اى كه خدا آن را به شما خبر داده است فرمود : يا على ، امت من بعد از من دچار فتنه مىگردند . عرض كردم يا رسول اللَّه ، آيا در جنگ احد ، هنگامى كه جمعى از مسلمانان شهيد گشتند و من از شهادت بىنصيب ماندم و اين پيشامد براى من سخت شد ، مگر به من نفرمودى : « بشارت باد ترا به شهادت در آينده » فرمود : آرى ، چنين است ، در آن هنگام چگونه تحمل خواهى كرد عرض كردم يا رسول اللَّه ، چنين حادثه اى جاى صبر و شكيبايى نيست ، بلكه از موارد صبر و شكر است و رسول خدا ( ص ) فرمود : اين قوم در آينده دچار فتنه گردند و در بارهء دينى كه پذيرفته‌اند ، به خدا منت گذارند و رحمت او را آرزو كنند و از غضب او خود را در امن و امان ببيند و حرام او را حلال تلقى كنند - به وسيلهء شبهه‌هاى دروغين و هوىهاى غافلگير . شراب را به عنوان آب جو حلال شمارند و رشوهء پليد را هديه ناميده و حلالش پندارند . رباخوارى كنند و نام آن را\r\n","description":"","footnote":"","page_name":" 22 ","page_number":25},
  {"content":"\r\nخريد و فروش گذارند . عرض كردم يا رسول اللَّه ، در چنان موقع آنانرا در چه منزلتى قرار بدهم ، آيا به منزلهء مرتد يا به منزله فتنه و آشوبزدگان رسول خدا پاسخ فرمودند : به منزلهء فتنه و آشوبزدگان .\r\n\r\nتوضيحى در بارهء جملهء امير المؤمنين ( ع ) :\r\nمن دانستم تا پيامبر ( ص ) در ميان ما است ، فتنه اى بوجود نمىآيد گفته شده است كه از آيهء شريفه * ( « أَ حَسِبَ النَّاسُ أَنْ يُتْرَكُوا أَنْ يَقُولُوا آمَنَّا وَهُمْ لا يُفْتَنُونَ » ) * ( آيا مردم گمان مىكنند كه رها شوند تا بگويند : ما ايمان آورديم و آنان آزمايش نشوند ) مطلب فوق ( تا پيامبر ( ص ) در ميان مسلمانان است ، فتنه اى به وجود نمىآيد ) استفاده نمىشود ، بنا بر اين ، مأخذ علم امير المؤمنين ( ع ) به مطلب مزبور چه بوده است ابن أبي الحديد در تفسير مطلب مىگويد : امير المؤمنين ( ع ) از آيه * ( « وَما كانَ الله لِيُعَذِّبَهُمْ وَأَنْتَ فِيهِمْ » ) * ( 1 )  ( و خداوند آنان را عذاب نمىكند مادامى كه تو در ميان آنان هستى ) استفاده كرده است .\r\nولى همان گونه كه ديگر شارحان نهج البلاغه متذكر شده‌اند ، لازمهء آيه شريفه آزمايش ، عدم وقوع فتنه در ايام حيات رسول خدا ( ص ) نمىباشد ، بلكه بر مبناى روايتى كه مرحوم فيض كاشانى نقل كرده كه در موقع نزول آيهء آزمايش پيامبر اكرم ( ص ) فرمود : چاره اى از وقوع فتنه بعد از پيامبر براى امتش نيست تا راستگو از دروغگو تفكيك گردد . . . ( 2 )  و علم امير المؤمنين ( ع ) مستند به آن فرمودهء پيامبر مىباشد . مباحث مربوط به « فتنه‌ها و آشوبها و آزمايشها و حوادث » در موارد زير مطرح شده است : ج 3 ، ص 80 تا 88 و از ص 99 تا ص 108 و از ص 318 تا ص 324 و ج 9 ، ص 209 تا ص 210 و ج 15 ، از ص 55 تا 56 و ج 16 ، از ص 301 تا 310 و ج 18 ، از ص 120 تا 121 .\r\n","description":"","footnote":" ( 1 ) . الانفال ، آيه 33 .  ( 2 ) . تفسير صافى ، ملا محسن فيض كاشانى ، تفسير آيه احسب الناس . ","page_name":" 23 ","page_number":26},
  {"content":"\r\n\r\nيا رسول الله ، شهادت تلخ نيست كه نيازى به صبر و تحمل داشته باشد بلكه موجب بشارت و سپاسگزارى است .\r\n\r\nآنان كه ره عشق گزيدند همه\r\nدر كوى حقيقت آرميدند همه\r\nدر معركهء دو كون فتح از عشق است\r\nهر چند سپاه او شهيدند همه\r\n\r\nمنسوب به صدر المتألهين\r\nآنان كه در بارهء ارزشهاى والاى انسانى مىانديشند و اظهار نظر مىكنند ، حتما مىدانند يا بايد بدانند كه شهادت ( آگاهانه و با كمال اختيار دست از حيات شستن و وداع با همهء علائق و آرزوها ، و گسيختن از جهان هستى زيبا و پر شكوه ) در راه آرمانهاى اعلا يكى از با عظمتترين امتيازات حيات است ، زيرا انديشيدن و اراده و تصميم و اقدام در بارهء مرگ كاملا اختيارى و آگاهانه در قلمرو خود حيات صورت مىگيرد . پس براى شناخت حقيقت حيات و جان آدمى و شخصيت مدير حيات و موت قطعا بايد پديدهء شهادت مورد بررسى و دقت جدى قرار بگيرد . در موارد ذيل مباحث شهادت تا حدودى بررسى شده است مراجعه فرماييد : ج 5 ، از ص 54 تا ص 60 و از ص 73 تا ص 80 و ج 6 ، از ص 3 تا ص 27 .\r\n50 ، 60 - « يا علىّ أنّ القوم سيفتنون بأموالهم و يمنّون بدينهم على ربّهم و يتمنون رحمته ، و يأمنون سطوته و يستحلَّون حرامه بالشّبهات الكاذبة ، و الأهواء السّاهية ، فيستحلَّون الخمر بالنّبيذ و السّحت بالهديّة و الرّبا بالبيع » قلت : يا رسول اللَّه ، فبأىّ المنازل أنزلهم عند ذلك أ بمنزلة ردّة أم بمنزلة فتنة فقال : بمنزلة فتنة . ( يا على ، اين مردم در آينده در اموال خود دچار فتنه گردند و در بارهء دينى كه پذيرفته‌اند به خدا منت گذارند و رحمت او را آرزو كنند و از غضب او خود را در امن و امان بينند و حرام او را حلال تلقى كنند - بوسيله شبهه‌هاى دروغين و هوىهاى غافلگير . شراب را بعنوان آب جو حلال شمارند و رشوهء پليد را هديه ناميده و\r\n","description":"","footnote":"","page_name":" 24 ","page_number":27},
  {"content":"\r\nحلالش پندارند . رباخوارى كنند و نام آن را خريد و فروش گذارند عرض كردم يا رسول اللَّه در چنان موقع آنانرا در چه منزلتى قرار بدهم ، آيا بمنزلهء ارتداد يا به منزلهء فتنه و آشوبزدگى رسول خدا فرمودند : بمنزلهء فتنه و آشوبزدگى . )\r\n\r\nموارد فتنه و آشوبزدگى\r\n\r\n1 - مالدارى و مال پرستى و تكاثر\r\nكه متأسفانه موجب اختلاف و فاصله‌هاى بسيار ناگوار ، ميان مردمى گشت كه در زمان پيامبر اسلام تنها به ضرورتهاى معيشت قناعت مىكردند و در يك آرامش و حالات روحى بسيار شايسته زندگى مىكردند . مالكيت ارزش واقعى خود را كه جنبهء وسيله اى براى حيات اقتصادى مردم دارد ، به خوبى دريافته بود . اين تكاثر بعدها چنان اختيار از دست عده اى از مالداران گرفت كه نه آيهء * ( يا أَيُّهَا الَّذِينَ آمَنُوا إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ وَ ) * ( 1 )  و كسانى را كه طلا و نقره را متراكم مىكنند و آنها را در راه خدا انفاق نمىكنند ، به عذابى دردناك بشارت بده ) براى اصلاح حال آنان كارگر بود و نه آيهء * ( وَيْلٌ لِكُلِّ هُمَزَةٍ لُمَزَةٍ الَّذِي جَمَعَ مالًا وَعَدَّدَه . يَحْسَبُ أَنَّ مالَه أَخْلَدَه كَلَّا لَيُنْبَذَنَّ فِي الْحُطَمَةِ . وَما أَدْراكَ مَا الْحُطَمَةُ نارُ الله الْمُوقَدَةُ الَّتِي تَطَّلِعُ عَلَى الأَفْئِدَةِ . . . ) * ( 2 )  ( واى بر هر عيبجوى طعنه زننده كه مال جمع مىكند و آن را مىشمارد و گمان مىكند مال او براى او جاودانى خواهد بود نه هرگز ، آنان در سراى ابديت به حطمه انداخته خواهند شد و تو چه مىدانى حطمه چيست آتش شعله ور خداوندى است كه به مغز درون دلها سر مىكشد . ) در آنان اثرى ايجاد مىكرد و نه * ( أَلْهاكُمُ التَّكاثُرُ . حَتَّى زُرْتُمُ الْمَقابِرَ ) * ( 3 )  ( متراكم ساختن اموال شما را\r\n","description":"","footnote":" ( 1 ) . هود ، آيه 34 .  ( 2 ) . الهمزة ، آيه 1 تا آيه 7 .  ( 3 ) . التكاثر ، آيه 1 و 2 . ","page_name":" 25 ","page_number":28},
  {"content":"\r\nمشغول ساخت تا گورها را ديدار كرديد ) * ( وَأَنْفِقُوا فِي سَبِيلِ الله وَلا تُلْقُوا بِأَيْدِيكُمْ إِلَى التَّهْلُكَةِ ) * ( 1 )  ( و انفاق كنيد در راه خدا و خود را با دست خود به هلاكت نيندازيد . ) و نه مشاهدهء نتايج فاسد كنندهء فرد و اجتماع كه قابل مشاهدهء هر انسان آگاه بود . مگر اين اصل -\r\n\r\nساقى بجام عدل بده باده تا گدا\r\nغيرت نياورد كه جهان پر بلا كند\r\n\r\nحافظ\r\nفرا گير همهء دورانهاى تاريخ اقتصاد بشرى نبوده است مگر ابو ذر ، حكام زمان خود مانند معاويه‌ها را تذكرات نمىداد .\r\n\r\n2 - حماقت ناشى از خود خواهى كوته بينانه ( منت گذاشتن به خدا و پيغمبر كه ما مىخواهيم انسان شويم )\r\nبه دين اسلام گرويده بودند ، ولى به خدا و پيامبر منت مىگذاشتند * ( يَمُنُّونَ عَلَيْكَ أَنْ أَسْلَمُوا قُلْ لا تَمُنُّوا عَلَيَّ إِسْلامَكُمْ بَلِ الله يَمُنُّ عَلَيْكُمْ أَنْ هَداكُمْ لِلإِيمانِ إِنْ كُنْتُمْ صادِقِينَ ) * ( 2 )  ( بر تو منت مىگذارند كه اسلام آورده‌اند بگو اسلامتان را بر من منت نگذاريد ، بلكه خدا بر شما منت مىگذارد كه شما را به ايمان هدايت كرده است اگر راستگو باشيد . ) آيا اعجازى بالاتر از اين كه يك انسان كامل در ميان جمعى با داشتن با عظمتترين اخلاق زندگى كند و آن جمع گرويدن به اصول و ارزشهاى والاى انسانى را به رخ آن انسان بكشند و به او منت گذارند كه ما وارد گروه تو شديم يعنى ما به خاطر تو و براى اين كه سخن ترا به زمين نيندازيم ، خودمان را آمادهء پذيرش اسلام تو كرديم\r\n","description":"","footnote":" ( 1 ) . البقرة ، آيه 195 .  ( 2 ) . الحجرات ، آيه 17 . ","page_name":" 26 ","page_number":29},
  {"content":"\r\n\r\nچشم باز و گوش باز و اين عما\r\nحيرتم از چشم بندى خدا\r\n\r\n\r\n3 - فقط خداوند براى من خود خواه و ستمكار رحيم و مهربان است و بس\r\nاو از گناهان و جناياتى كه ما مرتكب مىشويم چشمپوشى خواهد كرد ، زيرا او رحيم است و بس و حق كشىها و فسادهائى كه در روى زمين به راه مىاندازيم انتقام نخواهد كشيد ، زيرا او رحيم و مهربان است ما مىتوانيم ، بلكه جانهاى آدميان را اسباب بازى خود خواهىهاى خود قرار بدهيم ، زيرا خدا كريم و رحيم است چه وقاحتى بالاتر از اين كه رحمت خدا را با تمام بىشرمى شامل حال گنهكاران و جنايتكاران و پايمال كنندگان حقوق انسانها و عوامل فساد در روى زمين بدانيم ولى آن مردم مظلوم و بينوا كه مورد جنايت واقع شده‌اند و حقوقشان پايمال گشته است و در زير عوامل مرگبار فساد متلاشى و نابود شده‌اند ، مشمول لطف و رحمت الهى نشوند اگر چنين بود كه صدها آيات در قرآن مجيد هماهنگ با حكم بديهى عقل و دريافت مستقيم و شهود وجدانى فرياد نمىزند - * ( كُلُّ نَفْسٍ بِما كَسَبَتْ رَهِينَةٌ ) * ( 1 )  ( هر نفسى در گرو اندوخته‌هاى خويشتن است . ) * ( فَمَنِ اعْتَدى عَلَيْكُمْ فَاعْتَدُوا عَلَيْه بِمِثْلِ مَا اعْتَدى عَلَيْكُمْ ) * ( 2 )  ( هر كس بر شما تعدى كرد . مانند همان تعدى را براى او وارد كنيد . ) * ( وَمَنْ أَظْلَمُ مِمَّنِ ) * ( 3 )  ( ستمكاران رستگار نخواهند شد . ) اين هم يكى از اشكال خطرناك خود خواهى است كه همهء وقاحتها و ستمكاريها و حقكشىها را با رحمت الهى ، مىپوشانند و خود را از كيفرهاى آنها بر كنار تلقى مىكنند و امّا اين كه همين رحمت و فيض و كرم و عنايت خداوندى شامل حال آن بينوايان و مستضعفان نيز بوده است كه آنانرا از نعمت عظماى\r\n","description":"","footnote":" ( 1 ) . المدثر ، آيهء 38 .  ( 2 ) . البقرة ، آيه 194 .  ( 3 ) . الانعام ، آيه 21 . ","page_name":" 27 ","page_number":30},
  {"content":"\r\nحيات و استعدادها و محبتها و آرزوها ، مخصوصا از نعمت الهى كمال جويى برخوردار فرموده است ، ولى همهء اين عظمتها و امتيازها دستخوش آن وقاحتها شده و ستمكاريها و حق كشىها فراموش گشته است\r\n\r\n4 - حرام را حلال و حلال را حرام خواهند كرد\r\nدر اين تبهكاريهاى زشت ، هرگز اعتراف نخواهند كرد : ما حلال را حرام و حرام را حلال كرديم . نه هرگز ، زيرا آنان هشيارتر و حيله گرتر از آنند كه خود را با كمال صراحت روياروى عقول و وجدانها و عقائد و تكاليف صريح دين قرار بدهند . الف - آبجو مسكر را كه از مصاديق خمر است ، با نام آبجو حلالش خواهند كرد مگر با تغيير الفاظ مىتوان موضوع و حكمش را ناديده گرفت واقعيات و روابط آنها و حقائق و مختصات آنها در جهان هستى ، همان گونه كه از علم و جهل و شك و گمان پيروى نمىكنند ، همچنان با الفاظى كه ما آنها را ارائه مىكنيم هيچ تفاوتى نخواهد كرد .\r\n\r\n5 - رشوهء پليد را هديه خواهند ناميد\r\nاين كار زشت چنان شايع شده بود كه حتى با اين كار به سراغ على بن ابي طالب عليه السلام نيز رفتند : در آخر داستان برادرش عقيل بن ابي طالب كه اصرار مىكرد : بيش از سهم مشروعش از بيت المال ، دريافت نمايد ، مىفرمايد : « و شگفت انگيزتر از اين داستان ( قضيهء عقيل ) اين كه شب هنگام كسى به ديدار من آمد ، چيزى پوشيده در ظرفش آورده بود كه معجونى در آن بود من از اين كار ناراحت شدم آن چنان كه زهر مار يا آنچه كه آن را استفراغ نمايد ، ناگوار است . به او گفتم : آيا صله است يا زكاتست يا صدقه اين بر ما خاندان پيامبر حرام است . آن شخص گفت : نه اينست و نه آن ، بلكه هديّه ايست كه تقديم مىكنم . به او گفتم : مادران به ماتمت بنشينند ، آيا [ با تغيير كلمه 
  ] به فريفتن من آمده اى\r\n","description":"","footnote":"","page_name":" 28 ","page_number":31},
  {"content":"\r\nآيا مغزت آشفته يا ديوانه اى يا سرسام مىگويى\r\n\r\n6 - ربا خوارى خواهند كرد به نام خريد و فروش\r\nيكى از آن موارد كه بازى با الفاظ نقش بزرگى در دگرگون ساختن موضوع و حكم ، بازى كرده است و هنوز هم اين نقش را به عهده دارد ، ربا است . بعنوان مثال يكى به ديگرى مبلغى قرض مىدهد ، براى آنكه بهره گرفتن از آن را مشروع جلوه دهد ، مىگويد : من اين مبلغ را به تو فروختم در صورتى كه پول رايج در يك جامعه ، دو مختص ذاتى دارد : 1 - وسيلهء تبادل كار با كار و كالا با كالا و كار با كالا و كالا با كار . 2 - بيان كنندهء مقدار كار و كالايى است كه صاحب پول مىتواند در مقابل آن پول از جامعه اى كه در آن زندگى مىكند ، دريافت نمايد . و اين كه بعضى از حيله‌هاى شرعى در بعضى از روايات بعنوان فرار از حرام به حلال ، تجويز شده است ، قطعا بايد به موارد اضطرار حمل شود ، و الَّا بقول استاد و محقق عاليقدر وحيد بهبهانى ، خداوند تنها از آوردن سه حرف « ر » ، « ب » ، و « ا » به زبان رضايت ندارد زيرا اگر حيله‌هاى مزبور تجويز گردد ، هيچ موردى براى تحقق ربا موضوعا و حكما نمىماند . آرى ، عزيزان ، اينست بازى الفاظ با پديدهء پول در تاريخ بشرى كه توانايى بىارزش ساختن هر موجود با ارزش و با ارزش ساختن هر چيز بىارزش را دارا است بار ديگر بگوييم و فرياد بكشيم :\r\n\r\nراه هموار است و زيرش دامها\r\nقحطى معنى در ميان نامها\r\nلفظها و نامها چون دامهاست\r\nلفظ شيرين ريگ آب عمر ماست\r\n\r\n","description":"","footnote":"","page_name":" 29 ","page_number":32},
  {"content":"\r\n\r\n157 متن خطبه صد و پنجاه و هفتم\r\n\r\nو من خطبة له عليه السّلام يحث الناس على التقوى\r\nالحمد للَّه الَّذي جعل الحمد مفتاحا لذكره ، و سببا للمزيد من فضله ، و دليلا على آلائه و عظمته .\r\nعباد اللَّه ، إنّ الدّهر يجري بالباقين كجريه بالماضين ، لا يعود ما قد ولَّى منه ، - 6 و لا يبقى سرمدا ما فيه . آخر فعاله كأوّله . متشابهة أموره ، متظاهرة أعلامه ، فكأنّكم بالسّاعة تحدوكم حدو الزّاجر بشوله : فمن شغل نفسه به غير نفسه تحيّر في الظَّلمات ، و ارتبك في الهلكات ، و مدّت به شياطينه في طغيانه ، و زيّنت له سيّئ أعماله . فالجنّة غاية السّابقين ، و النّار غاية المفرّطين .\r\nاعلموا ، عباد اللَّه ، أنّ التّقوى دار حصن عزيز ، و الفجور دار حصن ذليل ، لا يمنع أهله ، و لا يحرز من لجأ إليه ، ألا و بالتّقوى تقطع حمة الخطايا ، و باليقين تدرك الغاية القصوى .\r\n","description":"","footnote":"","page_name":" 30 ","page_number":33},
  {"content":"\r\nعباد اللَّه ، اللَّه اللَّه في أعزّ الأنفس عليكم ، و أحبّها إليكم : فإنّ الله قد أوضح لكم سبيل الحقّ و أنار طرقه . فشقوة لازمة ، أو سعادة دائمة فتزوّدوا فى أيّام الفناء لأيّام البقاء . قد دللتم على الزّاد ، و أمرتم بالظَّعن ، و حثثتم على المسير ، فإنّما أنتم كركب وقوف ، لا يدرون متى يؤمرون بالسّير . ألا فما يصنع بالدّنيا من خلق للآخرة و ما يصنع بالمال من عمّا قليل يسلبه ، و تبقى عليه تبعته و حسابه عباد اللَّه ، إنّه ليس لما وعد اللَّه من الخير مترك ، و لا فيما نهى عنه من الشّرّ مرغب .\r\nعباد اللَّه ، احذروا يوما تفحص فيه الأعمال ، و يكثر فيه الزّلزال و تشيب فيه الأطفال .\r\nأعلموا ، عباد اللَّه ، أنّ عليكم رصدا من أنفسكم ، و عيونا من جوارحكم ، و حفّاظ صدق يحفظون أعمالكم ، و عدد أنفاسكم ، لا تستركم منهم ظلمة ليل داج ، و لا يكنّكم منهم باب ذو رتاج ، و إنّ غدا من اليوم قريب .\r\nيذهب اليوم بما فيه ، و يجيء الغد لا حقا به ، فكأنّ كلّ امرىء منكم قد بلغ من الأرض منزل وحدته ، و مخطَّ حفرته . فيا له من بيت وحدة ، و منزل وحشة ، و مفرد غربة و كأنّ الصّيحة قد أتتكم ، و السّاعة قد غشيتكم ، و برزتم لفصل القضاء ، قد زاحت ( 1941 ) عنكم الأباطيل ، و اضمحلَّت عنكم العلل ، و استحقّت بكم الحقائق ، و صدرت بكم الأمور مصادرها ، فاتّعظوا بالعبر و اعتبروا بالغير ، و انتفعوا بالنّذر .\r\n","description":"","footnote":"","page_name":" 31 ","page_number":34},
  {"content":"\r\n\r\nترجمهء خطبهء صد و پنجاه و هفتم\r\nاين خطبه مردم را به تقوى تحريك و تشويق مىفرمايد ستايش مر خداى راست كه حمد را كليد ذكر خود قرار داد و سببى براى افزايش فضل و احسانش ، و راهنمايى براى نعمتها و عظمتش .\r\nبندگان خدا ، روزگار بر آيندگان چنان مىگذرد كه بر گذشتگان آنچه كه از زمان پشت گرداند بر نمىگردد و آنچه كه در جويبار زمان است ، ابدى و سرمدى نخواهد ماند پايان كار روزگار همانند آغاز آن است و امور آن شبيه يكديگر علامتها و نشانه‌هاى آن با ظهور پى در پى نمودار مىگردد قطعى است كه قيامت شما را همچنان به سوى خود مىراند چونان كه شتردار ، شتر ماده بىشير و بچهء او را پس هر كس كه خود را براى غير خويشتن مشغول بدارد ، در تاريكىها متحير ماند و در مهلكه‌ها آشفته و مشوش گردد و شياطين مسلط بر او ، او را در طغيانگرىها بكشند [ يارى نمايند 
  ] و زشتى اعمال او را براى او بيارايند . بهشت نهايت سرنوشت سبقت جويان\r\n","description":"","footnote":"","page_name":" 32 ","page_number":35},
  {"content":"\r\n[ بر خيرات 
  ] است و آتش سرنوشت تفريط گران [ در خطا و انحراف . 
  ] بدانيد اى بندگان خدا ، تقوى جايگاه حفاظت بسيار با ارزش براى حفظ نفس از آلودگىها است و فسق و خطا كارى جايگاه حفاظتى است پست كه فاسقان و خطا كاران را از سقوط جلوگيرى نكند و پناهنده به آن را پناه ندهد آگاه باشيد ، تنها بوسيلهء تقوى است كه نيشهاى [ زهر آلود 
  ] گناهان بر نفس قطع مىگردد و تنها بوسيلهء يقين است كه غايت نهايى ( هدف اعلا ) دريافت مىشود .\r\nاى بندگان خدا ، خدا را در نظر بگيريد ، خدا را در بارهء عزيزترين نفوس و محبوبترين آنها براى شما . زيرا خداوند متعال راه حق را براى شما آشكار و طرق آن را نورانى فرموده است [ مسير اين راه 
  ] يا به شقاوت لازمهء اعمال زشت منتهى مىگردد و يا به سعادت دائمى [ حال كه چنين است 
  ] در اين روزگاران كه رو به زوال مىرود براى روزهاى ابديت توشه بگيريد شما انسانها به ذخيره سازى توشه مأمور و به كوچ از اين ديار فانى مأمور و براى حركت [ در مسير رو به ابديت 
  ] تحريك شده‌ايد جز اين نيست كه شما همانند سوارانى هستيد كه توقف [ موقت 
  ] داريد و نمىدانيد چه زمانى بشما دستور به حركت داده خواهد شد آگاه باشيد ، كسى كه براى آخرت آفريده شده است ، چه كارى با دنيا دارد و چه كارى با مال دارد كه به زودى از وى گرفته مىشود و نتايج [ ناشايست 
  ] و حسابش در گردنش خواهد ماند بندگان خدا ، آن خيرى كه خدا وعده داده است ، ترك كردنش شايسته نيست و رغبت به آن شرّى كه از آن نهى فرموده است جايز نه .\r\nبندگان خدا ، بر حذر باشيد از آن روز كه كردارها در آن بررسى مىشود و زلزله [ يا اضطراب 
  ] در آن فراوان است و كودكان در آن روز پير مىشوند .\r\nبدانيد اى بندگان خدا ، از نفوس شما براى خودتان كمين و از اعضايتان نگهبانانى\r\n","description":"","footnote":"","page_name":" 33 ","page_number":36},
  {"content":"\r\nاست براى شما از نفوس شما حافظانى راستين گماشته شده است كه اعمال شما را و شمارهء نفسهايتان را ثبت مىكنند نه تاريكى شب شما را از آنها مخفى مىدارد و نه درى محكم شما را از آنها مىپوشاند و قطعى است كه فردا به امروز نزديك است .\r\nامروز با آنچه كه در آنست مىگذرد و فردا كه به آن ملحق خواهد گشت از راه مىرسد [ فردا چنان نزديك است كه 
  ] گويى هر فردى از شما به جايگاه تنهايى خود در زمين رسيده و در آن گودال كه براى او تعيين شده آرميده است وه كه چه خانهء تنهايى و منزل وحشتناك و جدا افتاده از جمعى كه منزل در غربت گرفته است گويى آن فرياد [ بانگ 
  ] نهايى بر آمده و ساعت قيامت شما را در خود فرو برده و براى داورى نهايى در بارهء شما ، از گور خود برخاسته‌ايد تخيلات و گفتار و تفكرات باطل از شما دور شده و عذر تراشىها و بهانه آوريها از طرف شما نابود گشته حقائق براى شما قابل دريافت و پذيرش و همهء شئون عدالت سرنوشت شما را به جايگاه خود رسانده است پس ، با عبرتها پند بگيريد و با تغييرات ، تجربه بيندوزيد و از تبليغها بهره مند شويد .\r\n","description":"","footnote":"","page_name":" 34 ","page_number":37},
  {"content":"\r\n\r\nتفسير عمومى خطبهء صد و پنجاه و هفتم\r\n1 ، 4 - الحمد للَّه الَّذى جعل الحمد مفتاحا لذكره و سببا للمزيد من فضله و دليلا على آلائه و عظمته ( ستايش مر خداى راست كه حمد را كليد ذكر خود قرار داد و سببى براى افزايش فضل و احسانش و راهنمايى براى نعمتها و عظمتش . )\r\n\r\nستايش خداوندى كليدى براى ذكر او و سببى براى افزايش فضل او و راهنمايى براى نعمتها و عظمتش\r\nيافتن توفيق به ستايش خداوندى ، يك عامل اساسى براى استمرار در ذكر او است . آدمى هنگامى كه خداوند را بوسيلهء حمد ستايش مىكند ، اگر معناى اين حمد را كه بهترين وسيله تقرب به مقام ربوبى است درست بفهمد و دركى در بارهء خداوند جل جلاله داشته باشد ، با آن اثر روحانى عالى كه در درون او ايجاد مىگردد ، مانند يك چشمهء جوشان دائمى ، بذرهاى كاشته شدهء انواع ذكر الهى را آبيارى مىكند . خداوند سبحان در برابر اين ستايشگرى آدمى را در درياى فضل خود غوطه ور مىسازد . ذكر مبارك حمد چنان نورانيتى در دل به وجود مىآورد كه به روشنايى آن ، نعمتهاى بىپايان خداوندى در ديدگاه شخص حامد قرار مىگيرد . گاهى از شدت تأثير ذكر حمد در جان آدمى ، حالتى\r\n","description":"","footnote":"","page_name":" 35 ","page_number":38},
  {"content":"\r\nمشاهده مىشود كه شبيه باينست كه همهء نعمتهاى خداوندى در اختيار انسان قرار گرفته است . با اين دريافتهاى ملكوتى ( 1 - حمد صحيح مانند چشمهء هميشه جوشان ، بذرهاى كاشته شدهء انواع ذكر الهى را آبيارى مىكند . 2 - ستايشگر خود را در درياى فضل خداوندى غوطه ور مىبيند . 3 - نورانيتى كه بسبب ذكر مبارك حمد در دل انسان به وجود مىآيد ، با روشنايى آن ، نعمتهاى بىپايان خداوندى در ديدگاه شخص حامد قرار مىگيرد . 4 گاهى شدت تأثير ذكر حمد ، چنان است كه ستايشگر تمامى نعمتهاى خداوندى را در اختيار خود مىبيند . ) انسان آگاه عظمت خداوندى را به مقدار توانايى خود در مىيابد .\r\n175 ، - عباد اللَّه ، أنّ الدّهر يجرى بالباقين كجريه بالماضين . لا يعود ما قد ولَّى منه ، و لا يبقى سرمدا ما فيه . آخر فعاله كأوّله ، متشابهة أموره ، متظاهرة أعلامه . فكأنّكم بالسّاعة تحدوكم حدو الزّاجر بشوله فمن شغل نفسه به غير نفسه تحير فى الظَّلمات ، و ارتبك فى الهلكات و مدّت به شياطينه فى طغيانه و زيّنت له سيّئ أعماله . فالجنّة غاية السّابقين و النَّار غاية المفرّطين ( بندگان خدا ، روزگار بر آيندگان چنان مىگذرد كه بر گذشتگان . آنچه كه از زمان پشت گرداند ، بر نمىگردد . و آنچه كه در جويبار زمان است ، ابدى و سرمدى نخواهد ماند . پايان كار روزگار همانند آغاز آن است . و امور آن شبيه يكديگر . علامتها و نشانه‌هاى آن با ظهور پى در پى نمودار مىگردد . قطعى است كه قيامت شما را همچنان به سوى خود مىراند كه شتردار شتر مادهء بىشير و بچهء او را . پس هر كس كه خود را براى غير خويشتن مشغول بدارد ، در تاريكيها متحير ماند و در مهلكه‌ها آشفته و مشوش گردد و شياطين مسلط بر او ، او را در طغيانگرىها بكشند [ يارى نمايند 
  ] و زشتى اعمال او را براى او بيارايند . بهشت نهايت سرنوشت سبقت جويان [ بر خيرات 
  ] است و آتش نهايت سرنوشت تفريط گران . )\r\n","description":"","footnote":"","page_name":" 36 ","page_number":39},
  {"content":"\r\n\r\nآيندگان همان گونه از اين خاكدان بگذرند كه گذشتگان گذشته‌اند .\r\nاين يك پديدهء كاملا واقعى است كه امير المؤمنين عليه السلام براى به خود آوردن مردم خود باخته بيان مىفرمايد . يعنى اى مردم ، بدانيد ، اگر چه با يك توجه اندك مىتوانيد بدانيد و لو هشدار دهنده اى به شما هشدار ندهد ، زيرا « آن را كه عيان است چه حاجت به بيان است » ، امير المؤمنين عليه السلام مىخواهد به وسيلهء توجه دادن مردم به واقعيت مزبور ، آنانرا به گرديدن تكاملى تحريك فرمايد كه فقط با تقوى امكان پذير است . و الَّا ، خود گذشت زمان و حركت مستمر كاروان بشرى به زير خاك بديهىتر از آن است كه نيازى به هشدار داشته باشد .\r\nجملات امير المؤمنين عليه السلام ما را به فطرت پاك و عقل ناب و وجدان صاف ارجاع مىفرمايد كه اين حركت با آن همه قوانين و عظمتها كه در اختيار اين كاروان سريع السير در جريان است ، محال است بىآغاز و بىانجام و بىمقصد بوده باشد . قضيهء چنان نيست كه بگوييد و خود را دلخوش كنيد كه :\r\n\r\nيك چند به كودكى به استاد شديم\r\nيك چند به استادى خود شاد شديم\r\nپايان سخن شنو كه ما را چه رسيد\r\nاز خاك بر آمديم و بر باد شديم\r\n\r\nبدانيد و با حق اليقين بدانيد :\r\n\r\nروزگار و چرخ و انجم سر به سر بازيستى\r\nگرنه اين روز دراز دهر را فرداستى\r\n\r\nناصر خسرو\r\nاين نصيحت را گوش فرا دهيد :\r\n\r\nاى خنك آن را كه او ايام پيش\r\nمغتنم دارد گذارد وام خويش\r\n\r\n","description":"","footnote":"","page_name":" 37 ","page_number":40},
  {"content":"\r\n\r\nاندر آن ايّام كش قدرت بود\r\nصحت و زور دل و قوت بود\r\nو ان جوانى همچو باغ سبز و تر\r\nمىرساند بىدريغى بار و بر\r\nچشمه‌هاى قوت و شهوت روان\r\nسبز مىگردد زمين تن بدان\r\nخانهء معمور و سقفش بس بلند\r\nمعتدل اركان و بىتخليط و بند\r\nنور چشم و قوت ابدان بجا\r\nقصر محكم خانه روشن پر صفا\r\nهين غنيمت دان جوانى اى پسر\r\nسر فرود آور بكن خشت و مدر\r\nپيش از آن كايام پيرى در رسد\r\nگردنت بندد و بحبل من مسد\r\nخاك شوره گردد و ريزان و سست\r\nهرگز از شوره نبات خوش نرست\r\nآب زور و آب شهوت منقطع\r\nاو ز خويش و ديگران نامنتفع\r\nابروان چون پاردم زير آمده\r\nچشم را نم آمده تارى شده\r\nاز تشنج رو چو پشت سوسمار\r\nرفته نطق و طعم و دندانها زكار\r\nپشت دو تا گشته دل سست و طپان\r\nتن ضعيف و دست و پا چون ريسمان\r\nبر سرره زادكم مركوب سست\r\nغم قوى و دل تنگ تن نادرست\r\nخانه ويران كار بىسامان شده\r\nدل ز افغان همچو ناى انبان شده\r\nعمر ضايع سعى باطل راه دور\r\nنفس كاهل دل سيه جان ناصبور\r\nموى بر سر همچو برف از بيم مرگ\r\nجمله اعضاء لرزلرزان همچو برگ\r\nروز بيگه لاشه لنگ و ره دراز\r\nكارگه ويران عمل رفته ز ساز\r\nبيخهاى خوى بد محكم شده\r\nقوت بر كندن آن كم شده\r\nهمچو آن شخص درشت خوش سخن\r\nدر ميان ره نشاند او خار بن\r\nره گذريانش ملامتگر شدند\r\nپس بگفتندش بكن او را نكند\r\nهر دمى آن خار بن افزون شدى\r\nپاى خلق از زخم آن پر خون شدى\r\n\r\n","description":"","footnote":"","page_name":" 38 ","page_number":41},
  {"content":"\r\n\r\nجامه‌هاى خلق بدريدى زخار\r\nپاى درويشان بخستى زار زار\r\nچون كه حاكم را خبر شد زين حديث\r\nيافت آگاهى زفعل آن خبيث\r\nچون بجد حاكم به دو گفت اين بكن\r\nگفت آرى بركنم روزيش من\r\nمدتى فردا و فردا وعده داد\r\nشد درخت خار او محكم نهاد\r\nگفت روزى حاكمش اى وعده كژ\r\nپيش آور كار ما واپس مغژ\r\nگفت الأيّام يا عم بيننا\r\nگفت عجّل لا تماطل ديننا\r\nتو كه مىگويى كه فردا ، اين بدان\r\nكه به هر روزى كه مىآيد زمان\r\nآن درخت بد جوانتر مىشود\r\nوين كننده پير و مضطر مىشود\r\nتو كه مىگويى كه فردا اين بدان\r\nكه بهر روزى كه مىآيد زمان\r\nخار بن هر روز و هر دم سبزتر\r\nخار كن هر روز زار و خشكتر\r\nاو جوانتر مىشود تو پيرتر\r\nزود باش و روزگار خود مبر\r\nخار بن دان هر يكى خوى بدت\r\nبارها در پاى خار آخر زدت\r\nبارها از فعل بد نادم شدى\r\nبر سر راه ندامت آمدى\r\nبارها از خوى خود خسته شده\r\nحسّ ندارى سخت بيحس آمدى\r\nگر ز خسته گشتن ديگر كسان\r\nكه ز خلق زشت تو هست آن رسان\r\nغافلى بارى ز زخم خود نه اى\r\nتو عذاب خويش و هم بيگانه اى\r\nيا تبر بردار و مردانه بزن\r\nتو علىوار اين در خيبر بكن\r\nورنه چون صديق و فاروق مهين\r\nهين طريق ديگران را برگزين\r\n\r\nمثنوى مولوى ، دفتر دوم\r\nانسان عاقل از كوشش و تلاش در راه تزكيه و تصفيهء درون با ديدن حركت و نديدن مبدأ و مقصد آن ، با چشم حسّى ، سراغ امثال رباعياتى را گرفتن كه به عمر بن ابراهيم خيامى\r\n","description":"","footnote":"","page_name":" 39 ","page_number":42},
  {"content":"\r\nنسبت داده شده [ و با آن علم و حكمتى كه آن مرد بزرگ داشته است ، محال است كه چنين سخنانى را گفته باشد 
  ] ناشى از نوعى سطح نگرى و عشق به زيبايى صورى الفاظ است كه همواره معنى را قربانى خود نموده است .\r\nكليت قوانين حاكم در زندگى دنيوى با كمال صراحت مىگويد : « به هر كجا كه روى آسمان همان رنگ است » كليات نيازهاى جسمانى و مادى و معنوى و اجتماعى و گرديدنهاى تكاملى ، اجناس و انواعى متحد هستند ، تنها تفاوت در مصاديق و افراد مىباشد . به عنوان مثال : ساختمان چشم آدمى و ديگر اجزاء مربوطه طورى است كه در تاريكى نمىبيند ، اين روشنايى كه براى ديدن مورد نياز است ، در زمانهاى گذشته با روشنايىهاى ابتدايى تهيه مىشد ، امروزه به وسيلهء برق در حد بسيار بالا تأمين مىگردد .\r\nبراى طى مسافت ما بين دو نقطه ، وسيلهء حركت لازم است ، زمانى اين وسيله چهارپايان و مركبهاى دريايى ابتدايى بود ، امروز اتوبوسها ، قطارها ، هواپيماها و كشتىهاى اقيانوس پيما با دستگاههاى بسيار مجهزترى كار انتقال از نقطه اى به نقطهء ديگر را انجام مىدهد و همهء استعدادها و قوا و ابعاد درونى و اعضاء برونى بشر همان است كه از آغاز زندگى اين نوع در كرهء خاكى مشاهده شده است . آنچه كه فرق كرده است باز شدن و به فعليت رسيدن تدريجى آن استعدادها و قرار گرفتن آنها در جريان « تأثير و تأثر » در ارتباطات چهارگانهء بشرى است ( ارتباط انسان با خويشتن ، با خدا ، با جهان هستى و با همنوع خويشتن ) .\r\nقطعى است كه قيامت شما را به سوى خود مىراند . اين واپسين روز است كه نمودار كنندهء محصول عمر آدمى است كه با فعاليت عقلى و قلبى و به انگيزگى خود خواهى يا خدا خواهى ، در صفحهء هستى ثبت شده است . جهانى با اين عظمت كه علم آن را نشان مىدهد و عقل و حكمت آن را تقرير مىنمايد و دل آن را شهود\r\n","description":"","footnote":"","page_name":" 40 ","page_number":43},
  {"content":"\r\nمىكند ، غايت و هدفى والاتر از آن دارد كه بتوان با امثال اشعار زيباى زير آن را مورد چشم پوشى قرار داد .\r\n\r\nبر صفحهء هستى چو قلم مىگذريم\r\nحرف غم خود كرده رقم مىگذريم\r\nزين بحر پر آشوب كه بىپايان است\r\nپيوسته چو موج از پى هم مىگذريم\r\n\r\nدل خوش نكنيد به اين كه :\r\n\r\nچون عمر به سر رسد چه بغداد چه بلخ\r\nپيمانه چو پر شود چه شيرين چه تلخ\r\nخوش باش كه بعد از من و تو ماه بسى\r\nاز سلخ به غرّه آيد از غره به سلخ\r\n\r\nفمن شغل نفسه به غير نفسه تحيّر في الظَّلمات ، و ارتبك فى الهلكات ، و مدّت به شياطينه فى طغيانه و زيّنت له سيّئ أعماله . فالجنّة غاية السّابقين و النّار غاية المفرّطين . ( هر كس كه خود را براى غير خويشتن مشغول بدارد ، در تاريكىها متحيّر بماند و در مهلكهء آشفته مشوش گردد و شياطين مسلَّط بر او ، او را در طغيانگريها بكشند [ يارى نمايند 
  ] و زشتى اعمال او را براى او بيارايند . بهشت نهايت و غايت سرنوشت سبقت جويان [ بر خيرات 
  ] است و آتش آخرين منزلگه تفريط گران [ در خطا و انحراف 
  ] .\r\nاى انسان ، هيچ مىدانى :\r\n\r\nدو سر هر دو حلقهء هستى\r\nبه حقيقت بهم تو پيوستى\r\n\r\nآيا مىدانى :\r\n\r\nهيچ محتاج مىگلگون نه اى\r\nترك كن گلگونه ، تو گلگونه اى\r\nاى رخ گلگونه ات شمس الضحى\r\nاى گداى روى تو گلگونه ها\r\nباده كاندر خم همى جوشد نهان\r\nز اشتياق روى تو جوشد چنان\r\n\r\n","description":"","footnote":"","page_name":" 41 ","page_number":44},
  {"content":"\r\n\r\nاى همه دريا چه خواهى كرد نم\r\nاى همه هستى چه مىجويى عدم\r\nاى مه تابان چه خواهى كرد گرد\r\nاى كه خور در پيش رويت ، روى زرد\r\nتو خوشى و خوب و كان هر خوشى\r\nپس چرا خود منّت باده كشى\r\nتاج كرّمناست بر فرق سرت\r\nطوق اعطيناك آويز برت\r\nجوهر است انسان و چرخ او را عرض\r\nجمله فرع و سايه‌اند و تو غرض\r\nعلم جويى از كتبهاى فسوس\r\nذوق جويى تو ز حلواى فسوس\r\nاى غلامت عقل و تدبيرات و هوش\r\nچون چنينى خويش را ارزان فروش\r\nخدمتت بر جمله هستى مفترض\r\nجوهرى چون عجز دارد با عرض\r\nبحر علمى در نمىپنهان شده\r\nدر سه گز تن عالمى پنهان شده\r\nمىچه باشد يا جماع و يا سماع\r\nتا تو جويى زان نشاط و انتفاع\r\nآفتاب از ذرّه كى شد وام خواه\r\nزهره اى از خمره كى شد جام خواه\r\n\r\nمولوى\r\nاگر بشر مىپذيرفت كه : اگر بدانيم كه « شناخت يك شاخهء درخت در حال شناخت خويشتن با ارزشتر از آن است كه آدمى عكس همهء جهان هستى را در ذهن خود ( مانند جام جهاننما ) منعكس نمايد ، بدون شناخت خويشتن ، آن موقع مىفهميم : » ارزش شناخت خويشتن چيست . « حال كه چنين است ، پس چرا در اسارت آب و گل آلوده به پليديها بسر مىبرى آيا تا حال انديشيده اى در اين كه ساليان عمرت به موقعى رسيده است كه اگر خود را به غير خويشتن مشغول كنى ، خسارتى خواهى ديد كه به هيچ وجه قابل جبران نخواهد بود كسى كه خويشتن را در جنگل بى سر و ته حوادث برونى و امواج طوفانى تمايلات درونى\r\n","description":"","footnote":"","page_name":" 42 ","page_number":45},
  {"content":"\r\nرها كرد ، تاريكىها يكى پس از ديگرى او را در خود فرو برد و در سيه چالهاى نابود كننده سرنگون نمايد .\r\nو شياطين انس و جن از همهء جهات براى اغواى او سر كشند و او را از توجه به خويشتن ، حتى يك لحظه ، جلوگيرى كنند و بدان جهت كه از داشتن « خود » و « شخصيت سالم » محروم است ، هر چه بر مقتضاى هوى و هوسش باشد ، نفس ناسالم او ، براى او بيارايد . و بالاخره بهشت نهايت سرنوشت نهايى سبقت جويان بر خيرات است و آتش نهايت سرنوشت تفريط گران خواهد بود . 18 ، 27 - اعلموا عباد اللَّه ، أنّ التقوى دار خصن عزيز ، و الفجور دار حصن ذليل ، لا يمنع أهله و لا يحرز من لجأ إليه ألا و بالتّقوى تقطع حمة الخطايا و باليقين تدرك الغاية القصوى . عباد اللَّه اللَّه ، الله فى أعزّ الأنفس عليكم و أحبّها أليكم ، فأنّ اللَّه قد أوضح لكم سبيل الحقّ و أنار طرقه فشقوة لازمة ، أو سعادة دائمة . ( بدانيد اى بندگان خدا ، تقوى جايگاه حفاظت بسيار با ارزش براى حفظ نفس از آلودگيها است ، و فسق و خطا كارى جايگاه حفاظتى است پست كه فاسقان و خطا كاران را از سقوط جلوگيرى نكند و پناهنده به آن را پناه ندهد . آگاه باشيد ، تنها به وسيلهء تقوى است كه نيشهاى [ زهر آلود 
  ] گناهان بر نفس قطع مىشود و تنها به وسيلهء يقين است كه غايت نهايى دريافت مىگردد . اى بندگان خدا ، خدا را در نظر بگيريد .\r\nخدا را ، در بارهء عزيزترين نفوس و محبوبترين آنها براى شما ، زيرا خداوند متعال راه حق را براى شما آشكار و طرق آن را نورانى نموده است [ مسير اين راه 
  ] يا به شقاوت لازمهء اعمال زشت منتهى مىگردد و يا به سعادت دائمى . ) تبصره - بدانجهت كه چهار سطر از جملات اين خطبهء مباركه در صفحهء بعدى مربوط به « نفس » [ شخصيت 
  ] انسانى است و با محتواى جملات فوق پيوستگى دارد ، لذا آنها را هم در دنبال آنها مىآوريم و مجموعا مورد تفسير قرار مىدهيم :\r\n","description":"","footnote":"","page_name":" 43 ","page_number":46},
  {"content":"\r\n43 ، 49 - اعلموا عباد اللَّه ، أنّ عليكم رصدا من أنفسكم و عيونا من جوارحكم و حفّاظ صدق يحفظون أعمالكم و عدد أنفاسكم ، لا تستركم منهم ظلمة ليل داج و لا يكنّكم منهم باب ذو رتاج و أنّ غدا من اليوم قريب ( اى بندگان خدا ، بدانيد كه از نفوس شما براى خودتان كمين ، و از اعضايتان نگهبانانى است . براى شما از نفوس شما حافظانى راستين گماشته شده است كه اعمال شما را و شماره‌هاى نفسهايتان را ثبت مىكنند ، نه تاريكى شب شما را از آنها مخفى مىدارد و نه درى محكم شما را از آنها مىپوشاند و قطعى است كه فردا به امروز نزديك است . )\r\n\r\nتقوى ، يعنى صيانت تكاملى ذات كه مختص اساسى شخصيت سالم است\r\nكلمهء « تقوى » با ارزشترين معنى را در كلمات ارزشى براى « حيات معقول » آدمى ، دارا مىباشد ، همان گونه كه در عنوان مبحث مطرح نموديم معناى تقوى عبارتست از « صيانت تكاملى ذات كه براى داشتن شخصيت سالم ضرورت نهايى دارد . » كار اساسى كه شخصيت سالم مىتواند مديريت آن را به عهده بگيرد ، عبارت است از تنظيم نيازها و سازماندهى « من » ( نفس انسانى ) در ارتباطات چهارگانه ( ارتباط انسان با خويشتن ، ارتباط انسان با خدا ، ارتباط انسان با جهان هستى و ارتباط انسان با همنوع خود . ) نخست مىپردازيم به مديريت مبانى سه گانهء نيازها به وسيلهء « شخصيت سالم » از ديدگاه اسلام .\r\n\r\nضرورت مديريت مبانى سه گانه اساسى نيازها به وسيلهء شخصيت سالم از ديدگاه اسلام\r\nبراى سالم سازى حيات انسانى ، شخصيت سالم و مديريت آن ، در جريان نيازها و\r\n","description":"","footnote":"","page_name":" 44 ","page_number":47},
  {"content":"\r\nتشخيص اصلى و فرعى و موقت و پايدار بودن و شدت و ضعف آنها و پيدا كردن طرق صحيح مرتفع ساختن آنها ، داراى ضرورت حياتى است . توصيف مختصر نياز [ نه تعريف كامل آن 
  ] عبارتست از احتياج به وجود چيزى كه به عنوان جزئى يا شرطى از عوامل ادامهء حيات تلقى شده و بدون تأمين آن ، حيات به همان مقدار مختل مىگردد . اگر ما همه نيازهاى اصلى انسانها را در نظر گرفته و مورد بررسى قرار بدهيم ، به سه گروه عمده از نيازها مىرسيم كه هر يك داراى انگيزه‌ها و طرق مرتفع ساختن خود را دارا مىباشند : 1 . نيازهاى مادى و جسمانى طبيعى .\r\n2 . نيازهاى مربوط به زندگى توجيهى خاص ، در جامعه .\r\n3 . نيازهاى حيات تكاملى كه مىتواند رو به هدف اعلى حركت كند .\r\n1 . نيازهاى مادى و جسمانى طبيعى ، عبارتند از همهء آن نيازها كه براى تأمين زندگى طبيعى در هر دو حالت فردى و اجتماعى به وجود مىآيند . مانند غذا ، مسكن ، لباس ، بهداشت و غير ذلك .\r\n2 . نيازهاى مربوط به زندگى توجيهى خاص در جامعه ، مانند نيازهاى سياسى ، فرهنگى ، حقوقى و احراز موقعيت شايسته در جامعه و غير ذلك .\r\n3 . نيازهاى حيات تكاملى كه مىتواند حيات را رو به هدف اعلى به حركت در آورد ، مانند نيازهاى اخلاقى دينى .\r\n\r\nديدگاه بعضى روانشناسان معاصر در رده بندى نيازها\r\nروانشناسان معاصر غالبا ، الگوى انسان سالم و ناسالم را با توجه به رفتارهاى هنجار و\r\n","description":"","footnote":"","page_name":" 45 ","page_number":48},
  {"content":"\r\nناهنجار آدمى تعيين مىنمايند . و در تعيين علل و عوامل رفتارها هم معمولا از ابعاد مادى و جسمانى بشر بالاتر نمىروند . بعضى ديگر از صاحبنظران مانند آبراهام مازلو ، تا حدودى عميقتر از رفتار شناسى بر مبناى عوامل مادى و جسمانى مىانديشند ، ولى آنان نيز در ارائهء نيازهاى انسان سالم و رده بندى آنها از نظر تقدم و تأخر و شدت و ضعف آنها براى عوامل عميق مديريت وجود آدمى كه شخصيت انسانى است ، اهميت لازم را مطرح نمىكنند . در جملات ذيل و ترتيب نيازها كه مازلو بيان مىكند ، دقت فرماييد : « با توجه به اين بحث كه رفتار افراد در هر زمان معمولا به وسيلهء شديدترين نياز تعيين خواهد شد ، لذا دانستن نياز افراد در زمانهاى مختلف براى مدير حائز اهميت است . در اين زمينه مازلو يك چهار چوبى را ارائه مىدهد . وى معتقد است نيازهاى اساسى جسمانى بيشترين شدت را خواهد داشت تا اين كه قدرى ارضاء شوند ، نظير غذا ، لباس و مسكن نيازهايى كه حيات انسان بدانها بستگى دارد تا زمانى كه اين نيازها به حدّ كافى براى فعاليت بدن بر آورده نشوند ، بيشتر رفتارهاى انسان ، احتمالا در همين سطح خواهد بود و بقيهء نيازها ، انگيزهء كمى در وى ايجاد مىكنند . » آن گاه نخستين جدول رده بندى نيازها را به قرار ذيل ارائه مىدهد : 1 . نيازهاى جسمانى 2 . ايمنى و تأمين .\r\n3 . احساس تعلق به فعاليتهاى اجتماعى 4 . قدر و منزلت و حيثيت و مقام اجتماعى .\r\n5 . خودشناسى و موقعيت سپس مىگويد : هر يك از نيازهاى فوق كه شدت و اهميت بيشتر پيدا كند ، در جدول رده بندى جلوتر مىافتد . مثلا هنگامى كه رفتار متأثر از نياز به خودشناسى باشد ، قدر و\r\n","description":"","footnote":"","page_name":" 46 ","page_number":49},
  {"content":"\r\nمنزلت در ردهء دوم و نيازهاى اجتماعى در ردهء سوم و نياز به ايمنى در ردهء چهارم و نيازهاى جسمانى در ردهء آخر قرار مىگيرد . اين نظريّه اگر چه براى انسانهاى معمولى و در شرايط معمولى تا حدودى صحيح به نظر مىرسد ، ولى با دقت به علل و عوامل عميق در بارهء رفتارها و مختصات ذاتى انسانها ، لازم است كه يك بررسى و تحقيق دقيقترى در اين مسئله ( انسان سالم از ديدگاه نيازها و تقدم و تأخر و طرق برآوردن آنها ، داشته باشيم . ) براى سالم سازى حيات انسانى ، نخست بايد شخصيت سالم و مديريت آن را در هر يك از سه گروه نيازهاى اساسى مورد تحقيق قرار بدهيم . اين حقيقت را متفكرانى كه انسان شناسى را در شناخت رفتارهاى او آن هم رفتارهاى معلول نيازهاى مادى و جسمانى خلاصه مىكنند ، و موضوع شخصيت سالم را در به وجود آوردن انسان سالم ، يا به كلى ناديده مىگيرند و يا در يك موقعيت بىاهميت قرار مىدهند ، صدمه اى غير قابل جبران به انسان شناسى و انسان سازى وارد مىآوردند بايد با كمال صراحت و قاطعيت بگوييم : احساس بىنيازى از مديريت شخصيت سالم براى به وجود آمدن انسان سالم ، مساوى است با توقع معلول صحيح و سالم بدون علت صحيح و سالم چنين توقعى شبيه به اين است كه شما هزاران كارتهاى نشان دهندهء نامها و موضوعات و شماره‌هاى اصلى و فرعى و مشخصات قفسه‌هاى يك كتابخانه معظم را كه در كارتكسهاى مشخص با كمال ترتيب قرار داده‌ايد ، از ارتفاع صد مترى در هوايى كه بادهاى متنوع وزيدن گرفته است ، رها كنيد و انتظار داشته باشيد كه همهء آن كارتها با كمال نظم و ترتيب بيايند و هر يك در جاى خود قرار بگيرند در صورتى كه گاهى براى تشخيص يك نياز واقعى و انتخاب طريق يا طرق مرتفع ساختن آن ، در جنگل حوادث بيرونى و درونى به حذف و انتخابهاى متعدد و متنوع نيازمند مىشويم . به همين جهت است كه مىگوييم : حيات آدمى\r\n","description":"","footnote":"","page_name":" 47 ","page_number":50},
  {"content":"\r\nاگر از طرف عوامل جبرى طبيعى يا اجتماعى و سياسى توجيه جبرى نشود و از طرف ديگر ، شخصيت سالم درونى هم نتواند مديريت وجود آدمى را به اهداف معقول كه رو به هدف اعلاى حيات بايد تنظيم شوند ، به عهده بگيرد ، زندگى چنين انسانى در نوسانات بىنظمى بلكه در طوفانى از تضادها و تناقضها سپرى خواهد گشت .\r\n\r\nسعيكم شتّى تناقض اندريد\r\nروز مىدوزيد و شب بر مىدريد\r\n\r\nمولوى\r\nاين است روشنترين و قاطعانه ترين دليل براى لزوم مديريت شخصيت سالم براى زندگى سالم يك انسان .\r\nدر آغاز بحث ، اصول نيازها را بر سه قسم عمده تقسيم كرديم : 1 . نيازهاى مادّى و جسمانى طبيعى .\r\n2 . نيازهاى مربوط به زندگى توجيه شدهء خاص در جامعه .\r\n3 . نيازهاى حيات تكاملى كه مىتواند حيات انسان را رو به هدف اعلى به حركت در آورد .\r\nبراى مديريت هر يك از اين سه نوع نيازها ، فعاليتى خاص شخصيتى لازم است كه از پراكندگى انگيزه‌ها و پديده‌ها و شئون حيات جلوگيرى نموده و زمينهء حركت پويا و هدفدار را كه بهترين مختص حيات يك انسان سالم است ، آماده نمايد .\r\nفعاليت شخصيتى يكم - عبارتست از « صيانت ذات طبيعى محض » [ يا خود طبيعى 
  ] كه اشراف و آگاهى به نيازهاى مادى و جسمانى محض و موازنهء اهم و مهم و انتخاب طرق مرتفع ساختن آنها را مديريت مىنمايد .\r\nفعاليت شخصيتى دوم - عبارتست از « صيانت ذات » مربوط به زندگى توجيهى خاص\r\n","description":"","footnote":"","page_name":" 48 ","page_number":51},
  {"content":"\r\nدر جامعه كه شامل عناصر متنوع فرهنگى ، حقوقى ، سياسى ، و اقتصاد اجتماعى و غير ذلك مىباشد .\r\nفعاليت شخصيتى سوم - عبارتست از « صيانت ذات در مسير حيات تكاملى » كه زمينه را براى حركت به سوى هدف اعلى زندگى را در انسان سالم آماده مىسازد . اين مسئله كه آيا هر يك از اين سه نوع فعاليت شخصيتى مستند به يك شخصيت يا [ من ، ذات ، خود 
  ] خاص مىباشد ، يا يك شخصيت [ يا من . . . 
  ] است كه با داشتن نيروها و عوامل متعدد و متنوع ، مىتواند هر يك از سه گروه نيازهاى عمده را مديريت نمايد ، هنوز به تحقيق نهايى نرسيده است . ( 1 ) \r\nو فرو رفتن افراطى در رفتار شناسى كه معلول شناسى است ، مانع از نفوذ علمى و معرفتى در اعماق درون انسانها براى يافتن علت است كه « شخصيت » [ هويت اساسى وجود آدمى 
  ] نام اصلى آن است . آن هويت اساسى كه در جدول موضوعات و مسائل علوم انسانى ، در خانهء آخر پس از صد موضوع و مسئله قرار داده مىشود اگر چه در مباحث و بررسىهاى رسمى ، ممكن است در خانهء اول جدول قرار بگيرد ، ولى مىدانيم از نظر اهتمام و جديت لازم با آن مسائل و موضوعات برابرى نمىكند و همين بىاعتنايى باعث مىشود كه موضوع خانهء صدم جدول ، تمامى محتويات كل جدول را بىاعتبار بسازد .\r\nبراى احساس اهميت حياتى شخصيت سالم در وجود انسان سالم و به ثمر رساندن علوم انسانى و متوجه ساختن كاركنان اين علوم به اين كه هر قدر كه آنان از اهميت شخصيت در حيات مادى و معنوى انسان و ارزشهاى آن بكاهند ، به همان مقدار علوم انسانى آنان اعتبار خود را از دست خواهد داد ، ضرورى به نظر مىرسد كه گرفتارى\r\n","description":"","footnote":" ( 1 ) . با دريافت فعاليتهاى متنوع در بارهء مديريتهاى درونى ، بعضى از متفكران وادار شده‌اند معتقد به تنوع « من » ها شوند ، مانند « من اجتماعى » ، « من شخصى » و « من برتر » و غير ذلك ، مولوى مىگويد :\r\n\r\nزين دو هزاران من و ما اى عجبا من چه منم\r\nگوش بده عربده را دست منه بر دهنم\r\n\r\n","page_name":" 49 ","page_number":52},
  {"content":"\r\nعلاج ناپذير درون انسانها را به تناقض صريح در صورت كاستن عظمت و ضرورت مديريت شخصيت سالم در وجود انسان سالم ، روشن بسازيم و بيان كنيم كه بدون شخصيت يا با وجود شخصيت ناسالم در درون انسانها ، محال است كه ما بتوانيم يك زندگى سالم داشته باشيم . براى توضيح اين گرفتارى ، شما مىتوانيد به برخى از كتابهاى روانشناسى كه رفتارها را بر علل آن ( شخصيت و عوامل به وجود آورندهء آنها ) مقدم مىدارد مراجعه فرماييد . و نيز مىتوانيد به نوشتهء داستايوسكى در بارهء پيدا كردن چارهء تضادها و تناقضها درونى انسان ( يادداشتهاى زير زمينى ) مراجعه نماييد در اين نوشته ، خواهيد ديد اين نويسندهء بزرگ [ كه واقعا به بسيارى از ابعاد و زواياى درون آدمى سر كشيده و معلومات خوبى را از آنها بهره بردارى نموده و در اختيار مردم گذاشته است 
  ] به جهت عدم توجه جدى به حقيقت شخصيت و كاربرد شگفت انگيز آن در مديريت وجود انسان سالم [ در همهء قلمرو حيات 
  ] مجبور شده است اهميت را به « مىخواهم » شخصى افراد انسانى نسبت بدهد و ملاك زندگى مورد رضايت انسان را ، اشباع همان « مىخواهم » تلقى نمايد و در نتيجه عقل و خرد و منطق و احترام و آرامش و سعادت و ديگر عوامل حيات آدميان را فداى آن « مىخواهم » نمايد در صورتى كه اگر داستايوسكى با آن ذهن عالى و هوش سرشار و قلم زيبا ، شخصيت را مورد دقت قرار مىداد ، و مديريت همهء انديشه‌ها و تعقلها و خردگرايىها و علم و معرفت و « مىخواهم » هاى شخصى را به شخصيت واگذار مىكرد ، قطعى است كه هم تضاد و تناقض ما بين عقل و خرد و منطق از يك طرف و « مىخواهم » هاى شخصى از طرف ديگر ، مرتفع مىگشت و هم ، گام بسيار مؤثرى در راه به وجود آوردن حيات سالم مىداشت . ( 1 ) \r\n","description":"","footnote":" ( 1 ) . داستايوسكى در جملات آينده با اين كه مطالبى بسيار با ارزش را مطرح نموده است ، در عين حال اشتباهاتى نيز مرتكب شده است كه اگر نياز بشريت به « شخصيت سالم » را پيش مىكشيد ، قطعا به جهت داشتن عاليترين عوامل براى زندگى سالم ، نيروى نامحدود شخصيت را كه هيچ حدّ و مرزى ندارد براى اشباع « مىخواهم » هاى انسان ، مطرح مىنمود . ","page_name":" 50 ","page_number":53},
  {"content":"\r\nآقايان من ، آيا مىتوانيد بگوئيد : حقيقتا براى بشر چيزى كه پربهاتر و مصلحت آميزتر از بزرگترين منافع و مصالحش باشد وجود ندارد و يا ( به دليل اين كه منطق را گم نكنيم ) ، اين طور بگوييم كه مصلحتى وجود دارد كه افضل جملهء مصالح بشرى است ، ولى در تمام قاموسهاى مصالح و منافع كه نگاه كنيم هميشه از قلم مىافتد ، اين مصلحتى است كه مهمتر و قوىتر و بزرگتر از كليه مصالح ديگر است . اين مصلحتى است كه به خاطر آن بشر آماده است و مىتواند به تمام مصالح و منافع مشخص و تعيين شدهء قبلى پشت پا بزند و همهء قوانين آنها را نيز به دست نسيان بسپارد و عليه تمام آنها عمل كند ، يعنى عليه عقل ، عليه احترام و آرامش و خوشبختى رفتار كند . خلاصه عليه تمام اين خواص و منافع خوب و قشنگ عمل كند ، فقط به خاطر حفظ اين بزرگترين و مصلحت آميزترين مصلحتهايش ، به خاطر اين مصلحتى كه براى او پربهاتر از هر چيز است .\r\nمىشنوم كه مىخواهيد حرفم را قطع كنيد و بگوييد : « با تمام اين احوال كه مىگويى ، آن مصلحت نيز مصلحتى است بين مصلحتها » اما كمى تحمل كنيد ، تا بيشتر توضيح بدهم . آنچه مىگويم مربوط به امرى واهى و خيالى نيست ، بلكه به دليلى كه اقامه مىكنم ربط دارد .\r\nاين مصلحتى كه اسم بردم تنها به همين دليل قابل توجه است كه از سياهه‌ها و طبقه بندىهاى معمولى كه براى مصلحتهاى ديگر مىكنند خارج است و تمام آنها را خراب مىكند . همهء آن قواعدى كه بشر دوستها جهت غنى كردن ، يا سعادتمند كردن ما خاكيان ، وضع يا تقرير كرده‌اند ، همه را زير پا مىگذارد و خراب مىكند ، همهء آنها را غير\r\n","description":"","footnote":"","page_name":" 51 ","page_number":54},
  {"content":"\r\nممكن مىكند . ( 1 )  قبل از اين كه نام اين مصلحت بخصوص را ببرم ، مىخواهم خودم را به خطر بيندازم ، و آشكارا و عريان بگويم كه جمله اين روشها و راهنماييهاى قشنگ ، تمام اين تئوريها و قوانين - كه براى مردم تمايلات حقيقى و عادى ايشان را توضيح مىدهد ، و پس از توضيح براى اجراى آن تمايلات مردم را مجبور مىكند كه خوبتر شوند و نجيبانه زندگى كنند - به عقيدهء من تمام اين روشهاى پيشنهادى هيچ نيست جز منطق خشك و جامد ، بله منطق خشك و جامد .\r\nاين تئورى اصلاح بشريت ، و تصحيح زندگى او با روش نو ، و به وسيلهء راهنمايى و تهيهء روشهايى كه مصالح واقعى او را در برداشته باشد ، تقريبا چيزى شبيه به آن است كه . . . كه مثلا باكل مدعى شده بود . او مىگفت : « كه انسان در اثر تمدن فرهنگ به تدريج نرمتر و آرامتر مىشود و كم كم از وحشيگرى و خون آشاميدنش كاسته مىگردد تا به جايى مىرسد كه ديگر به درد جنگ و ستيز نمىخورد . » خيال مىكنم اين آقا فقط به وسيلهء استدلال منطقى خشك و جامد به اين نتيجه رسيده باشد ، ولى چه مىشود كرد كه بشر تمايل عاشقانه اى براى سيستم ساختن و روش درست كردن دارد و براى نتايج و مقدمات تجريدى كه به صرف تعقل صورت گرفته است ، ارزش فوق العاده اى قائل مىشود ، و هميشه آماده است كه تعمدا واقعيتها را نديده بگيرد . فقط براى اين كه به مقوله‌ها و مقدمات و نتايج منطقيش لطمه نخورد حاضر است كه چشمش نبيند و يا گوشش نشنود ، تا سيستمهايى كه ساخته است همانطور كه هستند باقى بمانند\r\n","description":"","footnote":" ( 1 ) . اين عبارات كه به طور مشروح از كتاب يادداشتهاى زير زمينى - از ص 92 تا ص 101 نقل كرديم ، در تفسير و نقد و تحليل مثنوى در مقدمات آورده‌ايم . ","page_name":" 52 ","page_number":55},
  {"content":"\r\nاما اين طورى كه نمىشود ، آقايان من چشمتان را باز كنيد ، اطرافتان را نگاه كنيد خون چون رودخانه اى جارى است ، آن هم چطور تمامش بر طبق قوانين و دستورات مسيح ، مثل اين كه شامپاين مىريزند خون مىريزند .\r\nهمين قرن نوزدهم را از خاطر بگذرانيد ، به همين قرنى كه آقاى . . . نيز در آن قرن زندگى مىكرده‌اند توجه كنيد : ناپلئون داريم ، هم بناپارت و هم سومى ، بعد مىآييم بر سر امريكاى شمالى ، جنگهاى ممتد و تقريبا دائمى ، جدالهاى مسخرهء داخلى در اروپاى شمالى و غيره ، حالا خواهش مىكنم بفرماييد كه چگونه و كجا فرهنگ و تمدن ، ما را ترمز كرده است فرهنگ قوهء دراكهء مردم را زيادتر كرده و تمييز چند جهتى را در ايشان افزايش بخشيده است و . . . و تقريبا كار فرهنگ همين است و مىگويم كه درست در اثر ترقى و تكامل همين قوهء دراكه است كه بالاخره بشر توانسته است در خون ريزى نيز نوعى لذت پيدا كند و به اين كار ادامه بدهد . هنوز هم همينطور رفتار مىكند . آيا هيچ توجه كرده‌ايد ، كه دقيقترين مردمان خونريز و خون آشام و جانى ، تقريبا همه بدون استثناء از جملهء متمدنترين مردم بوده‌اند مردمى بوده‌اند كه حتى آتيلا و رازين و استنكاج ( رهبر طغيان قزاقها در سال 1671 - 1667 كه در آن 71 نفر اعدام شدند ) را با ايشان اصلا نمىتوان مقايسه كرد ، و اگر ايشان ، اين مردم مانند آتيلا و رازين معروف نشده‌اند فقط از اين جهت است ، كه زياد هستند ، همه جا پيدا مىشوند ، خيلى معمولى هستند ، كسى به آنها توجه نمىكند ، همه از ديدن ايشان خسته شده‌ايم ، و حوصله نداريم كه در جستجويشان باشيم و نشانشان كنيم .\r\nبه هر تقدير بشر در سايهء تمدن نه تنها تشنه بخونتر از سابق شده است ، بلكه به صورت زشتتر و پستترى خون آشام شده است ، خيلى پستتر و نفرت انگيزتر از آنچه در سابق بود ، زيرا سابقا در خونريزيهايى كه مىكرد عدالت و حقانيت مىديد و با وجدانى\r\n","description":"","footnote":"","page_name":" 53 ","page_number":56},
  {"content":"\r\nآسوده هم نوعش را مىكشت ، كسى را مىكشت كه به عقيدهء وى بايستى او را بكشد ، ولى حالا با اين كه مدتهاست مىدانيم كه اين كار كارى است بسيار پست و پليد و زشت ، با وجود اين خيلى بيشتر از سابق خون خلق را مىريزيم . خوب ، كدام خونريزى بدتر است خودتان قضاوت كنيد معروف است كه كلئوپاتر ( ببخشيد از اين مثالهايى كه مربوط به عهد عتيق است ) - دوست مىداشت كه سنجاقهاى طلائى را به سينه كنيزان و نديمه هايش فرو كند ، و از صداى ضجه و شيون ايشان لذت ببرد .\r\nخواهيد گفت كه : اين كار از نظر نسبى زمانى كه بگوييم ، مربوط به عهد بربريت مىشود به حالا چه مىگويم : امروز هم در عهد بربريت زندگى مىكنيم - با در نظر گرفتن خصوصيت زمانى حالا هم با سنجاق به سينه ديگران فرو مىكنيم .\r\nو با اين كه بشر امروز نسبت به عهد بربريت در پاره اى جهات علمى و مسائل مادى پيشرفت كرده است ، و مىتواند دقيقتر و روشنتر از قديم به دنيا نگاه كند و تحقيق كند . ولى هنوز عادت نكرده است رفتارش را با عقل و خرد و عملش هم آهنگ سازد ، و آن گونه عمل كند كه علم به او آموخته است .\r\nآقايان من مىبينم كه هنوز هم كاملا مطمئنيد ، و قطع داريد كه بالاخره بشر روزى عاداتى را كه گفتيم فرا خواهد گرفت . مىگوييد وقتى كه آخرين باقيمانده‌هاى عادات احمقانهء گذشته از يادش رفت ، آن وقت عاقلانه رفتار خواهد كرد ، آن وقت عقل سالم با كمك علم و دانش ، طبيعت بشرى را كاملا تربيت مىكند و او را به مرد خردمندى تبديل مىنمايد ، و در آن صورت به تنها راه عقلائى موجود رهبريش مىكند ، و در آن روز ديگر به اختيار و آزادانه به راه غلط و خطا نخواهد رفت ، و به اين فساد عالمگير خاتمه خواهد بخشيد .\r\n","description":"","footnote":"","page_name":" 54 ","page_number":57},
  {"content":"\r\nچنين بگوييم كه خواسته‌ها و تمايلات طبيعيش را ، ديگر بىاراده و بىاختيار فراموش نخواهد كرد ، و از آنها پرهيز نخواهد نمود .\r\nبله حتى شما به اين عقيدهء خودتان چيزى ديگر مىافزاييد و مىگوييد : در آن تاريخ نفس علم ، آموزگار بشر مىشود .\r\n- ( با اين كه به نظر من اين علم هم كه مىگوييد ، فقط چيز لوكس و تفننى است ) - باز مىگوييد كه آن بشر ديگر خود خواهى و خواهش بى جا ندارد ، هيچوقت هم نداشته است مىگوييد كه بشر از نظر علمى چيزى نيست جز يك پنجه و دستهء پيانو يا يك ارگ دوار دستى ، و مىگوييد كه غير از ما در عالم وجود قوانين طبيعى نيز هستند مثلا بشر آنچه را كه مىخواهد بكند نه به دليل تمايلات شخصى و اراديش مىكند بلكه كاملا خود به خود صورت مىپذيرد ، طبق قوانين طبيعى . در نتيجه و به حساب شما فقط كافى است كه ما اين قوانين را كشف كنيم . وقتى كشف كرديم ديگر بشر نسبت به اعمالى كه مىكند مطلقا مسئول نيست . و خواهد توانست كه يك زندگانى بىنهايت [ لذت بخش و منطقى بدست بياورد 
  ] و رفتار مردم را طبق اين قوانين به صورت رياضى در مىآوريم و مانند جدول لگاريتم مثلا آنها را تا 108000 حساب مىكنيم و اين صورتها و حسابها را در تقويم يا در كتابچه اى يادداشت مىكنيم ، و يا كمى بهتر و مفصلتر آن را در چند جلد كتاب خوب نقل مىكنيم و منتشر مىكنيم .\r\nاين مجلدات چيزى مىشود مثلا شبيه به دائرة المعارف امروزى كه در آن همهء اعمال و افعال صحيح مردم را دقيقا حساب كرده ، و جمع و تفريق كرده و نوشته‌ايم ، در آن روزگار ، ديگر در هيچ نقطه از عالم رفتارى و اعمال غير منتظره و ماجراى مختلفه و ناباب اتفاق نخواهد افتاد .\r\nآن گاه - ( آقايان من ، اينها همه اش عقيدهء شماست ) - نسبتها و روابط جديد اقتصادى\r\n","description":"","footnote":"","page_name":" 55 ","page_number":58},
  {"content":"\r\nپيدا مىشود ، قوانين و روابطى كه آنها نيز دقيقا حساب شده ، و مانند روابط اجتماعى به صورت رياضى سنجيده شده است . با يك چشم برهم زدن تمام سئوالات و اشكالات مردم حل مىشود و از بين مىرود . - فقط براى اين كه ما قبلا كليهء جوابهاى لازم علمى را در قوانين و روابط پيش بينى كرده‌ايم و حاضر داريم سپس براى مردم قصرى از بلور آماده مىشود و سپس . . . خلاصه كلام ، سپس مرغ افسانه اى هماى سعادت به پرواز در مىآيد و به بام اين كاخ بلورى مىنشيند و . . . خوب طبيعى است كه اجراى اين خيالات را نمىتوان ضمانت كرد ( حالا ديگر خودم صحبت مىكنم . ) در آن صورت زندگانى ما بسيار خسته كننده مىشود - زيرا اگر چنان شد ، اگر همهء چيزها دقيقا حساب شد چه بايد بكنيم - چون به همان نسبتى كه زندگى بسيار عاقلانه اى فراهم مىشود ، ولى در اثر همين خسته كننده بودن و يكنواخت بودن آن ، چه فكرهايى كه براى مردم پيش نمىآيد . آن سنجاقهاى طلائى كه قبلا گفتم نيز به دليل همين خسته كننده بودن ، و يكنواخت بودن زندگى در سينهء كنيزكان كلئوپاتر فرو مىرفت و الا علت ديگرى نداشت ، خوب ، بهتر است كه از آنجا صحبت نكنيم ، و از همه پليدتر و نفرت انگيزتر اين است كه پس از فرو كردن سنجاقها در سينهء ديگران خوشحال و شاد هم مىشويم و كيف مىكنيم . با همهء اين احوال بشر احمق است ، بىنهايت احمق است و يا اگر احمق هم نباشد خيلى حق ناشناس و بىسپاس است ، به طورى كه اگر بخواهيم از او حق ناشناسترى را بجوييم بايستى با چراغ بگرديم و نيابيم .\r\nمثلا در آن روز طلائى كه شما مىگوييد ، اگر يك نفر جنتلمن پيدا شد و بىمقدمه ، و در ميان اين همه سعادت ، و زندگى بسيار عاقلانهء عمومى ، جلوى ما سبز شد ، و دستهايش را بكمرش زد ، و قيافهء مسخره كننده اى به خودش گرفت و به ما گفت كه : « حاضرين محترم ، خوب ، حالا كه چى ، آيا هنوز وقت آن نرسيده است كه اين عقل و منطق را با\r\n","description":"","footnote":"","page_name":" 56 ","page_number":59},
  {"content":"\r\nنوك پا دور بريزيم و همهء اين لگاريتم نويسيها و حسابهاى منفور و منحوس را به جهنم بفرستيم تا بتوانيم مانند سابق باز به تمايلات مجنونانهء خود بپردازيم و همانطور كه زندگى مىكرديم بكنيم « اگر چنين آقايى پيدا شد من به هيچ وجه تعجب نمىكنم ، زيرا بشر بىسپاس است و قدر دنياى طلائى كه شما براى او تهيه ديده‌ايد نمىداند .\r\nتازه ، كار اين آقاى جنتلمن اين قدر زشت نيست ، فقط كمى نيشدار ، زننده و ناخوشايند است . زشتتر از آن اين است كه آن آقاى جنتلمن - ( شايد ) - نخير چه مىگويم ، حتما و قطعا موافقينى پيدا خواهد كرد - خوب بشر را چنين آفريده‌اند . از دلايل و انگيزه‌هاى بسيار پوچ و بىمعنى كه اصلا به گفتنش نمىارزد براى خودش بهانه مىجويد و به آنها عمل مىكند : چون بشر هر كه باشد ، هميشه و در همه حال دوست دارد ، چنان كند كه مىخواهد و به هيچ وجه خود را ملزم نمىداند ، آن چنان كند كه عقل دارد ، چنان كند كه مىخواهد و به هيچ وجه خود را ملزم نمىداند ، آن چنان كند كه عقل سالم و مصلحت او ايجاب مىكند و به او امر مىدهد و اين كه قادر نيستيم حتى عليه مصالح شخصى خودمان هم اقدام به امرى كنيم ، و اين كه گاهى مىشود كه حتما بايستى كه اين چنين بخواهيم و بكنيم - اين مطلب جزء عقايد من و يكى از انديشه‌هاى من است .\r\nارادهء شخصى و آزاد بشر ، تمايلات انفرادى و به نظر من حتى احمقانه ترين آنها ، خيالات و فانتزىهايى كه خودش ساخته و پرداخته ، و گاهى تا سر حد جنون ممكن است پيش رفته باشد ، همينها ، درست همين چيزهاست ، كه در هيچ قاموس ، و سياهه و صورتى از مصالح و منافع نوشته نشده است ، و هم اينهاست كه من آنها را مصلحت آميزترين مصالح نام گذاشتم ، محال است كه بتوان اينها را طبقه بندى كرد وجود همين عوامل است كه تمام تئورىها ، روشها و سيستمهاى عاقلانه اشتباه در مىآيد و به كلى از بين مىرود .\r\n","description":"","footnote":"","page_name":" 57 ","page_number":60},
  {"content":"\r\nاين آقايان دانشمندان و علماى علم الاجتماع از كجا مىدانند كه بشر به اراده اى نجيبانه و مؤقر و طبيعى و عادى بايد احتياج داشته باشد و احتياج دارد چه شد به اين فكر و انديشه پرداختند ، كه بدون كوچكترين شك و ترديد اظهار دارند و بپذيرند ، كه حتما بشر اراده اى عاقلانه و مصلحت آميز لازم دارد انسان فقط و فقط تسليم تمايلات مستقل خودش است ، و هم آن را لازم دارد و بس - اين استقلال هر چه گران تمام شود ، و به هر كجا او را بكشاند و با خود ببرد فرق نخواهد كرد . هم آن را مىخواهد . و اما اين اراده فقط شيطان مىداند كه . . . باز مىشنوم كه قهقهه را سر داده‌ايد و حرفم را قطع مىكنيد كه : هاهاها اراده اراده كه اصلا و حقيقتا وجود خارجى ندارد ، علم امروز بشر را كاملا تشريح كرده است ، و همه مىدانيم كه اين ارادهء به اصطلاح آزاد ، چيز ديگرى نيست ، جز . . . آقايان من ، اندكى صبر كنيد خودم نيز مىخواستم همين مطلب را شروع كنم اقرار مىكنم ، كه وقتى اين ايراد شما به خاطرم رسيد تقريبا ترسيدم .\r\nدرست به جايى رسيده بودم ، كه مىخواستم بگويم كه اين اراده را شيطان فقط مىداند ، كه ممكن است به چيزهايى مربوط باشد ، و ما بايستى نمىدانم به دليل داشتن و يا نداشتن آن از خدا تشكر كنيم و . . . يك مرتبه به ياد علم ، همان علمى كه مىفرماييد ، افتادم و . . . شما حرفم را قطع كرديد .\r\nخوب ما فرض مىكنيم كه يك روز واقعا فرمول تمام آرزوها و اميال خودمان را پيدا كنيم ، منظورم اين است كه بفهميم كه اين اميال و طلبها از چه چيزهايى تبعيت مىكنند ، و به چه چيزهايى بستگى دارند ، و در واقع بر طبق چه قوانينى و نظاماتى ايجاد مىشوند ، و چگونه تعميم پيدا مىكنند ، در صورتهاى مختلف و متضاد به چه و كدام جهت متوجه مىگردند و غيره ، خلاصه ، بتوانيم فرمول صحيح منطبق بر رياضى آنها را\r\n","description":"","footnote":"","page_name":" 58 ","page_number":61},
  {"content":"\r\nپيدا كنيم - در آن صورت بشر فورا و در هر جا كه مسيرش مىگرديد دست از خواسته هايش بر مىداشت ، و به هيچ وجه ميل نداشت كه اراده داشته باشد . چه لذتى دارد كه آدمى هر چه مىخواهد از روى تقويم و حساب بخواهد تازه به اينجا ختم نمىشد ، در آن صورت انسانها به شكل پيانو يا ارگ دستى در مىآمدند و يا چيزى شبيه به اين آلات و ادوات موسيقى ، زيرا انسان بدون تمايلات ، آرزوها و طلبهايش ، بدون اراده اش ، چه مىتواند باشد جز يك كوك تار يا پنجهء پيانو عقيدهء شما چيست باز هم بايد در بديهيات تحقيق كنيم - آيا فرضى كه كرديم ممكن است تحقق يا بد يا نه بالاخره تصميمتان را بگيريد و بگوييد كه : « هوم م ارادهء ما در اثر برداشت و جهان بينىهاى مغلوط و اشتباه ، فعلا طورى شده است كه ، مصالح ما را منحرف و غلط مىجويد و مىطلبد .\r\nبه همين دليل غالبا ما در طلب بىمعنى كامل هستيم ، در طلب بىمعنيها هستيم ، زيرا بر اثر نادانى و احمقى ، در اين بىمعنىها ، راحتترين و آسوده ترين راه را جهت رسيدن به چيزى كه ظاهرا صلاح است ، مىبينيم و همان را انتخاب مىكنيم .\r\nولى وقتى كه همه چيز توضيح و تشريح شد ، و سفيد و سياه را مشخص كرديم ( و البته اين كار به هيچ وجه غير ممكن نيست ، و اين ادعا كه قبلا فرض كنيم و پيش بينى كنيم ، كه بشر هيچوقت پى بقوانين مخصوص طبيعت نخواهد برد ، كاملا بىمعنى و پوچ است . ) در آن صورت امرى بديهى است ، كه ديگر آرزوها و تمايلاتى وجود نخواهد داشت ، چون خواسته‌هاى ما وقتى يك بار با عقل همراه شد ، آن گاه ما نيز هر چه را كه بخواهيم عقلائى مىخواهيم ، چون امروز ما فقط با عقل فكر مىكنيم ، ولى ما عقلمان را نمىخواهيم ، و در نتيجه ممكن است كه هر چيز ، ولو مضرّ و غير صالح باشد بتوانيم ،\r\n","description":"","footnote":"","page_name":" 59 ","page_number":62},
  {"content":"\r\nآرزو كنيم و بخواهيم . . . اما در آن روز چون كليهء آرزوها و افكاران را دقيقا قبلا حساب خواهيم كرد و يك بار براى هميشه قوانين اين ارادهء آزاد را كه مىگويند كشف خواهد شد ، و بالنتيجة محصول كار ما همان تقويم و صورت سياهه مىشود ، به طورى مىشود كه باز ما عملا از روى اين تقويم و صورت سياهه ، اراده خواهيم كرد ، و اگر چيزى بخواهيم بر طبق آن صورت خواهيم خواست ، زيرا وقتى براى من حساب كردند ، و ثابت كردند ، كه اگر مثلا روزى به يك نفر در خيابان دهن كجى كردم ، فقط به اين دليل اين كار را كرده‌ام ، كه مجبور بودم و بايستى در آن لحظه آن كار را مىكردم ، يعنى در آن دقيقه حتما مىبايستى تغيير قيافه مىدادم و دهن كجى كردن خود را مىنماياندم .\r\nحالا مىخواهم بدانم كه در آن صورت ، ديگر چه آزادى براى من باقى مىماند بخصوص در صورتى كه شخص فهميده و تحصيل كرده اى نيز باشم و تحصيلات علمى خودم را هم مثلا در يكى از دانشكده‌ها به پايان رسانيده باشم .\r\nپس مىتوانم سى سال زندگانى خودم را قبلا پيش بينى و حساب كنم . يك كلام ، اگر به آنجا رسيديم ، بجاى ثابت و لا يتغير رسيديم ، ديگر به همان نهج ادامه مىيابد و ما مجبور هستيم ، هر چه كه هست همانطور بپذيريم ، بله ، در آن صورت پى در پى بايد به خود تلقين كنيم كه طبيعت در صورتى هم كه ما ناراضى باشيم و به علتى مويه و فرياد و فغان كنيم ، و از خود عدم رضايت و تسليم نشان بدهيم و پكر باشيم ، از ما نمىپرسد ، چه مىخواهى و ارادهء تو چيست . بايد هر چيزى را چنان كه هست بپذيريم و قبول كنيم ، نه آن چنان كه ميل داريم باشد ، اگر واقعا بر طبق اين تقويم حساب شده عمل كنيم ، و . . . و مثلا قرع و انبيق شيميايى خواهد شد كه مىدانيم از آن چه بيرون مىآيد ، و خوب ، در آن صورت نيز كارى نمىتوان كرد ، بايد محصول اين قرع و انبيق را نيز همچنان كه\r\n","description":"","footnote":"","page_name":" 60 ","page_number":63},
  {"content":"\r\nهست بپذيريم ، و الا طبيعت خودش بدون در نظر گرفتن تمايل شما هر چه بخواهد و بپذيرد اجرا مىكند ، و از شما نمىپرسد كه چه بايدش كرد . . . « آفرين احسنت ، اتفاقا عقيدهء من نيز موبموهم اين است . آقايان من ، البته مرا مىبخشيد كه مدتى است از فلسفه كنار كشيده‌ام ، زيرا در اثر اين كار چهل سال تاريكى داشتم پس حالا مىتوانيد لطفا به من اجازه بدهيد كمى تصور و خيال كنم . توجه كنيد : آقايان من ، عقل و خرد چيز خوبى است ، هيچ كس بر اين مطلب اعتراضى ندارد ، ولى عقل و خرد هميشه عقل و خرد است و عقل و خرد خواهد بود ، و تنها غذاى روان و فكر آدمى است ، در صورتى كه اميال و خواهشها ، بر عكس اين عقل و خرد ، نمايشى از مجموع زندگانى بشرى است . مىخواهم بگويم ، كليهء زندگانى بشرى و هر چه در زير و بم اين زندگانى وجود دارد است ، و اگر اين زندگانى در تظاهرات آشكارش ، به صورت مبتذل ، ژنده ، پوسيده و پليدى نيز جلوه كند ، باز هم زندگى است ، و به عقل و درايت ربطى ندارد ، زندگى است و نه يك فرمول رياضى ، جذر و كعب و معادله . ( 1 ) \r\n\r\nتعريف شخصيت سالم\r\nواضح است ما تاكنون توانايى تعريف حقيقى شخصيت سالم را با اين فلسفه‌ها و علومى كه تاكنون به دست آورده‌ايم ، نداريم . مخصوصا با در نظر داشتن اين كه ما بايد هم يك تعريف يا حد اقل يك توصيف رضايت بخش در بارهء شخصيت داشته باشيم و هم در بارهء مفهوم سالم ، تا بتوانيم براى شناخت شخصيت سالم ، مفاهيمى روشن و قابل قبول را مطرح نماييم .\r\nما براى شناخت شخصيت هيچ راهى جز توصيف مختصات آن نداريم ، زيرا درك و\r\n","description":"","footnote":" ( 1 ) . يادداشتهاى زيرزمينى ، داستايوسكى ، ترجمهء آقاى رحمة اللهى ، ص 42 تا 60 . ","page_name":" 61 ","page_number":64},
  {"content":"\r\nدريافت حضورى ما در بارهء اين حقيقت ، جز دريافت همان « من » فوق كميّتها و كيفيتها نيست و ما نمىتوانيم ذات « من » يا « شخصيت » را مانند يك نمود فيزيكى ببينيم ، يا آن را شهود كنيم ، بكله آنچه را كه در مىيابيم ، حقيقتى است كه با تعين خود در مقابل « جز من » ما را به خود متوجه مىسازد و خود همين توجه كه علم حضورى ( خود آگاهى ) ناميده مىشود ، بدان جهت كه از خود « من » است [ زيرا من هم مورد درك است و هم درك كننده 
  ] بازيگرى را به تماشاگرى ما در مىآميزد و اين خود « من درك شدهء » خالص را در ديدگاه ما قرار نمىدهد . به همين جهت است كه ما مجبوريم براى دريافت « من » با شناخت مختصات آن وارد عمل شويم . اگر چه ما براى شناخت مفهوم « سالم » به مشكل علم حضورى دچار نمىشويم ، ولى نسبى بودن اين پديده هم ما را از تعريف سالم به عنوان يك حقيقت مشخص ، داراى هويت معين و مختصات روشن جلوگيرى مىنمايد . به هر حال ، نخست بايد به اين مسئله توجه داشته باشيم كه « من » از همه جهات همان « شخصيت » نيست كه هر چه در بارهء آن بگوييم ، در بارهء شخصيت هم صدق كند . زيرا اطلاق و بىرنگى و حالت تجرد در « من » بيش از « شخصيت » است ، ما وقتى كه « شخصيت » را در نظر مىآوريم ، خصوصياتى ثابت را كه در درون يك انسان وجود دارد و در توجيه رفتارهاى او مؤثر است ، به نظر مىآوريم . در صورتى كه در موقع دريافت « من » خصوصيت مشخصى را درك نمىكنيم مگر پس از توجهات ثانوى و تذكر مستقل به خصائص درونى انسان ، مثلا وقتى كه مىگوييم : « شخصيت » استاد من ، فورا مختصات روانى آن استاد كه به عنوان اركان اساسى « من » استادم بود ، وارد ذهن خود آگاه من مىگردد ، مانند : 1 . هشيار بودن او .\r\n2 . محبت عالى كه به دانشجويانش داشت .\r\n","description":"","footnote":"","page_name":" 62 ","page_number":65},
  {"content":"\r\n3 . تواضع و فروتنى بسيار جالب او .\r\n4 . اشتياق وافر به افزودن مستمر به معلوماتش .\r\n5 . آرامش روانى در برابر حوادث و غير ذلك .\r\nپس ، از اين جهت مىتوان گفت : شخصيت عبارتست از « من » تشخص يافته بوسيلهء مختصات معين . با نظر به مجموع ملاحظات فوق ، اثبات مىشود كه براى تعريف يا توصيف شخصيت ، مجبوريم كه استعدادها و قواها و ابعاد اين حقيقت را مطرح كنيم .\r\nسپس مفهوم سالم را بررسى نموده و در نتيجه « شخصيت سالم » را تا آنجا كه امكان پذير است بشناسيم .\r\n\r\nنمونه اى از مختصات اساسى شخصيت\r\n1 . ارزشيابى و مديريت واحدها و جريانات درونى ، مانند مذهب گرايى ، علم گرايى ، تصورات ، تصديقات ، تجسيمات ، تخيّلات ، انديشه ، تعقل ، وجدان با فعاليتهاى متنوعى كه دارد ، محبت ، عشق ، فرهنگ گرايى ، تمدنخواهى ، الهامها ، شهودها ، ابداع ، شك و يقين و ظن ، لذائذ و آلام ، خود آشنايى ، خود سازماندهى ، علم حضورى ( خود هشيارى ) ، اراده ، تصميم ، اختيار ، سودجويى ، فرار از زيان ، وفاء به عهد ، اميد ، آرزو ، فداكارى در راه آرمانهاى اعلا عفت ، شجاعت ، عدالت ، حكمت ، انجذاب بر بىنهايت ، رؤياهاى صادقه ، احساس وحدت عاليه با ديگر افراد همنوع .\r\n2 . ارزشيابى و مديريت ارتباطات ما بين « من » و « جز من » .\r\n3 . ارزشيابى و مديريت انگيزه هايى كه از جهان برونى عينى يا عواملى درونى ، با انسان در ارتباط قرار مىگيرند .\r\n4 . آمادگى دائمى براى تنظيم موجوديت انسان با آينده اى كه با رويدادهاى يقينى يا\r\n","description":"","footnote":"","page_name":" 63 ","page_number":66},
  {"content":"\r\nاحتمالى يا حدسى از راه مىرسند و با او ارتباط برقرار مىكنند .\r\n5 . افزون گرايى بىحد و در بارهء هر آنچه كه سود و كمال خود را در آن مىبيند .\r\nآن حقيقتى كه مديريت و توجيه و ارزشيابى موضوعات فوق [ و با نظر به حالت تركيبى و فرعى آنها 
  ] و صدها برابر آنها را در صورت سالم بودن در يك « حيات معقول » بايد انجام بدهد ، شخصيت است .\r\n\r\nتفاوت شخصيتها با نظر به معلومات و تجارب و ظرفيت در برابر حوادث و حسّاسيت در مقابل برخى انگيزه‌ها و كمال جوئى\r\nبديهى است كه شخصيتهاى اشخاص در مقايسه با يكديگر ، بسيار متفاوت است ، و به جهت همين تفاوتها است كه يك ملاك فراگير و قاعدهء واحده كاملا كلى براى شناخت و ارزيابى آنها ، نمىتوان عرضه نمود . شخصيت كسى كه از اندك معلومات و تجارب بهره اى ندارد ، چگونه قابل قياس است با كسى كه از معلومات و تجارب فراوانى برخوردار است . كسى كه از شخصيت قوى در سازماندهى كاملى درون خود در برابر تندترين پيشامدها برخوردار است ، به هيچ وجه مشابهتى با آن كسى كه بنا بر مثل معمولى « با يك كشمش گرمش مىشود و با يك غوره سردش مىشود » ندارد . عده اى را با چشمانمان مشاهده كرده‌ايم كه با يادگرفتن چند اصطلاح فريبنده و با خواندن چند مجلد كتاب ذوقى ، تحملشان را چنان از دست دادند كه حاضر به شنيدن حتى يك كلمه انتقاد نشدند در برابر اين كم ظرفيتها ، انسانهايى ديديم كه با داشتن دريايى از معلومات و به وجود آوردن صدها مسائل ابداعى در فلسفه و علوم انسانى ، كمترين خودنمايى و هياهو ، حتى بدون ابراز اين كه « من هم موجودم » لحظات عمر پربارشان در ابديت معارف جاودانى سپرى شد .\r\n","description":"","footnote":"","page_name":" 64 ","page_number":67},
  {"content":"\r\n\r\nبا مدّعى مگوييد اسرار عشق و مستى\r\nتا بىخبر بميرد در درد خود پرستى\r\n\r\nگمان نمىرود هيچ انسان آگاه و خردمندى ، پليدى كبر و غرور و خودخواهى را درك نكرده باشد . با جرئت مىتوان گفت كه تقبيح و اهانتى كه بشريت در تمامى دورانها براى خود خواهان ابراز كرده‌اند ، در بارهء هيچ كسى روا نداشته‌اند . توجه فرماييد :\r\n\r\nتا جان به تن ببينى مشغول كار او باش\r\nهر قبله اى كه ببينى بهتر ز خود پرستى\r\n\r\nحافظ\r\n\r\nمن غلام آنكه او در هر رباط\r\nخويش را و اصل نداند بر سماط\r\n\r\nمولوى\r\n\r\nهر كه را مردم سجودى مىكنند\r\nزهرها در جان او مىآكنند\r\n\r\nمولوى\r\n\r\nشخصيت سالم در برابر شخصيت بيمار ، يعنى چه\r\nهر موجود گياهى ، حيوانى و انسانى كه با نظر به قوانين زندگى مخصوص به آن ، هويت طبيعى خود را در مسير ادامهء حيات حفظ نموده و در جريان تأثير و تأثر كمالى قادر است در ارتباط با موجوداتى كه با آنها ( ارتباط با خويشتن ، با خدا ، با جهان هستى و با همنوع خود ) در تماس قرار مىگيرد ، آن هويت را با نظم مقرر خود ، اداره كند . چنين موجودى از سلامت برخوردار است و بالعكس هر موجودى كه از در فعاليت و جريان\r\n","description":"","footnote":"","page_name":" 65 ","page_number":68},
  {"content":"\r\nفوق ( تأثير و تأثّر كمالى ) ناتوان باشد ، به همان اندازهء ناتوانى ، ناقص يا بيمار است . از اينجا روشن مىشود كه : « سالم بودن شخصيت يك امر كاملا نسبى است » اصول و قواعد كلى سلامت جسمانى بنا بر تحقيقات بسيار فراوان كه در جنبه‌هاى بيولوژى و فيزيولوژى انسان ، مخصوصا از نظر تندرستى و بيمارى كه پزشكان صاحبنظر انجام داده‌اند ، روشنتر و مشخصتر است تا اصول و قواعد كلى سلامت روانى كه در روانشناسى و روانپزشكى و ديگر علوم مربوطه مطرح مىگردد ، زيرا موضوع سلامت جسمانى داراى نمودهاى فيزيكى و فعاليتهاى شيميايى مىباشد و از اين جهت است كه وصول به مشتركات كلى پديدهء سلامت در بدن و اجزاء جسمانى آن ، ساده تر و مشخصتر است ، از وصول به مشتركات كلى سلامت در پديده‌ها و مسائل روانى . در يك عده اصول كلىتر ، هر دو بعد انسانى ، مشتركاتى دارند ، به عنوان مثال همان گونه كه براى بدنى كه قدرت 10 ساعت كار مفيد دارد ، محدود كردن آن به 9 ساعت بدون هيچ علت منطقى ، نوعى بيمارى است و چشمى كه قدرت بينايى بسيار زيادى را دارد ، محدود ساختن آن به بينايىهاى كمتر از آنچه كه توانايى دارد ، بدون علت صحيح ، نوعى بيمارى آن جزء از بدن محسوب مىگردد . همچنان شخصيتى كه قدرت اكتشاف و اختراع دارد ، يا از خلاقيت ابداعى هنرى برخوردار است و يا نبوغ مديريت جمعى يا جامعه اى را دارا مىباشد ، بدون علت منطقى ، اين استعدادها را خنثى كند ، قطعا چنين اشخاصى داراى شخصيت سالم نمىباشند . و بالعكس ، كسانى كه با فقدان معلومات لازم و كافى ، در صدد اظهار نظر در مسائلى كه نيازمند آن معلومات است ، بر آيند ، مبتلا به نوعى بيمارى هستند كه مىتوان از فروع و مشتقات بيمارى خود خواهى محسوب نمود .\r\n","description":"","footnote":"","page_name":" 66 ","page_number":69},
  {"content":"\r\nاز همين جا معلوم مىشود كه خنثى شدن استعدادهاى علم حضورى ( خود هشيارى ) ، اراده ، تصميم ، اختيار ، مذهبگرايى ، علمگرايى ، تصورات ، تصديقات ، تجسيمات ، انديشه ، تعقّل ، وجدان ، محبت ، عشق ، عواطف قانونى ، فرهنگگرايى ، تمدن خواهى و غير ذلك ، با امكان بهره بردارى از آنها نوعى بيمارى است كه بدون ترديد تأثير و تأثر قانونى شخصيت را در برابر انگيزگى آنها از بين مىبرد ، و اين روشنترين علامت بيمارى شخصيت است .\r\n\r\nبراى سالم سازى شخصيت و نجات دادن آن از يك بيمارى مستمر كه از ديدگاه مذهب و اخلاق و فرهنگهاى انسانساز پيشرو « خود خواهى » ناميده مىشود ، بايد براى بشر ، راه مبارزه با تورم « خود طبيعى » را كه همان صيانت تكاملى ذات است تعليم نمود .\r\nدر اين مبحث ، نخستين مسئله بسيار شگفت انگيزى كه داريم ، اين است كه با اين عموميت و فراگيرى بيمارى « خود خواهى » كه اكثريت قريب به اتفاق افراد بشر را در همهء جوامع و از آغاز تاريخ زندگى بشر در روى كرهء خاكى تاكنون مبتلاء نموده است آيا مىتوانيم بگوييم : بيمارى شخصيت ، خلاف قانون حيات انسانى بوده و اصل اولى سلامت شخصيت است به عبارت ديگر ، پديدهء « خود خواهى » ( ديدن خود ، و اعتقاد در بارهء آن بزرگتر از آنچه كه هست ) لازمهء چنين ديد و اعتقاد ، دو انحراف پليد را به وجود مىآورد : انحراف يكم : طغيان بر اصول و قوانين مقرره بر صلاح زندگى افراد جامعه ، گاهى اين بيمارى به قدرى شدت پيدا مىكند كه آدم خودخواه براى اين كه خودنمايى كند و خود تورم يافته اش را نشكند ، حتى با قواى طبيعى كه قدرت مقاومت در برابر آنها را ندارد ،\r\n","description":"","footnote":"","page_name":" 67 ","page_number":70},
  {"content":"\r\nگلاويز مىشود و در نتيجه به زندگى خود پايان مىدهد مثلا براى خودنمايى از جاى بلندى مىپرد از سيلى عبور مىكند با يك درنده اى دست و پنجه نرم مىكند و زندگى خود را در اين حماقت بازى از دست مىدهد .\r\nانحراف دوم : نگاه كردن به ديگران در درجه اى پايينتر از خود . اين مختص بيمارى « خود خواهى » بوده است كه حق كشىها راه انداخته و حقوقها را پايمال و دگرگون ساخته و جنگهاى خانمانسوز را به راه انداخته است .\r\n\r\nهمان گونه كه خود خواهى منبع همهء بيماريهاى شخصيتى است و بيمارى شخصيتى منشأ همهء انحرافات و پليديها و حق كشىها و خونريزيها است ، تعديل خود خواهى و مبدل كردن آن به « صيانت تكاملى ذات » منبع همهء انواع خيرات و سعادتهاى فردى و اجتماعى براى انسانها مىباشد\r\nبا توجه به انواع ارتباطات انسان در اين زندگانى ، چهار قسم ارتباط وجود دارد كه اصل اساسى همهء آنهاست : 1 . ارتباط انسان با خويشتن ، 2 . ارتباط انسان با خدا ، 3 . ارتباط انسان با جهان هستى ، 4 . ارتباط انسان با همنوع خود .\r\nآدم خود خواه با خود خواهى تعديل نيافته كه همان « صيانت طبيعى ذات » است در ارتباط با خويشتن ، با عينك « خود تورم يافته » مىنگرد و خود را بزرگتر و بىنيازتر از آنكه « هست » مىبيند ، لذا طرف توجه انسان خود خواه ، هرگز نمىتواند خويشتن حقيقىاش باشد ، لذا با يك « خود ساختگى » دائما در حال فريفتن موجوديت خويشتن\r\n","description":"","footnote":"","page_name":" 68 ","page_number":71},
  {"content":"\r\nاست ، يعنى مثلا او ( 1 ) است ولى دائما خود را ، 100 مىبيند گاهى هم خود را بىنهايت تلقى مىكند شگفتا كه اين بيمارى اصلى و تباه كننده با لذتى دروغين كه دارد ، سر تا سر تاريخ بشرى را فرا گرفته ، جز مذهب و اخلاق الهى كه در آن هم ريشهء مذهبى دارد ، علاج و دوايى ندارد ، ولى همين بيمارى بقدرى تجاوزگر و كور كننده است كه همين علاج و دوا را هم طرد مىكند مىدانيد بيمارى خود خواهى در دفع اين طبابت و ردّ اين علاج و دوا چه مىگويد يك تسبيح به دست مىگيرد و با ذكر نامفهوم علم ، علم ، علم ، علم . . . مذهب و اخلاق و ديگر منابع ارزشى را به خيال خود از ميدان خارج مىكند و با تسليت به خويشتن [ از طرف خود تورم يافته 
  ] سر به بالش راحت مىنهد و بامدادان در دانشگاهها و رسانه‌هاى گروهى دنيا ، كشف جديدى به اين عنوان كه « علم بلى مذهب و اخلاق نه » اينجاست كه بشر به حد نصاب از « خود بيگانگى » مىرسد و فرياد مىزند : اى مرگ بيا كه زندگى ما را كشت انسان خود خواه با خود خواهى تعديل نيافته ، در ارتباط با خدا ، با آن خود تورم يافته ، اگر در درونش جايى براى خدايابى و خدا خواهى باقى مانده باشد ، همواره خود را از خدا طلبكار مىداند كه اگر از نظر جمال ، زيبايى او به درجهء حضرت يوسف ( ع ) نرسد ، و ثروتش از ثروت قارون 15 ريال كمتر باشد ، و تواناييش به آن حد نباشد كه بتواند كهكشانها را با دست خود بردارد و در فضا بگرداند و يا يك لحظه سردرد يا پادرد به سراغش بيايد ، فتواى نامباركش چنين خواهد بود كه خدا عادل نيست پس كو و كجاست آن عدالت الهى كه پيامبران و اولياء اللَّه و حكماى راستين و عرفاء دم از آن مىزنند اگر تورم خود طبيعى اين انسان مقدارى هم افزايش پيدا كند ، تدريجا بجاى\r\n","description":"","footnote":"","page_name":" 69 ","page_number":72},
  {"content":"\r\nإنا من اللَّه ، أنا باللَّه ، أنا ألى الله فرياد مىزند : « من خدايم » يا ارادهء خود را چنان مطلق تلقى مىكند كه مىخواهد ارادهء مطلقى كه گردانندهء هستى است ، از او پيروى كند . و يا مانند تكنيك زده‌هاى امروز كه بدين وسيله سلطه‌ها به دست آورده‌اند ، با ادعاى « انسان خدايى » روشنفكرى خود را به حد نصاب برسانند\r\n\r\nدر آن هنگام كه خود خواهى تعديل يافت و خود طبيعى در مديريت وجود آدمى جاى خود را « به صيانت تكاملى ذات » خالى كرد . چهرهء بسيار زيبايى شخصيت سالم با يك روشنايى روشنگر ، مديريت درون آدمى را به دست مىگيرد و طعم قرار گرفتن انسان را در جاذبيت خداوندى به او مىچشاند .\r\nاى مردم ، اى هنرمندان ، اى دانشمندان علوم انسانى ، اى فلاسفه ، اى فرهنگسازان يقين بدانيد مادامى كه پديدهء خود خواهى تعديل نيافت و به درجهء والاى « صيانت تكاملى ذات » نرسيد ، توقع شخصيت سالم از اين انسانها كه شما با آنها سر و كار داريد ، مانند توقع يك آتش سوزان از آب سرد است كه نامى جز حماقت بىنهايت نمىتوانيم براى آن پيدا كنيم .\r\nهمان گونه كه توقع « حيات معقول » از زندگى دنيوى غوطه ور در تمايلات بىمهار و امواج طغيانى هوى و هوسها ، نوعى جنون محسوب مىشود ، همچنان توقع شخصيت سالم از آن نوع زندگى است كه همه چيز و همه كس را وسيله و خود را هدف تلقى مىكند . چنين توقعاتى شبيه به همان است كه ابو الحسن تهامى در آن قصيده جاودانى كه در رثاء فرزندش سروده ، آورده است :\r\n","description":"","footnote":"","page_name":" 70 ","page_number":73},
  {"content":"\r\n\r\n1 . و مكلَّف الأيّام ضدّ طباعها\r\nمتطلَّب فى الماء جذوة نار\r\n2 . الدّهر يخدع بالمنى و يغصّ أن\r\nهنّا و يهدم ما بنى ببوار ( 1 ) \r\n\r\n( آن كسى كه از روزگار رو به سقوط و فنا ، ضد طبيعت آن را مىخواهد ، همانند كسى است كه قطعه‌هاى آتش را در آب مىجويد . ) 2 ( روزگار [ همانند شخصيت بيمار 
  ] به وسيلهء آرزوى بىاساس ، انسان را مىفريبد . و اگر پديدهء گوارايى را پيش بياورد ، غوطه ور در غصّه مىسازد و آنچه را كه ساخته است با نابودى ويرانش مىنمايد . )\r\n\r\nشرط انتقال از خود طبيعى متورم ( شخصيت ناسالم ) به من كمالى ( شخصيت سالم ) چندان دشوار نيست زيرا آنچه كه لازم است سربلند كردن از لجن خود متورم به بالا و نگريستن به ملكوت هستى است اين سربلند كردن و اين نظاره تا به بارگاه هستى آفرين منتهى نگردد ، پلك چشمان درون روى هم نيفتد .\r\nروزى حضرت موسى ( ع ) از خدا خواست كه گام به بارگاه ربوبيش گذارد ، او در نيايش خود چنين گفت : ربّ كيف أصل أليك قال اللَّه تعالى : قصدك لى وصلك ألىّ ( 2 )  ( پروردگارا چگونه به تو برسم خداوند فرمود : قصد وصول به من ، همان و رسيدن به من همان . ) اين نوع وصول از « سيه چال شخصيت ناسالم » به « زمينه شخصيت سالم » نيز وجود دارد . يعنى آغاز ورود به منطقهء شخصيت سالم يك آگاهى و قصد و اختيار\r\n","description":"","footnote":" ( 1 ) . ديوان ابى الحسن التهامى قصيده در رثاء فرزندش .  ( 2 ) - زهر الرّبيع منسوب به سيد نعمة اللَّه جزائرى . ","page_name":" 71 ","page_number":74},
  {"content":"\r\nمىخواهد - آگاهى به اين كه « من جزئى از آن آهنگ هستى ، هستم كه با حكمت و مشيّت ازلى نواخته مىشود . » اين آهنگ براى پيش برد كاروان انسان و انسانيت به سوى جاذبيت ربوبى است . اين آگاهى كه نويد بيدارى شخصيت سالم را در درون سر مىدهد ، با قصد و اختيار به حركت در كاروان مزبور به كمال خود مىرسد . پس از آن ، « حيات معقول » ( آن زندگى و مرگ كه قابل اسناد به خدا است ) * ( « قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ » ) * ( 1 )  به جريان مىافتد .\r\n\r\nبا به فعليت رسيدن اين شخصيت سالم ، هم رده بندى نيازها منطق واقعى خود را در مىيابد و هم هدفدار بودن حيات روشن مىگردد .\r\nنيازها با مديريت شخصيت سالم و با نظر به هدفگيريهاى آن ، بر مبناى « حيات تكاملى » تنظيم مىگردد ، در حقيقت ، پس از تكوّن و رشد شخصيت سالم ، آماده كردن زمينهء « زندگى با آزادى مسئولانه » ، « زندگى با علم و معرفت » ، « زندگى با عدالت و در حمايت عدالت » و « زندگى با كرامت و حيثيت » بر ساير نيازها چه مادى و جسمانى محض و چه توجيهى خاص براى زندگى در يك جامعه و محيط خاص ، اولويت و تقدم دارد ، زيرا شخصيت سالم زندگى بدون حقائق مزبور ( عدالت ، كرامت ، حيثيت ، و علم و معرفت و آزادى مسئولانه ) و ديگر ارزشها را ، زندگى نمىداند ، تا چه رسد به اين كه نيازهاى آن را رده بندى نمايد .\r\nدر آن هنگام كه شخصيت سالم در افراد جامعه تأمين شد ، اغلب مشكلات دينى ، علمى ، اقتصادى ، حقوقى ، و سياسى مرتفع مىگردد . تنظيم نيازهاى جسمانى و شخصى و\r\n","description":"","footnote":" ( 1 ) . الانعام ، آيهء 162 . ","page_name":" 72 ","page_number":75},
  {"content":"\r\nتوجيهى اجتماعى ، براى شخصيت سالم با احراز اصول و قوانين تثبيت شدهء طبيعى و يا قراردادى آنها ، همان مقدار آسان است كه نفس كشيدن براى انسان سالم در هواى سالم .\r\nبه همين جهت است كه با كمال صراحت و قاطعيت مىگوييم : اگر سياستمداران و گردانندگان جوامع بشرى بطور عموم و حقوقدانان و پيشتازان فرهنگى و تعليم و تربيتها از عهدهء به وجود آوردن شخصيت سالم و مديريت آن براى افراد جامعهء خود ، بر نيايند ، هيچ كارى براى خير و سادت جامعه انجام نداده‌اند . محال است يك فرد و يا افراد يك جامعه بدون داشتن شخصيت سالم ، از خير و كمال و سعادت حقيقى برخوردار شوند .\r\nحال مىپردازيم به مختصات شخصيت سالم :\r\n\r\nشخصيت سالم با توجه به قانون اساسى خود كه عبارتست از حفظ هويت طبيعى خود در مسير ادامهء « حيات معقول » در جريان تأثير و تأثر در ارتباطات چهارگانه ( ارتباط با خويشتن ، با خدا ، با جهان هستى و با همنوع خود . )\r\nاين اصول را در زندگانى ، حقائق حياتى تلقى مىكند : 1 . با پذيرش يك مذهب قابل قبول عقلى و وجدانى حيات خود را با ايمان به يك هدف اعلى كه در آيهء * ( « إِنَّا لِلَّه وَإِنَّا إِلَيْه راجِعُونَ » ) * آمده است ، قابل توجيه و تفسير مىنمايد .\r\n2 . علم را به عنوان يكى از بهترين وسائل ارتباط با واقعيات تلقى مىنمايد ، نه وسيله تورم خود طبيعى .\r\n3 . آنچه را با دلائل قطعى به دست آورده است ، علم به حساب مىآورد و اگر\r\n","description":"","footnote":"","page_name":" 73 ","page_number":76},
  {"content":"\r\nكمترين احتمال در مقتضاى دليل يا دلائل بر خلاف مدعا باشد ، مدعا را به عنوان يك حقيقت كشف شده به وسيلهء علم منظور نمىكند .\r\n4 . با به وجود آمدن انگيزه‌هاى صحيح براى هر يك از تصور و تصديق و ايمان و اعتقاد و تجسيم و انديشه و تعقل و فعاليت وجدانى و محبت و پذيرش فرهنگى و تمدنى ، و صدها حقيقت ديگر در يك نظام ( سيستم باز ) عكس العملى صحيح در برابر همان انگيزه در او ايجاد مىگردد . همچنين در موارد ديگر كه شخصيت سالم با داشتن هر دو استعداد درك و عمل در جريان « تأثير و تأثر قانونى » قرار مىگيرد .\r\n5 . صبر و تحمل در برابر حوادث ناگوار و شكيبايى در مقابل لذائذ تباه كننده از اساسىترين امتيازات عالى شخصيت سالم است .\r\n6 . امانت الهى تلقى كردن قدرت در همهء اشكالش ، به سود جامعه و دفع ضرر از آن ، از عظمتهاى بسيار با اهميت شخصيت سالم است .\r\n7 . احساس وحدت عالى با همهء افراد انسانى در آهنگ خلقت ، احساسى است كه ارزش آن را با كميتهاى معمولى نتوان تعيين نمود .\r\n8 . احساس حركت و تحول تكاملى دائمى براى ورود به ابديت ، از نظر اهميت براى شخصيت سالم از ضرورتهاى اوليه است :\r\n\r\nاى مقيمان درت را عالمى در هر دمى\r\nرهروان راه عشقت هر دمى در عالمى\r\n\r\n9 . گذشت ساليان عمر نه تنها براى شخصيت سالم اندوهبار نيست ، بلكه بدانجهت كه هر لحظه كه مىگذرد ، به مقدار همان لحظه به ديدار خداوند هستى آفرين كه در بارگاهش را به روى بندگانش گشوده است ، نزديكتر مىگردد ، بر انبساط و نشاطش افزوده مىگردد .\r\n10 . شخصيت سالم آن حقيقت فعال دائمى است كه هر گامى كه در اقيانوس زندگى\r\n","description":"","footnote":"","page_name":" 74 ","page_number":77},
  {"content":"\r\nبر مىدارد ، هم يك گام به ساحل كه عرصهء ديدار خداونديست نزديكتر مىگردد و هم ، با آن گام موجى از حقيقت را كه در همان اقيانوس وجود دارد ، در مىيابد .\r\n\r\nخويشتن شما ، براى ملاحظهء همهء حركات شما در كمين نشسته و ديده بانانى از اعضاء خود و حافظان راستين داريد كه اعمال و عدد نفسهاى شما را حفظ مىكنند و هيچ تاريكى و سدّى نمىتواند شما را از كمين و ديده بان و حافظان وجودتان بپوشانند .\r\n\r\nحافظان را گر نبينى اى عيار\r\nاختيار خود ببين بىاختيار\r\nروى در انكار حافظ برده اى\r\nنام تهديدات نفسش كرده اى\r\n\r\nمولوى\r\nبسيار خوب ، فرض مىكنيم كه آن قدر مهارت در مغالطه و سفسطه بازى و خود فريبى و خود پوشى بدست آوردى كه گفتى : من در درونم نه كمين مىبينم و نه كمين گيرى ، نه حافظى مىبينم و نه قلمى كه همهء رفتار و حركات و سكنات و حتى آن پديده‌هاى مخفى درونم را ثبت كند . آيا مىتوانى احساس عميق و ريشه دار اختيار را هم كه با كمال روشنايى در درون خود شهود مىكنى ، منكر شوى آيا اين احساس بس شريف را مىتوان منكر شد كه اگر از موجوديت انسان حذف مىشد ، اين همه عظمتهاى ارزشى از عدالتخواهى و آزادى خواهى و فداكارىها ، كه تا حد گذشتن از جان سر تا سر تاريخ را پر كرده است ، مىتوان تفسير و توجيه نمود اختيار همان حقيقت است كه انسانهاى با شخصيت را به عنوان سازندگان تاريخ انسانى قلمداد نموده است . اين پديدهء انسانى با عظمت است كه اگر از انسان سلب شود ، مبدل به يك حيوان درنده اى مىگردد كه داراى چنگال و دندانهاى درندهء بىنهايت مىباشد . اين اختيار است كه با كمال وضوح شخصيت و نظاره و سلطهء آن را در كارهاى\r\n","description":"","footnote":"","page_name":" 75 ","page_number":78},
  {"content":"\r\nارزشى اثبات مىكند . همين شخصيت است كه ثبات همهء حركات و سكنات و افعال و رفتارها حتى مخفىترين آنها را در درون ، مىبيند و آنها را در خود ثبت مىكند . اين شخصيت كه به وسيلهء پديدهء اختيار اثبات مىشود اگر در ده سالگى مرتكب قتل شود ، پس از گذشت يك قرن زندگى مىگويد : آرى ، من قاتلم و نمىگويد : من در ده سالگى ، مرتكب قتل نفسى شده‌ام و از آن موقع عكسى از آن حادثه در حافظهء من مانده است : نه هرگز ، شخصيت [ يا نفس ، من 
  ] بالصراحة مىگويد : « من قاتلم » با اين تجربهء علمى ، باز مىتوان گفت كسى در درون من در كمين ننشسته است\r\n52 ، 55 - فكأنّ كلّ امرىء منكم قد بلغ من الأرض منزل وحدته و مخطَّ حفرته ، فيا له من بيت وحدة و منزل وحشة و مفرد غربة [ فردا چنان نزديك است 
  ] كه گويى هر فردى از شما به جايگاه تنهايى خود در زمين رسيده و در آن گودال كه براى او تعيين شده ، آرميده است . وه كه چه خانهء پنهانى و منزل وحشتناك و جدا افتاده از جمعى كه منزل در غربت گرفته است .\r\n\r\nوحشت از يك منزلگه اسرار آميز زير خاك براى اشقياء\r\nاگر چه با عبور از پل مرگ ، مفارقت روح از بدن آغاز مىگردد ، ولى ارتباط اين دو حقيقت از يكديگر به كلى قطع نمىگردد . مخصوصا در اولين زمانهاى جدايى آن دو از يكديگر . مىتوان براى اين مطلب ، به پيوستن دومين بار همان روح و همان جسم كه در معاد صورت مىگيرد ، استدلال نمود . كسانى كه در بارهء اين گونه مسائل با ديدهء انكار و ترديد مىنگرند ، آگاهانه يا ناآگاهانه ، با كمال غرور كه به وسيلهء چند كلمه و اصطلاح بىسر و ته بدست آورده‌اند ، ادعاى علم مطلق نموده و چون شب پرگان ، از نورانيت وحى و سخنان معادن صدق و حقيقت دور مانده و در ظلمات جهل مركب سرگردانند به اين مدعيان بى خبر از عالم وجود بگوييد : بياييد اقلا نصيحت يك فيلسوف به نام ابن سينا\r\n","description":"","footnote":"","page_name":" 76 ","page_number":79},
  {"content":"\r\nرا بشنويد : « اگر انكار و ترديد در بارهء آنچه كه به گوشت مىرسد تو را به اضطراب انداخت ، [ خود را گم مكن 
  ] بهتر اين است كه اين گونه مشكلات را در بوتهء امكان بگذارى مگر اين كه برهانى روشن بر محال بودن آنها داشته باشى . » ( 1 )  با نظر به مجموع دلائل عقلى و شهود قبلى و منابع دينى ، بديهى است كه وحشت و هراس در اين دنيا و موقع گذر از پل زندگى به ما بعد زندگى و خوابيدن در زير انبوه خاكها براى كسانى است كه در اين دنيا با نفس كثيف و آلوده به گناهان زندگى كرده و بدون پشيمانى و توبه از اين جهان رخت بر بسته و راهى زير خاك تيره گشته‌اند . و الَّا\r\n\r\nگر مرگ رسد چرا هراسم\r\nكان راه به تست مىشناسم\r\nاز خورد گهى به خوابگاهى\r\nوز خوابگهى به بزم شاهى\r\nخاكى كه به تست خانه خيزم\r\nخوش خسبم و شادمانه خيزم\r\n\r\nنظامى گنجوى\r\n56 ، 64 - و كأنّ الصّيحة قد أتتكم و السّاعة قد غشيتكم ، و برزتم لفصل القضاء قد زاحت عنكم الأباطيل ، و اضمحلَّت عنكم العلل و استحقّت بكم الحقائق و صدرت بكم الأمور مصادرها ، فاتّغطوا بالعبر و انتفعوا بالنّذر\r\n\r\nاز زير انبوه خاكها بر مىخيزيد در حالى كه رستاخيز شما را در خود فرو برده است\r\nهيچ كس راهى براى گريز از آن رستاخيز كه بر همه احاطه كرده است ، ندارد ، حالتى است بىسابقه ، بدون اين كه در حواس طبيعى آدمى ، تغيير به وجود بيايد ، بدون اين كه\r\n","description":"","footnote":" ( 1 ) . الاشارات و التنبيهات ، ج 3 ، نمط 10 ، ص 418 ، ابن سينا . ","page_name":" 77 ","page_number":80},
  {"content":"\r\nساختار مغزى وى دگرگون شود ، پديده‌ها و رويدادها و عموم آن عواملى كه واقعيات و حقائق را مىپوشاندند بر كنار مىشوند يك تيز بينى در اولاد آدم ( ع ) به وجود مىآيد كه بهانه‌ها و پوزشها و علت تراشىهاى بىاساس ، راه نيستى را پيش مىگيرند\r\n","description":"","footnote":"","page_name":" 78 ","page_number":81},
  {"content":"\r\n\r\n158 متن خطبه صد و پنجاه و هشتم\r\n\r\nو من خطبة له عليه السّلام ينبّه فيها على فضل الرّسول الأعظم ، و فضل القرآن ،\r\nثمّ حال دولة بني أميّة النبي و القرآن أرسله على حين فترة من الرّسل ، و طول هجعة من الأمم ، و انتقاض من المبرم ، فجاءهم بتصديق الَّذي بين يديه ، و النّور المقتدى به . ذلك القرآن فاستنطقوه ، و لن ينطق ، و لكن أخبركم عنه : ألا إنّ فيه علم ما يأتي ، و الحديث عن الماضي ، و دواء دائكم ، و نظم ما بينكم .\r\nدولة بني أمية\r\nو منها : فعند ذلك لا يبقى بيت مدر و لا و بر إلَّا و أدخله الظَّلمة ترحة ، و أولجوا نقمة .\r\nفيومئذ لا يبقى لهم في السّماء عاذر ، و لا في الأرض ناصر . أصفيتم بالأمر غير أهله ، و أوردتموه غير مورده ، و سينتقم اللَّه ممّن ظلم ، مأكلا بمأكل ، و مشربا بمشرب ، من مطاعم العلقم ، و مشارب الصّبر و المقر ، و لباس شعار الخوف ، و دثار السّيف . و إنّما هم مطايا الخطيئات و زوامل الآثام . فأقسم ، ثمّ أقسم ، لتنخمنّها أميّة من بعدي كما تلفظ النّخامة ، ثمّ لا تذوقها و لا تطعم بطعمها أبدا ما كرّ الجديدان\r\n","description":"","footnote":"","page_name":" 79 ","page_number":82},
  {"content":"\r\n\r\nترجمهء خطبهء صد و پنجاه و هشتم\r\nامير المؤمنين عليه السلام در اين خطبه مردم را بر فضيلت حضرت رسول اعظم ( ص ) و قرآن آگاه مىسازد . سپس حال دولت بنى اميّه را بيان مىفرمايد\r\n\r\nپيامبر و قرآن\r\nخداوند پيامبر عظيم الشأن اسلام را در دوران انقطاع وحى و رسولان و در امتداد خواب امتها در تاريكى ، [ جهالتها 
  ] فرستاد در آن هنگام اصول و قوانين حيات سعادتمندانهء انسانها ( دين ) شكسته بود آن رسول گرامى با تصديق آنچه [ كتابهاى الهى آورده بود 
  ] كه پيش رو داشت و با نورى كه از آن پيروى مىشود ، براى آن مردم آمد آنست قرآن ، او را به سخن گفتن وادار كنيد و هرگز [ با شما 
  ] سخن نخواهد گفت ولى من براى شما از قرآن خبر مىدهم آگاه باشيد در اين كتاب الهى است علم هر آنچه كه خواهد آمد و حديث هر آنچه كه گذشته است و دواء درد شما و نظم آنچه كه در ميان شما بايد باشد .\r\n","description":"","footnote":"","page_name":" 80 ","page_number":83},
  {"content":"\r\n\r\nدولت بنى اميّه\r\nاز جملهء اين خطبه است : در آن موقع خانه اى در ده و چادرى در بيابان نمىماند مگر اين كه ستمكاران [ بنى اميّه 
  ] اندوهى در آن نشانند و كينه و بدبختى و تيره روزى بدان وارد كنند در چنان روزگارى براى آنان نه عذر آورنده اى در آسمان مىماند و نه ياورى در زمين شما كسى [ يا كسانى 
  ] را براى امر زمامدارى برگزيديد كه شايستهء آن نبودند و اين امر مهم را به آن چشمه سارى كه از آن او نبود كشيديد زود باشد كه خداوند از كسى كه ظلم كرده است انتقام بكشد در بارهء خوراك و آشاميدنى كه با ستم براى خود اختصاص داده است بوسيلهء خوراكى تلخ و شرنگزا و آشاميدنى چون صبر زهرآگين ، و با لباس باطنى خوف و وحشت و با لباس شمشير كه از روست . آل اميّه مركبهايى هستند كه بار گناهان مىكشند و شترانى كه توشهء معاصى حمل مىكنند سوگند مىخورم ، بار ديگر سوگند مىخورم - بنى اميّه همانند خلط سينه كه بيرون مىاندازند ، خلافت را بعد از من ، بيرون خواهند انداخت سپس هرگز آن را نخواهند چشيد و طعمش را نخواهند يافت مادامى كه شب و روز پى در پى هم خواهند آمد .\r\n","description":"","footnote":"","page_name":" 81 ","page_number":84},
  {"content":"\r\n\r\nتفسير عمومى خطبهء صد و پنجاه و هشتم\r\n2 ، 6 - أرسله على حين فترة من الرّسل و طول هجعة من الأمم و انتقاض من المبرم ، فجاء هم بتصديق الَّذى بين يديه و النّور المقتدى به ( خداوند پيامبر عظيم الشأن اسلام را در دوران انقطاع وحى و رسولان و در امتداد خواب امّتها و در تاريكى [ جهالتها 
  ] فرستاد . در آن هنگام اصول و قوانين حيات سعادتمندانهء انسانها ( دين ) شكسته بود . آن رسول گرامى با تصديق آنچه پيش رو داشت [ كتابهاى الهى آورده بود 
  ] ، و با نورى كه از آن پيروى مىشود ، براى آن مردم مبعوث شد .\r\n\r\nپيامبر اسلام محمد بن عبد الله صلَّى الله عليه و آله و سلم در دوران فترت وارد جامعهء بشرى گشت و همهء كتابهاى آسمانى و پيامبران الهى را تصديق فرمود .\r\nآيات شريفهء قرآنى در موارد متعددى به تصديق پيامبر اسلام و ايمان او به پيامبران الهى گذشته و كتابهاى منحرف نشدهء آنان تصريح فرموده است . از آن جمله : * ( وَأَنْزَلْنا إِلَيْكَ الْكِتابَ بِالْحَقِّ مُصَدِّقاً لِما بَيْنَ يَدَيْه مِنَ الْكِتابِ ) * - ( 1 )  ( و ما كتاب را بر حق به تو فرستاديم در\r\n","description":"","footnote":" ( 1 ) . المائده ، آيه 48 و البقرة ، آيه 41 و 91 و 97 و 98 و 101 و آل عمران ، آيه 3 و 50 و 81 و الانعام آيه 92 . ","page_name":" 82 ","page_number":85},
  {"content":"\r\nحالى كه آنچه از كتاب پيش رو دارد تصديق مىنمايد ) ، * ( آمَنَ الرَّسُولُ بِما أُنْزِلَ إِلَيْه مِنْ رَبِّه وَالْمُؤْمِنُونَ كُلٌّ آمَنَ بِالله وَمَلائِكَتِه وَكُتُبِه وَرُسُلِه لا نُفَرِّقُ بَيْنَ أَحَدٍ مِنْ رُسُلِه وَقالُوا سَمِعْنا وَأَطَعْنا غُفْرانَكَ رَبَّنا وَإِلَيْكَ الْمَصِيرُ ) * - ( 1 )  در قرآن مجيد در مواردى متعدد ابراهيمى بودن دين اسلام صراحتا وارد شده است . از آن جمله : * ( قُولُوا آمَنَّا بِالله وَما أُنْزِلَ إِلَيْنا وَما أُنْزِلَ إِلى إِبْراهِيمَ . . . ) * - ( 2 )  ( بگوييد ما به خدا و به آنچه كه بما نازل شده و به آنچه كه به ابراهيم نازل شده است ايمان آورده‌ايم . ) * ( وَمَنْ يَرْغَبُ عَنْ مِلَّةِ إِبْراهِيمَ إِلَّا مَنْ سَفِه نَفْسَه ) * - ( 3 )  ( و كيست كه از دين ابراهيم رويگردان شود مگر كسى كه خويشتن را احمق بسازد . ) * ( إِنَّ أَوْلَى النَّاسِ بِإِبْراهِيمَ لَلَّذِينَ اتَّبَعُوه وَهذَا النَّبِيُّ . . . ) * - ( 4 )  ( بگو سزاوارترين مردم به ابراهيم كسانى هستند كه از او تبعيت كرده‌اند و اين پيامبر . . . ) * ( قُلْ آمَنَّا بِالله وَما أُنْزِلَ عَلَيْنا وَما أُنْزِلَ عَلى إِبْراهِيمَ ) * - ( 5 )  ( بگو ما به خدا و به آنچه كه به ما نازل شده است و به آنچه كه به ابراهيم نازل شده است ، ايمان آورده‌ايم . )\r\n","description":"","footnote":" ( 1 ) . البقرة ، آيهء 285 و الشورى ، آيهء 13 .  ( 2 ) . البقرة ، آيه 136 .  ( 3 ) . البقرة ، آيهء 130 .  ( 4 ) . آل عمران ، آيه 68 .  ( 5 ) . آل عمران آيه 84 . ","page_name":" 83 ","page_number":86},
  {"content":"\r\n\r\nتجديد نظر در دين جهانى ابراهيمى براى هماهنگى اهل كتاب و توجه آنان به يك وحدت عالى دينى - ( 1 ) \r\n\r\nبحث يكم\r\nتجديد نظر در دين ابراهيمى جهانى در عصر حاضر و تصفيهء آن از عوارضى كه آن دين الهى را در گذرگاه قرون متمادى پوشانده است از با اهميتترين واجبات دينى و عقلى است ، زيرا اين دين جهانى كه از طرف خداوند سبحان به پدر بزرگ ما حضرت ابراهيم عليه السلام نازل شده است ، همان است كه همهء ما اهل كتاب را در اصول جامع و مشتركى متحد ساخته است . اين اصول مشترك كه معتقدات كلَّيه همهء ما را تشكيل مىدهند عبارتند از : توحيد ، نبوت ، معاد ، تكاليف الهى و حقوق و اخلاق عالى انسانى .\r\nهمين معتقدات است كه يگانه عامل نجات انسان از پوچى هلاكت بار است كه امروزه درهاى اميد انسانها را به آن حيات سعادتمند و آينده بهتر كه اصيلترين آرزوى آنان مىباشد . بسته است .\r\n","description":"","footnote":" ( 1 ) . بعضى از مباحث اين سخنرانى در مجلد 17 از ترجمه و تفسير نهج البلاغه مطرح شده است . ","page_name":" 84 ","page_number":87},
  {"content":"\r\nضرورت تجديد نظر پيرامون دين الهى جهانى ، چيزى نيست كه تنها حوادث جبرى دوران معاصر ما ، آن را براى ما تحميل كرده باشد . بلكه ريشه‌هاى ضرورت اهتمام و تكليف جدّى ما به اين تجديد نظر ، به نصوص كتب مقدس منتهى مىگردد كه همهء ما اهل كتاب را با اشتراك در عرصهء زندگى مادى و معنوى سعادت آميز دعوت مىنمايند .\r\nبطورى كه كه اگر اهل كتاب به آن نصوص اهميت لازم مىدادند ، نه جنگهاى صليبى اتفاق مىافتاد و نه غير آنها .\r\n\r\nهمهء ما دائما با امثال اين آيات در قرآن مجيد روياروى هستيم :\r\n1 - قطعا كسانى كه ايمان آورده‌اند و كسانى كه به دين يهود گرويده‌اند و صائبيون و نصارى ، كسانى ( كسى ) هستند كه ايمان به خدا و روز قيامت آورده و عمل صالح انجام مىدهند ، براى اينان خوفى نيست و اندوهگين نخواهند بود . - ( 1 )  2 - بگو اى اهل كتاب ، بياييد همهء ما به يك كلمهء مشترك ما بين ما و شما بگرويم [ آن كلمه اين است 
  ] : نپرستيم مگر خداوند را و چيزى را براى او شريك قرار ندهيم و بعضى از ما بعضى ديگر را در برابر خدا ، خدايان قرار ندهيم و اگر آنان [ از اين دعوت 
  ] روى گردان شدند به آنان بگوييد : شاهد باشيد كه ما مسلمانيم . - ( 2 )  زيرا آن وحدت معقول كه آرمان اعلاى اهل كتاب ( مسلمانان و مسيحيان و يهود ) مىباشد و دعوت صريح به آن وحدت ، مقتضاى دين جهانى ابراهيمى است كه مطابق آيات قرآن محمد ( ص ) پيامبر اسلام از آن تبعيت نموده و آن را براى مردم تبليغ نموده است « سپس ما به تو وحى كرديم كه از ملت حنيف ابراهيم تبعيت نما ( النحل ، آيهء 123 ) .\r\n","description":"","footnote":" ( 1 ) . سورهء المائده ، آيهء 69 .  ( 2 ) . سورهء آل عمران ، آيهء 64 . ","page_name":" 85 ","page_number":88},
  {"content":"\r\nو اما وحدت اهداف انبياء عليهم السّلام و لزوم تبعيت از آنان ، در قرآن چنين آمده است : « پيامبر به آنچه كه از پروردگارش به او نازل شده ايمان آورده است و همهء مؤمنان به خدا و فرشتگان او و كتب و رسولان او ايمان آورده‌اند ما ميان هيچ يك از پيامبران خدا تفاوتى نمىگذاريم و [ مؤمنان 
  ] گفتند : ما شنيديم و اطاعت كرديم . مغفرت را نصيب ما فرما و سرنوشت همهء ما به سوى توست . » اما وحدت معنا و اهداف كتب آسمانى ، در قرآن چنين آمده است : « ما تورات را فرستاديم ، در اين كتاب هدايت و نور است كه پيامبرانى كه به دين يهود گرويده‌اند مطابق آن حكم مىكنند [ و همچنين 
  ] انسانهاى الهى و روحانيان نيز مطابق آنچه كه از كتاب خداوندى حفظ نموده‌اند به پيروى از آن حكم مىكنند و آنان بر آن كتاب شاهد بودند پس ، از مردم نترسيد و از من بترسيد و آيات مرا در برابر ارزش اندك از دست ندهيد و هر كس به آنچه كه خداوند فرستاده است حكم نكند آنان هستند گروه كافران » « و به دنبال آنان عيسى بن مريم را فرستاديم كه در مقابل خود تورات را تصديق مىكرد و انجيل را به او داديم هدايت و نور در آن بود و تصديق مىكرد آنچه را كه از تورات و هدايت و موعظه براى مردم پرهيزكار در مقابل خود داشت » « و براى تو فرستادم كتاب را بر مبناى حق كه آن چه را از كتب آسمانى پيش رو داشت تصديق مىكند و پيرو آن است . پس ميان آنان به آنچه كه خداوند فرستاده است حكم كن و از هواهاى آنان كه بر خلاف حق فرستاده شده به تو است پيروى مكن . » سپس ما با كمال وضوح مىبينيم كه دين ابراهيمى كه براى همه امتهاى جهانى است در كتاب تورات چند بار تصريح شده است از آن جمله : « خداوند به ابراهيم گفت : از سرزمين و خويشاوندان پدرت به سوى زمينى كه به تو نشان خواهم داد حركت كن و [ هجرت كن 
  ] تا من تو را يك امت عظيم قرار بدهم و تو را مبارك و نام تو را با عظمت بسازم و تو خود بركت شوى و\r\n","description":"","footnote":"","page_name":" 86 ","page_number":89},
  {"content":"\r\nمن كسانى را كه تو را مبارك بدانند ، مبارك مىگردانم و كسى را كه به تو لعنت كند ، لعنت مىكنم و همهء مردم روى زمين به وسيلهء تو مبارك خواهند گشت « [ تورات سفر تكوين اصحاح دوازدهم 
  ] و در مورد دوم از تورات چنين آمده است : » و خداوند به ابراهيم پس از جدا شدن قوم لوط از او ، چنين گفت : چشمت را باز كن و از آن محل كه هستى به طرف شمال و جنوب و شرق و غرب نگاه كن ، زيرا همهء زمينى را كه تو مىبينى به تو و نسل تو خواهم داد و من نسل تو را به قدر خاك زمين قرار خواهم داد تا آنجا كه اگر كسى بتواند دانه‌هاى خاك زمين را بشمارد ، نسل تو قابل شمارش خواهد بود . برخيز در طول و عرض زمين حركت كن ، زيرا آن را به تو عطا خواهم كرد . [ التكوين اصحاح سيزدهم . 
  ] اما كتاب عهد جديد ( انجيل ) چنين مىگويد : « من به شما مىگويم مردم فراوانى از مشارق و مغارب مىآيند و به ابراهيم در ملكوت آسمانها تكيه مىكنند » [ انجيل متى اصحاح هشتم 
  ] « پولس بارها گفته است : ختنه كردن انسانها را فرزند ابراهيم نمىنمايد ، بلكه فرزندان او كسانى هستند كه با قدمهاى ايمان حركت مىكنند . و ابراهيم پدر همهء ما است و خداوند او را پدر امتهاى فراوانى قرار داده است . [ ابراهيم - ابو الانبياء - عباس محمود العقاد ، ص 85 
  ] .\r\n\r\nبحث دوم\r\nپيش از ورود به تحقيق وحدت دين جهانى ابراهيم ( ع ) چند مقدمهء مختصر را براى توضيح مقصود خود در اين مقاله كه در كشور سوئيس در كنفرانس اسلام و مسيحيت مطرح كرده‌ايم متذكر مىشويم :\r\n\r\nمقدمهء يكم\r\n- منظور ما از وحدت جهانى دين ابراهيمى ، آن نيست كه همهء مؤمنين اهل كتاب دست از مذهب خاص خود بردارند تا در يك دين جهانى ابراهيمى شركت\r\n","description":"","footnote":"","page_name":" 87 ","page_number":90},
  {"content":"\r\nنمايند ، نه هرگز ، بلكه مىگوييم : هر امتى دين خود را دارد و به عقايد و تكاليف آن ، پايبند خواهد بود . مسلمان ، مسلمان است ، مسيحى ، مسيحى است ، و يهود ، يهودى است . و هدف و منظور ما از اين دين جهانى اين است كه همهء ما ابراهيميان در اعتقاد به اصول مشتركى كه ما بين ما مورد قبول است متحد شويم . كليات اين اصول عبارتند از : اعتقاد به خدا و صفات كماليهء او و به معاد و ابديت و فرشتگان و تكاليف الهى ( عبادات و امثال آن ، هر كسى بر مبناى دين خود ) و اخلاق فاضلهء اعلى و مانند آنها در مسير خود به سوى جاذبيت كمال اعلى .\r\n\r\nمقدمهء دوم\r\n- مقصود از اين كنفرانس و امثال آن چيزى نيست ، جز همان هدفى كه متذكر شديم ( اقدام جدى به محقق ساختن وحدت عالى براى اهل كتاب در اين دين ابراهيمى . ) اگر چه رسيدن به نتايج مطلوب در راه اين هدف به صرف انرژيهاى فكرى و تحريك احساسهاى وجدانى فراوانى و به اطاعات گسترده و عميق پيرامون اديان الهى ابراهيمى نيازمند است و همچنين احتياج به بررسى نصوص اصلى در متون كتابهاى مقدس و فعاليتهاى متنوع پيرامون مسائل مربوط دارد .\r\nطبيعى است كه چنين تحقيقى در يك زمان كوتاه و عده اى از كنگره‌ها و كنفرانسها به دست نمىآيد ، بلكه به صرف وقت نسبتا طولانى نيازمند است تا بتوانند به نتايج واقعى قطعى برسد .\r\n\r\nمقدمهء سوم\r\n- مقصود از اين كنفرانس و امثال آن ، اين نيست كه يك بيانيه يا قطعنامهء رسمى براى صلح صادر كنيم كه اديان ابراهيمى بوسيلهء آن ، تمام شدن جنگهاى صليبى را ميان مسلمانان و مسيحيان اعلان نماييم ، چنان كه بعضى از مردم گمان مىكنند . و ميان معتقدان به يك عدّه اصول و عقائد تكاليف الهى و اخلاقى انسانى عالى كه مستند به امور مزبوره ( خدا و معاد و . . . ) بوده باشد جنگى وجود ندارد ، تا ما يك قطعنامه براى\r\n","description":"","footnote":"","page_name":" 88 ","page_number":91},
  {"content":"\r\nقطع جنگ و آغاز صلح صادر نماييم ، نه به عنوان جنگهاى صليبى و نه با عنوان ديگر موضوعات ، زيرا اديان ابراهيمى جهانى همهء انسانها را برادر يكديگر مىداند و ميان آنان هيچ خصومت و كينه و عداوتى وجود ندارد . آنچه كه موجب دشمنى و كينه توزى و عداوت ميان بشر است مستند به عواملى است كه ما نمونه اى از آنها را در اينجا متذكر مىشويم : 1 - خود خواهى افراطى كه انسان را از برادرانش جدا مىكند و آن دو را مانند دو دشمن خونخوار روياروى هم قرار دهد ، اين صفت پليد معلول دورى از خدا است كه اساسىترين عامل وحدت انسانها است .\r\n2 - نژاد پرستى است كه مىتواند آتش خصومت را ميان گروههاى بشر شعله ور بسازد .\r\n3 - قدرت پرستى و سلطه جويى بر ديگر انسانها كه ناشى از هدف ديدن خويشتن و وسيله ديدن ديگران مىباشد .\r\n4 - جهل به ارزشهاى عالى انسانى .\r\n5 - جهل به حقيقت دين و هدفها و علل آن ، بنا بر اين ، جنگهايى كه دود از دودمان بشر در مىآورد ، امور مزبور بوده است كه براى توجيه خويشتن ، به دفاع از دين و حق و عدالت تمسك مىكند . او با اين حركت نابخردانه خود به بهانه دين و حق و عدالت همين حقايق را نابود مىسازد و با توجه به اين حقيقت است كه ما مىتوانيم به خطاى بعضى از مورخين جنگهاى صليبى آگاه شويم كه گمان كرده‌اند يگانه علت جنگهاى صليبى انگيزه‌هاى دينى بوده است حقيقت اين است كه زعماء و فرماندهان آن جنگها توانسته بودند دين را بهانه نموده و يكى از فجيعترين آدمكشىها را كه سه يا چهار قرن طول كشيده و خون بيگناهان را به زمين ريخته و موجب ناگواريها و مصيبتها گشته\r\n","description":"","footnote":"","page_name":" 89 ","page_number":92},
  {"content":"\r\nاست به راه بيندازند . - ( 1 )  آنچه كه امروزه براى ما واجب است اينست كه يك بيانيّه يا قطعنامه رسمى در بارهء وحدت كلمه ما اهل كتاب پيرامون ابراهيم و دين جهانى او صادر كنيم كه همهء ما در آن مشترك مىباشيم .\r\n\r\nبحث سوم\r\nاز مهمترين مسائلى كه در موضوع اين كنفرانس بايد مورد تحقيق قرار بگيرد . منابع و مأخذى است كه بتواند دين ابراهيمى را براى ما ارائه بدهد . اين منابع و مأخذ بر دو نوع است : نوع اول - كتب مقدسه اى است كه اهل كتاب به آنها ايمان دارد و در عقايد و تكاليف و اخلاق به آنها استناد مىنمايد . نوع دوم - فطرت پاك و عقل خالص و منزه از آلودگيهاى اوهام و تخيلات است .\r\nنوع اول - كتب مقدسه و آنها عبارتند از : قرآن و انجيل و تورات . بديهى است كه در اين كتابها يك عدّه اصول و قضايايى صريح به عنوان عقايد و تكاليف و حقوق و اخلاقيات دين ابراهيم وارد نشده است . بلكه ما در آن كتب حقايق مزبوره را از قضايا يا صفات مستند به ابراهيم عليه السلام استخراج خواهيم كرد ، زيرا هر صفت اختيارى براى انسان از اعمال و گفتارها و انديشه‌هاى اختيارى او حاصل مىگردد ، مانند علم ، عدالت ، مديريت و اخلاق فاضله و امثال آنها .\r\nو اين اعمال و اقوال و افكار يا به تكاليف و احكام صادره از خداوند سبحان بوسيلهء وحى مستند مىگردد و يا به آنچه كه وجدان صاف و آگاه به حقايق عالى حيات حكم\r\n","description":"","footnote":" ( 1 ) . مراجعه به 1 - جهاد مسلمانان در جنگهاى صليبى آقاى دكتر فائد حماد . 2 - داستان تمدن ويل دورانت . 3 - عصر ايمان و جنگهاى صليبى و علل و آثار آن ، آقاى عبد اللَّه ناصرى طاهرى . 4 - تاريخ آلبر ماله و جول ايزاك . 5 - جنگهاى صليبى در نظر شرقىها ، آقاى انيس معلوف . ","page_name":" 90 ","page_number":93},
  {"content":"\r\nمىكند متكى مىباشد . اما آن قضاياى شخصى و صفات خصوصى حضرت ابراهيم ( ع ) كه در كتب مقدس آمده مانند مأموريت الهى او براى ذبح فرزندش إسماعيل يا اسحق ( ع ) و صفت نبوت و مانند اين امور كه از حيطهء اختيار آدمى خارج است .\r\nاينك نخست مىپردازيم به آن صفات عالى ابراهيمى كه در قرآن آمده است : 1 - صدق در حدّ اعلى در سخن و كردار و انديشه [ مريم ، آيهء 41 
  ] 2 - پيروزى مطلق در آزمايشهاى شديد [ البقرة ، آيهء 124 
  ] 3 - تطهير خانهء خدا و آماده ساختن آن براى عبادت [ البقرة ، آيهء 125 
  ] 4 - اشتياق كامل به امنيت و صلح و معيشت زيبا براى مردم [ البقرة ، آيهء 126 
  ] 5 - بازگشت ( توبه ) به خدا [ البقرة ، آيهء 128 
  ] 6 - اعتقاد به اسلام ( دين فطرت ) [ البقرة ، آيهء 128 و 131 و 132 
  ] 7 - آموزش عبادت و تكاليف الهى [ البقرة ، آيهء 128 
  ] 8 - اشتياق به بعثت رسولان براى تلاوت آيات خداوندى و تعليم كتاب و حكمت به 
  ] فرزندانش ( همهء مردم ) و تزكيهء آنان [ البقرة ، آيهء 129 
  ] 9 - تشويق و ترغيب براى تحصيل رشد و كمال و نهى از رويگردان شدن از كمال كه 
  ] مقتضاى دين ابراهيم است [ البقرة ، آيهء 130 
  ] 10 - پيروى از دين حنيف كه مقتضاى فطرت و رنگرزى اصل انسانى است [ البقرة ، آيهء 135 و 138 و آل عمران ، آيهء 67 
  ] 11 - اعتقاد به توحيد [ البقرة ، آيهء 135 و 138 و آل عمران ، آيهء 64 
  ] 12 - دوستى اصيل كه ناشى از تقرب به خدا بوسيلهء اعتقادات سالم و اعمال صالح است [ النساء ، آيهء 125 
  ] 13 - اعلان مخالفت با مشركين [ الانعام ، آيهء 74 و التوبه ، آيهء 114 
  ]\r\n","description":"","footnote":"","page_name":" 91 ","page_number":94},
  {"content":"\r\n14 - بينايى به ملكوت آسمانها و زمين [ الانعام ، آيه 75 
  ] 15 - رسيدن به درجهء يقين ( به خدا و به حقايق غيبى ) [ الانعام ، آيهء 75 
  ] 16 - اهميت دادن به عقل و استدلال براى اثبات حق [ الانعام ، آيهء 76 الى 79 
  ] 17 - مراعات ادب و احترام در بحث و احتجاج [ الانعام ، آيهء 76 الى 79 
  ] 18 - ارائه امنترين راه براى اعتقادات [ الانعام ، آيهء 80 الى 83 
  ] 19 - اخلاص در همهء عبادات براى خداوند متعال [ الانعام ، آيهء 162 
  ] 20 - توجيه زندگى و مرگ تنها براى خدا [ الانعام ، آيهء 126 
  ] 21 - صبر و بردبارى [ التوبه ، آيهء 114 
  ] 22 - مناجات با خدا [ التوبه ، آيهء 114 
  ] 23 - رحم و محبت براى مردم [ ابراهيم ، آيهء 36 
  ] 24 - شريعت آسان و بدون مشقت [ الحج ، آيهء 78 
  ] 25 - اسناد آفرينش و هدايت و اطعام و سيراب كردن و شفاء و ميراندن و زنده كردن به خداوند ( اين اسناد مربوط به قانون عام « لا حول و لا قوة الا باللَّه » مىباشد ) [ الشعراء ، آيهء 78 الى 81 
  ] 26 - حاكميت از طرف خداوند متعال [ الشعراء ، آيهء 78 الى 81 
  ] 27 - توكل به خدا [ الممتحنه ، آيهء 4 
  ] 28 - اعتقاد به اين كه سرنوشت همهء انسانها به سوى خدا است [ الممتحنه ، آيهء 4 
  ] 29 - رشد و كمال از طرف خداوند [ الانبياء ، آيهء 51 
  ]\r\n\r\nصفات حضرت ابراهيم ( ع ) از ديدگاه تورات\r\nدر كتاب تورات صفاتى به حضرت ابراهيم ( ع ) نسبت داده شده است كه كشف از\r\n","description":"","footnote":"","page_name":" 92 ","page_number":95},
  {"content":"\r\nوصول آن حضرت به عاليترين درجات رشد و كمال انسانى مىنمايد . نمونه اى از آن صفات بدين قرار است :\r\n1 - ابراهيم به تنهايى يك امت عظيم الهى است . [ التورات ، التكوين ، اصحاح دوازدهم 1 - 3 
  ] كه اين صفت را در قرآن مجيد نيز مشاهده مىكنيم : « ابراهيم به تنهايى يك امت مطيع خداوندى و رستگار مىباشد » [ النحل ، آيهء 123 
  ]\r\n2 - خداوند ابراهيم را مبارك و عطا كنندهء بركت قرار داده است [ التورات ، التكوين ، اصحاح دوازدهم 1 - 3 
  ]\r\n3 - خداوند همهء مردم روى زمين را بوسيلهء ابراهيم ( ع ) بركت داده است [ التورات ، التكوين ، اصحاح دوازدهم 1 - 3 
  ]\r\n4 - دين ابراهيم روى زمين را از شمال تا جنوب و از شرق تا غرب فرا خواهد گرفت [ التورات ، التكوين اصحاح ، دوازدهم 1 - 3 
  ]\r\n5 - خداوند به ابراهيم ظاهر شد و ابراهيم او را ديد [ التورات ، التكوين ، اصحاح هفدهم - 1 
  ]\r\n6 - ابراهيم به رشد و كمال رسيده است [ التورات ، التكوين ، اصحاح دوازدهم 2 
  ]\r\n7 - خداوند عهد نبوت و امامت بر همهء مردم را به ابراهيم عطا نموده است .\r\n[ التورات ، التكوين ، اصحاح دوازدهم 6 
  ] - ( 1 ) \r\n\r\nعهد جديد ( انجيل ) - سخن در بارهء حضرت ابراهيم ( ع ) در انجيل در بيش از\r\n","description":"","footnote":" ( 1 ) . اين مقام عظيم براى ابراهيم ( ع ) در قرآن در سورهء بقره آيهء 124 چنين آمده است : در آن هنگام كه خداى ابراهيم ، ابراهيم را با يك عده كلمات ( اعمال ) آزمايش نمود و آن حضرت از عهدهء آن آزمايشات برآمد ، خداوند فرمود : من تو را امام ( پيشوا ) براى همهء مردم قرار دادم ابراهيم گفت : آيا از نسل من هم به پيشوايى مىرسند خداوند فرمود پيمان پيشوايى [ كه من مقرر مىدارم 
  ] به ستمكاران نمىرسد . ","page_name":" 93 ","page_number":96},
  {"content":"\r\nسى مورد آمده است . در اين موارد تمجيد و تعظيم براى آن حضرت فراوان ذكر شده است ، مانند :\r\n1 - اين كه او پدر همهء امتها است .\r\n2 - او خليل الله ( دوست خاص ) خدا است .\r\n3 - امت او زمين را به ارث مىبرند .\r\nاگر ما در آنچه در قرآن و انجيل و تورات آمده است دقت كنيم ، خواهيم ديد كه اين كتب مقدس در اين كه او پدر همهء ما اهل كتاب است ، اتفاق دارند . و اگر ما به دين اين پيامبر بزرگ كه از طرف خدا آمده است ايمان بياوريم ، در دين جهانى ابراهيمى كه دين فطرت و وجدان صاف و عقل سليم است ، هماهنگ خواهيم گشت .\r\nو ما امروز اعتراف مىكنيم كه ما در ابتداى راهى هستيم كه خداوند متعال با حركت در اين راه همهء ما را در يك مجتمع براى رسيدن به وحدت عالى دينى يارى خواهد كرد . و ما نبايد از مشكلاتى كه در سپرى كردن اين راه به حقيقت وجود دارد هراسى به خود راه بدهيم ، زيرا راهى كه ما را به حيات سعادتمندانه خواهد رساند از مهمترين وظايف ما است . مخصوصا در تفسير كتب مقدس و توجيه محتويات آنها به استنباط دين ابراهيمى جهانى كه بدون آن ، نمىتوانيم به نتايج مطلوب خود برسيم . همه ما در برداشتن اين گام سازنده به خدا توكل مىكنيم .\r\n\r\nپاسخ به مطلبى كه يكى از شخصيتهاى بزرگ سوئيس در كنفرانس اظهار كرد : « مسيحيون از اسلام مىترسند . »\r\nدر روز دوم كنفرانس اسلام و مسيحيت ، شهردار شهر بيل بن كه كنفرانس در آنجا تشكيل شده بود ، با كمال صراحت ، صحبت از ترس برادران مسيحى از مسلمانان را به ميان آورد .\r\n","description":"","footnote":"","page_name":" 94 ","page_number":97},
  {"content":"\r\nاين جانب چنين پاسخ دادم : هيچ علتى براى ترس برادران مسيحى از مسلمانان و براى ترس مسلمانان از مسيحيون وجود ندارد ، زيرا اين دو گروه با داشتن عقائدى مشترك در بارهء خدا و ابديت و اصول اخلاقى عالى ، برادران يكديگرند ، و براى ترس ، هيچ انگيزه اى وجود ندارد و به همين جهت بوده است كه مردم اين دو دين در طول قرون و اعصار با يكديگر همزيستى سالمى داشته‌اند ، مگر در دوران جنگهاى صليبى كه آن هم معلول دين نبوده است ، چنان كه از تحليل دقيق تاريخ به دست مىآيد . آنچه كه به عنوان عامل ترس بايد محسوب شود سلطه گريهاى فرهنگى و اقتصادى و امثال اين امور است كه به انگيزگى به دست آوردن تسلط بر ديگران ، همزيستى مسالمتآميز را مختل مىسازد و ما آنچه را كه در اثناء اين كنفرانس مشاهده نموديم تفاهم و تسالم و احساس وصول اعضاء به يكى از آرمانهاى اصيل خود مىباشد .\r\nمتأسفانه آنچه كه موجب اضطراب و نگرانى حال و آينده است ، عمليات راديوها و تلويزيونها و ديگر رسانه‌هاى گروهى است كه حقايق و واقعيت جوامع اسلامى را مشوش و منحرف مىسازند .\r\nمىدانيد ترس از چيست ما بايد از جهل بترسيم همان گونه كه در حكمت اسلامى و مسيحيت آمده است ، جهل درد بزرگى است . متنبى مىگويد :\r\n\r\nلكلّ داء دواء يستطبّ به\r\nإلَّا لجهالة أعيت من يداويها\r\n\r\nجهل حجاب ضخيمى است كه نمىگذارد از ماهيت و مختصات يكديگر مطلع شويم و بديهى است كه مشتركات ما مسلمانان و همچنين در كتب مقدسه و فلسفه‌هاى مثبت بيش از آن است كه ما با وجود آنها از همزيستى دينى و فرهنگى و اقتصادى ناتوان بمانيم .\r\nو من معتقدم اگر ما مسلمانان و مسيحيان در اين برهه حساس از تاريخ كه با كمال\r\n","description":"","footnote":"","page_name":" 95 ","page_number":98},
  {"content":"\r\nصفا و اميد دور هم جمع شده‌ايم نتوانيم به جهت بردگى در مقابل سلطه جويىها و ثروت بازيها ، موفق به تفاهم براى « وحدت معقول » شويم ، قطعى است كه قرنهاى آينده اين ناتوانى ما را از آماده كردن واجبترين وسيلهء حيات سالم نبخشيده و ما را همان گونه ملامت خواهند كرد كه ما پديدهء بردگى را در دورانهاى قديم ملامت مىكنيم كه از برخوردارى از بديهىترين عامل زندگى شايسته كه آزادى است ناتوان بوده‌اند .\r\nآيا گمان مىبريد ما براى اثبات بردارى دينى به عنوان پيروان حضرت ابراهيم ( ع ) به بيش از آنچه كه در كتب مقدس ما آمده است ، نيازمنديم همهء ما فرزندان ابراهيم خليل عليه السلام در دين الهى هستيم كه قرآن آن را دين فطرت ناميده است . ما واجب مىدانيم از برگذار كنندگان اين كنفرانس مخصوصا از استاد يوهان گالتن رئيس محترم كنفرانس تشكر كنيم كه حقايق فراوانى را با دقت عالى مطرح نمودند .\r\n7 ، 11 - ذلك القرآن فاستنطقوه و لن ينطق و لكن أخبركم عنه : ألا أنّ فيه علم ما يأتي ، و الحديث عن الماضى و دواء دائكم و نظم ما بينكم . ( آن است قرآن ، او را به سخن گفتن وادار كنيد و هرگز [ با شما 
  ] سخن نخواهد گفت ، ولى من براى شما از قرآن خبر مىدهم : آگاه باشيد در اين كتاب الهى است هر آنچه كه خواهد آمد و حديث هر آنچه كه گذشته است و دواء درد شما و نظم آنچه كه در ميان شما است و [ بايد باشد 
  ] )\r\n\r\nاين قرآن با شما سخنى نخواهد گفت\r\nاين جمله سه احتمال دارد :\r\n\r\nاحتمال يكم\r\nاين كه ظاهر اين كتاب مدون ، نقوش كلماتى است كه دلالت آنها\r\n","description":"","footnote":"","page_name":" 96 ","page_number":99},
  {"content":"\r\nبر معانى خود قرار دادى است . به همين جهت ، و با توجه به همين معنا است كه گفته مىشود : قرآن قطعى الصدور و ظنّى الدلاله است . يعنى اين كه قرآن از خدا به پيامبرش وحى شده است ، قطعى است ، ولى دلالتش به معانى مقصوده ظنى است . البته بدان جهت كه اكثر آيات ، محكمات ، و داراى ظهور قابل استناد است . لذا اين احتمال صحيح نيست .\r\n\r\nاحتمال دوم\r\nهمان است كه مرحوم محقق هاشمى خويى بيان نموده است : « فهم قرآن از خود قرآن امكان پذير نيست ، زيرا قرآن مشتمل محكم و متشابه و ناسخ و منسوخ و ظاهر و باطن و تنزيل و تأويل و . . . است » ، لذا فهم قرآن نيازمند تفسير و تأويل است كه كار هر كس نيست ، به همين جهت پشت سر جملات فرمود : « و لكن من از قرآن به شما خبر مىدهم . »\r\n\r\nاحتمال سوم\r\nفهم همهء حقائق قرآنى به طور يكايك آيات و مجموع آنها از ديدگاه موضوعى و اسرار نهفته در آيات ، از عهدهء انسانهاى معمولى بر نمىآيد و بايد پيامبر اكرم ( ص ) و ائمه معصومين عليهم السلام آن را به عهده بگيرند . و ظن قوى اين است ، بلكه مىتوان از روى يقين گفت كه روايت بسيار معروف از رسول خدا ( ص ) : انى تارك فيكم الثقلين كتاب اللَّه و عترتى . . . » ( 1 )  ( من در ميان شما دو امانت بزرگ مىگذارم و مىروم : كتاب خدا و عترت من . ) يعنى همان گونه كه عترت پيامبر بدون قرآن ، مأموريت الهى خود را نمىتوانند بطور كامل انجام بدهند ، كتاب خدا ( قرآن ) هم بدون تفسير و تأويل و تبيين ظاهر و باطن آن به وسيلهء عترت كه راسخون در علم هستند ، امكان ناپذير است . - ( 2 ) \r\n","description":"","footnote":" ( 1 ) . عمدة عيون صحاح الاخبار - ابن البطريق - شمس الدين يحيى ، فصل 11 ، ص 113 .  ( 2 ) . براى بررسى مقدارى از تفسير سخنان امير المؤمنين ( ع ) پيرامون قرآن مراجعه فرماييد به : ج 2 از ص 206 تا ص 222 ، ج 3 ص 64 ، ج 4 ص 234 و 235 ، ج 4 از ص 253 تا 255 و از ص 261 تا ص 271 ، ج 13 از ص 13 تا 18 ، ج 14 از ص 115 تا ص 117 و از ص 129 . تا ص 132 . ","page_name":" 97 ","page_number":100},
  {"content":"\r\n8 ، 11 - ألا أنّ فيه علم ما يأتي و الحديث عن الماضى و دواء دائكم و نظم ما بينكم . ( آگاه باشيد در اين كتاب الهى است علم هر آنچه كه خواهد آمد و حديث هر آنچه كه گذشته است و دواء درد شما و نظم آنچه كه در ميان شما بايد باشد . )\r\n\r\nاين قرآن علم آنچه را كه از آينده مىرسد و آنچه كه در گذشته روى داده است در بر دارد .\r\nدر قرآن كريم مقدارى از رويدادهاى آينده را مانند سرنوشت مغلوبيت و غالبيت روم را صراحتا بيان فرموده است . و حوادث و وقايع ديگر به دو نوع است : 1 - به وسيلهء آياتى آمده است كه ظواهر معمولى قرآن آنها را ، بطور واضح بيان ننموده ، ولى راسخون در علم ، از بطون آن آيات ، توانايى استخراج آنها را دارند ، چنان كه در بعضى از موارد مشاهده شده است . 2 - مىتوان گفت : « در آيات قرآنى ، اصول كليه اى به عنوان سنن الهى آمده است كه چنان كه سرگذشت بشرى در بردارد ، همان گونه آيندهء آن را هم بيان مىكند ، نهايت امر ، تطبيق آنها بر حوادث آينده و گذشته به اضافه تجارب ، به يك نورانيت درونى و استشهام ملكوتى نيازمند است .\r\n\r\nدواى دردها و نظم لازم در زندگى اجتماعى در قرآن\r\nدواى دردهاى نفسانى و روانى كه زندگى بشريت را تباه مىسازد ، در قرآن كريم است .\r\nحدس زده شده است كه كتابهايى كه به وسيلهء بشر تأليف شده است تاكنون بيش از پنج ميليارد مجلد ضبط و كشف و نگهدارى مىشود . قطعى است كه صدها ميليون از اين\r\n","description":"","footnote":"","page_name":" 98 ","page_number":101},
  {"content":"\r\nمجلدات در بارهء علوم انسانى است و ما به قدر متيقن به ده ميليون مجلد در بارهء علوم انسانى بسنده مىكنيم . و از اين ده ميليون ، يك ميليون مجلد را در بارهء علوم مذهبى و اخلاقى و ديگر امور وابسته به دردها و دواها ( بايستگىها و شايستگىهاى بشرى ) در نظر مىگيريم . و هر مجلد را به طور معمولى سيصد صفحه به حساب مىآوريم . مجموع صفحات نوشته شده در بارهء دردهاى بشرى و دواهاى آنها ، مىشود سيصد ميليون صفحه و از اين سيصد ميليون ، دويست و نود و نه ميليون مجلد را به عنوان تمثيلات و حكايات و مطالب اضافى منها مىكنيم . در نتيجه ما يك ميليون صفحه در بارهء دردها و دواهاى بشرى مربوط به تشخيص و نسخه درمان آنها را در اختيار داريم بالاتر از اين همه واقعيات ، كه با توانايىهاى گوناگون انسانها به وجود آمده است ، كتب آسمانى را در نظر مىگيريم كه حقائق اصلى و نهائى دردها و دواها را با واضحترين بيانات مطرح نموده است . با اين حال ، آن كدامين درد است كه نمىگذارد انسانها دردها و درمانهاى خود را در اين تشخيص نامه‌ها و نسخه‌ها بفهمد و به يك زندگى سالم توفيق يابد مىگويند كاش ، يك كتاب هم در بارهء پيدا كردن اين درد كه مانع اصلى پيدا كردن دردها و درمانهاى خويشتن است ، تأليف مىشد . مىگوييم : قطعى است كه اين كتاب به وسيلهء كتابهاى آسمانى و آن دسته از صاحبنظران وارسته از آلودگىها كه آنها را براى مردم تفسير و تفهيم نموده‌اند ، تأليف و در اختيار آنان گذاشته شده است . اين درد عبارت است از خود خواهى تعديل نيافته كه هر لحظه با شرنگ جانگزاى جهل مركب آبيارى مىگردد . براى مبارزه با اين درد ، يك دوا وجود دارد كه بدون آن كارى از دست هيچ كس ساخته نيست . اين دوا عبارت است از اراده كه تا در درون آدمى به وجود نيايد و نفس از خواب برنخيزد ، محال است بيمارى مزبور از بين برود\r\n","description":"","footnote":"","page_name":" 99 ","page_number":102},
  {"content":"\r\n\r\nزندگى بدون نظم مساوى زندگى بىقانون و اصل است كه مساوى بىهويتى زندگى است\r\nامير المؤمنين عليه السلام در چند مورد ديگر ، پديدهء نظم را كه اساس زندگى قابل تفسير است ، متذكر شده است از آن جمله : أوصيكما و جميع ولدى و من بلغه كتابى بتقوى اللَّه و نظم أمركم ( 1 )  ( من شما را و همهء فرزندانم و هر كسى را كه اين نوشتهء من به او برسد ، توصيه مىكنم به تقواى خداوند و نظم امورشان )\r\n2 . فأنّهم أن تممّوا على فيالة هذا لرّاى انقطع نظام المسلمين ( 2 )  [ آنان كه با زمامدارى من مخالفت مىكنند من صبر خواهم كرد مادامى كه از مختل شدن اجتماع شما نترسم 
  ] ( زيرا اگر آنان به اين رأى بىپايه اصرار بورزند و آن را پيش ببرند نظم زندگى مسلمانان گسيخته خواهد گشت )\r\n3 . و أعظم ما افترض [ اللَّه 
  ] سبحانه من تلك الحقوق حقّ الوالى على الرّعيّة و حقّ الرّعية على الوالى . فريضة اللَّه سبحانه لكلّ على كلّ فجعلها نظاما لافتهم و عزّا لدينهم\r\n( و بزرگترين واجبى را كه خداوند سبحان از آن حقوق مقرر فرموده است ، حق زمامدار بر رعيت و حق رعيت بر زمامدار است . اين يك تكليف واجب است كه خدا براى هر يك از طرفين در بارهء ديگرى قرار داده است . خداوند اين تكليف الزامى را نظامى براى اجتماع هماهنگ و عزت دين آنان مقرر فرموده است . ) روشنترين و محكمترين دليل بر ضرورت نظم در زندگى ، قانونمندى همهء اجزاء كوچك و بزرگ جهان هستى است كه زندگى آدمى هم يكى از آنها است . كسى كه انتظار دارد مىتوان زندگى را بدون نظم سپرى كرد ، در حقيقت منكر قانون حاكم بر هستى بوده و هيچ چيز را شرط هيچ چيز نمىداند اين همان كورى است كه با وجود\r\n","description":"","footnote":" ( 1 ) . نامهء 47 .  ( 2 ) . خطبهء 167 . ","page_name":" 100 ","page_number":103},
  {"content":"\r\nآن ، امكان ديدن و دانستن هيچ چيزى وجود ندارد . به جرئت مىتوان گفت : نيرومندترين عامل تخريب زندگى [ چه فردى و چه اجتماعى 
  ] همين بىاعتنايى به نظم است كه معلول جهل يا بىاعتنايى به قانونمندى حيات است كه جزئى بسيار با اهميت از كيهان منظم و قانونمند است . ما در اين مبحث حياتى ، دو مسئلهء مهم را مورد بررسى قرار مىدهيم : مسئلهء يكم . علل نتايج بىنظمى در زندگى .\r\nمسئلهء دوم . علل و نتايج نظم در زندگى .\r\n\r\nمسئلهء يكم - علل و نتايج بىنظمى در زندگى\r\nتعريف نظم ، نظم عبارتست از قرار گرفتن يا قرار دادن هر يك از اجزاء و پديده‌هاى يك مجموعه در جايگاه قانونى طبيعى يا قراردادى خود .\r\nنوعى از بىنظمى در زندگى ، ناشى از جهل و يا غفلت از ضرورت نظم و معناى بسيار با اهميت آن مىباشد . مانند جهل و يا غفلت انسان در بارهء خويشتن و اهميت شناخت آن كه زيانبارترين زندگى را نصيب انسان مىسازد . اين گونه اشخاص به اضافهء اين كه در يك پوچى مهلك بسر مىبرند ، به اندازهء ارتباطاتى كه با ديگر افراد جامعه دارند ، آنان را نيز در معرض ورود اختلالات زندگى قرار مىدهند . به قول ابو العتاهية :\r\n\r\nلن يصلح النّاس و أنت فاسد\r\nهيهات ما أبعد ما تكابد\r\n\r\n( مادامى كه تو فاسدى هرگز مردم موفق به صلاح نخواهند گشت [ اگر چنين خيالى در سر دارى 
  ] كوشش بسيار بيهوده اى براى يك امر ناشدنى انجام مىدهى ) و به قول ديگر :\r\n","description":"","footnote":"","page_name":" 101 ","page_number":104},
  {"content":"\r\n\r\nچو از قومى يكى بىدانش كرد\r\nنه كه را منزلت ماند نه مه را\r\nنمىبينى كه گاوى در علفخوار\r\nبيالايد همه گاوان ده را\r\n\r\nوجود چنين فردى در يك جامعه مانند گرداب مهلك ناآگاهى است براى قوانين و مردم آن جامعه .\r\nاما علل و نتايج مشروح بىنظمى در زندگى با فرض آگاهى به معناى نظم و ضرورت آن در مجتمع :\r\n\r\n1 - بىاعتنائى به اصول و قوانين\r\nكه احساس ضرورت آنها در جهان درونى و برونى ، يكى از دريافتهاى اصيل و بديهى « من انسانى » است . چنين شخصى با بىاعتنائى مزبور ، دريافت اصيل خود را زير پا مىگذارد و در نتيجه « من » يا شخصيت خود را از بين مىبرد .\r\n\r\n2 - خود خواهى و خود بزرگ بينى\r\nكه آدمى با اين بيمارى ، خود را فوق « آن چنان كه هست مىپندارد » اين علت بر دو قسم است :\r\n\r\nقسم يكم\r\n- خود خواهى معمولى است كه متأسفانه اكثريت قريب به اتفاق مردم جوامع ، در برابر اين بيمارى با شكست فاحشى به زانو در مىآيند .\r\n\r\nقسم دوم\r\n- خود خواهى افراطى كه انسان به جهت اين بيمارى ، خود را هدف و ديگران را وسيله تلقى مىكند و خود را محور اساسى جهان و انسان مىداند . لازمهء ضرورى و بديهى اين بيمارى زير پا گذاشتن هر گونه نظم و قانون است كه براى او از ديدگاه ماهيت خويشتن و جامعه مطرح گردد . انسان در هر دو قسم خود خواهى كه هر گونه نظم و قانون را زير پا مىگذارد ، مهمترين قانون را كه مىشكند تعديل خود خواهى است ، او با شكست در مقابل مراعات اين قانون ، مست و ناآگاه و ديوانه وار زندگى مىكند ، اگر چه\r\n","description":"","footnote":"","page_name":" 102 ","page_number":105},
  {"content":"\r\nنابسامانىهاى زندگى اجتماعى و سياسى و فرهنگى جامعه اى كه در آن بسر مىبرد ، پوشش بر مستىها و ناآگاهىها و ديوانگىهاى چنين شخصى يا چنين اشخاصى بيندازد\r\n\r\n3 - نابسامانىها و ناهنجاريهاى حيات اجتماعى\r\nاين علت ناشى از خود فرد نيست بلكه مربوط به اختلالات زندگى اجتماعى است كه در حالات تحولات و انقلابات فراوان اتفاق مىافتد ، و ممكن است در حالات اعتدال زندگى اجتماعى انسانى باشد معتقد و ملتزم به نظم و قانون . متأسفانه برخى از جوامع اسلامى كه دين آنها بيش از همه اديان و مكاتب ديگر جوامع به مراعات نظم و قانون اصرار مىورزد ، از زيانهاى بىنظمى ، رنج مىبرد .\r\n\r\n4 - تقدّم روابط بر ضوابط\r\nبا از كار افتادن نظم ، در زندگى ، ضوابط و مقررات اصالت و استحكام خود را از دست مىدهند و از هر شخصى ، هر كارى خواسته مىشود . با يك تملق و چاپلوسى و با احساس خويشاوندى و روابط سود و زيان كارها به جريان مىافتد .\r\nدر چنين وضعى ، براى رسيدن به هدف ، هر گونه دل به دست آوردن از رشوت بازيها گرفته تا زير بار ذلت رفتن رواج پيدا مىكند و بدين ترتيب در جامعه همهء اصول و قوانين و همهء قوانين بىاصل و ثبات گشته و شناور مىباشند ، تا موج انگيزه‌هاى روابط چه بخواهد\r\n\r\n5 - اختلالات در ارزشها\r\nدر حكومت بىنظمى ، فرمانروايان اصلى عبارتست از تشخّص شخصيتها ، مهارت در فرصتيابىها . روانشناسى اشخاصى كه مورد بهره بردارى قرار مىگيرند . كارى كه از دست يك سلام گفتن و دست بر سينه ايستادن به موقع بر مىآيد ، از عهدهء هيچ اصل و قانون حيات بخش بر نمىآيد . پستترين افراد مىتواند خود را شريفترين افراد قلمداد كند و بالعكس شريفترين افراد تحت الشعاع نقشه كشىهاى\r\n","description":"","footnote":"","page_name":" 103 ","page_number":106},
  {"content":"\r\nماهرانه رو به صفتان قرار مىگيرد . روشنترين حق ، جمال زيباى خود را به سرعت از دست مىدهد . تاريكترين باطل مىتواند سرنوشتساز انسان يا انسانها تلقى گردد\r\n\r\n6 - تلف شدن بيهوده وقتها\r\nدر آن هنگام كه بىنظمى در يك جامعه حاكم مىشود ، چه وقتهاى گرانبها كه تلف مىشود . گاهى اين نوع بىنظمى بقدرى فراوان و شيوع پيدا مىكند كه قبح و وقاحت تلف كردن بيهودهء وقت و آتش زدن لحظات عمر از بين مىرود و لازمهء چنين خسارت ، نابودى عظمت خود زندگى است .\r\n\r\n7 - ابهام انگيز بودن چهرهء جهان هستى\r\nدر آن هنگام كه اصول و قوانين اداره كنندهء حيات فردى و اجتماعى ، هويت و اصالت خود را براى يك فرد يا جامعه اى از دست داد ، به جهت ارتباطى كه حقائق جهان هستى چه بطور مستقيم و چه بوسيله قوانين قراردادى با منشاء همين اصول و قوانين دارند ، ثبات و اصالت و هويت خود را از دست مىدهند .\r\n\r\n8 - بر هم خوردن وسائل و هدفها\r\nيكى از نتايج زشت بىنظمى بر هم خوردن قانون وسيله و هدف مىباشد ، بعنوان مثال : با اولويت دادن به تعميم قدرت و سلطه مطلقه بر جامعه ، بر مسائل اخلاقى و مذهبى و ديگر ارزشهاى اصيل انسانى كه زندگى بدون آنها پوچ و بىمعنى است ، هدف اصلى حيات وسيله اى براى سياست قرار مىگيرد ( روش ماكياولى ) در صورتى كه سياست بعنوان يك وسيلهء ضرورى براى تحقق بخشيدن به حيات معنى دار و رو به هدف اعلا است .\r\n\r\n9 - غلبه شك و بلا تكليفى در زندگى فردى و اجتماعى\r\nبا حاكميت بىنظمى در يك جامعه ، وظائف و حقوق حالت قاطعيت خود را از دست مىدهند ، انگيزهء عمل به وظائف و ايفاى حقوق توانايى عمل ، از تأثير مىافتند ، محالها به ممكنها و ممكنها به\r\n","description":"","footnote":"","page_name":" 104 ","page_number":107},
  {"content":"\r\nمحالها ، موقتها به دائمىها و دائمىها به موقتها و اصيلها به فرعىها و فرعىها به اصيلها مبدل مىگردد آرى ، معجزه بىنظمىها بيش از اينها است ، مثلا : هست را نيست و نيست را هست مىنمايد\r\n\r\n10 - از بين رفتن توانايى براى خلاقيتهاى مفيد\r\nبا نظر به ضرورت تقيد به شرايط خاص توفيق يافتن براى خلاقيتها ، 1 - علاقه و عشق به تنظيم مقدمات وصول به دهليز ابداع و اكتشاف . 2 - تلاش مرتب در مسير تجربه‌ها . 3 - آگاهى به نظم قوانين و اصول مربوط به علل و شرايط حقيقتى كه تكاپو و تلاش براى كشف آن صورت مىگيرد و بهره بردارى صحيح از آنها ، براى وصول به ابداع و اكتشاف ضرورىتر از آن است كه نيازى به اثبات داشته باشد ، اگر چه لحظاتى در مسير تجارب و تفكرات براى اكتشافات مىگذرد كه شهود و حتى حالتى شبيه به بىطرفى بودن همهء معلوماتى كه انسان مكتشف را به آستانهء كشف و ابداع رهنمون شده است . وارد جريان مىگردد ، ولى اين شهودها و حالات پديده هايى مخصوص هستند كه براى اكتشاف و ابداع لزوم دارند لذا اگر هم همان شهودها و حالات براى كسى كه در جريان تلاشها و تجربه‌هاى ممتد و متنوع براى اكتشاف و ابداع آن حقيقت معين نيستند دست بدهند ، موفق به كشف و الهام و ابداع نمىگردند .\r\n\r\nمسئلهء دوم - علل و نتائج نظم در زندگى\r\nبا بررسى و انديشهء لازم و كافى در علل و نتائج ده گانهء بىنظمى در زندگى ، براى فهم علل و نتائج نظم در زندگى ملاحظهء اضداد [ يا نقائض 
  ] آنها كافى به نظر مىرسد . يعنى با توجه به ضد [ يا نقيض 
  ] بىاعتنايى به اصول و قوانين ، كه عبارتست از اعتناء و اهتمام به اصول و قوانين ، ضرورت و ارزش والاى مراعات نظم در زندگى به خوبى روشن\r\n","description":"","footnote":"","page_name":" 105 ","page_number":108},
  {"content":"\r\nمىگردد . و با توجه به ضد [ يا نقيض 
  ] خود خواهى و خود بزرگ بينى ، كه عبارتست از تعديل خود خواهى ، لزوم بايستى و عظمت شايستگى نظم در زندگى واضح مىگردد و بدين ترتيب شمارهء امتيازات و علل ضرورى زندگى با نظم به ( 15 ) بالغ مىگردد .\r\nحال مىپردازيم به منطق واقع گرايانه و امتيازات حياتى زندگى با نظم :\r\n\r\n1 - تفاوت زندگى بىفلسفه و بىهدف با مراعات نظم ، با زندگى با فلسفه و با هدف ولى بىنظم\r\nبياييد در اين مسئلهء شگفت انگيز [ در ظاهر 
  ] كه از واقعيت كامل برخوردار است قدرى بينديشيم .\r\nامروزه جوامع فراوانى را مىبينيم كه از مردم آنها به استثناى عدّهء معدودى از صاحبنظران و فرزانگان آنها در بارهء فلسفه و هدف زندگى بپرسيم ، يا هيچ چيزى در بارهء آن نمىدانند و يا موضوعاتى را پيش مىكشند كه به هيچ وجه پاسخ واقعى سؤال نمىباشد و اگر هم مفاهيمى را مطرح كنند كه تا حدودى نزديك به فلسفه و هدف زندگى مىباشد ، اگر از آنان دليل مطالبه كنيم ، توانايى ارائه دليل و بحث و كاوش در موضوع را ندارند . با اين حال تقيد مردم آن جوامع به نظم و قانونگرايى ، چنان مفهومى به زندگى آنان داده است كه گويى : آنان هر لحظه در خود هدف زندگى غوطه ورند .\r\nانديشه‌ها و تخيلات آنان در بارهء كيفيت زندگى كه به وجود آورده‌اند ، شكوفا گشته ، و رضايت و انبساط درونى براى همان زندگى كه براى آن ، هيچ فلسفه و هدف عالى تصور نكرده‌اند ، دارا مىباشند . در صورتى كه جوامعى ديگر وجود دارند كه با داشتن فلسفه و هدف عالى براى اين زندگى دنيوى [ كه مقتضاى مكتب دينى آنان مىباشد 
  ] به جهت فقدان نظم و قانونگذارى ، گويى در يك پوچى ممّتد به نام زندگى بسر مىبرند ، زيرا همان گونه كه از علل و نتائج دهگانه زندگى بىنظم مشاهده كرديم و از علل و نتائج زندگى با نظم در اين مسئلهء دوم خواهيم ديد ، هويت حيات بدون نظم فاقد جوهر است .\r\n","description":"","footnote":"","page_name":" 106 ","page_number":109},
  {"content":"\r\n\r\n2 - احساس نظم در عالم هستى و لزوم آن در زندگانى فردى و اجتماعى هم ريشهء درونى دارد و هم ريشهء برونى\r\nريشهء درونى نظم همان است كه موجب سعى و تلاش دانشمندان و متفكران براى پيدا كردن اصول و قوانين حاكم بر جهان بوده و اين همه پيشرفت علمى و صنعتى را نصيب بشريت ساخته است . حتّى عده اى از فيلسوفان را چه در شرق و چه در غرب وادار كرده است كه بگويند : ريشهء مطلوبيت آهنگهاى موزون چه بوسيلهء اعضاى طبيعى انسانها مانند حنجره و دهان و زبان و لبها و چه بوسيلهء ابزار و آلات موسيقى در اشتياق ذاتى ما به نظم است . اين نظريه را از نويسندگان اخوان الصفاء و خلان الوفاء از شرقىها و فلسفهء هگل از غربىها مىتوان استفاده كرد .\r\n\r\n3 - ريشهء عظمت احساس تكليف و انجام آن\r\nكه بايد گفت : بعد از اعتقادات فطرى مانند توحيد و نبوت و معاد و امامت و صفات كماليهء خداوندى ، حيات بخشترين احساس است ، از عظمت نظم بايد جستجو كرد ، زيرا ارواح بزرگ و مغزهاى تكامل يافته به خوبى دريافته‌اند كه تكليف معلولى است كه قانون علت آن است و قانون معلولى است كه نظم علت آن است و نظم معلولى است كه هويت كارگاه هستى آن را اقتضاء مىكند .\r\n\r\n4 - يكى از مهمترين نتايج حيات با نظم ، هماهنگى فعاليتها و باز تابهاى درونى در برابر تموجات گوناگون درون و انگيزه‌ها و علل جهان عينى برونى است\r\nانسان مقيد به نظم ، بدان جهت كه زندگى خود را بر مبناى اصل و قانون انتخاب و آن را سپرى مىكند ، لذا هرگز اضطراب و نگرانى سراغش را نمىگيرد . او به جهت آشنايى با واقعيات جاريه در ارتباط با او ، با محاسبهء احتمال بروز پديده‌هاى مخالف ، هرگز با حوادثى خلاف انتظار روياروى نمىگردد و مىداند -\r\n\r\nيا ز سيلاب حوادث رو نبايد تافتن\r\nيا نبايد خانه در صحراى امكان ساختن\r\n\r\n","description":"","footnote":"","page_name":" 107 ","page_number":110},
  {"content":"\r\n\r\nنداند به جز ذات پروردگار\r\nكه فردا چه بازى كند روزگار\r\n\r\nاين انسان آگاه بدان جهت كه آمادهء رويارويى با رويدادهاى غير منتظره و محاسبه نشده است ، لذا با توجه به قانون « قدرت شرط تكليف است » دست و پاى خود را گم نمىكند و به مقدار توانايى خود ، نظم موقعيت را بوجود مىآورد .\r\n\r\n5 - آنچه كه در بررسىهاى امتيازات نظم و زشتىهاى بىنظمى در زندگى ، از نظرها دور مىماند ، جنبهء زيبايى خود نظم و زشتى بىنظمى است\r\nدر گذشته ، در گفتگو با بعضى از رياضيدانان عاليمقام ، اين صحبت پيش آمد كه آنان در عمليات رياضى كه منظمترين فعاليتهاى مغزى در بارهء واقعيات مسائل رياضى مىباشند ، نوعى زيبايى معقول احساس مىكنند كه كاملا قابل توصيف نيست . كسانى كه در تعريف زيبايى به اين حقيقت معتقدند كه زيبايى نمودى است نگارين و شفاف كه بر روى نظم عالى ( كمال ) كشيده است ، جنبهء زيبايى نظم را به خوبى مىپذيرند .\r\n\r\nآيا مراعات نظم مطلق در زندگى با آزادى ناسازگار است\r\nبا توجه به هويت نظم در جهان عينى و كارهاى انسانى كه همهء ادراكات و انديشه و پيش بينى و اراده و تصميم او را وابستهء زنجير علل و معلولات و وسائل و اهداف رويدادها و فعاليتهاى جبرى و شبه جبرى مىنمايد ، آدمى را در اسارت « بايد » ها و « نبايد » ها در مىآورد . اين تو هم اگر چه از جهت گرفتارى انسان به تعاقب و حلقه‌هاى زنجيرى امور زندگى در صورت نظم محض صحيح به نظر مىرسد ، ولى ضرورت نظم در زندگى چنان كه در مبحث قبلى اثبات شد ، از يك طرف ، و اشتياق ذاتى انسان به آزادى [ البته مسئولانه 
  ] مخصوصا علاقهء فراوان او به زندگى در جهانى كه ديوارهاى آهنين قوانين طبيعت و قراردادها ، ديدگاه او را تاريك نكند ، از طرف ديگر ، تضادى را\r\n","description":"","footnote":"","page_name":" 108 ","page_number":111},
  {"content":"\r\nبوجود مىآورد ، بايد براى مرتفع ساختن اين تضاد راه و چاره اى صحيح انديشيد . براى اين اقدام حياتى ، مديريتهاى اجتماعى بايد دو كار بسيار اساسى را انجام بدهند : 1 - شناخت و تشخيص قدرت مغزى و روانى انسانها در برابر فعاليتهاى درونى و برونى فيزيكى براى تعيين مقدار كار عضلانى و مغزى بحسب زمان و كيفيت و كميّت ، از طرف متخصصان عادل تعيين شود . تا احساس آزادى و استقلال هويت شخصيت در حلقه‌هاى زنجيرى امور زندگى به شكل پيچ و مهرهء زندگى ماشينى ، خود را از دست ندهد ، آن گاه نوبت سياستمداران دلسوز و مخلص جامعه مىرسد كه برنامهء زندگى مردم جامعهء خود را با نظر به انسان محورى به ترتيب بالا تنظيم نموده و به اجراء در آورند . 2 - مقامات تعليم و تربيت و فرهنگ به طور كلى براى تقويت شخصيت انسانها ، دست به كار جدى شوند و نخست اثبات كنند كه همان گونه كه بشر از آغاز زندگى با قدرت شخصيت و توانايىهاى مغزى خود همهء موانع طبيعت را كه مانعيت آنها به طور قانونى از پيشرفت بشر جلوگيرى مىنمود ، و با اين حال ، او با قانون ارادهء قوى همهء آنها را تسليم خود كرده و به حركت پيشروى خود ادامه داده است ، به همان گونه به حركت منظم با اشراف و قدرت شخصيت به زندگى خود ادامه بدهد . ملاحظه مىشود كه به اين ترتيب بشر مىتواند هم آزادى معقول و مسؤولانه خود را حفظ كند و هم با نظم منطقى ، تلاشهاى خود را به ثمر برساند و تنها با اين دو راه است كه آدميان مىتوانند نظم زندگى را حتى در خشنترين كيفيت ماشينى آن ، مراعات نموده و كليد آن را به دست داشته باشند نه اين كه كليد هويت و شخصيت و اراده و آزادى و ارزشهاى خود را به بهانهء نظم به دست ماشين ناآگاه و بىاختيار بسپارند\r\n","description":"","footnote":"","page_name":" 109 ","page_number":112},
  {"content":"\r\n\r\nدولة بنى اميّه\r\n12 ، 25 - و منها فعند ذلك لا يبقى بيت مدر و لا و بر ألَّا و أدخله الظلمة ترحة و أولجوا فيه نقمة ، فيومئذ لا يبقى فى السّماء عاذر ، و لا فى الارض ناصر . اصفيتم بالامر غير أهله و أوردتموه غير مورده ، و سينتقم اللَّه ممّن ظلم ، مأكلا ، بمأكل و مشربا بمشرب ، من مطاعم العلقم و مشارب الصّبر و المقر ، و لباس شعار الخوف ، و دثار السّيف . و أنّما هم مطايا الخطيئات و زوامل الاثام .\r\nفأقسم ثمّ أقسم ، لتنخمنّها أمّيه من بعدى كما تلفظ النّخامة ، ثمّ لا تذوقها و لا تطعم بطعمها أبدا ما كرّ الجديدان ( از جملهء اين خطبه است : « آن موقع خانه اى نمىماند مگر اين كه ستمكاران [ بنى اميه 
  ] اندوهى در آن نشانند و كينه و بدبختى و تيره روزى بدان وارد كنند ، در چنان روزگارى براى آنان نه عذر آورنده اى در آسمان مىماند و نه ياورى در زمين .\r\nشما كسى يا [ كسانى 
  ] را براى امر زمامدارى برگزيديد كه شايستهء آن نبودند و اين امر مهم را به آن چشمه سارى كه از آن او [ يا آنان 
  ] نبود كشيديد . زود باشد كه خداوند از كسى كه ظلم كرده است انتقام بكشد - در بارهء آن خوراك و آشاميدنى كه براى خود اختصاص داده است ، به وسيلهء خوراكى تلخ و شرنگزا و آشاميدنى چون صبر زهر آگين و با لباس باطنى خوف و وحشت و با لباس شمشير كه از اوست . آل اميّه مركبهايى هستند كه بار گناهان مىكشند و شترانى كه توشهء معاصى حمل مىكنند . سوگند مىخورم ، بار ديگر سوگند مىخورم - بنى اميه همانند خلط سينه كه بيرون مىاندازند ، خلافت را بيرون خواهند انداخت ، سپس هرگز آن را نخواهند چشيد و طعمش را نخواهند يافت مادامى كه شب و روز پى در پى هم خواهند آمد . ) در يك كلمه ، در دوران بنى اميه -\r\n","description":"","footnote":"","page_name":" 110 ","page_number":113},
  {"content":"\r\n\r\nترك ساقى گشت و در ده كس نماند\r\nگرگ ماند و گوسفند و تركمان\r\n\r\n- ( 1 )  براى بررسى موقعيت بنى اميه در اسلام و نتيجه كارهاى آنان مراجعه فرماييد به : ج 11 - ص 18 تا ص 192 و ص 210 تا ص 214 و ج 14 - ص 132 تا ص 136 و ج 16 ص 306 تا ص 314 و ج 18 - ص 211 تا ص 213 و ص 216 و ج 19 - ص 81 و 82 .\r\n","description":"","footnote":" ( 1 ) . ديوان شمس ، مولوى قافيهء دال . ","page_name":" 111 ","page_number":114},
  {"content":"\r\n\r\n159 متن خطبه صد و پنجاه و نهم\r\n\r\nو من خطبة له عليه السّلام يبيّن فيها حسن معاملته لرعيّته\r\nو لقد أحسنت جواركم ، و أحطت بجهدي من ورائكم . و أعتقتكم من ربق الذّلّ ، و حلق الضّيم ، شكرا منّي للبرّ القليل و إطراقا عمّا أدركه البصر ، و شهده البدن ، من المنكر الكثير\r\n\r\nترجمهء خطبهء صد و پنجاه و نهم\r\nامير المؤمنين ( ع ) در اين خطبه نيكى ارتباط زمامدارى خود را با مردم جامعهء خود توضيح مىدهد من به طور قطع در همسايگى با شما بهترين ارتباطات را برگزيدممانند چوپان دلسوز 
  ] به دنبال شما افتاده تمام كوششم را [ براى اصلاح حال و سعادت دنيوى و اخروى شما 
  ] به كار انداختمو شما را از زنجيرهاى ذلت و از حلقه‌هاى ظلم آزاد كردماين تلاش و تكاپو [ به اضافهء احساس برين تكليف خداوندى 
  ] براى سپاسگذارى در برابر نيكويى اندك بود كه از شما مشاهده نمودمدر حالى كه چشم پوشى كردم از آن منكرات فراوان شما كه چشم آن را ديده و بدن با آن تماس داشته است\r\n","description":"","footnote":"","page_name":" 112 ","page_number":115},
  {"content":"\r\n\r\nتفسير عمومى خطبهء صد و پنجاه و نهم\r\n\r\nعلت آن همه عدالت و نيكويىها كه امير المؤمنين ( ع ) در بارهء مردم تحت زمامدارى خود ، انجام داده است\r\nعلت اصلى آن همه خدمات و نيكىها و رفتار دادگرانه و عفو و اغماض از ظلمهايى كه در بارهء شخص خود صورت مىگرفت ، در اين جملهء مبارك نهفته است كه مىفرمود : و ليس أمرى و أمركم واحدا إنّى أريدكم للَّه و أنتم تريدوننى لأنفسكم - ( 1 )  ( امر وضع من با شما يكى نيست ، من شما را براى خدا مىخواهم و شما مرا براى خودتان ) لذا هرگز ما در يك مسير و براى يك هدف حركت نمىكنيم . و اين كه در اين كلام مختصر مىفرمايد ( براى سپاسگزارى به نيكويى اندكى است كه از شما در كمك به مديريت من در ادارهء زندگى اجتماعى صورت گرفته است . ) در حقيقت براى تشويق آنها و تفهيم اين اصل است كه يكى از وظائف زمامداران ، قدردانى از شهروندان است در صورتى كه در امور\r\n","description":"","footnote":" ( 1 ) . خطبهء 136 . ","page_name":" 113 ","page_number":116},
  {"content":"\r\nخير سياسى آنان را يارى كنند .\r\nامير المؤمنين عليه السلام در خطبهء 182 مىفرمايد : « اى مردم ، من آن مواعظ و پندهايى را در ميان شما منتشر كردم كه پيامبران به وسيله آنها امّتهاى خود را ارشاد كرده‌اند . و براى شما ادا كردم آنچه را جانشينان آن پيشوايان الهى به انسانهاى بعد از زندگى خود ادا نموده‌اند و با اين تازيانه سازنده شما را تأديب و تربيت كردم ، ولى تأدب نپذيرفتيد و با آن نواهى كه شما را از آلودگىها نجات مىداد ، شما را به جلو راندم ، به حركت [ در راه حيات معقول 
  ] راه نيافتاديد . شما را به خدا ، آيا پيشوايى غير از من انتظار داريد كه جادّه را براى شما هموار سازد و شما را به راه راست ارشاد نمايد من به جهت ناتوانىها كه در شما ديده‌ام در بارهء شما چشم پوشىها كرده‌ام اگر اى مردم بخاطر بياوريد ، در آن هنگام كه شما خواستيد با من بيعت كنيد . با كمال صراحت بشما گفتم : دعونى و التمسوا غيرى . . . ( مرا رها كنيد و كسى ديگر را براى اين كار پيدا كنيد ) من عدالت خواهم كرد . من از سياست بازىهاى معمولى كه هيچ قضيهء دينى و اخلاقى در برابر آن ، توانايى مقاومت ندارد ، متنفرم . من انسان را مىشناسم و با آن خدايى كه اين انسان را آفريده است نيايشها و تعلَّمها دارم و لذا من مىدانم دواى دردهاى بشرى اين سياست بازىها و اين تخدير سازيها بنام فرهنگ پردازيها نيست .\r\nبه همين جهت نهايت كوشش و تلاش را براى هموار كردن طريق سعادت زير پاى شما صرف كردم و مىدانيد كه من در اجراى دادگرى ، هيچ فرقى ميان دوست و دشمنم نگذاشتم ، ولى آن ناتوانىها كه در شما وجود دارد نتوانستم همهء آن عدالت و نظم و اصلاحى كه در ابعاد گوناگون وجود شما در نظر داشتم ، اجرا بدارم ، شما خيلى\r\n","description":"","footnote":"","page_name":" 114 ","page_number":117},
  {"content":"\r\nزود شكن ، ضعيف ، شتابزده هستيد ، شما از آن گروه مردمانيد كارى انجام نداده توقع نتيجه داريد بهر حال ، اين پديده‌هاى روانى شما بود كه باعث شد من در بارهء شما چشم پوشىها داشته باشم . اين است پاسخ آن عده از مردم ساده لوح كه گمان مىكنند : امير المؤمنين علىّ بن ابي طالب عليه السلام توانايى كشور دارى را مانند ديگران نداشت اين يك توهم ناشى از سطح نگرى است . او در نهايت توانايى بر اصلاح انسانها به عنوان هدف از كشور دارى و مديريت جامعه ، دست اندر كار شده بود . اين ناتوانى مردم آن جامعهء بد آموخته بود كه نتوانست از اين نماينده رسالت كلى الهى بهره مند گردد .\r\n","description":"","footnote":"","page_name":" 115 ","page_number":118},
  {"content":"\r\n\r\n160 متن خطبه صد و شصتم\r\n\r\nو من خطبة له عليه السّلام عظمة اللَّه\r\nأمره قضاء و حكمة ، و رضاه أمان و رحمة ، يقضي بعلم ، و يعفو بحلم .\r\nحمد اللَّه\r\nاللَّهمّ لك الحمد على ما تأخذ و تعطي ، و على ما تعافي و تبتلي ، حمدا يكون أرضى الحمد لك ، و أحبّ الحمد إليك ، و أفضل الحمد عندك .\r\nحمدا يملأ ما خلقت ، و يبلغ ما أردت . حمدا لا يحجب عنك ، و لا يقصر دونك .\r\nحمدا لا ينقطع عدده ، و لا يفنى مدده . فلسنا نعلم كنه عظمتك ، إلَّا أنّا نعلم أنّك « حيّ قيّوم ، لا تأخذك سنة و لا نوم » . لم ينته إليك نظر ، و لم يدركك بصر . أدركت الأبصار ، و أحصيت الأعمال ، و أخذت « بالنّواصي و الأقدام . » و ما الَّذي نرى من خلقك ، و نعجب له من قدرتك ، و نصفه من عظيم سلطانك ، و ما تغيّب عنّا منه ، و قصرت أبصارنا عنه ، و انتهت عقولنا دونه ، و حالت ستور الغيوب بيننا و بينه أعظم ، فمن فرّغ قلبه ، و أعمل فكره ، ليعلم كيف أقمت عرشك ، و كيف ذرأت خلقك ، و كيف علَّقت في الهواء\r\n","description":"","footnote":"","page_name":" 116 ","page_number":119},
  {"content":"\r\nسماواتك ، و كيف مددت على مور الماء أرضك ، رجع طرفه حسيرا ، و عقله مبهورا ، و سمعه و الها ، و فكره حائرا .\r\nكيف يكون الرّجاء منها : يدّعي بزعمه أنّه يرجو اللَّه ، كذب و العظيم ما باله لا يتبيّن رجاؤه في عمله فكلّ من رجا عرف رجاؤه في عمله . و كلّ رجاء - إلَّا رجاء اللَّه تعالى - فإنّه مدخول و كلّ خوف محقّق ، إلَّا خوف اللَّه فإنّه معلول . يرجو اللَّه في الكبير ، و يرجو العباد في الصّغير ، فيعطي العبد ما لا يعطي الرّبّ فما بال اللَّه جلّ ثناؤه يقصّر به عمّا يصنع به لعباده أ تخاف أن تكون في رجائك له كاذبا أو تكون لا تراه للرّجاء موضعا و كذلك إن هو خاف عبدا من عبيده ، أعطاه من خوفه ما لا يعطي ربّه ، فجعل خوفه من العباد نقدا ، و خوفه من خالقه ضمارا و وعدا و كذلك من عظمت الدّنيا في عينه ، و كبر موقعها من قلبه ، أثرها على اللَّه تعالى ، فانقطع إليها ، و صار عبدا لها .\r\n\r\nرسول اللَّه\r\nو لقد كان في رسول اللَّه - صلَّى اللَّه عليه و آله - كاف لك في الأسوة ، و دليل لك على ذمّ الدّنيا و عيبها ، و كثرة مخازيها و مساويها ، إذ قبضت عنه أطرافها ، و وطَّئت لغيره أكنافها ، و فطم عن رضاعها ، و زوي عن زخارفها ،\r\n\r\nموسى\r\nو إن شئت ثنّيت بموسى كليم اللَّه - صلَّى اللَّه عليه و سلَّم - حيث يقول : * ( « رَبِّ إِنِّي لِما أَنْزَلْتَ إِلَيَّ مِنْ خَيْرٍ فَقِيرٌ . » ) * و اللَّه ، ما سأله إلَّا خبزا يأكله ، لأنّه كان يأكل بقلة الأرض ، و لقد كانت خضرة البقل ترى من شفيف صفاق بطنه ، لهزاله و تشذّب لحمه .\r\n","description":"","footnote":"","page_name":" 117 ","page_number":120},
  {"content":"\r\n\r\nداود\r\nو إن شعت ثلَّثت بداوود - صلَّى اللَّه عليه و آله و سلم - صاحب المزامير و قارئ أهل الجنّة ، فلقد كان يعمل سفائف الخوص بيده و يقول لجلسائه : أيّكم يكفيني بيعها و يأكل قرص الشّعير من ثمنها .\r\n\r\nعيسى\r\nو إن شئت قلت فى عيسى بن مريم عليه السّلام ، فلقد كان يتوسّد الحجر ، و يلبس الخشن ، و يأكل الجشب ، و كان إدامه الجوع ، و سراجه باللَّيل القمر ، و ظلاله في الشّتاء مشارق الأرض و مغاربها ، و فاكهته و ريحانه ما تنبت الأرض للبهائم : و لم تكن له زوجة تفتنه ، و لا ولد يحزنه ، و لا مال يلفته ، و لا طمع يذلَّه ، دابّته رجلاه ، و خادمه يداه\r\n\r\nالرسول الاعظم\r\nفتأسّ بنبيّك الأطيب الأطهر - صلَّى اللَّه عليه و آله فاءنّ فيه أسوة لمن تأسّى ، و عزاء لمن تعزّى . و أحبّ العباد إلى اللَّه المتأسّي بنبيّه ، و المقتصّ لأثره ، قضم الدّنيا قضما و لم يعرها طرفا أهضم أهل الدّنيا كشحا ، و أخمصهم من الدّنيا بطنا ، عرضت عليه الدّنيا فأبى أن يقبلها ، و علم أن اللَّه سبحانه أبغض شيئا فأبغضه ، و حقّر شيئا فحقّره ، و صغّر شيئا فصغّره . و لو لم يكن فينا إلَّا حبّنا ما أبغض اللَّه و رسوله ، و تعظيمنا ما صغّر اللَّه و رسوله ، لكفى به شقاقا للَّه ، و محادّة عن أمر اللَّه . و لقد كان - صلَّى اللَّه عليه و آله و سلَّم - يأكل على الأرض ، و يجلس جلسة العبد ، و يخصف بيده نعله ، و يرقع بيده ثوبه ، و يركب الحمار العاري ، و يردف خلفه ، و يكون السّتر على باب بيته فتكون فيه التّصاوير فيقول : « يا فلانة - لإحدى أزواجه - غيّبيه عنّى ، فإنّي إذا نظرت إليه ذكرت الدّنيا و\r\n","description":"","footnote":"","page_name":" 118 ","page_number":121},
  {"content":"\r\nزخارفها . « فأعرض عن الدّنيا بقلبه ، و أمات ذكرها من نفسه ، و أحبّ أن تغيب زينتها عن عينه ، لكيلا يتّخذ منها رياشا ، و لا يعتقدها قرارا ، و لا يرجوا فيها مقاما ، فأخرجها من النّفس ، و أشخصها عن القلب ، و غيّبها عن البصر . و كذلك من أبغض شيئا أبغض أن ينظر إليه ، و أن يذكر عنده .\r\nو لقد كان في رسول اللَّه - صلَّى اللَّه عليه و آله - ما يدلَّك على مساوىء الدّنيا و عيوبها : إذ جاع فيها مع خاصّته ، و زويت عنه زخارفها مع عظيم زلفته . فلينظر ناظر بعقله : أكرم اللَّه محمّدا بذلك أم أهانه فإن قال : أهانه ، فقد كذب - و اللَّه العظيم - بالافك العظيم ، و إنّ قال : أكرمه ، فليعلم أنّ اللَّه قد أهان غيره حيث بسط الدّنيا له ، و زواها عن أقرب النّاس منه . فتأسّى متأسّ بنبيّه و اقتصّ أثره ، و ولج مولجه ، و إلَّا فلا يأمن الهلكة ، فإنّ اللَّه جعل محمّدا - صلَّى اللَّه عليه و آله - علما للسّاعة ، و مبشّرا بالجنّة ، و منذرا بالعقوبة . خرج من الدّنيا خميصا ، و ورد الاخرة سليما . لم يضع حجرا على حجر ، حتّى مضى لسبيله ، و أجاب داعي ربّه . فما أعظم منّة اللَّه عندنا حين أنعم علينا به سلفا نتّبعه ، و قائدا نطأ عقبه و اللَّه لقد رقعت مدرعتي هذه حتّى استحييت من راقعها و لقد قال لي قائل : ألَّا تنبذها عنك فقلت : اغرب عنّي ، فعند الصّباح يحمد القوم السّرى\r\n","description":"","footnote":"","page_name":" 119 ","page_number":122},
  {"content":"\r\n\r\nترجمه خطبهء صد و شصتم\r\nعظمت خداوندى ( فرمان او بر مبناى قضا و حكمت است و رضاى او موجب امان و رحمت حكم او بر مبناى علم است و منشأ عفو او حلم\r\n\r\nحمد خداوندى\r\nخداوندا ، سپاس مر ترا است ، بر هر چه كه بگيرى و عنايت فرمايى و در برابر هر بهبودى و ابتلايى [ كه به بندگانت روا مىدارى 
  ] سپاسى كه رضايتبخشترين و محبوبترين حمد براى تو و بدترين حمد نزد تو باشد سپاسى كه همهء كائنات ترا پر كند و به آنچه كه تو خواسته اى برسد حمدى كه از تو پوشيده نشود و از مقام ربوبىات كوتاه نيايد سپاسى كه عدد آن پايان نپذيرد و امتداد و افزايشش فانى نگردد خداوندا ، ما حقيقت عظمت ترا نمىدانيم و لكن اين قدر مىدانيم كه توئى داراى حيات [ حقيقى 
  ] و قائم به ذات و بر پا دارنده كائنات ، نه خوابى سبك ترا گيرد و نه خوابى سنگين هيچ نظرى\r\n","description":"","footnote":"","page_name":" 120 ","page_number":123},
  {"content":"\r\n[ انديشه اى 
  ] راه به تو ندارد و هيچ بينايى ترا در نمىيابد توئى كه ديدگان مرا مىبينى و اعمال را شمارش مىكنى و تويى كه پيشانىها [ يا موى پيشانىها ى گردنكشان و پاهاى آنانرا گرفته اى چيست آنچه را از مخلوقاتت كه ما مىبينيم و از قدرت تو در بارهء آن در شگفتى فرو مىرويم و عظمت سلطه و توانايى ترا توصيف مىنماييم در حالى كه آن حقائقى كه از ما پوشيده و ديدگان ما از ديدن آن كوتاه است و عقول ما به آن نرسيده ، متوقف مىگردد و پرده‌هاى غيب كه ميان ما و آنها است با عظمتتر است پس هر كس دل از همه چيز خالى بدارد و انديشه بجريان بياندازد تا بداند كه عرش خود را چگونه بر پا داشتى و مخلوقاتت را چگونه آفريدى و آسمانهايت را در فضا چگونه معلَّق نگه داشتى و چگونه زمينت را بر موج آب گسترده اى ، با چشم خيره و عقل سرگشته و گوش واله و فكر حيرت زده باز پس مىگردد .\r\nاميد چگونه مىشود از جملهء اين خطبه است : [ آن فرو رفته در غفلت 
  ] با گمان بىاساس خود ادّعا مىكند ، اميدوار به خدا است . سوگند به خداوند بزرگ ، او دروغ مىگويد [ اگر چنان است كه ادعا مىكند 
  ] چرا اميد او در عملش نمودار نيست زيرا هر كس كه اميدوار باشد ، اميد او در عملش شناخته مىشود و هر اميدى بجز اميد به خداوند متعال ، آلوده و هر ترسى غير از ترس از خداوند بىاساس است ، مگر خوف از خدا كه حق است و داراى عامل واقعى است خدا را در امور بزرگ اميدوار مىگردد و بندگان او را در امور كوچك . هيبت و اهميتى كه به بنده مىدهد ، به خدا منظور نمىدارد چه علتى دارد كه خداوند ( كه بزرگ است سپاس او ) مورد كوتاهى واقع گردد در حالى كه در بارهء بندگانش آن كوتاهى روا ديده نمىشود آيا مىترسى در اميدى كه براى او ادّعا مىكنى\r\n","description":"","footnote":"","page_name":" 121 ","page_number":124},
  {"content":"\r\nدروغگو باشى يا خدا را براى اميد بستن سزاوار نمىبينى و بدينسان اگر از يكى از بندگان خدا بترسد ، براى دفع خوف خود چاره مىجويد ولى در برابر خوف از خدا بىاعتنائى مىورزد بدين ترتيب ترس از بندگان را نقد تلقى مىكند و خوف از خدا را وعده اى كه اميدى براى وفا به آن نيست و چنين است وضع كسى كه دنيا در چشمانش بزرگ جلوه كند و موقعيت آن در دلش با عظمت گردد دنيا را بر خدا مقدم مىدارد و رو به آن مىآورد و كمر بندگى آن را به ميان مىبندد\r\n\r\nرسول خدا ( ص )\r\nزندگى رسول خدا صلَّى اللَّه عليه و آله و سلم جهت پيروى ، براى تو كفايت مىكند و با دقت در حيات آن برگزيدهء خداوندى دليل براى نكوهش عيوب و زشتى و فراوانى رسوايىها و بديهاى آن وجود دارد كه گسترهء پهناور براى زمين براى آن وجود مقدس در نور ديده شد و جوانب آن براى ديگران صاف و هموار گشت رسول خدا ( ص ) از شيرخوارى از زمين بريده شد و از زر و زيورهاى آن بر كنار گشت .\r\n\r\nموسى ( ع )\r\nو اگر بخواهى دومين مثل ، موسى كليم الله ( ص ) را بياورم آن گاه كه عرض كرد : « خداوندا ، به آن خيرى كه براى من فرستادى محتاجم سوگند به خدا ، او از خدا جز نانى كه بخورد ، چيزى سؤال نكرده بود زيرا آن حضرت از سبزى زمين مىخورد تا آنجا كه رنگ سبزى به جهت لاغرى بدن و نازكى پوست آن ديده مىشد .\r\n","description":"","footnote":"","page_name":" 122 ","page_number":125},
  {"content":"\r\n\r\nداود ( ع )\r\nو اگر بخواهى سومين مثل داود ( ع ) صاحب مزامير و قارى بهشتيان را بياورم كه با دست خود زنبيل از برگهاى خرما مىبافت سپس به همنشينانش مىگفت : كيست كه فروش اينها ( زنبيلها ) را به عهده بگيرد آن حضرت از قيمت بافته‌هاى خود نان جو مىخورد .\r\n\r\nعيسى ( ع )\r\nو اگر بخواهى در بارهء عيسى بن مريم عليه السلام به تو بگويم آن حضرت از سنگ بالش براى خود داشت و لباس خشن مىپوشيد و غذاى ناگوار تناول مىفرمود و خورشت نان او گرسنگى و چراغ شبانگاهى او مهتاب و سايبانش در زمستان مشرق و مغرب زمين ميوه و ريحانش گياهانى بود كه زمين براى چهار پايان مىرويانيد براى او همسرى نبود كه وسيلهء تشويش خاطر او شود و فرزندى نبود كه اندوهگينش سازد و مالى نبود كه او را به خود مشغول بدارد طمعى در چيزى نداشت كه او را پست و خوار گرداند مركبش پاهايش بود ، خدمتكار او دستهايش .\r\n\r\nرسول اعظم ( ص )\r\nپيروى كن از پيامبرت كه پاك و پاكيزه تر از همهء مخلوقات خدا بود براى هر كس كه بخواهد پيروى [ از كمالات 
  ] نمايد در آن وجود مقدس است ، عاليترين كمال براى تبعيت و بهترين نسبت براى هر كسى كه انتساب به او را بخواهد و محبوبترين بندگان در نزد خدا كسى است كه از پيامبرش تبعيت كند و دنبال كار او را بگيرد از دنيا\r\n","description":"","footnote":"","page_name":" 123 ","page_number":126},
  {"content":"\r\nبراى خوردن به اندكى قناعت فرمود گوشهء چشمى براى تمايل ، به دنيا نيفكند او بود لاغرترين مردم دنيا با تهىگاه خالى و گرسنه ترين مردم دنيا ، با شكمى كم غذا همهء دنيا بر آن انسان كامل عرضه شد ، آن را نپذيرفت [ وقتى كه 
  ] دانست خداوند چيزى را دشمن مىدارد ، آن را دشمن مىداشت . و چيزى را تحقير مىنمايد ، آن را پست مىشمرد و چيزى را ناچيز مىداند ، آن را ناچيز مىدانست و اگر در ما جز اين نبود كه دوست بداريم آنچه را كه خدا و رسولش دشمن مىداشت و تعظيم كنيم چيزى را كه خدا و رسولش آن را ناچيز مىدانند ، كفايت مىكند براى ارائه مخالفت و جدائى از خداوند سبحان آن برگزيدهء خدا ( ص ) روى زمين مىنشست و غذا مىخورد و مانند بندگان مىنشست و با دست خود ، كفش خود را پينه مىدوخت و لباسش را به دست خود وصله مىزد و گاهى الاغ برهنه سوار مىگشت و كسى را پشت سر خود سوار مىفرمود گاهى كه مىديد پرده اى صورتگرى و نقاشى شده از در خانه اش آويخته است [ خطاب 
  ] به زنش مىفرمود : آن پرده را از جلو چشم دور كن ، زيرا وقتى كه بر آن مىنگرم ، دنيا و زر و زيورهايش را به ياد مىآورم او از ته دل از دنيا اعراض نمود و ياد او را از نفسش ميراند لذا دوست داشت كه زينت دنيا را از ديدگانش دور بدارد و از دنيا براى خود لباس فاخر اتخاذ نكند و دنيا را پايدار تلقى ننمايد . و به عنوان اقامتگاه ، دل به آن نبندد و اميدوار نگردد لذا دنيا را از نفس خود بيرون راند و آن را از دل خويشتن بر كنار فرمود و از ديدگاه خود ناپديد ساخت چنين است كه هر كس چيزى را دشمن داشت ، نظر به آن و يادآورى آن را نيز دشمن مىدارد در زندگى رسول خدا صلَّى اللَّه عليه و آله و سلم براى تو دليل براى اثبات بدىها و عيوب دنيا وجود دارد زيرا او و نزديكترين اشخاصش در اين دنيا سير نشدند و همهء زر و زيورهاى دنيا با وجود تقرب بزرگى كه به خدا داشت از او دور گشت آن كس كه نظر مىكند ، با\r\n","description":"","footnote":"","page_name":" 124 ","page_number":127},
  {"content":"\r\nعقل خود بنگرد ، ببيند كه آيا خداوندى كه توفيق اعراض از دنيا و زر و زيور آن را به پيامبرش عنايت فرمود ، اكرام آن حضرت بود ، يا اهانتى بر او روا داشته بود اگر آن شخص بگويد : خدا به پيامبرش اهانت نموده بود ، سوگند به خداى بزرگ دروغ گفته و بهتان زده است و اگر بگويد : خداوند پيامبرش را با آن توفيق اعراض از دنيا اكرامش فرموده است ، پس بداند كه خداوند كسى را كه دنيا را براى او گسترش داد اهانت نمود ، و اكرام كرد نزديكترين مردم به خودش ( پيامبر اكرم ( ص ) را كه دنيا و زر و زيور آن را از وى دور نمود پس هر كس بخواهد [ براى تحصيل سعادت 
  ] از كسى پيروى نمايد ، پس تبعيت نمايد از پيامبر خداوند و از دنبال او حركت كند و هر كجا كه او وارد شود ، قدم بگذارد و اگر چنين نكند از هلاكت در امان نخواهد ماند زيرا خداوند محمد صلَّى اللَّه عليه و آله را نشانه اى براى قيامت قرار دارد و بشارت دهنده به بهشت و ترساننده از عذاب [ آن بزرگ بزرگان 
  ] با شكمى تهى از دنيا بيرون رفت و به سراى آخرت وارد شد با شخصيتى سالم سنگى روى سنگ نگذاشت تا راه خود را به ابديّت پيش گرفت و دعوت خدايش را لبيّك گفت چه با عظمت است منت خداوندى براى ما كه پيشتازى براى ما احسان فرمود كه از او پيروى كنيم و حاكمى براى ما قرار داد كه پاى جاى پاى او گذاريم سوگند به خدا ، اين لباس خود را چندان وصله دوزاندم كه از وصله كننده اش خجلت كشيدم گوينده اى به من گفت : آيا اين لباس را دور نمىاندازى پاسخ دادم دور شو از من ، كه در بامداد مورد ستايش قرار مىگيرد كاروانى كه شبانگاه راه رفته است .\r\n","description":"","footnote":"","page_name":" 125 ","page_number":128},
  {"content":"\r\n\r\nتفسير عمومى خطبهء صد و شصتم\r\n\r\nعظمت خداوندى\r\n2 ، 5 - أمره قضاء و حكمة ، و رضاه أمان و رحمة ، يقضى بعلم و يعفو بحلم ( فرمان او بر مبناى قضا و حكمت است و رضاى او موجب امان و رحمت . حكم او بر مبناى علم است و منشأ عفو او ، حلم )\r\n\r\nفرمان خداوندى حكمت است\r\nامر در لغت عربى داراى معانى متنوع است ، از آن جمله : 1 - كار ، * ( وَما أَمْرُ فِرْعَوْنَ بِرَشِيدٍ ) * - ( 1 )  ( كار فرعون از روى رشد نبود . ) 2 - پيشوايى و حاكميّت ، * ( ثُمَّ أَنْزَلَ عَلَيْكُمْ مِنْ بَعْدِ الْغَمِّ أَمَنَةً ) * - ( 2 )  ( آيا براى ما هم نصيبى از حاكميت هست ) 3 - فرمان ، * ( وَأُمِرْتُ لأَعْدِلَ بَيْنَكُمُ ) * - ( 3 )  ( و\r\n","description":"","footnote":" ( 1 ) . هود ، آيه 97 .  ( 2 ) . آل عمران ، آيهء 154 .  ( 3 ) . الشورى ، آيهء 15 . ","page_name":" 126 ","page_number":129},
  {"content":"\r\nمن مأمور شده‌ام در ميان شما عدالت بورزم ) 4 - مديريت شئون اجتماعى ، * ( فَبِما رَحْمَةٍ مِنَ الله ) * - ( 1 )  ( و با آنان در امور مربوط به شئون زندگى مشورت نما ) 5 - علامت يا عامل ، * ( وَإِذا جاءَهُمْ أَمْرٌ مِنَ الأَمْنِ أَوِ الْخَوْفِ أَذاعُوا بِه ) * - ( 2 )  ( و اگر علامتى يا عاملى از امن و ترس براى آنان آشكار شد ، آن را فاش مىسازند ) . . . آنچه كه در جملهء امير المؤمنين عليه السلام بيشتر محتمل است يكى از دو معنى است :\r\n\r\nمعناى يكم\r\n- فرمان و دستور الزامى و غير الزامى است كه بر مبناى قضا و حكمت است ، يعنى بر مبناى مصالح و مفاسد كه صلاح و فساد آنها ناشى از حكمت و قضاى تشريعى ناشى از ارادهء تشريعى مىباشد .\r\n\r\nمعناى دوم\r\n- به معناى اراده و مشيت تكوينى خداوندى است كه از قضا و حكمت الهى سر چشمه مىگيرد . البته معانى ديگرى هم در جملهء مورد تفسير محتمل است كه مفسّران نهج البلاغه آنها را متذكر شده‌اند .\r\n\r\nرضايت او امان است و رحمت\r\nمعناى رضاى خداوندى ، خشنودى روانى كه از مختصات بشرى است ، نمىباشد ، بلكه معناى آن عبارتست از عنايت و لطف ربوبى خداوندى در اعطاى شايستگى و برازندگى و سعادتى كه بندگان او به جهت اعمال صالحه و انديشه‌هاى نيكو و سازنده ، لياقت آن را پيدا كرده‌اند . در حقيقت تجلَّى عنايت ربّانى ، همان رضايت او است اين تجلَّى موجب يا عين امان و رحمت خداوندى مىباشد .\r\n","description":"","footnote":" ( 1 ) . آل عمران ، آيهء 159 .  ( 2 ) . النساء ، آيهء 83 . ","page_name":" 127 ","page_number":130},
  {"content":"\r\n\r\nقضاء و حكم او بر مبناى علم است و بخشايش او بر مبناى حلم\r\nبا اين كه هر دو قضيهء فوق از اصول بديهى مىنمايد ، براى دفع تو هم مقايسه با ديگر قضاها و احكام است كه از مخلوقات او صادر مىگردد . و نيز اشتباه نشود كه عفو و بخشايش او مستند به انگيزه‌هاى معمولى مانند سوداگرىهاى متنوع است بلكه فرمان ربوبى و حكم الهى او بر مبناى علم مطلق او بر همهء شئون مورد قضا و حكم در عالم وجود است نه يك موقعيت مخصوص و علوم موقت مبنى بر واقعيات زودگذر و نسبى .\r\n6 ، 14 - حمد اللَّه - أللَّهمّ لك الحمد على ما تأخذ و تعطى ، و على ما تعافى و تتبلى ، حمدا يكون أرضى الحمد لك و أحبّ الحمد أليك و أفضل الحمد عندك ، حمدا يملأ ما خلقت و يبلغ ما أردت حمدا لا يحجب عنك و لا يقصر دونك . حمدا لا ينقطع عدده و لا يفنى مدده ( خداوندا ، سپاس مر ترا است به هر چه كه بگيرى و عنايت فرمايى و در برابر هر بهبودى و ابتلائى كه به بندگانت روا مىدارى . سپاسى كه رضايت بخشترين و محبوبترين و برترين حمد نزد تو باشد . حمدى كه همه كائنات ترا پر كند و به آنچه كه تو خواسته اى برسد . حمدى كه از تو پوشيده نشود و از مقام ربوبىات كوتاه نيايد . سپاسى كه در عدد آن پايان نپذيرد و امتداد و افزايشش فانى نگردد . )\r\n\r\nانسان با توجه به عنايات خداوندى در ارتباطات چهارگانه همواره مىتواند در حال حمد و سپاس خداوندى بوده باشد\r\nنخستين مايهء توفيق يافتن به چنين حمد و سپاسگزارى ، دريافت واقعى اين حقيقت است : « لا حول و لا قوّة إلَّا باللَّه العلىّ العظيم » ( هيچ حركت و تحول و قوه اى نيست مگر عامل اصلى آن خداوند بزرگ و با عظمت است ) بايد توجه كنيم كه هيچ انسانى امكان زندگى در خلأ را ندارد ، او چه بخواهد و چه نخواهد ، اصلا چه بداند و چه نداند او نمىتواند\r\n","description":"","footnote":"","page_name":" 128 ","page_number":131},
  {"content":"\r\nبدون ارتباطات چهارگانه به حيات خود ادامه بدهد .\r\nارتباطات چهارگانه عبارتند از : 1 - ارتباط انسان با خويشتن . 2 - ارتباط انسان با خدا . 3 - ارتباط انسان با جهان هستى . 4 - ارتباط انسان با همنوع خود . از طرف ديگر اگر آدمى ، با يك دقت لازم در خود بنگرد ، خواهد ديد : او چنان مالكيت و اختيارى در بارهء موجوديت خود و ارتباطات چهارگانهء مزبور ندارد كه بتواند زندگى و شئون آن را به خويشتن نسبت بدهد . آرى .\r\n\r\nأزمّة الأمور طرّا بيده\r\nو الكلّ مستمدّة من مدده - ( 1 ) \r\n\r\nحاج ملا هادى سبزوارى\r\n( زمام و اختيار تمامى امور هستى به دست خداونديست و همهء آنها از قدرت و يارى او مدد مىگيرند ) بدانجهت كه همهء فعاليتها و مشيّت و ارادهء مقام اعلاى ربوبى مستند به حكمت و عدل و لطف خداوندى مىباشد ، لذا خداوند در هر حال و موقعيت و ارتباطى كه بندگانش در آن قرار بگيرند ، آنانرا مورد عنايت خود قرار مىدهد .\r\nو حمد عبارتست از سپاس و ستايش در برابر عظمتها كه خود معلول وصول شخص حامد ( حمد كننده ) به مقامى از كمال مىباشد كه هم معناى حكمت و عنايت خداوندى را مىفهمد و هم مىخواهد در برابر آنها ، تكليف فطرى و قانونى خود را انجام بدهد .\r\nآرى ، چنين است :\r\n","description":"","footnote":" ( 1 ) . منظومه مرحوم حاج ملا هادى سبزوارى . ","page_name":" 129 ","page_number":132},
  {"content":"\r\n\r\nمادح خورشيد مداح خود است\r\nكه دو چشمم روشن و نامرمد است\r\n\r\nمولوى\r\nبنا بر اين ، خداوند سبحان هر وضع و موقعيتى را كه براى بندگان خود پيش مىآورد - خواه آن وضع سلبى بوده باشد مانند گرفتن مال ، جوانى ، زيبايى ، و هر چيز ديگرى كه خود او به آنان عنايت فرموده ، شايسته حمد است و خواه آن وضع مثبت كه به سود ظاهرى انسان تلقى گردد . امير المؤمنين عليه السلام عرض مىكند : خداوندا ، نه هر حمد و ستايش كه ما انسانها آن را انتخاب مىكنيم ، بلكه آن حمد و ستايشى كه رضايت بخشترين و محبوبترين و برترين آنها نزد تو باشد . . .\r\n15 ، 20 - فلسنا نعلم كنه عظمتك ألَّا أنّا نعلم أنّك « حىّ قيّوم لا تأخذك سنة و لا نوم » لم ينته أليك نظر و لم يدركك بصر . أدركت الأبصار ، و أحصيت الأعمال و أخذت بالنّواصى و الأقدام ( خداوندا ، ما حقيقت عظمت ترا نمىدانيم و لكن اين قدر مىدانيم كه توئى داراى حيات [ حقيقى 
  ] و قائم به ذات و بر پا دارندهء كائنات ، نه خوابى سبك ترا گيرد و نه خواب سنگين . هيچ نظرى و انديشه اى راه به تو ندارد و هيچ بينايى ترا در نمىيابد ، توئى كه ديدگان را مىبينى و اعمال را شمارش مىكنى و توئى كه پيشانىها [ يا موى پيشانىها ى گردنكشان را و پاهاى آنانرا گرفته اى )\r\n\r\nذات اقدس ربوبى و كنه و حقيقت عظمت آن ذات اقدس از دسترس ادراكات بسيار بدور است .\r\nما انسانها كه از شناخت كنه ( حقيقت باطنى ) اشياء ناتوانيم .\r\nما انسانها كه در معرفتهايى كه به دست مىآوريم از جوانب گوناگون مانند حواس طبيعى [ چشم و گوش و غير ذلك 
  ] و قواى دراكه درونى و هدف گيريها و اصول\r\n","description":"","footnote":"","page_name":" 130 ","page_number":133},
  {"content":"\r\nپيش ساخته ذهنى و تأثرات ثابت و گذران در درون خود و غير ذلك ، اسير محدوديتها هستيم .\r\nما انسانها كه اغلب روزگار ، با بيمارى خوشايند خود پسندى سپرى مىگردد ، [ و بديهى است كه خود پسندى ضخيمترين پرده ميان انسان و واضحترين صفات و فعاليتهاى خداوندى است 
  ] چگونه مىتوانيم به معرفت كنه عظمت خداوندى راهيابى كنيم آن گاه امير المؤمنين عليه السلام به بيان معلومات بشرى در بارهء خداوندى پرداخته مىفرمايد . اين معلومات و معارف پيرامون صفات مقدس خداوندى است كه در عالم هستى تجلى نموده است . مانند : 1 - پديده‌هاى متنوع ، زيباييهاى محسوس و زيباييهاى معقول كه جمال الهى و قدرت او را براى ايجاد زيباييها اثبات مىكند .\r\n2 - نظم عالى كه در قانونمندى كائنات مشاهده مىشود . جلوه اى از صفت ناظم بودن جهان هستى است .\r\n3 - برقرارى قانون در تمامى وجود از ذرهء ناچيز گرفته تا كلّ كيهانى كه ما در آن زندگى مىكنيم ، با كمال وضوح كشف از صفت حافظ مطلق [ يا حفيظ 
  ] بودن خداوندى مىنمايد اگر مقدارى بررسى دقيق در تفكرات مغزهاى مقتدر بشر داشته باشيم ، به قابل مشاهده بودن اين صفت ، در آن تفكرات اطلاع پيدا مىكنيم . ما در اينجا براى توضيح اين مطلب مهم ، چند نظريه را از مشاهير متفكران قرن بيست مىآوريم : « اگر امور جهان را چنان تصور نمائيم كه از يك عالم ابدى خارجى وارد جهان ما مىشوند و نه از اين نظرگاه كه زمان را همچون خورندهء هر چه كه هست مىنگرد ، در چنين صورتى من گمان مىكنم كه تصوير درستترى از جهان خواهيم داشت و اگر هم زمان واقعيتى داشته باشد توجه كردن به اين كه اين واقعيت اهميت ندارد نخستين منزل در\r\n","description":"","footnote":"","page_name":" 131 ","page_number":134},
  {"content":"\r\nراه حكمت است « ، برتراند راسل .\r\n) . . - ( 1 )  ( . عبارات ماكس پلانك كه به حق از پدران فيزيك جديد مىباشد ، چنين مىگويد : « تصويرى كه دانشمندان از جهان خارجى مىسازند - كمال مطلوب فكرى دانشمندى كه در رشتهء فيزيك كار مىكند آن است كه واقعيت عالم خارج را فهم كند . وسيله اى كه وى براى رسيدن به اين منظور در اختيار دارد ، چيزى است كه در علم فيزيك » اندازه گيرى « ناميده مىشود ، و اين گونه وسائل هيچ نوع اطلاع مستقيمى در بارهء عالم خارج نمىدهند .\r\nبلكه تنها كار آنان اينست كه نمودهاى فيزيك را ثبت كنند و به شكلى نمايش دهند .\r\nاسبابهاى اندازه گيرى اطلاع و آگهى صريح بما نمىدهند و نتائج حاصل شده از آنها بايد مورد تفسير و تعبير قرار گيرد ، چنان كه هلمهولتز گفته است : اندازه گيرى علائمى را در دسترس عالم فيزيك مىگذارد كه وى بايد آنها را ترجمه كند ، همان گونه كه يك نفر متخصص در خطوط قديمى بايد اسناد مربوط به مدنيتهاى مجهول ما قبل تاريخ را ترجمه كند . نخستين چيزى كه اين متخصص خط فرض مىكند - و براى آنكه كارش بتواند نتيجه اى داشته باشد ، ناچار از چنين فرضى است - آن است كه اين سند يا نوشته محتواى اطلاع و پيغامى است كه بنا بر قواعد صرف و نحو تنظيم شده است . به همين ترتيب\r\n","description":"","footnote":" ( 1 ) 27 - . ترجمه فارسى ، از عرفان و منطق آقاى نجف دريابندى ، ص 77 . اين عبارت را در مباجث گذشته آورده‌ايم و به جهت اهميت شديد آن در اينجا نيز مطرح نموديم . ","page_name":" 132 ","page_number":135},
  {"content":"\r\nعالم فيزيك نيز ناچار است فرض كند كه جهان فيزيكى در تحت سيطره اى از قوانين است كه مىتوان آنها را دريافت ، ولو اين كه يقين نداشته باشد كه وى مىتواند اين قوانين را به شكل عمومى بفهمد ، و خاصيت و طريقهء عمل آنها را به شكلى كه موجب يقين باشد ، اكتشاف كند . . . « - ( 1 )  مطلب اساسى كه در اين جملات و جملات راسل وجود دارد اين است كه آنچه كه در پهنهء بسيار وسيع طبيعت ديده مىشود توانايى تفسير نهايى و جامعى را در بارهء آنچه كه در طبيعت مىگذرد ، ندارد و اين امور و واقعيات كه در اين جهان ديده مىشوند ، مربوط به عالمى فوق طبيعت است كه واقعيات و قوانينى براى خود دارد و براى يك انسان متفكر روشن است كه همان علت و ملاكى كه موجب شده است راسلها و پلانكها و انيشتينها ، پاى فوق طبيعت را براى تفسير آن به ميدان بكشند ، همان علت و ملاكها نيز موجب اعتقاد به يك حقيقت است كه فوق طبيعت است اين حقيقت خدا است كه حافظ قوانين اداره كنندهء هستى مىباشد .\r\nبا درك اين مطلب است كه معناى تجلى صفت قيوميت خداوندى در عالم هستى روشن مىگردد .\r\nامير المؤمنين عليه السلام در دو جملهء بعدى ( هيچ چشمى تو را نديد و تويى كه چشمها را مىبينى ) اشاره به بعضى از علل ناتوانى بشر از درك كنه عظمت خداوندى مىفرمايد . با علم مطلق آن عالم به ذات است كه همهء موجودات جزئى و كلى و همهء اعمال و گفتار و نيتها براى آن آشكار و معلوم است و هيچ مجرمى تبهكارى توانائى گريز از سلطهء مطلقه او را ندارد . چگونه بگريزد و كجا بگريزد در حالى كه نيروى گريز ، وسائل گريز همه از آن خداوند ذو الجلال است و بهر جا كه بگريزد فثّم وجه اللَّه ( دائره\r\n","description":"","footnote":" ( 1 ) علم به كجا مىرود ، ص 118 و 119 ، ماكس پلانك ، ترجمه آقاى احمد آرام . ","page_name":" 133 ","page_number":136},
  {"content":"\r\nبينهايت امر خداوندى آنجا را هم در بر دارد . )\r\n21 ، 25 - و ما الَّذى نرى من خلقك ، و نعجب له من قدرتك ، و نصفه من عظيم سلطانك ، و ما تغيب عنّا منه و قصرت أبصارنا عنه ، و انتهت عقولنا دونه و حالت ستور الغيوب بيننا و بينه أعظم ( چيست آنچه را از مخلوقات كه ما مىبينيم و از قدرت تو در شگفتى فرو مىرويم و عظمت سلطه و توانايى ترا توصيف مىنماييم ، در حالى كه آن حقائقى كه از ما پوشيده و ديدگان ما از ديد آن ، كوتاه است و عقول ما به آن نرسيده متوقف مىگردد و پرده‌هاى غيب كه ميان ما و آنها است ، با عظمتتر است . )\r\n\r\nآنجا كه براى بوجود آمدن پديدهء زندگى در روى كرهء زمين ، نياز به وجود و جريان كهكشانها در اين كيهان بزرگ به همين نظمى كه هست ، دارد ، براى بجريان افتادن كيهان بزرگ چه واقعياتى دست به كار شده اند\r\nشما اين عبارت را در تحقيقات زيست شناسى امروزه مشاهده مىكنيد : « منشأ حيات جزء مكَّمل رشد تكامل عمومى جهان ما بود . بنا بر اين فقط بر اساس تكامل عمومى ماده است كه بررسى آن مىتواند مفيد واقع شود . . . » - ( 1 )  از اين عبارت چنين استفاده مىشود كه براى به وجود آمدن پديده حيات و به جريان افتادن آن ، حركت تكاملى عمومى جهان لازم بود كه حيات بعنوان جزء مكمّل آن ، تحقق پيدا كند و حركت تكاملى را آغاز كند . حال ما در برابر يك مسئلهء با اهميتتر قرار مىگيريم و آن اينست كه براى به وجود آمدن خود جهان كيهانى كه بنا بر اصل فوق\r\n","description":"","footnote":" ( 1 ) . حيات : طبيعت و منشأ و تكامل آن ، تأليف آ . اى . اپارين ، ترجمه آقاى هاشم بنى طرفى ، چاپ چهارم ، ص 108 . ","page_name":" 134 ","page_number":137},
  {"content":"\r\nجزء مكمّل عالم ما قبل آن بوده است ، چه واقعيات با عظمتى لازم بوده است اگر ما قبل به وجود آمدن و به جريان افتادن كيهان تا اين وضع كنونى را به حكمت و مشيت خالق دانا و تواناى مطلق نسبت بدهيم و همانطور كه در قرآن آمده است - * ( أَ وَلَمْ يَرَ الَّذِينَ كَفَرُوا أَنَّ السَّماواتِ وَالأَرْضَ كانَتا رَتْقاً فَفَتَقْناهُما . . . ) * - ( 1 )  ( آيا آنان كه كفر ورزيده‌اند نمىبينند كه آسمانها و زمين يك موجود بسته اى بودند و ما آن را باز كرديم ) * ( وَالسَّماءَ بَنَيْناها بِأَيْدٍ وَإِنَّا لَمُوسِعُونَ ) * - ( 2 )  ( و ما آسمان را بنا نهاديم و آن را گسترش مىدهيم ) در اين صورت ، با عظمت علم و قدرت و حكمت و مشيت و ناظم بودن و حافظ بودن او به اين عالم كيهانى كه به بروز پديدهء حيات منجر شده است ، روياروى مىشويم كه ما توانايى دريافت حتى ( 1 ) از بىنهايت آنها را دارا نيستيم و اگر نسبت به چيزى غير از خداوند خالق دانا و توانا و حكمت و مشيت او بدهيم ، قطعا آن چيز از مقوله طبيعت مادى خواهد بود . حال اين سؤال پيش مىآيد كه آن ماده اى كه بعنوان اولين ريشه وجود و بجريان افتادن اين كيهان رو به تكامل ، حركت كرده است ، چه بوده است قطعا بايد خوددارى استعداد تكاملى كه با گذشت زمان تحقق يافته است ، بوده باشد . و اين با تصور بساطت محض مادهء اوليه هيچ سازگار نيست ، در نتيجه ، با اين حقيقت روبرو مىشويم كه اگر بخواهيم جهان كيهانى را كه در آن زندگى مىكنيم ، تا حدودى بشناسيم ، مجبوريم به عظمت ذات و صفات بينهايت آن موجود برين كه « خدا » ناميده مىشود ، معتقد شويم - عظمتى كه به هيچ وجه براى ما قابل درك و دريافت نيست ، مگر اجمالا آن هم بوسيلهء شهود درونى فقط . از طرف ديگر اگر بخواهيم وارد عالم درونى انسانها شويم ، با حقائقى مواجه خواهيم گشت كه از نظر تكامل به هيچ وجه قابل مقايسه با تكامل جهان ماده در مسير\r\n","description":"","footnote":" ( 1 ) . الانبياء ، آيه 30 .  ( 2 ) . الذاريات ، آيه 47 . ","page_name":" 135 ","page_number":138},
  {"content":"\r\nخود ، رو به پديدهء حيات كه آن را به وجود آورده و به جريان انداخته است نمىباشد .\r\nشما با يك عبارت ساده مىتوانيد بگوييد نسبت كمال حيات در برابر كمال جان و روان و « من » و روح انسان ، نسبت يك به بينهايت است .\r\nبعنوان مثال براى به وجود آمدن استعداد علم حضورى ( خود هشيارى يا خود آگاهى ) در انسان كه من انسانى در همان حال ، هم درك مىكند و هم درك مىشود ، در اين كيهان بزرگ چه گذشته است و يا بعبارت ديگر در اين مادهء كيهانى چه استعدادى نهفته بوده است كه حركت كند و به پديدهء علم حضورى برسد .\r\nبالاتر از اين حقائق ، آن همه عوالم فوق طبيعت كه با نامهاى مختلف براى ما مطرح شده‌اند مانند عالم جبروت ، ملكوت ، عرش ، عالم فرشتگان و ديگر مجردات و حقائقى كه در جانهاى انسانهاى تكامل يافته و دلهاى عظمت يافته به وجود مىآيند ، همانها كه مولوى در بارهء آنها مىگويد :\r\n\r\nكلّ يوم هو فى شأن بخوان\r\nمرو را بيكار و بىفعلى مدان\r\nكمترين كارش بهر روز آن بود\r\nكاو سه لشكر را روانه مىكند\r\nلشكرى زاصلاب سوى امهات\r\nبهر آن تا در رحم رويد نبات\r\nلشكرى ز ارحام سوى خاكدان\r\nتا ز نرّ و ماده پر گردد جهان\r\nلشكرى از خاكدان سوى اجل\r\nتا ببيند هر كسى عكس العمل\r\nباز بىشك پيش از آنها مىرسد\r\nآنچه از حق سوى جانها مىرسد\r\nآنچه از جانها به دلها مىرسد\r\nآنچه از دلها به گلها مىرسد\r\nاينست لشكرهاى حق بيحد و مرّ\r\nبهر اين فرمود ذكرى للبشر\r\n\r\n","description":"","footnote":"","page_name":" 136 ","page_number":139},
  {"content":"\r\n\r\nتفسير و تحليل حوادث بعد از وقوع ، موجب علم كامل بدان حوادث و علل آنها نمىگردد\r\nآنچه كه در بارهء علل اوليه و چگونگى خلقت در عرصهء هستى به عنوان علوم و فلسفه‌ها ابراز مىشود ، واقعياتى نيستند كه پيش از به وجود آمدن آنها و علل مستقيم و نزديك آنها ، قابل شناخت بوده باشند . لذا شما همواره در بررسى و تحقيق اين گونه مسائل با اصطلاحاتى مانند تئورى ( فرضيه يا نظريه ) و غير ذلك مواجه مىشويد . از طرف ديگر بنا بر دلائلى جهان كيهانى ما ( ماكرو كوسم ) در جريان نظام باز ( سيستم باز ) حركت و تحول پيدا مىكند . اين نظام باز از ديدگاه الهيّون به ترتيب ذيل مطرح شده است :\r\n\r\nچيست نشانى آنك هست جهانى دگر\r\nنوشدن حالها رفتن اين كهنه‌ها است\r\nروز نو و شام نو باغ نو و دام نو\r\nهر نفس انديشه نو ، نو خوشى و نو عناست\r\nعالم چون آب جوست بسته نمايد و ليك\r\nمىرود و مىرسد نو نو ، اين از كجاست\r\nنو ز كجا مىرسد كهنه كجا مىرود\r\nگرنه وراى نظر عالم بىمنتهاست\r\n\r\nمولوى\r\nاز ديدگاه طبيعى دانان عباراتى در بارهء كيهان كه لازمهء آن باز بودن نظام كيهانى است مطرح شده است . از آن جمله در سال 1951 ميلادى ، بوندى ، گولد ، و هويل از دانشگاه كمبريج يك جهان شناخت كاملا تازه اى پيشنهاد كردند كه بنا بر آن « جهان نه آغاز دارد نه پايان » - ( 1 )  ولى جاى تعجب است كه با طرح اين مطلب ، اين عبارت به آن افزوده شده است كه « و در زمان و فضا تغيير ناپذير است » اولا اين تئورى با انبساط كهكشانها كه قطعا معلول كيفى در اصول و عوامل زير بنائى كيهان مىباشد ، مخالف است . ثانيا اگر\r\n","description":"","footnote":" ( 1 ) . ماده ، زمين و آسمان ، تأليف ژرژ گاموف ، ترجمه رضا اقصى ، ص 605 و 606 . ","page_name":" 137 ","page_number":140},
  {"content":"\r\nجهان واقعا بىنهايت است ، نه آغازى دارد و نه انجامى ، چگونه صاحبنظران به خود اجازه مىدهند ، در بارهء بىنهايت گذشته و بىنهايت آينده با وجود هزاران مجهول در علوم جهان شناختى در همين دورانها ، اظهار نظر كرده و به تفسير و تحليل جهان در گذشته بىنهايت و آينده بىنهايت بپردازند آنچه كه دانشمندان مىتوانند از نظر علمى بگويند ، بايد همان عبارت را بگويند كه مولوى در ابيات بالا مطرح كرده است :\r\n\r\nعالم چون آب جوست بسته نمايد و ليك\r\nمىرود و مىرسد نو نو اين از كجا است\r\nنو ز كجا مىرسد كهنه كجا مىرود\r\nگرنه وراى نظر عالم بىمنتهاست\r\n\r\nبىنهايت بودن جهان هستى نه به جهت نداشتن آغاز و انجام است ، بلكه براى باز بودن نظام اين جهان به جهان فوق طبيعت مىباشد .\r\n26 ، 33 - فمن فرّغ قلبه و أعمل فكره ليعلم كيف أقمت عرشك ، و كيف ذرأت خلقك ، و كيف علَّقت فى الهواء سماواتك و كيف مددت على مور الماء أرضك ، رجع طرفه حسيرا ، و عقله مبهورا ، و سمعه والها ، و فكره حائرا ( پس هر كس بايد دل از همه چيز خالى بدارد و انديشه به جريان بيندازد تا بداند كه عرش خود را چگونه بر پا داشتى و مخلوقاتت را چگونه آفريدى و آسمانها را در فضا چگونه معلق نگه داشتى ، و چگونه زمينت را بر موج آب گستردى [ باحتمال قوى مقصود از آب مادهء مذاب و مايع بوده است كه در خطبهء يكم از نهج البلاغه آن را مطرح نموده‌ايم 
  ] چنين شخصى با چشمانى خيره و عقل سرگشته و گوش واله و فكر حيرتزده باز پرس مىگردد . )\r\n","description":"","footnote":"","page_name":" 138 ","page_number":141},
  {"content":"\r\n\r\nمشاهده و توصيف واقعيات و حقائق و تصرف در آنها براى بهره بردارى از آنها در زندگى مادى و معنوى غير از شناخت علل حقيقى و چگونگى بوجود آمدن آنها از علل خود مىباشد\r\nدانشمندان و محققان و فيلسوفان در بارهء جهان طبيعت و جهان هستى عموما دو كار مهم انجام مىدهند :\r\n\r\nكار يكم\r\n- عبارتست از مشاهده و تجربه و توصيف واقعيات و حقائق هستى و وارد ساختن مجهولات به عرصهء معلومات . ترديدى نيست در اين كه اين كار كه منشأ دانشهاى متنوع و جهان بينىها و گسترش تدريجى آنها است ، بسيار كار با عظمت و از مهمترين ضرورتها بوده است كه بشر با تحريك فطرى و ذاتى براى گسترش « من » خود به عالم من با قارّه‌هاى وسيع درونى كه دارد و عالم « جز من » كه جهان هستى است ، انجام داده و هنوز هم انجام مىدهد .\r\n\r\nكار دوم\r\n- كه آن هم براى ادامهء عملى زندگى بشر اهميت حياتى داشته و دارد . تصرف صحيح در شناخته شده‌ها و به كار بستن همهء علوم و معارفش براى توفيق يافتن به حيات مطلوب بوده است .\r\nبشر در هر دو كار تا حدود مقدور موفق بوده است ، ولى يك مسئلهء مهم ديگر وجود دارد كه تاكنون بشر نتوانسته است گام لازم و كافى در بارهء آن بردارد . و آن ، همان مسئله است كه امير المؤمنين عليه السلام در جملات مورد تفسير بيان فرموده است : كه بشر از استدلال قانع كننده به اين كه چگونه اين جهان هستى اعم از حقائق اساسى آن ، مانند عرش و كرسى و ابتداء آفرينش و غير ذلك و همچنين كيهان بزرگ با كهكشانهاى بسيار بزرگش به وجود آمده است مانند قرار گرفتن كرات فضايى در فضا بدون ستون ، يا بدون ستون قابل مشاهده ، مولوى مىگويد :\r\n","description":"","footnote":"","page_name":" 139 ","page_number":142},
  {"content":"\r\n\r\nچون حكيمك اعتقادى كرده است\r\nكاسمان بيضه زمين چو زرده است\r\nگفت سائل چون بماند اين خاكدان\r\nدر ميان اين محيط آسمان\r\nهمچون قنديلى معلق در هوا\r\nنى به اسفل مىرود نى بر علا\r\nآن حكيمش گفت كز جذب سما\r\nاز جهات شش بماند اندر هوا\r\nهمچو مغناطيس قبهء ريخته\r\nدر ميان ماند آهنى آويخته - ( 1 ) \r\nآن دگر گفت آسمان با صفا\r\nكى كشد در خود زمين تيره را\r\nبلكه دفعش مىكند از شش جهات\r\nتا بماند در ميان عاصفات\r\n\r\n34 ، 51 - كيف يكون الرّجاء منها يدّعى بزعمه أنّه يرجو اللَّه ، كذب و العظيم ما باله لا يتبيّن رجاؤه فى عمله فكلّ من رجا عرف رجاوه فى عمله ، و كلّ رجاء إلَّا رجاء اللَّه تعالى فأنّه مدخول ، يرجو اللَّه فى الكبير ، و يرجوا لعباد فى الصّغير فيعطى العبد مالا يعطى الرّبّ فما بال اللَّه جلّ ثناؤه يقصّر به عمّا يصنع به لعباده أ تخاف فى رجائك له كاذبا ، أو تكون لا تراه للرّجاء موضعا و كذلك أن هو خاف عبدا من عبيده ، أعطاه من خوفه مالا يعطى ربّه . فجعل خوفه من العباد نقدا و خوفه من خالقه ضمارا و وعدا و كذلك من عظمت الدّنيا فى عينه و كبر موقعها من قلبه ، آثرها على اللَّه تعالى فانقطع إليها ، و صار عبدا لها\r\n\r\nچگونه بايد اميدوار بود\r\n[ آن فرو رفته در غفلت 
  ] با گمان بىاساس خود ادّعا مىكند اميدوار به خدا است . سوگند\r\n","description":"","footnote":" ( 1 ) . احتمالا مولوى جاذبيت عمومى كيهانى را در آن موقع حدس زده است . البته احتمال بعدى را مولوى به كس ديگرى نسبت مىدهد و معلوم مىشود كه خود او اين احتمال را نمىپذيرد . ","page_name":" 140 ","page_number":143},
  {"content":"\r\nبه خداوند بزرگ او دروغ مىگويد ، [ اگر چنان است كه ادعا مىكند 
  ] چرا اميد او در عملش نمودار نمىگردد زيرا هر كس كه اميدوار باشد ، اميد او در عملش شناخته مىشود و هر اميدى ، بجز اميد به خداوند متعال آلوده و هر ترسى غير از ترس از خدا ناقص و بىاساس است ، مگر خوف از خدا كه حق است و داراى عامل واقعى است . خدا را در امور بزرگ اميدوار مىگردد و بندگان او را در امور كوچك . هيبت و اهميتى كه به بنده مىدهد ، به خدا منظور نمىدارد چه علتى دارد كه خداوند ( كه بزرگ است سپاس او ) مورد كوتاهى واقع گردد . در حالى كه در بارهء بندگانش آن كوتاهى روا ديده نمىشود آيا مىترسى در اميدى كه براى او ادّعا مىكنى دروغگو باشى يا خدا را براى اميد بستن سزاوار نمىبينى . و بدينسان اگر از يكى از بندگان خدا بترسد ، براى دفع خوف خود چاره مىجويد ، ولى در برابر خوف از خدا بىاعتنائى مىورزد . بدين ترتيب ترس از بندگان را نقد تلقى مىكند و خوف از خدا را وعده اى كه اميدى براى وفا به آن نيست و چنين است وضع كسى كه دنيا در چشمانش بزرگ جلوه كند و موقعيت آن در دلش با عظمت گردد دنيا را بر خدا مقدم مىدارد و رو به آن مىآورد و كمر بندگى آن را به ميان مىبندد براى تكميل مباحث اميد ، مراجعه فرماييد به مجلد سيزده ص 95 تا 97 .\r\n\r\nاگر خدا را آن چنان كه مىتوانيم دريافت مىكرديم ، اميدها و ترسها و آرزوها و محبتهاى ما در سطحى عالىتر از آن بود كه تاكنون ما را به خود مشغول داشته اند\r\nآرى ، تا آن موجود برين ( خدا ) را به همان اندازه و كيفيت كه براى ما مقدور است ، مىشناختيم و به عبارت ديگر در همان مقدارى كه معرفت خداوندى براى ما امكان پذير است ، اگر وجود خود را با همين معرفت توجيه و مديريت مىكرديم ، سريعتر و عالىتر به درجات كمال نسبى نائل مىگشتيم . ولى چه بايد كرد كه وجود ما نتوانسته است مديريت خود را از چنگال خود طبيعى رهايى بخشيده و خود را در اختيار « من عالى »\r\n","description":"","footnote":"","page_name":" 141 ","page_number":144},
  {"content":"\r\n( شخصيت سالم ) قرار بدهد . بهر حال -\r\n\r\nشرح اين هجران اين خون جگر\r\nاين زمان بگذار تا وقت دگر\r\n\r\nبار الها ، بار ديگر عنايت بنده پرورى خود را شامل حال ما فرما ، باشد كه اين هجران و ناآشنايى كه ما بين ما و « من » ( خويشتن ، شخصيت ما ) افتاده است ، مبدل به وصال و خود آشنايى گردد . خداوندا ، نالهء بشر امروزى جز اين نيست كه :\r\n\r\nتشنه به كنار جوى چندان خفتم\r\nكز جوى من آب زندگانى بگذشت\r\nحيران شده‌ام كه ميل جان با من چيست\r\nو اندر گِل تيره اين دل روشن چيست\r\nعمريست هزار بار من گويم و من\r\nمن گويم و ليك مىندانم من چيست\r\n\r\nتنها من عالى بشرى است كه با دريافت خدا مىفهمد كه در اين دنيا به چه كسى بايد اميد بست و از چه كسى بايد ترس و هراس داشت و كيست آن موجودى كه ملاك حقيقى محبتها است . اگر آدمى بداند كه تنها خدا است كه مقلب القلوب است ، تنها خدا است كه مسبّب الاسباب است ، تنها خدا است كه محول الأحوال است جز به خداى ، دل به هيچ كس نمىبندد و غير از خدا را از موجودات طبيعت گرفته تا قدرتمندترين انسانها جز وسيله اى كه حتى وسيله بودن آنها نيز وابسته به ارادهء خداوندى است ، ارزيابى نمىنمايد .\r\n52 ، 58 - رسول اللَّه ( ص ) و لقد كان في رسول اللَّه صلَّى اللَّه عليه و آله كاف لك في الأسوة و دليل لك على ذمّ الدّنيا و عيبها و كثرة مخازيها و مساويها ، إذ قبضت عنه أطرافها و وطَّئت لغيره أكنافها و فطم عن رضاعها و زوى عن زخارفها [ رسول خدا ( ص ) 
  ] ، زندگى رسول خدا صلَّى اللَّه عليه و آله و سلم جهت پيروى براى تو كفايت مىكند و با دقت در حيات آن برگزيدهء خداوندى\r\n","description":"","footnote":"","page_name":" 142 ","page_number":145},
  {"content":"\r\nدليل براى نكوهش دنيا و زشتى و فراوانى رسوايى و بديهاى آن وجود دارد كه گسترهء زمين پهناور براى آن وجود مقدس در نور ديده شد و جوانب آن براى ديگران صاف و هموار گشت . رسول خدا ( ص ) از شيرخوارى از سرزمين بريده شد و از زر و زيورهاى آن بر كنار گشت . )\r\n\r\nارتباط با دنيا چگونه بايد باشد\r\nمقدمتا بايد دو معنا را كه براى دنيا به كار برده مىشود ، از يكديگر تفكيك كنيم :\r\n\r\nمعناى يكم\r\n- جهان هستى كه ما در آن ، زندگى مىكنيم اين دنيا متشكل است از ميليونها كرات فضايى و حقائق بسيار فراوان ديگر در فضا و در زمين و غير ذلك . دنيا به اين معنى جلوه گاهى از آيات خداوندى است كه خود ارائه دهندهء نمونه هايى از صفات الهى مىباشد شناخت دنيا به اين معنى و برقرار ساختن ارتباط معقول و مسئولانه مورد تأكيد عقل و وجدان و دستورات خداوندى بوسيلهء انبياى عظام عليهم السلام است . انسان با تحصيل معرفت به اين دنيا است كه اين همه علوم و معارف و صنايع و جهان بينىها را به دست آورده است . ارتباط با دنيا به اين معنى ، يكى از ارتباطات چهارگانهء ضرورى است كه بدون شناخت و تنظيم آنها ، حيات آدمى ، موقعيت معقول خود را در دو قلمرو « آن چنان كه هست » و « آن چنان كه بايد » نمىتواند درك و دريافت نمايد . اعراض از دنيا به اين معنى ، عبارتست از خالى كردن ميدان زندگى به يكَّه تازان عرصهء تنازع در بقاء كه نه خداوند آفرينندهء انسانها و جهان هستى آن را مىخواهد و نه عقول و وجدانهاى پاك بشريت . بلكه با دقت در اين معنى دنيا ، تلاش براى تنظيم زندگى در مسير « حيات معقول » همچنان كه منابع اوليهء اسلام دستور داده است ، عبادت محسوب مىشود .\r\n\r\nمعناى دوم\r\n- عبارتست از برقرار ساختن ارتباط انسان با « جز خود » ( چه مردم ديگر و\r\n","description":"","footnote":"","page_name":" 143 ","page_number":146},
  {"content":"\r\nچه وسائل و زر و زيور دنيا ) به وسيلهء غرائز حيوانى و خود طبيعىاش كه موجب بىاعتنايى به روح و روان و شخصيت كمال جوى آدمى مىباشد . در آن هنگام كه انسان بوسيلهء غرائز حيوانى خود با اين جهان و مردم ارتباط برقرار مىكند ، بديهى است كه با آن پديده‌ها و واقعيات سر و كار پيدا خواهد كرد كه پاسخگوى غرائز و تمايلات حيوانى او بوده باشد .\r\n\r\nاى بسا كس رفته تا شام و عراق\r\nاو نديده هيچ جز كفر و نفاق\r\nوى بسا كس رفته تا هند و هرى\r\nاو نديده جز مگر بيع و شرى\r\nوى بسا كس رفته تركستان و چين\r\nاو نديده هيچ جز مكر و كمين\r\nطالب هر چيز اى يار رشيد\r\nجز همان چيزى كه مىجويد نديد\r\nچون ندارد مدركى جز رنگ و بو\r\nجملهء اقليمها را گو بجو\r\nگاو در بغداد آيد ناگهان\r\nبگذارد از اين سران تا آن سران\r\nاز همه عيش و خوشيها و مزه\r\nاو نبيند غير قشر خربزه\r\nكه بود افتاده در ره يا حشيش\r\nلايق سيران گاوى يا خريش\r\nخشك بر ميخ طبيعت چون قديد\r\nبستهء اسباب و جانش لا يزيد\r\nو آن فضاى خرق اسباب و علل\r\nهست ارض اللَّه اى صدر اجل\r\nهر زمان مبدل شود چون نقش جان\r\nنو به نو بيند جهانى در عيان\r\nگر بود فردوس و انهار بهشت\r\nچون فسردهء يك صفت شد گشت زشت\r\n\r\nمولوى\r\n","description":"","footnote":"","page_name":" 144 ","page_number":147},
  {"content":"\r\n59 ، 77 - موسى ( ع ) و أن شئت ثنّيت بموسى كليم اللَّه ( ص ) حيث يقول : * ( « فَسَقى لَهُما ثُمَّ تَوَلَّى إِلَى الظِّلِّ فَقالَ رَبِّ » ) * و اللَّه ما سئله إلَّا خبزا يأكله . لأنّه كان يأكل بقلة الأرض ، و لقد كانت خضرة البقل ترى من شفيف صفاق بطنه لهزاله و تشذّب لحمه .\r\nداود ( ع ) و إن شئت ثلَّثت بداود ( ص ) صاحب المزامير و قارئ أهل الجنّة ، فلقد كان يعمل سفائف الخوص بيده و يقول لجلسائه : أيّكم يكفيني بيعها و يأكل قرص الشّعير من ثمنها .\r\nعيسى ( ع ) و إن شئت قلت في عيسى بن مريم عليه السّلام ، فلقد كان يتوسّد الحجر و يلبس الخشن و يأكل الجشب و كان إدامه الجوع و سراجه باللَّيل القمر ، و ظلاله في الشّتاء مشارق الأرض و مغاربها ، و فاكهته و ريحانه ما تنبت الأرض للبهائم ، و لم تكن له زوجة تفتنه ، و لا ولد يحزنه ، و لا مال يلفته و لا طمع يذلَّه ، دابّته رجلاه ، و خادمه يداه ( و اگر بخواهى براى دومين مثل موسى كليم اللَّه ( ص ) را بياورم : آن گاه كه عرض كرد خداوندا ، به آن خيرى كه براى من فرستاده اى نيازمندم . سوگند به خدا ، و از خدا جز نانى كه بخورد چيزى نخواسته بود ، زيرا آن حضرت از سبزى زمين مىخورد ، تا آنجا كه رنگ سبزى به جهت لاغرى بدن او و نازكى پوست آن ، قابل ديدن بود . و اگر بخواهى سومين مثل را داود ( ع ) صاحب مزامير و قارى بهشتيان را براى تو مىآورم كه با دست خود ، از برگهاى درخت خرما زنبيل مىبافت ، سپس به همنشينانش مىگفت : كيست كه\r\n","description":"","footnote":"","page_name":" 145 ","page_number":148},
  {"content":"\r\nفروش اينها ( زنبيلها ) را به عهده بگيرد آن حضرت از قيمت بافته‌هاى خود نان مىخورد . ) ( و اگر بخواهى در بارهء عيسى بن مريم ( ع ) به تو بگويم : آن حضرت از سنگ براى خود بالش داشت و لباس خشن مىپوشيد و غذاى ناگوار تناول مىفرمود ، و خورشت نان او گرسنگى و چراغ شبانگاهى او مهتاب و سايبانش در زمستان مشرق و مغرب زمين ، ميوه و ريحانش گياهانى بود كه زمين براى چهارپايان مىرويانيد . براى او همسرى نبود كه وسيلهء تشويش خاطر او شود و فرزندى نبود كه اندوهگينش سازد و مالى نبود كه او را به خود مشغول بدارد . طمع در چيزى نداشت كه او را پست و خوار گرداند . مركبش پاهايش بود ، خدمتكار او دستهايش . )\r\n\r\nآدمى با حلّ تعارض و تنظيم مختصات روح و ماده است كه سرنوشت خود را مىسازد\r\n\r\nبرگشاده روح بالا بالها\r\nتن زده اندر زمين چنگالها\r\n\r\nاينست تعارض و نزاع اصلى روح و ماده ، هر قدمى كه در تاريخ بشرى در مسير « حيات معقول » فردى يا جمعى برداشته شده است ، از آن كسانى بوده است كه در چاره جويى تعارض ميان روح و مادّه با تنظيم اين دو حقيقت ، پيروز گشته‌اند . بعضى از عرفاء مىگويند : همان گونه كه هويت و ماهيت اين دو حقيقت ( مادّه و روح ) با يكديگر متفاوت است ، سمت حركت و مقصد آن دو نيز با يكديگر مختلف مىباشد - بدن مادى است ، لذا تمايل به ماده و ماديات و توشهء خود را از آنها بر مىدارد ، روح [ يا من ، شخصيت ، نفس 
  ] آدمى استعداد عروج به ملكوت دارد ، لذا همان گونه كه به مجنون نسبت داده شده است :\r\n","description":"","footnote":"","page_name":" 146 ","page_number":149},
  {"content":"\r\n\r\nهوى ناقتى خلفى و قدّامى الهوى\r\nو أنّى و أيّاها لمختلفان\r\n\r\n( هواى نفس و مورد تمايل شتر مادهء من پشت سر من ( طويله ) و منزلگه معشوق من پيش روى من است . من و شتر مادهء من اختلاف با يكديگر داريم ) چه اختلافى تمايل آدمى به طرف ماديات بقدرى قويست كه گاهى پس از طى مراحلى در طريق كمال ، و صعود پلَّه هايى مهم از عرفان و عشق الهى ، بار ديگر تمايلات حيوانى گريبان او را مىگيرد و او را برمىگرداند و به پايينتر از آن نقطه كه مبدأ حركتش بود ساقط مىسازد و آن گاه به ريش آدمى مىخندد .\r\n\r\nاندك اندك راه زد سيم و زرش\r\nمرگ و جسك تو فتاد اندر سرش\r\nعشق گردانيد با او پوستين\r\nمىگريزد خواجه از شور و شرش\r\nاندك اندك روى سرخش زرد شد\r\nچون بريده شد رگ بيخ آورش\r\nوسوسه و انديشه به روى در گشاد\r\nراند عشق لا ابالى از درش\r\nعشق داد و دل بر اين عالم نهاد\r\nدر برش ديگر نيايد دلبرش\r\nعارف ما گشته اكنون خرقه دوز\r\nرفت از سر حالت خرقه درش\r\nخواجه مىگريد كه ماند از قافله\r\nخنده‌ها دارد از اين ماندن خرش\r\nعشق را بگذاشت بر سرگين نشست\r\nلا جرم سرگين خر شد عنبرش\r\nعشق را بگذاشت دم خر گرفت\r\nعاقبت شد خرمگس سر لشكرش\r\nخرمگس آن وسوسه است و آن خيال\r\nكه همى خارش دهد همچون گرش\r\n\r\nتمايل افراطى شديد به ماديات و لذائذ دنيا است كه باعث آن همه آدمكشىها و پايمال كردن حقوق انسانها گشته و سرگذشت بشرى را چنان در تاريكى فرو برده است كه به كلى از قابليت تفسير و تحليل ساقط نموده است .\r\n","description":"","footnote":"","page_name":" 147 ","page_number":150},
  {"content":"\r\n\r\nاگر شخصيت انسانى ، سالم و با اصول ارزشها تقويت شود به خوبى از عهدهء تعديل اميال خود بر آمده و وسائل دنيا را در استخدام خود در مسير « حيات معقول » قرار مىدهد . و از اين راه تعارض ميان ماده و روح برداشته مىشود و حركت تكاملى آدمى شروع مىگردد .\r\nمنابع اوليهء اسلام ( قرآن و احاديث و سنت به معناى عام آن ) هماهنگ با عقل سليم و وجدان ، مطلبى را كه براى بحث عنوان كرديم ، مورد تأكيد قرار مىدهند . امّا قرآن مجيد ، اين مضمون را كه انسان خردمند از نعمتهاى خداوندى با مبانى شرعى آن استفاده مىكند ، با اشكال مختلف بيان فرموده است : از آن جمله : * ( وَابْتَغِ فِيما آتاكَ الله الدَّارَ الآخِرَةَ وَلا تَنْسَ نَصِيبَكَ مِنَ الدُّنْيا ) * ( در آنچه كه خداوند به تو داده است ، سراى آخرت را منظور بدار و نصيب خود را [ هم 
  ] از دنيا فراموش مكن ) . براى شخصيتهاى نابالغ نه تنها روح و ماده همواره در حال تعارض و تخالف مىباشند ، بلكه همواره پيروزى با ماده و شئون آن است . ولى هر اندازه كه شخصيت سالمتر و قوىتر باشد ، بهتر مىتواند از عهدهء استخدام مادّيات و شئون آنها در مسير « حيات معقول » بر آيد . لذا بايد موارد لزوم اعراض از دنيا و زرق و برقهاى آن را ، در نظر بگيريم .\r\n\r\nمورد يكم\r\n- پيشوايان الهى ، اين بزرگان و مربيان بايد يك زندگى بسيار ساده و بىپيرايه داشته باشند ، زيرا اولا ، استفاده از وسائل جالب زندگى دنيا و پيرايه‌هاى آن ، اگر چه در غير صورت اسراف و نيازهاى مردم جامعه ، مباح و بلا مانع است ، ولى تلاش براى به دست آوردن آنها ، و قرار دادن آدمى در معرض خود نمايى و اشتغال فكرى براى نگهدارى و تبديل به احسن يا به مثل آنچه كه داشت امرى ضرورى است .\r\n\r\nمورد دوم\r\n- نياز مردم جامعه ، از ديدگاه عقل و وجدان و منابع اوليهء اسلامى ثابت شده است كه با وجود نياز مردم جامعه ، انسان خدا پرست كه معتقد به ارتباط همهء بندگان\r\n","description":"","footnote":"","page_name":" 148 ","page_number":151},
  {"content":"\r\nخدا با ذات اقدس ربوبى مىباشد در صورت احساس فقر در افراد جامعه نمىتواند از وسائل مادى بيش از اندازهء ضرورى بهره بردارى نمايد .\r\n\r\nده تن از تو زرد روى و بينوا خسبد همى\r\nتا به گلگون مىتو روى خويش را گلگون كنى\r\n\r\nناصر خسرو قباديانى\r\nدر سخنان امير المؤمنين عليه السلام آمده است : ما رأيت نعمة موفورة إلَّا و إلى جانبها حقّ مضيّع ( من نعمتى فراوان در موردى نديدم مگر اين كه پهلوى آن حقى ضايع شده وجود داشت . )\r\n\r\nمورد سوم\r\n- گريز از اسراف و تبذير - ممنوعيت استفادهء بىحساب از وسائل مادى و تجملات و افراط گرى در مستهلك ساختن نعمتهاى خداوندى ، از ديدگاه عقل و منابع اوليه اسلامى خواه موجب فقر و بينوايى افراد جامعه خويشتن باشد و خواه افراد دورترين نقاط دنيا ، بقدرى بديهى است كه نيازى به اثبات ندارد . به جهت عدم مراعات اين قانون انسانى كه آمارگران مربوط به تغذيهء مردم روى زمين مىگويند : در حدود يك ششم مردم روى زمين در فقر و فلاكت بسر مىبرند\r\n78 ، 103 - الرسول الاعظم فتأسّ بنبيّك الأطيب الأطهر صلَّى اللَّه عليه و آله و سلَّم - فأنّ فيه أسوة لمن تأسّى ، و عزاء لمن تعزىّ - و أحبّ العباد ألى اللَّه المتأسّى بنبيّه و المقتصّ لأثره . قضم الدّنيا قضما و لم يعرها طرفا أهضم أهل الدّنيا كشحا ، و أخمصهم من الدّنيا بطنا ، عرضت عليه الدّنيا فأبى أن يقبلها ، و علم أنّ اللَّه سبحانه أبغض شيئا فأبغضه ، و حقّر شيئا فحقّره ، و صغّر شيئا فصغّره ، و لو لم يكن\r\n","description":"","footnote":"","page_name":" 149 ","page_number":152},
  {"content":"\r\nفينا ألَّا حبّنا ما أبغض اللَّه و رسوله ، و تعظيمنا ما صغّر اللَّه و رسوله لكفى به شقاقا للَّه و محادّة عن أمر اللَّه و لقد كان ( ص ) يأكل على الأرض و يجلس جلسة العبد و يخصف بيده نعله و يرقع بيده ثوبه و يركب الحمار العارى و يردف خلفه و يكون السّتر على باب بيته فتكون التّصاوير فيقول « يا فلانة لأحدى أزواجه غيّبيه عنّى فأنّى اذا نظرت إليه ذكرت الدّنيا و زخارفها » فأعرض عن الدّنيا بقلبه و أمات ذكرها من نفسه و احبّ أن تغيب زينتها عن عينه لكيلا يتّخذ منها رياشا و لا يعتقدها قرارا و لا يرجو فيها مقاما فأخرجها من النّفس و أشخصها عن القلب و غيّبها عن البصر . و كذلك من أبغض شيئا أبغض أن ينظر أليه و أن يذكر عنده ( پيروى كن از پيامبرت كه پاك و پاكيزه تر از همهء مخلوقات خدا بود ، براى هر كسى كه بخواهد پيروى از [ كمالات 
  ] نمايد ، در آن وجود مقدس است عاليترين كمال براى تبعيت و بهترين نسبت براى هر كسى كه انتساب به او را بخواهد . محبوبترين بندگان در نزد خدا كسى است كه از پيامبرش تبعيت كند و دنبال كار او را بگيرد . آن حضرت ، از دنيا براى خوردن به اندكى قناعت فرمود ، گوشهء چشمى براى تمايل به دنيا نيفكند ، او بود لاغرترين مردم دنيا با تهىگاه خالى و گرسنه ترين مردم دنيا با شكمى كم غذا . همهء دنيا به آن انسان كامل عرضه شد . آن را نپذيرفت . او وقتى كه دانست خداوند چيزى را دشمن مىدارد آن را دشمن مىداشت و چيزى را تحقير مىنمايد ، آن را پست مىشمرد ، و چيزى را ناچيزى مىداند ، آن را ناچيز مىدانست . و اگر در ما جز اين نبود كه دوست بداريم آنچه را كه خدا و رسولش دشمن مىداشت و تعظيم كنيم آنچه را كه خدا و رسولش آن را ناچيز مىدانند ، كفايت مىكند براى ارائه مخالفت و جدائى از خداوند سبحان و آن برگزيدهء خدا روى زمين مىنشست و غذا مىخورد و مانند بندگان مىنشست ، با دست خود كفش خود را پينه مىزد و لباسش را با دست خويش وصله مىدوخت و گاهى الاغ برهنه سوار مىگشت و كسى را پشت سر خود سوار مىفرمود . گاهى كه مىديد پرده اى\r\n","description":"","footnote":"","page_name":" 150 ","page_number":153},
  {"content":"\r\nصورتگرى و نقاشى شده از در خانه اش آويزان شده خطاب بر زنش مىفرمود : آن پرده را از جلو چشمم دور كن ، زيرا وقتى كه بر آن مىنگرم ، دنيا و زر و زيورهايش را به ياد مىآورم . او از ته دل اعراض نمود و ياد او را از نفسش ميراند ، لذا دوست داشت كه زينت دنيا را از ديدگانش دور بدارد و از دنيا براى خود لباس فاخر اتخاذ نكند و دنيا را پايدار تلقى ننمايد ، و به عنوان اقامتگاه ، دل به آن نبندد و اميدوار نگردد ، لذا دنيا را از نفس خود بيرون راند و آن را از دل خويشتن بر كنار فرمود و از ديدگاه خود ناپديد ساخت . چنين است كه هر كس چيزى را دشمن داشت ، نظر به آن ، و ياد آورى آن را نيز دشمن مىدارد . )\r\n\r\nآن اندازه كه انسان كامل در وجود و زندگى و حركات و سكنات خود ارزشها را براى افراد بشر مىآموزد و آنانرا تربيت مىنمايد ، از عهدهء قوانين و پند و اندرزها و ديگر وسائل توجيه كننده بر نمىآيد . و بالعكس ، هيچ سخن و عاملى براى سقوط جامعه مانند وجود تبهكاران آزاد مؤثر نيست\r\nوقتى كه ما به مقدار لازم در سر گذشت بشرى بررسى مىكنيم ، به اين نتيجه مىرسيم كه تأثيرى كه وجود انبياى عظام و اوصياء و اولياى وارسته و ديگر انسانهاى سالك راه حق و حقيقت در پيشرفت اخلاقى و تحقق بخشيدن به ارزشهاى والاى انسان در مردم دنيا داشته‌اند ، از عهدهء قوانين و پند و اندرزها و ديگر وسائل توجيه كننده مردم به طرف كمال بر نيامده است . علت اين پديده تا حدود زيادى روشن است . و آن اينست كه مشاهده و توجه اكثر مردم به اين كه اولا - اصول و قوانين مقرره براى ادارهء حقوقى جوامع وضع مىگردد و معمولا الزامى براى تكامل شخصيتى و روحى آنان ندارد و تنها براى دفع مزاحمتها به كار مىرود . ثانيا - فراوان ديده‌اند كه اين قوانين و نظامات حقوقى همانند تارهاى عنكبوت بوده است كه تنها مگسها را به تور مىاندازد نه شير و\r\n","description":"","footnote":"","page_name":" 151 ","page_number":154},
  {"content":"\r\nببر و پلنگ و اژدها را . از طرف ديگر پند و اندرزها اگر چه با دلهاى مردم سر و كار دارد و در طول تاريخ آثارى هم داشته است ، ولى به جهت احتياج تأثير به تحريك قطبنماى درون آدمى كه وجدان ناميده مىشود ، نتوانسته است تاكنون بعنوان اصول الزامى و ضرورى ، بشريت را بطور جدى و فراوان نجات بدهد . آنچه كه تأثير زيادى تا پيش از دوران ( علمگرايى و صنعت پرستى و سود جويى و لذت خواهى كه بشريت را به قول بعضى از وارستگان دانشمند : تا حد مسخ شدن رسانده است ) داشته وجود شخصيتهاى كمال يافته بوده است . مشاهدهء انسانهايى كه در راه احترام به ارزشها ، جان خود را از دست داده‌اند و يا به زجر و مشقتهاى فراوان تن داده‌اند ، بيش از هر اصل و قانون حقوقى و پند و اندرز ، انسانهاى با ارزش را ساخته و به راه انداخته است . دليل عمدهء اين امتياز كه شخصيتهاى سالك راه حق و حقيقت آن را دارند اينست كه ارزشها در وجود آنان ، عملا تجسّم پيدا مىكنند . اگر يك صد مجلد كتاب در بارهء تواضع و فروتنى و ارزش آن ، مورد مطالعه و تحقيق قرار بگيرد و حتى لذت بسيار فراوان از آن مطالعه و تحقيق نصيب ما گردد ، آن اثر را ندارد كه با چشمان خودمان مشاهده كنيم كه رسول خدا ( ص ) روى زمين ، مانند بنده‌ها نشسته است ، كفش خود را با دست مبارك خويش پينه مىزند و لباس خود را وصله مىدوزد و حتى به الاغ برهنه سوار مىشود .\r\nآرى ، براى آن معلم حقيقى و مربّى الهى كه مىخواهد دنيا را عملا براى انسانهاى روى زمين ارزيابى فرمايد ، لازم است كه از زر و زيور دنيا و اشتغال روحى حتى به تصويرها ، چشم پوشى فرمايد تا عملا اثبات كند كه عمر آدمى كوتاه تر و ارزش روح او بالاتر از آن است كه لحظات آن عمر گرانبها و نقدينهء بىنظير آن روح را صرف مقدارى تماشاى صورتها نمايد و از صورتگر اصل كه خدا است غافل بماند . بله اگر بشر روزى به اين كمال برسد كه با ديدن صورتها به دريافت مصوّر اصل و با مشاهده باغها به ديدن باغبان\r\n","description":"","footnote":"","page_name":" 152 ","page_number":155},
  {"content":"\r\nاصل ، توفيق يابد ، در آن روز اين تماشاها به ملاك آراسته آسمانها با مشيت خداوندى براى نظارهء عرفانى ضرورت پيدا مىكند .\r\n\r\nهمچو اعرابى كه آب از چه كشيد\r\nآب حيوان از رخ يوسف چشيد\r\nبهر فرجه شد يكى تا گلستان\r\nفرجهء او شد جمال باغبان\r\nرفت موسى كاتشى آرد به دست\r\nآتشى ديد او كه از آتش برست\r\n\r\nمولوى\r\n106 ، 122 - فلينظر ناظر بعقله : أكرم اللَّه محمّدا بذلك أم أهانه فأن قال : أهانه ، فقد كذب - و اللَّه العظيم بالإفك العظيم ، و أن قال : أكرمه ، فليعلم أنّ اللَّه قد أهان غيره حيث بسط الدّنيا له ، و زواها عن أقرب النّاس منه . فتأسّى بنبيّه و اقتصّ أثره و ولج مولجه ، و ألَّا فلا يأمن الهلكة ، فأنّ اللَّه جعل محمّدا صلَّى اللَّه عليه و آله علما للسّاعة و مبشّرا بالجنّة ، و منذرا بالعقوبة . خرج من الدّنيا خميصا و ورد الآخرة سليما . لم يضع حجرا على حجر ، حتّى مضى لسبيله و أجاب داعى ربّه . فما أعظم منّة اللَّه عندنا حين أنعم علينا به سلفا نتّبعه و قائدا نطأ عقبه و اللَّه لقد رقّعت مدرعتى هذه حتّى استحييت من راقعها . و لقد قال لى قائل : ألا تنبذها عنك فقلت أغرب عنّى فعند الصّباح يحمد القوم السّرى ( آن كس كه با عقل خود نظر مىكند ، ببيند آيا خداوندى كه توفيق اعراض از دنيا ، و زر و زيور آن را به پيامبرش عنايت فرمود ، براى اكرام آن حضرت بود يا اهانتى بر او روا داشته بود ، اگر آن شخص بگويد : خدا به پيامبرش اهانت نموده بود ، سوگند به خداى بزرگ دروغ گفته و بهتان زده است و اگر بگويد خداوند پيامبرش را با آن توفيق اعراض از دنيا اكرامش فرموده است ، پس بداند كه خداوند كسى را كه دنيا را براى او گسترش داد اهانت نمود و اكرام كرد نزديكترين مردم به خودش ( پيامبر اكرم ) را كه دنيا و زر و زيور آن را از وى دور فرمود ) پس هر كس بخواهد براى تحصيل سعادت از كسى پيروى نمايد ، از پيامبر خدا تبعيت نمايد و از دنبال او حركت\r\n","description":"","footnote":"","page_name":" 153 ","page_number":156},
  {"content":"\r\nكند و هر كجا كه او وارد شود قدم بگذارد ، و اگر چنين نكند ، از هلاكت در امان نخواهد ماند ، زيرا خداوند محمد ( ص ) را نشانه اى براى قيامت قرار داد و بشارت دهنده به بهشت و ترساننده از عذاب . [ آن بزرگ بزرگان 
  ] با شكمى تهى از دنيا بيرون رفت و با شخصيتى سالم به سراى آخرت وارد شد . او سنگى روى سنگى نگذاشت تا راه خود را به ابديت پيش گرفت و دعوت خدايش را لبيك گفت چه با عظمت است منت خداوندى بر ما كه پيشوايى براى ما احسان فرمود كه از او پيروى كنيم و حاكمى براى ما قرار داد كه پاى جاى پاى او گذاريم . سوگند به خدا ، اين لباس خود را چندان وصله دوختم كه از وصله كننده اش خجالت كشيدم ، گوينده اى به من گفت : آيا اين لباس را دور نمىاندازى پاسخ دادم : دور شو از من كه در بامداد مورد ستايش قرار مىگيرد كاروانى كه شبانگاه راه رفته است . )\r\n\r\nخداوند سبحان به جهت اكرام پيامبر ( ص ) بود كه تمايل او را از دنيا گسيخته به مقام شامخ ربوبى پيوسته بود\r\nنتيجه اى كه از تكريم و تجليل رسول خدا ( ص ) از طرف خدا ، به وسيلهء قطع تمايلات او از دنيا و زر و زيور و مال و منال آن و غير ذلك مىتوان گرفت ، اينست كه كسانى كه به جهت بيمارى تكاثر ( افزون گرايى در مال و ديگر شئون دنيا ) در علائق و امور فريبندهء آن ، غوطه ور ميشوند و همهء ارزشهاى عالى انسان را از جان و نفس روح خود گرفته ، تا حقوق و جانهاى ديگران را قربانى آن علائق مىنمايند ، مورد اهانت خداوند متعال مىباشند . اين يك قانون كلى است ، هر چيزى كه بايد به عنوان وسيله تلقى شود ، مانند مال و ثروت ديگر امور مطلوب و مورد تمايل مردم ، هرگاه كه جنبهء هدفى به خود بگيرند ، مىتوانند همهء ارزشهاى مربوط به آن وسيله و هدف را دگرگون سازند ، اين دگرگونى تا آنجا ممكن است كشيده شود ، كه هستى را نيستى و نيستى را هستى نمايش\r\n","description":"","footnote":"","page_name":" 154 ","page_number":157},
  {"content":"\r\nدهد .\r\nاين برگزيدهء خداوندى ( محمد مصطفى ( ص ) ) خاتم پيامبران الهى است و پس از او تا قيامت پيامبرى نخواهد آمد ، زيرا خداوند سبحان بوسيلهء آن بزرگوار همهء مصالح و مفاسد مادى و معنوى بشرى را براى ابد در صورت احكام و تكاليف فقهى و عقلى كه طرق فعاليت صحيح آن ( عقل ) را براى انسانها تعليم فرمود ، ابلاغ نموده است .\r\nخداوند منّان و لطيف با ارسال اين برگزيدهء برگزيدگان بر ما منّت گذاشت و ما را از وسوسه‌هاى بىسر و ته و تخيلات بىاساس و مكتب سازىهاى بىپايه و بىاصل براى تشخيص سعادت مادى و معنوى و طرق آن بىنياز فرمود .\r\nبه پيروى از آن اصل و اصول اعلاى ارزشهاى بشرى و به جهت گسيختن از متاع دنياى فانى و رزق و برقهاى ناپايدار آن بود ، كه لباسم را آن قدر وصله كردم ، تا از وصله كننده اش شرمنده گشتم . ساده لوحى ناآگاه به من گفت : تا كى به اين لباس وصله خواهى زد ، چرا آن را به دور نمىاندازى به او گفتم : برو ، دنبال تخيلات بىاساست ، برو از حركت من در اين گذرگاه پر معنى كه با سنگلاخ بودنش رو به حق و حقيقت است ، جلوگيرى مكن . تو در خواب رفته چگونه مىتوانى به من بيدار كه حتى در هنگام شب هم مىخواهم براى وصول به مقصد حركت كنم ، دستور بدهى برو منتظر باش تا بامداد فرا رسد در آن هنگام معناى حركت مستمر و شبانگاهى مرا خواهى فهميد .\r\n","description":"","footnote":"","page_name":" 155 ","page_number":158},
  {"content":"\r\n\r\n161 متن خطبه صد و شصت و يكم\r\n\r\nو من خطبة له عليه السّلام فى صفة النّبيّ و أهل بيته و اتّباع دينه ، و فيها يعظ بالتّقوى\r\nالرسول و اهله و اتباع دينه\r\nبعثه بالنّور المضيء ، و البرهان الجلىّ ، و المنهاج البادي ، و الكتاب الهادي . أسرته خير أسرة ، و شجرته خير شجرة ، أغصانها معتدلة ، و ثمارها متهدّلة . مولده بمكَّة ، و هجرته بطيبة . علا بها ذكره و امتدّ منها صوته أرسله بحجّة كافية ، و موعظة شافية ، و دعوة متلافية . أظهر به الشّرائع المجهولة ، و قمع به البدع المدخولة ، و بيّن به الأحكام المفصولة . فمن يبتغ غير الاسلام دينا تتحقّق شقوته و تنفصم عروته ، و تعظم كبوته ، و يكن مآبه إلى الحزن الطَّويل و العذاب الوبيل .\r\nو أتوكَّل على اللَّه توكَّل الإنابة إليه ، و أستر شده السّبيل المؤدّية إلى جنّته ، القاصدة إلى محلّ رغبته .\r\nالنصح بالتقوى أوصيكم ، عباد اللَّه ، بتقوى اللَّه و طاعته ، فإنّها النّجاة غدا ، و المنجاة أبدا ، رهّب فأبلغ ، و رغَّب فأسبغ ، و وصف لكم الدّنيا و انقطاعها ، و زوالها و انتقالها . فأعرضوا عمّا يعجبكم\r\n","description":"","footnote":"","page_name":" 156 ","page_number":159},
  {"content":"\r\nفيها لقلَّة ما يصحبكم منها . أقرب دار من سخط اللَّه ، و أبعدها من رضوان اللَّه فغضّوا عنكم - عباد اللَّه - عمومها و أشغالها ، لما قد أيقنتم به من فراقها و تصرّف حالاتها .\r\nفاحذروه حذر الشّفيق النّاصح ، و المجدّ الكادح . و اعتبروا بما قد رأيتم من مصارع القرون قبلكم : قد تزايلت أوصالهم و زالت أبصارهم و أسماعهم و ذهب شرفهم و عزّهم ، و انقطع سرورهم و نعيمهم ، فبدّلوا بقرب الأولاد فقدها و بصحبة الأزواج مفارقتها لا يتفاخرون ، و لا يتناسلون ، و لا يتزاورون و لا يتحاورون . فاحذروا ، عباد اللَّه ، حذر الغالب لنفسه ، المانع لشهوته ، النّاظر بعقله فإنّ الأمر واضح ، و العلم قائم ، و الطَّريق جدد و السّبيل قصد .\r\n","description":"","footnote":"","page_name":" 157 ","page_number":160},
  {"content":"\r\n\r\nترجمهء خطبهء صد و شصت و يكم\r\nدر توصيف پيامبر و اهل بيت و پيروان دين او و در اين خطبه مردم را براى تقوى موعظه مىفرمايد خداوند جل شأنه پيامبر را مبعوث فرمود با نور روشنايى بخش و برهان آشكار و روش نمايان و كتاب راهنما خاندانش بهترين خاندان و درخت او بهترين درخت ، شاخه‌هاى آن معتدل ميوه هايش دسترس براى همه زادگاهش مكَّه و هجرتش به مدينه نام او در مدينه بلند شد و از همان جا صدايش گسترش يافت خداوند آن حضرت را با حجت كافى و موعظه شفابخش و دعوت تدارك كننده فرستاد خداوند به وسيلهء آن بزرگوار شرايع مجهول را آشكار و بدعتهايى را كه در دين الهى داخل شده بود ، ريشه كن و احكام گسيخته را تبيين فرمود پس هر كس غير از اسلام ، دينى را بجويد ، شقاوتش محقق و طناب پيوند دهندهء او با خدا ، قطع و سقوطش بزرگ و بازگشت و سرنوشتش به اندوه طولانى و عذاب شديد خواهد بود .\r\nو من توكل به خدا مىكنم توكل بازگشت به سوى او و هدايت راهى را از او مسئلت مىكنم كه منتهى به بهشت و رساننده به محل رغبت او بوده باشد .\r\n","description":"","footnote":"","page_name":" 158 ","page_number":161},
  {"content":"\r\nنصيحت به تقوى اى بندگان خدا ، شما را به تقواى خداوندى و اطاعت او توصيه مىكنم زيرا تنها تقوى است كه نجات دهنده در فردا ( قيامت ) است و رهايى بخش در ابديت خداوند سبحان از مخالفت با او تهديد نمود و ترغيب و تشويق به پيروى از مشيت او را فراوان فرمود دنيا و قطع شدن آن را از شما و زوال و انتقال آن را توصيف نمود پس روى گردان شويد از آنچه كه در اين دنيا شما را به شگفتى وا مىدارد ، زيرا آنچه كه از دنيا با شما خواهد بود اندك است اين دنيا نزديكترين خانه به غضب خداوندى است و دورترين خانه از رضاى پروردگارى اى بندگان خدا ، چشم بپوشيد از اندوهها و اشتغالات اين دنيا زيرا يقين داريد كه دنيا از شما و شما از دنيا جدا خواهيد گشت و مىدانيد كه حالات آن دائما در حالات دگرگونى است پس ، از اين دنيا بر حذر باشيد مانند بيمناك بودن شخص مهربان و خيرخواه در بارهء خويشتن و مانند شخص كوشا و تلاشگر عبرت بگيريد با آنچه ديديد از انسانهايى كه پيش از شما به خاك افتادند و اعضاء بدنشان از يكديگر جدا شد و از بين رفت و چشمان و گوشهاى آنان زائل گشت و شرف و عزّتشان بر باد فنا رفت شاديها و نعمتها از آنان بريد نزديكى فرزندان به گمشدن آنان منتهى شد و هم صحبت بودن همسران به جدايى از آنها كشيد [ ديگر 
  ] نه به يكديگر فخر مىفروشند و نه تناسل مىكنند و نه با يكديگر ديدارى دارند و نه با هم به گفتگو مىنشينند اى بندگان خدا ، بر حذر باشيد مانند بر حذر بودن كسى كه به نفسش پيروز است و مانع شهوترانى و ناظر بوسيلهء عقلش زيرا حقيقت آشكار است و نشان بر پا و راه هموار و مستقيم است .\r\n","description":"","footnote":"","page_name":" 159 ","page_number":162},
  {"content":"\r\n\r\nتفسير عمومى خطبهء صد و شصت و يكم در صفت پيامبر و اهل بيت و پيروان دين پيامبر و در اين خطبه مردم را به تقوى پند مىدهد\r\n2 ، 10 - بعثه بالنّور المضيء ، و البرهان الجلىّ و المهناج البادى و الكتاب الهادى . أسرته خير أسرة و شجرته خير شجرة ، أعصانها معتدلة و ثمارها متهدِّلة مولده بمكَّة و هجرته بطيبة . علا بها ذكره و امتدّ منها صوته ( خداوند جل شأنه پيامبر را مبعوث فرمود با نور روشنايى بخش و برهان آشكار و روش نمايان و كتاب راهنما . خاندانش بهترين خاندان و درخت او بهترين درخت ، شاخه‌هاى آن معتدل و ميوه هايش دسترس براى همه . زادگاهش مكَّه و هجرتش به مدينه . نام او در مدينه بلند شد و از همان جا صدايش گسترش يافت .\r\n","description":"","footnote":"","page_name":" 160 ","page_number":163},
  {"content":"\r\n\r\nدر مكَّه به دنيا آمد و در مدينه صدايش گسترش يافت\r\n- ( 1 )  . هجرت از زادگاه و هر جايى كه انسان در آن نشو و نما كرده است ، بطور طبيعى موجب گسترش ديدگاهها و عمق تجارب و تفكرات مىگردد . اين معنى در موارد متعددى از منابع اوليهء اسلامى گرفته تا ادبيات آموزندهء جوامع اسلام مطرح شده است . در لاميهء معروف حجة الاسلام نيّر چنين آمده است :\r\n\r\nلو كان للمرء من عزّ و مكرمة\r\nفى داره لم يهاحر سيّد الرّسل\r\n\r\n( اگر براى انسان عزّت و كرامتى در خانه اش بود سرور رسولان صلَّى اللَّه عليه و آله و سلم مهاجرت نمىفرمود . ) البته بىنيازى كمالات رسول خدا ( ص ) از معلم و مربى و مهاجرت و ديگر وسائل ترقى و اعقلاء مانع از مقايسهء آن حضرت با ديگر مردم معمولى است . لذا مىبينيم شايستگى آن حضرت براى وحى و تحمل بار بسيار سنگين رسالت در همان مكه شروع شد و جز دو مسافرت معمولى يكى بعنوان عامل اموال بازرگانى حضرت خديجه ( سلام اللَّه عليها ) و ديگرى سفر به طائف بود كه اگر صحت داشته باشد ، كمترين تغيير\r\n","description":"","footnote":" ( 1 ) . براى بررسى مسئلهء بعثت و نبوت خاتم الانبياء ( ص ) مراجعه فرماييد به مجلد 2 ص 171 و از ص 176 تا 192 و از ص 195 تا 203 و از ص 258 تا 264 و مجلد 4 ص 259 تا 260 و از ص 307 تا 313 و مجلد 5 از ص 147 تا 157 و مجلد 8 از ص 58 تا 67 و از ص 284 تا 293 و مجلد 11 از ص 153 تا 167 و مجلد 12 ص 13 و 14 و مجلد 13 از ص 276 و 277 و مجلد 15 از ص 19 تا 21 و مجلد 17 ص 9 و از ص 11 تا 8 و از ص 96 تا 99 و ص 102 و مجلد 18 از ص 52 تا 58 و ص 197 و 198 و 207 تا 211 و از ص 296 تا 307 و مجلد 19 از ص 3 تا 57 . و براى بررسى مسائل مربوط به خاندان عصمت آل محمد ( صلوات اللَّه عليهم ) مراجعه فرماييد به : مجلد 2 از ص 272 تا 281 و مجلد 5 ص 250 و 251 و مجلد 14 از ص 123 تا 126 و از ص 129 تا 132 و مجلد 15 تا ص 88 و از ص 260 تا ص 265 . ","page_name":" 161 ","page_number":164},
  {"content":"\r\nتكاملى در آن حضرت به وجود نياوردند . گاهى مىشود مهاجرت از زادگاه و از وطن ، معلول ناهنجارى محيط زندگى و عدم درك مردم زادگاه و امثال اين عوامل نيز باشد .\r\nاين علت هم نمىتواند تفسير كنندهء كامل هجرت پيامبر به مدينه بوده باشد ، اگر چه مىتواند يكى از عوامل جنبى قضيه هجرت شمرده شود . بهر حال براى تفسير و توجيه نهايى ظهور اسلام در عربستان و اين كه آيا چنين پديده اى مانند يك پديدهء طبيعى جبرى بود كه مىبايست در آن دوران انجام بگيرد ، اگر چه حرفهاى زيادى زده شده است ، ولى عظمت غير عادى حادثه و مخصوصا سرعت و عدم آمادگى محيط براى بروز آن و موانع شديدى كه سر راه نفوذ و گسترش اسلام وجود داشت ، همهء آن سخنان و تئوريها را باطل مىسازد زيرا اولا - مشابه همان زمينه‌ها را كه بعضى از تحليلگران مادى ظهور اسلام ، مانند ديگر حوادث ، بعنوان علت بروز اسلام به ميدان مىكشند ، از قرنها پيش در عربستان و نقاط ديگر روى زمين نيز وجود داشت كه مىبايست با نهضت و قيام يك يا چند شخصيت نيرومند ، رو به اصلاح و ترقى مادى و معنوى برود و خود را نجات بدهد .\r\nآيا به راستى انقراض تمدنهايى كه باعث احياى جوامع خود بوده‌اند ، و از بين رفتن آنها موجب سقوط آن جوامع مىگشت بروز چنين شخصيتها و مكتبهايى را اقتضاء نمىكرده است قطعا چنين است و انسانهايى از نسل همان به وجود آورندگان و بر پا دارندگان تمدن ، با اشتياق به داشتن آن ، وجود داشتند ، و محيط طبيعى آنها نيز از بين نرفته بود .\r\nثانيا - غالبا آن گونه زمينه‌هاى مادى كه براى به وجود آمدن انقلابها و بروز ساختار جديد اجتماعى ، بعنوان علت جبرى در مجراى جبر تاريخ منظور مىدارند ، محال است از عهدهء ظهور مكتبى با تصديق همهء اديان الهى پيشين و اصول و قوانين اقتصادى ، حقوقى فقهى ، سياسى ، اخلاقى ، اجتماعى و فرهنگى به معناى عام آن برآيد . و همه مىدانيم كه اسلام در طول قرون و اعصار متمادى در بارهء ارائه ارزشهاى اصول و قوانين\r\n","description":"","footnote":"","page_name":" 162 ","page_number":165},
  {"content":"\r\nمربوط به آنها قدمهاى بسيار مؤثرى برداشته و استحكام جاودانى بودن آنها را اثبات نموده است .\r\n11 ، 14 - أرسله بحجّة كافية و موعظة شافية و دعوة متلافية ، أظهر به الشّرائع المجهولة و قمع به البدع المدخولة و بيّن به الأحكام المفصولة ( خداوند آن حضرت را با حجت كافى و موعظه شفا بخش و دعوت تدارك كننده فرستاد . و خداوند بوسيلهء آن بزرگوار شرايع مجهول را آشكار و بدعتهايى را كه در دين الهى داخل شده بود ، ريشه كن كرد و احكام گسيخته را تبيين فرمود . ) براى بررسى معانى جمله‌هاى اوّليه مراجعه فرمايد به : - ( 1 ) \r\n\r\nبوسيلهء قرآن شرائع مجهول را آشكار و بدعتها را ريشه كن و احكام جدا از يكديگر را تبيين فرمود\r\nدر بارهء اعتبار و ارزش كتب آسمانى كه از زمانهاى گذشته تاكنون بحث شده است ، اين مطلب مورد توجه قرار گرفته است كه مردان با تقوى و عادل ، اين مطالب را جمع آورى نموده و محور اساسى مذاهب قرار گرفته است ، يعنى سخن و كردار و هدف گيريهايى كه در كتب اصلى مذاهب از پيامبران الهى نقل شده است ، بدانجهت كه نقل كنندگان آنها ، انسانهاى با تقوى و عادل بوده‌اند ، لذا پايهء اساسى مذاهب تلقى شده‌اند . لذا خداوند سبحان قرآن را كه تصديق كنندهء دين الهى و كتابهاى آسمانى پيشين است ، براى آشكار ساختن ارزش آنها به پيامبر اكرم ( ص ) نازل فرمود . حقائقى كه در قرآن آمده است ، مىتواند ملاك عقائد و احكام و تكاليف انسانهايى باشد كه مىخواهند در اين زندگانى سعادت در ارتباطات چهارگانه را به دست بياورند ( ارتباط\r\n","description":"","footnote":" ( 1 ) . مجلد 2 از ص 206 تا 222 ، ج 3 ص 64 ، ج 4 ص 234 و 235 و 253 تا 255 ، و از ص 261 تا 271 ، ج 13 از ص 15 تا 18 و ج 14 از ص 115 تا 117 و از ص 129 تا 132 . ","page_name":" 163 ","page_number":166},
  {"content":"\r\nانسان با خويشتن ، با خدا ، با جهان هستى و با همنوع خود . )\r\n15 ، 18 - فمن يبتبغ غير الأسلام دينا تتحقّق شقوته ، و تنفصم عروته و تعظم كبوته و يكن مأبه ألى الحزن الطَّويل و العذاب الوبيل\r\n\r\nبديهى است كه فرار از دين سعادت بخش خداوندى ، موجب شقاوتى است كه به هيچ وجه جبران پذير نخواهد بود\r\nبدانجهت كه دين مقدس اسلام دين فطرت و عقل و وجدان سالم براى تحصيل سعادت ابدى مىباشد ، مسلم است كه محروم ساختن خويشتن و ديگران از اين حقيقت عظمى مساوى نابود كردن همهء سرمايه‌هاى نجات بخش و سازندهء تكامل وجود آدمى خواهد بود . نخستين شقاوتى كه اعراض از دين الهى بوجود خواهد آورد عدم استفاده از مغز و روان و جان بسيار با ارزش است كه خداوند به بندگان خود عنايت فرموده است . زيرا با توجه به اين كه مغز و روان و جان آدمى اصرار شديد دارد به اين كه در اين زندگانى به آن اصول و قوانين و مقررات عمل كند كه واقعيات به آنها تكيه دارند كه پاسخ نهايى را به سئوالات عميق او پيشنهاد مىنمايد قناعت كردن به اين كه من يك موجودى هستم كه در برهه اى از تاريخ در اين موقعيت از جهان هستى قرار گرفته‌ام ، اين هم اصول و قواعد زندگى من است كه عمل مىكنم يا در صورت داشتن قدرت آنها را ناديده مىگيرم اينست و بس كشنده ترين مبارزه با خويشتن است . آدمى چه عذرى براى خود مىتواند بتراشد در انحراف از احكام عقل و وجدان و فطرت و انحراف از احكام و تكاليفى كه به نفع ماده و روح او مىباشد اين حقيقت نيازى براى اثبات ندارد كه انسان براى هر سؤالى كه در زندگانى روياروى او قرار مىگيرد بالقوه يا بالفعل مىتواند پاسخ صحيح حد اقل بطور نسبى براى آن پيدا كند . ولى آيا مىتواند براى آن سئوالات ششگانه كه اساس و پايهء همهء سئوالات اوست بدون استمداد از دين پاسخى\r\n","description":"","footnote":"","page_name":" 164 ","page_number":167},
  {"content":"\r\nپيدا كند اين سئوالات عبارتست از « من كيستم » ، « از كجا آمده‌ام » ، « به كجا آمده‌ام » « با كيستم » ، « به كجا مىروم » ، « براى چه آمده بودم » خوشبختانه كسانى كه براى تسليت به خويشتن و قانع ساختن ديگران ، مىگويند : انگيزهء بروز اين گونه سئوالات در مغز آدمى معلول نوعى بيمارى درونى است كه مىخواهد با پناه بردن به دين آن را معالجه كند اينان هرگز نمىخواهند از خويشتن اين سؤال را بكنند كه نسخهء شفابخش اين بيمارى همه گير از يك فرد عادى تا داناترين انسان چيست آيا با قلم كشيدن روى سؤال مىتوان آن را پاسخ تلقى نمود آيا منصرف ساختن ذهن آدمى از اين گونه سئوالات اساسى ، مىتواند بعنوان پاسخ وارد معارف بشرى گردد كسانى كه با اشاعهء اين گونه مطالب تخيلى يا سفارشى مىكوشند مردم را از بهره بردارى از اسلام كه حتى يك مورد خلاف عقل و فطرت در آن ديده نشده است و حتى يك مورد تضادى با علوم در آن مشاهده نشده است ، محروم سازنده با قطع نظر از مسئوليت در ابديت ، هيچ احساس مسئوليت در برابر وجدان خود مىنمايند كه تو كه احتمال وجود هدفى عالىتر از همهء هدفگيرىهاى دنيوى را در مغز خود احساس مىكنى ، چگونه اين احتمال را كه از نظر ارزش و تحريك با اهميتتر از اكثر يقينها است ، از ديدگاه خود ناپديد مىسازى اين همان احتمال است كه موضوعش يعنى وجود حقائق فوق طبيعى و دخالت آنها در زندگى انسانها با اهميتترين احتمال است كه بر ذهن بشر مىآيد و اگر چنين مسئوليتى را احساس مىكنند آيا پاسخ براى آن را يك اصل انسانى مىدانند يا نه\r\n\r\nچه اندوه طولانى و چه عذابى دردناكتر از آنكه آدمى از عنايات ربانى دور و از ديدار او مهجور گردد\r\nمتأسفانه كمتر كسى تلخى محروميت از عنايات خداوندى و هجران ديدار آن ذات اقدس را ، تصور مىنمايد . غالبا مردم عذاب و اندوه را در ناگواريهاى جسمانى و آلام\r\n","description":"","footnote":"","page_name":" 165 ","page_number":168},
  {"content":"\r\nمادّى محدود مىسازند و نمىدانند عذاب و تلخى محروميت از ديدار خداوندى و مشمول بودن به الطاف او در ابديت چيست و چقدر جانگداز است . آرى ، بسيار دشوار است تصور اين كه ورود به عذاب جسمانى در آخرت آسانتر است از هجران از رحمت و الطاف ايزد منان .\r\nامير المؤمنين عليه السلام عرض مىكند : فهبنى يا إلهى و سيّدى و مولاى و ربّى صبرت على عذابك فيكف أصبر على فراقك و هبنى يا إلهى صبرت على حرّ نارك فكيف أصبر عن النّظر إلى كرامتك\r\n- ( 1 )  ( خداى من ، سيّد و مولاى من ، گيرم كه به عذاب تو تحمل كردم ، چگونه به جدايى تو صبر كنم . اى خداى من ، گيرم كه به گرماى آتش تو شكيبا گشتم ، چگونه مىتوانم به محروميت از كرامت تو بردبار باشم . ) اين افتخار خداشناسان ، و اين پرچمدار همهء ارزشهاى انسانى ، با شناخت خداوندى است كه عظمت كرامت و وصال او را درك كرده و تلخى محروميت از آنها را ، بسيار شديدتر و جانكاه تر از عذاب دوزخ تلقى فرموده است .\r\n\r\nراز بگشا اى علىّ مرتضى\r\nاى پس از سوء القضاء حسن القضاء\r\nاى على كه جمله عقل و ديده اى\r\nشمّه اى واگو از آنچه ديده اى\r\n\r\nمولوى\r\nبا توجه به مطلب بالا ، ببينيد چه ساده لوحانى با شهرت علمى و فرهنگى در تاريخ چه تصوراتى در بارهء موضوع فوق دارند همانطور كه در عبارات زير خواهيم ديد كه با تكيه به برخى مسائل ، از اهميت قرار گرفتن در شعاع جاذبهء خداوندى غافل مانده‌اند و خسارت جبران ناپذير و عذاب بسيار تلخ مهجورى از وصال ديدار خداوند متعال را درك نكرده‌اند دنى ديدرو از اصحاب مشهور دائرة المعارف چنين مىگويد : « بيان خود\r\n","description":"","footnote":" ( 1 ) . دعاى كميل بن زياد النخعي كه امير المؤمنين ( ع ) به او تعليم فرموده است . ","page_name":" 166 ","page_number":169},
  {"content":"\r\nرا از طبيعت آغاز كردم كه مىگويند : صنع تست و به تو انجام مىدهم كه نامت در روى زمين خدا است . خدايا ، نمىدانم هستى يا نيستى اما انديشه‌ام را بر اين مىگذارم كه تو ضمير مرا مىبينى و كردار چنان مىكنم كه در حضور تو باشم . اگر بدانم كه بر خلاف عقل يا حكم تو گناهى كرده‌ام از زندگى گذشتهء خود ناخشنود خواهم بود ، اما از آينده آسوده‌ام چون من همين كه گناه خود را تصديق كردم تو از آن مىگذرى . در اين دنيا از تو چيزى نمىخواهم ، زيرا آنچه بايد بشود اگر تو نيستى به طبيعت ، و اگر تو هستى به حكم تو مىشود . اگر عالم ديگرى هست آنجا از تو اميد پاداش دارم هر چند در اين عالم آنچه كرده‌ام براى خود كرده‌ام . اگر از پى نيكى بروم بارى نبرده‌ام و اگر بدى كنم از تو غافل بوده‌ام . خواه ترا موجود بدانم خواه ندانم . حقيقت و فضيلت را دوست مىدارم و از دروغ و نابكارى بيزارم . چنينم كه هستم ، خواه پاره اى از مادهء واجب و جاويد باشم ، خواه مخلوق تو باشم . اگر نيكوكار و مهربانم أبناء نوعم را چه تفاوت كه به تصادف نيكو افتاده‌ام و به اختيار خود نيكى كرده‌ام يا فضل و رحمت تو شامل حالم بوده است .\r\n« - ( 1 )  بدانجهت كه مطالب فوق ذهن عده اى را به خود مشغول داشته و آنانرا از پيدا كردن راه حق و حقيقت جلوگيرى كرده است ، لذا بسيار مناسب است كه ما در بارهء آنها بررسى مختصرى داشته باشيم .\r\nديدرو مىگويد : « بيان خود را از طبيعت آغاز كردم كه مىگويند : صنع تست و به تو انجام مىدهم كه نامت در روى زمين خدا است . » اين جمله تشكيك در وجود خدا را به خوبى ارائه مىدهد . ديدرو نمىگويد : آيا در بارهء ارتباط با خداوند هستى آفرين راهى يا راههايى رفته و به مقصد نرسيده است ، يا از دشوارى راه ترسيده و يا از دلائل خداشناسان و نقّادىهاى فنى و حرفه اى خدانشناسان واهمه داشته و خويشتن را قانع\r\n","description":"","footnote":" ( 1 ) . سير حكمت در اروپا ، ج 2 ، ص 122 - 123 ، فروغى . ","page_name":" 167 ","page_number":170},
  {"content":"\r\nساخته است كه بسيار خوب است كه نه وجود خدا را بپذيرم و نه او را منكر شوم بديهى است كه اگر ديدرو از قدرت فلسفى عالى برخوردار بود ، متوجه اين نكته مىشد كه لازمه ادامهء حال شك و ترديد با اختلاف انسانها مختلف مىباشد . از آن جمله اشخاصى هستند كه به جز ارتباط با من خويشتن و بعد مادى دنيا و همنوعش ، چيز ديگرى را به رسميت نمىشناسند اينان ، نه تنها از شك در وجود خدا بيمى به خود راه نمىدهند ، بلكه از ترديد در بارهء وجود خويشتن ، و بديهىترين حقائق دنيا هم ، احساس اضطراب نمىكنند . اشخاص ديگرى وجود دارند كه شك و ترديد در درون آنان مىتواند تشويش و نگرانى به وجود بياورد مخصوصا در مسئلهء وجود خدا كه با اهميتترين و حياتىترين حقيقت است كه براى بشريت مطرح است ، لذا هر انسانى كه به اهميت مسئلهء مزبور متوجه باشد و با اين حال بتواند با حالت ترديد در بارهء آن موجود برين وضع روانى معتدل داشته باشد ، او توانسته است محالى را در مغز خود بوجود بياورد يعنى تناقض را در درون خود پديد آورد و چون گمان نمىرود ديدرو خود را از جملهء اشخاص گروه اول بداند ، [ زيرا كسى كه توانايى نوشتن دائرة المعارف را دارا بوده است ، قطعى است كه نمىتواند شك و ترديد او در بارهء خدا ناشى از سهل انگارى او در حقائق حياتى كه خداوند با اهميتترين همهء آنها است بوده باشد .\r\n
  ] پس ، قطعا از گروه دوم بوده است . حال اين سؤال پيش مىآيد كه شخصى مانند ديدرو چگونه توانسته است ، ساليانى از عمر خود را با شك و ترديد و اضطراب انگيز سپرى نمايد پاسخ اين سؤال چنين است كه خواه ديدرو در عالم درونش خود را از گروه اول حساب بكند يا از گروه دوم ، بايد گفت : « چنين شخصى آن خدايى را كه در درون انبياء و اولياء و حكماى راستين و عرفا جلوه داشته است ، در درون خود نمىديده است . و به عبارت روشنتر او دريافت صحيحى كه شايسته مفهوم خداوندى باشد ، نداشته است ، و الَّا دريافت صحيح از خدا\r\n","description":"","footnote":"","page_name":" 168 ","page_number":171},
  {"content":"\r\nدر درون همان ، و اعتقاد به وجود او و زيستن با او و احساس مرگ بدون ارتباط با او ، همان ، چنان كه در برهان كمالى يا وجوبى ، مشاهده مىكنيم . اگر به ياد داشته باشيم اساسىترين مقدمهء برهان مزبور ، دريافت مفهوم واجب الوجود ( خداوند متعال ) است .\r\nالبته هر كسى كه مفهوم مزبور را درك نكند ، ما هيچ سخنى با او نداريم و اما اگر كسى اين مفهوم را دريافت نمايد محال است در وجود واقعى او ترديدى به خود راه بدهد .\r\nنتيجهء كلى اين بحث اين است كه امثال ديدرو و مفهوم واجب الوجود را كه كمال مطلق است ، درك و دريافت نمىكنند . از اين جهت است كه مىگوييم : هيچ ارزش و اعتبار علمى و فلسفى به شك و ترديد امثال ديدرو نمىتوان قائل شد .\r\n2 - مىگويد : « خدايا نمىدانم هستى يا نيستى ، اما انديشه‌ام را بر اين مىگذارم كه تو ضمير مرا مىبينى و كردار چنان مىكنم كه در حضور تو باشم . » در اينجا ديدرو بايد به اين سؤال پاسخ بدهد كه اين كه مىگويى : « كردار چنان مىكنم كه در حضور تو باشم . » اگر چه موقعيت اقتضا كند كه كردار مناسب حضور خدا ، مستلزم گذشتن از همهء لذائذ و زير پا گذاشتن خود خواهىها باشد و اگر چه مستلزم دست از زندگانى شستن براى مصالح افراد جامعه بوده باشد قطعى است كه ديدرو و امثال ديدرو نمىتوانند با ترديد در هستى و نيستى خدا و فقط با قبول وجود خداوندى از روى احتياط و تشريفات مغزى به چنان كردارهايى كه متذكر شديم تن بدهند .\r\n3 - مىگويد : « اگر بدانم كه بر خلاف عقل يا حكم تو گناهى كرده‌ام ، از زندگى گذشتهء خود ناخشنود خواهم بود ، امّا از آينده آسوده‌ام ، چون من همين كه گناه خود را تصديق كردم ، تو از آن مىگذارى . » پاسخ اين مطلب روشن است زيرا اگر چه ناخشنودى از ارتكاب گناه ، دليل بر فعاليت و زنده بودن وجدان اخلاقى است كه بسيار با ارزش است ، ولى براى از بين بردن تأثير آن\r\n","description":"","footnote":"","page_name":" 169 ","page_number":172},
  {"content":"\r\nنبايد گناه مخصوصا اگر احتياج به جبران داشته باشد مانند حقوق مردم نبايد كارى انجام داد . آيا مجرد ناخشنودى كه خود نوعى كيفر هشدار دهندهء وجدانى است و خبر از تأثير گناه در روان انسانى مىدهد ، مىتواند وضع موجود در روان آدمى را كه در درون بوجود آمده است ، جبران نمايد سپس تسليتى كه ديدرو به خود مىدهد بسيار شگفت انگيز است او مىگويد : 4 - « اما از آينده آسوده‌ام چون من همين كه گناه خود را تصديق كردم ، تو ( خدا ) از آن مىگذرى بايد از امثال ديدرو پرسيد : اگر چه جرمى كه مرتكب شده اى ، قتل نفس يا قتل عام نفوس انسانها بوده باشد و اگر چه تمامى ارزشهاى بشرى را به مسخره گرفته باشى اگر چه كارى كنى كه سرنوشت انسانها را به دست نيرومندان ضد انسان بسپارى حال فرض مىكنيم گناهان تو در درجه اى از وقاحت كه گفتيم ، نباشد ، آيا عفو و بخشايش خداوندى مىتواند همهء نيك و بدها را يكسان نمايد يعنى ارزش انسانهايى كه با تحمل مشقتها و زجر و شكنجه در اين زندگانى براى بدست آوردن » حيات معقول « كه شايستگى قرار گرفتن در جاذبيت كمال را تحصيل نموده است ، با آن كسى كه مرتكب گناه و خطاها باشد و تنها اميد به كرم و عفو خداوندى داشته باشد مساوى بوده باشد و آنگهى مگر يك خردمند انسان شناس كه ولو اندكى در بارهء هستى و عظمت حيات انديشيده باشد مىتواند اين مسئله را بپذيرد كه من به اين دنيا آمده‌ام كه مطابق هوى و هوس خود زندگى كنم و اگر هم مرتكب جرم و معصيتى گشتم ، خداوند ارحم الراحمين هميكه من به آن خطائى كه مرتكب شده‌ام اعتراف نمودم مرا مورد عفو و بخشودگى قرار خواهد داد آيا اين استدلال تسليت آميز مىتواند آن انسان هشيار را قانع كند كه بسيار خوب ، من با تكيه به رحمانيت خداوندى و اعتراف به گناهى كه مرتكب شده‌ام از عهدهء مسئوليتى كه در بارهء سرمايهء بسيار بزرگ وجودم احساس مىكردم ،\r\n","description":"","footnote":"","page_name":" 170 ","page_number":173},
  {"content":"\r\nبر آمده‌ام به عبارت روشنتر فرض مىكنيم : خداوند رحيم و كريم به مجرد اعتراف به گناه ما را بخشيد آيا با اين بخشش ما مىتوانيم در ابديت همانند ارواح بزرگ انبياء و اولياء و وارستگان ، از آلودگيهاى اين دنيا كه با هزاران مشقت و گذشت و فداكارى آن را به دست آورده‌اند . مساوى باشيم 5 - « مىگويد من در اين دنيا چيزى از تو نمىخواهم ، زيرا آنچه بايد بشود اگر تو نيستى به طبيعت و اگر تو هستى به حكم تو مىشود . » ديدرو با اين عقيده به جبر را هم به تساوى كرده و ناكرده اضافه مىكند . دقت بفرماييد : « اولا بايد از ديدرو بپرسيم كه اگر كارها و گفتارهاى صادره از انسان با جريان جبرى صادر مىگردد به چه دليل اگر بدانى كه بر خلاف عقل يا حكم خدا گناهى كرده اى از زندگى گذشتهء خود ناخشنود خواهى بود ثانيا بايد از ديدرو پرسيد شما از دروغ و نابكاريها ناراحت مىشويد و حقيقت و فضيلت را دوست مىداريد ، هيچ مىدانيد كه حقايق ارزشى هنگامى كردار آدمى را داراى ارزش مىنمايد كه با اختيار صادر گردد و براى كارهايى كه با جبر پديدار مىگردند ارزشى وجود ندارد جاى شگفتى است كه ديدرو با انكار اختيار در عبارات قبلى ، با كمال صراحت جبر را انتخاب نموده و در اين عبارات اخير مىگويد اگر نيكوكار و مهربانم أبناء نوعم را چه تفاوت ، كه به تصادف نيكو افتاده‌ام يا به اختيار خود نيكى كرده‌ام . مقصود ما از نقل و بررسى عبارات ديدرو بررسى مقدارى از مطالب در سخنان ايشان بود كه عده اى زياد از ساده لوحان در برابر حكم وجدان و عقل سليم خود در بارهء مسئوليتهاى حيات معنوى الهى ، خود را تسليت مىدهند . ضمنا اثبات اين معنى بود كه بسيار خوب همان گونه كه تأكيد كرديم فرض مىكنيم كه خداوند به جهت رحمانيت بينهايت خود ، روز قيامت گناهان ما را عفو فرمود ، چگونه به عذاب محروميت ابدى از نعمتهاى خداوندى ، مخصوصا ، الطاف و عنايات پروردگارى كه بالاتر از همه نعمت\r\n","description":"","footnote":"","page_name":" 171 ","page_number":174},
  {"content":"\r\nورود در شعاع جاذبهء ربوبى اوست ، تن بدهيم آيا احتمال مىدهيد كه آن همه مشقتها و شكنجه‌ها و حتى فداكارىها و از جان گذشتنها كه وارستگان و عظماى تاريخ در راه تكامل و اعتلاى بشرى متحمل شده‌اند ، با يك اعتراف به گناه و توبهء من كه عمرى مرتكب گناهان و انحرافات بوده‌ام مساوى خواهد بود\r\n19 ، 20 - و أتوكَّل على اللَّه توكَّل الإنابة أليه . و أستر شده السّبيل المؤدّية ألى جنته ، القاصدة ألى محلّ رغبته ( و من توكل به خدا مىكنم ، توكل بازگشت به سوى او و هدايت راهى را از او مسئلت مىكنم كه منتهى به بهشت و رساننده به محل رغبت او بوده باشد . )\r\n\r\nتوكل به خدا و تلاش در رسيدن به هدفها ، دو ركن اساسى موفقيت در زندگى است\r\n\r\nگفت پيغمبر به آواز بلند\r\nبا توكل زانوى اشتر ببند\r\nرمز الكاتب حبيب اللَّه شنو\r\nاز توكل در سبب كاهل مشو\r\nرو توكل كن تو با كسب اى عمو\r\nجهد مىكن كسب مىكن مو بمو\r\nجهد كن جدّى نما تا وارهى\r\nور تو از جهدش بمانى ابلهى\r\n\r\nبا توجه به سر تا سر زندگى امير المؤمنين على عليه السلام كه جد و جهد و تلاش و تكاپو در راه به ثمر رساندن استعدادهاى خود و هموار كردن جادهء سعادت و تكامل پيش پاى همهء افراد جامعه بوده است ، اين توكل و طلب راهنمايى براى وصول به هدف اعلاى زندگى چه معنى مىدهد براى اثبات لزوم همانگى توكل و كوشش مىتوان از عوامل ذيل استفاده كرد : 1 . ناتوانى انسانها از پيش بينى حوادث ( آن چنان كه هستند ) كه سر راه فعاليت آنان در هنگام فعاليت و تلاش به جريان مىافتند . و با يك جملهء ادبى :\r\n","description":"","footnote":"","page_name":" 172 ","page_number":175},
  {"content":"\r\n\r\nهزار نقش بر آرد زمانه و نبود\r\nيكى چنان كه در آينهء تصور ما است\r\nخدا كشتى آنچه كه خواهد برد\r\nو گر ناخدا جامه بر تن درد انورى\r\n\r\nانورى\r\n\r\nنداند بجز ذات پروردگار\r\nكه فردا چه بازى كند روزگار\r\n\r\n2 - ناتوانىهاى ناشى از بروز اختلالات احتمالى يا حتى مظنون در ساختار مغز و عضلات و بروز انحرافهاى ناگهانى و غير ذلك .\r\n3 - استمرار و بروز علل و معلولات نوبه نو در زنجير طبيعت كه معلول فيض مستمر وجود است از طرف خداوندى .\r\n4 - استناد عليّت و علل و مانعيّت موانع همگى به اراده و مشيت خداوندى .\r\n5 - وجود استعدادها و نيروهاى متنوع در موجوديت انسانى كه تنها با تعقل و تجربه اراده و تصميم و كوشش به فعليت مىرسند از يك طرف و وجود اشتياق شديد به امور مزبوره براى رسيدن به هدفهاى مادى و معنوى زندگى از طرف ديگر ، آشكارترين دليل بر اينست كه حكمت و مشيت خداوند سبحان در اين دنيا هماهنگ ساختن توكل و تلاش و تكاپو براى تحصيل حياة طيبه ( حيات معقول ) مىباشد .\r\n22 ، 32 - أوصيكم ، عباد اللَّه ، بتقوى اللَّه و طاعته ، فإنّها النّجاة غدا ، و المنجاة أبدا . رهّب فأبلغ ، و رغَّب فأسبغ ، و وصف لكم الدّنيا و انقطاعها ، و زوالها و انتقالها . فأعرضوا عمّا يغجبكم فيها لقلَّة ما يصحبكم منها . أقرب دار من سخط اللَّه ، و أبعدها من رضوان اللَّه فغضّوا عنكم - عباد اللَّه - غمومها و أشغالها ، لما قد أيقنتم به من فراقها و تصرّف حالاتها . فاحذروه حذر الشّفيق النّاصح ، و المجدّ الكادح . ( اى بندگان خدا ، شما را به تقواى خداوندى و اطاعت او توصيه مىكنم ، زيرا تنها تقوا است كه نجات دهنده در فردا ( قيامت ) است و رهايى بخش ابدى .\r\nخداوند متعال از مخالفت با او تهديد نموده و ترغيب و تشويق به پيروى از مشيت او را فراوان فرمود . دنيا و قطع شدن آن را از شما و زوال و انتقال آن را توصيف نمود . پس رو\r\n","description":"","footnote":"","page_name":" 173 ","page_number":176},
  {"content":"\r\nگردان شويد از آنچه كه در اين دنيا شما را به شگفتى وا مىدارد زيرا آنچه كه از اين دنيا با شما خواهد بود ، اندكست . اين دنيا نزديكترين خانه به غضب خداونديست و دورترين خانه از رضاى پروردگارى . اى بندگان خدا ، چشم بپوشيد از اندوهها و اشتغالات اين دنيا ، زيرا يقين داريد كه شما از دنيا و دنيا از شما جدا خواهيد گشت و مىدانيد كه حالات آن دائما در دگرگونى است . پس از اين دنيا بر حذر باشيد . مانند بيمناك بودن شخص مهربان و خيرخواه در بارهء خويشتن و مانند شخص كوشا و تلاشگر . )\r\n\r\nبار ديگر تقوى و بارهاى ديگر نيز تقوى ، زيرا بار ديگر انسان و بارهايى ديگر نيز انسان اگر براى او « حيات معقول » مطرح است .\r\nخداوند متعال در قرآن مجيد در دويست و چهل مورد موضوع تقوى را با اشكال مختلف مورد تشويق و دستور جدى و نتائج حيات بخش آن را تصريح فرموده است .\r\nامير المؤمنين على عليه السلام در سخنان مباركش كه سيد رضى رحمة الله در كتاب نهج البلاغه جمع آورى فرموده در 77 مورد تقوى را مورد توصيه و تأكيد قرار داده است . قطعى است كه اين تشويق و توصيه و تأكيد دلالت واضح دارد بر اهميت حياتى تقوى كه هر انسان آگاه و خردمند نه تنها ارزش آن را ، بلكه عظمت و ضرورت آن را در درون خود احساس مىكند . حال اين سؤال مطرح است كه « تقوى چيست » كه هم قرآن در آن همه آيات و هم سخنان امير المؤمنين ( ع ) آن قدر مورد تأكيد قرار داده است - ( 1 )  تقوى يعنى نگهدارى نفس ( ذات ، من ، شخصيت و غير ذلك ) از انحرافات و\r\n","description":"","footnote":" ( 1 ) . براى بررسى بيشتر در بارهء . پديدهء تقوى ، مخصوصا تعريف و توصيف و نتائج آن ، مراجعه فرماييد به ج 3 از ص 338 تا 342 ، ج 5 از ص 63 تا 67 ، ج 6 از ص 27 تا 31 ، ج 7 ص 7 و 8 و از ص 19 تا ص 27 و ج 13 از ص 58 تا 68 ، و از ص 68 تا 74 و از ص 144 تا 147 . ","page_name":" 174 ","page_number":177},
  {"content":"\r\nخطاهايى كه آدمى را به سقوط مىكشاند . اگر بخواهيم اين تعريف را با يك جملهء فنى بگوييم ، بدين شكل در مىآيد : « تقوى عبارتست از » صيانت تكاملى ذات « در مقابل » صيانت براى زندگى مطلوب ذات در صحنهء اجتماع « هدف و انگيزه در صيانت دوم همان خود طبيعى است كه بر مبناى قوانين طبيعت و قرار دادى براى زندگى معمولى بجريان مىافتد و ذات ( يا نفس ، من ، شخصيت ) انسان را براى تأمين آنها توجيه مىنمايد . ما براى بحث لازم در بارهء تقوى ، به اضافهء مباحث گذشتهء مجبوريم چند مسئلهء مهم را پيرامون عظمت نفس انسانى كه تقوى ، صيانت تكاملى آنست مطرح نماييم .\r\n\r\nمسئلهء يكم\r\n- نخستين حقيقتى كه در اين مسائل با آنها رويارو هستيم ، اينست كه كسانى كه در اولين ارتباط از ارتباطات چهارگانه ( ارتباط انسان با خويشتن ) باخته باشد ، در ارتباطات سه گانهء ديگر ( ارتباط انسان با خدا ، با جهان هستى و با همنوع خويش ) نيز بازنده خواهد بود ، زيرا كسى كه نمىداند مجموعهء استعدادهاى درونى و يكايك آنها چيستند و راه تقويت و بهره بردارى از آنها چگونه بايد باشد و نمىداند در برابر ارزشهاى عالى انسانى چه بازتابهايى بايد نشان بدهد . وقتى يك انسان در بارهء خويش اين قدر نادان باشد ، قطعا از عهدهء مديريت خويش در مقابل مصالح و مفاسد فردى و اجتماعى بر نخواهد آمد . به همين جهت است كه امير المؤمنين عليه السلام فرمود : كسى كه چشم از خويشتن بپوشد و به غير خويشتن بپردازد ، در تاريكىها و مهلكه‌ها سقوط خواهد كرد .\r\n\r\nمسئلهء دوم\r\n- شايد اين حقيقت مورد اتفاق نظر همهء حكماى وارسته [ نه فيلسوفان 
  ] حرفه اى و كارمندان فلسفه 
  ] باشد كه مىگويند : كسى كه آشنايى با خويشتن ندارد ، آشنايى و رابطهء او با هيچ كس و هيچ چيز منطقى نمىباشد . مىتوان گفت : اين مسئله بيان مصداقى از مصاديق مسئلهء اول مىباشد .\r\n","description":"","footnote":"","page_name":" 175 ","page_number":178},
  {"content":"\r\n\r\nمسئلهء سوم\r\n- اين جملهء جاودانى « من عرف نفسه فقد عرف ربّه » ( هر كس به خويشتن معرفت پيدا كند به خدا معرفت پيدا مىكند ) در تفسير اين تلازم ( عرفان نفس و عرفان خدا ) ، حكماء و عرفاء سخنانى بسيار با اهميت گفته‌اند .\r\n1 - خداوند واحد حقيقى صادر كنندهء همهء كائنات با آن كثرت بيكران است ، نفس آدمى نيز با داشتن وحدت كامل صادر كننده و پذيرندهء كثرت بيكران مىباشد .\r\n2 - خداوند فوق مادّه و مادّيات است ، نفس آدمى نيز پس از وصول به مرتبهء تجرد ، فوق ماده و ماديات قرار مىگيرد .\r\n3 - خداوند فوق زمان و حركت و سكون است ، همچنين نفس آدمى نيز مىتواند پس از ورود به مرحلهء عالى تجرد ، فوق زمان و فراسوى حركت و سكون قرار بگيرد .\r\n4 - خداوند سبحان كائنات را ابداع و انشاء و ايجاد غير مسبوق به هستى مىنمايد .\r\nنفس آدمى نيز با انشاء و ابداع تجريدى مىتواند حقائقى را بدون سابقه وجود ، ايجاد كند . مانند انشاء اعداد و قضاياى رياضى و خلاقيتهاى هنرى و غير ذلك .\r\n5 - خداوند متعال ذات اقدس خود را بدون اين كه نيازى به بر نهادن « جز ذات » خود داشته باشد ، مىداند . همانطور كه در احتجاج « حضرت على بن موسى الرضا عليه السلام با عمران صايى » آمده است ، نفس انسانى نيز مىتواند از دريافت ذات خود ( علم حضورى برخوردار باشد . و دهها مورد ديگر از تلازم در معرفت ( معرفت نفس و معرفت خدا ) وجود دارد كه براى محققان آگاه كاملا روشن است .\r\n\r\nمسئلهء چهارم\r\n- جمله اى از سقراط در همان روز كه در زندان سمّ شوكران را آشاميد و از دنيا رفت ، نقل شده است كه گفته بود : « خود را بشناس ، اگر خود را شناختى ، طبيعت و ماوراى طبيعت را خواهى شناخت » عزيز الدين نسفى گفته است : « اى درويش ، اگر\r\n","description":"","footnote":"","page_name":" 176 ","page_number":179},
  {"content":"\r\nبخواهى همه چيز را آن چنان كه هستند ، بشناسى خويشتن را آن چنان كه هستى بشناس « - ( 1 )  اين جمله هم به نظر مىرسد كه » اگر كسى با شناخت خويشتن ، يك شاخه از درختى را بشناسد با ارزشتر از آن است كه كيهان بزرگ را بشناسد بدون شناخت خويشتن « در تفسير جملات فوق بايد گفت : اگر منظور از دو جملهء اول و دوم ( جمله اى كه از سقراط نقل شده است و جمله اى كه عزيز الدين نسفى گفته است ) اينست كه انسان با شناخت خويشتن بطور حقيقى موفق به خداشناسى مىشود و هنگامى كه خدا را شناخت ، بدان جهت كه مبدأ حقيقى و آفريننده كلّ هستى را شناخته است ، بوسيلهء همين شناخت برين ، مىتواند نوعى اشراف و احاطهء معرفتى ولو به اصول و مبادى جهان خلقت پيدا كند ، همانطور كه از شناخت علت ، به شناسايى معلول حد اقل به شناسايى اصول و مبادى كلى معلول ، آشنايى پيدا مىكنيم اين منظور قابل قبول است ، ولى چه اندك است افرادى كه به اين درجه از خداشناسى برسند كه بوسيلهء آن به معرفت اصول و مبادى كلَّى جهان آشنا گردند . اينان پيامبران عظام و اوصياء و اولياء اللَّه هستند كه مىتوانند به جهت عظمت ارتباطى كه با خدا دارند ، يك ارتباط عالى با خويشتن و با جهان هستى و با همنوعان خود داشته باشند . و اگر مقصود اينست كه انسان مىتواند از شناخت حقيقى خويشتن ، به هستى شناسى نائل گردد ، [ زيرا انسان فهرست كلَّى عالم هستى را در موجوديت خود دارا مىباشد .\r\n\r\nاز خود اى جزئى ز كلها مختلط\r\nفهم مىكن حالت هر منبسط 
  ]\r\n\r\nمولوى\r\nما در برابر اين نظريّه ، هيچ دليل قابل قبول براى رد و انكار آن نداريم ، بلكه ، با توجه\r\n","description":"","footnote":" ( 1 ) . نقل از زبدة الحقائق . ","page_name":" 177 ","page_number":180},
  {"content":"\r\nبه پديدهء اكتشافات و ابداعات و اختراعات كه ناشى از انعكاسات ذهنى آنها از جهان عينى نيست ، بلكه اين پديده پس از عبور از مراحل انديشه و تجربه و مشاهده و عبور از يك مرحلهء آزادى بسيار جالب حتى از محصولات همان مراحل انديشه و تجربه و مشاهده بلكه حتى پس از آزادى از خويشتن ، بوجود مىآيد . لذا مىبينيم ضرورتى ندارد كه مكتشفين و ابداع كنندگان حتى در آن مسئله اى كه اكتشاف و ابداع مىكنند ، بالاترين درجهء معلومات و اطلاعات از آن را داشته باشند . بنا بر اين ، احتمال اين كه هر انسانى بذرهاى معارف مربوط به جهان هستى را در كشتگاه درون خود دارد ، احتمالى است بسيار معقول و با توجه به معناى آيهء شريفهء * ( وَعَلَّمَ آدَمَ الأَسْماءَ كُلَّها ) * اين احتمال تا درجهء يقين صعود مىكند . آيا اين همان نظريه نيست كه سقراط مىگفت : ما مربيان چيزى را در درون انسانها ايجاد نمىكنيم ، بلكه همهء مردم حقيقت را در درون خود دارند و ما معلمان و مربيان مىكوشيم مردم را در زاييدن ( توجه به آن حقائق ) كمك كنيم و كار ما ، كار قابله‌ها است . در تفسير جمله سوم : ( اگر كسى با شناخت خويشتن ، شاخه اى از درخت را بشناسد ، با ارزشتر است از شناخت كيهان بزرگ بدون شناخت خويشتن ) مىتوانيم بگوييم : علم بيك چيز با شناخت خويشتن ، يعنى با شناخت آن حقيقتى كه علم از آن او است . و الَّا شما دستگاهى مانند جام جهان نما كه در افسانه اى كهن آمده است ، بسازيد كه از نظر بزرگى و دقت بتواند همهء كيهان بزرگ را از ذرّات تا كلّ مجموعى آن در خود منعكس نمايد ، قطعى است كه اين جام جهاننما ، عالم نيست ، در صورتى كه يك كودك در كلاس اول در آغاز تحصيلش به اين قضيه كه « بابا آب داد » توجه مىكند ، عالم به آن مىگردد . با نظر به اين مسئله كه فعلا مطرح كرديم ، به اين نتيجه مىرسيم كه ورود يك قضيّه يا يك مفهوم مفرد به ذهن مىتواند بر سه نوع باشد :\r\n\r\nنوع يكم\r\n- انعكاس محض محتواى قضيه در ذهن ، مانند انعكاس صورت درختها\r\n","description":"","footnote":"","page_name":" 178 ","page_number":181},
  {"content":"\r\nدر كنار استخرى كه آب زلال دارد و همچنين مانند انعكاس نمودهاى اجسام در آينه\r\n\r\nنوع دوم\r\n- ورود قضيه در ذهن كه به صورت معلوم در مىآيد ، مانند علم به اين كه جامعه بدون قوانين تنظيم كنندهء حقوقى ، نمىتواند به وجود مطلوب خود ادامه بدهد . اين قضيّه به اضافهء اين كه وارد ذهن عالم به آن شده است ، « من انسانى » هم اشراف و حكم در بارهء او دارد كه از مقولهء عمل ذهنى است نه انعكاس محض .\r\n\r\nنوع سوم\r\n- ورود قضيه در ذهن شخصى است كه اطلاعى از « من » و مختصات آن و علم و معرفت و ارزيابى مقدمات و نتائج آن را دارا مىباشد . شخصى كه به اين درجه از قدرت خود شناسى نائل آمده باشد ، علمى كه به دست مىآورد ، با ارزشترين علم است كه مبتنى بر انكشاف عالم و معلوم است ، ولى متأسفانه -\r\n\r\nبس تارها به دور و بر خود تنيده ام\r\nيكدم نظر به عالم بالا نمىكنيم\r\nدر تنگناى خويش چنان غرق گشته ايم\r\nكز قطره التفات به دريا نمىكنيم\r\n\r\n27 ، 30 - فأعرضوا عمّا يعجبكم فيها لقلَّة ما يصحبكم منها . أقرب دار من سخط اللَّه ، و أبعدها من رضوان اللَّه فغضّوا عنكم - عباد اللَّه - غمومها و أشغالها ، لما قد أيقنتم به من فراقها و تصرّف حالاتها . ( پس رويگردان شويد از آنچه كه در اين دنيا شما را به شگفتى وا مىدارد ، زيرا آنچه كه از دنيا با شما خواهد بود اندك است . اين دنيا نزديكترين خانه به غضب خداونديست و دورترين خانه از رضاى پروردگارى . اى بندگان خدا ، چشم بپوشيد از اندوه‌ها و اشتغالات اين دنيا ، زيرا يقين داريد كه دنيا از شما و شما از دنيا جدا خواهيد گشت و مىدانيد كه حالات آن دائما در دگرگونى است . )\r\n\r\nزرق و برقها و تجملات دنيا كه شخصيت شما را مىربايند به زودى از شما جدا خواهند گشت\r\n\r\nهر صورت دلكش كه ترا روى نمود\r\nخواهد فلكش ز دور چشم تو ربود\r\n\r\n","description":"","footnote":"","page_name":" 179 ","page_number":182},
  {"content":"\r\n\r\nرو دل به كسى نه كه در اطوار وجود\r\nبوده است هميشه با تو و خواهد بود\r\n\r\nدرخشندگى حباب روى دريا در حال تموج چه دوام و استحكامى دارد كه از درياى پر از ميلياردها حقائق بسيار پر ارزش ، چشم پوشيده و به آن خيره شويم - دقت كنيد :\r\n\r\nدنيا چو حباب است و لكن چه حباب\r\nنه بر سر آب ، بلكه بر روى سراب\r\nآن هم چه سرابى كه ببينند به خواب\r\nآن خواب چه خواب خواب بد مست خراب\r\n\r\nبدانجهت كه زمينه و مقتضاى دلبستگى به امور مادى اين دنيا ، غفلت از حقيقت زندگى و ارتباط آن با خدا است ، لذا پيوند به اين دنيا بيش از ضرورتهاى حيات ، در معرض جدائى از خدا و عنايات او و نزديك به غضب خداوندى است ، لذا تا آنجا كه قدرت داريم به مقدارى از دنيا بسنده كنيم كه هم تمامى مردم دنيا از معيشت شرافتمندانه و حيات شايسته برخوردار شوند و هم من ، يا نفس يا شخصيت را از آلودگىها نجات بدهيم كه تقوى معنايى جز اين ندارد .\r\n\r\nاگر روزى فرا رسد كه گردانندگان سياسى اجتماعات ، اهميت مديريت جانهاى آدميان را هم مانند مديريت زندگى طبيعى آنان به عهده بگيرند ، آن موقع مىفهميم كه عظمت انسانى چيست\r\nمتأسفانه ، هر چه تاريخ جلوتر مىرود و هر چه دائرهء صنعت گسترش بيشتر پيدا مىكند و ارتباطات انسانها پيچيده تر مىگردد ، انسانها در همهء ارتباطات چهارگانه با شكست بيشتر روياروى مىگردند : ( ارتباط انسان با خويشتن ، با خدا ، با جهان هستى و با\r\n","description":"","footnote":"","page_name":" 180 ","page_number":183},
  {"content":"\r\nهمنوع خويشتن ) .\r\nانسانهايى كه پيش از ظهور دوران صنعت ( تكنولوژى به معناى عام آن ) در اين دنيا زندگى مىكردند ، بيشتر با طبيعت و نمودهاى آن كه تجلىگاه عظمت و صفات خداوندى است ، روياروى بودند ، مردم آن دورانها از طبيعت بسيار زيبا كه نمودهايش مجمع زيباييها و بوى آن بوى جانهاى آدميان را منتشر مىكرد ، بيشتر با جانهاى خود آشنا بودند . و بيشتر به خدا و حقائق ملكوتى نزديك بودند تا امروز كه هر كجا مىنگرند آهن پاره‌ها و ديوارهاى سيمان و سنگ و آجر كه با دست بشر شكل گرفته و خود را در ميان آنها زندانى كرده و براى تلقين آزادى و ترقى دروغين براى خودش ، خود را با پديده‌هاى هنرنما و با سرعت حركات و انتقال بسيار سريع صور و اطلاعات و وسائل تخدير ، مشغول ساخته است ، باشد كه در بارهء آن مزايا كه از طبيعت جانفزا براى جان خود مىگرفت ، تسليت به خويشتن بدهد بنا بر اين ، اگر سياستمداران حقيقى كه براى ادارهء مردم ، آنان را در ميان زندانهاى پر پيچ و خم تكنولوژى كه بشر در آنجا به هر طرف كه مىرود از طبيعت [ آن تجلىگاه زيباى عظمتها 
  ] دور تر مىگردد و تنها با آهن پاره‌ها و ساختمانهايى كه براى سودجويى هر چه بيشتر ، محكمتر و تنگتر ساخته شده‌اند ، مواجه مىگردد آقايان گردانندگان جوامع ، امروز معالجهء بيمارى « سكولاريسم » ( حذف دين و اخلاق از زندگى بشرى ) و « پلوراليسم » ( صلح كلّ بىرنگ كه موجب مات شدن رنگ همهء ارزشها مىباشد ، خيلى آسانتر از فردايى است كه تدريجا دارد بما نزديك مىشود ، در حالى كه تدريجا همهء وسائل دفاع از جان و ارزشهاى آن را از دست مىدهيم . ) امير المؤمنين ( ع ) مىفرمايد : از زخارف و تجملات بىاساس دنيا ، مانند كسانى بر حذر باشيد كه براى خويشتن مهربان و خير خواهند . يعنى شما با دل سپردن به آن زخارف و\r\n","description":"","footnote":"","page_name":" 181 ","page_number":184},
  {"content":"\r\nتجملات ، با خويشتن خصومت مىورزيد و مانند كودك ، گوهرى را به قرصى نان مىدهيد آخر ، اين جانها ، اين نفس ما چقدر فرياد بزند :\r\n\r\nاى گرانجان خار ديدستى مرا\r\nز ان كه بس ارزان خريدستى مرا\r\nهر كه او ارزان خرد ارزان دهد\r\nگوهرى طفلى به قرص نان دهد\r\n\r\nتوضيح - به جهت وضوح كامل معانى جملات بعدى اين خطبه ، به ترجمهء آنها كفايت كرديم .\r\n","description":"","footnote":"","page_name":" 182 ","page_number":185},
  {"content":"\r\n\r\n162 متن خطبه صد و شصت و دوم\r\n\r\nو من كلام له عليه السّلام لبعض أصحابه و قد سأله : كيف دفعكم قومكم عن هذا المقام و أنتم أحقّ به فقال :\r\nيا أخا بني أسد ، إنّك لقلق الوضين - 2 ، ترسل في غير سدد - 3 ، و لك بعد ذمامة الصّهر و حقّ المسألة - 4 و قد استعلمت فاعلم - 5 أمّا الاستبداد علينا بهذا المقام و نحن الأعلون نسبا ، و الأشدّون برسول اللَّه - صلَّى اللَّه عليه و آله - نوطا - 6 ، فأنّها كانت أثرة شحّت عليها نفوس قوم ، و سخت عنها نفوس آخرين - 7 و الحكم اللَّه ، و المعود إليه القيامة - 8 ودع عنك نهبا صيح في حجراته - 9 و هات حديثا ما حديث الَّرواحل - 10 و هلمّ الخطب في ابن أبي سفيان - 11 فلقد أضحكني الدّهر بعد أبكائه - 12 و لا غرو و اللَّه ، فيا له خطبا يستفرغ العجب ، و يكثر الأود - 13 حاول القوم أطفاء نور اللَّه من مصباحه ، و سدّ فوّاره من ينبوعه - 14 و جدحوا بيني و بينهم شربا وبيئا - 15 فإن ترتفع عنّا و عنهم محن البلوى ، أحملهم من الحقّ على محضه - 16 و إن تكن الأخرى ، « فلا تذهب نفسك عليهم حسرات ، إنّ اللَّه عليم بما يصنعون » - 17\r\n","description":"","footnote":"","page_name":" 183 ","page_number":186},
  {"content":"\r\n\r\nترجمهء خطبهء صد و شصت و دوم\r\nاين سخن را در پاسخ يكى از يارانش فرمود كه از او پرسيده بود : چگونه قوم شما ، شما را از اين مقام كه شايسته ترين مردم به آن بوديد ، دفع و بر كنار نمودند - 1 اى برادر اسدى ، تو مردى مضطرب هستى - 2 كه گفتارت را ناسنجيده رها مىكنى - 3 با اين حال براى توست رابطهء خويشاوندى و حق پاسخ براى سؤال - 4 اكنون كه پرسيدى ، بدان - 5 اما اين كه حق ما را در بارهء مقام پيشوايى خود سرانه از ما گرفتند ، در حالى كه ما هم از نظر نسب بالاتر از ديگران هستيم و هم از جهت تعلَّق و ارتباط به آن حضرت - 6 اين استبداد از روى مرغوب و مطلوب بودن حاكميّت بود كه نفوس جمعى از شدت حرص به آن ، بخل ورزيدند و نفوس جمعى ديگر در بارهء آن ، سخاوت و اعراض نمودند - 7 داور مطلق خدا است و بازگشت همه در قيامت به سوى او است - 8 رها كن آن غوغا و داد و بيداد را كه در همه جا طنين انداخت - 9 داستانى غير از داستان گذشتگان را پيش بياور - 10 اكنون بيا و حادثهء چشمگير را در بارهء فرزند ابو سفيان بنگر - 11 [ كه اين معاويه چه ادعايى به راه انداخته است 
  ] روزگار مرا پس از آنكه به گريه انداخته بود ، خندانيد - 12 جاى شگفتى نيست ، چه حادثهء بزرگى كه تعجب را به نهايت مىرساند و كجروى را فراوان مىنمايد - 13 آن قوم در صدد برآمدند نور خداوندى را از چراغش خاموش و آب حيات جوشانش را از منبع آن ، ببندند - 14 و آنان در ميان من و خودشان شربتى آلوده را قرار\r\n","description":"","footnote":"","page_name":" 184 ","page_number":187},
  {"content":"\r\nدادند - 15 اگر از ما و از آنان مشقتهاى فتنه و بلوا مرتفع گردد ، آنان را به حقّ ناب وا مىدارم - 16 و اگر روزگار از آنچه كه من مىخواهم مانع گردد ، [ وضع من شبيه به رسول خدا ( ص ) است 
  ] كه خداوند در بارهء او فرمود : نفس خود را از روى حسرت و تأسف در بارهء آنان از بين مبر ، زيرا خداوند به كردار آنان عالم است - 17 .\r\n","description":"","footnote":"","page_name":" 185 ","page_number":188},
  {"content":"\r\n\r\nتفسير عمومى خطبهء صد و شصت و دوم\r\n1 ، 8 - يا أخا بني أسد ، إنّك لقلق الوضين ، ترسل في غير سدد ، و لك بعد ذمامة الصّهر و حقّ المسألة و قد استعلمت فاعلم أمّا الاستبداد علينا بهذا المقام و نحن الأعلون نسبا ، و الأشدّون برسول اللَّه - صلَّى اللَّه عليه و آله - نوطا ، فأنّها كانت أثرة شحّت عليها نفوس قوم ، و سخت عنها نفوس قوم آخرين و الحكم اللَّه ، و المعود إليه القيامة . ( اى برادر اسدى تو مردى مضطرب هستى كه گفتارت را ناسنجيده رها مىكنى با اين حال ، براى توست رابطهء خويشاوندى و حق پاسخ براى سؤال . اكنون كه پرسيدى بدان : اما اين كه حق ما را در بارهء مقام پيشوايى ، خود سرانه از ما گرفتند ، در حالى كه ما هم از نظر نسب بالاتر از ديگران هستيم و هم از جهت تعلق و ارتباط به آن حضرت ، اين استبداد از روى مرغوب و مطلوب بودن حاكميّت بود كه نفوس جمعى از شدت حرص به آن ، بخل ورزيدند و نفوس جمعى ديگر در بارهء آن ، سخاوت و اعراض نمودند . داور مطلق خدا است و بازگشت همه در روز قيامت به سوى او است )\r\n","description":"","footnote":"","page_name":" 186 ","page_number":189},
  {"content":"\r\n\r\nمقصود از جملهء امير المؤمنين عليه السلام كه نفوس جمعى از شدت علاقه بدان مقام بخل ورزيدند و جمعى ديگر از آن اعراض نمودند چيست\r\nشارح بسيار معروف نهج البلاغه ابن أبي الحديد كه از بزرگان معتزله است ، چنين مىگويد : « من از ابو جعفر يحيى بن محمد العلوى كه نقيب بصره بود ، موقعى كه درسى پيش او مىخواندم در بارهء منظور على ( ع ) از جملهء فوق را از آن مرد كه خدا او را رحمت كند ، پرسيدم . او در پيروى از مذهب علوى ، مردى با انصاف و داراى عقلى كامل بود . گفتم : مقصود علي عليه السلام از اين جمله كه فرمود : » نفوس جمعى از شدت حرص به آن بخل ورزيدند و نفوس جمعى ديگر در بارهء آن چشم پوشى و سخاوت نمودند ، چه كسانى را منظور نموده است و كيست آن قومى كه آن مرد اسدى در سؤال خود مطرح كرده بود ( قوم شما چگونه شما را از اين مقام بر كنار كردند در حالى كه شما به اين مقام شايسته تر بوديد ) آيا مقصود روز سقيفه بود و يا روز شورى ابو جعفر گفت : مقصود روز سقيفه است . من به ابو جعفر گفتم : نفس من اجازه نمىدهد به صحابهء پيامبر اكرم ( ص ) ، نافرمانى رسول اللَّه ( ص ) را نسبت بدهم ، و آنان را به رد كردن نص پيامبر در بارهء خلافت على ( ع ) متهم بسازم . ابو جعفر گفت : نفس من هم اجازه نمىدهد كه مسامحه و بىاعتنايى در امر امامت را به پيامبر اكرم ( ص ) نسبت بدهم كه مردم را بدون پيشوايى كه مديريت آنها را به عهده بگيرد ، به حال خودشان رها كند كه آنان گسيخته از هم و متفرق زندگى كنند . پيامبر اكرم ( ص ) از مدينه بيرون نمىرفت مگر اين كه اميرى را براى آن تعيين مىفرمود ، در حالى كه زنده بود و دور از مدينه نرفته بود . پس آن حضرت چگونه به جاى خود اميرى را تعيين نمىكند با اين كه او مىدانست از دنيا مىرود و توانايى جبران حوادثى كه اتفاق خواهد افتاد ، دارا نمىباشد سپس گفت هيچ فردى از انسانها شك ندارد كه رسول خدا ( ص ) در كمال عقل و خرد بود ، اما از ديدگاه\r\n","description":"","footnote":"","page_name":" 187 ","page_number":190},
  {"content":"\r\nمسلمانان ، اين قضيه بديهى است ، زيرا به اين امر معتقد بودند ، و اما اقوام يهود و نصارى و فلاسفه معتقدون بودند كه رسول خدا ( ص ) حكيم به تمام معنى الكلمه بوده است و او داراى رأى صحيح بود ، زيرا او ملتى را بر پا داشت و قانونگذارى نمود . ملك با عظمتى را با عقل و تدبيرش پىريزى فرمود . و اين مرد عاقل كامل طبيعت نژاد عرب و غرايز و خونخواهى و كينه توزى آنان را اگر چه مدتهاى بسيار طولانى ادامه داشت ، مىشناخت .\r\nاو مىدانست كه در ميان عرب اين عادت جاهلى شيوع داشت كه اگر مردى از يك قبيله ، مردى ديگر از قبيلهء ديگرى را مىكشت دودمان و خويشاوندان آن مرد مقتول ، تا موقعى كه خون آن مرد مقتول را جبران نمىكردند دنبال قاتل مىگشتند ، و اگر آن قاتل را براى كشتن پيدا نمىكردند ، بعضى از دودمان يا خويشان قاتل را به جاى او مىكشتند ، و اگر به كسى از آنان نيز دست نمىيافتند فردى يا جمعى را براى خونخواهى از قبيلهء قاتل مىكشتند ، اگر چه از خويشان نزديك آن قاتل نبود . و دين اسلام طبايع عرب را [ با اجبار 
  ] تغيير نداد و اخلاق عميق آنان را دگرگون نساخت . پس غرايز به حال خود باقى ماند . با اين حال ، يك خردمند چگونه مىتواند تصور كند كه آن مرد عاقل كامل [ براى برداشتن موانع اسلام مجبور شد كه 
  ] در عرب خون بريزد . مخصوصا در قبيلهء قريش ، و پسر عموى او ( على بن ابي طالب عليه السلام ) در ريختن خون و پايان دادن به زندگى عده اى و به عهده گرفتن كينه‌هاى عربها او را مساعدت كرد ، [ او را به حال خود رها كنند 
  ] پيامبر اكرم ( ص ) مىدانست كه مانند ديگر مردم از دنيا مىرود و على ( ع ) را پس از خود در دنيا مىگذارد و دخترش ( فاطمه س ) در نزد او و دو فرزند از فاطمه ( امام حسن و امام حسين عليه السلام ) مىمانند كه به جهت محبت و علاقهء شديد به آنها به منزلهء دو فرزند از پشت آن حضرت ( ص ) بودند و با اين وضع امر خلافت را به كسى ديگر وا مىگذارد و تصريح به پيشوايى على ( ع ) و خلافت او نمىكند [ او مىبايست تصريح به\r\n","description":"","footnote":"","page_name":" 188 ","page_number":191},
  {"content":"\r\nخلافت او نمايد 
  ] از اين راه ، خون على ( ع ) و فرزندان و دودمانش را حفظ نمايد . آيا اين عاقل كامل پيامبر اكرم ( ص ) نمىدانست كه اگر از دنيا برود و فرزندان و خانواده اش را مانند مردم كوچه و بازار و رعيت معمولى رها كند ، خونهاى آنان را پس از خود در معرض ريختن قرار داده است پس در حقيقت خود او ( پيامبر اكرم ) ص بوده است كه على را كشته و خون فرزندان او را به هدر داده است ، زيرا آنان نمىتوانستند بعد از او به تكيه گاهى وابسته شوند كه آنان را حمايت كند . آنان بعد از پيامبر اكرم لقمه اى براى خورندگان و شكارى براى درندگان مىشدند ، مردم پس از پيامبر آنان را از هر طرف مىربودند و به غرضهاى خود نائل مىآمدند . و اما اگر قدرت و سلطه را در آنان قرار مىداد ، به جهت رياست و قدرتى كه در اختيار آنان قرار مىگرفت ، [ اين رياست و قدرت كه وسيلهء دفاع و حمله و جلوگيرى از تعدى مردم بود 
  ] مانع از ريخته شدن خون آنان مىگشت . . . آيا گمان مىكنى پيامبر از اين حقيقت [ كه گفتم 
  ] غافل بود ، يا خود او مىخواست كه خاندان و اولادش ريشه كن شوند پس كو آن محبت شديدى كه براى فاطمهء عزيز و محبوب دلش داشت آيا تو مىگويى : پيامبر مىخواست على ( ع ) را مانند يكى از فقراى مدينه به حال خود مىگذاشت كه نيازمند مردم باشد و على بن ابي طالب را كه در نزد او مكرّم و معظم و داراى مقام [ بسيار عالى 
  ] بود كه همه مىدانستند ، مانند ابو هريره دوسى و انس بن مالك انصارى رها مىكرد تا فرمانروايان در خون و حيثيت و جان و اولادش هر چه مىخواستند ، انجام بدهند و او قدرت جلوگيرى تجاوزات آنان را نداشته باشد [ آيا گمان مىكنى كه پيامبر ، على ( ع ) را مانند يك فرد عادى رها مىكرد 
  ] در حالى كه صد هزار شمشير بر سر على ( ع ) كشيده شود كه جگرهاى صاحبان آن شمشيرها عليه على ( ع ) شعله ور بود و مىخواستند خونش را با دهانهايشان بياشامند و گوشتش را با دندانهايشان قطعه قطعه كنند و بخورند ، زيرا او ( على عليه السلام ) ، فرزندان\r\n","description":"","footnote":"","page_name":" 189 ","page_number":192},
  {"content":"\r\nو برادران و عموهاى آنان را كشته بود و فاصلهء ما بين آن جنگها و زمان رحلت رسول خدا ( ص ) طولانى نشده بود و زخمها رو به بهبودى نرفته بود و جراحتها التيام نپذيرفته بود . [ ابن أبي الحديد مىگويد : 
  ] به او ( ابو جعفر يحيى بن محمد العلوى ) گفتم : « نيكو گفتى آنچه را كه گفتى ولى خود سخن امير المؤمنين عليه السلام دلالت مىكند به اين كه پيامبر براى خلافت او نصّ و تصريح نفرموده است ، زيرا آن حضرت به آن مرد اسدى به عظمت نسب و نزديكى بسيار شديد به پيامبر اكرم ( ص ) استدلال مىفرمايد ، اگر نصّ صريح وجود داشت ، بجاى استدلال مزبور ، مىفرمود : و من على بن ابي طالب مورد نص و بنام من خطبه خوانده شده است » ابو جعفر خدايش رحمت كناد ، چنين پاسخ داد كه امير المؤمنين پاسخ اسدى را بر مبناى آنچه كه مىدانست ، نه آنچه كه نمىدانست ، مطرح فرمود . مگر نمىبينى كه آن اسدى چنين سؤال كرد : « چگونه قوم شما ، شما را از اين مقام كه از همه شايسته تر به آن بوديد بر كنار كردند » جز اين نيست كه آن مرد اسدى از علت بر كنار كردن آن مردم ، على را از مقام خلافت كه از جهت نسب و نزديكى همه جانبه به پيامبر ، شايسته ترين فرد بود ، سؤال نموده بود . اين خود دليل آن است كه مرد اسدى اطلاع از نص و تصريح در بارهء خلافت امير المؤمنين و اعتقاد به آن نداشته است و از ذهنش هم خطور نكرده بود ، زيرا اگر چنين تصورى داشت ، از امير المؤمنين ( ع ) سؤال مىكرد كه چه علت داشت كه مردم تو را از اين مقام بر كنار كردند با اين كه رسول خدا صلَّى اللَّه عليه و آله و سلم در بارهء خلافت تو نصّ فرموده بود اسدى چنين نگفت ، بلكه سخنى عام در بارهء بنى هاشم عموما به ميان آورد : چگونه قوم شما ، شما ( آل هاشم ) را به اعتبار هاشمى و نزديكى همه جانبه با پيامبر ، از مقام خلافت كنار زدند امير المؤمنين عليه السلام با نظر به همان معنى ( علت شايستگى على عليه السلام براى خلافت ) يعنى هاشمى و نزديكى همه جانبه على ( ع ) با پيامبر ( ص ) كه مرد اسدى در نظر\r\n","description":"","footnote":"","page_name":" 190 ","page_number":193},
  {"content":"\r\nداشت ، پاسخ فرمود : « آنان مرا از مقام خلافت بر كنار كردند با اين كه من به رسول خدا صلَّى اللَّه عليه و آله و سلم از همهء آنان نزديكتر بودم زيرا آنان خود را [ از روى حرص و طمع به مقام 
  ] بر ما مقدم داشتند » اگر امير المؤمنين ( ع ) بجاى اين پاسخ مىفرمود : منم علىّ بن ابي طالب كه براى خلافت من از طرف پيامبر ( ص ) نصّ شده و بنام من در زندگانى رسول خدا ( ص ) خطبه خوانده شده است ، در اين صورت پاسخ آن مرد اسدى داده نمىشد ، زيرا آن مرد از على ( ع ) نپرسيده بود كه آيا براى خلافت تو نصّى وارد شده است يا نه و يا : آيا رسول خدا ( ص ) كسى را براى خلافت بوسيلهء نص تعيين فرمود يا نه بلكه اسدى چنين گفت : چرا قوم شما ، شما را از امر خلافت بر كنار ساخت با اين كه شما نزديكترين افراد به سرچشمه و معدن خلافت بوديد لذا على ( ع ) پاسخى داد كه مطابق و مناسب سؤال بود و اگر آن حضرت موضوع نصّ به خلافت را پيش مىكشيد و تفضيلات حقيقت امر را براى او تعريف مىفرمود ، آن را نمىپذيرفت و او را متهم مىساخت و سخنش را قبول نمىكرد و به تصديق پاسخ آن حضرت ، جذب نمىشد ، لذا بهترين راه در حكم سياست و تدبير كار مردم همان بود كه با چيزى پاسخ مىداد كه موجب نفرت و طعن زدن نمىگشت . « - ( 1 ) \r\n11 ، 17 - و هلمّ الخطب في ابن أبي سفيان - فلقد أضحكني الدّهر بعد أبكائه - و لا غرو و اللَّه ، فيا له خطبا يستفرغ العجب ، و يكثر الأود - حاول القوم أطفاء نور اللَّه من مصباحه ، و سدّ فوّاره من ينبوعه - و جدحوا بيني و بينهم شربا وبيئا - فإن ترتفع عنّا و عنهم محن البلوى ، أحملهم من الحقّ على محضه - و إن تكن الأخرى ، « فلا تذهب نفسك عليهم حسرات ، إنّ اللَّه عليم بما يصنعون » اكنون بيا و حادثه اى چشمگير را در بارهء فرزند ابو سفيان بنگر ، [ كه اين معاويه چه\r\n","description":"","footnote":" ( 1 ) . شرح نهج البلاغه ، ابن أبي الحديد ، ج 9 ، ص 248 تا 251 . ","page_name":" 191 ","page_number":194},
  {"content":"\r\nادّعايى به راه انداخته است 
  ] روزگار پس از آنكه مرا به گريه انداخته بود ، خنداند . جاى شگفتى نيست ، چه حادثهء بزرگى كه تعجب را به نهايت مىرساند و كجروى را فراوان مىنمايد . آن قوم درصدد بر آمدند نور خداوندى را از چراغش خاموش و آب حيات جوشانش را از منبع آن ببندند آنان ميان من و خودشان شربتى آلوده را قرار دادند . اگر از ما و آنان ، مشقتهاى فتنه و بلوا مرتفع گردد ، آنان را به حق ناب وا مىدارم و اگر روزگار از آنچه كه من مىخواهم مانع گردد [ وضع من شبيه به وضع رسول خدا ( ص ) است كه خداوند در بارهء او فرمود : « نفس خود را از روى حسرت و تأسف در باره آنان ، از بين مبر ، زيرا خداوند به كردار آنان عالم است . » 
  ]\r\n\r\nيك بررسى مختصر در بارهء معاوية بن ابى سفيان\r\nبدان جهت كه امير المؤمنين عليه السلام در سخنان و نامه‌هاى مبارك خود ، در موارد فراوانى ، معاويه را مخاطب يا مورد معرفى و توبيخ قرار داده و بدانجهت كه اين شخص خود را در روياروى فرزند ابي طالب عليه السلام مطرح نموده و مانع گسترش اسلام علوى و ابلاغ رسالت نبوى بوسيلهء او گشته است ، لازم است كه يك بررسى اجمالى در بارهء اين مرد داشته باشيم : معاويه پدر يزيد در زمامدارى عمر بن الخطاب والى اردن شده سپس عمر او را پس از مرگ برادرش يزيد بن ابى سفيان به حكومت دمشق نصب نمود و در زمان عثمان بن عفان همهء شام به او واگذار شد . - ( 1 )  معاويه مردى بود كه به اتفاق آراى مورخين محقق : ايده ئولوژى اسلامى را كه تمام نژادها و جوامع و سرزمينها را با برداشتن مرزها متحد مىساخت ، وسيله اى در راه زمامدارى شخصى خود و يا برگرداندن آن به نژاد پرستى اولاد و به نژاد عرب ثانيا بوسيلهء پسرش يزيد ، خواسته و\r\n","description":"","footnote":" ( 1 ) . الاعلام ، زركلى ، ج 8 ، ص 172 . ","page_name":" 192 ","page_number":195},
  {"content":"\r\nاستخدام كرده است .\r\nچون اين جمله را مورخين از عمر بن خطاب بطور فراوان نقل كرده‌اند كه : « هر وقت به معاويه مىنگريست ، مىگفت : » اين كسراى عرب است « - ( 1 )  در دوران او بود كه سكه هايى زده شد كه روى آنها عكس يك عرب در حالى كه شمشيرى به كمر بسته بود ترسيم شده بود » - ( 2 )  موقعى كه ضحاك بن قيس براى اعلام مرگ معاويه به بالاى منبر مىرود ، در ميان توصيفاتى كه از معاويه مىكند ، اين جمله وجود دارد كه « معاويه پناهگاه عرب بود » ابن خلدون صريحا مىنويسد : « سپس طبيعت ملك اقتضا كرد كه معاويه در امر زمامدارى و عظمت و مقدم داشتن خود بر ديگران بكوشد و اين زمامدارى و ادعاى عظمت و تقديم خود بر ديگران در شأن معاويه نبود ، ولى اين يك امر طبيعى بود كه تعصبش وادار به آن مىكرد و نژاد بنى أميه هم اين عصبيت را دارا بودند . » - ( 3 )  اتصاف معاويه و پيروانش به گروه ستمكار در كلام پيامبر اكرم بقدرى معروف است كه احتياج به ذكر مأخذ ندارد . آن حضرت به عمار بن ياسر فرموده است ) * : « يا عمّار تقتلك الفئة الباغية » ( اى عمار ترا گروه ستمكار خواهد كشت ) و عمار در جنگهاى صفين كه در خدمت على ( ع ) بود بدست سپاهيان معاويه كشته شده است .\r\nتمام مورخين نوشته‌اند : موقعى كه عثمان در محاصره از معاويه كمك خواست ، كمكى براى او نفرستاد ، وقتى كه محاصرهء عثمان شديدتر شد يزيد بن اسد قشيرى را فرستاد و گفت وقتى كه به ذى خشب ( حومهء مدينه ) رسيدى همان جا توقف كن و به اين بهانه كه من در حادثهء عثمان حاضر بودم ، چيزى مىديديم كه مىبايست اقدام به سود عثمان كنم و تو ( معاويه ) غايب بودى ، لذا من كمك كردم ، اقدامى نكن .\r\n","description":"","footnote":" ( 1 ) . تاريخ الخلفا سيوطى ، ص 195 و الاعلام ، زركلى ، ج 8 ، ص 173 .  ( 2 ) . البدايه ، ج 8 ، ص 143 ، نقل از مقتل الحسين ، عبد الرزاق مقرم ، ص 121 .  ( 3 ) . مقدمه تاريخ ، ابن خلدون ، ص 205 . ","page_name":" 193 ","page_number":196},
  {"content":"\r\nيزيد بن اسد در ذى خشب متوقف شد تا عثمان كشته شد . سپس معاويه - ( 1 )  بخونخواهى عثمان برخاست و ادعاى خلافت كرد و با على بن ابي طالب ( ع ) كه به اضافهء خلافت الهى ، حكومت رسمى و قطعى جوامع اسلامى با او بود ، بدون كمترين دليل مجوز جز مقام پرستى جنگيد و بشريت را از خدماتى كه على ( ع ) به آن انجام مىداد محروم ساخت .\r\nبدان جهت كه تاكنون در بارهء اوصاف ماكياولى معاويه و مبارزهء او با حق و حقيقت سخنان زياد گفته شده است ، ما از تكرار آنها خوددارى مىكنيم ، فقط به گفتهء سيوطى قناعت مىكنيم ، « ابن ابى شيبه از سعيد بن جمهان » نقل مىكند كه به سفينه گفتم : بنى اميه گمان مىكنند كه خلافت در قبيلهء آنان است گفت دروغ مىگويند ، بلكه بنى اميه از سختترين ملوك هستند و اولشان معاويه است . سلفى از عبد اللَّه بن احمد بن حنبل نقل مىكند كه از پدرم ( احمد ) در بارهء على و معاويه پرسيدم پدرم گفت : على دشمنان زيادى داشت ، دشمنانش هر چه جستجو كردند ، بلكه عيبى براى او پيدا كنند ، نتوانستند كمترين عيبى در او ببينند ، لذا مردى را كه با او جنگيد ( معاويه ) تعريف كردند و اين حيله اى بود كه به راه انداختند . « - ( 2 )  گمان نمىكنم كسى بطور دقيق و همه جانبه مكتب اسلام را با آن فلسفه و اخلاق و حقوق الهىاش بداند و از منظور پيامبرش كه بوجود آوردن انسانهاى ملكوتى بود با خبر شود ، سپس به شخصيت و حكومت معاويه و كارهايش مراجعه كند به اين نتيجه نرسد كه معاويه خود مكتب اسلام را دگرگون كرد و\r\n","description":"","footnote":" ( 1 ) . اين كه گفته‌اند شاگرد مكتب ماكياولى ، براى آن است كه معاويه بود كه اندرز ماكياولى را در كتاب شهريار در تمام دوران رياستش به كار بست ، اندرز ماكياولى چنين بود كه : « اگر طالب انجام دادن كارهاى عظيم و سترگ است نبايد در سياست پاى بند عهد خويش باشد ( معاويه تمام عهدهايى را كه با امام حسن مجتبى ( ع ) بسته بود ، همه را با تمام صراحت زير پا گذاشت ) و بقول خود وفا كند ، بلكه واجب است خصلت روباه و درنده خوئى شير را در خود فراهم آورد ، بيسمارك ، تأليف دكتر سيد حسين مصطفوى 37 و 38 .  ( 2 ) . تاريخ الخلفاء ، سيوطى ، ص 199 . ","page_name":" 194 ","page_number":197},
  {"content":"\r\nمواد خام نظريات ماكياولى را در جوامع اسلامى پياده كرد .\r\nاين انسان وارونه به اصطلاح امير المؤمنين در پاسخ نامهء محمد بن ابى بكر كه از مصر نوشته و او را به جهت مخالفت با حكومت حقهء امير المؤمنين توبيخ و تهديد نموده بود ، چنين مىنويسد : « فقد كنّا و ابوك فينا نعرف فضل ابن ابي طالب و حقّه لازما مبرورا علينا فلمّا اختار اللَّه لنبيّه ما عنده و اتّم له ما وعده و اظهر دعوته و ابلج حجّته و قبضه اللَّه اليه صلوات اللَّه عليه فكان ابوك و فاروقه اوّل من ابتزّه حقّه و خالفه على امره على ذلك اتّفقا و اتّسقا . . . و لو لا ما فعل ابوك من قبل ما خالفنا ابن ابي طالب و لسلَّمنا اليه . . . - ( 1 )  » ( ما در زمان پيامبر بوديم و پدرت هم با ما برترى على بن ابي طالب و لزوم حق او را برگردن خود مىدانستيم ، هنگامى كه خداوند پيامبر اسلام را به پاداشى كه براى او آماده كرده بود برگزيد و آنچه را كه به او وعده كرده بود به اتمام رسانيد و دعوت او را آشكار ساخت و حجتش را روشن فرمود ، پدر تو و فاروقش اولين كسى بودند كه حق على را از او سلب كردند و با او مخالفت ورزيدند و بر اين كار اتفاق داشتند .\r\nاگر پدرت پيش از من اين اقدام را نكرده بود ، ما با على بن ابي طالب مخالفت نمىكرديم و خلافت را به او تسليم مىنموديم . ) بدين ترتيب اين حيله گر سه زمامدار گذشته را هم در موقعيت مناسبى براى توجيه كار ماكياولىاش همدست مىكند و براى ساكت كردن محمد بن ابى بكر و موجه نشان دادن مبارزه با حق را كه در پيش گرفته بود ، به چنين وسيله اى كه براى او امكان داشته است ، دست مىزند اين معاويه كه بهار اسلام را به خزان مبدل كرده بود ، يزيد فرزند خود را كه هيچ\r\n","description":"","footnote":" ( 1 ) . تاريخ صفين ، نصر بن مزاحم ، چاپ مصر ، ( دوم ) ص 119 و 120 و مروج الذهب ، مسعودى چاپ مصر ( سعادت ) ج 3 ، ص 21 و 22 و شرح نهج البلاغه ، ابن أبي الحديد ، ج 1 ، ص 284 و جمهرة رسائل العرب ، احمد زكى صفوت ، ج 1 ، ص 545 و 546 . ","page_name":" 195 ","page_number":198},
  {"content":"\r\nمورخى در فسق و فجور او ترديد نكرده است ، - ( 1 )  با انواعى از حيله‌ها و تهديدها گرفته تا لبهء شمشير بران - ( 2 )  به سرپرستى جوامع اسلامى نصب مىكند . و عبد الرحمن بن ابى بكر در يك جملهء مختصر مىگويد : « اين است سنت و قانون هرقل هراكليوس و قيصر » - ( 3 )  موقعى كه معاويه براى تحميل يزيد به مدينه كه مجتمع مهاجرين و انصار بود آمد ، بزرگان مدينه را كه امام حسين ( ع ) در ميان آنان بود در يك جا جمع كرده يك سخنرانى با اضطراب و معانى مشوش ايراد كرد كه كار حيله گران اجتماعى است ، - ( 4 )  نه يك حاكم الهى كه پيامبر اسلام منظور كرده بود .\r\nآن گاه يزيد را تعظيم و تمجيد مىكند و مىگويد ، شما سابقه يزيد را به خوبى مىدانيد و امر او را تجويز كرده‌ايد خداوند مىداند كه مقصود من از زمامدار نمودن يزيد پر كردن شكافها بوسيلهء او است ، با چشم بيدار پس از مقدارى مغالطه و چشم بندى ، ابن عباس مىخواهد پاسخ معاويه را بگويد ، امام حسين ( ع ) به او اشاره مىكند كه ساكت باش و خود امام حسين بر مىخيزد و حمد و ثناى خداوندى را بجا مىآورد و درود به روان پيامبر مىفرستد و مىفرمايد : « اى معاويه ، بامداد روشن ، سياهى ذغال را آشكار كرده و\r\n","description":"","footnote":" ( 1 ) . مقدمهء ابن خلدون ، ص 216 و تاريخ يعقوبى ، احمد بن أبى يعقوب ، ج 2 ص 220 .  ( 2 ) . مأخذ مزبور ، ص 241 .  ( 3 ) . تاريخ الخلفاء ، سيوطى ، ص 203 .  ( 4 ) . معاويه در سخنانش مىگويد . . . ثمّ خلَّفه رجلان محفوظان و ثالث مشكور و بين ذلك خوض طال ما عالجناه مشاهدة و مكافحة و معاينة و سماعا و ما أعلم منه فوق ما تعلَّمان : « ( مخاطب ابن عباس و امام حسين ( ع ) است ) ، ( سپس دو مرد محفوظ و سومى مشكوز بجاى پيامبر نشستند و در اين اثنا فرو رفتنها بود كه مدت زيادى مىخواستيم آنها را حل كنيم چه از نظر مشاهده و چه از نظر مبارزه و ديدن و شنيدن و من در بارهء سومى جز آنكه مىدانيد چيزى نمىدانم . ) در مقابل صراحت مكتب اسلام در همهء قلمروهاى فردى و اجتماعى و مادى و معنوى ، امثال جملات فوق را به اضافهء كردار خارجى معاويه تنها با دو كتاب مطارحات و شهريار ماكياولى مىتوان تفسير كرد . مأخذ مزبور ص 194 . يعقوبى در صفت حيله گرى و مكر پردازى معاويه چنين مىگويد : » و كان أكثر فعله المكر و الحيلة « ( اكثر كارهاى معاويه از روى مكر و حيله بوده است ) تاريخ يعقوبى ج 2 ص 238 . ","page_name":" 196 ","page_number":199},
  {"content":"\r\nروشنايى آفتاب چراغهاى ناچيز را ساقط كرده است . در سخنانت افراط و تعدى از حق نمودى شيطان نصيب خود را از سخنانت برداشت آيا مىخواهى مردم را در بارهء فرزندت يزيد بفريبى گويى تو مىخواهى چيز پوشيده اى را توصيف كنى ، يا توضيحى در بارهء چيزى كه از ديده‌ها غايب است بدهى ، يا مطلبى را مىگويى كه تنها تو در بارهء آن دانا هستى و هيچ كس چيزى در بارهء آن نمىداند .\r\nيزيد خود حقيقت خويشتن را كه رأى و عقيده اش را اثبات كند ، فاش ساخته است ، تو در بارهء يزيد سخنانى را بگو كه او بر خود پذيرفته و شخصيتش آن را نشان مىدهد : زندگى او در بارهء سير و سياحت در سگهايى است كه به يكديگر هجوم مىآورند ، او عمر خود را با كنيزهاى خواننده و نوازنده و لهو و لعب سپرى كرده است .\r\nاين كار را رها كن ، بس است براى تو و بال سنگينى كه به گردن گرفتى و تو خدا را با آن ورز و بال ملاقات كنى براى تو كفايت مىكند .\r\nسوگند به خدا ، همواره كار تو زدن يا هماهنگ ساختن باطل با ظلم و خفه كردن مردم با ستم بوده است ، ديگر مشكهاى خود را پر كرده اى ، بس است ، ميان تو و مرگ چيزى جز چشم بهم زدن نمانده است . . . « - ( 1 )  معاويه به مقتضاى عناصر شخصيّتش كه شمه اى از آن را بازگو كرديم ، با تهديد و تطميع پسرش را به جاى خود گذاشت و دنبال اعمالش به زير خاك رفت .\r\nدرست است كه اهالى ساده لوح شام در آن زمان ، مخصوصا مگسها و گربه‌هاى سفره جو و هواپرستان مغز پوچ پيش از مردن معاويه و پس از آن ، سايه‌هاى دروغين براى او ساختند و مانند بردگان در مقابل آن سايه سر تعظيم فرو آورده و ديگران را هم\r\n","description":"","footnote":" ( 1 ) . الامامة و السياسة ( الخلفاء الراشدون ) ، ابن قتيبه دينورى ، ص 195 و 196 ارتكاب يزيد به فسق و فجور و لا اباليگيرىهايش در تمامى منابع معتبر اسلامى و در مأخذ مزبور و تاريخ يعقوبى ، ج 2 ، ص 220 ثبت شده است . ","page_name":" 197 ","page_number":200},
  {"content":"\r\nبه پذيرش بردگى به آن سايهء مصنوعى دعوت كردند ، ولى سايه ساز واقعى وجدان تاريخ دست به كار شد و سايهء حقيقى معاويه را كه شمشيرى بدست در حال هجوم به سايهء مصنوعى معاويه بود ، بوجود آورد ، نخست رويدادهايى كه دانه‌هاى آن را معاويه كاشته و آبيارى نموده بود ، سپس مورخين و نقادان و رادمردان را برانگيخت كه بيش از اين در شناساندن معاويه تأخير صحيح نيست .\r\nاگر يزيد پسر معاويه پس از مرگ پدرش به ملك و رياست هم نمىرسيد ، ممكن بود كه ساده لوحان جوامع آن روز و امروز شخصيت معاويه را نشناسند و بدنبال همان سايهء دروغينش بروند ، ولى ما كه تكيهء اطمينان بخش به آن وجدان تاريخ داريم كه در رسالت الهىاش در صحنهء هستى ، كوچكترين تعارف و مجامله و چاپلوسى ندارد ، مىدانيم كه براى فاش ساختن ريشه و تنه و ساقه و شكوفهء شخصيت معاويه ، اشخاص يا رويدادهاى ديگرى را نمودار مىساخت كه سايه‌هاى مصنوعى او را از اذهان مردم بزدايد و سايه حقيقىاش را آشكار نمايد . - ( 1 ) \r\n","description":"","footnote":" ( 1 ) . مباحث مربوط به معاويه كه در اينجا آورده‌ايم ، در مجلد 13 از تفسير و نقد و تحليل مثنوى تأليف اين جانب از ص 293 تا ص 299 مطرح نموده‌ايم ، مراجعه فرماييد . و براى بررسى بيشتر در بارهء كارنامهء بنى اميّه مىتوانيد مباحث ذيل را ملاحظه فرماييد : ج 11 از ص 185 تا ص 192 و ج 11 از ص 210 تا 214 و ج 16 از ص 306 تا 314 و ج 18 از ص 211 تا ص 213 و ج 19 ص 81 و 82 . ","page_name":" 198 ","page_number":201},
  {"content":"\r\n\r\nنابخردان راه ما بين خود و على بن ابي طالب عليه السلام را بجاى آنكه هموار كنند و گلها و رياحين بكارند\r\nچنان سنگلاخ و خارستان و پر از علفهاى زهرآگين ساختند كه نه خودشان از آن جلوه گاه عظمت خداوندى برخوردار شدند و نه مردم تشنهء كمال . اى بيماران خود خواهى ، اى تشنگان جان سوختهء مقام ، اى ديوانگان عشق به مال و منال دنيا ، اى دلباختگان شهرت و سلطه پرستى ، آخر از اين همه آتش كه در دودمان بشرى روشن كرديد چه نتيجه اى گرفتيد آخر از آن همه ارزشها كه زير پا گذاشتيد ، چه بهره اى برديد آخر از آن همه خونها كه ريختيد ، چه ميوه هايى چيديد آيا در سر تا سر عمرى كه در اين دنيا داشتيد ، حتى چند لحظه اى هم با خويشتن به گفتگو پرداختيد آخر آينهء درون شما چقدر تيره شده بود كه حتى براى يك لحظه هم ، صورت واقعى شما را براى خودتان نشان داد چرا اى چنگيز و چنگيزيان و اى ماكياولى و ماكياوليان نگذاشتيد و نمىگذاريد على بن ابي طالب و علوىها ، سخن خود را بگويند در بارهء شما و مغز و روان شما چگونه بينديشيم شما رفتيد زير خاكهاى تيرهء گورستانها يا بطور مستقيم پوسيديد و يا بوسيلهء پوسيدن كرمها و حشرات خاكى كه اعضاى شما را خوردند ، از بين رفتيد . هيچ مىدانيد دلها و مغزهاى پاكان - اولاد آدم - در بارهء شما چه داوريها كردند و تاريخ بشرى از شما چه سطرهاى ننگ آور و شرم انگيز ثبت كرد كاش زبانى داشتيد و به همكاران خود در طول زمان مىگفتيد كه بر شما چه گذشت . براستى شما هست و نيست را يكى مىدانيد آيا واقعا براى شما كشتن و زنده گذاشتن انسانها تفاوتى ندارد علم و جهل در عقيدهء شما چگونه با يكديگر فرقى ندارد آيا حقيقتا شما حق و باطل را ضدّ يكديگر نمىدانيد بسيار بعيد به نظر مىرسد كه شما با داشتن مغزى كه همهء شئون زندگى را مىتواند در كارگاه شگفت انگيز مغز خود بررسى نموده و بفهمد ، به حقائق\r\n","description":"","footnote":"","page_name":" 199 ","page_number":202},
  {"content":"\r\nمزبور ، نادان بوديد آيا مىتوانيم باور كنيم كه در طول زندگى با وزيدن نسيمهاى متنوع حوادث و تجارب و معلومات گوناگون ، هيچ نسيمى حيات بخش در بارهء حقايق فوق به درون شما وزيدن نگرفت آيا همين معاويه نبود كه پس از شهادت امير المؤمنين ( ع ) از يكى از ياران على ( ع ) به نام ضرار بن ضمرهء صدايى كه گزارش به شام معاويه و معاويه پرستان افتاده بود ، از وى در بارهء على ( ع ) پرسيد و گفت : صف لى عليّا ( على را براى من توصيف كن ) ضرار از توصيف على ( ع ) امتناع كرد . بار ديگر معاويه تكرار كرد : كسى آنجا نبود از معاويه بپرسد كه اگر تو على ( ع ) را مىشناختى ، اين سؤال و تأكيد در آن بارهء چيست و اگر نمىشناختى چرا با آن يگانه انسان تاريخ پس از پيامبر جنگيدى و از انسانسازى او كه مشرف بر همهء اقاليم دنيا بود ، جلوگيرى كردى در دوران زندگى امير المؤمنين عليه السلام كه مىتوانستى از موجوديت عينى و سخنان و كردارهاى وى ، براى شناسايى او استفاده كنى ، چه مانع داشتى كه به او نزديك نشدى و او را نشناختى ، فعلا كه چشم از تو و امثال تو پوشيده و چهرهء ملكوتى او در زير خاك آرميده است ، مىخواهى به كلاس على شناسى وارد شوى - ( 1 )  به هر حال ، آن نابخردان دو نوع سنگلاخ و خارستان پر از علفهاى زهرآگين ميان مردم و على ( ع ) به وجود آوردند كه مردم نتوانستند از آن بزرگ بزرگان استفاده كنند .\r\n\r\nنوع يكم\r\n- موانعى به ظاهر انسان مانند عمرو بن عاصها و مروانها بودند كه تمام سعى و تلاششان در اين بود كه مردم را از حوزهء جاذبيّت ملكوتى على ( ع ) دور كنند و آنان را مانند مگسان و پشه‌ها دور شيرينىهاى مسموم معاويه و معاويه پرستان بكشند .\r\n","description":"","footnote":" ( 1 ) . سخنان ضرار بن ضمرهء صدايى را بعد از اين مورد بررسى و تحليل قرار خواهيم داد انشاء اللَّه . ","page_name":" 200 ","page_number":203},
  {"content":"\r\n\r\nنوع دوم\r\n- غرايز حيوانى و خود خواهى و خودكامگيها بود كه مردم را به انگيزگى آنها مشغول مىساختند ، تا مبادا در درون آنان ، حقيقتى به نام على ( ع ) و صفات و ارزشهايى كه آن فخر انسانيت را ، على كرده بود ، راهيابى كند .\r\n","description":"","footnote":"","page_name":" 201 ","page_number":204},
  {"content":"\r\n\r\n163 متن خطبه صد و شصت و سوم\r\n\r\nو من خطبة له عليه السّلام\r\n\r\nالخالق جل و علا\r\nالحمد للَّه خالق العباد ، و ساطح المهاد ، و مسيل الوهاد ، و مخصب النّجاد ليس لأوّليّته ابتداء ، و لا لأزليّته انقضاء هو الأوّل و لم يزل ، و الباقي بلا أجل خرّت له الجباه ، و وحَّدته الشّفاه حدّ الأشياء عند خلقه لها إبانة له من شبهها لا تقدّره الأوهام بالحدود و الحركات ، و لا بالجوارح و الأدوات لا يقال له : « متى » و لا يضرب له أمد « بحتّى » الظَّاهر لا يقال : « ممّ » و الباطن لا يقال : « فيم » لا شبح فيتقصّى ، و لا محجوب فيحوى لم يقرب من الأشياء بالتصاق ، و لم يبعد عنها بافتراق و لا يخفى عليه من عباده شخوص لحظة ، و لا كرور لفظة و لا ازدلاف ربوة ، و لا انبساط خطوة في ليل داج ، و لا غسق ساج يتفيّأ عليه القمر المنير و تعقبه الشّمس ذات النّور في الأفول و الكرور ، و تقلَّب الأزمنة و الدّهور من إقبال ليل مقبل ، و إدبار نهار مدبر قبل كلّ غاية و مدّة ، و كلّ إحصاء وعدّة تعالى عمّا ينحله المحدّدون من صفات الأقدار ، و نهايات الأقطار ، و تأثّل المساكن ، و تمكَّن الأماكن فالحدّ لخلقه مضروب ، و إلى غيره منسوب\r\n","description":"","footnote":"","page_name":" 202 ","page_number":205},
  {"content":"\r\n\r\nابتداع المخلوقين\r\nلم يخلق الأشياء من أصول أزليّة ، و لا من أوائل أبديّة ، بل خلق ما خلق فأقام حدّه ، و صوّر ما صوّر فأحسن صورته ليس لشيء منه امتناع ، و لا له بطاعة شيء انتفاع علمه بالأموات الماضين كعلمه بالأحياء الباقين ، و علمه بما في السماوات العلى كعلمه بما في الأرضين السّفلى منها : أيّها المخلوق السّويّ ، و المنشأ المرعيّ ، في ظلمات الأرحام ، و مضاعفات الأستار بدئت * ( « مِنْ سُلالَةٍ مِنْ طِينٍ » ) * ، و وضعت * ( « فِي قَرارٍ مَكِينٍ ، إِلى قَدَرٍ مَعْلُومٍ » ) * ، و أجل مقسوم تمور في بطن أمّك جنينا لا تحيّر دعاء ، و لا تسمع نداء . ثمّ أخرجت من مقرّك إلى دار لم تشهدها ، و لم تعرف سبل منافعها فمن هداك لاجترار الغذاء من ثدي أمّك ، و عرّفك عند الحاجة مواضع طلبك و أرادتك . هيهات إنّ من يعجز عن صفات ذي الهيئة و الأدوات فهو عن صفات خالقه أعجز ، و من تناوله بحدود المخلوقين أبعد\r\n","description":"","footnote":"","page_name":" 203 ","page_number":206},
  {"content":"\r\n\r\nترجمهء خطبهء صد و شصت و سوم\r\nخالق كائنات ستايش مر خداى راست آفرينندهء بندگان و گسترانندهء عرصه‌هاى زمينو به جريان اندازندهء آبها در پستىها و دره‌ها و رويانندهء گياهانبراى اوّليت او آغازى نيست و براى ازليت او انقراضى نه او است اول و پايدار و پايندهء بىمدتپيشانىها در مقابل او بر زمين سوده مىشود و لبها به توحيد او گويااشياء را در هنگام خلقت متعين ساخت تا از همانندهاى خود جدا شونداوهام بشرى نتواند او را با حدود و حركات و با اعضاء و ابراز اندازه گيرى كندبراى او « كى » زمانى نتوان گفت و مدتى كه با « تا » مشخص گردد ، براى او نتوان تصور نموداو آشكار است ولى نتوان گفت [ ظهورش 
  ] از چيستو او باطن است ولى نتوان گفت در چيست او كالبدى جسمانى نيست كه فانى گردد و در چيزى مخفى نشده است كه چيزى او را در برگيرد و بپوشاندنزديكى او با اشياء با چسبندگى نيست و دورى او از آنها با مفارقت و جدايى نمىباشداز بندگان او كمترين نگاه براى او پنهان نيست و تكرار هيچ لفظى براى او خفائى نداردنه نزديك شدن به يك بلندى ( پناه گرفتن پشت بلنديها ) و نه باز نهادن گامى در شب تاريك و نه در سكون شبانگاهى كه ماه روشن در سايهء\r\n","description":"","footnote":"","page_name":" 204 ","page_number":207},
  {"content":"\r\nآن حركت مىكندو آفتاب نورانى در حال غروب و نمودار شدن پس از آن ، در دگرگونى زمانها و روزگاراناز روى آوردن شبى كه مىآيد و روزى كه بر مىگرددپيش از هر نهايت و مدتى و پيش از هر شمارشى و تعدادىآن ذات اقدس با عظمتتر است از آن صفات محدود كننده بوسيلهء اندازه‌ها و نهايت قطرها كه محدود كنندگان به او نسبت مىدهندو [ بالاتر است 
  ] از اتخاذ مسكنها و جايگير شدن در قرارگاههازيرا حد و اندازه براى مخلوقات او زده شده و منسوب به غير آن مقام اعلاى ربوبى است .\r\n\r\nابداع مخلوقات\r\nخداوند سبحان اشياء را از ريشه‌هاى ازلى و مبادى اوليه اى كه ابدى باشد نيافريده استبلكه مخلوق را آفريد و حد آن را بر پا داشتهر چه را صورتگرى كرد با نيكوترين وجه تصوير فرمودهيچ چيزى از مخلوقات را قدرت امتناع و سرپيچى از فرمان او نيست و نه از اطاعت كائنات ، سودى به آن موجود برين عائد مىگردد . علم خداوندى به مردگان گذشته همانند علم اوست به زنده‌هاى باقىو علم او به آسمانهاى بلند همان گونه است كه به زمينهاى پايين .\r\nاز جملهء اين خطبه است : اى مخلوقى كه با اعضاء معتدل آفريده شده اى و اى ابداع شده كه در تاريكيهاى ارحام و لابلاى پرده‌ها مورد عنايت بودىآغاز وجودت ، از جوهرى كشيده شده از گل بودى كه در قرارگاهى محكم نهاده شدى تا قدر معين و مدتى قسمت شده مخفى در درون مادرت بودى كه اضطراب ترا فرا گرفته بود ، نه توانايى پاسخ دادن به خواندن داشتى و نه ندايى را مىشنيدىسپس از آن قرارگاه بيرون رانده شدى به خانه اى كه نه آن را ديده بودى و نه راههاى منافع آن را مىشناختى\r\n","description":"","footnote":"","page_name":" 205 ","page_number":208},
  {"content":"\r\n[ اى انسان ، 
  ] چه كسى ترا به جذب غذا از پستان مادرت راهنمايى كرد و جايگاه‌هاى خواستن و اراده ات را به تو ارائه نمود هيهات آن كسى كه از درك صفات موجوداتى كه داراى شكل و ابزار و وسايل مىباشند ، عاجز است ، قطعا از دريافت صفات خالقش ناتوانتر و از رسيدن به درك او به وسيلهء حدود مخلوقات دور تر مىباشند .\r\n","description":"","footnote":"","page_name":" 206 ","page_number":209},
  {"content":"\r\n\r\nتفسير عمومى خطبهء صد و شصت و سوم\r\n2 ، 3 - الحمد للَّه خالق العباد ، و ساطح المهاد ، و مسيل الوهاد ، و مخصب النّجاد . ( ستايش مر خداى راست آفرينندهء بندگان و گسترانندهء عرصه‌هاى زمين ، و به جريان اندازندهء آبها در پستىها و دره‌ها و رويانندهء گياهان . )\r\n\r\nخداوند براى خلقت اشياء هيچ نيازى به قرار دادن وسائط ندارد\r\nخلقت آسمانها و زمين [ يا زمينها 
  ] با آن همه موجودات و قوانين و جرياناتى كه دارند ، مستند به قدرت و حكمت و اراده و مشيت خداوند سبحان است و هيچ نيازى به قرار دادن مستند به قدرت و حكمت و اراده و مشيت خداوند سبحان است و هيچ نيازى به قرار دادن وسائط به عنوان اصول و مبادى ازلى و غير ذلك ، ندارد لذا عقيده وساطت عقول عشره و قدماى ديگر مانند هيولى ، مادّه و صورت و نفس ثابت نشده است امير المؤمنين ( ع ) در جملات بعدى اين خطبه صريحا مىفرمايد : لم يخلق الأشياء من أصول أزليّة . . . ( خداوند اشياء را از اصول و ريشه‌هاى ازلى نيافريده است . ) لزوم وساطت در امر خلقت از ديدگاه فيلسوفان و متكلمان مورد اختلاف نظر است . آنچه كه در ريشه يا بى\r\n","description":"","footnote":"","page_name":" 207 ","page_number":210},
  {"content":"\r\nاين عقيده مىتوان گفت اين است كه برخى از متفكران خالقيت خداوندى را از مقولهء قانون « عليت » كه در جهان طبيعت حكمفرماست ، تلقى نموده و گمان كرده‌اند همان گونه كه تطابق در كميت و كيفيت و سنخيت بطور كلى از شرايط جريان قانون علت و معلول است ، در جريان خلقت كائنات هم همين شرط ما بين خدا كه علت است و مخلوقات كه معلولات او هستند نيز وجود دارد . و اين مقايسه قطعا اشتباه است ، زيرا التزام به عليت خداوندى و معلوليت مخلوقات ، مستلزم وجود سنخيت ( تماثل در هويت ، ذات يا صفات و مختصات ) است كه ميان خدا و مخلوقات امكان ناپذير است . زيرا همان گونه كه عده اى از حكماء و صاحبنظران متوجه شده‌اند اعتقاد به تماثل و تشابه هويت ، ذات ، حتى صفات و مختصات وجود خداوندى با مخلوقات ، مساوى با انكار خدا است زيرا همهء هستى و ذات و صفات مخلوقات حادث و نيازمند و وابسته و محدود و در حركت و سكون است ، در صورتى كه خدا فوق همهء اين نقائص و نيازمنديها است . از طرف ديگر استدلال به ضرورت وسائط مانند قاعدهء وحدت ( الواحد لا يصدر عنه ألَّا الواحد ) ، ( از واحد حقيقى جز واحد صادر نمىگردد ) به اضافهء اين كه يك قضيهء تجريدى خالص مانند قضاياى رياضى است [ لذا در جهان عينى هيچ فرد و مصداقى ندارد ، چون بسيط مطلق در جهان عينى تحققپذير نمىباشد . 
  ] تطبيق آن بر مقام شامخ ربوبى ، هيچ اساس و پايه اى ندارد . أين التّراب و ربّ الأرباب ( خاك كجا و خداوند اعلا كجا )\r\n\r\nاوّلا\r\nما هنگامى كه در نفس خودمان مىنگريم ، صدور كثرت را بطور مستقيم از نفس واحد خودمان به فراوانى مشاهده مىكنيم . نفس راضى مىشود ، غضبناك مىگردد ، شاد مىشود اندوهناك مىگردد ، در كارگاه مغز كه با عظمتترين كارگاه فعاليت نفس است ، تصور مىكند ، تصديق مىنمايد . حكم به محال بودن اجتماع ضدين و اجتماع نقيضين\r\n","description":"","footnote":"","page_name":" 208 ","page_number":211},
  {"content":"\r\nمىنمايد ، گام فراسوى زمان و مكان مىگذارد ، موجود را معدوم تلقى مىكند و معدوم را موجود تجسيم مىنمايد . . . و هرگز وحدت نفس و ذات آن با صادر كردن اين همه كثرتها و متضادها مختل نمىگردد .\r\n\r\nثانيا\r\nوساطت عقول عشره در خالقيت خداوندى كه حتى در ادبيات ما هم مطرح شده است :\r\n\r\nصادر بىواسطه عقل نخست\r\nآمد و پيش از همه قرب تو جست\r\nعشق من آن روز ترا شد درست\r\nمست تو و محو تو و مات تست\r\nعقل من و هوش من و راى من\r\n\r\nصحبت لارى\r\nمستند به همان اصل تطابق در كميّت و كيفيت علت و معلول در جريان قانون « عليت » و اصل امكان اشرف است كه هيچ يك نمىتواند مدعاى مزبور را اثبات كند . اما اصل تطابق مردود است بدين جهت كه فرض عقل اول به عنوان اولين معلول ، به جهت حفظ اصل تطابق و سنخيت و به راه افتادن كثرت كه مستلزم تكثر همين عقل اول است : از يك جهت مستند به خدا ( جنبهء معلوليت آن ) و از طرف ديگر مستند به عقل دوم و فلك اول ( جنبهء علَّيّت آن ) مىباشد . اين سؤال پيش مىآيد كه ملاك تكثر مزبور ( معلوليت عقل اعتبارى يا اصيل اگر امريست اعتبارى ، صدور كثير بعدى ( عقل دوم و فلك اول ) كه دو حقيقت اصيل مىباشند از امر اعتبارى فاقد سنخيت بوده و امكان ناپذير است و اگر امريست اصيل ، چگونه كثير مركب از دو حقيقت اصيل از خداوندى كه واحد حقيقى است ، صادر شده است همچنين اصل تقدم امكان اشرف در خلقت نيز اساس محكمى ندارد ، زيرا اين نظريّه هم بر مبناى رابطهء سنخيت ميان علت و معلول است كه مورد انتقاد قرار گرفته است .\r\n","description":"","footnote":"","page_name":" 209 ","page_number":212},
  {"content":"\r\n\r\nآيا جريان سلسلهء علل و معلولات ، ضرورت وسائط در خلقت را اثبات نمىكند\r\nممكن است اين توهم پيش بيايد كه اگر وجود وسائط در امر خلقت ضرورتى نداشت ، رابطهء « عليت » در سلسلهء علل و معلولات ، بيهوده بود پاسخ اين توهم چنين است : رابطهء علَّيّت و جريان سلسلهء علل و معلولات در كارگاه خلقت ، تنها براى گسترش تدريجى عالم هستى است كه در امتداد زمان انجام مىگيرد ، كه امتداد زمان از آن ، انتزاع مىگردد . حكمت عاليهء خداوندى براى برقرار كردن نظم و امكان پذير بودن شناخت واقعيات هستى در جريان تحقق . اصل عليت در روبناى كون و فساد را مقرر فرمود نه اين كه خداوند سبحان از ايجاد هر يك از مخلوقات ، بطور مستقل ناتوان بوده است . اين مسئله را مولوى با يك بيان واضح و مستدّل چنين گفته است :\r\n\r\nتو ز طفلى چون سببها ديده اى\r\nدر سبب از جهل برچفسيده اى\r\nبا سببها از مسبّب غافلى\r\nسوى اين روپوشها زان مايلى\r\nچون سببها رفت بر سر مىزنى\r\nربّناها ربَّناها مىكنى\r\nربّ همى گويد برو سوى سبب\r\nچون ز صنعم ياد كردى اى عجب\r\nگويدش زين بس ترا بينم همه\r\nننگرم سوى سبب و ان دمدمه\r\n\r\nتوضيح و استدلال بر قضيهء فوق چنين است :\r\n\r\nسنگ بر آهن زنى آتش جهد\r\nهم به امر حق قدم بيرون نهد\r\nآهن و سنگ ستم بر هم مزن\r\nكاين دو مىزايند همجون مرد و زن\r\nسنگ و آهن خود سبب آمد وليك\r\nتو به بالاتر نگر اين مرد نيك\r\nكاين سبب را آن سبب آورد پيش\r\nبىسبب هرگز سبب كى شد ز خويش\r\n\r\n","description":"","footnote":"","page_name":" 210 ","page_number":213},
  {"content":"\r\n\r\nاين سبب را آن سبب عامل كند\r\nبازگاهى بى پر و عاطل كند\r\nو ان سببها كانبيا را رهبر است\r\nآن سببها زين سببها برتر است\r\nاين سبب را محرم آمد عقل ما\r\nو ان سببها راست محرم انبياء\r\nاين سبب چه بود بتازى گورسن\r\nاندر اين چه اين رسن آمد به فن\r\nگردش چرخ اين رسن را علتست\r\nچرخ گردان را نديدن زلَّتست\r\nاين رسنهاى سببها در جهان\r\nهان و هان زين چرخ سرگردان مدان\r\nتا نمانى صفر و سرگردان چو چرخ\r\nتا نسوزى تو ز بىمغزى چو مرغ\r\nباد آتش مىشود از امر حق\r\nهر دو سرمست آمدند از خمر حق\r\nآب حلم و آتش خشم اى پسر\r\nهم ز حق بينى چو بگشاى نظر\r\n\r\nمولوى\r\nاين تحقيق بسيار عالى كه مولوى در بارهء قانون عليت آورده است ، هيچ قابل مقايسه با گفتار ساده لوحانهء دويد هيوم در بارهء همين قانون ( عليت ) نمىباشد كه بنا به نقل برتراند راسل وقتى كه از وى پرسيدند : پس چرا از هر چيزى ، هر چيزى صادر نمىشود پاسخ بدهد كه من نمىدانم\r\n4 ، 5 - ليس لأوّليّته ابتداء و لا لأزليّته انقضاء هو الأوّل و لم يزل و الباقى بلا أجل ( براى اوليت او آغازى نيست و براى ازليت او انقراضى نه . اوست اول و پايدار و پايندهء بىمدت )\r\n\r\nچون وجود خداوندى فراسوى حركت و زمان است ، لذا هيچ يك از مختصات زمان به او نسبت داده نمىشود .\r\nمفاهيمى از قبيل آغاز ، انجام ، وسط ، گذشته ، حال ، آينده ، تدريج ، تقدم ، تأخر و . . . به هيچ وجه به خدا نسبت داده نمىشود .\r\n\r\nلا مكانى كه در او نور خداست\r\nماضى و مستقبل و حالش كجاست\r\n\r\n","description":"","footnote":"","page_name":" 211 ","page_number":214},
  {"content":"\r\n6 - خرّت له الجباه ، و وحَّدته الَّشفاه\r\n\r\nعبادت تكوينى و عبادت تشريعى\r\n\r\nاز ثرى تا به ثريّا به عبوديت او\r\nهمه در ذكر و مناجات و قيامند و قعود\r\n\r\nسعدى\r\n\r\nجمله اجزاء در تحرك در سكون\r\nناطقان كانّا أليه راجعون\r\nذكر تسبيحات اجزاء نهان\r\nغلغلى افكنده در اين آسمان\r\nجمله اجزاء زمين و آسمان\r\nبا تو مىگويند روزان و شبان\r\nما سميعيم و بصيريم و هشيم\r\nبا شما نامحرمان ما خامشيم\r\nخامشيم و نعرهء تكرارمان\r\nمىرود تا پاى تخت يارمان\r\n\r\nالبته ما كه از حركت قانونى در مسير تكاملى بازمانده و بجاى پيشرفت در مدارج ترقى و اعتلاى انسانى ، به مراحل پست وجود در حال سقوط هستيم ، هرگز نخواهيم توانست ذكر و تسبيح و سجدهء موجودات را بشنويم و بفهميم و با آنها آشنا شويم :\r\n\r\nچون شما سوى جمادى مىرويد\r\nآگه از جان جمادى كى شويد\r\n\r\nانسانها با ذكر و تسبيح و سجدهء مشخص ، خداوند را عبادت مىكنند . ديگر موجودات با وسائط و كيفياتى با پروردگار عالميان در حال عبادتند كه ما آنها را درك نمىكنيم . خداوند سبحان مىفرمايد : * ( تُسَبِّحُ لَه السَّماواتُ السَّبْعُ وَالأَرْضُ وَمَنْ فِيهِنَّ وَإِنْ مِنْ شَيْءٍ إِلَّا يُسَبِّحُ بِحَمْدِه وَلكِنْ لا تَفْقَهُونَ تَسْبِيحَهُمْ إِنَّه كانَ حَلِيماً غَفُوراً ) * - ( 1 )  ( آسمانهاى هفتگانه و زمين هر كه [ يا هر چه 
  ] در آنهاست به آن ذات اقدس براى ستايش او تسبيح مىگويند ،\r\n","description":"","footnote":" ( 1 ) . الاسراء ، آيهء 44 . ","page_name":" 212 ","page_number":215},
  {"content":"\r\nو لكن شما تسبيح آنها را نمىفهميد ، خداوند حليم و بخشاينده است .\r\n7 - حدّ الأشياء عند خلقه لها أبانة لها من شبهها ( اشياء را در هنگام خلقت متعين ساخت تا از هماننديهاى خود جدا شوند . )\r\n\r\nهويت و خصوصيات اشياء را متعين فرمود و لذا ممكن است روزى فرا رسد كه عدم تعيين هايزنبرگ مورد تجديد نظر جدى قرار بگيرد\r\nنظم عالى خلقت را چنان ساخته و پرداخته كه به يكديگر مشتبه نگردند . اهميت اين اصل تعين در كارگاه خلقت است كه هم بروز علوم گوناگون را در طول تاريخ امكان پذير ساخته است و هم قانونمندى اجزاء و روابط عالم هستى را بر پا داشته است .\r\nمسئله عدم تعيين و عدم حتميت كه در فيزيك دوران اخير به وسيلهء ورنرهايزنبرگ به ميدان كشيده شده است ، با توجه به سه قضيه مورد ترديد قرار مىگيرد :\r\n\r\nقضيهء يكم\r\nنظريهء هايزنبرگ با توجه به اين اصل بديهى كه جهان با شناسايى جهان فرق دارد ، حتما بايد مورد تجديد نظر قرار بگيرد .\r\n\r\nقضيهء دوم\r\nاين كه اگر اصالت عدم تعين در ذرّات بنيادين و نهايى عالم طبيعت ، از قانون تعين و عليت به معناى عام پيروى نكند ، چگونه ممكن است اجسام و مواد روبنايى از ذات خود بدون استناد و استفاده از ذرات زير بنايى از قانون تعيين و حتميت پيروى نمايد .\r\n\r\nقضيهء سوم\r\nبايد جريان ذرات بنيادين پس از صدور و تحقق حادثهء آنها در جهان عينى ، مورد دقت و بررسى لازم و كافى قرار بگيرد ، تا روشن شود آيا مراحل پيش از صدور حادثه كه قطعا در جهان عينى صورت گرفته است ، در خلاء محض يا فوق قوانين و تعينها به وقوع پيوسته‌اند به نظر مىرسد بررسىهاى تحقيقى لازم و كافى در بارهء حوادث پيش از وصول ذرات به موقعيت خاص ، ما را به چنين نتيجه اى نخواهد رسانيد ، يعنى قطعى است كه ما در جهان عينى با عدم تعين و تجربه از عينيت روبرو نخواهيم\r\n","description":"","footnote":"","page_name":" 213 ","page_number":216},
  {"content":"\r\nگشت ، زيرا وجود مستلزم تعين و تشخص واقعى است .\r\n8 ، 13 - لا تقدّره الأوهام بالحدود و الحركات و لا بالجوارح و الأدوات ، لا يقال له « متى » و لا يضرب له الأمد بحتّى الظَّاهر لا يقال « ممّ » و الباطن لا يقال « فيم » لا شبح فيتقصّى و لا محجوب فيحوى . لم يقرب من الأشياء بالتصاق ، و لم يبعد عنها بافتراق . ( اوهام بشرى نتواند او را با حدود و حركات و با اعضاء و ابزار اندازه گيرى كند . براى او « كى » زمانى نتوان گفت و مدتى كه با « تا » مشخص گردد براى او نتوان تصور نمود . او آشكار است ، ولى نتوان گفت : ظهورش از چيست و او باطن است ولى نتوان گفت در چيست . او كالبدى جسمانى نيست كه فانى گردد و در چيزى مخفى نشده است كه چيزى او را در برگيرد و بپوشاند نزديكى او با اشياء با چسبندگى به آنها نيست و دورى او از آنها با مفارقت و جدايى نمىباشد . ) براى تفسير اين مطالب مراجعه فرماييد به مجلد دوم خطبهء يكم . 14 ، 20 - و لا يخفى من عباده شخوص لحظة ، و لا كرور لفظة ، و لا ازدلاف ربوة ، و لا انبساط خطوة فى ليل داج ، و لا غسق ساج ، يتفيّا عليه القمر المنير ، و تعقبه الشّمس ذات النّور فى الأفول و الكرور و تقلَّب الأزمنة و الدّهور من أقبال ليل مقبل . و أدبار نهار مدبر قبل كلّ غاية و مدّة و كلّ أحصاء و عدّة . ( از بندگان او كمترين نگاه براى او پنهان نيست و تكرار هيچ لفظى براى او خفائى ندارد نه نزديك شدن به يك بلندى ( پناه گرفتن پشت بلنديها ) و نه باز نهادن گامى در شب تاريك و نه در سكون شبانگاهى كه ماه روشن در سايهء آن حركت مىكنند و آفتاب نورانى در حال غروب و طلوع پس از آن ، - در دگرگونى زمانها و روزگاران از روى آوردن شبى كه مىآيد و روزى كه بر مىگردد . پيش از هر نهايت و مدتى و پيش از هر شمارش و تعدادى . )\r\n","description":"","footnote":"","page_name":" 214 ","page_number":217},
  {"content":"\r\n\r\nاوست داناى مطلق به همهء اشياء آشكار و پنهان ، جزئى و كلى\r\nعلم خداوندى به همهء اشياء چه آشكار و چه پنهان ، جزئى و كلى ، متحرك و ساكن ، گذشته و حال و آينده ، يكى از اولين حقايق علوم الهى است . در بارهء ماهيت اين علم و چگونگى آن ، ميان حكماء اختلاف نظر وجود دارد . بعضىها گفته‌اند : علم خداوندى به اشياء ، علم حضورى است ، يعنى او به ذات خود عالم است ، پس به همهء اشياء عالم است .\r\nاين نظريه كه بعضى از عرفاء و حكماء بيان كرده‌اند ، مورد نقد بعضى از صاحبنظران قرار گرفته است . استدلال آنان چنين است كه حضور اشياء در ذات ، بدان جهت كه از مقولهء علم حصولى ( انعكاس صور از عالم خارجى عينى ) نيست ، لذا بايد گفت : ذات همهء اشياء در ذات خداوندى وجود داشته است و بديهى است كه وجود اعيان اشياء متكثر و متنوع در ذات خداوندى موجب تكثر و تنوع در آن ذات اقدس مىباشد پاسخ اين اعتراض را مىتوان به اين ترتيب داد كه نسبت معلومات خداوندى بر ذات اقدس او ، شبيه به نسبت معلومات و دريافت شده‌هاى ما به ذات ما است كه نه با علم حضورى به معناى خاص آن است و نه با علم حصولى تصويرى و انعكاسى است كه تنها در موقع ورود به ذهن آگاه بوجود مىآيد . با اين نظريه ، موردى براى اعتراض فوق نمىماند .\r\n20 ، 23 - تعالى عمّا ينحله المحدّدون من صفات الأقدار ، و نهايات الأقطار و تأثّل المساكن و تمكَّن الأماكن ، فالحدّ لخلقه مضروب ، و ألى غيره منسوب ( آن ذات اقدس با عظمتتر است از آن صفات محدود كنندهء بوسيلهء اندازه‌ها و نهايت قطرها كه محدود كنندگان به او نسبت مىدهند و بالاتر است از اتخاذ مسكنها و جاىگرفتن در قرارگاهها ، زيرا حدّ و اندازه براى مخلوقات او زده شده و منسوب به غير آن مقام اعلاى ربوبى است . )\r\n","description":"","footnote":"","page_name":" 215 ","page_number":218},
  {"content":"\r\n\r\nذات اقدس خداوندى فوق هر گونه حد و اندازه است\r\nهر مقوله اى كه به مادّه و ماديات نسبت داده شود و از مختصات آنها باشد ، خداوند فوق آنها است . دو مقوله كمّيّت و كيفيت و حد و اندازه بهر معنى كه در نظر گرفته شوند ، از صفات ماده و ماديات هستند ، و اسناد آنها به خدا ، خلاف مفهوم واجب الوجود است . ممكن است گفته شود : اغلب اوقات ، وقتى كه سخن از خداوند به ميان مىآيد ، سلب امورى كه قابل اسناد به خدا نيست ، به عنوان تعريف يا توصيف مطرح مىگردد .\r\nمانند اين كه خداوند جسم نيست ، متحرك و يا ساكن نيست . كميت و كيفيت ندارد ، رنگ و وزن و زمان و مكان ندارد و غير ذلك ، در صورتى كه نفى يك عده امور از يك ذات مفهوم ، هويت آن را تعيين و توصيف نمىكند . پاسخ اين سؤال روشن است .\r\nاولا يك پاسخ نقضى ، به نفس يا « من » يا « ذات » يا « شخصيت » آدمى وجود دارد كه هيچ كس تاكنون در وجود آن ترديد و انكارى نداشته است ، و بديهىترين دليل براى اثبات وجود نفس يا . . . لزوم مديريت مجموعهء اعضاء و اجزاء و نيروها و استعدادها و فعاليتها و پديده‌هاى وجود آدمى است كه با كمال نظم و قانون به وجود خود ادامه مىدهند با اين حال هيچ يك از مقوله‌هاى عالم ماديات در آن ، جريان ندارد . در عين حال حقيقت يا مفهوم همهء آنها را در مىيابد ، مانند كميت ، كيفيت ، رنگها ، اشكال ، اوزان ، حركت ، سكون و غير ذلك و اين كه نفس آدمى از ناحيهء اين امور مشمول هيچ گونه حد و اندازه و تشخصات مادى نيست ، مورد قبول همهء مكاتب است . ثانيا ، پاسخ حلَّى اعتراض است ، بيان اين پاسخ چنين است كه هر انسانى بدون استثناء [ به شرط اين كه از مغز و روان معتدل برخوردار باشد 
  ] اگر بخواهد مىتواند مفهومى را به عنوان خدا ( واجب الوجود كه داراى همهء كمالات است ) دريافت نمايد . و مىدانيم كه اساسىترين مقدمهء برهان وجوبى [ يا كمالى 
  ] كه هم متفكران شرقى آن را مورد قبول يا\r\n","description":"","footnote":"","page_name":" 216 ","page_number":219},
  {"content":"\r\nبررسى جدى قرار مىدهند - ( 1 ) \r\nو هم متفكران غرب ، مانند قديس انسلم ، رنه دكارت ، لايب نيتز و غيره هم ، همين قضيه است كه انسان در حال اعتدال مغزى و روانى ، مىتواند مفهوم خداوند واجب الوجود را كه جامع همهء كمالات است دريابد . و اين مفهوم يك حقيقت مثبت است . براى تصديق صحت چنين دريافت ، باز رجوع مىكنيم به درون خودمان ، ما يك حقيقت را به عنوان زيبايى در درون خود درك مىكنيم كه قابل تطبيق\r\n","description":"","footnote":" ( 1 ) . در دعاى صباح از على ( ع ) چنين آمده است ) * : يا من دلّ على ذاته بذاته ) * ( اى خداوندى كه با ذات اقدسش به ذات خود دلالت مىكند . ) در دعاى ابو حمزهء ثمالى چنين آمده است ) * : بك عرفتك و انت الَّذى دللتنى عليك و لو لا أنت ما أدر ما أنت ) * ( با تو ، ترا شناختم و تويى كه مرا به خود راهنمايى فرمودى و اگر تو نبودى ، من نمىدانستم تو كيستى ) محقق و الا مقام آية اللَّه مرحوم آقاى حاج شيخ محمد حسين اصفهانى معروف به كمپانى در كتاب تحفة الحكيم چنين گفته است : 1\r\n\r\n. ما كان موجودا بذاته بلا\r\nحيث هو الواجب جلّ و علا\r\n2 - و هو بذاته دليل ذاته\r\nأصدق شاهد على أثباته\r\n3 - يقضى بهذا كلّ حدس صائب\r\nلو لم يكن مطابق للواجب\r\n4 - لكان أمّا هو لامتناعه\r\nو هو خلاف مقتضى طباعه\r\n5 - أو هو لأفتقاره ألى السّبب\r\nو الفرض فرديّته لما وجب\r\n6 - فالنّظرا الصّحيح فى الوجوب\r\nيفضى ألى حقيقة المطلوب\r\n\r\n1 - آنچه كه ذاتا ( بدون وابستگى به چيزى ) موجود است اوست واجب الوجود خداوند جل و علا\r\n2 - آن موجود برين با ذات خود دليل وجود خويشتن است . اين دلالت راست و درستترين شاهد است براى اثبات خداوندى .\r\n3 - هر حدس صحيح ( از انسان عاقل و هشيار ) حكم مىكند كه اگر حقيقت قابل انطباق براى مفهوم واجب الوجود ، هستى نداشته باشد .\r\n4 - يا به جهت اين است چنين حقيقتى ذاتا محال است ، در صورتى كه اين تصور در بارهء خداوند خلاف مفهوم اوست .\r\n5 - يا بدانجهت است كه احتياج به علت دارد ، فرض اين است كه مورد دريافت ما حقيقتى است واجب الوجود كه از علت بىنياز است يا تصور علت براى او محال است .\r\n6 - پس يك نظر و توجه صحيح به مفهوم كمال مطلق ، ( واجب الوجود ) كه خدا است ، ما را به حقيقت مطلب كه وجود آن ذات اقدس است مىرساند . ) . ","page_name":" 217 ","page_number":220},
  {"content":"\r\nاست به هزاران نوع زيبايى مانند انواعى بىشمار از گلهاى زيبا ، خطوط زيبا ، صداهاى موزون و زيبا ، مهتاب زيبا ، مناظر طبيعى زيبا كه قابل شمارش نيست ، صورتهاى زيبا ، آسمان زيبا . . . و ما اين حقيقت واحد را با اين كه در جهان عينى تحقق فيزيكى ندارد ، بر همهء زيباييها به عنوان يك حقيقت واقعى كه آن را در درون خود در مىيابيم ، تطبيق مىكنيم نه يك مفهوم خيالى و ساختگى سلبى .\r\n24 - لم يخلق الأشياء من أصول أزلَّية ( تفسير اين جملات در مباحث قبلى نيز مطرح شده است مراجعه فرماييد . ) 26 ، 27 - و صوّر ما صوّر فأحسن صورته ، ليس لشيء منه امتناع ، و لا له بطاعة شيء انتفاع ( هر چه را كه صورتگرى كرد ، با نيكوترين وجه تصوير فرمود . هيچ چيزى از مخلوقات را قدرت امتناع و سرپيچى از فرمان او نيست و نه از اطاعت كائنات به او ، سودى به آن موجود برين عائد مىگردد . )\r\n\r\nدر عالم امكان آنچه كه ساخته شده است ، نيكوترين مصنوع با توجه به كائنات اين عالم است\r\nاين جمله كه ليس فى الإمكان أبدع ممّا كان ( در عالم امكان بديعتر و عالىتر از آنچه كه به وجود آمده است ، وجود ندارد ) يك سخن بسيار مشهور است كه اكثر صاحبنظران مشرق زمين و مغرب زمين به شرط آنكه در عالم هستى از ديدگاه نظم و زيباييهاى محسوس و معقول بررسيهاى دقيقى داشته باشند ، آن را پذيرفته‌اند . منظور از « احسن تصوير » كه در جملات مورد تفسير ديده مىشود و منظور از « بديعتر » در سخن حكماء ، تنها زيبايى محسوس ظاهرى نيست كه در مقدارى فراوان از موجودات عالم طبيعت ديده نمىشود . لذا در خطبهء مباركهء « فأجمل صورته » ( پس صورتش را زيبا ساخته است )\r\n","description":"","footnote":"","page_name":" 218 ","page_number":221},
  {"content":"\r\nنفرموده و در سخن حكماء « أجمل ممّا كان » نيامده است . بلكه مقصود عظمت نظم و شكوه بسيار خيره كننده است كه بينايان مىتوانند واقعا آن را مشاهده نمايند . لذا نظامى گنجوى هم نمىگويد : « در جهان هستى رقمى زيباتر از اين نمىتوان كشيد » بلكه مىگويد : « در جهان هستى بهتر از اين نمىتوان رقمى كشيد . »\r\n\r\nدر عالم عالم آفريدن\r\nبه زين نتوان رقم كشيدن\r\n ( 1 )  البته همان گونه كه اشاره كرديم براى حركت از مسير زيباييها به بارگاه خداوندى ، به حدّ لازم و كافى زيبا وجود دارد :\r\n\r\nچرخ با اين اختران نغز و خوش و زيباستى\r\nصورتى در زير دارد آنچه در بالاستى\r\n ( 2 )  مير فندرسكى\r\n\r\nهيچ موجودى توانايى مقاومت در مقابل او را ندارد\r\n\r\nباد ما و بود ما از داد تست\r\nهستى ما جمله از ايجاد تست\r\nلذت هستى نمودى نيست را\r\nعاشق خود كرده بودى نيست را\r\nلذت انعام خود را وامگير\r\nنقل و بادهء جام خود را وا مگير\r\nور بگيرى كيت جست و جو كند\r\nنقش با نقاش كى نيرو كند\r\nمنگر اندر ما مكن در ما نظر\r\nو اندر اكرام و سخاى خود نگر\r\nما نبوديم و تقاضامان نبود\r\nلطف تو ناگفتهء ما مىشنود\r\n\r\nمولوى\r\n","description":"","footnote":" ( 1 ) . ديوان نظامى گنجوى .  ( 2 ) . قصيده معروف حكمى مير فندرسكى . ","page_name":" 219 ","page_number":222},
  {"content":"\r\n\r\nغناى ذاتى و مطلق آن صمد يكتا چه نيازى به اطاعت ما دارد\r\nامام حسين بن على عليهما السلام در نيايش عرفه چنين عرض مىكند : « إلهى تقدّس رضاك أن تكون له علَّة منك ، فكيف تكون له علَّة منّى . إلهى أنت الغنّى بذاتك أن يصل لك النّفع منك فكيف لا تكون غنيّا عنّى »\r\n( خداى من ، رضاى تو مقدستر و با عظمتتر از آن است كه براى آن علَّتى از مقام ربوبى خود تو بوده باشد ، چگونه ممكن است ، من علت آن را به وجود بياورم خداى من ، غناى ذاتى تو چنان است كه امكان ندارد سودى از خود تو به تو برسد ، پس چگونه ممكن است از من بىنياز نباشى ( متأسفانه بىتوجهى اكثر مردم به اين حقيقت عظمى « كه تمامى اطاعات و عبادات آنان براى به ثمر رساندن شخصيت خود آنان در گذرگاه ابديت است » به گمان اين كه خداوند از عبادات و اطاعات آنان بهره مند مىشود خود را از ارتباط حقيقى و قرار گرفتن در شعاع جاذبيت الهى محروم نموده‌اند . به همين جهت است كه به مجرد عروض ناملايمات و ابتلاء به ناگواريها ، دست از عبادت و اطاعت بر مىدارند و به خيال خود كار صحيحى انجام داده‌اند )\r\n27 ، 28 - علمه باألاموات الماضين كعلمه بالأحياء الباقين و علمه بما فى السّماوات العلى كعلمه بما فى الأرضين السفلى ( علم خداوندى به مردگان گذشته مانند علم او است به زنده‌هاى باقى و علم او به آسمانهاى بالا همان گونه است كه به زمينهاى پايين ) توضيح مباحث مربوط به علم خداوندى هم در اين خطبه و هم در خطبه‌هاى گذشته مشروحا بحث شده است .\r\nمراجعه فرماييد . 29 ، 34 - منها : أيّها المخلوق السّوىّ ، و المنشا المرعى فى ظلمات الأرحام ، و مضاعفات الأستار ، بدئت من سلالة من طين ، و وضعت فى قرار مكين ، ألى قدر معلوم ، و أجل مقسوم تمور فى بطن امكّ جنينا ،\r\n","description":"","footnote":"","page_name":" 220 ","page_number":223},
  {"content":"\r\nلا تحير دعاء ، و لا تسمع نداء . ثمّ أخرجت من مقرّك ألى دار لم تشهدها ، و لم تعرف سبل منافعها ، فمن هداك لاجترار الغذاء من ثدى أمّك و عرّفك عند الحاجة مواضع طلبك و أرادتك .\r\nهيهات أنّ من يعجز عن صفات ذى الهيئة و الأدوات ، فهو عن صفات خالقه أغجز ، و من تناوله بحدود المخلوقين أبعد . ( از جملهء اين خطبه است : اى مخلوقى كه با اعضاء معتدل آفريده شده اى واى ابداع شده كه در تاريكيهاى ارحام و لابلاى پرده‌ها مورد عنايت بودى ، در آغاز وجودت از مشتى خاك كشيده شده از گل بودى كه در قرارگاهى محكم نهاده شدى تا قدرى معين و مدتى قسمت شده ، مخفى درون مادرت بودى كه اضطرابى تو را فرا گرفته بود ، نه توانايى پاسخ دادن به كسى كه ترا مىخواند داشتى و نه ندايى را مىشنيدى . سپس از آن قرارگاه بيرون رانده شدى به سوى خانه اى كه آن را نديده بودى و نه راههاى منافع آن را مىشناختى . اى انسان ، چه كسى بود ترا براى جذب غذا از پستان مادرت راهنمايى كرد و جايگاه خواستن و اراده ات را به تو ، ارائه نمود هيهات ، آن كسى كه از درك صفات موجوداتى كه داراى شكل و ابزار و وسايل مىباشند ، عاجز است ، قطعا از دريافت صفات خالقش كه خدا است ناتوانتر و از رسيدن به درك او به وسيلهء حدود مخلوقات دور تر مىباشد . )\r\n\r\nاى كاش بشر به مقدار يك صدم اهميت و فعاليت مغزى و عضلانى كه در بارهء موجودات « جز من خويشتن » انجام مىدهد ، در بارهء شناخت و سازندگى من خويشتن هم انجام مىداد .\r\nامير المؤمنين در جملات مورد تفسير ، مردم را به توجه و دقت و عبرت گيرى از جريان وجودى آنان پيش از ورود به اين دنيا تا قرار گرفتن در موقعيت تلاش و تكاپو براى زندگى ، توصيه مىفرمايد . مقصود آن حضرت فراگيرى درس و آگاه شدن به\r\n","description":"","footnote":"","page_name":" 221 ","page_number":224},
  {"content":"\r\nحكمت والاى خلقت و الزام مردم به اقرار به ناتوانى از توصيف ذات و صفات مقدس خداوندى مىباشد و در جملات فوق ، مردم را به انديشه در بارهء شناخت عوامل و عامل اصلى موقعيتهاى متنوعى كه يكى پس از ديگرى در مسير آنان قرار گرفته است ، دستور مىفرمايد . و متأسفانه بشر به مقدار يك صدم اهميتى كه براى موجودات ديگر « جز من خويشتن » قائل مىشود و كوشش و فعاليتهاى بسيار فراوان و جدى كه در بارهء تنظيم آنها انجام مىدهد ، در بارهء « من خويشتن » هم روا مىداشت هيهات ، خود خواهى و سودجويى كى امان مىدهد كه اين بشر به خود بيايد و از خود بپرسد كه من پيش از عبور از كانالهاى اصلاب و ارحام كجا بودم و چه مىكردم و چه كسى از آن مواد و عناصر پيشين ، نفس يا « من » را بوجود آورد ، يا از كانال آنها عبور داد كه مديريت موجوديت مرا در موقعيتهاى بسيار متنوع به دست گرفت اين كه به استفاده از وسايل ابتدايى يا حيات ( پستان مادر ) در اين دنيا رهنمون شدم ، با اين كه چنان موقعيتى را اصلا نديده بودم ، چه كسى مرا وادار به تغذّى از وسيلهء آغازين حيات در اين دنيا نمود اصلا چه كسى بود كه خون قرمز درون مادرم را به شير سفيد مبدل نمود تا شروع حياتم در روى زمين بوسيلهء آن تحقق پيدا كند چه كسى بود در يك مجموعهء محدودى از سلولها و اعصاب و بافتها ، كارگاهى به نام مغز ، ساخت و سپس تصورات ، تخيلات ، تصديقات ، توهمات ، انديشه‌هاى گوناگون ، فعاليتهاى عقلانى متنوع از قبيل تجريد ، كلى سازى ، اكتشافات ، حدسها و شهودها و عدد سازى ، زيبايى و يا زيبا شناسى و رغبت به ارزشها و تجسيم و تداعى معانى و اراده و تصميم و اختيار و بىنهايت گرايى و صدها امثال اينها را در اين كارگاه مغز به جريان انداخت اى كاش ، بشر براى به دست آوردن اين همه عظمتها و سرمايه‌هاى فوق ارزش كه در او وجود دارد ، تلاش مىكرد و آنها را با اختيار به دست مىآورد تا قدر و ارزش آنها را مىشناخت .\r\n","description":"","footnote":"","page_name":" 222 ","page_number":225},
  {"content":"\r\n\r\n164 متن خطبه صد و شصت و چهارم\r\n\r\nو من كلام له عليه السلام لمّا اجتمع النّاس إليه و شكوا ما نقموه على عثمان و سألوه مخاطبته لهم و استعتابه لهم ،\r\nفدخل عليه فقال : إنّ النّاس ورائي و قد استسفروني بينك و بينهم ، و واللَّه ما أدري ما أقول لك ما أعرف شيئا تجهله و لا أدلَّك على أمر لا تعرفه أنّك لتعلم ما نعلم ما سبقناك إلى شيء فنخبرك عنه ، و لا خلونا بشيء فنبلَّغكه و قد رأيت كما رأينا ، و سمعت كما سمعنا و صحبت رسول اللَّه - صلَّى اللَّه عليه و آله كما صحبنا و ما ابن أبي قحافة و لا ابن الخطَّاب بأولى به عمل الحقّ منك و أنت أقرب إلى رسول اللَّه صلَّى اللَّه عليه و آله و سلَّم - وشيجة رحم منهما و قد نلت من صهره ما لم ينالا فالله الله في نفسك فإنّك و اللَّه ما تبصّر من عمى ، و لا تعلَّم من جهل و إنّ الطَّرق لواضحة ، و إنّ أعلام الدّين لقائمة . فاعلم أنّ أفضل عباد اللَّه عند اللَّه امام عادل . هدي و هدى فأقام سنّة معلومة ، و أمات بدعة مجهولة . و أنّ السنن لنيّرة ، لها أعلام و إنّ البدع لظاهرة ، لها أعلام و إنّ شرّ النّاس عند اللَّه إمام جائر ضلّ به و ضلّ به فأمات سنّة مأخوذة ، و أحيا بدعة متروكة و أني سمعت رسول اللَّه - صلَّى اللَّه عليه و آله - يقول « يؤتى يوم القيامة بالإمام الجائر و ليس معه نصير و لا عاذر فيلقى في نار جهنّم ، فيدور فيها كما تدور\r\n","description":"","footnote":"","page_name":" 223 ","page_number":226},
  {"content":"\r\nالرّحى ، ثمّ يرتبط فى قعرها و أني أنشدك اللَّه ألَّا تكون أمام هذه الأمّة المقتول فإنّه كان يقال : يقتل في هذه الأمّة إمام يفتح عليها القتل و القتال إلى يوم القيامة و يلبس أمورها عليها ، و يبثّ الفتن فيها فلا يبصرون الحقّ من الباطل يموجون فيها موجا ، و يمرجون فيها مرجا .\r\nفلا تكوننّ لمروان سيّقة يسوقك حيث شاء بعد جلال السّنّ و تقضّي العمر فقال له عثمان رضي اللَّه عنه : « كلَّم النّاس في أن يؤجّلوني ، حتّى أخرج إليهم من مظالمهم فقال عليه السّلام : ما كان بالمدينة فلا أجل فيه ، و ما غاب فأجله وصول أمرك إليه .\r\n","description":"","footnote":"","page_name":" 224 ","page_number":227},
  {"content":"\r\n\r\nترجمهء خطبهء صد و شصت و چهارم\r\nهنگامى كه مردم دور او جمع شده و از ناراحتى كه از عثمان داشتند ، از آن حضرت خواستند كه در بارهء مردم با وى صحبت فرمايد و رضايت مردم را از او طلب كند . آن حضرت نزد عثمان رفت و به او فرمودمردم پشت سر من قرار گرفته و مرا به نزد تو سفير ( ميانجى ) ميان تو و خودشان فرستاده اندسوگند به خدا نمىدانم به تو چه بگويم من چيزى [ در اين باره 
  ] نمىدانم كه تو آن را نمىدانىو من ترا به چيزى راهنمايى نمىكنم كه آن را نمىشناسىتو مىدانى آنچه را كه ما مىدانيمما به چيزى جلوتر از تو سبقت نداريم كه در بارهء آن به تو اطلاع بدهيم و به چيزى به تنهايى اختصاص نداشتيم كه آن را به تو ابلاغ نماييمتو ديدى همان گونه كه ما ديديم و شنيدى همچنان كه ما شنيديمو با پيامبر اكرم ( ص ) هم صحبت بودى ، همان گونه كه ما بوديمنه فرزند ابو قحافه ( ابو بكر ) براى عمل به حق شايسته تر از تو بود و نه پسر خطَّاب ( عمر ) و تو به رسول اللَّه صلَّى اللَّه عليه و آله و سلم از نظر رگهاى خويشاوندى نزديكتر هستىو از داماد بودن به رسول خدا تو بهره مند گشته اى نه آن دوپس\r\n","description":"","footnote":"","page_name":" 225 ","page_number":228},
  {"content":"\r\nخدا را در نظر بگير خدا را ، در بارهء جانتزيرا در اين صورت تو [ در اين حادثه كه پيش آمده است 
  ] نابينايى را به بينايى مبدل نمىسازى و چنان نيست كه بوسيلهء آموزش ، جهل تو مرتفع گرددراهها واضح است و نشانه‌هاى دين برپاستبدان ، برترين بندگان خدا در نزد خداوند سبحان ، امامى است عادل ، كه هدايت شده و مردم بوسيلهء او هدايت شوندسنت معلوم را بر پا بدارد و بدعت مجهول را بميراندو قطعى است كه سنتها روشن و روشنگرند ، و براى آنها نشانه‌ها استو بدعتها آشكارند و براى آنها [ نيز 
  ] نشانه هايى استو بدترين مردم در نزد خدا امامى است ستمكار كه گمراه است و مردم بوسيلهء او گمراه مىشوندكه سنت گرفته شده از منبعش را بكشد و زنده كند بدعت كنار گذاشته شده راو من از رسول خدا صلَّى اللَّه عليه و آله و سلَّم شنيدم كه مىفرمود : روز قيامت پيشواى ستمكار آورده مىشود در حالى كه نه يار و ياورى دارد و نه كسى كه از طرف او پوزش بطلبداين ستمكار در آتش دوزخ انداخته مىشود . او در آنجا مانند آسياب دور خود مىگردد ، سپس او را به ته دوزخ مىبندندو من ترا به خدا سوگند مىدهم كه كوشش كن پيشواى مقتول اين امت نباشىدر گذشته گفته مىشد در اين امت زمامدارى كشته مىشود و در كشت و كشتار تا روز قيامت گشوده مىگرددو همين حادثه امور اين امت را بر خودشان مشتبه خواهد ساخت و فتنه‌ها و آشوبها در ميان آنان گسترده خواهد گشتحق از باطل تفكيك داده نخواهد شد امت در ميان تشويشها و گرفتاريها به اضطراب افتاده و در هم خواهند آميخت هرگز مانند چارپاى بىاختيار مباش كه مروان بن حكم ترا هر كجا بخواهد براند ، در اين موقعيت كه ساليان زندگى تو متراكم و عمر تو رو به پايان مىرودعثمان به او گفت : « با مردم صحبت كن كه براى من مدتى مهلت بدهند تا ظلمهايى كه بر آنان وارد شده است ، بر طرف كرده و جبران نمايم . امير المؤمنين ( ع ) در پاسخ او فرمود : » آنچه كه\r\n","description":"","footnote":"","page_name":" 226 ","page_number":229},
  {"content":"\r\nدر مدينه است ، براى آن مدتى لازم نيست و آنچه كه دور از مدينه است مدت مهلتش وصول امر تو به آن است . «\r\n","description":"","footnote":"","page_name":" 227 ","page_number":230},
  {"content":"\r\n\r\nتفسير عمومى خطبهء صد و شصت و چهارم\r\nبدانجهت كه مضامين جملات اين خطبه كاملا واضح است ، لذا نيازى به تفسير و شرح يكايك آنها ديده نمىشود . تنها براى توضيح اضطراب و مخالفت شديد مردم با عثمان ، بسيار مناسب است كه به نقل نظريهء ابن أبي الحديد در اين مورد كه از علماى بسيار معروف معتزله از اهل سنت است ، كفايت كنيم . نخست عين عبارات ابن أبي الحديد را كه به عربى است از كتاب او ( شرح نهج البلاغه ) در اينجا مىآوريم . سپس آنها را ترجمه مىكنيم : [ نتف من أخبار عثمان بن عفان 
  ] و ثالث القوم هو عثمان بن عفان بن أبى العاص بن أمية بن عبد شمس بن عبد مناف ، كنيته أبو عمرو ، و أمه أروى بنت كريز بن ربيعة بن حنين بن عبد شمس .\r\nبايعه الناس بعد انقضاء الشورى و استقرار الأمر له ، و صحّت فيه فراسة عمر ، فإنه أوطأ بنى أمية رقاب الناس ، و ولَّاهم الولايات و أقطعهم القطائع ، و افتتحت إفريقية فى أيامه ، فأخذ الخمس كلَّه فوهبه لمروان ، فقال عبد الرحمن بن حنبل الجمحىّ :\r\n","description":"","footnote":"","page_name":" 228 ","page_number":231},
  {"content":"\r\n\r\nأحلف باللَّه ربّ الأنام\r\nما ترك اللَّه شيئا سدى\r\nو لكن خلقت لنا فتنة\r\nلكى نبتلى بك أو تبتلى\r\nفإنّ الأمينين قد بيّنا\r\nمنار الطَّريق عليه الهدى\r\nفما أخذا درهما غيلة\r\nو لا جعلا درهما فى هوى\r\nو أعطيت مروان خمس البلاد\r\nفهيهات سعيك مّمن سعى\r\n\r\nالأمينان : أبو بكر و عمر و طلب منه عبد اللَّه بن خالد بن أسيد صلة ، فأعطاه أربعمائة ألف درهم .\r\nو أعاد الحكم بن أبى العاص ، بعد أن كان - ( 1 )  رسول اللَّه صلَّى اللَّه عليه و آله ، قد سيّرة ثم لم يرده أبو بكر و لا عمر ، و أعطاه مائة ألف درهم .\r\nو تصدّق رسول اللَّه صلَّى اللَّه عليه و آله بموضع سوق بالمدينة يعرف بمهزور على المسلمين ، فأقطعه عثمان الحارث بن الحكم أخا مروان بن الحكم .\r\nو أقطع مروان فدك - ( 2 )  ، و قد كانت فاطمة عليها السلام طلبتها بعد وفاة أبيها صلوات اللَّه عليه ، تارة بالميراث ، و تارة بالنّحلة فدفعت عنها .\r\nو حمى المراعى حول المدينة كلَّها من مواشى المسلمين كلَّهم إلا عن بنى أمية .\r\nو أعطى عبد اللَّه بن أبى سرح جميع ما أفاء اللَّه عليه من فتح إفريقيّة بالمغرب ، و هى من طرابلس الغرب إلى طنجة من غير أن يشركه فيه أحد من المسلمين .\r\n","description":"","footnote":" ( 1 ) . كلمة « كان » ساقطة من ب .  ( 2 ) . فدك : قرية بالحجاز بينها و بين المدينة بومان ، أفاءها اللَّه على رسوله فى سنة سبع صلحا ، و ذلك أن النبي صلَّى اللَّه عليه و سلم لما نزل خيبر ، و فتح حصونها ، و لم يبق ألا ثلث ، و اشتد بهم الحصار ، راسلوا رسول اللَّه صلَّى اللَّه عليه و سلم يسألونه أن ينزلهم على الجلاء ، و فعل ، و بلغ ذلك أهل فدك ، فأرسلوا إلى رسول اللَّه أن يصالحهم على النصف من ثمارهم و أموالهم فأجابهم إلى ذلك ، فهى مما لم يوجف عليه بخيل و لا ركاب ، فكانت خالصة لرسول اللَّه صلَّى اللَّه عليه . معجم البلدان 6 : 343 . ","page_name":" 229 ","page_number":232},
  {"content":"\r\nو أعطى أبا سفيان بن حرب مائتى بن حرب مائتى ألف من بيت المال ، فى اليوم الذى أمر فيه لمروان الحكم بمائة ألف من بيت المال ، و قد كان زوّجه ابنته أم أبان ، فجاء زيد بن أرقم صاحب بيت المال بالمفاتيح ، فوضعها بين يدي عثمان و بكى ، فقال عثمان : أ تبكي أن وصلت رحمى قال : و لكن أبكى لأنّى أظنّك أنّك أخذت هذا المال عوضا عما كنت أنفقته فى سبيل اللَّه فى حياة رسول اللَّه صلى اللَّه عليه و آله . و اللَّه لو أعطيت مروان مائة در هم لكان كثيرا ، فقال : ألق المفاتيح يا بن أرقم ، فإنا سنجد غيرك .\r\nو أتاه أبو موسى بأموال من العراق جليلة ، فقسّمها كلَّها فى بنى أمية . و أنكح الحارث ابن الحكم ابنته عائشة ، فأعطاه مائة ألف من بيت المال أيضا بعد صرفه زيد بن أرقم عن خزنه .\r\nو انضم إلى هذه الأمور أمور أخرى نقمها عليه المسلمون ، كتسيير أبى ذر رحمه اللَّه تعالى ألى الرّبذة ، و ضرب عبد اللَّه بن مسعود حتى كسر أضلاعه ، و ما أظهر من الحجاب و العدول عن طريقة عمر فى إقامة الحدود ، و ردّ المظالم ، و كفّ الأيدى العادية و الانتصاب لسياسة الرعيّة ، و ختم ذلك ما وجدوه من كتابه إلى معاوية يأمره فيه بقتل قوم من المسلمين ، و اجتمع عليه كثير من أهل المدينة مع القوم الذين وصلوا من مصر لتعديد أحداثه عليه فقتلوه .\r\nو قد أجاب أصحابنا عن المطاعن فى عثمان بأجوبة مشهورة مذكورة فى كتبهم . و الذى نقول نحن : إنّها و إن كانت أحداثا ، إلا أنها لم تبلغ المبلغ الذى يستباح به دمه ، و قد كان الواجب عليهم أن يخلعوه من الخلافة حيث لم يستصلحوه لها ، و لا يعجلوا بقتله ، و أمير المؤمنين عليه السلام أبرأ النّاس من دمه ، و قد صرّح بذلك فى كثير من كلامه ، من ذلك قوله عليه السلام : و اللَّه ما قتلت عثمان و لا مالأت على قتله .\r\nو صدق صلوات اللَّه عليه . شرح نهج البلاغه - ابن أبي الحديد ج 1 ، ص 198 تا 200\r\n\r\n( اندكى از اخبار عثمان بن عفان\r\nو سومين شخصى از آن قوم كه به خلافت رسيدند ، عثمان بن عفان بن ابى العاص بن امية بن عبد شمس بن عبد مناف است كه كنيهء او ابو عمرو\r\n","description":"","footnote":"","page_name":" 230 ","page_number":233},
  {"content":"\r\nاست و مادر او اروى دختر كريز بن ربيعة بن حنين بن عبد شمس است . پس از پايان گرفتن شورى و تثبيت زمامدارى براى او ، مردم به او بيعت كردند . فراستى ( تشخيص هشيارانه و حدس صائب ) كه عمر در بارهء او به كار برده بود ، مطابق واقع گشت .\r\nزيرا او گردنهاى مردم را زير پاى بنى اميّه گذاشت ، شهرها را در اختيار آنان نهاده و اراضى را به آنان سپرد . آفريقا در زمان او فتح شد ، همهء خمس ( يك پنجم ) آنجا را گرفت و به مروان بخشيد . . . عبد اللَّه بن خالد بن اسيد صله اى از عثمان خواست . عثمان چهار صد هزار درهم به او داد . حكم بن العاص را با اين كه پيامبر اكرم ( ص ) تبعيد كرده بود ، برگرداند و ابو بكر و عمر او را برنگردانده بودند و سپس صد هزار درهم به او ( حكم بن ابى العاص ) بخشيد . رسول خدا صلَّى اللَّه عليه و آله و سلم محلى از بازار مدينه را كه مهزور ناميده مىشد به مسلمانان واگذار فرموده بود . عثمان آن را به حارث بن الحكم برادر مروان بن الحكم اختصاص داد . فدك را در اختصاص مروان گذاشت . فاطمه سلام اللَّه عليها پس از وفات پدر بزرگوارش رسول خدا صلَّى اللَّه عليه و آله و سلم آن را گاهى به عنوان ميراث و گاهى به عنوان بخشش مطالبه كرد . ( 1 )  عثمان براى چراگاههاى اطراف مدينه حدودى براى چارپايان همهء مسلمانان مقرر داشت مگر بنى اميه . همهء آنچه را كه خداوند در فتح آفريقا در مغرب ، نصيب مسلمين\r\n","description":"","footnote":" ( 1 ) . فدك روستا يا باغهايى در حجاز بود كه فاصله ميان آن و مدينه مسافت دو روز بود . خداوند آن را در سال هفتم هجرت بر مبناى صلح به پيامبر اكرم ( ص ) عنايت فرموده بود . قضيّه چنين بود وقتى كه پيامبر وارد خيبر شد و قلعه‌هاى آن را فتح كرد و نماند از آنها مگر ثلث مردم و محاصره بر آنان تنگتر شد ، مراسله اى با پيامبر ( ص ) نموده از او خواستند كه آنان را از آن محاصره در آورد و آن حضرت آنان را از محاصره در آورد . خبر اين قضيّه به اهل فدك رسيد ، آنان پيامى به آن حضرت فرستادند كه در بارهء فدك با آنان در ميوه‌ها و اموالشان به نصف مصالحه فرمايد . پيامبر اكرم ( ص ) خواستهء آنان را اجابت فرمود . فدك از آن موارد بود كه با حملهء سواران و غير آنها گرفته نشده بود ، لذا خالص از آن رسول خدا ( ص ) بود . معجم البلدان - ياقوت حموى ج 6 ، ص 343 . ","page_name":" 231 ","page_number":234},
  {"content":"\r\nفرمود [ از طرابلس غربى تا طنجه ، به عبد اللَّه بن ابى سرح داد 
  ] بدون اين كه احدى از مسلمين را در آن شريك بدارد . و در همان روز كه به مروان بن الحكم صد هزار از بيت المال داد دويست هزار هم از بيت المال به ابو سفيان بن حرب داد كه دخترش ام ابان را به او تزويج كرده بود ، زيد بن ارقم با كليدهاى بيت المال به دست نزد عثمان آمد و آنها را در مقابل عثمان قرار داد و گريه كرد ، عثمان گفت : گريه مىكنى كه من صلهء رحم كرده‌ام زيد بن ارقم گفت : نه ، براى آن گريه نمىكنم . ولى براى آن گريه مىكنم كه تو اين مال را عوض آن مالى كه در زمان رسول خدا ( ص ) در راه خدا خرج كردى ، اخذ نمودى .\r\nسوگند به خدا ، اگر به مروان صد درهم هم مىدادى ، باز براى او زياد بود ، عثمان گفت : اى پسر ارقم كليدها را بينداز زمين ، ما براى اين كليدها كسى غير از تو را پيدا خواهيم كرد .\r\nابو موسى اموال فراوان [ يا پرقيمتى 
  ] را از عراق آورد و همهء آنها را در ميان بنى اميه تقسيم كرد و دخترش را به حارث بن ابى الحكم تزويج كرد و صد هزار از بيت المال نيز به او داد بعد از آنكه زيد بن ارقم را از خزانه دارى بر كنار كرده بود . به اين قضايا امور ديگرى اضافه شد كه مسلمانان به او بد بين شدند مانند تبعيد ابى ذر رحمة اللَّه عليه به ربذه و عبد الله بن مسعود را بقدرى زد كه دنده هايش شكست و كنار رفتن او از راه عمر در اقامهء حدود و برگرداندن آنچه كه به ظلم گرفته مىشد و مانع شدن از دستهاى تجاوزگر و كسانى كه خود را براى مديريت سياسى رعيت نصب مىنمودند و در پايان كارنامه اى از عثمان پيدا كردند كه به معاويه نوشته و در آن ، دستور به كشتن گروهى از مسلمانان داده بود و گروه كثيرى از مدينه با گروهى كه از مصر آمده بودند نزد او آمدند كه حوادثى را كه به وجود آورده است براى او بشمارند ، او را كشتند .\r\nاصحاب ما ( معتزله ) از انتقاداتى كه به عثمان شده است ، پاسخهايى داده‌اند كه\r\n","description":"","footnote":"","page_name":" 232 ","page_number":235},
  {"content":"\r\nمشهور و در كتب آنها ذكر شده است . آنچه را كه ما مىگوييم اين است كه اگر چه كارهايى كه عثمان كرده بود ، حوادث ناروايى بود ، ولى به آن درجه نرسيده بود كه خون او را مباح كند . براى آن مردم واجب بود كه اگر توانايى اصلاحش را در آن امور نداشتند ، او را از خلافت بر كنار كنند و در كشتنش شتاب زده نشوند . و امير المؤمنين ( على بن ابي طالب ) عليه السلام بىگناه ترين و برىترين مردم از خون عثمان بود و در موارد فراوانى به اين برائت تصريح فرموده است . از آن جمله سخن آن حضرت است كه فرمود : سوگند به خدا ، نه عثمان را كشته‌ام و نه انبوه مردم را به او شورانده‌ام و درست فرموده است آن حضرت صلوات اللَّه عليه . ) ( 1 ) \r\n","description":"","footnote":" ( 1 ) . شرح نهج البلاغه ، ابن ابي الحديد ج 1 از ص 198 تا ص 200 . ","page_name":" 233 ","page_number":236},
  {"content":"\r\n\r\n165 متن خطبه صد و شصت و پنجم\r\n\r\nو من خطبة له عليه السّلام يذكر فيها عجيب خلقة الطاوس\r\n\r\nخلقة الطيور\r\nابتدعهم خلقا عجيبا من حيوان و موات ، و ساكن ذي حركات ، و أقام من شواهد البيّنات على لطيف صنعته ، و عظيم قدرته ، ما انقادت له العقول معترفة به ، و مسلَّمة له و نعقت في أسماعنا دلائله على وحدانيّته و ما ذرأ من مختلف صور الأطيار الَّتي أسكنها أخاديد الأرض ، و خروق فجاجها و رواسي أعلامها ، من ذات أجنحة مختلفة ، و هيئات متباينة مصرّفة في زمام التّسخير ، و مرفرفة بأجنحتها في مخارق الجوّ المنفسح ، و الفضاء المنفرج كوّنها بعد إذ لم تكن في عجائب صور ظاهرة ، و ركَّبها في حقاق مفاصل محتجبة و منع بعضها بعبالة خلقه أن يسمو في الهواء خفوفا و جعله يدفّ دفيفا . و نسقها على اختلافها في الأصابيغ بلطيف قدرته ، و دقيق صنعته فمنها مغموس فى قالب لون لا يشوبه غير لون ما غمس فيه و منها مغموس في لون صبغ قد طوّق بخلاف ما صبغ به\r\n\r\nالطاوس\r\nو من أعجبها خلقا الطَّاووس الَّذي اقامه في أحكم تعديل ، و نضّد ألوانه في أحسن تنضيد ،\r\n","description":"","footnote":"","page_name":" 234 ","page_number":237},
  {"content":"\r\nبجناح أشرج قصبه ، و ذنب أطال مسحبه إذا درج إلى الأنثى نشره من طيّه ، و سما به مطلَّا على رأسه كأنّه قلع داريّ عنجه نوتيّه يختال بألوانه ، و يميس بزيفانه . يفضي كإفضاء الدّيكة ، و يؤرّ بملاقحه أرّ الفحول المغتلمة للضّراب . أحيلك من ذلك على معاينة ، لا كمن يحيل على ضعيف إسناده . و لو كان كزعم من يزعم أنّه يلقح بدمعة تسفحها مدامعه ، فتقف في ضفّتي جفونه و أنّ أنثاه تطعم ذلك ، ثمّ تبيض لا من لقاح فحل سوى الدّمع المنبجس لما كان ذلك بأعجب من مطاعمة الغراب تخال قصبه مداري من فضّة ، و ما أنبت عليها من عجيب داراته و شموسه خالص العقيان و فلذا الزّبرجد . فإن شبّهته بما أنبتت الارض قلت : جنّى جني من زهرة كلّ ربيع و إن ضاهيته بالملابس فهو كموشيّ الحلل أو كمونق عصب اليمن . و أن شاكلته بالحليّ فهو كفصوص ذات ألوان ، قد نطَّقت باللَّجين المكلَّل . يمشي مشي المرح المختال ، و يتصفّح ذنبه و جناحيه فيقهقه ضاحكا لجمال سرباله ، و أصابيغ و شاحه ، فإذا رمى ببصره إلى قوائمه زقا معولا بصوت يكاد يبين عن استغاثته ، و يشهد بصادق توجّعه لأنّ قوائمه حمش كقوائم الدّيكة معولا بصوت يكاد يبين عن استغاثته ، و يشهد بصادق توجّعه لأنّ قائمه حمش كقوائم الدّيكة الخلاسية . و قد نجمت من ظنبوب ساقه صيصيّة خفيّة و له في موضع العرف فنزعة خضراء موشّاة . و مخرج عنقه كالابريق ، و مغرزها إلى حيث بطنه كصبغ الوسمة اليمانيّة ، أو كحريرة ملبسة مرآة ذات صقال ، و كأنّه متلفّع بمعجر أسحم ، إلَّا أنّه يخيّل لكثرة مائه و شدّة بريقه ، أنّ الخضرة النّاضرة ممتزجة به و مع فتق سمعه خط كمستدقّ القلم في لون الأقحوان ، أبيض يقق ، فهو ببياضه في سواد ما هنالك يأتلق و قلّ صبغ إلَّا و قد أخذ منه بقسط و علاه بكثرة صقاله و بريقه ، و بصيص ديباجه و رونقه ، فهو كالأزاهير المبثوثة ، لم تربّها أمطار ربيع ، و لا شموس قيظ . و قد يتحسّر من ريشه ، و يعرى من لباسه ، فيسقط تترى ، و ينبت تباعا ، فينحت من قصبه انحتات أوراق الأغصان ثمّ يتلاحق ناميا حتّى يعود كهيئته قبل سقوطه لا يخالف سالف ألوانه ، و لا يقع لون في غير مكانه و إذا تصفّحت شعرة من شعرات قصبه أرتك حمرة ورديّة ، و تارة خضرة زبرجديّة ، و أحيانا صفرة عسجديّة فكيف تصل ألى صفة هذا عمائق\r\n","description":"","footnote":"","page_name":" 235 ","page_number":238},
  {"content":"\r\nالفطن ، أو تبلغه قرائح العقول ، أو تستنظم وصفه أقوال الواصفين و أقلّ أجزائه قد أعجز الأوهام أن تدركه ، و الألسنة أن تصفه فسبحان الَّذي بهر العقول عن وصف خلق جلَّاه للعيون فأدركته محدودا مكوّنا ، و مؤلَّفا ملوّنا و أعجز الألسن عن تلخيص صفته ، و قعد بها عن تأدية نعته\r\n\r\nصغار المخلوقات\r\nو سبحان من أدمج قوائم الَّذرّة و الهمجة و إلى ما فوقهما من خلق الحيتان و الفيلة وأى على نفسه ألَّا يضطرب شبح ممّا أولج فيه الرّوح ، إلَّا و جعل الحمام موعده ، و الفناء غايته .\r\n\r\nمنها في صفة الجنّة\r\nفلو رميت ببصر قلبك نحو ما يوصف لك منها لعزفت نفسك عن بدائع ما أخرج إلى الدّنيا من شهواتها و لذّاتها ، و زخارف مناظرها و لذهلت بالفكر في اصطفاق أشجار غيّبت عروقها في كثبان المسك على سواحل أنهارها و في تعليق كبائس اللَّولؤ الرّطب في عساليجها و أفنانها ، و طلوع تلك الثّمار مختلفة في غلف أكمامها تجنى من غير تكلَّف فتأتي على منية مجتنيها ، و يطاف على نزّالها في أفنية قصورها بالأعسال المصفّقة ، و الخمور المروّقة قوم لم تزل الكرامة تتمادى بهم حتّى حلَّوا دار القرار ، و أمنوا نقلة الأسفار فلو شغلت قلبك أيّها المستمع بالوصول إلى ما يهجم عليك من تلك المناظر المونقة ، لزهقت نفسك شوقا إليها و لتحمّلت من مجلسي هذه إلى مجاورة أهل القبور استعجالا بها جعلنا اللَّه و إيّاكم ممّن يسعى بقلبه إلى منازل الأبرار برحمته .\r\n\r\nتفسير بعض ما في هذه الخطبة من الغريب\r\nقال السّيّد الشّريف رضي اللَّه عنه : قوله عليه السّلام : « يؤرّ بملاقحه » ، الأرّ كناية عن النّكاح ،\r\n","description":"","footnote":"","page_name":" 236 ","page_number":239},
  {"content":"\r\nيقال : « أرّ الرّجل المرأة يؤرّها ، إذا نكحها و قوله عليه السلام : » كأنّه قلع دارىّ عنجه نوتيّه « القلع : شراع السّفينة ، و داريّ : منسوب إلى دارين ، و هي بلدة على البحر يجلب منها الطيّب و عنجه : أي عطفه . يقال : عنجت النّاقة - كنصرت أعنجها » عنجا إذا عطفتها و النّوتي : ألملَّاح و قوله عليه السّلام : « ضفّتي . جفونه أراد جانبى جفونه . و الضّفتّان : الجّانبان و قوله عليه السّلام . » و فلذ الزّبرجد « الفلذ : جمع فلذة ، و هي القطعة و قوله عليه السّلام : » كبائس اللَّؤلَّؤ الرّطب « الكباسة : العذق و العساليج : الغصون ، واحدها عسلوج\r\n","description":"","footnote":"","page_name":" 237 ","page_number":240},
  {"content":"\r\n\r\nترجمهء خطبهء صد و شصت و پنجم\r\nدر اين خطبه شگفت انگيز بودن خلقت طاوس را بيان مىفرمايد ( خداوند سبحان مخلوقات را از زنده و غير زنده و ساكن و داراى حركات ، ابداع فرمودو شواهدى روشن را براى شناساندن لطف صنعت و عظمت قدرت خود ، اقامه فرمود تا آنجا كه عقول انسانى در حالى كه توجه به لطف صنعت و عظمت قدرت او مىنمايند ، تسليم او گشته و اعتراف مىكنند . و فرياد دلائل وحدانيت او بر گوشهاى ما طنين مىاندازد [ از دلائل وحدانيت او است 
  ] آفرينش صور گونه گون پرندگانى كه آنها را در شكافهاى زمين [ به شكل لانه‌ها 
  ] و شكافهاى كوههاى روى زمين و در بلنديهاى آنها [ پرندگانى كه 
  ] داراى بالهايى مختلف و اشكال متنوعاند [ جاندارانى 
  ] كه در زمام تسخير قانون در حركتند و بالهاى خود را در پريدن طرق باز هواى پهناور و فضاى باز مىگسترانندخداوند آن پرندگان را با سابقهء نيستى در صورتهاى شگفت انگيز نمايان ، به وجود آورد و آنها را با پيوند سر استخوانها كه پوشيده شده به گوشت و پوستند ، تركيب فرمودو بعضى از مرغان را به جهت سنگينى جثه از پرواز\r\n","description":"","footnote":"","page_name":" 238 ","page_number":241},
  {"content":"\r\nسريع در هوا باز داشت 10 و با پرواز بالهاى باز ، نزديك زمين آنها را به حركت در هوا وا داشتخداوند آن پرندگان را با اختلافى كه در رنگها دارند ، با لطف قدرت و صنعت دقيق خود ، منظم فرمودبرخى از آنها در قالب يك رنگ مشخص غوطه ورند كه با هيچ رنگى غير از همان ، كه در آن غوطه ور است ، مخلوط نمىباشد .\r\nو بعضى ديگر از آنها در رنگى كه غوطه ور است ، غير از آن رنگى است كه دور گردن او دارد\r\n\r\nطاوس\r\nو از شگفت انگيزترين آنها از جهت آفرينش ، طاوس است كه خداوند آن را در محكمترين هماهنگى اعضاء آفريد و رنگهاى آن را در زيباترين نظم قرار داددر خلقت طاوس بالى قرار داد كه استخوانهاى آن سر بهم دارند و دمى كه كشش آن را طولانى فرمودهنگامى كه به طرف مادهء خود برود ، آن دم در هم جمع شده را باز مىنمايد و آن را بلند و برافراشته مىسازدكه گويى آن دم بادبان كشتى « دارى » است كه كشتيبانش آن را كشيده باشد . اين حيوان به رنگهاى خود مىنازد ، و دم خود را با تبحر به اين طرف و آن طرف حركت مىدهدو مانند خروس عمل جنسى انجام مىدهد و با آلات تناسل خود جماع مىكند مانند عمل حيوانات نر كه در عمل جنسى نيرومند هستندمن در اين بيان ترا به مشاهدهء عينى حواله مىكنم ، نه مانند كسى كه به سند ضعيف ارجاع نمايد . و اگر وضع عمل جنسى طاوس همان گونه باشد كه بعضى گمان كرده‌اند كه اين حيوان مادهء خود را به وسيلهء اشكى كه چشمان او بر مىآورد و در پلكهاى چشمش مىايستدو مادهء اين حيوان آن را مىليسد و پس از آن تخم مىگذارد نه اين كه از راه تلقيح نر آبستن شود به غير از اشك خارج شده از چشم اين گمان شگفتآور از افسانهء « منقار گذاشتن نر به منقار ماده » براى تلقيح كه\r\n","description":"","footnote":"","page_name":" 239 ","page_number":242},
  {"content":"\r\nبعضىها ابراز نموده‌اند ، نيست [ اگر خوب بنگرى 
  ] نايهاى آن همانند شانه هايى از نقره و آن دايره‌هاى شگفت انگيز مانند خورشيدها است كه بر آنها روييده است همانند طلاى خالص و قطعه‌هاى زبرجداگر بخواهى اين حيوان زيبا را به آنچه كه زمين مىروياند تشبيه كنى ، بايد بگويى : گلهايى است بهارى كه از محلّهاى آراسته مختلف چيده شده استو اگر بخواهى به لباسها تشبيه نمايى - مانند حلَّه‌هاى آراسته يا مانند جامه‌هاى زيبا از برد يمانى استو اگر به زيورها تشبيهش كنى مانند نگينهاى رنگارنگ انگشتريها است كه دورادور آن را نقرهء مزين گرفته استراه رفتن اين حيوان ، شادان و خرامان و با حالت تكبر است دم و بالهاى خود را با دقت و كاوش مىنگردو با مشاهدهء پيراهن نگارين و الوان زيباى خود خنده سر مىدهدو در آن هنگام كه به پاهايش مىنگرد ، صدايى ناله مانند بر مىآورد و چونان جاندارى كه پناه جويى خود را آشكار مىكند ، فرياد او به صدق احساس دردش گواهى مىدهد زيرا پاهايى سياه رنگ و زشت و نازك دارد مانند پاهاى خروس خلاسى ( 1 )  و در پشت گردن اين حيوان كاكلى ( موى دور سر ) سبز رنگ با نقشى زيبا و نگارين سر زده است نقطهء آغازين گردنش مانند ابريقى است كشيده و جايگاه فرو رفتنش تا به شكم مانند رنگ وسمهء يمانى سبز مايل به سياهى است ، يا مانند ابريشمى كه بر روى آينهء صيقلى پوشانده شده استو گويى خود را با يك مقنعهء سياه پوشيده و بقدرى تازه و با طراوت و درخشان است كه گويى سبزى تند و شادابى به او در آميخته استو با شكاف گوش اين حيوان خطى است مانند باريكهء نوك قلم در رنگ گل بابونه كه با سفيدى خود در ميان سياهى محل مىدرخشدو كمتر رنگى است كه طاوس نصيبى\r\n","description":"","footnote":" ( 1 ) . خروس خلاسى نوعى از خروسها است كه از مرغان هندى و فارسى متولد مىشود و از طرف ساق پاى او خارى كه پنهانست مىرويد همان خارى كه در پاى خروسان مىرويد . نقل از منهاج البراعة ، مرحوم محقق خوئى ، ج 10 ، ص 62 . ","page_name":" 240 ","page_number":243},
  {"content":"\r\nاز آن نداشته باشد . طاوس مانند شكوفه هايى است كه نه بارانهاى بهارى آن را پرورانده است و نه تابشهاى آفتاب تابستانىگاهى پرهاى خود را مىريزد و از لباسش برهنه مىگردد و پرهايش پياپى مىريزد [ و بار ديگر مىرويد 
  ] و آن پرها مانند ريزش برگهاى شاخه‌ها فرو مىريزدسپس بدون فاصله شروع به روييدن مىنمايند تا آن گاه كه به وضع و شكل گذشته پيش از ريخته شدن برگردندچنانكه با رنگ سابق تفاوتى نداشته باشد و هيچ رنگى در غير مكان خود قرار نگيردو اگر مويى از موهاى ناىهاى طاوس را به دقت بنگرى ، گاهى نوعى از سرخى گلگونه و گاه ديگر سبزى زبرجدى و گاهى هم رنگ زردى طلاى خالص را مىبينىپس چگونه نيروهاى عميق هشياريها مىتواند به توصيف اين منظره برسد يا قريحه و فهم عقول آن را دريابد يا توصيف آن را وصف كنندگان تنظيم نمايدو كمترين اجزاء اين حيوان اوهام انسان را از دركش و زبانها را از بيانش ناتوان ساخته استپاكيزه پروردگارى كه عقول آدميان را از توصيف مخلوقى كه آن را براى چشمها آشكار ساخته است ، مغلوب فرموده استلذا عقول مردم آن را در حالى كه مخلوق محدود و تكوين يافته و تركيب پيدا كرده و از رنگهاى متنوع رنگ آميزى شده است ، درك مىنمايد و زبانها را از تلخيص صفت آن حيوان ، ناتوان ساخته و از اداى خصوصيات آن بازمانده استپاك است خداوندى كه پاهاى مورچه و مگس را تا خيلى بالاتر آن دو را از ماهىها و فيل را مستحكم ساخت . و وعده نموده خداوند متعال كه هيچ موجودى را كه روح را در آن داخل نموده است كه [ از وضع مقرر خود 
  ] دگرگون نباشد ، مگر اين كه مرگ را وعده گاه نهايى و فناء را پايان كار او قرار داده است 53 . از جملهء اين خطبه است در توصيف بهشت اگر چشم دل به سوى آنچه كه از بهشت براى تو توصيف مىشود ، بيندازى نفس تو از شگفتيها و زيباييها و خواستنىها و لذايذ دنيا و زر\r\n","description":"","footnote":"","page_name":" 241 ","page_number":244},
  {"content":"\r\nو زيور مناظر آن كه در اين دنيا نمودار گشته است ، اعراض مىكند و رويگردان مىشود و فكر تو در بهم خوردن درختان و بيرون آوردن صداهاى زيبا كه ريشه‌هاى آن درختان در تپه‌هاى مشگ بر كرانهء چشمه سارها فرو رفته است متحير مىماندو در آويخته شدن خوشه‌هاى مرواريد با طراوت در شاخه‌هاى بزرگ و كوچك آنهاو ظهور آن ميوه‌هاى گوناگون در غلافها و پوشش غنچه‌هاى آنهاآن ميوه‌ها بدون مشقّت چيده مىشوند و بر طبق آرزوى چيننده‌هاى آنها در دسترس قرار مىگيرند و دور و بر ساكنان بهشت در پيرامون قصرهاى آن مىگردند - با عسلهاى صاف و خمرهاى زلال و تصفيه شده اهل بهشت قومى هستند ، كرامت خداوندى براى آنان ادامه پيدا مىكند ، تا در قرارگاه ابدى جاى گيرند و از جابجا شدن در سفرها ( از تحولات ) راحت شونداگر اى شنونده ، دل خود را به وصول به آن مناظر زيبا و شگفت انگيز كه رو به تو خواهند آورد ، مشغول بدارى ، جانت از بدن مفارقت مىكند به جهت اشتياق به بهشت و مناظرشو از اين مجلسى كه نشسته اى برخيزى و به همسايگى اهل گورستان ، به روى براى شتاب به آن بهشتخداوند ما را و شما را به رحمت واسعهء خود از جمله كسانى قرار بدهد كه از دل براى منازل نيكوكاران مىكوشند\r\n","description":"","footnote":"","page_name":" 242 ","page_number":245},
  {"content":"\r\n\r\nتفسير عمومى خطبهء صد و شصت و پنجم در اين خطبه ، شگفت انگيز بودن خلقت طاوس را بيان مىفرمايد\r\n2 ، 5 - أبتدعهم خلقا عجيبا من حيوان و موات - 2 ، و ساكن و ذي حركات - 3 ، و أقام من شواهد البيّنات على لطيف صنعته ، و عظيم قدرته ، ما انقادت له العقول معترفة به ، و مسلَّمة له - 4 و نفقت في أسماعنا دلائله على وحدانيّته . . . ( خداوند سبحان مخلوقات را از زنده و غير زنده و ساكن و داراى حركات ابداع فرمود و شواهد روشنى را براى شناساندن لطف صنعت و عظمت قدرت خود اقامه فرمود تا آنجا كه عقول انسانى در حالى كه توجه به لطف صنعت و عظمت قدرت او مىنمايند ، تسليم او گشته و اعتراف مىكنند ، و فرياد دلائل وحدانيت او بر گوشهاى ما طنين مىاندازد . )\r\n\r\nنظم حاكم در عالم موجودات و شگفت انگيزى و شكوه ملكوتى در آن\r\nمعمولا براى نسبت دادن جهان هستى به خداوند يگانه ، به نظم حاكم در آن ، كه منشأ انتزاع قوانين علمى است ، استدلال مىكنند و اين اسناد كاملا صحيح است و توجهى به\r\n","description":"","footnote":"","page_name":" 243 ","page_number":246},
  {"content":"\r\nشگفت انگيزى و شكوه ملكوتى آن نمىكنند ، در صورتى كه اين دو موضوع هم داراى اهميت بسيار فراوانى است كه ممكن است از دو ديدگاه مورد استفاده قرار بگيرند :\r\n\r\nديدگاه يكم\r\n- اين كه شگفت انگيزى و شكوه ملكوتى عالم هستى مستقلا دليل اثبات وجود خداوندى تلقى شود . كيفيت استدلال به اين دليل چنين است كه با توجه به عالم ماده و قوه و حركت كه با نظر به تعريفات ماهيت كلى آنها ، هيچ شگفتى ندارند . با اين حال با نظر به تنوعات حاصله از تشكل اجزاء يكنواخت در طبيعت مانند اجتماع الكترونها در عناصر جدول مندليف كه اعداد آنها در تنوع عناصر نقش اساسى دارد و مانند ديگر اصول تشكيل دهندهء مواد و ، بروز پديده‌هاى شگفت انگيز كه حتى آن گروه از دانشمندان كه با عينك علمى خالص به موجودات مىنگرند و در آنها تحقيق مىنمايند ، باز نمىتوانند از ابراز شگفتى خود در بارهء حقائق مورد تحقيق و بررسىهايى كه دارند ، خوددارى نمايند شكوهى شگفت انگيز مىنمايند . اوپارين از شرودينگر چنين نقل مىكند : « حيات عاليترين شاهكارى كه تاكنون بر طبق مكانيك كوانتم ( الهى ) حاصل شده است . » - ( 1 )  اوپارين پيش از نقل اين عبارت ، چنين گفته است : « كتاب شرودينگر كه قبلا از آن ياد شده است ، مىتواند در اين باره به عنوان مثال خوب مورد استفاده واقع شود . مؤلف در آن از نظرگاه فيزيك يعنى بر يك پايهء مادى خالص به شناخت حيات پرداخته است » - ( 2 )  اوپارين پس از اين اظهار نظر ، عبارت شرودينگر را نقل كرده است . البته روشن است و آقاى اوپارين هم شايد بهتر از ديگران مىتوانند تصديق كنند كه وقتى كه يك محقق در بارهء پديدهء حيات به آن نتيجه مىرسد كه بگويد : « حيات عاليترين شاهكارى است كه بر طبق مكانيك كوانتم الهى حاصل شده است . » قطعى\r\n","description":"","footnote":" ( 1 ) . حيات : طبيعت ، منشأ و تكامل آن ، اوپارين ص 89 و 90 .  ( 2 ) . همين . ","page_name":" 244 ","page_number":247},
  {"content":"\r\nاست كه از تحقيقات بسيار عميق در بارهء نمودها و جريانات فيزيكى پديدهء مزبور به آن نتيجه رسيده است ، نه از يك تخيل و تصور مادى ذهنى يا شطرنج بازى مغزى روى مجردات . اين پديده‌هاى شگفتانگيز ، بدون ترديد مىتوانند دانايان منصف را كه بر ضد ماوراى طبيعى حساسيت يا اصول پيش ساخته اى در درون ندارند ، به عالم الهى رهنمون گردند . اما احساس شكوه ملكوت در عالم هستى ، بايد گفت همانند زيباييها كه يا انسان را از درون به بارگاه الهى مىكشاند يا از جهان عينى برونى ، در قانع ساختن بلكه الزام نمودن اشخاص محقق و صاحبنظر به وجود خالق و وحدانيت او ، روشنتر از شگفتىهاى جهان درونى و برونى است . مىتوان گفت آيهء مباركهء * ( سَنُرِيهِمْ آياتِنا فِي الآفاقِ وَفِي أَنْفُسِهِمْ حَتَّى يَتَبَيَّنَ لَهُمْ أَنَّه الْحَقُّ ) * [ فصلت آيه 53 
  ] ( ما آيات خود را در جهان عينى برونى و درونى آنان ، به آنان ارائه خواهيم داد تا آشكار شود كه اوست حق [ اعلا 
  ] منظور ، آن نظم كه منشأ انتزاع قوانين علمى است ، نمىباشد . بلكه مقصود همان شگفت انگيز بودن و حالت ملكوتى است كه در عالم درونى و برونى براى نجات يافتگان از خود خواهى ، از بديهىترين احساس سرچشمه مىگيرند .\r\n\r\nديدگاه دوم\r\n- اين است كه ما از پديدهء نظم كه منشأ انتزاع قوانين است ، راهى اثبات وجود خدا مىشويم ، سپس با توجه دقيق به شگفت انگيز بودن پديده‌ها در عالم هستى و احساس شكوه ملكوت در آن با عظمت و جلال و جمال خداوندى آشنا مىگرديم .\r\nامير المؤمنين عليه السلام در اين خطبهء مباركه هر دو موضوع ( شگفت انگيز بودن پديده‌ها و جريان و نمود اجزاء هستى و شكوه ملكوتى آن را ) مطرح فرموده ، مىخواهد بشريت را در همين عالم پايين با عالم بالا آشنا و مربوط بسازد ، ولى مشروط به اين كه عقل صاف و كوشا كه تحت فرمان نفس تهذب يافته فعاليت مىكند ، وارد ميدان شود و دست انسان را بگيرد نه تخيلات و انديشه‌هاى متكى به « خود طبيعى متورم » .\r\n","description":"","footnote":"","page_name":" 245 ","page_number":248},
  {"content":"\r\n\r\nنكتهء ديگر\r\nكه در اين خطبهء مباركه جلب توجه مىكند ، اين است كه امير المؤمنين عليه السلام به خصوصيات بسيار جالبى در بارهء وجود و حركات و زندگى پرندگان بطور عموم اشاره مىفرمايد كه اگر دانشمندان براى شناخت و تحقيق در بارهء آنها به تحليل و علت يا بى بپردازند ، توانايى تجاوز از توصيف را در خود نخواهند ديد ، همان گونه كه از روش بزرگترين محققان در زيست شناسى در بارهء تحقيق بيان تكامل مشاهده مىكنيم .\r\nبديهى است كه اوپارين چنان كه در مباحث گذشته اشاره شده است دانشمند كوشا در زيست شناسى است . ما در كتاب معروف ايشان عبارات زير را مىبينيم : « فقط از راه چنين برداشت تكاملى است كه امكان مىيابيم نه فقط بفهميم كه در بدن موجودات زنده چه رخ مىدهد و چرا رخ مىدهد ، بلكه همچنين خواهيم توانست به هفت ميليون » چرا « ئى پاسخ بدهيم كه براى شناخت واقعى جوهر حيات در برابر ما قرار مىگيرند . » - ( 1 )  بديهى است كه اگر جريان تكامل عهده دار پاسخ هفت ميليون « چرا » بود ، كشف از اين حقيقت مىكرد كه تكامل از ديدگاه علمى پاسخ آن سؤالات را مىدهد ، در صورتى كه آقاى اوپارين در ص 296 از همين مأخذ كه در پاورقى تعيين نموديم ، چنين مىگويد : « متأسفانه هنوز معلومات ما در بارهء اين تكامل بسيار ناچيزتر از آن است كه بتوانيم مسير آن را به طور سيستماتيك مشخص كنيم و دگرگونيهاى كيفى سازمان انتقال فعالانهء مواد را كه در مراحل خاصى از تكامل دنياى زنده رخ داده‌اند مورد توجه قرار دهيم . » از اين اعتراف صريح به اين نتيجه مىرسيم كه اگر شناخت حيات و تحول و جريان تكاملى آن ، بر مبناى مشاهدات و تجارب كاملا علمى به دست آمده بود ، نه توصيف محدود آنچه كه در جريان بوده است ، عبارت فوق در صفحهء 299 را بيان نمىكرد .\r\n","description":"","footnote":" ( 1 ) . همين مأخذ ، ص 183 . ","page_name":" 246 ","page_number":249},
  {"content":"\r\n\r\nاين هم يكى از شگفتىهاى وضع روحى امير المؤمنين عليه السلام كه با آن همه غوطه خوردن در الهيات و دين و اخلاق و حقوق و سياست و عرفان و جهاد در راه خدا با آن دقت شگفت انگيز در بارهء پرندگان مانند خفاش و طاوس سخن مىگويد\r\nبا خواندن عنوان اين مبحث يا شنيدن آن ، به سرعت در مقام ترديد و انكار برنياييد به اين دليل كه چگونه امكان دارد يك انسان در آن همه حقايق متنوع بطور گسترده و عميق غوطه ور شود و با اين حال ، شگفتىهاى خلقت حيوانات را چنان دقيق و عالى توضيح بدهد كه گويى ساليان متمادى كارى جز مشاهده و تحقيق در اين موضوع نداشته است . بياييد كار پاكان و بزرگان را با خود قياس نكنيم كه ما هم دو چشم و دو ابرو و دو لب و يك زبان و يك مغز و دو پا و دو دست داريم و امير المؤمنين هم مانند ما بود\r\n\r\nكار پاكان را قياس از خود مگير\r\nگر چه باشد در نوشتن شير ، شير\r\nجمله عالم زين سبب گمراه شد\r\nكم كسى ز ابدال حق آگاه شد\r\nاشقياء را ديدهء بينا نبود\r\nنيك و بد در ديده شان يكسان نمود\r\nهمسرى با انبياء برداشتند\r\nاولياء را همچو خود پنداشتند\r\nگفته اينك ما بشر ايشان بشر\r\nما و ايشان بستهء خوابيم و خور\r\nاين ندانستند ايشان از عمى\r\nهست فرقى در ميان بىمنتها\r\nهر دو گون زنبور خوردند از محل\r\nليك شد زان نيش و زين ديگر عسل\r\nهر دو گون آهو گياه خوردند و آب\r\nزين يكى سرگين شد و زان مشك ناب\r\nهر دو نى خوردند از يك آب خور\r\nاين يكى خالى و آن پر از شكر\r\nصد هزاران اين چنين اشباه بين\r\nفرقشان هفتاد ساله راه بين\r\n\r\nمولوى\r\n","description":"","footnote":"","page_name":" 247 ","page_number":250},
  {"content":"\r\nدر مراحل و درجاتى بسيار پايينتر از امير المؤمنين كه اصلا قابل مقايسه با يكديگر نيستند ، ابن سيناها و خواجه نصيرها را مىبينيم . اينان در عين حال كه فيلسوفند ، دانشمندانند ، مذهبىاند ، عرفانيند ، حقوقى و اقتصادى و سياسى و اخلاقىاند . چه رسد به امير المؤمنين عليه السلام كه در پاسخ ذعلب يمانى كه مىگويد : آيا خدا را ديده اى مىفرمايد : لم أعبد ربّا لم أره ( خدايى را كه نديده باشم ، نمىپرستم ) و مىگويد : لو كشف الغطاء ما ازددت يقينا ( اگر پرده برداشته شود ، بر يقين من افزوده نگردد . ) ارسطو را در يونان باستان مىبينيم : دانشمند است و دانشهاى متنوعى را فرا گرفته است مانند فيزيك ، اقتصاد ، منطق ، رياضى ، روانشناسى ، فيلسوف است ، حيوان شناس زبردستى است و . . .\r\n20 - أحيلك من ذلك على معاينة ، لا كمن يحيل على ضعيف إسناده . ( من در اين بيان ترا به مشاهدهء عينى حواله مىكنم ( مستند من در اين توصيف خود مشاهده است نه مانند كسى كه به سند ضعيف ارجاع مىنمايد . . . )\r\n\r\nدر منطق امير المؤمنين عليه السلام براى ارتباط با واقعيات عينى ، مشاهده و تجربه اساسىترين وسيلهء معرفت است\r\nامير المؤمنين عليه السلام در جمله مورد تفسير اسناد به مشاهدهء عينى را اصل اساسى معرفى مىنمايد و غير آن را اسناد ضعيف مىنامد . آيا با اين وصف ، آن كدامين وجدان علمى است كه بگويد : وصول علمى به واقعيات از راه مشاهده و حسّ و تجربه از رنسانس به اين طرف آن هم در مغرب زمين شروع شده است به اضافهء جملهء مورد تفسير دلائل ذيل را هم توجه نماييد :\r\n","description":"","footnote":"","page_name":" 248 ","page_number":251},
  {"content":"\r\n1 . و فى التّجارب علم مستأنف ( 1 )  ( علم جديد در تجربه‌ها است . ) يا ( تجربه‌ها است كه موجب بروز علم جديد مىگردد . )\r\n2 . العقل عقلان : عقل الطَّبع و عقل التّجربه - ( 2 )  ( تعقل بر دو نوع است : تعقل با عقل طبيعى و استعدادى و تعقل ناشى از تجربه . )\r\n3 . رأى الَّرجل على قد تجربته - ( 3 )  ( ارزش رأى و نظر انسان به مقدار تجربهء اوست . ) [ يا ارزش رأى يك انسان وابسته به كميت و كيفيت تجربهء او است . 
  ]\r\n4 . الظَّفر بالحزم و الحزم بالتّجارب - ( 4 )  ( پيروزى با حسابگرى دقيق است و حسابگرى دقيق بوسيلهء تجربه . )\r\n5 . القعل حفظا لتجّارب - ( 5 )  ( و تعقل نگهدارى و بهره بردارى از تجربه‌ها است . )\r\n6 . فأنّ الشقّى من حرم نفع ما أوتى من العقل و التّجربة - ( 6 )  ( شقى كسى است كه از منفعت تعقل و تجربه اى كه به او داده شده است محروم بماند . )\r\n7 . در آغاز وصيتى كه به فرزندش امام حسن مجتبى عليهما السلام مىفرمايد ، چنين فرموده است ) * : أى بنىّ و أنّى و إن لم أكن عمِّرت من كان قبلى ، فقد نظرت فى أعمالهم و فكَّرت فى أخبارهم و سرت فى آثارهم ، حتّى عدت كأحدهم ، بل كأنّى بما انتهى من أمورهم إلىّ قد عمِّرت مع أوّلهم ألى آخرهم فعرفت صفو ذلك من كدره و نفعه من ضرره فاسخلصت لك من كلّ أمر نخيله و توخيّت جميله و صرفت عنك مجهوله . . . \r\n","description":"","footnote":" ( 1 ) . تحفة العقول ، حسن بن على بن شعبه ، ص 96 .  ( 2 ) . بحار الانوار ، مجلسى 17 ، ص 116 .  ( 3 ) . غرر الحكم و درر الكلم ، - آمدى ص 224 .  ( 4 ) . فهرست غرر ، ص 41 .  ( 5 ) . نهج البلاغه ، ج 2 ، شمارهء 31 ، ص 466 .  ( 6 ) . مأخذ مزبور شماره 78 ص 466 .  ( 7 ) . مأخذ مزبور ، شماره 31 ، ص 392 . ","page_name":" 249 ","page_number":252},
  {"content":"\r\nملاحظه مىكنيد كه على ( ع ) نمىفرمايد قوانين پيش ساخته در بارهء انسانها چنين اقتضاء مىكند كه من براى تو مىخواهم بگويم ، بلكه مىفرمايد فرزندم ، من در كردار و رفتار آنان نگريستم و آثار آنان را پيگردى كردم و در بارهء اخبار سرگذشت آنان انديشيدم . در اين استقراء و پيگردى چنان دقيق كار كردم كه گويى من يكى از همان مردم بوده‌ام و با آنان زندگى كرده‌ام لذا اصول و قوانين ناب را كه از حوادث و رفتارهاى زندگى و نتايج كارهاى آنان به دست آورده‌ام براى تو انتخاب نموده و بيان مىكنم .\r\nدر قرآن مجيد حتى يك مورد نمىتوان پيدا كرد كه خداوند بفرمايد : اين كه شما بايد حقائق عالم هستى را تا آنجا كه مقدور است بفهميد ، بنشيند و با ذوق و شطرنج بازيهاى مغزى روى مهره‌هاى تخيلى در بارهء آن حقائق بينديشيد ، بلكه همواره خداوند بندگان خود را به مشاهده و نظر در واقعيات عالم هستى از وجود خود گرفته تا همه كرات فضايى و واقعيات زمينى را دستور اكيد فرموده است .\r\n30 ، 31 - فإذا رمى ببصره ألى قوائمه زقأ معولا بصوت يكاد يبين عن استغاثته ، و يشهد بصادق توجّعه لأنّ قوائمه حمش كقوائم الديكة الخلاسيّة ( و در آن هنگام كه به پاهايش مىنگرد صدايى ناله مانند بر مىآورد ، چونان جاندارى كه پناه جويى خود را آشكار مىكند ، فرياد او به صدق احساس دردش گواهى مىدهد ، زيرا پاهايى سياه رنگ و زشت و نازك دارد مانند پاهاى خروس خلاسى . . . )\r\n\r\nآيا شدت احساس زيبايى طاوس در خويشتن است كه با نالهء از دل بر آمده به جهت مشاهدهء زشتى پاهايش تعديل مىگردد\r\nامير المؤمنين عليه السلام در اين جملات صريحا نمىفرمايد كه علت نالهء طاوس در هنگام نگريستن به پاهايش معلول شدت احساس زيبايى بال و پر و ديگر اعضاى او\r\n","description":"","footnote":"","page_name":" 250 ","page_number":253},
  {"content":"\r\nاست . ولى اين احتمال كه ممكن است چنين باشد ، منتفى نيست . بايد دقيقا بينديشيم در اين كه\r\n\r\nگيرم كه خارم خار بد ، خار از پى گل مىزهد\r\nصّراف زر هم مىنهد جو بر كف مثقالها\r\n\r\nآيا قانونى بسيار با اهميت ، به نام قانون حفظ تعادل در پشت پرده وجود دارد كه نمىگذارد حيات از تعادل خود منحرف گردد و از ادامهء مقررى خود در حكمت ربوبى مختل شود ما كه تاكنون در صدد اين تحقيق نبوده‌ايم ، مخصوصا در دوران ما ، كه تفكرات رفتارشناسى ، انسانشناسى و جهان بينىها را در نمودشناسى رفتارها خلاصه نموده است ، مسلما مانع اين گونه تفكرات عميق و بسيار با اهميت مىباشد . به هر حال دقت فرماييد : 1 . خنده‌هاى عميق ، همواره نوعى گرفتگى ابهام آميزى را به دنبال خود مىآورد .\r\n2 . شاديهاى بسيار تند اندوههايى مناسب خود را در پى دارد .\r\n3 . احساس غرور و تكبر بيش از اندازه شكستگى و احساس پستى شكننده اى را نتيجه مىدهد .\r\n4 . پيروزيهاى مستند به خودخواهىها دير يا زود به شكستهاى فاحش انجاميده است .\r\n5 . قدرتمندها در گذرگاه روزگار ، همان گونه كه ناتوانان را مىگريانند خود نيز پس از زمانى ، گريه‌هاى تلخ سر مىدهند .\r\n6 . همواره در هنگام تراكم امواج ظلمت افزا در درون آدميان ، رگه‌ها و روزنه هايى از روشنايىها را ارائه مىدهد .\r\n7 . نااميدىهاى شكننده در آن هنگام كه مىخواهند آدمى را از پاى در آورند ، اميد نيرومندى در درون سر بر آورده و حيات را از اختلال نجات مىدهد .\r\n","description":"","footnote":"","page_name":" 251 ","page_number":254},
  {"content":"\r\nهيچ كس نمىتواند منكر شود كه حيات را براى خود از يك قانون ماوراى طبيعى بسيار با اهميت برخوردار است كه عدهء زيادى از روانشناسان و كارمندان علوم انسانى ( نه انسانشناسان حقيقى ) در بارهء آن نمىانديشند و اگر هم از درون آنان صدايى ظريف آنان را براى انديشه در اين گونه مسائل تحريك نمايد ، با يك جملهء « دوران متافيزيك گرايى گذشت و ما بايد حقيقت را ببينيم و بگوييم كه آرى چنين چيزى واقعيت دارد و ما آنچه را كه شما مىگوييد نمىبينيم ، آن صدا را خاموش مىكنند ما در اين مورد با يك جملهء كاملا روشن آنان را در تخيلات رؤياهاى شيرينى كه دارند ، رها مىكنيم و راه خود را مىرويم آن جمله اين است كه آقايان ، شما روابط اشياء را كه نظم هستى موجودات بر آن قرار گرفته است را هم نمىبينيد . شما هيچ يك از نيروها و فعاليتها و پديده‌هاى مغزى و روانى را نمىبينيد شما آن اصول و همهء قوانينى كه وضع روانى و مغزى ما را اداره مىكنند ، نمىبينيد . شما ميليارد ميليارها علل و جرياناتى كه كيهان ما را به اين موقعيت فعلى رسانيده است نمىبينيد ، ولى همهء اينها كه گفته شد واقعيت دارند و چنان كه واقعيت آنها به يقين من و امثال من وابسته نيستند ، همچنان به انكار و ترديد و شطرنج بازى مغزى شما هم گوش فرا نمىدهند .\r\n47 - و أقلّ أجزائه أعجز الأوهام أن تدركه و ألالسنة أن تصفه ( و كمترين اجزاء اين حيوان اوهام انسان را از دركش و زبانها را از بيانش ناتوان ساخته است . )\r\n\r\nاين كه فصل حقيقى اشياء از حدود درك و دريافت ما بالاتر است ، مورد اعتراف همهء متفكران آگاه است .\r\nاكثر فيلسوفان مشّأ و اشراق در گذشته و متفكران مكتبهاى گوناگون قرون و اعصار پس از ظهور تمدن اسلامى و معارف آن بر اين عقيده‌اند كه آنچه ما در تعريف و\r\n","description":"","footnote":"","page_name":" 252 ","page_number":255},
  {"content":"\r\nشناخت اشياء بهره بردارى مىنماييم ، فصل منطقى است نه فصل حقيقى ، زيرا به دو علت بسيار مهم ما از درك فصل حقيقى اشياء ناتوانيم .\r\n\r\nعلت يكم\r\n- ناتوانى ما از ورود به كنه و حقيقت ذاتى اشياء است . اين ناتوانى مورد اعتراف صاحبنظران گذشته و دورانهاى اخير است با عبارات مختلف . دليلى كه مىآورند ، ارتباط شديد اشياء عالم هستى است با يكديگر و لازمهء اين ارتباط اين است كه بدون فهم كل مجموعهء موجودات ، شناخت حقيقى ذات يك جزء همه جانبه امكان پذير نمىباشد . اين ارتباط شديد در سخنان شيخ محمود شبسترى كه بارها متذكر شده‌ايم چنين آمده است :\r\n\r\nبهر جزئى ز كل كان نيست گردد\r\nكل اندر ز امكان نيست گردد\r\nجهان كل است و در هر طرفة العين\r\nعدم گردد و لا يبقى زمانين\r\nدگر باره شود پيدا جهانى\r\nبهر لحظه زمين و آسمانى\r\nجهان چون خط و خال و چشم و ابروست\r\nكه هر چيزى بجاى خويش نيكوست\r\nاگر يك ذره را برگيرى از جاى\r\nخلل يابد همه عالم سراپاى\r\n\r\n\r\nعلت دوم\r\n- تصرف وسائل و عوامل درك ما از ابزار ساخته شده با فكر و دست بشرى براى گسترش و عميقتر و دقيقتر ساختن معلومات ما در بارهء جهان هستى از يك طرف و تصرف حواس و فعاليتهاى مغزى ما به جهت بكارگيرى اصول پيش ساخته و تأثرات ثابت درونى و هدفگيرىهاى خاصى از طرف ديگر مانع از وصول به حوزهء ذات و كنه اشياء فى نفسه ( براى خود ) مىباشند . در ساليان گذشته دو نامه از كندياك و فيليستى دولامنه را براى يكديگر ديده‌ام كه در اين مبحث متذكر مىشوم : كندياك در بارهء خدا به فيليستى مىنويسد : چون من خدا را نمىبينم ، نمىتوانم او را بپذيرم يعنى چون حقيقتش را نمىدانم ، لذا نمىتوانم وجود او را قبول نمايم : فيليستى در پاسخ او\r\n","description":"","footnote":"","page_name":" 253 ","page_number":256},
  {"content":"\r\nنوشته است : شما يك دانهء كوچك از خاك را از زمين بردار و براى من چنان تعريف كن كه من حقيقت آن را بفهم و هيچ سؤالى در بارهء آن نداشته باشم ، در آن موقع من خدا را مىآورم در برابر چشمان تو قرار مىدهم\r\n- 51 ، 53 و سبحان من أدمج قوائم الذّرة و الهمجة ألى ما فوقهما من خلق الحتيان و الفيلة و رأى على نفسه ألَّا يضطرب شبح ممّا أولج فيه الَّروح ، ألَّا و جعل الحمام موعده و الفناء غايته ( پاك خداوندى كه پاهاى مورچه و مگس تا خيلى بالاتر از آن دو را از ماهىها و فيل را مستحكم ساخت و وعده نمود خداوند متعال كه هيچ موجودى را كه روح را در آن داخل نموده است [ از وضع مقرر خود 
  ] مضطرب ( دگرگون ) نباشد ، مگر اين كه مرگ را وعده گاه نهائى و فنا را پايان كار او قرار داده است .\r\n\r\nتناسب خلقت اجزاء جانداران با يكديگر قسمتى از نظم عالى هستى است\r\nدر مباحث پيشين همين خطبهء مباركه ، به سه موضوع مهم اشاره و مختصرى در بارهء آنها تحقيق و بررسى نموديم . اين سه موضوع عبارتند از : 1 . نظم كه منشأ انتزاع قوانين علمى است . 2 . شگفت انگيز بودن پديده‌ها و جريانات حاكم در كائنات . 3 . شكوه ملكوتى .\r\nما مىتوانيم « تناسب خلقت اجزاء جانداران با يكديگر » را قسمتى از نظم عالى در عالم خلقت معرفى نماييم . اين كه گفتيم « نظم عالى » براى اين است كه نظم حاكم در جانداران از جهت نشان دادن هدفدارى در خلقت آنها ، بسيار با اهميت بوده و پاسخگوى مسائل مهمى مىباشد كه در جهان بينىها و گاهى حتى در معارف علمى نيز مطرح مىگردند . اين پديدهء هدفدارى مىتواند يكى از دلائل با ارزش و محكم براى اثبات عامل فوق طبيعى در جهان هستى بوده باشد . و براى تعميم اين استدلال مىتوان گفت : هدفدارى بطور مستقيم و مستقلا مىتواند به جهت ضرورت آگاهى و اراده و هدفگيرى در موجود هدفدار ، برخوردارى ديگر موجودات را از حيات كه هدفدارى\r\n","description":"","footnote":"","page_name":" 254 ","page_number":257},
  {"content":"\r\nرا در ذات خود دارد اثبات كند .\r\n\r\nدر توصيف بهشت\r\n54 - فلو رميت ببصر قلبك نحو ما يوصف لك منها لعزفت نفسك عن بدايع ما أخرج ألى الدّنيا من شهواتها و لذّاتها و زخارف مناظرها . . . ( اگر چشم دل به آنچه كه از بهشت براى تو توصيف مىشود بيندازى ، نفس تو از شگفتىها و زيباييها و خواستنىهاى دنيا و زر و زيور و مناظر آن كه در اين دنيا نمودار گشته است اعراض مىكند و رويگردان مىشود . . . ) در منابع اوليهء اسلامى ، بهشت و زيباييها و عظمتهاى آن در سه گروه مختلف توصيف شده است : گروه يكم - امتيازات و زيبايى و عوامل لذائد مادى و محسوس است كه اكثريت اهل دنيا را به خود جلب مىكند . مانند قصور ، حور و غلمان ، ميوه‌هاى گوارا و شراب طهور و غير ذلك .\r\nگروه دوم - ورود در جمع بندگان خداوندى ( ابرار و اتقياء و پيامبران و ائمه عليهم السلام و ديگر اولياء اللَّه ) .\r\nگروه سوم - ورود در شعاع جاذبيت ربوبى ( لقاء اللَّه ) ، رضوان اللَّه .\r\n\r\nگروه يكم\r\n- گاهى اين مسئله مطرح مىگردد كه اولا - لذائذ و نعمتهاى مادى و زيباييهاى محسوس در اين دنيا در برابر مشقتها و زجر و شكنجه‌ها و حتى فداكارىهايى كه مردم با ايمان و با تقوى در اين زندگانى متحمل مىشوند ، چه قدر و ارزشى دارد كه در آن دنيا به عنوان پاداش قرار بگيرند\r\n","description":"","footnote":"","page_name":" 255 ","page_number":258},
  {"content":"\r\nثانيا - اين لذائد و زيباييهاى محسوس و امتيازات مادى ، سنخيّتى با جهان ابديت دارد كه فوق جهان ماده و ماديات است پاسخ اين دو سؤال بدينقرار است : يك - بدانجهت كه از قيامت به آن طرف ، همهء طبيعت با قوانين حاكمه بر آن ، دگرگون مىگرداند لذا ضروريست كه حقائق آن امتيازات و لذائذ و زيباييها نيز بايد فوق اين طبيعت و مختصات آن باشد . و به كار بردن كلماتى مانند حور و قصور و غلمان و طلا و نقره و ديگر عوامل لذت دنيوى ، براى ارائه مفاهيمى است كه اگر از آن هويّت اخروى به اين تجسم دنيوى تنزل مىكردند ، با امثال كلمات مزبور ادا مىشدند . براى توضيح ، وقتى كه در قرآن مجيد مىخوانيم : * ( وَسَقاهُمْ رَبُّهُمْ شَراباً طَهُوراً ) * ( و پروردگار آنان از شراب طهور آنان را سيراب فرمود ) بديهى است كه مقصود شرابى كه از اين مواد دنيوى ساخته مىشود ، نخواهد بود . ولى مثلا از آن جهت كه موجب بروز حالتى لذت بار آميخته با رهايى از قيد و بندهاى زمينى مىگردد شبيه مفهومى است كه از شراب معمولى دريافت مىگردد .\r\nدو - رواياتى متعدد به اين متعدد به اين مضمون آمده است كه فَيها مَا تَشْهَيِه الأَنْفُسُ وَتَلَذُّ الأَعْيُنُ ( در بهشت هر آنچه را كه نفوس آن را مىخواهد و چشمها از آن لذت مىبرد وجود دارد ) لا عين رأت و لا اذن سمعت و لا خطر على قلب بشر ( و در بهشت است هر آنچه كه نه چشم آن را ديده است و نه گوشى شنيده است و نه به قلب بشرى خطور كرده است . ) در روايت اول عبارت « هر چه را كه نفس بشرى بخواهد » آمده است و ما مىدانيم كه اگر عوامل و شرايط به فعليت رسيدن خواسته‌هاى نفس حتى در اين دنيا آماده شود ، تا بىنهايت گسترش مىيابد چه رسد به سراى ابديت .\r\nو اما در روايت دوم مىفرمايد : عظمتها و لذائذ و زيباييهاى بهشتى به گونه ايست\r\n","description":"","footnote":"","page_name":" 256 ","page_number":259},
  {"content":"\r\nكه نه چشم بشرى آن را ديده است و نه گوش بشرى آن را شنيده است و نه به قلب احدى خطور نموده است . از اين روايت معلوم مىشود كه آنچه از نعمتهاى الهى و عظمتها و زيباييها و لذائذ در بهشت وجود دارد ، به هيچ وجه شباهتى با آنچه كه در اين دنيا مىبينيم و مىشنويم و در بارهء آن مىانديشيم وجود ندارد .\r\nسه - از عبارات اخير امير المؤمنين عليه السلام در اين خطبهء مباركه معلوم مىشود كه آن نعمتهاى بهشتى كه با مفاهيم مادى دنيوى در قرآن و احاديث آمده است ، با در نظر داشتن تفسير فوق ، در آغاز ورود به بهشت است . پس از ورود ، آمادگى براى ورود به ايّام اللَّه ، رضوان اللَّه و لقاء اللَّه شروع مىشود و ارواح بهشتيان به مقام اصلى خود نائل مىگردند . عبارات اخير خطبهء مباركه چنين است : قوم لم تزل الكرامة تتمادى بهم حتّى حلَّو ادار القرار و أمنوا نفلة الأسفار ( اهل بهشت قومى هستند كه كرامت خداوندى براى آنان ادامه پيدا مىكند تا در قرارگاه ابدى قرار گيرند و از جابجا شدن ( تحولات ) راحت شوند .\r\n\r\nگروه دوم - ورود به منطقهء ارواح ابرار و مردم متقى و وصول به سكونت و آرامش بسيار والايى است كه از رجوع به وحدت عاليه اى كه ارواح مؤمنان با همديگر دارند : * ( يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَادْخُلِي جَنَّتِي ) * ( اى نفس و اصل به آرامش حقيقى برگرد به سوى پروردگارت در حالى كه تو از او خشنود و او از تو راضى است ) و در روايت معروف آمده است كه : المؤمن أخو المؤمن كالجسد الواحد إذا استكى شيئا منه وجد ألم ذلك فى سائر جسده و أرواحهما من روح واحدة و أنّ روح المؤمن لأشدّ إتّصالا بروح اللَّه من اتّصال شعاع الشّمس بها ( 1 )  ( مؤمن برادر مؤمن است مانند اعضاى يك پيكر . اگر از چيزى احساس درد كند ، همان درد در ساير اجزاء بدن درك مىشود و\r\n","description":"","footnote":" ( 1 ) . الاصول من الكافى ، ج 2 ، 166 . ","page_name":" 257 ","page_number":260},
  {"content":"\r\nارواح آنان از يك روح است و پيوستگى روح مؤمن به روح خداوندى شديدتر است از اتصال شعاع خورشيد به خورشيد )\r\n\r\nگروه سوم - ورود در شعاع جاذبيت ربوبى است اين معنى در حدود 20 مورد از آيات قرآن مجيد به عنوان لقاء اللَّه آمده است . مانند * ( فَمَنْ كانَ يَرْجُوا لِقاءَ رَبِّه فَلْيَعْمَلْ عَمَلًا صالِحاً وَلا يُشْرِكْ بِعِبادَةِ رَبِّه أَحَداً ) * ( الكهف آيهء 110 ) .\r\n( هر كس كه ديدار خدايش را اميدوار باشد ، عمل صالح انجام و بدهد و كسى را به عبادت پروردگارش شريك قرار ندهد )\r\nتفسير بعض ما فى هذه الخطبة من الغريب\r\n\r\n( تفسير برخى از لغات غريبه در اين خطبه )\r\nسيد شريف رضى گفته است : اين كه امير المؤمنين ( ع ) مىفرمايد : يؤرّ بملاقحه ، ( أرّ ، كنايه از ازدواج و جفتگيرى است ) گفته مىشود : أرّ الرّجل المرأة يؤرّها ( موقعى كه با زن ازدواج كند ) و فرمودهء آن حضرت « كأنه قلع دارىّ غنجه نوتيّه » ( قلع يعنى بادبان كشتى و دارىّ شهريست بر كنار بحرين كه عطر از آنجا آورده مىشود . ) عنجه ( آن را برگرداند : عنجت النّاقة كنصرت أعنجها عنجا أذا عطفتها . ( برگرداندم ناقه را . . . ) و نُوتِّى ( كشتيبان ) ضفّتى جفونه ( دو طرف پلكها ) الفلذ ( قطعات ) كه جمع فلذه مىباشد . كبائس اللَّوالؤ الَّرطب ( كباسه يعنى خوشه ) . العساليج مفردش عسلوج ( شاخه‌ها ) .\r\n","description":"","footnote":"","page_name":" 258 ","page_number":261},
  {"content":"\r\n\r\n166 متن خطبه صد و شصت و ششم\r\n\r\nو من خطبة له عليه السّلام\r\n\r\nالحث على الثألف\r\nليتأسّ صغيركم بكبيركم ، و ليرأف كبيركم بصغيركم و لا تكونوا كجفاة الجاهليّة لا في الدّين يتفقّهون ، و لا عن اللَّه يعقلون كقيض بيض في أداح يكون كسرها وزرا ، و يخرج حضانها شرّا .\r\n\r\nبنى امية\r\nو منها : افترقوا بعد ألفتهم ، و تشتّتوا عن أصلهم فمنهم آخد بغصن أينما مال مال معه على أنّ اللَّه تعالى سيجمعهم لشرّ يوم لبني أميّة ، كما تجتمع قزع الخريف يؤلَّف اللَّه بينهم ، ثمّ يجمعهم ركاما كركام السّحاب ، ثمّ يفتح لهم أبوابا يسيلون من مستثارهم كسيل الجنّتين حيث لم تسلم عليه قارة ، و لم تثبت عليه أكمة ، و لم يردّ سننه رصّ طود ، و لا حداب أرض ، يذعذعهم اللَّه في بطون أوديته ، ثمّ يسلكهم ينابيع في الأرض يأخذ بهم من قوم حقوق قوم ، يمكَّن لقوم في ديار قوم و ايم اللَّه ، ليذوبنّ ما في أيديهم بعد العلوّ و التّمكين ، كما تذوب الألية على النّار\r\n\r\nالناس آخر الزمان\r\nأيّها النّاس ، لو لم تتخاذلوا عن نصر الحقّ ، و لم تهنوا عن توهين الباطل ، لم يطمع فيكم من ليس مثلكم ، و لم يقو من قوى عليكم لكنّكم تهتم متاه بني إسرائيل و لعمري ، ليضعّفنّ لكم التّيه من بعدي أضعافا بما خلَّفتم الحقّ وراء ظهوركم ، و قطعتم الأدنى ، و وصلتم الأبعد و اعلموا أنّكم أن اتّبعتم الدّاعي لكم ، سلك بكم منهاج الرّسول ، و كفيتم مئونة الاعتساف ، و نبذتم الثّقل الفادح عن الأعناق\r\n","description":"","footnote":"","page_name":" 259 ","page_number":262},
  {"content":"\r\n\r\nترجمهء خطبهء صد و شصت و ششم\r\n\r\nتحريك بر الفت و انس\r\nبايد خردسالتان از بزرگسالتان پيروى كنند و بزرگسالتان به خردسالتان محبت بورزدو مباشيد مانند جفا كاران خشن جاهليت : كه نه تفقهى در دين داشتند و نه در بارهء خدا تعقلى [ ظاهرى آراسته به انسانيت و باطنى همانند حيوانات شرّ 
  ] مانند تخمى كه در جايگاه تخم گذارى شتر مرغ است ، شكستن آن گناه و اگر به حال خود گذاشته شود ، ممكن است آنچه كه در درون تخم است شرّ بوده باشد .\r\n\r\nبنى امية\r\nاز جملهء اين خطبه است : آل امية پس از اجتماع و الفت متفرق مىگردند و از اصلشان پراكنده مىشوند . برخى از آنان چنگ به شاخى مىزنند كه به هر طرف ميل كند او با آن شاخ حركت كند خداوند متعال آنان را براى يك روز شرّ براى بنى اميه جمع مىكند . چونان ابرهاى پاييزى كه مجتمع مىشوندخداوند آنان را متشكل مىسازد مانند ابرهاى متراكم ، سپس خداوند سبحان براى آنان درهايى باز مىكندكه از جايگاه تراكم و هيجان خود مانند سيل دو باغ مردم سباء ، به حركت در مىآيند بطورى كه در برابر آن نه تپّه اى بر جاى بماند و نه تلَّىنه كوه متصل بهم و فشرده\r\n","description":"","footnote":"","page_name":" 260 ","page_number":263},
  {"content":"\r\nمىتواند مانع جريان آن سيل گردد و نه زمين بلند سنگلاخخداوند سبحان آنان را در درون درّه‌هاى خود بپراكند ، سپس در چشمه سارهاى زمين به حركت در آورد خداوند به وسيلهء آنان ، حقوق قومى را از قوم ديگر مىگيرد و گروهى را در سرزمين گروهى ديگر سكونت مىدهدو سوگند به خدا ، آنچه كه در دست بنى اميه است ، بعد از اعتلاء و تسلط ذوب خواهد شد ، چنان كه دنبه در آتش ذوب مىگردد .\r\n\r\nمردم در آخر الزمان\r\nاى مردم ، اگر از يارى حق پاى به عقب نمىگذاشتيد و در توهين به باطل سست نمىگشتيد كسى كه مثل شما نيست ، طمع در زورگويى به شما نداشت و كسى كه [ امروز 
  ] بر شما نيرومند شده ، قدرت و قوّه پيدا نمىكردلكن شما مانند گمراهى و سرگردانى بنى اسرائيل گمراه گشتيدو سوگند به جانم ، سرگردانى شما پس از من چند برابر خواهد گشت اين افزونى گمراهى براى اين است كه شما حق را پشت سرگذاشتيد و از نزديك بريديد و با دور پيوستيدو بدانيد اگر شما از كسى پيروى كنيد كه شما را به سوى حق دعوت مىكند ، شما را بر طريق پيامبر اكرم ( ص ) توجيه و تحريك مىنمايد و از كجروى بىنياز مىگشتيد و بار سنگين [ خطاها 
  ] را از دوش خود مىانداختيد .\r\n","description":"","footnote":"","page_name":" 261 ","page_number":264},
  {"content":"\r\n\r\nتفسير عمومى خطبهء صد و شصت و ششم\r\n2 ، 4 - ليتأسّ صغيركم بكبيركم ، و ليرأف كبيركم بصغيركم و لا تكونوا كجفاة الجاهليّة لا في الدّين يتفقّهون ، و لا عن اللَّه يعقلون كقيض بيض في أداح يكون كسرها وزرا ، و يخرج حضانها شرّا . ( بايد خردسالتان از بزرگسالتان پيروى كند و بزرگسالتان به خردسالتان محبت بورزد و مباشيد مانند جفاكاران خشن جاهليت كه نه تفقهى در دين داشتند و نه در بارهء خدا تعقلى [ ظاهرى آراسته به انسانيت و باطنى مانند حيوانات شرّ و پست 
  ] مانند تخمى كه در جايگاه تخمگذارى شتر مرغ است ، شكستن آن گناه و اگر به حال خود گذاشته شود ، ممكن است آنچه كه در درون تخم است شر و فاسد بوده باشد . )\r\n\r\nدر منطق « حيات معقول » تبادل علوم و تجارب و عواطف و احساسات ميان انسانها قانونى اساسى است\r\nامير المؤمنين عليه السلام در آغاز اين خطبهء مبارك ، يكى از اساسىترين قوانين « حيات معقول » را كه تبادل علوم و تجارب و عواطف و احساسات ميان انسانها است گوشزد مىفرمايد . بديهى است كه انسانها استعداد و قواى همهء شئون اصيل حيات خود از هنگام تولَّد ، با خود مىآورند ، ولى كميت و كيفيت به فعليت رسيدن و بهره بردارى از\r\n","description":"","footnote":"","page_name":" 262 ","page_number":265},
  {"content":"\r\nآنها با عوامل محيط طبيعى و سياسى و دينى و اخلاقى و فرهنگى با عناصر گوناگونى كه دارند ، تعيين مىگردد . قسمتى از آن استعدادها و عواطف و احساسات عالى انسانى است كه ، حيات بدون آنها همان ماشين ناآگاه است كه امروزه بشريت را به بيمارى بيگانگى از يكديگر و حتى به مرض مهلك « بيگانگى از خود » مبتلا كرده است آن همه تأكيد منابع اسلامى در بارهء اصالت تشكَّل خانواده و پيوستگى اعضاى آن با يكديگر بوسيلهء احساسات و عواطف و راهنماييهاى عقل ، به همين اصل ضرورى مستند است كه انسانها با يك آشنايى حقيقى نه با جبر زنجير و پيچ و مهره‌هاى ماشينى ، در اين دنياى چند روزه زندگى كنند . امير المؤمنين عليه السلام با دو جملهء مختصر مورد تفسير دو ركن بر پا دارندهء « حيات معقول » را مطرح مىفرمايد . اين دو ركن عبارتند از : 1 . احساسات و عواطف انسانى كه براى حفظ طراوت زندگى شديدترين ضرورت را دارد . 2 . عقل و فعاليتهاى آن كه تأمين كنندهء نظم عالى ارتباطات چهارگانهء اساسى « حيات معقول » است : ( ارتباط انسان با خويشتن ، با خدا ، با جهان هستى و با همنوع خود . تأسّى و پيروى صغير از كبير ، براى خصوصيت گذشت ساليان بيشترى از عمر نيست ، بلكه به جهت فراوانى تجارب و مشاهدات و آگاهىهاى بزرگان است كه زمان بيشترى در اختيار داشته‌اند و امتداد اين زمان را تنها براى سفيد كردن موى ريش و سر و بازيهاى كودكانه و سرگرمىهاى تلف كنندهء بيهودهء عمر نبوده است . در جملات بعدى كه مىفرمايد مانند جفا پيشه گان جاهليت نباشيد كه احساسات و عواطف انسانى نداشتند لذا دخترهايى را زنده به گور مىكردند ، در جنگهاى خونين نه كودك و خردسال مىفهميدند و نه كهنسالان و ناتوانان را از طرف ديگر از معارف دينى ( الهيات و فقه ) دور بودند و تعقلى در بارهء مقام شامخ ربوبى نداشتند كه بتوانند با اسناد زندگى به او ، معنايى براى حيات خود ببخشند .\r\nمثل اين گونه مردم كه مانند مردمان خشن جاهليت ، زندگى مىكنند ، نه احساسات و عواطفى دارند و نه چيزى از حقايق دينى مىفهمند و نه تعقلى در بارهء مقام ربوبى دارند ،\r\n","description":"","footnote":"","page_name":" 263 ","page_number":266},
  {"content":"\r\nمانند تخمهايى هستند [ كه در جايگاه تخم گذارى شتر مرغ مىباشند . 
  ] شبيه به تخمهاى افعى كه اگر به احتمال افعى بودن آن را بشكنى و مادهء شتر مرغ باشد ، نارواست و اگر آنها را به حال خود رها كنى ، شايد كه افعى توليد كنند . بديهى است كه بايد به قانون تزاحم تقدم اهم بر مهم عمل كرد .\r\n5 - و منها : افترقوا بعد ألفتهم . . . ( از جملهء اين خطبه است : آل اميه پس از اجتماع و الفت متفرق مىگردند .\r\n\r\nسرگذشت تاريخى بنى اميّه را از هدفگيريهاى آنان در زندگى بايد خواند\r\nاگر شما عمر بن عبد العزيز را كه تا حدودى قابل توجه بر مبانى اسلام حركت مىكرد ، استثناء كنيد ، كارنامهء اين گروه با آنچه كه از بزرگان آن ، بجاى مانده است ، مىتوانيد اطَّلاع حاصل كنيد . تاريخ در بارهء معاويه و فرزندش يزيد و ديگران كوتاهى نكرده است و همان گونه كه در تفسير خطبهء گذشته ملاحظه فرموديد : دقت كنيد : * ( يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَأُنْثى وَجَعَلْناكُمْ شُعُوباً وَقَبائِلَ لِتَعارَفُوا إِنَّ أَكْرَمَكُمْ عِنْدَ الله أَتْقاكُمْ ) * اى مردم ، ما شما را از يك مرد و زن آفريده و شما را گروه‌ها و قبيله‌ها قرار داديم تا با همديگر آشنا گرديد و [ حيات هماهنگى داشته باشيد 
  ] قطعا با كرامتترين شما نزد خداوند با تقوىترين شما است ) كجا ، و تقديم عرب بر عجم ، و تقديم نژاد بنى اميه بر ديگران و خود خواهى و خودكامگىهاى سلطه پرستى آنان كجا براى بررسى مشروحتر در بارهء اين نژاد خودكامهء خود خواه مراجعه فرماييد به : ج 11 ، ص 185 تا ص 192 و ص 210 تا ص 214 و ج 14 از ص 132 تا ص 136 و از ص 306 تا ص 314 و ج 16 از ص 306 تا 314 و ج 18 از ص 211 تا ص 213 و ص 216 و ج 19 ص 81 و 82 .\r\n16 ، 20 - أيّها النّاس ، لو لم تتخاذلوا عن نصر الحقّ ، و لم تهنوا عن توهين الباطل ، لم يطمع فيكم من ليس\r\n","description":"","footnote":"","page_name":" 264 ","page_number":267},
  {"content":"\r\nمثلكم ، و لم يقو من قوى عليكم لكنّكم تهتم متاه بني إسرائيل و لعمري ، ليضعّفنّ لكم التّيه من بعدي أضعافا بما خلَّفتم الحقّ وراء ظهوركم ، و قطعتم الأدنى ، و وصلتم الأبعد و اعلموا أنّكم أن اتّبعتم الدّاعي لكم ، سلك بكم منهاج الرّسول ، و كفيتم مئونة الاعتساف ، و نبذتم الثّقل الفادح عن الأعناق . ( اى مردم ، اگر از يارى حق پاى به عقب نمىگذاشتيد و در توهين به باطل سست نمىگشتيد ، كسى كه مثل شما است ، طمع در زورگويى به شما نداشت و كسى كه [ امروز 
  ] نيرومند شده است قدرت و قوه پيدا نمىكرد ، لكن شما مانند گمراهى و سرگردانى بنى اسرائيل گمراه گشتيد ، و سوگند به جانم ، سرگردانى شما پس از من چند برابر خواهد گشت . اين افزونى گمراهى براى اين است كه شما حق را پشت سر گذاشتيد و از نزديك بريديد و با دور پيوستيد و بدانيد اگر شما از كسى پيروى كنيد كه شما را به سوى حق دعوت مىكند ، شما را بر طريق پيامبر اكرم ( ص ) توجيه و تحريك مىنمايد .\r\nاز كجروى بىنياز مىگشتيد و بار سنگين [ خطاها 
  ] را از دوش خود مىانداختيد . )\r\n\r\nاگر از يارى حق عقب نشينى كنيد و از توهين و از كار انداختن باطل خوددارى كنيد ، قدرت پرستان خودكامه در بارهء شما طمع خواهند كرد و بر شما چيره خواهند گشت\r\nاين است قانون طبيعى بعد مادى انسانها كه در آنجا قدرت ، اولين و آخرين حرف را مىزند . مگر نمىدانيد كه در عرصهء طبيعت مرگ براى ضعيف امر طبيعيست هر قوى اول ضعيف گشت و سپس مرد اگر براى قومى در اين دنيا ، حمايت از حق نتواند بر قدرت او بيفزايد و اگر اين قدر نفهمد كه خداوند متعال در جمعيت و تشكل ، قدرتى بسيار بزرگ قرار داده است كه هر كس از آن دو استفاده كند بدون شك در ظاهر پيروز خواهد گشت ، هرگز از يارى و اجتماع و اتحاد دست بر نمىدارد . خداوند تنها به پيامبر\r\n","description":"","footnote":"","page_name":" 265 ","page_number":268},
  {"content":"\r\nنمىفرمايد * ( « وَأَعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِباطِ الْخَيْلِ . . . » ) * « بلكه به مجتمع اسلامى مىفرمايد : ( و براى آنان آماده كنيد هر چه كه بتوانيد از قوه و پيوست قدرت انگيز اسبها را ) پيروزى در مقابل دشمن و ياران و لشكريانش تنها با تهيهء وسايل حمله و دفاع نيست ، بلكه بايد از حمايت و تكريم و تأييد باطل و حتى بيطرفى در مقابل آن نيز بطور جدى خوددارى نمود . نشان دادن انعطاف در برابر باطل و بىخيالى در بارهء آن يا ناشى از عدم شناخت حقيقى حق است و يا سستى اراده در تحقق بخشيدن و اجراى آن . حاميان باطل همانند ميكربهاى مهلك هستند كه همواره نقاط ضعف بدن را مىجويند و يا در صدد ايجاد نقاط ضعف در بدن مىباشند . اين يك قانون است كه وقتى باطل احساس كرد كه كسى يا كسانى در مقابل آن ، از خويشتن ضعف نشان مىدهند مىفهمد كه آنان هويت خود را كه قويترين نگهدارندهء آنان مىباشد از دست داده‌اند . اين احساس براى اهل باطل كافيست كه خود را نيرومند بدانند و هم طرف خويشتن را ضعيف . اين جمله را فراموش نكنيد : مشاهدهء ضعف در طرف ، براى اقوياء وسوسه انگيز است .\r\n17 ، 19 - لكنّكم تهتم متاه بنى إسرائيل و لعمري ، ليضعّفنّ لكم التّيه من بعدي أضعافا بما خلَّفتم الحقّ وراء ظهوركم ، و قطعتم الأدنى ، و وصلتم الأبعد ( لكن شما مانند گمراهى و سرگردانى بنى اسرائيل گمراه گشتيد و سوگند به جانم ، سرگردانى شما پس از من چند برابر خواهد گشت . اين افزونى گمراهى براى اين است كه شما حق را پشت سر گذاشتيد و از نزديك بريديد و با دور پيوستيد )\r\n\r\nفرصتها را از دست ندهيم ، زيرا بار ديگر بر نمىگردند و نتايج سوء آن گريبان آيندگان را هم خواهد گرفت .\r\nحضرت موسى بن عمران ( ع ) به بنى اسرائيل دستور فرمودند : * ( يا قَوْمِ ادْخُلُوا الأَرْضَ الْمُقَدَّسَةَ الَّتِي كَتَبَ الله لَكُمْ وَلا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ . قالُوا يا مُوسى إِنَّ فِيها قَوْماً\r\n","description":"","footnote":"","page_name":" 266 ","page_number":269},
  {"content":"\r\n* ( جَبَّارِينَ وَإِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ . قالَ رَجُلانِ مِنَ الَّذِينَ يَخافُونَ أَنْعَمَ الله عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوه فَإِنَّكُمْ غالِبُونَ وَعَلَى الله فَتَوَكَّلُوا إِنْ كُنْتُمْ مُؤْمِنِينَ . قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَرَبُّكَ فَقاتِلا إِنَّا هاهُنا قاعِدُونَ . قالَ رَبِّ إِنِّي لا أَمْلِكُ إِلَّا نَفْسِي وَأَخِي فَافْرُقْ بَيْنَنا وَبَيْنَ الْقَوْمِ الْفاسِقِينَ . قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الأَرْضِ فَلا تَأْسَ عَلَى الْقَوْمِ الْفاسِقِينَ ) * - ( 1 )  .\r\n( اى قوم من ، داخل شويد به زمين مقدس كه خداوند براى شما مقرر فرموده است و به پشت سر بر نگرديد كه با خسارت به عقب برمىگرديد . بنى اسرائيل گفتند : اى موسى ، در اين سرزمين مقدس قوم ستمكاران وجود دارد و ما هرگز به اين شهر داخل نمىشويم تا آنان از شهر بيرون روند و اگر آنان از شهر خارج شدند ما وارد مىگرديم . دو نفر از مردانى كه از خدا مىترسيدند و خداوند بر آنان انعام فرموده بود ، گفتند : از دروازه وارد شهر مقدس شويد . و هنگامى كه شما وارد شديد ، شما پيروز خواهيد گشت و به خداوند توكل كنيد اگر شما از مؤمنانيد . بنى اسرائيل گفتند : يا موسى ، ما داخل شهر مقدس نخواهيم گشت مادامى كه آن ستمكاران در آنجا هستند . تو برو با خدايت با آن ستمكاران پيكار كن و ما در اينجا نشسته‌ايم . موسى عرض كرد خدايا من مالك نيستم مگر خودم را و برادرم را . ( من اختيار خودم را و برادرم را دارم ) بار پروردگارا ، ما بين ما و قوم گنهكاران جدايى بينداز . خداوند فرمود : شهر مقدس براى آنان تحريم شد ، آنان در روى زمين گمراه خواهند گشت و تو در بارهء قوم فاسق اندوهگين مباش . ) تخلف از دستور حضرت موسى ( ع ) در آن زمان كه قطعا دستور خداوندى بود و بدون ترديد آن دستور مصلحت آنان را در برداشت چهل سال آنان را سر در گم و كلافه و گمراه در بيابانها به حركات مضطربانه انداخت . فرصتى بسيار عالى بود كه بنى اسرائيل آن را از دست دادند و از مزاياى دستور آن پيامبر گرامى خود را محروم ساختند .\r\n","description":"","footnote":" ( 1 ) . المائده ، آيات 21 تا 26 . ","page_name":" 267 ","page_number":270},
  {"content":"\r\nامير المؤمنين عليه السلام در سخنان مباركش بارها و بارها صلاح و فساد مردم را با كمال اخلاص و آگاهى و صراحت بيان مىفرمودند . مخصوصا با توجه به اين كه هيچ كس در خلوص و آگاهى همه جانبهء آن بزرگ بزرگان ترديدى به دل راه نمىداد . زيرا دشمن و دوست روح الهى آن محبوب خداوندى را درك مىكرد و همان گونه كه در همين نهج البلاغه تصريح فرموده است : مخالفين و يا موافقين بىاراده و دنيا دوست كمترين اشكالى بر زندگى فردى و اجتماعى و دينى و اخلاقى و سياسى آن بزرگوار نتوانسته بودند مطرح كنند . دوران زمامدارى امير المؤمنين عليه السلام نه تنها براى مردم آن دوران و نه تنها براى جوامع اسلامى براى هميشه بلكه براى بشريت در همهء طول تاريخ فرصتى بود كه از دست رفت و هيچ علتى جز خودكامگى خود خواهىها و سلطه پرستى درنده خويان نداشت كه نگذاشت اين انسان كامل رسالت كامل خود را در اختيار انسانها بگذارد و سپس ديده از اين جهان بپوشد و به ديدار محبوبش بشتابد . اگر « تيه » ( گمراهى ) بنى اسرائيل در بيابانها چهل سال بود ، ما مسلمانان در حدود هزار و چهار صد سال در « تيه » ( گمراهى ) مىگذرانيم و هنوز هم سلطه گران اين جوامع چنان از خود بيگانه هستند و چنان مست و خود را باخته‌اند كه نمىدانند چگونه و چرا و چه مدتى است كه در تيه سرگردانند .\r\nالحمد اللَّه اولا و آخرا در تاريخ 16 بهمن ماه 1375\r\n","description":"","footnote":"","page_name":" 268 ","page_number":271},
  {"content":"\r\n\r\nفهارس\r\n\r\nفهرست مطالب\r\nمتن خطبهء صد و پنجاه و ششم 1\r\nترجمه خطبهء صد و پنجاه و ششم 3\r\nتفسير عمومى خطبه صد و پنجاه و ششم 7\r\nنظريه ابن ابي الحديد معتزلى شارح معروف نهج البلاغه در جملات فوق ، مربوط به عايشه 8\r\nتنها ايمان است كه روشنترين راه را در پيش پاى تكاپوگران هدف اعلاى حيات هموار مىكند 12\r\nنمونه اى از مختصات ايمان 13\r\nعشق پديده اى است كه استعداد و بعد جمال يا بى را در شخصيت شكوفا مىنمايد در حالى كه ايمان همه استعدادها و نيروها و ابعاد شخصيت آدمى را شكوفا مىسازد و عشق حقيقى الهى بدون ايمان به معشوق كه كامل مطلق ( جامع جمال و جلال است ) امكان پذير نيست 13\r\nتا بتوانيد با اين جمله ويرانگر حيات : نمىبينم پس نيست خودتان را تسليت ندهيد 18\r\nتكليفى بسيار با اهميت كه احساس تكليف را در مردم احياء مىكند 20\r\nيا رسول اللَّه شهادت تلخ نيست كه نيازى به صبر و تحمل داشته باشد بلكه موجب بشارت و سپاسگذارى است 24\r\n","description":"","footnote":"","page_name":" 269 ","page_number":272},
  {"content":"\r\nموارد فتنه و آشوب زدگى : 1 - مالدارى و مال پرستى و تكاثر 25\r\n2 - حماقت ناشى از خود خواهى كوته بينانه ( منت گذاشتن به خدا و پيغمبر كه ما مىخواهيم انسان شويم 26\r\n3 - فقط خداوند براى من خود خواه و ستمكار رحيم و مهربان است و بس 27\r\n4 - حرام را حلال و حلال را حرام خواهند كرد 27\r\n5 - رشوه پليد را هديه خواهند دانست 28\r\n6 - رباخوارى خواهند كرد بنام خريد و فروش 29\r\nمتن خطبه صد و پنجاه و هفتم 30\r\nترجمه خطبه صد و پنجاه و هفتم 32\r\nتفسير عمومى خطبه صد و پنجاه و هفتم 35\r\nستايش خداوندى كليدى براى ذكر او و سببى براى افزايش فضل او و راهنمايى براى نعمتها و عظمتش 35\r\nآيندگان همان گونه از اين خاكدان بگذرند كه گذشتگان گذشته‌اند 37\r\nتقوى يعنى صيانت تكاملى ذات كه مختص اساسى شخصيت سالم است 44\r\nضرورت مديريت مبانى سه گانه اساسى نيازها ، به وسيلهء شخصيت سالم از ديدگاه اسلام 44\r\nديدگاه بعضى از روان شناسان معاصر در رده بندى نيازها 45\r\nتعريف شخصيت سالم 61\r\nنمونه يى از مختصات اساسى شخصيت 63\r\nتفاوت شخصيتها با نظر به معلومات و تجارب و ظرفيت در برابر حوادث و حساسيت در مقابل برخى انگيزه‌ها و كمال جويى 64\r\n","description":"","footnote":"","page_name":" 270 ","page_number":273},
  {"content":"\r\nشخصيت سالم در برابر شخصيت بيمار يعنى چه 65\r\nسالم بودن شخصيت يك امر كاملا نسبى است 66\r\n- براى سالم سازى شخصيت و نجات دادن آن از يك بيمارى مستمر كه از ديدگاه مذهب و اخلاق و فرهنگهاى انسان ساز پيشرو خود خواهى ناميده مىشود بايد براى بشر راه مبارزه با تورم خود طبيعى را كه همان صيانت تكامل ذات است تعليم نمود . 67\r\n- همان گونه كه خود خواهى منبع همهء بيماريهاى شخصيتى است و بيمارى شخصيتى منشأ همهء انحرافات و پليديها و حق كشىها و خون ريزيها است ، تعديل خود خواهى و مبدل كردن آن به صيانت تكاملى ذات منبع همهء انواع خيرات و سعادتهاى فرد و اجتماعى براى انسانها مىباشد 68\r\n- در آن هنگام كه خود خواهى تعديل يافت و خود طبيعى در مديريت وجود آدمى جاى خود را به صيانت تكاملى ذات خالى كرد چهره بسيار زيباى شخصيت سالم با يك روشنايى روشنگر مديريت درون آدمى را به دست مىگيرد و طعم قرار گرفتن انسان را در جاذبيت خداوندى بر او مىچشاند .\r\n- با به فعليت رسيدن اين شخصيت سالم هم رده بندى نيازها منطق واقعى خود را در مىيابد و هم هدفدار بودن حيات روشن مىگردد . 72\r\n- شخصيت سالم با توجه به قانون اساسى خود كه عبارت است از حفظ هويت طبيعى خود در مسير ادامه حيات معقول در جريان تأثير و تأثر در ارتباطات چهارگانه ( ارتباط با خويشتن ، يا خدا ، يا جهان هستى و يا همنوع خود ) 73\r\n- خويشتن شما براى ملاحظهء همهء حركات شما در كمين نشسته و شما ديده بانانى از اعضاء خود و حافظان راستين داريد 75\r\n- وحشت از يك منزلگه اسرار آميز زير خاك براى اشقياء 76\r\n","description":"","footnote":"","page_name":" 271 ","page_number":274},
  {"content":"\r\n- از زير انبوه خاكها بر مىخيزيد در حالى كه رستاخيز شما را در خود فرو برده است 77\r\nمتن خطبه صد و پنجاه و هشتم 79\r\nترجمهء خطبه صد و پنجاه و هشتم 80\r\n- پيامبر اسلام محمد بن عبد اللَّه ( ص ) در دوران فترت وارد جامعه بشرى گشت و همهء كتابهاى آسمانى و پيامبران الهى را تصديق فرمود 82\r\n- تجديد نظر در دين جهانى ابراهيمى براى هم آهنگى اهل كتاب و توجه آنان به يك وحدت عالى دينى 84\r\n- صفات حضرت ابراهيم ( ع ) از ديدگاه قرآن 84\r\n- صفات حضرت ابراهيم ( ع ) از ديدگاه تورات 91\r\n- صفات حضرت ابراهيم ( ع ) از ديدگاه انجيل 92\r\n- پاسخ به مطلبى كه يكى از شخصيتهاى بزرگ سوئيس در كنفرانس اظهار كرد : « مسيحيون از مسلمانان مىترسند » 94\r\n- اين قرآن با شما سخنى نخواهد گفت 96\r\n- اين قرآن علم آنچه را كه از آينده مىرسد و آنچه كه در گذشته روى داده است در بر دارد 98\r\n- دواى دردها و نظم لازم در زندگى اجتماعى در قرآن 98\r\n- زندگى بدون نظم مساوى زندگى بىقانون و اصل است كه مساوى بىهويتى زندگى است 100\r\n- مسئلهء يكم - علل و نتايج بىنظمى در زندگى 101\r\n- مسئلهء دوم - علل و نتايج نظم در زندگى 105\r\n- آيا مراعات نظم مطلق در زندگى با آزادى ناسازگار است 107\r\n","description":"","footnote":"","page_name":" 272 ","page_number":275},
  {"content":"\r\n- متن خطبه صد و پنجاه و نهم 112\r\nترجمه خطبه صد و پنجاه و نهم 112\r\nتفسير عمومى خطبه صد و پنجاه و نهم 113\r\n- علت آن همه عدالت و نيكوئيها كه امير المؤمنين ( ع ) در بارهء مردم تحت زمامدارى خود انجام داده است 113\r\nمن به جهت ناتوانىها كه در شما ديدم ، در بارهء شما چشم پوشيها كرده‌ام متن خطبه صد و شصتم 116\r\nترجمه خطبه صد و شصتم 120\r\nتفسير عمومى خطبه صد و شصتم 126\r\nفرمان خداوندى حكمت است 126\r\nرضاى او امان است و رحمت 127\r\n- قضا و حكم او بر مبناى علم است و بخشايش او بر مبناى حلم 128\r\n- انسان با توجه به عنايات خداوندى در ارتباطات چهارگانه همواره مىتواند در حال حمد و سپاس خداوندى بوده باشد . 128\r\n- ذات اقدس ربوبى و كنه و حقيقت و عظمت آن ذات اقدس از دسترس ادراكات بسيار بدور است 130\r\n- آنجا كه براى به وجود آمدن پديده زندگى در روى كرهء زمين نياز به وجود و جريان كهكشانها در اين كيهان بزرگ به همين نظمى كه هست دارد براى به جريان افتادن كيهان بزرگ چه واقعيت و واقعيياتى دست به كار شده‌اند 134\r\n- تفسير و تحليل حوادث بعد از وقوع ، موجب علم كامل بدان حوادث و علل آنها نمىگردد 137\r\n","description":"","footnote":"","page_name":" 273 ","page_number":276},
  {"content":"\r\n- مشاهده و توصيف واقعيات و حقايق و تصرف در آنها براى بهره بردارى از آنها در زندگى مادى و معنوى غير از شناخت علل حقيقى و چگونگى به وجود آمدن آنها از علل خود مىباشد 139\r\n- چگونه بايد اميدوار بود 140\r\nاگر خدا را آن چنان كه مىتوانيم دريافت مىكرديم اميدها ، ترسها ، آرزوها و محبتهاى ما در سطحى عالىتر از آن بود كه تاكنون ما را به خود مشغول داشته است 141\r\nارتباط با دنيا چگونه بايد باشد 143\r\n- آدمى با حل تعارض و تنظيم مختصات روح و ماده است كه سرنوشت خود را مىسازد 146\r\nاگر شخصيت انسانى سالم و با اصول ارزشها تقويت شود به خوبى از عهده تعديل اميال خود بر آمده و وسايل دنيا را در استخدام خود در مسير حيات معقول قرار دهد ، از اين راه تعارض ميان ماده و روح برداشته مىشود و حركت تكاملى آدمى شروع مىگردد 148\r\n- آن اندازه كه انسان كامل در وجود و زندگى و حركات و سكنات خود ارزشها را براى افراد بشر مىآموزد و آنان را تربيت مىنمايد از عهدهء قوانين و پند و اندرزها و ديگر وسايل توجيه كننده بر نمىآيد و بالعكس هيچ شخص و عاملى براى سقوط جامعه مانند وجود تبه كاران آزادنما مؤثر نيست . 151\r\n- خداوند سبحان به جهت اكرام پيامبر ( ص ) بود كه تمايل او را از دنيا گسيخته و به مقام شامخ ربوبى پيوسته بود . 154\r\nمتن خطبهء صد و شصت و يكم 156\r\nترجمهء خطبهء صد و شصت و يكم 158\r\nتفسير عمومى خطبه صد و شصت و يكم 160\r\n","description":"","footnote":"","page_name":" 274 ","page_number":277},
  {"content":"\r\nدر مكه به دنيا آمد و در مدينه صدايش گسترش يافت 161\r\nبوسيله قرآن ، شرايع مجهول را آشكار و بدعتها را ريشه كن و احكام جدا از يكديگر را تبيين فرمود 163\r\nچه اندوه طولانى و چه عذابى دردناكتر از آنكه آدمى از عنايات ربّانى دور و از ديدار او مهجور گردد 165\r\nتوكل به خدا و تلاش در رسيدن به هدفها دو ركن اساسى موفقيت در زندگى است 172\r\nبار ديگر تقوى و بارهاى ديگر نيز تقوى زيرا بار ديگر انسان و بارهاى ديگر نيز انسان اگر براى او حيات معقول مطرح است 173\r\nاگر روزى فرا رسد كه گردانندگان سياسى اجتماعات اهميت مديريت جانهاى آدميان را هم مانند مديريت زندگى طبيعى آنان به عهده بگيرند آن موقع مىفهميم كه عظمت انسانى چيست 180\r\n- متن خطبه صد و شصت و دوم 183\r\n- ترجمه خطبه صد و شصت و دوم 184\r\n- تفسير عمومى خطبه صد و شصت و دوم 186\r\n- مقصود از جملهء امير المؤمنين ( ع ) كه نفوس جمعيتى از شدت علاقه بدان مقام بخل ورزيدند و جمعيتى ديگر از آن اعراض نمودند ، چيست 187\r\nيك بررسى مختصر در بارهء معاوية بن ابى سفيان 192\r\nنابخردان راه ما بين خود و على بن ابي طالب ( ع ) را بجاى آنكه هموار كنند و گلها و رياحين بكارند چنان سنگلاخ و خارستان و پر از علفهاى زهرآگين ساختند كه نه خودشان از آن جلوه گاه عظمت خداوندى برخوردار شدند و نه مردم تشنه كمال 199\r\n","description":"","footnote":"","page_name":" 275 ","page_number":278},
  {"content":"\r\nآن نابخردان دو نوع سنگلاخ و خارستان پر از علفهاى زهرآگين ميان مردم و على ( ع ) به وجود آوردند كه مردم نتوانستند از آن بزرگ بزرگان استفاده كنند 200\r\nمتن خطبه صد و شصت و سوم 202\r\nترجمه خطبه صد و شصت و سوم 204\r\nتفسير عمومى خطبه صد و شصت و سوم 207\r\nخداوند براى خلقت اشياء هيچ نيازى به قرار دادن وسائط ندارد 207\r\nآيا جريان سلسله علل و معلومات ضرورت وسائط در خلقت را اثبات نمىكند 210\r\n- چون وجود خداوندى فراسوى حركت و زمان است لذا هيچ يك از مختصات زمان به او نسبت داده نمىشود 211\r\nعبادت تكوينى و عبادت تشريعتى 212\r\nهويت و خصوصيات اشياء را متعين فرمود ، لذا ممكن است روزى فرا رسد كه عدم تعين هاينزنبرگ مورد تجديد نظر جدّى قرار بگيرد 213\r\nاوست داناى مطلق به همهء اشياء آشكار و پنهان ، جزئى و كلى 215\r\nذات اقدس خداوندى فوق هر گونه حد و اندازه است 216\r\nدر عالم امكان آنچه كه ساخته شده است نيكوترين مصنوع با توجه به كائنات اين عالم است 218\r\nهيچ موجودى توانايى مقاومت در مقابل او را ندارد 219\r\nغناى ذاتى و مطلق آن صمد يكتا چه نيازى به اطاعت ما دارد 220\r\nاى كاش بشر به مقدار يك صدم اهميت و فعاليت مغزى و عضلانى كه در باره موجودات « جز من خويشتن » انجام مىدهد در باره شناخت و سازندگى من خويشتن هم انجام مىداد 221\r\nمتن خطبه صد و شصت و چهارم 223\r\n","description":"","footnote":"","page_name":" 276 ","page_number":279},
  {"content":"\r\nترجمه خطبه صد و شصت و چهارم 225\r\nتفسير عمومى خطبه صد و شصت و چهارم 228\r\nمتن خطبه صد و شصت و پنجم 234\r\nترجمه خطبه صد و شصت و پنجم 238\r\nتفسير عمومى خطبه صد و شصت و پنجم 243\r\nنظم حاكم در عالم موجودات و شگفت انگيزى و شكوه ملكوتى در آن 243\r\nاين هم يكى از شگفتيهاى وضع روحى امير المؤمنين ( ع ) كه با آن همه غوطه خوردن در الهيات و دين و اخلاق و حقوق و سياست و عرفان و جهاد در راه خدا با آن دقت شگفت انگيز در بارهء پرندگانى مانند خفاش و طاوس سخن مىگويد 247\r\nدر منطق امير المؤمنين ( ع ) براى ارتباط با واقعيات عينى مشاهده و تجربه اساسىترين وسيله معرفت است 248\r\nآيا شدت احساس زيبايى طاوس در خويشتن است كه با ناله از دل بر آمده به جهت مشاهده زشتى پاهايش تعديل مىگردد 250\r\nاين كه فضل حقيقى اشياء از حدود درك و دريافت ما بالاتر است مورد اعتراف همه متفكران آگاه است 252\r\nتناسب خلقت اجزاء جانداران با يكديگر قسمتى از نظم عالم هستى است 254\r\nدر توصيف بهشت 255\r\nمتن خطبه صد و شصت و ششم 259\r\nترجمه خطبه صد و شصت و ششم 260\r\nتفسير عمومى خطبه صد و شصت و ششم 262\r\nسرگذشت تاريخ بنى اميه را از هدف گيريهاى آنان در زندگى بايد خواند 264\r\n","description":"","footnote":"","page_name":" 277 ","page_number":280},
  {"content":"\r\nاگر از يارى حق عقب نشينى كنيد و از توحيد و از بين بردن باطل خوددارى كنيد قدرت پرستان خودكامه در بارهء شما طمع خواهند كرد و بر شما چيره خواهند گشت 265\r\nفرصتها را از دست ندهيد زيرا بار ديگر بر نمىگردد و نتايج سوء آن گريبان آيندگان را هم خواهد گرفت 266\r\n","description":"","footnote":"","page_name":" 278 ","page_number":281},
  {"content":"\r\n\r\nفهرست آيات\r\nالبقرة 2\r\nانفقوا فى سبيل اللَّه و لا تلقوا بايديكم الى التهلكه ، آيهء 195 26\r\n- فمن اعتدى عليكم فاعتدوا عليه به مثل ما اعتدى عليكم ، آيهء 194 27\r\n- و انزلنا اليك الكتاب بالحق مصدقا لما بين يديد من الكتاب ، آيهء 41 - 91 - 97 - 89 - 101 82\r\n- آمن الرسول بما انزل اليه من ربه و المؤمنون كل امن باللَّه و ملائكته و كتبه و رسله لا نفرق بين احد من رسله و قالوا سمعنا و اطعنا غفرانك ربنا و اليك المصير ، آيهء 285 83\r\n- قالوا امنا بالله و ما انزل الينا و ما انزل الى ابراهيم ، آيه 136 83\r\nو من يرغب عن ملة ابراهيم الا من سفه نفسه ، آيه 130 83\r\nآل عمران 3\r\nو لتكن منكم امة يدعون الى الخير و يأمرون بالمعروف و ينهون عن المنكر و اولئك هم المفلحون ، آيهء 104 20\r\n- يؤمنون باللَّه و اليوم الاخره و يأمرون بالمعروف و ينهون عن المنكر ، و يسارعون\r\n","description":"","footnote":"","page_name":" 279 ","page_number":282},
  {"content":"\r\nفى الخيرات اولئك من الصالحين ، آيهء 114 20\r\n- و انزلنا اليك الكتاب بالحق مصدقا لما بين يديه من الكتاب ، آيهء 3 - 5 و 80 72\r\n- ان اولى الناس بابراهيم للذين ابتعوه و هذا النبىّ ، آيهء 68 83\r\n- قل امنا باللَّه و ما انزل علينا و انزل على ابراهيم ، آيهء 84 83\r\n- يقولون هل لنا من الامر من شيء ، آيه 154 26\r\n- و شاورهم فى الامر ، آيهء 159 27\r\nالنساء 4\r\nو اذا جاءهم امر من الامن أو الخوف اذا عوابه ، آيهء 83 27\r\nالمائده\r\n- و انزلنا اليك الكتاب بالحق مصدقا بين يديه من الكتاب ، آيهء 48 و 92 82\r\n- يا قوم ادخلوا الارض المقدسة التي كتب اللَّه لكم و لا ترتدوا على ادباركم فتنقلبوا خاسرين ، آيهء 21 266\r\n- قالوا يا موسى ان فيها قوما جبارين و انا لن ندخلها حتى يخرجوا منها فان يخرجوا منها فانا داخلون ، آيهء 22 267 - 266\r\n- قال رجلان من الذين يخافون انعم اللَّه عليهما ادخلوا عليهم الباب فإذا دخلتم فانكم غالبون و على اللَّه فتوكلوا ان كنتم مؤمنين ، آيهء 23 267\r\n- قالوا يا موسى انا لن ندخلها ما داموا فيها فاذهب انت و ربك فقاتلا انا ههنا قاعدون ، آيهء 24 267\r\n- قال رب انى لا املك الا نفسى و اخى فاقرق بيننا و بين القوم الفاسقين ، آيهء 25 267\r\n","description":"","footnote":"","page_name":" 280 ","page_number":283},
  {"content":"\r\n- قال انها محرمة عليهم اربعين سنة يتيهون فى الارض فلا تاس على القوم الفاسقين ، آيه 26 267\r\nلا يفلح الظالمون ، آية 21 27\r\nالانفال 8\r\n- و ما كان اللَّه ليعذبهم و انت فيهم ، آيهء 33 23\r\nهود 11\r\n- و الذين يكنزون الذهب و الفضه و لا ينفقونها فى سبيل اللَّه فبشرهم به عذاب اليم ، آيهء 34 25\r\nو ما امر فرعون برشيد ، آيهء 97 26\r\nالانبياء 21\r\nا و لم ير الذين كفروا ان السموات و الارض رتقا ففتقناهما ، آيهء 30 135\r\nالقصص 28\r\nلا إله الا هو كل شيء هالك الا وجهه ، آيهء 88 1\r\nشورى 42\r\nو امرت ان اعدل بينكم ، آيهء 15 126\r\n","description":"","footnote":"","page_name":" 281 ","page_number":284},
  {"content":"\r\nالذاريات 51\r\nو السماء بنيناها بايد و انا لموسعون ، آيهء 47 135\r\nالمدثر 74\r\nكل نفس بما كسبت رهينة ، آيه 38 27\r\nالفجر 89\r\nيا ايتها النفس المطمئنة ارجعى الى ربك راضية مرضية فادخلى فى عبادى و ادخلى جنتى آيهء 29 18\r\nالتكاثر 102\r\nالهيكم التكاثر حتى زرتم المقابر ، آيه 1 و 2 25\r\nالهمزه 104\r\nويل لكل همزة لمزة الذى جمع مالا و عدده يسحب ان ماله اخلده كلَّا لينبذن فى الحطمة و ما ادراك ما الحطمة نار الله الموقدة التي تطلع على الافئدة ، آيهء 1 تا 7 25\r\n","description":"","footnote":"","page_name":" 282 ","page_number":285},
  {"content":"\r\n\r\nفهرست روايات\r\nقال موسى عليه السلام : يا رب كيف اصل اليك\r\nقال اللَّه : قصدك لى وصلك الىّ\r\nانى تارك فيكم الثقلين : كتاب اللَّه و عترتى\r\n","description":"","footnote":"","page_name":" 283 ","page_number":286},
  {"content":"\r\n\r\nفهرست نامها\r\nآ\r\nآ . اى . اپارين 119\r\nآتيلا 40\r\nآرام احمد 117\r\nآلبر ماله 75\r\nا\r\nابن أبي الحديد 170\r\nابن ابى شيبه 177\r\nابن قتيبه دينورى 180\r\nابو العلاء معرى 7\r\nابو سفيان 167\r\nابو هريره دوسى 192\r\nابو موسى 113\r\nاحمد بن ابى يعقوب 178\r\nاسدى 173\r\nاقصى رضا 122\r\nابو الحسن التهامى 57\r\nانس بن مالك 192 - 212\r\nانيس معلوف 75\r\nايزاك جول 75\r\nب\r\nبوندى 122\r\nبيسمارك 176\r\nح\r\nحارث بن ابى الحكم 212\r\nحافط 13\r\nحكم بن العاص 212\r\nد\r\nداستايوسكى 38\r\nداود عليه السلام 129\r\nدكارت رنه 99\r\nديدرو 141 - 143 - 144\r\nر\r\nرازين 40\r\nرحمت الَّلهى 48\r\nز\r\nزيد بن ارقم 212\r\nزكى صفوت احمد دكتر 78\r\nس\r\nسبزوارى حاج ملا هادى 114\r\nسعيد بن جمهان 177\r\nسقراط 160\r\nش\r\nشبسترى شيخ محمود 233\r\n","description":"","footnote":"","page_name":" 284 ","page_number":287},
  {"content":"\r\nص\r\nصحبت لارى 191\r\nصدر المتألهين\r\nض\r\nضحاك بن قيس 76\r\nضرار بن ضمرة صدايى 82\r\nع\r\nعايشه 96\r\nعبد الله بن مسعود 213\r\nعثمان بن عفان 212 - 214 - 175\r\nعقيل بن ابى طالب 16\r\nعمار بن ياسر 176\r\nعمر بن ابراهيم خيامى 27\r\nعمر بن خطاب 185\r\nعيسى عليه السلام 129\r\nف\r\nفروغى ابو الحسن 151\r\nفيض كاشانى ملا محمد حسن 111\r\nفائد حمّاد 75\r\nك\r\nكريز بن ربيعه 211\r\nكسرى 175\r\nكميل بن زياد 175\r\nگ\r\nگاموف ژرژ 122\r\nگولد 122\r\nم\r\nماكس پلانك 117\r\nمحمد بن ابى بكر 177\r\nمروان بن حكم 212\r\nمسعودى 178\r\nمعاوية بن ابى سفيان 93\r\nمولوى 121 - 120 - 124 - 132 - 162 - 193 - 201 - 228 - 114 - 54 - 35\r\nميرفندرسكى 201\r\nن\r\nناصرى طاهرى عبد الله 75\r\nو\r\nوحيد بهبهانى 16\r\nه\r\nهراكليوس 178\r\nهرقل 178\r\nهلمهولتز 117\r\nهويل 122\r\nهيوم 2\r\nى\r\nياقوت حموى 212\r\nيحيى بن محمد العلوى 170\r\n","description":"","footnote":"","page_name":" 285 ","page_number":288},
  {"content":"\r\n\r\nفهرست مآخذ\r\nا\r\nالامامه و السياسته ابو محمد عبد اللَّه بن مسلم بن قتيبه دينورى 180\r\nالاعلام زركلى 165\r\nب\r\nالبدايه ، نقل از مقتل الحسين عبد الرزاق مقرم 166\r\nبحار الانوار مجلسى 174\r\nت\r\nتاريخ الخلفاء سيوطى 165 - 167\r\nتاريخ صفين نصر بن مزاحم منقرى 168\r\nتاريخ يعقوبى ابن الواضح يعقوبى 169\r\nتحف العقول حسن بن على بن شعبه 229\r\nتفسير صافى ملا محسن فيض كاشانى 9\r\nج\r\nجمهرة رسائل العرب دكتر احمد زكى صفوت 168\r\nح\r\nحيات : طبيعت و منشأ تكامل آن . آ . اى . اوپارين ترجمهء هاشم بنى طرفى 119 و 125 و 373 و 479\r\n","description":"","footnote":"","page_name":" 286 ","page_number":289},
  {"content":"\r\nد\r\nدعاى كميل امير المؤمنين على ( ع ) 150 و 198\r\nديوان شعر نظامى گنجوى 100\r\nز\r\nزهر الربيع سيد نعمت إله جواهرى 58\r\nزبدة الخلايق عريز إله نسفى 160\r\nس\r\nسير حكمت در اروپا محمد على فروعى 149\r\nش\r\nشرح نهج البلاغه ابن أبي الحديد 213 - 168\r\nع و غ\r\nعلم به كجا مىرود ماكس پلانك 117\r\nغرر الكلم و درر الحكم آمدى 229\r\nم\r\nماده ، زمين و آسمان ژرژ گاموف ترجمه رضا اقصى 120\r\nمقتل الحسين عبد الرزاق مقرم 176\r\nمقدمه تاريخ ابن خلدون 176\r\nمروج الذهب مسعودى 178\r\nمعجم البلدان ياقوت حموى 212\r\nى\r\nيادداشتهاى زير زمينى داستايوسكى 39\r\n","description":"","footnote":"","page_name":" 287 ","page_number":290},
  {"content":"\r\n\r\nفهرست اماكن\r\nت\r\nتهامه 57\r\nج\r\nجزاير 58\r\nس\r\nسبزوار 114\r\nسوئيس 73\r\nش\r\nشيراز 115\r\nك\r\nكاشان 1\r\n\r\n","description":"","footnote":"","page_name":" 288 ","page_number":291}
  ]