[
  {"content":"\r\n\r\nجبهه و جهاد اكبر\r\n\" 2 \"\r\nاخلاق فرماندهى و فرمانبرى\r\nاستاد مظاهرى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nاسم كتاب : اخلاق فرماندهى - جبهه و جهاد اكبر جل ( 2 ) درسهائى از استاد مظاهرى\r\nتنظيم و ويرايش : مركز بررسى وتحقيقات\r\nناشر : انتشارات شفق\r\nچاپ : اعتماد\r\nتاريخ انتشار : زمستان 1364\r\nتيراژ : 5000\r\nحق چاپ محفوظ است\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\nتوضيح :\r\nبسمه تعالى\r\nمدتى قبل با كسب اجازه از حضرت استاد مظاهرى ، بر آن شديم تا سلسله درسهاى تفسير معظم له را ، براى استفاده بيشتر علاقمندان در قالب يك كتاب ارائه كنيم . اما بيش آمد هاى گوناگون اين كار را به تعويق انداخت ، بطورى كه براى ما باور كردنى نبود بتوانيم موافقت ايشان را براى چاپ آثار ارزشمند ديگرشان ، به دست آوريم . ولى خوشبختانه اين باز هم مثل هميشه ، مورد لطف استاد بزرگوار واقع شديم و معظم له \" كريمانه \" با تقاضاى \" انتشارات شفق \" مبنى بر چاپ و نشر اين كتاب موافقت فرمودند .\r\nمركز بررسى وتحقيقات سپاه نيز ابراز محبت نموده متن آن را در اختيار اين موسسه قرار داد ، لذا با تقدير فراوان از مسؤلين آن مركز وبرادران عزيزى كه در تنظيم وتدوين مطالب زحمت كشيد اند ، اين كتاب را با همان پيش گفتار \" مركز بررسى و تحقيقات سپاه \" به چاپ مى رسانيم .\r\nدر پايان ضمن سپاس به درگاه خداوند متعال ، كه توفيق چاپ اين اثر ارزنده را به ما عنايت فرمود ، بار ديگر از الطاف بى دريغ حضرت استاد مظاهرى ، تشكر نموده ، توفيق بيشتر از پيش ايشان را از پروردگار بزرگ خواستاريم .\r\nو آخر دعوينا ان الحمدلله رب العالمين\r\n\" انتشارات شفق \"\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nپيشگفتار\r\nبسمه تعالى\r\nاين مجموعه ، جلد دوم از كتاب « جبهه و جهاد اكبر » است كه به همت استاد بزرگوار ، حجت الاسلام و المسليمن « مظاهرى » تقديم مىشود . اين جلد نيز ، حاصل سخنان استاد در جمع برادران پاسدار ، در ستاد ناحيه ى « قم » مى باشد كه توسط « گروه بسيج » مركز بررسى و تحقيقات عقيدتى سياسى از نوار پياده و بوسيله ى يكى از اعضاء « شوراى نويسندگان » اين مركز ويراستارى شده است . اميدواريم اين خدمت ناچيز موجب رضاى خداى تعالى قرار گيرد ، و خوانندگان عزيز را فايده رساند .\r\nقبلًا ، از استاد بزرگوار كه هماره بر ما منت نهاده و وقت خويش را ، هم در تدريس و هم در بازنويسى متن درسها ، در اختيار گذارده اند ، تشكر مى كنيم ، و براى ايشان آرزوى موفقيت داريم . همچنين ، از برادرانى كه زحمت پياده كردن نوارها را بر عهده داشتند ، سپاسگزاريم ، و توفيق بيش از پيش آنان را از پروردگار خواستاريم .\r\nضمناً لازم به يادآورى است كه :\r\n1 در بازنويسى متن سخنان استاد ، پس از كسب اجازه از ايشان ، برخى از عبارات و گاهى تمام متن دروس بدليل تكرار يا خارج از موضوع بودن حذف شده ، و برخى از جملات براى تناسب بيشتر با مقام « نگارش »\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nاز حالت نخستين خود ، كه در مقام « سخنرانى » و « تدريس » ايراد شده ، تغيير يافته است . البته ، پس از انجام تغييرات مزبور متن بازنويسى شده ، به همان صورتى كه اكنون در دست خوانندگان قرار دارد ، به نظر و تأييد استاد رسيده است .\r\n2 استاد مظاهرى تمام متن نامه ى امام صادق ( ع ) را مورد بررسى قرار نداده اند . از اين رو ، برخى از فرازهاى آن كه به علت خروج موضوعى شرح نشده است در متن مجموعه گنجانده نشد .\r\nدر پايان ، ضمن بزرگداشت ياد شهداى پرارج سپاه ، بويژه فرماندهان سترگ ، كه با خونشان اسلام و انقلاب را يارى و سرافراز كردند ، و با آرزوى موفقيّت مردان پرافتخار صحنه هاى نبرد عزت و شرف كه مردانه حريم اسلام را پاس مى دارند ، و فرماندهان عزيزى كه ذخائر الهى در روى زمين و مايه سربلندى اسلام و بازوى پرتوان امام خمينى ، ولى فقيه و نايب امام زمان ( ع ) و نور چشم مسلمانند ، سخن را كوتاه مى كنيم ، و همچون هميشه ، از خوانندگان عزيز و ارباب قلم تقاضا داريم كه با ارسال نظريات خويش ما را در انجام بهتر اين خدمت يارى كنند .\r\nمركز بررسى و تحقيقات واحد آموزش عقيدتى سياسى سپاه پاسداران\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمتن كامل نامه نجاشى\r\nبسم الله الرحمن الرحيم\r\nأطال الله بقاء سيدى ، و جعلنى من كل سوء فداء ، ولا أرانى فيه مكروهاً ، فأنه ولى ذلك و القادر عليه .\r\nاعلَم سيدى و مولاى أنى بليت بولاية الأهواز ، فَإن رأى سيدى و مولاى أن يحدلى حداً ، وَ يمثل لى مثالًا استدل به على ما يقربنى الى الله عَزوجل و الى رسوله ، و يلخص لى فى كتابه ما يَرى لى العَمل بِه ، وَ فيما ابذله وَ أين أضع زَكاتى ، و فيمن أصرفها ، و به من آنس ، و الى\r\nمن استريح و به من أثق وَ آمن وَ ألجأ اليه فى سرى فعسى أن يخلصنى الله تعالى بهدايتك و ولايتك ، فإنك حجة الله على خلقه ، وَ امينه فى بلاده ، لازالت نِعمته عَليك .\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم الله الرحمن الرحيم\r\n\r\nمقدمه\r\nجهان سراى فناست و جاى بلاء ، انسان در آزمايش هميشگى است تا گوهر جانش صيقل يابد و مس وجودش به كيمياى لطف دوست ، زر شود . اين آزمودنها در دمادم عمر انسانى به شيوه هاى مختلف جلوه مىكند ؛ گاه به ترس و گرسنگى است و گاه ديگر به نعمت و فزونى .\r\nتنها روندگان مستقيم اند كه از بلا نپرهيزند و گرفتگان ارادتند كه به جور نگريزند . « 1 » چه آنان به سيرت اهل صفا به دل صبر داده اند ، و چاره ى عشق را شرط محبّت و وفا مى دانند كه « 2 » :\r\n\r\n\r\n","description":"","footnote":"\r\n( 1 ) -\r\n روندگان مقيم از بلا نپرهيزند * گرفتگان ارادت به جور نگريزند \r\n( 2 ) -\r\n صبر كن اى دل كه صبر سيرت اهل صفاست * چاره ى عشق احتمال شرط محبت وفاست \r\n","page_name":" 15 ","page_number":15},
  {"content":"\r\n\r\n « مالك رد و قبول هر چه كند پادشاست » * گر بزند حاكم است ور بنوازد رواست \r\nاما ، از جمله ى آزمونها « حكومت » است كه هزار فتنه برمى انگيزد ؛ و چون فريبا است كه بسى بزرگان فريفته و نيكان به كام خود فرو برده است .\r\nدر اين كتاب به بررسى نامه ى « نجاشى » ، كه از ارادتمندان و دوستداران اهل بيت - سلام الله عليهم - بود ، مى پردازيم .\r\n« نجاشى » وقتى به ولايت اهواز برگزيده شد ، به امام صادق ( عليه السلام ) نامه اى فرستاد و از آن وجود مبارك دستورالعملى خواست تا براساس آن امر حكومت را به انجام رساند ، در حالى كه دين را به دنيا نفروخته و امر خدا را امتثال كرده باشد .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\nسيماى كارگزارى و فرماندهى\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nحكومت آزمايش الهى است\r\n« نجاشى » چون به استاندارى اهواز منصوب شد ، از امام صادق ( ع ) دستورالعمل و رهنمودى خواست تا بر پايه ى آن حكومت اهواز را اداره كند . وى پس از نام خدا و درود بر پيامبر ( ص ) و پيشوايان دين ( ع ) چنين نوشت :\r\n« بسم الله الرحمن الرحيم أطال الله بقاء سيّدى و جعلنى من كل سوءٍ فداء و لا أرانى فيه مكروهاً فإنَّه ولىّ ذلك و القادر عليه . إعلم سيّدى و مولاى إنّى بليت بولاية الاهواز . . . الخ » « 1 »\r\nخداوند عمر سرورم را طولانى فرمايد و در پيش آمدهاى ناگوار مرا قربانش كند و هيچ ناپسندى كه وجودش را بيازارد به من نشان ندهد . همانا او اختياردار اين و تواناست بر آن . مولى و سرور من بدانيد كه با ( پذيرش\r\n\r\n\r\n","description":"","footnote":"\r\n( 1 ) - سفينة البحار ، ج 2 ص 571 ، تاليف حاج شيخ عباس قمى رحمة الله عليه ، و كتاب مكاسب باب « تعدى ظالم » تأليف شيخ انصارى رضوان الله تعالى عليه .\r\n","page_name":" 19 ","page_number":19},
  {"content":"\r\n\r\nمنصب ) ولايت اهواز در آزمون ( سختى ) قرار گرفته ام . اگر پيشوا و امام من شايسته بداند حدود وظايف مرا روشن سازد و برنامه اى كه مرا به خدا و پيامبر ( ص ) نزديك سازد تنظيم فرمايد شايد از خطر انحراف مصون بمانم . ( به من بفرمايد ) كه چه اموالى را ببخشم ؟ زكات را به چه كسانى بدهم و در چه مواردى به مصرف برسانم ؟ با چه كسانى انس و الفت بگيرم و دوست باشم ؟ به چه كسى اعتماد كنم و از چه دسته اى ايمن باشم ؟ و رازهايم را براى چه كسى بازگويم ؟ اميدوارم با رهبرى و راهنمائيهاى ارزشمند شما خداوند تعالى مرا برهاند . همانا شما حجت خداوند بر مردم و امين او در ميان مردم هستيد . نعمتهاى الهى بر شما پايدار باد .\r\nدر اين نامه چند نكته بسيار مهم جلب توجه مىكند :\r\n1 « نجاشى » به حضرت عرض مىكند كه من با پذيرش استاندارى اهواز در آزمون سختى قرار گرفته ام ، نه اينكه حكومت اهواز نصيب من شده است . حكومت را يك آزمايش الهى مىداند و خود را در معرض آزمون مى يابد . زيرا ، انسان هماره در معرض امتحان است . چنان كه قرآن مى فرمايد :\r\n  « أحسب النّاس ان يتركوا ان يقولوا آمنّا و هم لا يفتنون . و لقد فتنّا الّذين من قبلهم فليعلمنّ الله الذين صدقوا و ليعلمنّ الكاذبين   « 1 » »\r\nآيا مردم مى پندارند كه تنها به گفتن « ايمان آورديم » رها مى شوند و در معرض آزمايش قرار نمى گيرند ؟ ! همانا ما آنان را كه پيش از اينها بودند ( امتهاى گذشته ) آزمايش كرديم تا اينكه خداوند دروغگويان را از راستگويان كاملًا معلوم كند ( و از هم جدا سازد ) .\r\nامتحان الهى براى اين نيست كه خداوند تعالى به عمل بندگان\r\n\r\n\r\n","description":"","footnote":"\r\n( 1 ) - سوره ى عنكبوت آيه هاى 1 و 2\r\n","page_name":" 20 ","page_number":20},
  {"content":"\r\n\r\nعلم يابد . زيرا او عالم مطلق است و احاطه ى كامل بر تمام مخلوقات دارد . بلكه براى تبيين « راستى » و « دروغ » بندگان است و تحقّق عقاب و ثواب .\r\nانسان دو سير دارد\r\n« ولنبلونَّكم بشىءٍ من الخوف و الجوع و نقص من الاموال و الأنفس و الثّمرات وبشّر الصابرين « 1 » . . . . » البته ، شما را به مقدارى ترس و گرسنگى و كمبود در دارائيها و نفوس و نقص در زراعت بيازمائيم و صابران را مژده ده .\r\nاين شيوه ى ديگرى از آزمون الهى است كه انسان چونان سنگ معدن بايد در دل آتش سوزان بگدازد ، از گوهرش ناخالصى ها زدوده شود و طلاى ناب گردد .\r\nانسان در يك سير مادى ، از خاك به نطفه و از آن به علقه و سپس به مضغه دگرگون مىشود . « 2 » آنگاه مضغه به استخوان تغيير شكل مىدهد و گوشت بر او مى رويد . سپس در او از روح الهى مى دمد « 3 » و از دنياى تنگ و تاريك پاى بجهان فراخ مى نهد .\r\nدوران كودكى را پشت سر مى گذارد و به نوجوانى مى رسد ، از آن هم به جوانى و سپس ، پير مىشود ؛ و آنگاه است كه حياة را بدرود خواهد گفت و دائم از « نشئه اى » به « نشئه ى » ديگر منتقل مىشود .\r\n\r\n\r\n","description":"","footnote":"\r\n( 1 ) - سوره ى بقره ، آيه 155\r\n( 2 ) - سوره ى حج ، آيه 5\r\n( 3 ) - سوره ى مؤمنون ، آيه 14\r\n","page_name":" 21 ","page_number":21},
  {"content":"\r\n\r\nدر سيرى ديگر ، حركت معنوى مىكند ، روح بلندپرواز خود را به آسمانها عروج مىدهد و ازعالم ماده رخت بر مى بندد . اين سير هنگامه رحيل است ، گاه عشق است و سوداى وصال در سر .\r\n « جمله ى ديگر بميرم از بشر * تا برآرم از ملائك بال و پر \r\n وز ملك هم بايدم جستن زجو * كل شىءٍ هالك الَّا وجهه \r\n بار ديگر از مَلك پران شوم * آنچه اندر وهم نايد ، آن شوم « 1 » » \r\n « يا ايها الإِنسان انَّك كادح الى ربّك كدحاً فملاقيه  « 2 » »\r\n( هان ) اى انسان همانا با رنج و مشقّت در راه حق كوشا هستى و سرانجام به سوى پروردگار خود مى روى .\r\nاين سير الهى آميخته به زحمت و محنت فراوان است ؛ و صبر جميل لازم دارد تا بتوان صفات رذيله را از لوح دل زدود و به اخلاق الهى متخلق شد . چنان كه استاد عظيم الشأن ما رهبر انقلاب مى فرمايند :\r\n« بيست سال خون جگر بايد خورد تا يك صفت رذيله زائل و يك صفت پسنديده جايگزين آن شود » .\r\n\r\nجبهه وسيله ى سير معنوى\r\nدر سير الى الله ، « كدح » و « تعب » را بايد با دل و جان خريد ، و از عمق ناملايمات ره به سوى او بايد سپرد كه :\r\n ناز پرورد تنعمّ نبرد راه بدوست * عاشقى شيوه ى رندان بلاكش باشد « 3 » \r\n\r\n\r\n","description":"","footnote":"\r\n( 1 ) - مثنوى\r\n( 2 ) - سوره ى انشقاق ، آيه 6\r\n( 3 ) - ديوان حافظ\r\n","page_name":" 22 ","page_number":22},
  {"content":"\r\n\r\nهرگز ! نمى شود كه با ناز و نعمت و رفاه و آسايش و بى درد و رنج و حرمان به مقصود و كعبه آمال رسيد ، كه راه خدا از اين ميان مى گذرد .\r\nامروز « جبهه » جايگاه بسيار والائى است براى اين حركت و آزمايش الهى ؛ براى خودسازى و از قيد هوى و هوسها رستن .\r\n« جبهه » نبرد كفر و ايمان و مكتب عشق و ايثار است . خداوند تعالى به وسيله « جبهه » مؤمنان را مى آزمايد و حركت معنوى مىدهد .\r\n« تا سيه روى شود هر كه در او غش باشد »\r\nاكنون بر همه شما سپاهيان عزيز و فرماندهان است تا از اين امتحان الهى ، كه سراسر لطف است ، سرافراز بيرون آئيد و نعمتهاى الهى را سپاسگزار باشيد .\r\nقرآن شريف در مورد اين امتحانات چنين مى فرمايد :\r\n« فَامّا اْلِانْسان إِذا ما البْتَليهُ رَبُّهُ فَاكْرَمَهُ وَ نَعَّمَهُ ، فَيَقُولُ رَبّي اكْرَمَنِ ، وَ امَّا اذا ما ابْتَليهُ فَقَدَرَ عَلَيْهِ رِزْقَه فَيَقُولُ رَبّي اهانَنِ كَلَّا » « 1 » اما انسان ، چون خداوند او را مبتلا سازد ، و به كرم خود او را نعمتى براى آزمايش و امتحان بخشد ، در آن حال ( مغرور ناز و نعمت شود و ) گويد : خداوند مرا عزيز و گرامى داشت و چون او را براى آزمون به تنگ روزى دچار كرد ( دلتنگ و غمگين شود و ) گويد : خداوند مرا خوار و ذيل كرد . ( هرگز ) چنين نيست . ( بلكه ، نعمت و ابتلاء به مصيبت ، براى امتحان بندگان است ) .\r\nاز اين رو ، شما عزيزان ، بايد هوشيار باشيد ، و به خوبى موفق به اداره ى جبهه و جهاد شويد ، بر بال اين نعمت الهى به سير معنوى\r\n\r\n\r\n","description":"","footnote":"\r\n( 1 ) - سوره ى فجر ، آيه هاى 15 و 16\r\n","page_name":" 23 ","page_number":23},
  {"content":"\r\n\r\nپردازيد و قدم در راه فلاح و رستگارى سپاريد . به ويژه اگر فرمانده هستيد ، اين امتحان دو چندان است و مسئوليت پرخطر .\r\nمسئوليت داشتن نعمت است . اما اگر وسيله غرور ، خودسرى و سوء استفاده شود ، باعث تباهى و خسران دنيا و آخرت است ، چنان كه اگر اين نعمت الهى در مسير رضاى خدا به كار نرود ، آنچيزى است كه شيطان مى خواهد . پس ، مبادا از نعمت انقلاب ، جبهه ، پاسدارى و فرماندهى غافل شويد كه همه وسيله ابتلاء و امتحان پروردگار متعال است .\r\n\r\nلطف الهى\r\nانسان در سراسر حياتش وابسته و مرهون لطف و تفضّل پروردگار است و امتحان و بلاء هم گونه اى از الطاف الهى است الطاف خداوند تبارك و تعالى دو قسم است :\r\n1 الطاف جلّيه كه براى عموم روشن است ، مانند : علم ، مال ، عزّت ، مقام و . .\r\n2 الطاف خفيّه كه معمولًا بر اغلب مردم پوشيده است نظير ، فقر ، مصايب ، حوادث طبيعى ، جنگ و . . .\r\nدر سير الى الله ، همانطور كه قبلًا اشاره شد ، گوهر وجود انسان در شدت و تلاش و سختى جلا مى يابد ، ظرف وجوديش جهت دريافت فيض و لطف الهى توسعه مى يابد ، و قابليت وى براى بار امانت فزون مىشود . از اين رو ، الطاف خفيّه الهى در اين سير معنوى بهترين ياور انسان است و وسيله راهيابى به حرم دوست .\r\nآرى ! « عاشقى شيوه ى رندان بلاكش باشد » .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nسعه ى وجودى مردان خدا براى پذيرش اين الطاف به وسعت دشت بى كران است . به چشم دل عظمت آن را نظاره مى كنند و همواره بال اين لطف بر وجود آنها سايه افكنده است . تو گوئى اين « بلا » براى آن « عاشقان » بال پرواز است .\r\n\r\nامام امت و الطاف خفيّه خداوند\r\nامام امت به خوبى از اين الطاف خفيّه الهى بهره مند شده است . اين مرد بزرگوار بر محمل الطاف خفيّه الهى بر اوج قلّه انسانيت پر كشيده است تا آنجا كه در شهادت فرزند فرازنه ى خود ، مرحوم حاج آقا مصطفى ، با تمام وجود فرمود :\r\n« انّا لله و انّا إِليه راجعون ؛ اين يكى از الطاف خفيّه خداوند تعالى است » . پيامبران الهى ( صلوات الله عليهم اجمعين ) همگى در ميان فقر و سختيها بزرگ شدند ، بخصوص خاتم انبياء ( ص ) . قرآن در مورد آن حضرت مى فرمايد :\r\n« الم يجدك يتيماً فأوى ، و وجدك ضالًا فهدى ، و وجدك عائلًا فأغنى ؟ ! » « 1 » آيا خداوند تو را يتيمى نيافت كه در پناه خود جاى داد ؟ ! و تو را گم كرده ، و حيران يافت ، سپس راهنمائيت كرد و تو را فقير و عائله مند يافت ، پس توانگرت فرمود .\r\n\r\n\r\n","description":"","footnote":"\r\n( 1 ) - سوره ى ضحى ، آيه هاى 5 تا 7\r\n","page_name":" 25 ","page_number":25},
  {"content":"\r\n\r\n\r\nمسئوليت وسيله ى خودسازى\r\nمسئوليت ، كه بلا و آزمايش الهى است ، همچون تمام امتحانات پروردگار وسيله خودسازى و تقرب به حرم كبريائى است . زيرا ، در پرتو حكومت اسلامى ، خدمت به اسلام و مسلمين و اقامه ى احكام الهى موجب رشد و تعالى مىشود .\r\nشخصى خدمت امام صادق عليه السلام رسيد و حال خود را به حضرت عرض كرد كه فقر را بيشتر از غنى و مرض را بهتر از سلامتى و بلا را بيش از نعمت بر خود هموار مى بينم ، اين حال را چگونه مى بينيد ؟\r\nحضرت در پاسخ وى فرمود : « ما اهل بيت چنين نيستيم . »\r\nفرمايش حضرت تعجب سائل را برانگيخت و عرض كرد : « پس چگونه ايد اى ولّى خدا ؟ ! »\r\nحضرت فرمود : « هر آنچه را خداوند تعالى براى ما بپسندند همان را خواهانيم . »\r\nبنابراين ، از كارگزارى ، فرماندهى و مسئوليت چونان فقر و سختى و ناملايمات ، مى توان در راه كسب فضائل انسانى و كمالات بهره جست امورى مانند : رياست ، ثروت و مال دنيا فى حد نفسه خوب يا بد نيست . بلكه ، در رابطه با انسان است كه جهت مى يابد ، و مايه ى تكامل يا وسيله ى سقوط و تباهى وى مىشود . چنانچه از موقعيت و مقام ، براى نيل به اهداف الهى و انجام وظيفه ى عبوديّت استفاده شود و مسئوليت و كارگزارى را خدمت به دين خدا تلقى كنيم . خود\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nتربيت مى يابيم و در برابر حيله هاى نفس و دامهاى شيطان مقاوم مى شويم .\r\n\r\nسخنى با فرماندهان\r\nعزيزان پاسدار و فرماندهان محترم به موقعيت خويش آگاهيد و از نعمت مسئوليت و فرماندهى بهره منديد . بايد بكوشيد كه از عهده ى اين امتحان الهى سرافراز و خودساخته بيرون آئيد ، مبادا كه پاسدارى و فرمانده بودن ، شما را بفريبد و به هلاكت اندازد . پاسدارى را وسيله ى تقرّب به خداى تعالى و كسب فضائل كنيد . رياست و فرماندهى را با فروتنى ، مهربانى ، گذشت ، ايثار ، صفا ، صدق ، رحمت و محبت بياميزيد تا اين بار سنگين و امانت الهى را به سرمنزل مقصود برسانيد . و توشه راه آخرت را از همينجا با خود برداريد .\r\nالبته ، اينها همه وقتى ميسر مىشود كه « حبّ دنيا » را از دل بزدائيد ، و اين كار بسيار مشكل است و دير حاصل مىشود ؛ اگر چه وظيفه است . بدانيد كه « حبّ دنيا » سرسلسله تمام گناهان است ، « 1 » و آخرين چيزى است كه از دل مؤمن خارج مىشود .\r\nخوشا آنكه « حبّ دنيا » را از دل خود خارج سازد ، مسئوليت و فرماندهى و سپاهى بودن را ، كه همه وسيله ، است نديده بگيرد و رضاى خداوند تبارك را فرمان ببرد . « حبّ دنيا » از دل خارج نمى شود مگر به عبادت و سلوك . اين كار مراقبت پيوسته مى خواهد ؛ مراقبت بر اعمال و گفتار و كردار تا « معرفت » و « محبت » الهى\r\n\r\n\r\n","description":"","footnote":"\r\n( 1 ) - عن ابى عبدالله عليه السلام ، قال : رأسُ كلّ خَطيئه حُبُّ الدُّنيا ( سفينة البحار ، ج 1 ص 3 و 4 )\r\n","page_name":" 27 ","page_number":27},
  {"content":"\r\n\r\nحاصل شود ؛ و همه ى جوارح را با حضور دائمى به طاعت و عبادت حق تعالى وادارد .\r\n\r\nوظيفه ى مسئولان از ديد امام صادق ( ع )\r\nهمانطور كه قبلًا نيز اشاره شد ، « نجاشى » در نامه اش به امام صادق عليه السلام ، عرض كرده بود :\r\n« انّى بليت بولاية الاهواز » : همانا به استاندارى اهواز مبتلا شده ام .\r\nاين بدان معنى است كه وى استاندارى و مسئوليت را امتحان و ابتلاء مى دانست ، نه مقام و منصب . امام عليه السلام ، در پاسخ مى فرمايد :\r\n« و ذكرتَ انَّكَ بُليتُ بِوِلايه الأهواز ، فَسرَّنى ذلِك ، و ساءَني و سَأخبرك بِما ساءنى من ذلِك وَ ما سرّنى . انْ شاء الله تعالى . فَامَّا سرورى بولايتك ، فَقُلت : عسى ان يُغيث اللهُ بك مَلْهوفاً خائفاً مِنْ اوْلياء آل محمّد ، صلّى الله عليه وَ آلِه ، و يُعِّز بِك ذليلَهُم ، و يكسوبِكَ عارِيَهُم ، وَ يُقوّى بك ضعيفَهُم و يَطفى بِك نار المُخالفين عَنْهُم . و امَّا الّذى ساءنى مِنْ ذلِك ، فانَّ ادنى ما اخافُ عَلَيْك انْ تعثر بِولى لَنا فَلا تَشُم رائحة خظيرة القُدس » .\r\n( گفتى كه همانا به استاندارى اهواز مبتلا شده اى ، اين امر مرا خوشحال كرد و ناراحت . تو را خواهم گفت از آن چيزى كه مرا آزرد و آنچه خوشحال كرد انشاء الله . اما ( اگر از دليل ) شادى من از به ولايت رسيدن خود ( بپرسى ) ، گويم : شايد ( خداوند تعالى ) به وسيله\r\nتو ستم ديده ى ترسانى از اولياء « آل محمد » ( ص ) را دادرسى فرمايد ، خوار آنها را عزيز كند و برهنه آنان را بپوشاند . ضعيفشان را قوى فرمايد و آتش ( ستم ) مخالفان\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nولايت را از آنها خاموش كند . اما ، آنچه مرا از بولايت رسيدن تو آزرد ، همانا كمترين ترسى است كه براى تو دارم كه ( مبادا ) به سبب ( ظلم به ) يكى از دوستان ما بلغزى و بنابراين بوى بهشت به مشامت نرسد ) .\r\nامام ( ع ) با اين پاسخ دلائل خوشحالى و آزردگى حضرتش از به ولايت رسيدن « نجاشى » را باز مى گويد و در واقع اين امر را كه « حكومت يك آزمايش و ابتلاء الهى است » ضمناً تأييد مى فرمايد .\r\nاز اين رو بايد توجه داشت كه « پاسدار بودن » يك آزمايش از طرف خداوند تبارك و تعالى است و فرماندهى و مسئوليت داشتن امتحانى دشوارتر . باشد كه انشاء الله تعالى از اين آزمايش الهى سربلند بيرون آئيم تا در دنيا و آخرت رستگار شويم .\r\nمبادا ! كه رياست وسيله شرمندگى و رسوائى ما در محضر خداى تعالى شود و روز قيامت سرافكنده و پشيمان شويم . چه آن روز چنان سخت و طاقت فرسا است كه اولياء خداى تعالى از ترس آن بسيار گريسته اند .\r\n\r\nخوف حضرت يحيى ( ع )\r\nدر « بحار الانوار » به نقل از « امالى » شيخ صدوق ، از رسول خدا ( ص ) آمده است : « روزى حضرت يحيى ( ع ) جمعى از روحانيين را ديد كه جامه هاى موئين بر تن و كلاههاى پشمين بر سر كرده ، گريبانها چاك داده و با زنجير خود را به ستونهاى مسجد بيت المقدس بسته بودند » . يحيى ( ع ) نزد ما درآمد و فرمود : « براى من جامه و كلاه پشمين بباف تا به بيت\r\nالمقدس روم و به عبادت\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nخداوند تبارك و تعالى بپردازم » . مادر وى جريان را به حضرت زكرّيا عرض كرد . حضرت زكرّيا ( ع ) از او پرسيد : « ما ادعيك الى هذا ؟ » چه چيز تو را به اين امر واداشته است ؟ يحيى ( ع ) عرض كرد :\r\n« پدر جان مگر نه اينست كه كودكان خُرد نيز ، جان مى سپارند ؟ ! »\r\n[ پس هراس آن دارم كه خدا مرا نيامرزد و به عذاب دوزخ دچار فرمايد . 
  ]\r\nزكرّيا ( ع ) فرمود : « آرى » .\r\nسپس مادرش را گفت كه براى او تهيه كند .\r\nحضرت يحيى ( ع ) جامه را به تن كرد ، كلاه بر سر نهاد و به بيت المقدس شتافت ؛ به عبادت خداى تعالى سرگرم شد و آنقدر در اين امر بماند تا جسمش لاغر و نحيف شد .\r\nيك روز بر حال زار خود مى گريست كه وحى خدا به دو رسيد :\r\n« يا يحيى به جسم لاغر و ضعيف خود گريه مى كنى ؟ به عزت و جلالم اگر اندك اطلاعى از آتش دوزخ داشتى ، جامه از آهن به تن مى كردى ! »\r\nاين ندا ، قرار از يحيى ( ع ) در ربود و شعله جانش را برافروخت ، و از خوف خدا آنقدر گريست كه سيل اشك ، گونه هايش را بشكافت و چون رود از بستر گونه هايش براى هميشه جارى شد و آنقدر صورت آن پيامبر را فرسود تا بدندان رسيد .\r\nزكرّيارى نبى ( ع ) چون از حال پسر آگاهى يافت ، نزد او آمد و فرمود :\r\n« پسر جان چرا چنين مى كنى ؟ من تو را از خداى تعالى طلب كردم تا روشنى ديدگانم باشى » .\r\nيحيى ( ع ) به پدر عرض كرد : « خود گفته اى كه همانا ميان\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nبهشت و دوزخ گردنه ايست كه جز آنان كه از خوف خدا بسيار گريه مى كنند ، كسى از آن نتواند گذشت . » [ پس ، چگونه از خوف آن روز نگريم ؟ ! 
  ] . « 1 »\r\nسزاوار است كه در اين گونه اخبار فكر كنيم و به حالات انبياء و ائمه معصومين ( عليهم السلام ) و اولياء خدا توجه كنيم .\r\nدعاهاى اهل بيت عصمت توشه راه و وسيله هدايت است . در اين بحر معارف الهى غوطه ور شويد و براى روز حساب بار سفر بنديد كه آن روز بسيار عظيم است .\r\n« . . . . انَّ زَلْزَلةَ السَّاعَةِ شَىءٌ عَظيم يَومَ تَرَوْنَها تَذهَلُ كُلُّ مُرضِعَة عَمَّا ارضَعَت وَ تَضَعُ كُلُّ ذاتِ حَمْلٍ حَمْلَها و تَرى النّاسَ سُكارى وَ ما هُمْ بِسُكارى وَ لكِنَّ عذابَ الله شَديدٌ « 2 » »\r\n( . . . زلزله ى روز قيامت حادثه ى بسيار بزرگ و واقعه ى سختى است ، روزى است كه مشاهده مى كنيد زنان شيرده ، فرزندان خود را از ترس فراموش كنند و هر آبستنى بار خود را واگذارد و مردم را از وحشت آن روز بى خود و مست بنگرى ، حال آنكه مست نيستند ، ليكن ، عذاب خدا سخت است ) .\r\n\r\nمسئوليت و حكم شرعى\r\nنكته قابل توجه ديگر اين است كه « نجاشى » در نامه اش نوشته بود :\r\n« سيّدى و مولاى ان تحّد لى حداً » : يعنى ، درخواست دستورالعملى مىكند كه تا براساس آن وظيفه\r\n\r\n\r\n","description":"","footnote":"\r\n( 1 ) - امالى ، شيخ صدوق ( ره ) ص 27\r\n( 2 ) - سوره ى حج ، آيه هاى 1 و 2\r\n","page_name":" 31 ","page_number":31},
  {"content":"\r\n\r\nخود را به انجام رساند . وى از امام صادق ( عليه السلام ) احكام اسلامى استاندارى را استفتاء كرده بود . اين امر نشانگر اين است كه هر وظيفه و مسئوليتى داراى حدود شرعى است . از اين رو ، بايد هر كارى را در چارچوب قوانين شرعى اسلام انجام دهيم و از خودنگريها ، خود محوريها ، خود رأى يها و اجتهاد شخصى پرهيز كنيم .\r\n\r\nتعبد ملاصدرا ( ره )\r\nمرحوم صدرالمتألهين مؤلف كتاب گرانقدر و شريف « اسفار » ، كه داراى عاليترين مسائل و دقائق فلسفى است ، با اينكه از فيلسوفان بزرگ و صاحب مكتب فلسفى است ، اما هنگاميكه دچار مشكل علمى مى شد ، از « كهك » « 1 » به قم مى آمد ، به حرم حضرت معصومه ( سلام الله عليها ) مشرف مى شد و به آن بانوى بزرگوار توسّل مى جست تا مشكلش بر طرف شود . اين ناشى از روح تعبد آن فرزانه است كه مقام والاى علمى و غرور دنيا او را نفريفت .\r\n\r\nامام خمينى نمونه ى كامل انسان متعبّد\r\nيكى از امتيازهائى كه موجب ارادت كامل همه به استاد بزرگوار و رهبر عظيم الشأن انقلاب اسلامى شده است ، روح تعبد آن بزرگ مرد خدا است .\r\nحاج آقا مصطفى ( رحمة الله عليه ) كه از عمق ، تعبّد و تسليم پدر به خوبى آگاه بود ، مى فرمود كه « امام » همواره ساعت 9 شب به حرم\r\n\r\n\r\n","description":"","footnote":"\r\n( 1 ) - كهك نام روستائى است در حدود 15 كيلومترى قم .\r\n","page_name":" 32 ","page_number":32},
  {"content":"\r\n\r\nمطهّر على بن ابيطالب ( ع ) مشرف مى شد و\r\nاين تشرف در طول ساليانى كه ايشان در نجف اقامت داشتند حتى براى يك شب نيز ، قطع نشد . « امام » وقتى وارد حرم مطهّر مى شدند ، مانند عامه ى مردم بر در و ديوار بوسه مى زدند ، ضريح مطهّر را در آغوش مى كشيدند و سپس در كنار ضريح زيارت جامعه ى كبيره را مى خواندند .\r\nمى فرمود : « يك شب كه هوا طوفانى و بسيار بد بود و بيرون رفتن از منزل كارى بسيار مشكل مى نمود ، « امام » به رسم عادت براى تشرف به حرم مطهّر آماده مى شد » . به ايشان عرض كردم : « حضرت دور و نزديك ندارند و همه جا حاضرند . امشب ، كه هوا نامساعد است ، به حرم مشرف نشويد و زيارت جامعه را همينجا بخوانيد » .\r\nامام با تبسم فرمودند كه : مصطفى ! روح « عوامانه » را از ما نگير .\r\nاينكه حضرت امير ( عليه السلام ) دور و نزديك ندارد يك سلسله بحثهاى علمى است و در جاى خود درست است . اما روح تعبد ما را بر اين مى دارد كه به حرم مطهّر ائمه و امام زادگان ( صلواة الله عليهم اجمعين ) مشرف شويم ، در و ديوار و ضريح را ببوسيم ، در آستانه ى آن مرقدهاى پاك بر ساحت مقدس آن اولياء خدا عرض ادب كنيم ، بر آنها سلام عرض كنيم و دعا بخوانيم و توسل بجوئيم . از آن كه پيشوايان دين چنين مى كردند اگر چه داشتن روح تعبد و تسليم در مقام احكام و وظائف شرعى ، بويژه براى كسانى كه داراى اندك علم يا داراى مقام و شهرت اند ، بسيار مشكل است ، ولى وقتى خداوند تعالى تفضل كند و قلب انسان الهى بشود ، همه امور آسان و هموار خواهد شد .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\n\r\nمراتب تعبد\r\nروحيه تعبد داراى مراتب مختلفى است و با تقرب به حق تعالى نسبت مستقيم دارد . يعنى هر چه تعبد بيشتر باشد ، انسان به خداى سبحان نزديكتر است و در اجراى فرمان الهى آماده تر . چنان كه حضرت ابراهيم ( عليه السلام ) پسر را در راه خدا به قربانى برد و به امر پروردگار كارد بر گلوى او نهاد .\r\n« قالَ يا بُنَيَّ انّي ارى في المَنام أنّى اذبحُكَ فانظر ماذا تَرى و . . الخ « 1 » »\r\nپس از اينكه اسماعيل ( ع ) رشد كرد و با پدر به سعى و كوشش ( جهد و عبادت يا سعى صفا و مروه ) پرداخت ، حضرت ابراهيم ( عليه السلام ) ، به دو فرمود : « اى فرزند عزيزم من در عالم خواب چنين ديدم كه تو را قربانى كنم ، در اين واقعه تو را چه نظرى است ؟ »\r\nاسماعيل جواب داد : « اى پدر به هر چه مأمورى عمل كن ، انشاء الله مرا از بندگان شيكبا خواهى يافت » . پس چون هر دو تسليم ( امر حق تعالى ) شدند ، او ( اسماعيل ) را براى كشتن ، به روى افكند ( تا وقت مرگ رخسار جوانش را نبيند ) و كارد به گلويش بنهاد ، به دو خطاب كرديم : اى ابراهيم تو مأموريت عالم رؤيا را انجام دادى ، كارد از گلويش بردار . ما نيكوكاران را چنين نيكو پاداش مى دهيم .\r\nدر اين آزمايش بزرگ الهى هيچيك از پدر و فرزند به چون و چرا\r\n\r\n\r\n","description":"","footnote":"\r\n( 1 ) - مراجعه شود به سوره ى صافات ، آيه هاى 101 الى 105\r\n","page_name":" 34 ","page_number":34},
  {"content":"\r\n\r\nنپرداخت و زبان به اعتراض نگشود . بلكه ، تسليم محض امر پروردگار بودند و تعبداً فرمان الهى را گردن نهادند . اين بالاترين مراحل تعبد است كه « انّ الدين عند الله الاسلام « 1 » دين نزد خدا تسليم شدن در برابر خداوند است » . در آيه ى شريفه ى ديگر مى فرمايد :\r\n « فَلا وَ رَبّكَ لا يُومنونَ حَتّى يُحَكّموكَ فيما شَجَرَ بَينهُم ثُمَّ لا يَجِدوا فى انفُسِهِم حَرَجاً مِمّا قَضًيتً و يُسَلِّموا تسليما  « 2 » »\r\nنه چنين است ، قسم به خداى تو اينان به حقيقت اهل ايمان نمى شوند مگر اينكه در خصومت و نزاعشان تنها تو را حاكم كنند . و آنگاه به هر حكمى كنى هيچگونه اعتراضى در دل نداشته باشند و كاملًا از دل و جان تسليم فرمان تو باشند . يعنى در مقابل كلام رسول صلى الله عليه و آله قلبش هم ناراحت نشود .\r\nبراى تبيين بهتر روح تعبد و اهميت آن روايت زير را نقل مى كنيم :\r\n\r\nروايتى از امام صادق ( ع )\r\nشخصى بنام « سهل بن حسن خراسانى » خدمت امام صادق ، عليه السلام ، رسيد . سلام كرده و نشست . عرض كرد يابن رسول الله ( ص ) شما رئوف و مهربان هستيد ، امام هستيد ، چرا از حق خود دفاع نمى كنيد ؟ چه چيزى مانع اين امر است ؟ در صورتى كه بيش از صد هزار شيعه ى شمشير زن داريد ! حضرت فرمود : بنشين خراسانى ، خدا جانب تو را رعايت كند .\r\n\r\n\r\n","description":"","footnote":"\r\n( 1 ) - سوره ى آل عمران ، آيه 19\r\n( 2 ) - سوره ى نساء ، آيه 65\r\n","page_name":" 35 ","page_number":35},
  {"content":"\r\n\r\nسپس امام ( ع ) ، امر كردند تا تنور را روشن كنند ، وقتى تنور برافروخته شد ، حضرت رو به مرد خراسانى نموده و فرمود : بلند شو و برو بنشين داخل تنور ! در اين حال مرد خراسانى شروع به التماس نموده و عرض كرد : يابن رسول الله ( ص ) مرا به آتش مسوزان ، از جرم من درگذر ، خدا از تو بگذرد . حضرت فرمود : تو را بخشيدم . در اين هنگام يكى از\r\nاصحاب امام صادق ( ع ) بنام « هارون مكى » وارد شد در حالى كه يك كفش خود را با انگشت گرفته بود . خدمت امام ( ع ) سلام عرض كرد . امام ( ع ) فرمود : نعلين را از دست بينداز و برو داخل تنور بنشين . « هارون مكى » نعلين را انداخت و داخل تنور نشست .\r\nامام ( ع ) شروع كرد با مرد خراسانى صحبت كردن از اوضاع خراسان ، چنان كه گوئى حضرت در خراسان بوده . سپس فرمود :\r\nخراسانى برو و داخل تنور را نگاه كن .\r\nمرد خراسانى به طرف تنور رفت و ديد كه « هارون مكى » چهار زانو در تنور نشسته ! هارون از تنور برافروخته خارج شد و سلام كرد .\r\nامام ( ع ) فرمود : از اينها در خراسان چقدر پيدا مىشود ؟\r\nمرد خراسانى عرض كرد : به خدا قسم يكنفر هم نيست نه ، به خدا ، يكنفر هم يافت نمى شود .\r\nامام ( ع ) فرمود : ما در زمانى كه پنج نفر ياور نداشته باشيم قيام نخواهيم كرد . ما خودمان موقعيت مناسب را بهتر مى دانيم . « 1 »\r\n\r\n\r\n","description":"","footnote":"\r\n( 1 ) - بحار الانوار ، جلد 47 ، صفحه ى 123 ، 124\r\n","page_name":" 36 ","page_number":36},
  {"content":"\r\n\r\nشيعه بودن اقتضاى چنان روح تعبد و مقام تسليمى را دارد تا در برابر دستور خداوند تبارك و تعالى و پيامبر و أئمه ( سلام الله عليهم ) تسليم محض بود و از « خود » بى « خود » .\r\n\r\nپاسدارى و احكام شرعى\r\nپاسداران بايد مصاديق بارز و نمونه هاى گوياى مكتب تشيع باشند . چنان روح تعبد را در خويش پرورش دهند كه سر تا پا تسليم باشند و احكام الهى را آنگونه فرمان برند كه گوئى بى خود از خودند .\r\nچه « هر كه دل دوست جست مصلحت خود نخواست » حكم ، حكم خداست ؛ « بنده چه دعوى كند حكم خداوند راست » .\r\nكسانى كه بر خلاف آنچه خداوند تبارك و تعالى فرستاده است حكم كنند كافر و يا فاسق اند . آنان كه براساس خودمحورى و احساسات و رأى شخصى حكم كنند به كفر و ظلم و فسق دچار گشته اند .\r\n « ضُربَت عَلَيهِم الذِّلِّةُ وَ المَسْكَنَةُ وَ باؤُا بِغَضَبٍ مِنَ الله ذلِكَ بِانَّهُمْ كانوا يَكفُرون باياتِ الله وَ يَقتُلُون النَبيّنَ بِغير الحقِّ ذلك بِما عَصَوا وَ كانوا يَعتَدون  « 1 » »\r\nبر آنها ( قوم يهود ) ذلت و خوارى مقدر شد و ديگر بار به خشم خداوند گرفتار شدند ، چون به آيات پروردگار كفر ورزيدند و پيامبران را به ناحق كشتند . اين براى آنست كه سركش بودند و ستمكار .\r\n\r\n\r\n","description":"","footnote":"\r\n( 1 ) - بقره ، آيه 61\r\n","page_name":" 37 ","page_number":37},
  {"content":"\r\n\r\nدر شريعت مقدس اسلام براى هر شخصى حدودى معين شده است و بايد در همان محدوده عمل كند كه در آنصورت در مقابل رهبر و ولى فقيه ، هدف و قانون تسليم بوده و به وظيفه ى شرعى عمل كرده است و اگر از حدود خود تجاوز كند ، مشمول حكم آيه شريفه مىشود به اينكه انبياء را به ناحق كشته است .\r\nامام صادق ( عليه السلام ) در تفسير آيه شريفه مى فرمايند : « منظور از كشتن انبياء قتل ظاهرى يا ضرب و شتم آنها نبود . بلكه ، هدف آنان را زير پاگذاشتن و ناديده انگاشتن است . « 1 » »\r\n\r\nمسئوليت وسيله ى تقرب به خداوند تعالى است\r\nپس از اينكه معلوم شد مسئوليت يك نوع « ابتلاء » و آزمايش الهى و داراى چارچوب و احكام شرعى است ، به بررسى نكته ديگرى از نامه « نجاشى » مى پردازيم .\r\n« نجاشى » غايت درخواست دستورالعمل و استفتاء حدود شرعى ولايت ( استاندارى ) را با اين عبارت بيان مىكند :\r\n« ما يقربَنى الى الله عزّوجَل وَ الى رَسُوله »\r\nيعنى : تقرب به خداوند عزوجل ، و رسول گرامى ( ص )\r\nبا سير اجمالى و به اندازه بضاعت ، در تعاليم عالى قرآن اين معنى به خوبى ، قابل درك و تصديق است كه قرآن براى تكامل و تقرب انسان نازل شده است به گونه اى كه در آن به خودسازى بسيار اهميت داده شده و ( شايد ) نيمى از تعاليم كتاب به صورت مستقيم يا\r\n\r\n\r\n","description":"","footnote":"\r\n( 1 ) - والله ما قتلوهم بايدهم و لا ضّربوهم باسيافهم و . . . الخ ( تفسير نور الثقلين ج 1 ص 84 )\r\n","page_name":" 38 ","page_number":38},
  {"content":"\r\n\r\nغيرمستقيم به خودسازى و تهذيب نفس اختصاص يافته است . البته ، خودسازى مقدمه ى بندگى الله است و تنها در پرتو ابتلاء و سختيها است كه ميسر مى گردد .\r\nبنابراين ، حكومت و مسئوليت كه از آزمونهاى سخت پروردگار است ، وسيله اى است براى خودسازى و بندگى معبود و مايه ى تقرب به بارگاه كبريائى پروردگار است .\r\nهدف آفرينش\r\nالف هدف عالم تكوين\r\nپروردگار متعال هدف از آفرينش انسان را چنين بيان مى فرمايد :\r\n« ما خَلَقْتُ الجنَّ وَ الانْس الّا لِيَعبُدون » « 1 » جن و انس را خلق نكردم مگر براى اينكه مرا عبادت كنند .\r\nهدف از آفرينش ساير موجودات را در اين حديث قدسى اين گونه تبيين مى فرمايند :\r\n« خَلَقتُ الأَشْياءَ لِأجْلِكَ وَ خَلَقْتُكَ لِأَجْلى » همه ى موجودات را براى تو آفريدم ، و تو را براى خويش آفريدم .\r\nبنابراين ، هدف غائى عالم تكوين انسان است و هدف از آفرينش انسان عبادت و تقرب به كمال مطلق است .\r\n\r\n\r\n","description":"","footnote":"\r\n( 1 ) - سوره ى زاريات ، آيه 56\r\n","page_name":" 39 ","page_number":39},
  {"content":"\r\n\r\n\r\nبهدف عالم تشريع\r\nقرآن در اين باره چنين مى فرمايد :\r\n « هُو الذّى بَعَثَ فى الأُميّينَ رَسُولًا مِنْهُمْ يَتْلُو عَلَيهم اياتِهِ وَ يُزَّكيهِمْ وَ يُعَلِمُهُمُ الكتاب وَ الحِكْمَةَ و ان كانُوا مِن قَبْلُ لفى ضلالٍ مبين  « 1 » »\r\n( اوست خداوندى كه در ميان اعراب امّى پيغمبرى بزرگوار از خودشان برانگيخت تا بر آنان وحى الهى را تلاوت فرمايد و ايشان را از لوث جهل و اخلاق زشت پاك و منزّه سازد و شريعت كتاب آسمانى و حكمت الهيشان بياموزد ، با اينكه پيش از اين ، همه در جهالت و گمراهى بودند ) .\r\nبعبارتى ديگر 124 هزار پيغمبر از طرف خداوند تعالى مبعوث شدند تا مقدمه بعثت خاتم الانبياء ( ص ) را فراهم كنند و وى مأمور بود تا « انسان » را تزكيه كند ، آموزش دهد و او را از لوث صفات ناپسند منزّه سازد .\r\nيعنى عالم تشريع نيز ، به خاطر انسان آفريده شده است . پس هدف از آفرينش عالم هستى ( تكوين و تشريع ) انسان است و هستى وسيله اى است براى رسيدن انسان به هدف غائى خلقتش و آن مقام بندگى و رسيدن انسان به جايى است كه غير از خداى تعالى هيچ نبيند و قلبش محل ذكر رحمان و عرش پروردگار باشد .\r\n « رِجالٌ لا تلهيهِم تِجارةٌ وَ لا بَيعٌ عَن ذِكر اللهِ و إِقامَ الصّلوة وَ ايتاءِ الزَّكوة يَخافُونَ يَوماً تَتقلَّبُ فيه القُلوبُ و الأَبصار .  « 2 » »\r\n\r\n\r\n","description":"","footnote":"\r\n( 1 ) - سوره ى جمعه ، آيه 2\r\n( 2 ) - سوره ى نور ، آيه 37\r\n","page_name":" 40 ","page_number":40},
  {"content":"\r\n\r\nمردان پاكى كه هيچگونه كسب و تجارتى آ نرا از ياد محبوبشان ( خداوند ) غافل نمى كند . اين بزرگ مردان باخشوع نماز به پا مى دارند و زكات به فقرا مى دهند و از روزى كه دلها و ديده هاى مردم حيران و مضطرب است ، ترسان و در هراسند .\r\nخداوند تعالى ولى چنين مردانى است .\r\n\r\nاهميت جهاد اكبر\r\nجهاد اكبر ، كه مبارزه با هواهاى نفسانى است ، از جهاد اصغر ، يعنى جنگ با دشمنانى كه به مرزهاى مسلمين يورش برده اند ، بسيار با اهميت تر است . پس بايدتان در درون « نيك محضر » و در برون « هژبر » بود كه سعدى شيرين سخن گويا شما را مى سرود آنگه كه فرمود :\r\n « درون مردمى چون ملك نيك محضر * برون لشكرى چون هژبران جنگى » \r\nبر همه ما لازم و ضرورى است كه در جبهه « جهاد اكبر » با سلاح « تقوى » بر دشمن درون « خانه ى دل » بتازيم و حريم دل را از لشكريان غاصب شيطان تطهير كنيم .\r\nظفرمندان عرصه ى پيكار و شيران بيشه ى كارزار ، كه آرامش از دل كافران و خواب از چشم غاصبان ربوده اند و آب و خاك ميهن اسلامى را از لوث وجود دون صفتان و « خانه ى تن » را از اشغال بيگانگان غاصب ، مردانه مى زدايند ، بايد كه مردانه تر بر غاصبان « خانه ى دل » « 1 » بشورند ؛ و حرم يار را از تصرف اغيار برهانند كه اين\r\n\r\n\r\n","description":"","footnote":"\r\n( 1 ) - غصب را ، همچون جهاد ، به دو قسم مى توان تقسيم كرد :\r\nالف غصب اكبر و آن غصب مُلك وجود و « خانه ى دل » است . يعنى قلب توسّط شيطان و هواهاى نفسانى غصب و تصرّف مىشود ؛ ب غصب اصغر كه عبارت است از يورش به مرزهاى اسلامى و تصرّف آب و خاك كشور .\r\n","page_name":" 41 ","page_number":41},
  {"content":"\r\n\r\nعرش نه سزاى چون آنان است . بلكه ، عرش رحمان است 2 « 1 » و خانه ى خدا 3 « 2 » و صاحبخانه خود در حديث قدسى چنين فرمود :\r\n« لا يَسْعَنى ارضى و لا سمائى و لكن يَسْعَني قَلبَ عَبدى المُؤمنِ »\r\n « گفت پيغمبر كه حق فرموده است * من نگنجم هيچ در بالا و پست \r\n در زمين و آسمان و عرش نيز * من نگنجم اين يقين دان اى عزيز \r\n در دل مؤمن بگنجم اى عجب ! * گر مرا جوئى ، در آن دلها طلب « 3 » » \r\nبنابراين نگرانى ، دلهره ، غم ، دلبستگى به رياست و مقام و به طور كلى « حبّ دنيا » را بايد از « دل » زدود تا « حبّ خدا » جايگزين آن شود و خداى تدبير امور « عبد » را بدست گيرد . اما ، اگر عزم به از بين بردن و فرارى دادن غاصب نكنيم ، شيطان را به ولايت برگزيده ايم .\r\n« و الّذينَ كَفَروا اوليائهُمُ الطاغُوتُ « 4 » »\r\nآنان كه كفر ورزيدند و از ولايت الهى دورى جستند ، طاغوتيان اولياء آنانند .\r\n\r\n\r\n","description":"","footnote":"\r\n( 1 ) - قلب المؤمن عرش الرحمان .\r\n( 2 ) - قلب المؤمن بيت الرّب .\r\n( 3 ) - محجة البيضاء جلد 5 فيض كاشانى ( قدّس سره )\r\n( 4 ) - مثنوى ، مولوى\r\n","page_name":" 42 ","page_number":42},
  {"content":"\r\n\r\nخوشا ! به « حال » آنان كه دل را « خانه ى خدا » كردند و به ولايت الهى از شب ظلمانى و تاريك و جهل به ميهمانى آفتاب دعوت شدند و بر خوان گسترده ى نور نشستند . خود را يكباره در محضر خداى حاضر يافتند و لذت حضور در حرم دوست را چشيدند . به شكرانه ى اين نعمت ديگر هرگز ، از حرم يار پا به ديار غفلت ننهادند ؛ و حرمت حضور را نشكستند . « طُوبى لَهُم » !\r\n « هر كه شد محرم دل در حرم يار بماند * وانكه اين كار ندانست در انكار بماند » « 1 » \r\n\r\nخشوع در نماز و تذكر چند مطلب\r\nاين سوال بر بسيارى از زبانها جاريست كه : « چگونه مى توان در نماز حضور قلب داشت ؟ » . پاسخ همانست كه در بالا آمد ، يعنى : بيرون راندن غاصبان از « خانه ى دل » و اغيار از « حرم يار » و اين امر ميسر نيست مگر آنكه خود را به آداب شرعيه مؤدب و به اخلاق الهى متخلق و به احكام اسلامى متعبد كنيم .\r\nدر اينجا ، مختصراً به ذكر چند نكته ، كه مفيد اين معنا است ، اكتفا مى كنيم :\r\n1 به نوافل « 2 » ، كه تنها وسيله جبران عدم حضور قلب است ، مقيد\r\n\r\n\r\n","description":"","footnote":"\r\n( 1 ) - ديوان حافظ\r\n( 2 ) - مساله 764 نمازهاى مستحبى زياد است ، و آنها را نافله گويند . و بين نمازهاى مستحبى ، به خواندن نافله هاى شبانه روز ( رواتب ) بيشتر سفارش شده است و آنها در غير روز جمعه سى و چهار ركعتند كه هشت ركعت آن نافله ى ظهر و هشت ركعت نافله ى عصر و چهار ركعت نافله ى مغرب و دو ركعت نافله ى عشا و يازده ركعت نافله ى شب و دو ركعت نافله ى صبح است و . . . ( رساله ى حضرت امام خمينى چاپ جامعه مدرسين )\r\n","page_name":" 43 ","page_number":43},
  {"content":"\r\n\r\nباشيم و در صورت ترك ، قضاء كنيم .\r\n2 نماز را سروقت و با تدبر و تأمل در معنى و در صورت امكان ، با توجه به حكمت و اسرار آن اقامه كنيم .\r\n3 تا حد امكان نماز را به جماعت به پا داريم\r\nحضور در نماز باعث نزول رحمت خداوند تعالى مىشود و اگر آداب حضور حفظ شود ، چنان است كه گوئى انسان دائم در نماز است و حاضر در محضر خداوند تبارك و تعالى . چنان كه رهبر انقلاب ، استاد عظيم الشأن ما ، مى فرمايند : « عزيزان من خود را هميشه ، در محضر خداى تعالى ببينيد » .\r\n\r\nلقاء پروردگار\r\nتقيد به آداب و احكام شرعيه ، ( كه همانا تمسك به ولايت ائمه اطهار است ) به بنده اجازه مىدهد كه به درگاه ربوبى راه يابد و چنين كسى در برابر آفات ، حوادث ، مقام ، رياست و دنيا سرتسليم فرود نمى آورد . چون به خداى و ولايت ائمه سر سپرده است . اين چنين كسى در همه ى بلاها و آزمايشهاى الهى سرافراز خواهد بود . زيرا ، وقتى انوار جمال و جلال الهى در قلب اولياء تجلى كند ، آنان را از خود فانى و به حق تعالى باقى مى دارد . سپس ، آنها را محو جمال خويش مىكند و قلبشان را در معرفت الهى مستغرق . اينان را ديگر از خود تدبيرى نيست ؛ خداى تعالى ، خود امورشان را تدبير مىكند . يعنى سر تا پا « توكل » اند و تسليم محض . « هر چه استاد ازل گفت بگو » مى گويند . اين مقام ، وصول به سبحات جلال و تجلى انوار\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nجمال الهى ( فناى فى الله و بقاى بالله ) است . البته ، نه رسيدن به كنه معرفت ذات باريتعالى . آيات شريف قرآن و مناجات ائمه اطهار گوياى چنين حالاتى است چنان كه از اميرالمؤمنين ( عليه السلام ) در تفسير « قد قامت الصّلوة » روايت شده است كه فرمود : « به معنى نزديك شدن وقت زيارت است »\r\nهمچنين ، « وَ لا تَحرِمنى النَظَر إِلى وَجْهِك » يعنى الهى مرا از نظر به رويت محروم مفرما .\r\n« وَ الحِقنى بِنُور عِزَّكَ الابهَج فَأكونَ عارفاً » مرا به نور عزتت ، كه سراپا بهجت است ؛ برسان تا تو را بشناسم ؛\r\n« وَ انر ابصارَ قُلُوبِنا بِضياء نَظَرها إِلَيك حَتّى تَخْرِقَ ابصار الْقُلوب حُجُبَ النّورِ فَتصِلَ إِلى مَعدَن الْعَظمة وَ تَصيرَ ارواحُنا مُعلَّقةً بِعِّزِ قُدسِك\r\n« 1 » »\r\nخدايا ، چشم دل ما را ، به نورى كه بتواند به تو نگاه كند منور فرما تا آنجا كه حجابهاى نور را به درد و به كان عظمت برسد و جانهاى ما آنچنان شود كه به عزت قدس تو تعلق يابد ، و . . .\r\nآيات و روايات بسيار ، « 2 » شاهد اين مدعى است . بنابراين ، نبايد منكر اين معارف شد و اين معانى لطيف را به « لقاءِ ثواب » خداى تعالى رسيدن ، به بهشت رفتن و سيب خودرن و حورالعين ديدن تنها ، تأويل و تفسير كرد .\r\n « باغ بهشت و سايه طوبى و قصر و حور * با خاك كوى دوست برابر نمى كنيم » « 3 » \r\n\r\n\r\n","description":"","footnote":"\r\n( 1 ) - فرازى از مناجات شعبانيه\r\n( 2 ) - به كتاب لقاء الله ، تاليف مرحوم حاج ميرزا جوادآقا ملكى تبريزى ( قدس الله سره ) مراجعه شود .\r\n( 3 ) - ديوان حافظ\r\n","page_name":" 45 ","page_number":45},
  {"content":"\r\n\r\nاين معانى با آن تعبيرات عالى و دقيق و لطيف عرفانى مناسبت ندارد و اگر به فرض بتوان ، « لقاء الله » را به معناى بعيدش حمل كرد ، ديگر معانى ، چون : نظر به « وجه خدا » ، دريده شدن « حجب نور » ، « صبر بر فراق » و . . . ، را چه بايد كرد ؟ !\r\nو چه خوش سروده است لسان الغيب :\r\n « هر كه شد محرم دل در حرم يار بماند * وانكه اين كار ندانست در انكار بماند » \r\nاولياء خدا ، كه درك حضور دوست كرده اند ، غير از خدا نمى بينند ؛ هر چه هست نشان او مى دانند .\r\n « به صحرا بنگرم ، صحرا تو بينم * به دريا بنگرم ، دريا تو بينم » \r\n « به هر جا بنگرم ، كوه و در و دشت * نشان از قامت رعنا تو بينم » « 1 » \r\n« لَيسَ فى الدّارِ غَيرُهُ دَيّار » در خانه ( جهان ) جز صاحبخانه كسى نيست .\r\n« كلّ شَىءٍ هالِكٌ إلّا وَجهَه » « 2 » هر چيزى جز ذات پاك الهى نابود است .\r\n\r\n\r\n","description":"","footnote":"\r\n( 1 ) - رباعيات باباطاهر\r\n( 2 ) - سوره ى قصص ، آيه 88\r\n","page_name":" 46 ","page_number":46},
  {"content":"\r\n\r\n\r\nمناسبات انسانى در فرماندهى\r\n\r\n","description":"","footnote":"","page_name":" 47 ","page_number":47},
  {"content":"\r\n . \r\n","description":"","footnote":"","page_name":" 48 ","page_number":48},
  {"content":"\r\n\r\n\r\nجلوگيرى از ريختن خون مردم\r\nامام صادق ، عليه السلام ، پس از بيان شادى و ناراحتى خويش از استاندارى « نجاشى » ، درباره ى ولايت و استاندارى اهواز ، براى وى دستورالعملى مى نگارد كه داراى ويژگيهاى بسيار باارزشى است . نخست مى فرمايد :\r\n« وَ اعلَم انِّ خَلاصَكَ وَ نَجاتَكَ فى حِقنِ الدَّماء وَ كف الاذى عن اولياء الله » ( آگاه باش كه رهائى و رستگارى تو در رهانيدن مردم از قتل است و خوددارى از آزار دوستان خدا ) .\r\nدر آغاز به دو هشدار مىدهد كه زنهار تا در حوزه ى استاندارى تو خون ناحقى به زمين ريخته نشود ، اگر نه هرگز نجات نخواهى يافت .\r\nاين از امتيازهاى اسلام است كه براى « انسان » ارزش فراوان قائل است و او را به اين خاكدان و تنگناى شهوت و ماديات محدود\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nنمى كند ؛ كرامت و عزتش مى بخشد و بر بسيارى از مخلوقات فضل مىدهد .\r\n « وَ لَقد كَرَّمنا بَنى آدَم وَ حَمَلْنا هُم فى البَرِّ وَ البحر وَ رَزَقناهُم مِنَ الطِّيِباتِ وَ فَضَّلناهُم عَلى كثيرٍ مِمَّن خَلَقنا تَفّضيلًا »  « 1 » و ما همانا ، فرزندان آدم را بسيار گرامى داشتيم و آنها را بر مركب بر و بحر سوار كرديم . ( و جهان جسم و جان را مسخر ايشان كرديم ) و از هر غذاى لذيذ و پاكيزه آنها را روزى داديم و بر بسيارى از مخلوقات خود برترى و فضيلت بزرگ بخشيديم .\r\nپروردگار از روح خود در انسان دميد و او را مسجود فرشتگان قرار داد .\r\n « فَاذا سَوَّيتُهُ وَ نَفَحتُ فيه مِن رُوحى فَقَعوا لَهُ ساجدين »  « 2 » خداوند تعالى خطاب به ملائكه مى فرمايد : هنگامى كه او را به خلقت كامل بياراستم ، و از روح خود در او دميدم ، او را سجده كنيد .\r\nانسان مظهر اسماء و صفات حق تعالى است و فشرده ى عالم آفرينش است .\r\n « اتَزْعَمَ انَّك جِرمٌ صغير * وَ فيكَ انطوى العالَمُ الأكْبَر » « 3 »\r\nمپندار خود را كه جرم صغيرى * كه پنهان شده در نهادت جهانى\r\nتوئى آن كتاب مبين كز حروفت * شده ظاهر اسرار گنج نهانى \r\n\r\n\r\n","description":"","footnote":"\r\n( 1 ) - سوره ى اسراء ، آيه 70\r\n( 2 ) - سوره ى حجر ، آيه 29\r\n( 3 ) - شعر منسوب به اميرالمومنين « ع » است .\r\n","page_name":" 50 ","page_number":50},
  {"content":"\r\n\r\nآنچه در عالم هستى بگونه ى تفصيل است ، در وجود انسان به اجمال نهفته و هدف و غايت هستى انسان است .\r\nحرمت مؤمن\r\nامام ( عليه السلام ) با توجه به شرافت و ارزش انسان است كه « نجاشى » را از ريختن خون بى گناه برحذر مى دارد . زيرا قرآن شريف فرموده است :\r\n « وَ مَن يَقتُل مُؤمناً مُعتمِّداً فَجَزاؤُهُ جَهَنَّمُ خالِداً فيها و . . .  « 1 » »\r\nهر كس ، مومنى را به عمد بكشد ، جزايش آتش جهنم است كه در آن جاويدان معذب خواهد بود .\r\nحرمت جان مؤمن چنان است كه در صورت قتل غيرعمد ، همچون تصادفاتى كه على رغم رعايت تمام قوانين و مقررات صورت پذيرد ، بر قاتل دو ماه روزه و پرداخت ديه به صاحب خون ، لازم و واجب است . اينها يك سلسله قوانين كيفرى است . ارزش حقيقى انسان بيش از اين است و به تعبير قرآن ، برابر است با نفس تمام انسانها .\r\n « مَن قَتَلَ نَفسا بِغَير نَفْسٍ أَوْ فَسادٍ فى الأَرِض فَكَأَنَّما قَتَلَ الناس جميعا و . . . »  « 2 » هر كس ، نفسى را بدون حق قصاص و يا بى آنكه فساد و فتنه اى در زمين\r\n\r\n\r\n","description":"","footnote":"\r\n( 1 ) - سوره ى نساء ، آيه 93\r\n( 2 ) - سوره ى مائده ، آيه 32\r\n","page_name":" 51 ","page_number":51},
  {"content":"\r\n\r\nكرده باشد به قتل برساند ، مانند اينست كه همه مردم را كشته است و هر كه نفسى را از مرگ نجات دهد ، مثل آنست كه همه خلايق را از مرگ نجات داده است . « 1 » از اين رو وقتى خبر قتل بيگناهى به رسول اكرم ( صلى الله عليه و آله ) رسيد ، حضرت بر بالاى منبر تشريف بردند و با اندوه بسيار فرمودند :\r\n« اگر همه ى ما از غصه بميريم ، جا دارد زيرا ، خون ناحقى به زمين ريخته شده است » .\r\nاين شعار و عقيده ى اسلام است .\r\n\r\nوظيفه ى سنگين پاسداران\r\nهمانطور كه اشاره شد ، شأن و ارزش مؤمن بسيار زياد است ، و حقّ اين همه حرمت بايد محفوظ باشد . همه مسئولين ، به ويژه پاسداران و فرماندهان بايد در حفظ جان و مال و آبروى مردم نهايت كوشش و دقت را بكنند تا مبادا به مؤمنى بى حرمتى شود ، يا مال و جان او در امان نباشد كه در اين صورت خشم خداى تعالى برانگيخته مىشود .\r\nپروردگار عالم در حديث قدسى مى فرمايند :\r\n\r\n\r\n","description":"","footnote":"\r\n( 1 ) - اگر كسى به طور غيرعمد به ديگرى سيلى بزند و صورتش سرخ بشود ، يك مثقال طلا به عنوان كفّاره بر او واجب مىشود . چنانچه تعمداً بزند و صورت مضروب سرخ شود بايد قصاص گردد يا يك مثقال طلا به عنوان ديه بپردازد . همچنين ، كسى كه به شوخى ديگرى را مضروب كند ، لازم است كه يك مثقال طلا كفّاره بپردازد و در صورتى كه بدن شخص مضروب در اثر كتك خوردن كبود شود سه مثقال طلا كفّاره دارد .\r\n","page_name":" 52 ","page_number":52},
  {"content":"\r\n\r\n« مَن أَهانَ وَليَّاً فَقد بارَزَنى بِالمُحارِبة » « 1 » هر كس به « ولى » اى توهين كند ، همانا با من به جنگ برخاسته است .\r\nتحقير ، غيبت ، اهانت و به طور كلى ظلم كردن به مسلمانان گناه بزرگى است و موجب غضب خداوند متعال مىشود . البته ، شادى رساندن به مومنين هم موجب شادشدن خدا است . « 2 » در روايات آمده است كه « اگر كسى نشسته و مسلمانى در برابر او ايستاده باشد ، بگونه اى كه به وى بى احترامى شود ، روز قيامت او را به صورت ، در دوزخ مى افكنند » و « چنانچه شخصى با تمسخر و تحقير به مسلمانى نگاه كند ، روز قيامت او را خائن به خدا و رسول ( ص ) خطاب مى كنند و با غل و زنجير به دوزخ مى اندازند » .\r\nسفارش امام صادق ( عليه السلام ) به « نجاشى » درباره پاسدارى از خون مسلمانان ، سرچشمه گرفته از ارزش والاى انسان در مكتب اسلام و نمايانگر وظيفه ى خطير همه ى مسئولين و فرماندهان در انجام اين رسالت عظيم است .\r\nمسئولين در نظام جمهورى اسلامى ، فرماندهان سپاه و پاسداران عزيز بايد شرافت و ارزش انسانى و حرمت مؤمنان را ، همواره در نظر بدارند و از آن پاسدارى كنند تا در اين امتحان الهى سرافراز باشند .\r\n\r\n\r\n","description":"","footnote":"\r\n( 1 ) - كتاب جواهر السنيه فى الاحاديث القدسيه ، شيخ حر عاملى ( قدس سرّه ) ، صفحه 99\r\n( 2 ) - قال رسول الله صلى الله عليه و آله : « مَن سَرّ مُؤمِناً فَقَدْ سَرَّنى وَ مَنْ سَرَّنى فَقَد سَرَّالله » ( اصول كافى جلد 3 ، ص 271 )\r\n( رسول خدا « ص » فرمود : هر كس مؤمنى را شاد كند ، براستى كه مرا خوشحال ساخته است و هر كس مرا خوشحال سازد همانا خدا را خوشحال مىكند )\r\n","page_name":" 53 ","page_number":53},
  {"content":"\r\n\r\n\r\nزمامدارى امام على ( ع )\r\nهدف نظام حكومتى اسلام يارى انسان در رسيدن به قرب حق تعالى است و اركان ، تشكيلات و وظائف مسئولين و دست اندركاران نظام اسلامى ، در رابطه با اين هدف مقدس تنظيم مىشود . از اين رو ، امام على ( عليه السلام ) هنگام تصدى خلافت ، شخصاً به مشكلات و شكايات مردم رسيدگى مى فرمودند ، تا حق كسى از بين نرود ؛ ارزش و شرافت انسان\r\nپاسدار بماند ، احكام الهى اقامه شود و انسانها از سير الى الله و حركت الهى و درك مقام قرب محبوب باز نمانند .\r\nبراين اساس مهم ، حضرت اميرالمؤمنين ( ع ) ، در گرماى سوزان تابستان از منزل بيرون مى آمدند و در سايه ى ديوارى مى نشستند تا محرومين و مظلومين بدون واسطه با وى تماس بگيرند و دادخواهى كنند ، يا اينكه در شهر به راه مى افتادند و اوضاع و احوال عمومى را از نزديك بازديد مى فرمودند .\r\nامام ( ع ) در ظهر يك روز بسيار گرم ، خسته به مقر حكومت تشريف آورد و با زنى كه براى دادخواهى آمده بود روبرو شد . زن شكايت شوهر خود را به امام ( ع ) باز گفت . امام فرمودند كه تا عصر درنگ كند : ولى ، او عرض كرد : « اى اميرالمومنين ، اگر توقفم در بيرون از خانه طولانى شود ، بيم آن دارم كه خشم او زياد شود و مرا بيشتر آزار رساند » . امام ( ع ) لحظه اى تأمل كرد و فرمود : « نه ، به خدا قسم ، تأخير در رسيدگى به دادخواهى مظلوم روا نيست ؛ بايد حق\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nمظلوم را ، حتماً از ظالم گرفت و ترس ظالم را از دل مظلوم بيرون كرد » . سپس ، اميرالمؤمنين ( عليه السلام ) با آن زن به در خانه ى ايشان رفت و به شكايت او رسيدگى فرمود . « 1 »\r\n\r\nتوصيه ى مهم\r\nدست اندركاران نظام جمهورى اسلامى بايد شيوه ى حكومت مولاى متقيان را سرمشق قرار دهند و به وى تأسى كنند . از تكبر ، خودسرى و سستى در رسيدگى به امور\r\nمردم ، جداً بپرهيزند ؛ با مراجعين رفتار اسلامى داشته باشند و كار آنان را به « فردا » و « فرداها » وامگذارند . مسئولين محترم بر اين باور باشند كه مقام و مسئوليت آنها براى خدمت به مردم مسلمان است و تا وقتى كه خدمتگزارند مسئول هستند . از اين رو ، برخى از شيوه هاى نادرست نظام ادارى ، كه با ارزشهاى اسلامى هماهنگى ندارد ، بايد دگرگون شود و متناسب با نظام الهى و ارزشهاى پايدارآن باشد .\r\nپاسداران عزيز عموماً و فرماندهان محترم خصوصاً ، مراقب باشند كه مسئوليت آنها را نفريبد ، از هواى نفس پيروى نكنند و خوى رياست و تكبر آنان را نگيرد كه :\r\n « إِنَّ النَّفْسَ لَأَمّارَةٌ بِالسُوء إِلَّا ما رَحِمَ رَبّى »  « 2 » همانا نفس بسيار امر كننده به سوء و متمايل به بدى است ، مگر آنكه پروردگار رحم فرمايد .\r\n\r\n\r\n","description":"","footnote":"\r\n( 1 ) - به نقل از داستان راستان شهيد مطهرى\r\n( 2 ) - سوره ى يوسف ، آيه 53\r\n","page_name":" 55 ","page_number":55},
  {"content":"\r\n\r\nالبته ، اين بدان معنى نيست كه « سلسله مراتب » ناديده گرفته شود ، بلكه در همه ى شئون و اركان نظام بايد نظم در حد اعلاى خود جريان داشته باشد و « سلسله مراتب » به نحو شايسته رعايت شود . وزارت خانه ، ستاد ، پادگان ، پشت جبهه و خط مقدم بايد تبلورى از نظم و انضباط و ايمان باشد و « رعايت سلسله مراتب » ادارى و فرماندهى را به حكم شرعى و قانونى از اهم امور تلقى كنند .\r\n\r\nحق الناس\r\nدرباره ى مواظبت و محافظت از خون مردم در فرازهاى پيشين به تفصيل سخن رفت و بيان شد كه بر همه ى مسئولين و فرماندهان فرض است كه حريم حرمت خون بيگناهان را با تمام وجود پاس دارند .\r\nزيرا ، قرآن شريف فرموده است :\r\nمَنْ قَتَلَ نَفْساً بِغَيْرِ نَفْسٍ أَوْ فَسادٍ فىِ الْأَرْضِ فَكَأَنَّما قَتَلَ النَّاسَ جَميعاً اما ، دومين نكته اى كه امام صادق ( عليه السلام ) به آن اشاره مى كنند ، جلوگيرى از آزار و اذيت مردم است كه از نظر شرع مقدس اسلام « ظلم » محسوب شده و حرام است . البته ، ظلم داراى مصاديق مختلفى است كه از جمله ى آنها « ظلم در اموال » ، « ظلم در دماء » و « ظلم در فروج » را مى توان برشمرد .\r\nهمانگونه كه در جلد اول اين كتاب ( جبهه و جهاد اكبر ) اشاره رفت ، حق مردم بسيار با اهميت است و در روز قيامت از ذره‌اى از آن نخواهند گذشت . روز قيامت در 70 گردنه و جايگاه به محاسبه ى انسان مى پردازند . سخت ترين موقعيت وقتى است كه از حق مردم\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nسئوال مىشود ، چه در همه ى « عقبات » ملائكه و مأمورين الهى بازپرسى و محاسبه مى كنند ، مگر آنجا كه از حق مردم سئوال مىشود كه اين مورد را خداوند تبارك و تعالى به عهده دارد و قسم ياد كرده است كه از حق مردم نخواهد گذشت . « 1 » امام صادق ( عليه السلام ) در تفسير آيه شريفه  « إِنَّ رَبَّكَ لَبِالْمِرْصاد »  « 2 » فرموده است : « مرصاد عقبه اى است كه در آن از حق مردم سوال مىشود » . « 3 »\r\n\r\nآبرو و شخصيت مسلمان\r\nشخصيت مسلمانان حرمت بسيار دارد و هر گونه هتك حرمت و پرده درى در اين باره حرام است . شايعه پراكنى ، غيبت و نقل خبرى كه بدان اطمينان كامل نيست ، تهمت و افتراء ظلم است و از مصاديق بارز بى حيثيت كردن مسلمانان به حساب مى آيد . اين مرتبه از ظلم از تصرف عدوانى در اموال مردم مهمتر و گناهش بيشتر است .\r\nرسول خدا ( صلى الله عليه و آله ) هنگام ايراد خطبه اى در نكوهش ربا و بيان عظمت گناه آن فرمودند :\r\n« گناه يك درهم ربا ، بزرگتر از 36 مرتبه زناكردن است و\r\n\r\n\r\n","description":"","footnote":"\r\n( 1 ) - مضمون حديث : « به عزّت و جلالم اگر از حقّ خودم بگذرم از حق الناس ، هيچگاه نخواهم گذشت . » ( از احاديث قدسيه )\r\n( 2 ) - سوره ى فجر ، آيه 14\r\n( 3 ) - عن الصّادق عليه السّلام ، انَّهُ قال : المِرصاد قَنظَرَهٌ عَلَى الصِراطِ ، لا يَجوزها عبد بمُظلَمِة عَبد ( تفسير نور الثقلين ، جلد 5 ، ص 573 ) ( مرصاد پلى است بر روى صراط كه هيچ بنده اى با ظلم از روى آن نتواند گذشت . )\r\n","page_name":" 57 ","page_number":57},
  {"content":"\r\n\r\nبدترين مراتب رباخوارى از بين بردن آبروى مسلمانى است . » « 1 » نگاه تحقيرآميز ، تمسخر و توهين چه در پيش رو ( لمزه ) و چه در پشت سر ( همزه ) ظلم و هتك حرمت است و موجب سقوط انسان مىشود .\r\n  « وَيْلٌ لِكُلِّ هُمَزَهٍ لُمَزَةٍ »   « 2 » واى بر هر عيبجوى هرزه زبان\r\nمبادا كه به مقام ، رتبه و لباس خود مغرور شويد و ديگران را به چشم حقارت بنگريد يا نسبت به رفع مشكلات مردم توجه كافى نكنيد كه گناه بزرگى است و به آتش آن خواهيد سوخت . چون ريختن آبروى مؤمن از گناهان كبيره است . شارع مقدس اهتمام زيادى براى شخصيت دادن به مؤمن ورزيده است تا آنجا كه هتك حرمت مردم ، به ويژه مسلمانان ، را از\r\nهمه ى گناهان بالاتر دانسته و ريختن آبرويش را همچون ريختن خونش به حساب آورده است . زيرا ، « وَ للهِ الْعِزَّةُ وَ لِرَسُولِه وَ لِلْمؤمِنين » ( عزت از آن خدا و رسول و مؤمنين است ) « 3 »\r\n\r\nكيفر ظلم و تجسم اعمال\r\nسخن در تجسم اعمال بحثى است عرفانى قرآنى و از زيباترين و محكمترين بحثهاى روائى است كه در اين فراز و به تناسب مقام به طور اجمال بدان مى پردازيم :\r\n\r\n\r\n","description":"","footnote":"\r\n( 1 ) - مكاسب محرمه ، به نقل از گناهان كبيره\r\n( 2 ) - سوره ى همزه ، آيه 1\r\n( 3 ) - سوره ى منافقون ، آيه 8\r\n","page_name":" 58 ","page_number":58},
  {"content":"\r\n\r\nاز روايات اهل بيت عصمت و طهارت ( عليهم السلام ) استفاده مىشود كه افعال و ملكات انسانى به صورت اعيان تجسم مى يابد و همواره با او خواهد بود . اين تجسم در عالم برزخ عيان و مشهود است . البته ، در همين عالم نيز ، اعمال و ملكات مجسم و متمثل است و انسان را در برگرفته ، ولى براى ما محجوبين ، قابل احساس نيست . چنان كه براى صاحبدلان و اولياء خدا اين تجسم مكشوف و مشهود است .\r\nتصرفى كه امام سجّاد ( عليه السلام ) در رؤيت آن صحابى بزرگوار در مكه معظمه فرمودند و حقيقت حاجيان را بدونشان دادند ، نشان از اين تجسم دارد و مشاهده آن صاحبدل طعام را به صورت خون نيز ، از اين باب است .\r\nبه طورى كه در حاشيه كنزالعرفان روايت شده است حضرت امام زين العابدين ( عليه السلام ) در « عرفات » مشغول راز و نياز بودند كه « زهرى » خدمت رسيد . حضرت به دو فرمود : « چند نفر در اينجا حاضرند ؟ » عرض كرد : « نزديك چهار هزار و همه سرگرم راز و نيازند » . امام فرمودند :\r\n« ما اكْثَر الضَّجيج وَ أَقَّلُ الحَجيج » : اين ضجه و ناله ها چه بسيار است . ولى ، چون همهمه ى شتران براى آذوقه است . خلوص و نيت بسيار كم در ميان اين جمعيت پيدا مىشود .\r\nسپس به « زهرى » فرمود : « نزديك بيا و از ميان دستم به جمعيت نگاه كن ؛ آنان را چگونه مى يا بى ؟ » .\r\n« زهرى » عرض كرد : « ميمون و بوزينه هاى بسيارى را مشاهده\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمى كنم كه با همهمه ى فراوان در ازدحامند و در ميانشان فقط چند نفر انسان مى بينم ! »\r\nحضرت بر روى « زهرى » دست كشيد و فرمود : « اينك چه مى بينى ؟ »\r\nعرض كرد : « خوكهاى زيادى كه در ميانشان چند انسان است ! »\r\nحضرت بار ديگر دستان مباركشان را بر صورت « زهرى » كشيد و فرمودند : « اين بار چه ؟ »\r\nعرض كرد : « بجز چند نفر ، بقيه را حيوان مى بينم ! » « 1 » در ضمن ، تظاهر ملكات و افعال انسان در همين عالم در رفتار ، منش و سيماى افراد تا حدودى مشهود است . چناكه در روايات ائمه ( عليهم السلام ) و عرفان اسلامى از آن ياد شده است . افعال انسان بر اثر تكرار ملكه مىشود و ملكه هويت انسان را مى سازد .\r\nيعنى : ظلم و گناه ، هويت انسان را به صورت ددان مبدل خواهد كرد .\r\nگفته شده است كه عالمى به نزد مرد ظالمى رفت . وقتى كه شام آوردند ، عالم غذا را به صورت خون ديد ! و از خوردن آن خوددارى كرد . مرد ظالم او را به خوردن غذا مجبور كرد . همين كه لقمه اى را بدست گرفت ، خون از ميان انگشتانش چكيد ، و لقمه را زمين گذاشت .\r\nعالم مادهّ داراى حقايقى است و افعال انسان هر كدام حقيقتى دارد . عالم آخرت حقيقت همين دنيا است . به سخنى ديگر مادهّ\r\n\r\n\r\n","description":"","footnote":"\r\n( 1 ) - تفسير امام حسن عسگرى ، عليه السلام ، ص 256 ، در حاشيه ى كنزالعرفان .\r\n","page_name":" 60 ","page_number":60},
  {"content":"\r\n\r\nظاهر و آخرت باطن دنيا است . دنيا به منزله ى پيكر و آخرت روح آن است از اين رو ، حقيقت افعال ، كه از آن به نام ملكوت اشياء ياد كرده اند ، به معنى حقيقت و واقعيت غيبى اشياء در عالم معنى است .\r\n\r\nمكاشفه ى دو تن از اولياء خدا\r\nمرحوم « حاج مؤمن » گويد : « شخصى به من خبر دارد كه به مقدار دانه ى نخودى از تربت اصل حضرت سيدالشهداء ( عليه السلام ) را پيدا كرده و آن را در كفن خود گذارده است و هر ساله روز عاشورا خونين مىشود ، به طورى كه رطوبت خون به كفن سرايت مىكند و پس از مدتى خشك مىشود . از او خواهش كردم كه روز عاشورا به منزلش بروم و آن را ببينم ؛ او پذيرفت .\r\nروز عاشورائى به خانه اش رفتم . بقچه ى كفنش را باز كرد و من كنن خونين را مشاهده كردم ، در حالى كه تربت مقدس در ميان آن بود و همانطور كه آن شخص گفته بود خونين و تر بود . از ديدن آن منظره و تصور بزرگى مصيبت آن حضرت سخت گريان و نالان و از خود ، بى خود شدم . . . » « 1 » همچنين ، مرحوم « شيخ عباس قمى » ( رضوان الله عليه ) فرموده است : « روزى به « وادى السلام » در نجف اشرف ، براى زيارت اهل قبور رفته بودم . ناگهان صداى شترى كه آن را داغ مى كردند به گوشم رسيد . آن چنان صحيه مى كشيد و ناله مى كرد كه گوئى تمام زمين « وادى السلام » از صداى نعره ى او متزلزل و مرتعش بود . من با\r\n\r\n\r\n","description":"","footnote":"\r\n( 1 ) - داستانهاى شگفت ، آيت الله شهيد دستغيب ( قدس سره )\r\n","page_name":" 61 ","page_number":61},
  {"content":"\r\n\r\nسرعت به طرف آن صدا رفتم . چون نزديك شدم ، ديدم شترى نيست ، بلكه جنازه اى را براى دفن آورده اند . اين نعره از اين جنازه بلند است ! و آن كسانى كه متصدى دفن او بودند ، ابداً اطلاعى نداشتند و با كمال آرامش و خونسردى مشغول كار خود بودند . مسلماً اين جنازه ى ظالمى بوده است كه در اولين وهله از مردن به چنين عقوبتى گرفتار شده و قبل از دفن و عذاب قبر از ديدن صور بر زخيّه وحشت كرده و فرياد و ناله برآورده است . » « 1 »  « وَ كُلّ إِنْسانٍ الْزَمْناهُ طائرَهُ فى عُنُقِهِ وَ نُخْرِجُ لَه يَوْمَ الْقِيامةِ كِتاباً يَلْقيهُ مَنْشُوراً »  « 2 » ما مقدرات و نتيجه ى اعمال نيك و بد هر انسانى را طوق گردن او ساختيم ( كه ملازم و قرين هميشگى او باشد ) و در روز قيامت كتابى ( كه نامه ى عمل اوست ) براى او بيرون آوريم ؛ در حالى كه آن نامه چنان باز باشد كه همه ى اوراق آن را يك مرتبه ملاحظه كند .\r\nروز قيامت نگاه شهوت آميز به نامحرم ، به صورت ميمون متمثل مىشود ؛ مال حرام خوردن تبديل به موش خواهد شد و سخن چينى ، دروغگويى ، غيبت و زخم زبان به شكل سگ تجسم يابد . بقيه افعال انسان نيز ، هر يك به صورت حقيقى و متناسب با آن فعل در مى آيد و همچنانكه در دنيا با انسان بود ، در آن عالم هم قرين و همنشين وى خواهد بود .\r\n\r\n\r\n","description":"","footnote":"\r\n( 1 ) - معادشناسى جلد 1\r\n( 2 ) - سوره ى اسراء ، آيه 13\r\n","page_name":" 62 ","page_number":62},
  {"content":"\r\n\r\n« يَوْمَ تَجِدُ كُلُّ نَفْسٍ ما عَمِلَت مِنْ خَيرٍ مُحْضَرا وَ ما عَمِلَتْ مِنْ سُوءٍ تَوَدُّ لَوْ انَّ بَيْنَها وَ بَيْنَهُ أَمَداً بَعيدا وَ يُحَذِّرُكُمُ اللهُ نَفْسَهُ وَ اللهُ رَوُفٌ بِالْعِباد » « 1 » روزى كه هر كس هر كار نيكوئى را كه انجام داده است در پيش روى خود حاضر بيند و آنچه بد كرده آرزو كند كه اى كاش ميان او و كار بدش فاصله ى بسيار بود و خداوند شما را از عذاب خود برحذر داشته و مى ترساند كه او در حق بندگان مهربان است .\r\n\r\nدنيا كشتزار آخرت است\r\nبهشت و دوزخ نتيجه ى و حاصل افعال انسانى است و چنان كه در حديث مشهور آمده است : « دنيا مزرعه ى آخرت است . » يعنى هر چه در آن بكارى ، در آخرت درو خواهى كرد . « گندم از گندم برويد جو ز جو . »\r\n « اين جهان كوه است و فعل ما ندا * سوى ما آيد نداها را صدا » \r\n « چونكه بد كردى بترس ايمن باش * زانكه تخمست و بروياند خداش » \r\n « آنچه كردى اندر اين خواب جهان * گرددت هنگام بيدارى عيان » « 2 » \r\nآب حميم ، آتش گداخته ، زقوم ، عقرب ، مار و مور و . . . زائيده افعال ناشايسته انسان است .\r\n« ذلِكَ بِما قَدَّمَت أَيْديكُم وَ أَنَّ اللهَ لَيْسَ بِظَلّامٍ لِلْعَبيد » « 3 »\r\n\r\n\r\n","description":"","footnote":"\r\n( 1 ) - سوره ى آل عمران ، آيه 30\r\n( 2 ) - مثنوى\r\n( 3 ) - سوره ى آل عمران ، آيه 182\r\n","page_name":" 63 ","page_number":63},
  {"content":"\r\n\r\nاين عذاب را بدست خو د پيش فرستاديد ، و خداوند هرگز در حق بندگان خود ستم نخواهد كرد .\r\nيك نگاه تند فرماندهان به زيردستان ، تمسخر ، معطل كردن مردم ، كم كارى ، بى اعتنائى و اهميت ندادن به كار مردم ، توهين و هر گناه ديگرى آتش مىشود ، انسان را در خود مى سوزاند و حسرت و پشيمانى به جاى مى گذارد . از اين رو ، بايد از دنيا حسن استفاده را بكنيم و توشه براى آخرت برداريم ، تا همنشين جاودان ددان در آتش نشويم .\r\n« لَقَدْ كُنْتَ فى غَفْلَةٍ مِنْ هذا فَكَشَفَنا عَنْكَ غطاءَكَ فَبَصَرُكَ اليَوْمَ حَديدٌ » « 1 » و تو از اين ، سخت در غفلت بودى تا آنكه ما پرده از روى كارت برانداختيم و چشم بصيرتت بينا شد ( و بر احوال و منازل بعد از مرگ آگاه شدى ) .\r\nاز اين روست كه امام صادق ( عليه السلام ) نظر به همه مسائل بالا و به اختصار « نجاشى » را مى گويد :\r\n« وَ اعْلَمْ أَنَّ خَلاصَكَ وَ نَجاتَكَ فى حقن الدِّماء و كفِ الْأَذى عَنْ اوْلياء الله » بدان كه رستگارى و نجات تو در حفاظت خون بيگناهان و جلوگيرى از آزار دوستان خدا است .\r\n\r\n\r\n","description":"","footnote":"\r\n( 1 ) - سوره ى ق ، آيه 21\r\n","page_name":" 64 ","page_number":64},
  {"content":"\r\n\r\n\r\nنرمش و قاطعيت فرماندهان\r\nامام ( ع ) مى فرمايد :\r\n« و الرفْق بِالرَّعيةِ وَ التَّأنّى و حُسنِ المعاشِرة مَعَ لينٍ فى غَير ضَعْف وَ شِدَّةٍ فى غَير عُنف » و بدان كه رهائى و رستگارى تو در حفظ خون مردم و خوددارى از آزار دوستان خدا و دوستى با مردم است ؛ و ( همچنين ) در درنگ و خوش رفتارى همراه با نرمى ( اما ) بدون ضعف ، و همراه با سختگيرى ( ولى ) بدون درشتى و تندى .\r\nدر مورد « حفظ خون مردم » و « آزار نرسانيدن به دوستان خدا » سخن گفتيم . در اينجا به قسمت ديگر اين گفتار الهى مى پردازيم .\r\nاز سخنان امام ( ع ) استفاده مىشود كه « فرمانده » بايد :\r\n1 ضمن رعايت نرمش و خوشرفتارى در برخورد با زيردستان ، رفتارش بگونه اى باشد كه موقعيتش و به طور كلى ، نهاد فرماندهى تضعيف نشود .\r\n2 سختگير و « قاطع » باشد و جريان امور را كاملًا پيگيرى كند ، ولى به مرز استبداد و زورگوئى نرسد .\r\nدو اصل ياد شده از مهمترين اصول فرماندهى است و بايد مورد توجه و عمل فرماندهان عزيز قرار گيرد . البته ، با اندك توجهى آشكار مىشود كه اين دو اصل ريشه در بسيارى از آداب و اخلاق اسلامى و تدبير و لياقت فردى دارد .\r\n\r\n","description":"","footnote":"","page_name":" 65 ","page_number":65},
  {"content":"\r\n\r\n\r\nانتخاب معاونين و مشاورين\r\nامام صادق ( عليه السلام ) در پاسخ به پرسش نجاشى\r\n« وَ بِمَن آنَس ، وَ إِلى مَن استريح ، وَ بِمَن أَتِق وَ امَن وَ أَلْجأ الَيه فى سرّى\r\n: با چه كسى انس و الفت بگيرم ، به چه كسى\r\nاعتماد كنم ، از چه اشخاصى ايمن باشم و به كه در رازها و اسرارم پناه ببرم ( كه را محرم اسرارم قرار دهم ؟ ) » فرمود :\r\n« وَ ايّاكَ و السَّعاة وَ اهل النَمايم ، فَلا يَلزِفنَ بِكَ مِنهُم أحَد ، وَ لا يُراكَ اللهُ يَوماً وَ لَيلَة وَ انتَ تَقبَل مِنهُم صرفاً وَ لا عَدلًا فَيَسخَط الله عَلَيك وَ يَهتك سِترك »\r\nالبته از آدميان سخن چين و گزارشگران بر ضد مردم برحذر باش ، بكوش تا كسى از آنان با تو ارتباط برقرار نكند ، خود را به تو نچسباند و هرگز خداى تعالى روزى يا شبى تو را در اين حال نبيند كه از آنان حرف مى شنوى و به سخنانشان اعتماد مى كنى ، آنگاه خدا بر تو خشم كند و آبروى تو را بريزد .\r\nدر اين پاسخ يك نكته ى اساسى جلب توجه مىكند كه لازم است مورد توجه فرماندهان عزيز قرار بگيرد و آن اين است كه معاون و مشاور نبايد از افراد سخن چين انتخاب شود .\r\nبه طور كلى ، معاشرت با گنهكاران ، مگر براى اصلاح ، زيان آور است و هشدار امام ( ع ) در مورد مشاورت و معاشرت با سخن چينان به معنى تجويز مشاورت و معاونت ساير گنهكاران نيست . بلكه ، نظر به مفسده ى بيشتر آنان دارد . مشورت و معاونت ، حق انسان عادل ، متقى و زيرك است .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nسخن چينى گناه بسيار بزرگى است و اگرچه همه از آن در امان نيستند ، ولى مسئولين و فرماندهان بيشتر در معرض اين فتنه قرار دارند ، زيرا سخن چينان براى رسيدن به اهداف شيطانى خويش بساط فتنه را در دستگاه آنان بيشتر رنگين كرده و مى گسترانند . از اين رو ، در برخى از ارگانهاى انقلابى نيز ، متاعشان بى مشترى نيست و سعى دارند فضاى روحانى و مقدس اماكنى را به فتنه گرى آلوده كنند كه البته نبايد چنين باشد . بر مسئولين و\r\nفرماندهان عزيز فرض است كه با توجه و درايت كامل دستورالعمل امام صادق عليه السلام ، را دقيقاً اجرا كنند و اين آفت را از پيكر آن نهادهاى روحانى بزدايند .\r\n\r\nسخن چينى و فتنه گرى\r\n « إنَّ الّذينَ فَتَنُوا المُؤمنين وَ المؤمناتِ ثُمَّ لَم يَتوبوُا فَلَهُم عَذابُ جَهَنَّمَ وَ لَهُم عَذابُ الحريق »  « 1 » ( همانا براى آنان كه مردان و زنان با ايمان را در آتش فتنه و عذاب سوزانيدند و توبه نكردند ، عذاب جهنم و آتش سوزان آماده است ) .\r\nفتنه گر را خداى تعالى به آتش دوزخ وعده فرموده است . شر فتنه گر در دنيا نيز ، گريبانگير او خواهد شد ، زيرا بزرگترين جادو و وسيله جدائى و تفرقه دوستان است ، دشمنى و كينه را در دل مى كارد و ريشه صفا و صميميت را قطع مىكند . « 2 »\r\n\r\n\r\n","description":"","footnote":"\r\n( 1 ) - سوره ى بروج ، آيه 10\r\n( 2 ) - از فرمايشات امام صادق ( عليه السلام )\r\n","page_name":" 67 ","page_number":67},
  {"content":"\r\n\r\nاز رسول خدا ( ص ) روايت شده است :\r\n« بدترين افراد سخن چينان هستند كه عيب خوبان را مى جويند و بين دوستان جدائى مى اندازند » « 1 » البته ، در اين مختصر بر آن نيستيم كه مفاسد و آثار شوم و عواقب فتنه و سخن چينى را بيان كنيم . به مقدارى كه لازم بحث حاضر است اكتفا مى كنيم و به آيه شريف تمسّك مى جوئيم كه فرمود :\r\n « الفِتنةَ اشَدُّ مِنَ القَتل  « 2 » فساد فتنه گرى بيشتر از قتل است »\r\nچون بسيارى از مفاسد در فتنه گرى ريشه دارد . از جمله لوازم فتنه و مفاسد بزرگ آن شيوع و رواج فحشاء است . قرآن در اين باره مى فرمايد :\r\n « انَّ الذّينَ يُحبّونَ ان تشيعَ الفاحِشَهُ فى الذَّينَ آمَنُوا لَهُم عَذابٌ اليمٌ فى الدُّنيا و الاخرة »  « 3 » همانا كسانى كه شيوع فحشاء و منكر ، در ميان اهل ايمان را دوست دارند ، به عذاب دردناكى در دنيا و آخرت دچار خواهند شد .\r\nتوحيد كلمه و كلمه توحيد\r\nمرحوم كاشف الغطاء فرمود :\r\n« بُنِىَ الإسلامُ عَلى كَلِمَتَين ، كَلِمةُ التّوحيد و تُوحيدُ الكَلِمة » اسلام بر دو پايه استوار شده است : كلمه توحيد و توحيد كلمه .\r\nكلمه ى توحيد : به مفهوم اقرار به يگانگى خداى تعالى ، بگونه اى كه\r\n\r\n\r\n","description":"","footnote":"\r\n( 1 ) - اصول كافى\r\n( 2 ) - سوره ى بقره ، آيه 191\r\n( 3 ) - سوره ى نور ، آيه 19\r\n","page_name":" 68 ","page_number":68},
  {"content":"\r\n\r\nشريكى براى ذات احديّت قائل نشويم .\r\nتوحيد كلمه : به اين معنى است كه همه ى مسلمين با هم متحد شوند و يگانگى و برادرى بين آنها حكمفرما باشد .\r\nبا تحقق اين دو ركن و اساس ، اسلام پايدار مى ماند و مسلمين عزت مى يابند . هر اندازه كه در حفظ اين دو كلمه كوشش شود ، اسلام و قرآن بيشتر بر جهان سايه مى گسترد و بانگ توحيد ، نغمه هاى شرك و الحاد را از بين مى برد .\r\nانقلاب اسلامى كه با تكيه بر ارزشهاى جاودانه و به رهبرى داهيانه و الهام گرفته از تعاليم وحى امام خمينى وبدست امت رشيد و شهيدپرور پرتو افكند و قلبهاى مسلمين و مستضعفين جهان را تسخير كرد ، بر اين دو پايه اساسى استور است . از اين رو ، بر ما لازم و واجب است كه از موجبات شرك و تفرقه حذر كنيم ، اين پرچم برافراشته را تا قيام قائم ( عج ) بر دوش كشيم و به آن امام بزرگوار تسليم كنيم .\r\nاين وظيفه بيش از همه بر دوش عزيزان پاسدار و فرماندهان محترم سنگينى مىكند . بايد كه هوشيار و باايمان باشند و در انتخاب مشاوران و معاونان دقت كنند تا ضوابط اسلامى رعايت شود . مبادا كه به فرمان امام صادق ( عليه السلام ) عمل نكنند و معاونانشان را از ميان سخن چينان و بيهوده گويان برگزينند كه در اين صورت به توحيد كلمه خدشه وارد شود و به عذاب الهى گرفتار گردند .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nسخنى چينى را با رفتار خود گسترش ندهيم\r\nنشست و برخاست با افراد سخن چين و فتنه گر ، علاوه بر اينكه آثار سوئى در انسان به جاى مى گذارد ، موجب تشويق فتنه گر و رواج فتنه نيز ، مىشود .\r\nگفته شده است كه شخصى خدمت آقا شيخ عبدالكريم حائرى « 1 » ( عليه الرحمه ) رسيد و شروع به بدگوئى و سخن چينى كرد . شيخ ( ره ) به او فرمود : اين مطالبى كه بر زبان تو آمد مبنى بر اينكه « فلان » چون گفته است و « به همان » چنان كرده ؛ براى من قابل تصديق نيست . زيرا ، بر مبناى « اصالة البرائه » همه آنان برى هستند . اين حكم اسلام است . اما تو ، كه پيش من سخن چينى آنها را كرده اى ، نمّام و بنابراين فاسق هستى و سخن فاسق براى من دليل و حجت نيست و اين نيز ، حكم اسلام است .\r\n\r\n\r\n","description":"","footnote":"\r\n( 1 ) - مرحوم آيه الله العظمى حاج شيخ عبدالكريم حائرى بينانگذار حوزه علميه قم است . ايشان پس از پايان دروس مقدّمات و سطح به نجف مشرّف شدند و از درس علماى بزرگى ؛ چون : ميزرا محمّدحسن شيرازى ، آقا محمدتقى شيرازى ، شيخ شهيد آقافضل الله نورى و آخوند ملاكاظم خراسانى ؛ فيض كامل بردند . آن بزرگوار در سال 1340 « ه . ق » به قم مشرّف شدند و حوزه ى علميه اين شهر را تاسيس كردند . در اثر سجاياى اخلاقى و مقام علمى مرحوم حاج شيخ ، فضلا و علماء ديگر شهرهاى ايران رو به قم آوردند و بدين ترتيب حوزه علميه قم توسعه يافت . حضرت امام خمينى ، روحى فداه ، از دست پروردگان حوزه آن عالم ربّانى است . حضرت امام به مرحوم حاج شيخ « قدس سره » ، ارادتى خاص داشته است و مرحوم شيخ نيز ، به امام بزرگوار علاقه و محبّت داشتند .\r\nسرانجام پس از تحمّل سختيها و ناملايمات بسيار ، خورشيد وجود آن بزرگوار در سال 1355 « ه . ق » غروب كرد و از دار غرور به دار سرور انتقال يافت . روح پاكش شاد و در جوار اولياء و انبياء جايگاهش باد .\r\n","page_name":" 70 ","page_number":70},
  {"content":"\r\n\r\nاين نمونه ى برخورد و رفتار اسلامى است همه ى ما بايد رفتارمان را بر آن تطبيق كنيم تا اين افراد هيچگاه فرصت و موقعيت سخن چينى نيابند و اين گناه و فتنه از جامعه برچيده شود . برخورد با فتنه گران و سخن چينان بايد بگونه اى باشد كه دگربار اجازه ى فتنه پيدا نكنند . ما را وسيله شنيدن سخن چينى و محفل را محل گستردن سفره ى نمّامى خود قرار ندهند كه هم استماع آن گناه است و هم فراهم نمودن زمينه آن معصيت .\r\nبا افراد صالح معاشرت كنيم و افراد سخن چين را ، در صورتى كه قابل اصلاح نباشند ، از جمع خود دور نمائيم تا به گناه آنان گرفتار نشويم و از آنها تأثير نيابيم .\r\n\r\nدوستى و مؤانست\r\nدوستان در زندگى شخصى و اجتماعى هر فرد داراى اهميت بسيارى هستند . زيرا انسان اجتماعى آفريده شده و ناچار از معاشرت با ديگران است . زندگى او تحت تأثير اين روابط قرار دارد تا آنجا كه امام على ( عليه السلام ) فرموده اند : « هر كس را مى توان از دوستانش شناخت . »\r\nمعاشرت با افراد آلوده به معصيت اگر براى اصلاح آنان نباشد ، زيان آور بلكه هلاك كننده است ؛ ضرر دنيا و آخرت را در بردارد و در نفس انسان تأثير بسيار بدى به جاى مى گذارد . چون ، نفس انسان استعداد سرشارى در كسب خصوصيات اخلاقى ديگران دارد و آنچه را از گنهكاران اكتساب مىكند ، معصيت و اخلاق سوء است .\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nدوستى اگر براى خدا باشد و دوستان همديگر را در كارهاى نيك و سير الى الله تشويق و يارى كنند ، دوستى رنگ الهى پيدا كرده ، عبادت مىشود و وسيله ى فلاح و تقرب به بارى تعالى . انسان در سير معنوى خويش ، هميشه احتياج به مراقبت دارد . بدون آن در منازل راه مى ماند و هرگز به مقصود نمى رسد .\r\nرفيق خوب در اين سير بهترين ياور انسان است . وسيله اى است كه او را از غفلت ، سستى و توقف باز مى دارد .\r\nبايد توجه داشته باشيم كه رفاقت ما الهى باشد . بگونه اى باشيم كه ديدن يكديگر ما را به ياد خدا بيندازد و از ديدن يكديگر لذت معنوى ببريم . همچنانكه بعضى از بزرگان گفته\r\nاند : « النَظرُ الى وَجه الأخِ ، يَزيدُ فى البَصَر » نگريستن به روى برادر مؤمن ، روشنائى ديده دل را زياد مىكند .\r\nانسان بايد با كسانى دوستى كند كه زبان حالش چنين شود :\r\n « اى خدا آئينه ى روى جمالت اين دل است * جان ما برگ گل است و عشق تو چون بلبل است » \r\nآرى !\r\n « هر كه خواهد همنشينى با خدا * گو نشين اندر حضور اولياء » \r\n « چون شوى دور از حضور اولياء * در حقيقت گشته اى دور از خدا » « 1 » \r\nاگر دوستان همديگر را براى خدا ، نه براى دنيا ، دوست بدارند و دلهاى خود را متحد كنند ، بى شك رحمت الهى بر آنها نازل مىشود .\r\n\r\n\r\n","description":"","footnote":"\r\n( 1 ) - مثنوى\r\n","page_name":" 72 ","page_number":72},
  {"content":"\r\n\r\n « مهر پاكان در ميان جان نشان * دل مده الّا به مهر دلخوشان \r\n دست زن در ذيل صاحب دولتى * تا ز افضالش بيابى رفعتى \r\n صحبت صالح تو را صالح كند * صحبت طالح تو را طالح كند » « 1 » \r\nبراى مردان خدا ، هيچ لذتى بالاتر از همنشينى و دوستى با پاكان و صالحان ، نيست . دوستى بامؤمنين براى تسريع در امور اجتماعى مفيد و كارساز و براى سعادت و نجات آخرت ، لازم است . اما ، معاشرت و مشاورت با بى ايمانان و آنان كه داراى سوابق نيكو نيستند ، براى فعاليتهاى اجتماعى و امور اخروى زيبانبار است .\r\nمولاى متقيان ( عليه السلام ) مى فرمايند : « بپرهيزيد از همنشينى با بدان ، زيرا همنشينى و مصاحبت با آنان موجب هلاكت مىشود . بر شما است كه از مصاحبت اشرار دورى گزينيد ، چون آنها در حكم آتشند و نزديكى به آنها سبب سوختن است . »\r\n « اى فغان از يار ناجنس اى فغان * همنشينى نيك جوئيد اى مهان » \r\nمجالست و مصاحبت با اولياء خدا ، حضور در بارگاه قدس ربوبى است ، چه مردان الهى مظهر اسماء و صفات خداى تعالى هستند و دلهايشان عرش خداوند است كه :\r\n« قلبُ المؤمنِ عَرشُ الرَحمان »\r\n\r\nرازدارى\r\nاين فراز از دستورالعمل مبارك امام ( عليه السلام ) علاوه بر آداب مؤانست و معاونت ، شامل اهميت رازدارى و كتمان اسرار و اطلاعات ،\r\n\r\n\r\n","description":"","footnote":"\r\n( 1 ) - مثنوى\r\n","page_name":" 73 ","page_number":73},
  {"content":"\r\n\r\nنيز ، هست . رازدارى در امور شخصى و اجتماعى بسيار لازم است . زيرا افشاء اسرار شخصى موجب شماتت و خشنودى دشمنان و تألم و تأثر دوستان مىشود ، در مسائل اجتماعى باعث تزلزل نظام و بهره بردارى دشمنان است . امام على ( عليه السلام ) در اين باره مى فرمايد :\r\n« سِرّكَ اسيرك فَإنَ افشَيتَه صِرت اسيره » « 1 » سر تو اسير تو است ، ولى هنگامى كه آن را فاش نمودى ، اسيرش خواهى شد .\r\nاز اين رو ، بر هر انسان عاقل و صاحب رأى و تدبيرى لازم است كه سينه ى خود را صندوقچه ى اسرار كند تا دشمن از آن آگاه نشود و مسلمين را زيان نرساند . گاهى تصور مىشود\r\nكه نقل يك خبر براى دوست صميمى يا برادر يا همسر موجب انتشار آن نمى شود ؛ حال آنكه اين تصور باطل است .\r\nفاش كردن اسرار ، اگرچه براى يك فرد مطمئن ، آغاز انتشار آن و رسيدن به دشمن است . چون آن فرد به نوبه ى خود خبر را بر يك نفر ديگر كه مورد اطمينانش باشد حكايت مىكند و آن ديگرى نيز براى كسى ديگر و او هم براى ديگرى و . . تا آنجا كه سرّ فاش شود و دشمن بهره برد .\r\n\r\nحكم فاش كردن اسرار\r\nالبته ، حفظ و كتمان اسرار از بعد نظام ادارى و حكومتى ، مخصوصاً نظامى ، حكم ديگرى دارد . يك پاسدار ، به ويژه مسئولين و فرماندهان ، قانوناً و شرعاً موظفند كه اطلاعات داخلى و اسرار درونى سپاه و جنگ و كشور را به خوبى پاسدارى كنند و از افشاء آن حتّى به نزديكترين و مطمئن\r\n\r\n\r\n","description":"","footnote":"\r\n( 1 ) - شرح غررالحكم ، ج 4 ، ص 146\r\n","page_name":" 74 ","page_number":74},
  {"content":"\r\n\r\nترين افراد ، جداً جلوگيرى نمايند .\r\nاسرار سپاه و تشكيلات حكومت اسلامى به منزله ى امانتى است كه بدست شما سپرده شده . افشاء آن خيانت و قطعاً حرام است ؛ خواه انتشار آن داراى مفسده باشد يا نه . شكى نيست كه مشكلات فراوانى براى جبهه و سپاه و ديگر ارگانها بر اثر بى احتياطى و سرّ نگه نداشتن بوجود آمده است . بايد در حفظ اسرار بيش از اين كوشش كنيم تا دين و دنياى ما درامان باشد .\r\n\r\nنقش دوستان در رازدارى\r\nبديهى است كه دوستان و مشاوران نقش بسيار مهم و مؤثرى در اين امر مهم دارند و صلاح يا فساد آنان موجب اصلاح يا افساد خواهد شد . قرآن مى فرمايد : « اى اهل ايمان از غير همدينان خود مشاور و دوست صميمى و همراز نگيريد ، چه آنها از خلل و فساد در كار مسلمانان لحظه اى كوتاهى نمى كنند . دوست دارند كه شما هميشه در رنج و سختى باشيد و دشمنى شما را بر زبان هم آشكار سازند . »\r\nدر حكومت اسلامى مشاورت و همرازى با منافقين و كفار حرام است ، زيرا دشمن هيچگاه راحتى و آسودگى مسلمانان را نمى خواهد . ظاهر اين آيه و آيات شريف ديگر در حرمت مشاورت و همرازى با غيرمسلمانان است ، ولى با اندك تأملى معلوم مىشود كه افشاء اسرار مسلمانان توسط يك فرد مسلمان ، در نهايت باعث اطلاع و بهره بردارى دشمنان اسلام از اين اسرار مىشود . اگر بواسطه ى شخصى از روى دشمنى يا سادگى و بى احتياطى سرّى فاش شود و به اطلاع دشمن برسد و براساس\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nآن به كيان مسلمانان حمله شود ، وى مسئول است و خون مسلمانان بر عهده ى اوست .\r\nزنهار كه قاتل شهدا نباشيد و خون دوستان و عزيزان خود را ، در حالى كه در صف لشكريان اسلام هستيد ، بواسطه افشاء اسرار نريزيد . « 1 » مسئله ى مهم ديگر اين است كه با انتقال اخبار و اطلاعات به جو تشنج و شايعه سازى دامن نزنيد . اگر به يكديگر و يا به سپاه انتقاد داريد ، به صورت صحيح و معقول ، با\r\nمسئولين مربوط در ميان بگذاريد و از شايعه پراكنى و فاش كردن اخبار و اسرار جداً جلوگيرى كنيد .\r\n\r\nدرسى از « مُعَوّذتَين »\r\nقرآن سراسر كتاب هدايت است و براى راه رفتگان طريقت ، نور و برنامه و مايه ى حيات است . اكنون به دو سوره ى مبارك از آن مصحف شريف كه به « مُعَوِّذَتَيْن » معروف است تمسك و اشاره مى كنيم . يعنى : « قُل اعوذُ بِربِّ الفلق » « و قُل اعوذ بِرَبِّ النّاس »\r\nدر سوره ى نخست از چهار شر به خداى تعالى پناه برده شده است :\r\nاول - از شرّ مخلوقات كه مردم بدانديش از بارزترين مصادق آنند .\r\nدوم - از شرّ شب تار كه نامردمان و فتنه انگيزان در خلوت شب ، دسيسه و نيرنگ كنند و بر بى پناهان جور و ستم روا دارند .\r\n\r\n\r\n","description":"","footnote":"\r\n( 1 ) - از بعضى بزرگان نقل شده است كه « سينه من همانند قبر است ، چنان كه قبر ممكن نيست جسد مرده را بيرون اندازد ، قلب من هم ممكن نيست رازى را افشا نمايد . »\r\nو ديگرى گفته است : « سينه ى من بمانند جسد مرده در قبر هم نيست ، زيرا براى جسد انتظار برانگيخته شدن از قبر در روز قيامت هست ، ولى من راز را در سينه ام چنان فراموش مى كنم كه گويى ، ابداً در هيچ زمانى آن را نمى دانستم »\r\n","page_name":" 76 ","page_number":76},
  {"content":"\r\n\r\nسوم - از شرّ زنان عشوه گر افسونگر كه دين و دنيا را بر باد مى دهند .\r\nچهارم - از شرّ حسادت حسودان كه آتش حسد در خرمن جان مى افكنند .\r\nدر اين سوره مباركه از شر اين چهار ، يك بار به خداى تعالى پناه برده شده است ولى ، در سوره ى دوم ، سه بار از شرّ يك چيز به خداوند تعالى پناه برده شده است و آن رفيق بد است آنگاه كه دست به وسوسه زند و انديشه بد در دل انسان افكند .\r\n\r\nشرّ دوستان بد\r\nشرّ رفيق بد دو گونه ظاهر مىشود :\r\n1 در وجود دوستى كه ، علناً مرتكب معصيت شود .\r\n2 در وجود دوست به ظاهر مؤمن و در باطن وسوسه انگيز و منافق .\r\nآن يكى چون لاشه ى مردارى است كه در ميان بركه اى افتاده است و خصوصيات آب زلالش را در دم دگرگون كرده باشد . اين گونه دوستان گرچه اثر سوء دارند ، ولى خوشبختانه شناخت آنان آسان است .\r\nاما ، آن دوستانى كه اثر سوء بسيار دارند و شناختشان بسيار مشكل است ، كسانى هستند كه به هزار افسون مؤمنين را گمراه مى كنند و هر يك را به گونه اى مى فريبند . سپاهى را با مطرح كردن نارسائيها و مشكلات و فرمانده را به غرور و تكبّر ، به سوى خود فرا مى خوانند . اينان كسانى هستند كه با توجيهات عجيب و برخوردهاى سياسى ، در قالب كلماتى زيبا ، جذّاب و ظاهراً از روى\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nدلسوزى براى اسلام و انقلاب و سپاه ، اهداف شوم خود را القاء مى كنند . اينان دزدانى هستند كه كالا را با چراغ مى گزينند و آنگاه مى برند .\r\n « دزد جاهل گر يكى ابريق برد * دزد عالِم دفتر تحقيق برد » \r\nخداوند تعالى اين دغل دوستان را نصيب نكند .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nحقيقت دنيا و خدمت به مردم\r\n\r\n","description":"","footnote":"","page_name":" 79 ","page_number":79},
  {"content":"\r\n . \r\n","description":"","footnote":"","page_name":" 80 ","page_number":80},
  {"content":"\r\n\r\n\r\nدنيا فريبنده و بى وفا است\r\nحضرت در ادامه ى نامه ، حديث پدر بزرگوارشان را نگاشت :\r\n« سأنبئكَ بِهَوانِ الدُّنيا وَ هوان شَرَفها على مَن مَضى مِنَ السَّلَفِ و التّابعين . . . »\r\nتو را ، به فرومايگى دنيا و بى وفائى آن نيست به گذشتگان آگاه خواهم كرد . . .\r\nامام حسين ( عليه السلام ) آماده حركت بسوى كوفه بودند كه « ابن عباس » خدمت ايشان رسيد و حضرت را سوگند داد تا به كربلا نروند ، چون در آنجا شهيد خواهند شد . ولى ،\r\nامام ( ع ) در پاسخ ابن عباس فرمودند : « من مى دانم كه قتلگاهم كجاست و براى كشته شدن آماده هستم . شهادت در راه خدا براى من بهترين پاداش است و آرزوئى جز جدائى از دنيا ندارم » . سپس ، در مورد پستى و بى وفائى دنيا مطالبى فرمودند و آنگاه شمّه اى از زهد رسول خدا ،\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nاميرالمؤمنين ، فاطمه ى زهرا و امام حسن ، سلام الله عليهم اجمعين را باز گفتند .\r\nبا اينكه در فرازهاى ديگر و به تناسب ، از دلبستگى و فريبندگى دنيا اشاره هائى رفت ، اما مناسبتر است كه در توضيح اين فراز از دستورالعمل به آيات و روايات تمسّك جوئيم و نقاب از چهره ى زشت دنيا برداريم تا مبادا فريفته ى آن شويم .\r\n\r\nدنيا بازيچه است\r\nقرآن دنيا را هوس و بازى مى خواند :\r\n « وَ مَا الحيوةُ الدُّنيا إلَّا لَعِبٌ وَ لَهوٌ وَ لَلدّارُ الاخِرَةُ خَيرٌ لِلَذَّينَ يَتَّقونَ افلا تَعقلُون »  « 1 » دنيا جز بازيچه ى كودكان و هوسرانى بى خردان هيچ نيست . بدرستى كه خانه ى آخرت براى اهل تقوى نيكوتر است . آيا در اين گفتار فكر نمى كنيد ؟ !\r\n « وَ ما هذِهِ الحَيوةُ الدُّنيا الّا لَهو وَ لَعب وَ انَ الدّارَ الاخِرَةَ لهِىَ الحَيَوانُ لَو كانوا يَعلَمُون »  « 2 » زندگانى دنيا ، اگر براى پرستش پروردگار و قرب به او نباشد ، هوس و بازيچه اى بيش نيست ، زندگانى حقيقى در آخرت است . حيات آنجا جاودانه و نعمتش بى رنج و زوال است ، البته اگر مردم بدانند .\r\n« اعلَمُوا انِّما الحَيوةُ الدُّنيا لَعِب وَ لَهو وَ زينَةٌ وَ تَفاخرٌ بَينَكم وَ تكاثُرٌ\r\n\r\n\r\n","description":"","footnote":"\r\n( 1 ) - سوره ى انعام ، آيه 32\r\n( 2 ) - سوره ى عنكبوت ، آيه 64\r\n","page_name":" 82 ","page_number":82},
  {"content":"\r\n\r\n فى الاموال وَ الأولادِ و . . . »  « 1 » اى مردم بدانيد كه زندگانى دنيا در حقيقت بازيچه و لهو و هوسرانى و آرايش و تفاخر و خودستائى با يكديگر ، و حرص افزودن مال و فرزندان است .\r\nاز ديد امام صادق ( عليه السلام ) سيماى دنيا چنين است :\r\n« زندگى دنيوى همچون نقشى است كه سر آن تكبّر ، چشم آن حرص ، گوشش طمع ، زبانش رياء ، دست آن شهوت ، پايش عُجب و خودپسندى ، قلبش غفلت ، رنگش فنا و نتيجه و آينده ى آن زوال و نيستى باشد . پس كسى كه آن را دوست بدارد ، به دام تكبر ، آز ، طمع ، شهوت ، خودپسندى و غفلت خواهد غلتيد و سرانجامش آتش دوزخ است . » « 2 » ريشه ، كلمه دنيا « دنى » ( پستى ) است و از نظر اهل معرفت هر چيزى كه انسان را از ياد خداى تعالى و راه او باز دارد ، دنياست .\r\nچنان كه خواجه عبدالله انصارى فرمود :\r\n« اين حيات دنيا چونان باد است ، تا بنگرى از دست رفته است ، و همچون خنده ى ديوانگان و گريه مستان ديوانه ، بى شادى خندد و بى اندوه بگريد . اگر ذّل مرگ نبود ، همانا از اطراف عالم ، آواز « انا ربُّكُم الأعلى » بر مى آيد . » « 3 »\r\n « مجودرستى عهد از جهان سست بنياد * كه اين عجوزه عروس هزار داماد است » \r\n\r\n\r\n","description":"","footnote":"\r\n( 1 ) - سوره ى حديد ، آيه 20\r\n( 2 ) - مصباح الشريعه\r\n( 3 ) - كشف الاسرار\r\n","page_name":" 83 ","page_number":83},
  {"content":"\r\n\r\nامام على « ع » دنيا را چنين مى بيند :\r\n« اين جهان همچون سايه ، سبك و تيره و ناپايدار است . دنيا در نظر صاحبدلان به سايه اى ماند ، كه با همه فروغ و فريب ، تيره رنگ ، و يا همه ى استقامت و قرار ، ناپايدار و بى درنگ است ، بر كسى نپايد و با كسى نياسايد » .\r\nدنياى دنى ديرى است كه به مثال عروسان ، خود را آراسته و بر طارم طرّارى نشسته است و بر انسان حديث بى وفائى باز مى خواند ، و مى گويد :\r\n« من چون تو هزار عاشق از غم كشته ام »\r\n\r\nداستان عبرت انگيز برمكيان\r\nعادت دنيا اينست كه بر كسى وفا نمى كند ، دوستان و دلبستگان خود را هر چند بپرورداند ، ولى سرانجام بدانها جفا مىكند . چه بسيار شاهان را كه از عرش قدرت به حضيض ذلت نيفكنده است و دولت و مكنت آنان را به خوارى و ذلّت و مسكنت بدل نكرده ! در اين ميان ، داستان برمكيان بسيار عبرت انگيز است .\r\n. . . شب هنگام جعفر برمكى را كشتند ، اموال او را غارت كردند و سران دولتش را به بند افكندند . دولت نيرومندى ، كه نيمى از جهانِ آن روزگار را به زير فرمان داشت ، يك شَبه به فرمان « پير دنيا » به زانو نشست ، و او را ، كه گردش ايّام به كامش مى گشت ، به كام مرگ فرو برد . « يحيى » پدر جعفر و وزير هارون الرّشيد ، نيز به زندان افتاد .\r\nيك روز بى طعام در زندان بسر برد . روز ديگر نيز طعامش\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nندادند ، سخت پريشان و درمانده شد ، و به زندانبان توسّل يافت تا در برابر اندك پولى كه به همراه داشت براى وى خوراكى تدارك كند . با منت بسيار برايش مقدارى گوشت خام آورد . « يحيى » با سرافكندگى و خوارى هيزم و ظرف براى پختن غذا طلب كرد و با هزار منت و بيچارگى بدست آورد .\r\nپختن آغاز كرد و با زحمت بسيار سر و گردن افراز ديروزش را به خاك مطبخ مى سود تا به آتش بدمد . هر بار كه آتش مطبخ فرو مى نشست و « يحيى » روى به خاك مى نهاد ، آتش درونش زبانه مى كشيد و دلش به حسرت آن ايّام مى سوخت . اما هيزم به دم سرد او دل نمى سوخت . سرانجام دل كباب شد و گوشت به قيمت سيه روئى بپخت . اما ، گوئى دنيا به آن بسنده نكرده بود و اين را هم به او نپسنديده . چه آنگاه كه ظرف را به لبهاى تشنه نزديك كرد . دستانش از ولع لرزيد ، ظرف غذا به ميان آتش و خاكستر درغلتيد و زحمت او به باد داد . با افسوس بسيار به آتش و دود خيره شد و ايّام از دست رفته اش را از خاطر گذرانيد .\r\nناگاه اين داستان را به خاطر آورد : روزى را كه بر زورق نشسته و بر محمل امواج آرام ، سينه ى نيلگون دجله را مى شكافت و با ماهيان زيباى دريا ، كه از نواى پرافسون پرندگانِ خوش صداگوئى برقص آمده بودند ، به بازى سرگرم بود و آن چنان مست شادى و سرور شده بود ، و مشت به موج دريا مى كوفت كه ناگاه نگين عقيقش جدا شد و به اعماق دجله فرو رفت . او كه عقيقش را بسيار دوست مى داشت افسوس فراوان خورد و دل آزرده گشت . امّا اين دل آزردگى را گردش ايّام كه به كامش مى گشت او نپسنديد و عقيق را به دست\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nغلامى كه در دل ماهيش يافته بود ، به او باز گردانيد و خاطرش شاد كرد .\r\nآن روزگار را به حال اكنونش قياس كرد ، آه سردى كشيد و گفت :\r\n« پروردگارا ! توانى كه عقيق خُرد را كه طعمه ى ماهيان درياى بيكران شده بود به من رسانى ! و نه عجب كه توانى غذاى ميان دستانم را به دهانم نرسانى ! »\r\n« وَ تِلْكَ الأيّام نداوِلها بينَ النّاس وَ لِيعلَمَ اللهُ الّذينَ امَنوا » « 1 » كه اين روزگار را به اختلاف - و فراز و نشيبهاى بسيار - ميان خلايق مى گردانيم . تا مقام اهل ايمان به امتحان معلوم شود .\r\n\r\nتذكر مفيد\r\nدنيا و سرگذشت پيشينيان محل تأمّل است . فريب ظاهر آراسته ى دنيا را نبايد خورد كه اين دام به قدمت تاريخ گسترده و قربانيان بى شمارى را به كام خود فرو برده است .\r\nبه هوش باشيد كه مبادا دل به دنيا دهيد و خدا را از خانه ى دل ، كه خانه ى اوست بيرون كنيد . زنهار كه با رياست و مسئوليت پذيرفتن ، خود را به دنيا نفروشيد و سراى جاويد را به دنيا نبازيد . دنيا خوش خط و خال است و شيوه ها و عشوه گريهاى بسيار دارد . چنان كه صفا و صميميّت را به جفا و كينه و زىّ سادگى را به خوى تكلّف و اخلاص را به شرك بدل مى سازد . البتّه اينها را به يك باره تغيير\r\n\r\n\r\n","description":"","footnote":"\r\n( 1 ) - سوره ى آل عمران ، آيه 140\r\n","page_name":" 86 ","page_number":86},
  {"content":"\r\n\r\nنمى دهد ولى ، به استمرار و در طول زمان و از طريق خودبينى ، كار مردم را به « فرداها » افكندن ، افراد را پشت ميز و درها معطّل كردن ، خودرأيى ، تُندى و احساس بزرگى انسان را بروز سياه مى نشاند .\r\n\r\nساده زيستى\r\nاستاد بزرگوار ما ، رهبر عظيم الشأن انقلاب ، مكرّراً ، اين نكته را به طلبه ها گوشزد مى فرمودند كه « زى طلبگى » و ساده زيستى را از دست ندهند و هميشه از اين هراس داشتند كه مبادا طلبه ها و روحانيون زندگى زاهدانه ى گوشه هاى حجره ها را از ياد ببرند . اين دقيقاً همان عاملى است كه نظام حوزه ها را از انحراف و سقوط به دامن دنيا نگاهداشته و قدمت 1000 ساله ى حوزه را پايدار كرده است زيرا ، خوى زاهدانه و فضاى درس و بحث و زندگى بى تشريفات باعث شده است كه نظام روحانيت از هدف اصلى منحرف و در بند تشريفات گرفتار نشود .\r\nسپاه نيز ، همچون حوزه ها نبايد به فضاى تشريفات آلوده شود كه در آن صورت هدف خود را از زير بار تشريفات نتواند بيرون كشيد . البّته ، بديهى است تشريفات غير از رعايت ضوابط و مقرّرات است ، همانطور كه قبلًا هم اشاره شد ، عمل به قوانين و بخشنامه هاى سپاه ، عمل به قانون شرعى و وظيفه است . در سپاه بايد نظم و انضباط دقيق و كامل حكمفرما باشد . اين غير از تشريفات است .\r\nتشريفات به مفهوم روحيه ى پشت ميزنشينى و خوى تكبّر داشتن است كه زائيده نظام ادارى شرك و ظلم و موجب پيدايش روابط و\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nرفتارهاى ناشايستى چون : تعلّل در كارها ، كم كارى ، معطل كردن مردم و رشوه ، است . همانگونه كه نظام روحانيّت نياز به زندگى زاهدانه و معنويّت و خلوص نيّت دارد تا به يك روحانيّت رسمى و فرمايشى تبديل نشود و همواره لشگريان آماده امام زمان ( عجل الله تعالى فرجه الشّريف ) باشد ، سپاه نيز بايد با حذف تشريفات و عمل براساس قانون و با اخلاص و معنويّت ، پرتحرّك و بانشاط باشد .\r\n\r\nزندگى زاهدانه\r\nفرماندهان و مسئولين عزيز بايد زاهد باشند تا بتوانند دستورالعمل امام صادق « ع » را انجام دهند . چرا كه تنها در پرتو زندگى زاهدانه است كه مى توان از زرق و برق دنيا درامان بود . البتّه ، « زهد » به معنى گوشه نشينى و كنج خلوت گزيدن و ترك دنيا نيست ، زيرا ، اين خلاف دستورهاى انسان ساز دين مقدّس اسلام است . بلكه ، « زهد » به معنى محبّت دنيا از دل بيرون كردن است چنان كه اميرالمومنين ( عليه السّلام ) فرموده اند :\r\n« الزُّهد كُلُّه بَينَ كَلمَتين مِنَ القران : قال الله سُبحانَه : لِكَيلا تَأسوا عَلى مافاتَكُم وَ لا تَفرَحوا بِما اتاكم » « وَ مَن لَم يَأسَ عَلى الماضى وَ لَم يَفْرَح بِالْاتى فَقَد اخَذش الزُّهد بِطرفَيه » « 1 »\r\nزهد و پارسائى بين دو كلمه از قرآن است . آنجا كه خداوند سبحان فرمود : « هرگز بر آنچه از دستتان رفت ، اندوه نخوريد و از آنچه به شما رسيد ، شادى نكنيد » و كسى كه بر گذشته افسوس نخورد و بر آينده شاد نباشد ،\r\n\r\n\r\n","description":"","footnote":"\r\n( 1 ) - نهج البلاغه فيض ، ص 1291\r\n","page_name":" 88 ","page_number":88},
  {"content":"\r\n\r\nزهد را از دو جهت آن ، يعنى : بى اعتنائى به گذشته و آينده ، دريافته است .\r\nدر اين صورت است كه انسان از رياست شاد نمى شود . آن را گونه اى ابتلاء و امتحان مى يابد و هرگاه آن را از او بازستانند ، غمگين نمى شود . چون به دنيا دل نبسته است و بدان وابسته نيست . خوش گفته است لسان الغيب كه :\r\n « غلام همّت آنم كه زير چرخ كبود * زهر چه رنگ تعلّق پذيرد آزاد است » \r\n\r\nفاطمه زهرا « س » نمونه و اسوه ى كامل زهد\r\nنمونه و اسوه ى كامل زهد در اسلام حضرت زهراى مرضيه ، ( سلام الله عليها ) است كه شب عروسى ، لباس تازه ى عقد را از تن مباركش در مى آورد و به فقير مىدهد و خود لباس كهنه به تن مىكند . صبح هنگام در پاسخ پرسش پدر بزرگوارش از لباس تازه ى عروسى ، فرمود كه در راه خدا انفاق كردم . زيرا :\r\n« لَن تنالو البّرَ حَتّى تُنفِقوا مِمّا تُحِبّون » هرگز به مقام نيكوكاران و خاصّان خدا نخواهيد رسيد ، مگر از آنچه خود دوست داريد و نزد شما محبوب است ، در راه خدا انفاق كنيد .\r\n\r\nتحذير و ترغيب\r\nامام « ع » در اين قسمت از دستورالعمل ، نخست « نجاشى » را از انجام كارهائى كه موجب ناخشنودى خداى تعالى مىشود ، برحذر\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nمى دارد و سپس ، در قسمت ديگر وى را به انجام امورى كه باعث رضاى پروردگار است تشويق و ترغيب مى فرمايد و مى نويسد :\r\n« يا عبدالله ايّاك ان تخيفَ مؤمناً فَانّ ابى محمّد بن على ، عليه السّلام ، حَدَثَنى عَن ابيه عَن جَدّه عَن عَلىِّ بن ابيطالب ، عليه السلام ، أَنَّهُ كانَ يَقول مَن نَظَرَ إِلى مُؤمن نَظرهٌ ليخفيه بِها اخافُه الله يَومَ لا ظلَّ إِلَّا ظِلّهُ وَ حَشرهُ فى صورة الذّر لَحمَهُ وَ جَسَدهُ وَ جَميع أعصائهُ حَتّى يُوردهُ مُورده »\r\nاى عبدالله زنهار ! كه مومنى را بترسانى ( زيرا ) . . . رسول خدا « ص » فرمود هر كس به برادر مؤمن خود نگاهى بكند كه او را بدان بترساند خداوند روز قيامت ، كه در آن سايه اى جز سايه ى خدا نيست ، او را خواهد ترساند و او را به صورت « مور » ى با تمام گوشت و پيكر و اعضايش محشور مىكند تا به جاى تعيين شده اش ( دوزخ ) وارد شود .\r\nدر روايت ديگرى نيز ، آمده است كه متكبّران به صورت مورچه وارد « محشر » مى شوند . البتّه با اينكه به صورت مورچه اند . ولى همه آنها را باز مى شناسند چون قيامت روز « جمع الجمع » است ؛ روز حقيقت بينى است ؛ هر كسى با هويت و حقيقتش وارد محشر مىشود . و همانطور كه در بحث « تجسّم اعمال و كيفر ظلم » گفتيم ، ( مثلًا ) ظالم به صورت سگ و اسراف گر و تبذيركار به شكل ميمون و دغلكاران به صورت روباه محشور مى شوند و چنان است كه همه ى آنها را با نام و نشان باز مى شناسند ، و آشكارا مى دانند كه اين سگ ، فلان شخص است كه در دنيا چقدر مقتدر بود و آن ميمون ، به همان است .\r\nآن روز ، روز آشكارشدن اسرار نهان است ، « يوم تُبلَى السَرائر » « 1 »\r\n\r\n\r\n","description":"","footnote":"\r\n( 1 ) - سوره ى طارق ، آيه 9\r\n","page_name":" 90 ","page_number":90},
  {"content":"\r\n\r\nگاهِ رسوائى و بيچارگى است .\r\n « يوم تبيَّضُ وَ تَسَوَّدُ وجوه * تُرك هند و شهره گشته زان گروه » \r\n هر چه پنهان باشدت پيدا شود * هر كه او خائن بود رسوا شود \r\nو نيز مى فرمايد :\r\n« وَ حَدَّثنى أبى عَن آبائه عَن عَلىٍّ عليه السّلام عَن النّبى صلّى الله عليه و آله و سلم قال : مَن أغاثَ لَهفاناً مِنَ المومنين ، اعاثهُ الله يَوم لاظِلَّ الَّا ظَلَّهُ و آمنَه مِنَ الفَزع الأكبر وَ آمَنَه مِن سوءٍ المنقلب »\r\n. . . رسول خدا « ص » فرمود : هر كس كه به فرياد ستمديده اى از مومنين برسد ، خداوند روز قيامت كه سايه اى جز سايه او نيست ، از وى دستگيرى مىكند و از عظيمترين ترس در روز قيامت ، امان مىدهد و از سوء عاقبت نگاه مى دارد .\r\nروز قيامت نامهاى گوناگونى دارد ؛ شايد به بيش از 70 اسم برسد . از جمله آنها ، كه امام صادق « ع » به آن اشاره فرموده اند ، « فزع اكبر » است . يعنى آن روز به قدرى سخت و هولناك است كه فرياد همه مخلوقات بلند است .\r\n« يَومَ تَرَونها تَذْهَلُ كلُّ مرضعةٍ عَمّا ارضَعَت وَ تَضَع كُلُّ ذاتِ حَملٍ حَملها وَ ترىَ النّاسَ سكارى وَ ما هُم بِسكارى وَ لكنَّ عَذابَ الله شديد » « 1 »\r\nروزى كه مى بينيد ، هر زن شيردهى ، طفل خود را از وحشت و هراس فراموش كند و هر آبستنى بار خود بيفكند و مردم را ( از وحشت و حيرت ) مست مى بينى ، حال آنكه مست نيستند و ليكن عذاب الهى دشوار است .\r\n\r\n\r\n","description":"","footnote":"\r\n( 1 ) - سوره ى حج ، آيه 2\r\n","page_name":" 91 ","page_number":91},
  {"content":"\r\n\r\nاز « فزع اكبر » همه مردم مبهوت و مدهوش و حيران مى شوند مگر آنان كه زير لواى ، اميرالمومنين على « ع » رفته باشند و از دست « ساقى كوثر » آب بنوشند . اينان همانند كه در دنيا به « احكام الهى » عمل كردند .\r\nهمچنين ، فرمود :\r\n« وَ مَن قضى لأخيه المؤمن حاجَةً قَضى الله لَه حوائج كَثيرة احداهَا الجِّنة » .\r\nهر كس نيازى از برادر مومن خود را برآورده سازد ، خداوند تعالى نيازمنديهاى بسيار او را بر طرف مىكند كه يكى از آنها بهشت است .\r\n« وَ مَن كَسى أخاه المؤمن جُبَّةً عَن عُرى كَساه الله مِن سُندُس الجنّة وَ استبرقَها وَ حريرَها وَ لَم يَزال يَخوضَ فى رضوان الله مادامَ على المَكسُوِّ مِنها سَلَك » .\r\nكسى كه برادر مؤمن خود را با اهداء پيراهنى از برهنگى بپوشاند ، خداوند او را از پارچه هاى « سندس » بهشت و « استبرق » و « حريرش » بپوشاند و تا هنگامى كه بر پوشنده تكّه اى از آن باقى باشد ، در « رضوان الهى » بسر مى برد .\r\n« وَ مَن اطعَمَ أخاهُ من جوع اطعَمَه الله منَ طيّبات الجَّنَّةِ وَ مَن سَقاهُ مِن ظَمَاءٍ سَقاه الله من الرّحيق المختوم » .\r\nهر كس كه برادر گرسنه اش را سير كند ، خداوند از غذاهاى بهشتى او را سير مىكند و هر كس وى را از تشنگى سيراب كند خداوند او را از آب دست نخورده سيراب مىكند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nهميارى و كمك به يكديگر\r\n« وَ مَن اخدَمَ أخاه اخدمَه الله مِنَ الولدان المخلَّدين ، وَ اسكنَه مَعَ اوليائه الطّاهرين » .\r\nهر كس به بردار مسلمان خود خدمت كند ، پروردگار عالم - در بهشت - براى او خدمتگزار قرار مىدهد و او را با اولياء پاك خودش مسكن مىدهد .\r\nبهترين و بالاترين لذّتهاى بهشتى ، محشورشدن با رسول خدا « ص » و ائمه اطهار ( عليهم السّلام ) است . اين لذّت معنوى از سنخ لذتهاى ديگر نيست . با نعمتهاى خوردنى و نوشيدنى بهشت قابل مقايسه نيست . بلكه از لذّتهايى است كه پيشوايان دين ( عليهم السّلام ) در مناجاتهاى عارفانه خويش بدان اشاره كرده اند . همچون مناجات شعبانيه و دعاى كميل و ندبه كه در فرازهائى از آنها مى فرمايند :\r\n« وَ انر ابصارَ قُلوبنا بضياء نَظرها اليك حَتّى تخرق ابصارُ القلوب حُجُبَ النَّور فتصِلَ الى مَعدَن العَظَمة وَ تَصيرَ ارواحنا مُعَّلَقةً بعزّ قدسك » « 1 »\r\nخداوندا چشم دل ما را به نورى منوّر فرما ، كه توانائى نظر افكندن به تو را داشته باشد تا آنجا كه چشمان دلها حجابهاى نور را به درد و به كان عظمت برسد و جان و روان ما آنچنان شود كه به عزّت قدس تو تعلّق گيرد .\r\n« أينَ وَجه الله الّذى إِليه يَتَوجَّه الأولياء » « 2 »\r\nكجاست آن وجه الهى كه دوستان خدا ، رو به سوى او آورند ؟\r\n\r\n\r\n","description":"","footnote":"\r\n( 1 ) - مناجات شعبانيه - مفاتيح الجنان\r\n( 2 ) - فرازى از دعاى ندبه\r\n","page_name":" 93 ","page_number":93},
  {"content":"\r\n\r\nدر زمينه خدمت به ديگران ، روايات زيادى وارد شده است .\r\nراوى گويد : در جوار خانه ى خدا ، در خدمت امام صادق ، ( عليه السّلام ) ، نشسته بودم در حالى كه جمعيّت زيادى در حال طواف بودند . در اين هنگام حضرت فرمود : « برآورده ساختتن حاجت مؤمن بهتر است از طوافى و طوافى و تا ده شمرد . » « 1 » يعنى رفع حاجت مؤمن ، ثوابى بيش از ده طوافِ خانه ى خدا دارد . يك طواف خانه ى خدا شش هزار حسنه دارد . بنابراين ، گره گشودن كار برادر مؤمن و رواساختن حاجت او شصت هزار حسنه دارد . نظير اين روايت ، در كتب روائى از قول ائمه طاهرين ( سلام الله عليهم اجمعين ) بسيار آمده است . « 2 » شارع مقدس اسلام خدمت به مسليمن را بسيار گرامى مى دارد . بجاست كه زندگى خود را صرف و وقف به مسلمانان كنيم و به سخنى ، « ديگرگرا » باشيم ، « نه خودگرا » . در واقع نيل به اهداف دنيائى و كسب ذخائر براى سعادت جاودانه ى آخرت تنها در پرتو اين هميارى و دستگيرى ميسّر مىشود . محروم شدن از اين توفيق بزرگ به معناى از دست دادن اجرى عظيم است كه در آن خشنودى بارى تعالى نهفته است . اين خدمت ، الزاماً منحصر در خدمات مهم و در ظاهر قابل توجّه نيست . بلكه هر كس در حد توان خويش به رفع نيازهاى مردم و مشكلات اهتمام ورزد ، بارى از دوش ديگران بردارد .\r\n\r\n\r\n","description":"","footnote":"\r\n( 1 ) - اصول كافى ، جلد 3 ، ص 278\r\n( 2 ) - به اصول كافى ، جلد 3 ، رجوع شود\r\n","page_name":" 94 ","page_number":94},
  {"content":"\r\n\r\nاگرچه اين كمك به اندازه ى « پاسخ به جواب سؤال كننده اى براى يافتن آدرس » يا « راهنمائى مراجعه كننده اى در سپاه ، براى پيگيرى كارش » باشد . مهم كميّت رفع نياز نيست ، آنچه اهميت دارد كيفيت و اخلاص در كار است . چون برخوردهاى اسلامى و انسانى باعث انسجام و استحكام جامعه اسلامى و رشد تفاهم و ترقّى معنوى اشخاص است . البته اين مرتبه از كمك ، كه به نظر عادّى و بى اهميت جلوه مىكند ، بسيار بزرگ ، و اجرى عظيم دارد .\r\nاما ، چنانچه در برآوردن نياز مسلمين سستى شود و على رغم امكان و توان هميارى به اين مهم بها داده نشود ، خشم پروردگار عالم برانگيخته مىشود . در اين مورد نيز ، چنان است كه امور به ظاهر كوچك و بى اهميت ، مانند « پاسخ نگفتن به سوال مراجعين » و يا « معطل كردن آنها » و « كم اهميتى به كار مردم » و . . . خشم و عذاب الهى را در پى دارد .\r\nروايتى كه از امام صادق ( عليه السلام ) نقل شده است ، حكايت از اين دارد كه بعضى از انسانها ، با غُل و زنجير به صحراى محشر وارد مى شوند در حالى كه روسياهند و چشمانشان از ترس فرو رفته است و بر پيشانى شان نوشته است : « اين شخص از رحمت\r\nخدا مأيوس است » سپس ، به دو خطاب مى رسد : « هذا خائنٌ بالله وَ رسوله » و او را به دوزخ مى افكنند . زيرا ، در دنيا قادر به رفع حاجت و نياز برادر مؤمن خويش بوده و حاجت وى را برنياورده است .\r\nاين گونه روايات هشدارى است به تمام انسانها . ولى مسئولين و فرماندهان سپاه بايد توجه و عنايت بيشترى داشته باشند . زيرا ، وظيفه ى و مسئوليت سنگين آنان ايجاب مىكند كه همپاى تعبّد و توجّه كامل\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو مراقبت دائم ، به امور مردم مخصوصاً افراد تحت فرماندهى خود كاملًا توجّه و رسيدگى كنند ؛ شانه هاى ستبرشان بار خلق را بر دوش كشد وبازوان تنومندشان تكيه گاه قوى ضعيفان باشد .\r\nيك فرمانده بايد بگونه اى با افراد تحت فرمان خود رابطه ى عاطفى و صميمى داشته باشد كه آنان فرمانده را براى خود پدرى مهربان و برادرى خدمتگذار ببينند تا حتى در مشكلات و گرفتاريهاى شخصى به دو مراجعه كنند و با او درددل كنند . چون موفقيت يك فرمانده ى اسلام فقط در خوب فرماندهى كردن عمليات نظامى و رسيدن به پيروزيهاى صورى نيست . فرمانده موردنظر اسلام و مرضى حق تعالى ، آنست كه علاوه بر خوب فرماندهى كردن عمليات نظامى ، بر قلوب افراد تحت فرماندهى خود حكومت معنوى داشته باشد ، رابطه اى صميمى و نزديك با افراد برقرار كند و از مشكلات و نيازهاى مادى و معنوى آنان كاملًا بااطلاع باشد .\r\nسواران را خبر از حال پياده هاست !\r\nامام « ع » در ادامه ى دستورالعمل خويش و به عنوان « ذكر خاص بعد از عام » به تبيين نوع ديگرى از خدمت به برادران مؤمن مى پردازد و چنين مى فرمايد :\r\n« وَ مَن حَمَلَ اخاهُ المؤمن عَلى راحلَة حَمَلَه الله عَلى ناقَةٍ مِن نوق الجَّنةِ وَ باهى بِه الملائكَة المُقرَّبينَ يومَ القيامة »\r\nهر كسى برادر مؤمن خود را بر مركبى سوار كند ، خداوند روز قيامت او را بر شترى از شتران بهشت سوار مىكند و به قدرى با عظمت و شكوه خواهد بود كه فرشتگان مقرّب الهى به او فخر و مباهات مى كنند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nاز اين رو ، سعى شود هر كدام كه وسيله ى نقليه اى داريد ، در مسير خويش افراد را به مقصد برسانيد ، تا امر مبارك امام « ع » را اطاعت كرده باشيد و در روز قيامت به چنين مقامى دست يابيد . البته ، عظمت اين ثوابها و حقيقت اين پاداشهاى اخروى ، براى ما فعلًا ، قابل درك نيست و لذّت آنها را احساس نمى كنيم . ولى ، براى تقرّب اين معنى به ذهن ، لذّت مجالست و حضور در خدمت امام امت را در نظر بگيريد كه چه لذت معنوى و والائى دارد . چه رسد به اينكه امام به وجود كسى مباهات كند . اين ديگر از بهترين لذّتها است .\r\nحال ، اين را با مباهات ملائكه مقرّبين و خشنودى بارى تعالى مقايسه كنيد ، تا پرتوى از عالم نور بر شما نمايان شود . اين نعمتهاى غيرقابل تصور ، از سوار كردن مردم پياده و رساندن آنها به مقصد ، كه تنها مصداقى از خدمت به خلق است ، ناشى مىشود .\r\n\r\nمصاديق ديگر اين كلّى\r\nروايات زيادى كه از امامان معصوم ( عليه السّلام ) در خدمتگزارى به مؤمنين رسيده است ، در واقع يك « كلّى » است كه داراى « مصاديق » فراوانى است . يكى از مصاديق همان است كه در فراز پيش - سوار كردن پياده ها - از آن سخن رفت .\r\nدستگيرى از بينوايان ، پوشاندن برهنگان ، عيادت از بيماران ، اطعام گرسنگان و هزاران هزار خدمت از اين قبيل ، هر كدام خدمت به خلق است . هر كس به اندازه ى توان خويش بايد اين وظيفه ى مهم را به انجام رساند . اگرچه دعاكردن براى اهل ايمان باشد ، يا همدردى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبا دردمندان كه اينها نيز ، از مصاديق خدمت است و نبايد كم اهميت تلقى شود .\r\n\r\nوجوب خدمت به مؤمنان\r\nمبادا كه روايات ائمه اطهار ( سلام الله عليهم اجمعين ) را اندك شمريم وهرگاه به آنها بربخوريم ، با كم اهميتى بگوئيم : « اخلاقى است » و از آنها بگذريم و بدون هيچ توجّهى آنها را ناديده بگيريم . « اين تساقط در روايت است » . همينقدر بدانيد كه از قرآن شريف و روايات و دستورهاى علماى اخلاق و سير و سلوك به خوبى استفاده مىشود كه كمك كردن به مردم و دستگيرى از آنها ، از واجب ترين كارها است . براى هر كس ، به اندازه توانش ، دستيارى مردم لازم است و اگر همه به وظيفه ى خود عمل كنند ، بسيارى از مشكلات ، كه اكنون بزرگ مى نمايد ، بوجود نمى آيد .\r\n\r\nغرض از نقل روايات پيشوايان دين\r\nدر همه ى فرازهاى اين كتاب به مقتضاى مقام و تناسب مقال از بحر معارف اولياء خدا ، جرعه اى نوشيديم و سينه ى اوراق را با دُرّ سخن آن بزرگواران ، درخشان كرده ايم . اما ، آنچه در اين نوشتار دنبال مىشود ، تنها استشهاد به آيات و روايات نيست . بلكه در اصل در پى آنيم كه :\r\n1 حقيقت اين سخنان الهى را بر دل نشانيم و با تفكّر و تدبّر در اعمال آنها قلب خويش را نورانى كنيم .\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n« كَلامُكم نُورٌ وَ امركُم رُشدٌ وَ وَصيتُّكُم التَّقوى وَ فعلكُمُ الخَير وَ عادتُكُم الأحسان » « 1 » سخن شما ائمه ( ع ) نور است فرمانتان هدايت و ارشاد و كارتان نيكو و عادتتان احسان است .\r\n2 بدانها توجه شايسته كنيم ، زندگى خود را بر آن اساس بنا نهيم و خود را مقيّد به امتثال آن اوامر و نواهى نمائيم .\r\nبه سخنى ديگر ، با تتبّع در كلام گهربار اختران آسمان ولايت و آيات شريف ، زنگارها را از قلب خود بزدائيم ، زمينه را براى تجلّى نور الهى كه بر دل عارفان ظاهر مى گردد ، مهيّا كنيم . با تعبّد و اطاعت بى چون و چرا از احكام شرع مقدس ، وجود خود را آماده ى اشراق انوار حق تعالى كنيم و در شمار بندگان صالح پروردگار عالم درآئيم .\r\n« وَ مَن اعانَ أخاهُ المؤمن عَلى سلطانٍ جائر أَعانَهُ الله عشلى أِجازة الصراط عندَ زلّة الأقدام »\r\nهر كه برادر مؤمنش را در برابر حاكمى ستمگر يارى رساند ، خداوند او را هنگام لغزش گامها ، در گذشتن از « صراط » يارى مىكند .\r\n« وَ مَن زار أخاهُ المؤمن فى مَنزله لا لحاجَة مِنه إِليه ، كتب من زوارّ الله وَ كانَ حقيقاً على الله ان يُكرم زائره »\r\nو هر كس كه به ديدار برادر مؤمنش به منزل وى برود بدون اينكه حاجتى از او داشته باشد نامش در فهرست زيارت كنندگان خداوند نوشته مىشود ، و بر خدا شايسته است كه زيارت كننده ى خود را گرامى بدارد .\r\n\r\n\r\n","description":"","footnote":"\r\n( 1 ) - مفاتيح الجنان ، زيارت جامعه كبيره\r\n","page_name":" 99 ","page_number":99},
  {"content":"\r\n\r\nامروزه ، از بهترين و بارزترين مصاديق « زيارت مؤمن » ديدار برادران معلول و مجروح خانواده ى شهداء و اسراء و مفقودين است و بر همه به ويژه پاسداران و فرماندهان عزيز ، لازم است . ثواب اينها همانند زيارت خداى تعالى است .\r\nبه طور كلّى ، « صله ى رحم » بسيار سفارش شده است و بنابر روايات موجب طول عمر مىشود .\r\nاين قسمت از دستورالعمل امام « ع » انسان را در ميان « خوف » و « رجاء » نگاه مى دارد .\r\n « تَتجافى جُنوبُهُم عَن المضاجِعِ يدعونَ رَبَّهُم خَوفاً و طَمَعاً وَ ممَّا رَزقناهُم يُنفقون »  « 1 » ( شب هنگام ) پهلوهايشان بسترها را ترك مى كنند ؛ ( و در دلِ شب ) با بيم و اميد خداى خود رامى خواهند و از آنچه روزى آنها كرديم به مسكينان انفاق مى كنند .\r\n« خوف » و « رجاء » دو بال است كه اهل ايمان را به مقام « قرب الهى » پرواز مىدهد .\r\nخوف از جمله ى منازل و مقامات در سير الى الله و طريق آخرت است . دلى كه بيم دارد هرگز آرام ندارد و از سرانجام فعل « حرام » ، بلكه « مكروه » خويش هراسناك است و دل محزون .\r\n« رجاء » به معنى اميدوارى و اشتياق رسيدن به امرى مطلوب و محبوب در آينده است . « رجاء » در برابر « يأس » است . به سخنى ديگر « رجاء » اميدوارى به رحمت الهى و از بخشش او نااميد نشدن\r\n\r\n\r\n","description":"","footnote":"\r\n( 1 ) - سجده ، آيه 15\r\n","page_name":" 100 ","page_number":100},
  {"content":"\r\n\r\nاست . البته ، « رجاء » در مؤمن ، بايد با عمل صالح همراه باشد و كسى نمى تواند به چيزى اميدوار باشد ولى بر عملى كه با آن پيوسته و همبسته است شتاب نكند .\r\nچنان كه « خواجه عبدالله انصارى » در « منازل السائرين » فرمايد :\r\n« كُلُّ مَن رَجاء عرف رَجاءَهُ فى عَمَله »\r\nهر كه صاحب رجاء باشد ، رجاى او از عمل صالحش شناخته مىشود .\r\nسالك الى الله در سير خود ، گاهى به قدم « رجاء » از ياس و وسوسه شيطان مى رهد و گاه ديگر با قدم « خوف » از سراب دروغين « وصول » و نيرنگهاى شيطانى مى گذرد .\r\nعلّت « خوف » انسان نفس امّاره است و دليل « رجاء » رحمت بى كران پروردگار . مؤمن بيم دارد از اينكه مبادا تكليف و مسئوليتهاى سنگينى را كه بر دوش دارد نتواند به سر منزل برساند ، از اين رو همواره عمل خود را اندك و ناقص مىداند و شايسته ارائه به بارگاه حق تعالى نمى يابد . ولى اميدوار است كه پروردگار با لطف بى مثالش عمل اندك و ناقص او را بپذيرد . مردان خدا در اين حالت از خود بيمناك و به خداوند اميدوارند .\r\n دارم اميد عاطفتى از جناب دوست * ردم جنايتى و اميدم به عفو اوست « 1 » \r\n\r\n\r\n","description":"","footnote":"\r\n( 1 ) - ديوان حافظ\r\n","page_name":" 101 ","page_number":101},
  {"content":"\r\n . \r\n","description":"","footnote":"","page_name":" 102 ","page_number":102},
  {"content":"\r\n\r\n\r\nايمان و مؤمن\r\n\r\n","description":"","footnote":"","page_name":" 103 ","page_number":103},
  {"content":"\r\n . \r\n","description":"","footnote":"","page_name":" 104 ","page_number":104},
  {"content":"\r\n\r\n\r\nشرائط ايمان قلبى\r\nامام « ع » پس از بيان نكات پيشين ، به تبيين ايمان حقيقى مى پردازد و مجدداً درباره مومن سفارش مىكند .\r\n« يا عبدالله وَ حَدَّثنى ابى عن آبائه عَن عَلىٍّ عليه السّلام إِنَّه سَمِعَ رَسول الله صَلّى الله عليه و آله يقول لاصحابه يَوماً : مَعاشر النّاس إِنَّهُ لَيس بمؤمن مَن امَن بلسانِهِ وَ لَم يومنَ بقَلبه فَلا تَتَّبعوا عَثرات المؤمنين فَأِنَّهُ من تَتَبعَ عثرة مؤمنٍ إِتبع الله عَثراته يوم القيامة وَ فَصَحه فى جَوف بَيته . »\r\nاى عبدالله ، پدرم از پدرانش ( و آنها ) از على « ع » روايت فرمودند كه از پيامبر « ص » شنيد روزى به اصحابش فرمود : مردم ! همانا آنكس كه به زبانش ايمان آورد و به قلبش ايمان نياورد ، مؤمن نيست . پس لغزشهاى مؤمنان را دنبال نكنيد . هر كه به دنبال لغزش مؤمنى باشد ، خداوند روز قيامت تمام لغزشهاى او را دنبال خواهد كرد و در دنيا در ميان خانه اش او را رسوا مى سازد .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nدر اينجا به نكته بسيار باارزشى اشاره شده است كه در واقع از نشانه هاى ايمان قلبى و معيارى است براى شناخت مؤمن از آنكه ادّعاى ايمان به زبان مى آورد و به قلب ايمان نياورده است .\r\nبرادران پاسدار ، به ويژه فرماندهان عزيز ، خود را با اين ملاك محك بزنند ، به درجه ى ايمان خود آگاه شوند و نشانه هاى بى ايمانى ، يعنى دنبال كردن نقاط ضعف و لغزش مؤمنان و عيبجوئى و خرده گيرى از آنان را يكباره از فضاى مقدس سپاه بدور افكنند و اتّحاد و برادرى و تقوى ، نشانه هاى ايمان قلبى ، را مستحكمتر كنند .\r\nمسئوليت مسلمان خيلى سنگين است . ولى ، از آن سنگين تر وظيفه پاسدار و از آن دو پرخطرتر مسئوليت فرماندهان است . بنابراين ، بر دوش شما است كه ريشه ، هر گونه\r\nشايعه پراكنى ، سخن چينى ، برچسب زدن ، عيب جوئى و تضعيف را بر كنيد كه اگر از اين نشانه هاى بى ايمانى در سپاه باشد ، جا دارد كه انسان از اين همه درد بميرد .\r\n\r\nمعنويت سپاه\r\nعزيزان ! هماره به ياد داشته باشيد كه رُشد سپاه در گرو « معنويت » و « قداست » آن است و اگر بر قلب امّت اسلام حكومت مىكند ، براى رعايت اخلاق اسلامى و التزام عملى به احكام شرع و فداكارى و ايثار رزمندگان است . بدانيد هر حركت ناشايست و صفت ناپسندى در سپاه ، قلب مبارك امام زمان « ع » را به درد مى آورد . زيرا ،\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nسپاه قلب انقلاب است و اگر با رفتار غيراسلامى آماج تيرها قرار گيرد ، انقلاب و اسلام ضربه مى بيند .\r\nسپاه وارث خون هزاران شهيد از جنگ بدر تا « عمليات خيبر » است و بايد حرمت اين خونهاى پاك را با پاسدارى از احكام الهى پاس دارد . هرگز حريم مقدس سپاه را با بى ايمانى و دنبال نقاط ضعف و لغزش يكديگربودن ، نيالائيد . بيدار باشيد كه آنچه شما را تهديد مىكند ، گريز از جبهه ها ، حرام خوارى و اين گونه اعمال خلاف ، كه در شأن چون شما ظفرمندان با ايمان نباشد و كافران بعثى را سزد ، نيست و در اين باره شيطان كاملًا نااميد است . بلكه شيطان انديشه ى ديگرى در سر دارد . به اين دل بسته است كه شما را به وسيله ى برچسب زدن ، شايعه پراكنى ، تفرقه ، سخن چينى ، غيبت ، خرده گيرى ، غيبجوئى و تضعيف به دام افكند و چنانچه موفق شود يقيناً دست عنايت پروردگار از سر سپاه كوتاه مىشود و سقوط ، حتمى خواهد بود .\r\nاين نماز شبِ سنگرنشينان و خلوص رزمندگان و توسّل به اهل بيت « ع » و توكل بر خدا ، يعنى ايمان قلبى بود كه عراق و در حقيقت آمريكا را به زانو درآورده است . اين پيروزيها\r\nتا هنگامى است كه گناه در ميان شما نباشد . زيرا ، آلودگى سپاه به گناه ، براى انقلاب و اسلام شكست به بار خواهد آورد . همه مسئول هستيد كه از پيدايش چنين گناهانى ، كه باعث رخت بربستن معنويت و قداست و در نتيجه شكست سپاه است ، جدّاً جلوگيرى كنيد .\r\nجبهه هاى نبرد حقّ عليه باطل ، ستادها ، قرارگاهها ، پادگانهاى نظامى ، مراكز آموزشى و به طور كلّى محيط فعاليت سپاه ، مكان\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمقدسى است . با پيشگيرى از وقوع گناه ، به وسيله ى امر به معروف و نهى از منكر و رعايت احكام شرع مقدس و اخلاق اسلامى ، مراكز كار خود را به عبادتگاه و محل نزول فيض و ر حمت الهى تبديل كنيد . مطمئن باشيد اگر در محل كار شما گناه ، شايعه پراكنى ، غيبت ، نقل خبرهاى بدون تحقيق ، تحقير شخصيت يكديگر و استفاده از نقاط ضعف همديگر صورت نگيرد ، رحمت الهى بر شما مى بارد و مركز سپاه ، معبد مىشود .\r\n\r\nنيرنگهاى دشمن\r\nلازم است خود را هميشه در پيشگاه پروردگار بدانيد و هماره او را بر كردار و گفت و شنودتان ناظر . در سخن گفتنها ، برخوردها ، موضع گيريها ، پذيرفتن و نپذيرفتن ها ، دفع و جذب ها ، خداى تعالى را در نظر بگيريد . بدانيد كه دشمن از اسلام شكست مهلكى خورده و همواره با « لطايف الحيل » در انديشه ى انتقام است . استكبار جهانى از معنويّت و خلوص سپاه هراس دارد . زيرا ، از ايمان و عقيده ى شما شكست خورده است ، نه از تخصّص و تكنيك و وسائل نظامى شما كه آنها از اين نظر بر شما برترى دارند .\r\nدشمن نقاط قوّت شما را دريافته است و با طرح مسائل انحرافى و دامن زدن به اختلافها و نقل خبرهاى دروغ و اين گونه نيرنگها در انديشه است كه اساس سپاه را بركند .\r\nسخن را بدون تحقيق و پيش از آنكه هدف آن را دريابيد ، نپذيريد و به شيوع آن كمك نكنيد . گاهى نيز ، اخبار و سخنان\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nدرستى مى گويند ، ولى از آن استفاده باطل مى كنند . بكوشيد تا با تشخيص هدف در دام شيطان نيفتيد و اين كلام حكيمانه ى امام على « ع » در برابر خوارج را به ياد آوريد كه فرمود :\r\n« كلمة حق يرادُ بِها الباطل » « 1 »\r\nدر تمام اين مراحل وسيله ى دستيابى دشمن به اهداف شوم خود همانا دوست نادان و دشمن دانا است . بايد كه اين وسيله را با زيركى در بازشناسى دوست از دشمن و دوست دانا از نادان خنثى كنيم و دشمن را شكست دهيم .\r\n\r\nمحدوديت مؤمنان\r\n« حدّثنى ابى عن آبائه عن على عليه السلام ، انَّهُ قال : اخذَ الله ميثاقَ المؤمن ان لا يُصَدَّقَّ فى مقالته وَ لا يتصَفَ مِن عدوِّه عَلى أنْ لا يَشفى غيظُهُ إِلّا بفضيحة نَفسِهِ لأنَّ كُلَّ مؤمنٍ ملجَم وَ ذلك لغايةٍ قَصيرةٍ و راحةٍ طويلة\r\n» پدرم از پدرانش از امام على « ع » روايت فرمود : كه خداوند با مؤمن پيمان بسته است كه سخنان ( حقّ ) ش ( در ميان مردم ) پذيرفته نشود و از دشمنش انتقام نگيرد تا خشمش فروكش كند ، مگر ( اينكه ) به رسوائى اش ( تمام شود ) . زيرا هر مؤمنى بر دهانش لگام زده شده ( و خاموش ) است اين ( محدوديّت مؤمن ) براى مدت كوتاه ( دنيا ) است و راحتى بلندمدت ( آخرت ) .\r\nطبيعى است كه مؤمنان در برابر فاسقان ، كه بى قيد و بندند ، به ايمانشان محدود شده اند . در روياروئى ، آن كه محدوديّت ندارد و\r\n\r\n\r\n","description":"","footnote":"\r\n( 1 ) - نهج البلاغه فيض ، ص 125\r\n","page_name":" 109 ","page_number":109},
  {"content":"\r\n\r\nهر گونه دروغ ، غيبت ، تهمت ، ناسزا ، شايعه ، فريب و ظلم را روا مى دارد ، در سراى فانى دنيا پيروز مىشود و اين يك ، شكست مى خورد . چون وسيله ى مؤمنان همچون هدفشان بايد مشروع باشد .\r\n\r\nانقلاب اسلامى مصداق سخن امام « ع »\r\nفرموده ى امام صادق ( عليه السلام ) در مورد انقلاب اسلامى ما ، كاملًا صدق مىكند ، زيرا هم اكنون مردمى كه زير بار تبليغات شياطينند سخن حق و پيام حياتبخش انقلاب اسلامى را نمى پذيرند .\r\nدنياى استكبار در مبارزه با اسلام از هيچ دروغ و تهمت و شايعه و تجاوز دريغ نمى كند و به خيال واهى خود ، رسوايمان كرده است .\r\nامروزه ، همه ى رسانه هاى گروهى و دستگاه هاى ارتباط جمعى استكبار با « لطايف الحيل » براى رسوائى انقلاب اسلامى در تلاشند . در دستگاه تبليغاتىِ ظلم از بيم رسيدن پيام انقلاب اسلامى به گوش مستضعفان هيچگاه سخن حق ما را بازگو نمى كنند و در برابر از گفتن هر گونه باطل و ناروا درباره ما دريغ نمى دارند . اما ، انقلاب بنابر ماهيّت اسلامى خويش مقيّد و محدود به حدود شرعى است . هيچگاه براى رسيدن به هدف مشروع خود ، از باطل\r\nبهره نمى گيرد و حتى به چنين دشمنانى سخن ناسزا را نيز ، روا نمى دارد كه « إِنَّى اكرهُ لَكم ان تَكوُنوا سَبّابين » « 1 »\r\nپيداست كه در اين برخورد ظاهرى پيروزى از آنِ كيست !\r\n\r\n\r\n","description":"","footnote":"\r\n( 1 ) - نهج البلاغه فيض ، ص 659 اين حديث را هنگامى ايراد فرمودند كه شنيدند گروهى از اصحاب در جنگ صفّين به لشكريان شام دشنام مى دادند .\r\n","page_name":" 110 ","page_number":110},
  {"content":"\r\n\r\n\r\nمحدوديت و امتحان\r\nاينها همه امتحان است تا مسلمانان و اهل ايمان شناخته شوند ، امام « ع » در اين بيان به شيعيان مى فرمايد : اگر چه دشمن با شايعه پراكنى و تهمت و دروغ شما را رسوا و منزوى كند و در چشم مردم ، بگونه ى ديگرى جلوه دهد ، بايد خود را نگهداريد ، زبانتان را كنترل كنيد و هرگز حدود شرعى را زيرپا نگذاريد . اگر كسى به شما تهمتى زد و درباره ى شما شايعه اى پراكند ، حق نداريد به مانند او مقابله كنيد . چون شما مؤمن هستيد و با داشتن ايمان است كه با آنها متفاوت شده ايد .\r\nاين دستورالعمل محكى است براى انسان كه خود را بيازمايد ، و به خود بنگريم و در خود انديشه كنيم كه تا چه اندازه كردار ، رفتار و گفتارمان كنترل دارد .\r\n « خوش بود گر محك تجربه آيد به ميان * تا سيه روى شود هر كه در او غش باشد » « 1 » \r\nبيائيد تا در سخن گفتن انديشه كنيم ، خوب و بد گفتارمان را بسنجيم و نظر افكنيم كه آيا براى رضاى خداوند تبارك و تعالى است كه زبان مى گشائيم ؟ ! به ديگر سخن عقلمان را بر زبانمان مقدم بداريم .\r\nمكرّر گفته ايم كه عالم محضر خداست و دنيا وسيله ابتلاء . بكوشيم كه در محضر خدا و امام زمان ( عج ) ما ، مدعيّان سربازى\r\n\r\n\r\n","description":"","footnote":"\r\n( 1 ) - ديوان حافظ\r\n","page_name":" 111 ","page_number":111},
  {"content":"\r\n\r\nامام ( ع ) ، گناه نكنيم و در آزمايش الهى سرافكنده و شرمسار نشويم .\r\nمسلمان افسار گسيخته و به خود رها شده نيست . بايد تلاش كند كه چشم و گوش و زبان و دست خويش ، بلكه انديشه و تخيلاتش ، را كنترل كند و با عمل به احكام شرع مقدس و تقوى همه ى اعضاء و جوارح خود را در مسير خشنودى خداى تعالى به كار گيرد .\r\n\r\nپيمان خدا با مؤمن\r\n« وَ اخَذَ اللهُ ميثاق المؤمن عَلى اشياءٍ أَيسرها عَلَيه مؤمن مثله يقول بمقالِتِه يعيبه و يحسده ، و الشّيطان يغويه و يَمقته و السّلطان يقفو أثره وَ يَتَبع عَثَراته و كافر بالّذى هُوَ مُؤمن بِه يَرى سَفَكش دمه ديناً وَ اباحَة حَريمه غنماً فَما بَبقاء المؤمنُ بَعدش هذا ؟ » خداوند از مؤمن چند چيز را پيمان گرفت كه ساده ترينش بر او اين است كه\r\n1 مؤمنى كه چون او گفتارش را باز گويد ، اما عيبجوئى او را كند ، و به دو حسد وزرد ؛\r\n2 و شيطان او را گمراه كند ، و سخت در پى گرفتن او باشد ؛\r\n3 حاكم جور دنبال ردّپاى اوست ، و خطاها و لغزشهاى او را دنبال مىكند .\r\n4 كسى كه به آنچه او ايمان دارد ، كافر است و ريختن خون او را عمل به احكام دين مى بيند ، و هتك حرمت او را پيروزى مىداند . پس ، چگونه است پايدار ماندن مؤمن پس از آن ؟ !\r\nاين كلام اندكى از شدّت ابتلاء مؤمن و خطراتى را كه با آن روبرو است نشان مىدهد . بديهى است كه تنها با هوشيارى و پابرجائى و توكّل بر خدا مى توان بر اين مشكلات پيروز شد . مؤمن به آزمايشهاى سختى دچار شده است كه ساده ترين آن گرفتار شدن به دام دوست نادان گنه كار است ، كه غيبت او را مىكند ، به او\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nحسد مى ورزد ، تهمت مى زند ، شياطين انس و جن براى گمراهى او سخت در تلاشند و ظالمان در پى دستگيرى و از بين بردن اويند .\r\nبر شما است كه هوشيار باشيد تا به دامن اين شياطين نلغزيد و از عهده ى اين آزمايشها سرفراز برآئيد . بر پيمانى كه با خدا بسته ايد وفادار بمانيد و كوشش كنيم و از خداى تعالى يارى بجوئيم تا وسيله ى غيبت ، تهمت ، گمراهى و آزار مؤمنان قرار نگيريم .\r\n\r\nمؤمن از خداست و خدا از او\r\nامام صادق « ع » در فرازهاى پايانى نامه ى « اهوازيه » با ذكر حديثى از رسول اكرم « ص » دوباره بر حرمت و شرافت « مؤمن » تأكيد مى كنند و به « نجاشى » مى فرمايند :\r\n« يا عبدالله وَ حدَّثنى آَبى عن آبائه عليهم السّلام ، عَن علىٍّ عَن النَّبى ، صلّى الله عليه و آله ، قال : نَزَل جبرئيل ، عليه السّلام ، فقال : يا محمَّد إِنَّ الله يقرَؤك السّلامَ وَ يَقول : إِشتَقَقتُ لِلمؤمنَ إِسماً مِن أسمائى سَمَّيته مؤمناً فالمؤمنُ مِنّى وَ انَا مِنه ، مَنِ استَهانَ بمؤمن فَقَد استقبلنى بالمحاربة »\r\n« اى عبدالله پدرم مرا از پدرانش ( و آنها ) از على « ع » و او از پيامبر « ص » حديث كرد كه پيامبر « ص » فرمود : جبرئيل « ع » فرود آمد و گفت : اى محمد « ص » همانا خداوند تو را سلام مى گويد و مى فرمايد : براى « مؤمن » اسمى از نامهاى خود مشتق كردم ( و برگزيدم ) و او را « مؤمن » نام نهادم پس ، « مؤمن » از من است و من از « مؤمن » ، هستم . هر كس مؤمنى را اهانت كند ، حتماً به استقبال جنگ با من شتافته است . »\r\nعبارت « مؤمن از من است ، و من از مؤمن هستم » اشاره به اين\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nدارد كه خداى تعالى به مؤمنين ، محبّت و علاقه ى ويژه اى دارد و هيچكس را چون آنان دوست ندارد .\r\nدر سخنان پيشوايان دين « ع » ، كه قبلًا نيز به برخى از آنها اشاره رفت ، بر اين معنى بسيار تأكيد شده است و ظلم و اهانت به مؤمن را به اعلان جنگ با خداى تعالى توصيف كرده اند . در اصول كافى از پيامبر بزرگوار اسلام « ص » روايت شده است كه در شب معراج به من خطاب شد :\r\n« اگر كسى به بنده و دوستم جسارت كند ، مانند اينست كه آماده ى جنگ با من شده است و هر كه آماده ى جنگ با من شود ، با او خواهم جنگيد » . رسول خدا « ص » پرسيد : الهى دوست تو كيست كه به خاطر اهانت به او خواهى جنگيد ؟ ندا آمد :\r\nدوست من « شيعه » على ابن ابيطالب « ع » است . كسى كه « نبوّت » تو را و « وصايت » و « ولايت » اميرالمؤمنين و امامان « ع » را بپذيرد .\r\nاز اين روايات استفاده مىشود كه بايد پاسدارِ حريم حرمت « مؤمن » بود و نبايد به او اهانت و بى حرمتى كرد . بديهى است هر عملى كه دل مؤمن را بيازارد و حق او را از بين ببرد از مصاديق اين « بى حرمتى » به شمار مى رود و مشمول حُكم حديث « معراج » است . به ديگر\r\nسخن افترا ، غيبت ، تهمت ، تضعيف ، شايعه پراكنى ، تحقير و تمسخر از افراد « اهانت » است و اعلان جنگ با خداى تعالى . چرا كه مؤمن از خداست و خدا از او .\r\nاين روايات شريف ، كه پرتو هدايت و وسيله ى رستگارى است ، بهترين ره توشه ى انسان است . چنانچه از قالب الفاظ و « شعار »\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nبيرون آيد و در قلمرو اعمال و « شعور » قرار گيرد ، وى را بهترين نگاهبان در « صراط مستقيم » است و از لغزش به « چپ » و « راست » باز مى دارد و تا چنين نباشيم به ولايت ائمه ى اطهار تمسّك نجسته ايم ، و در زمره ى « شيعه ى » آنها بشمار نمى رويم .\r\n\r\nشرط دوستى و مؤانست\r\nامام ( ع ) در ادامه مى فرمايد :\r\n« . . . . إِنَّه قال يوماً : يا على لا تُناظرُ رَجلًا حَتّى تَنظُرَ فى سَريرَته فَأن كانت سريرتُهُ حَسَنه ، فانَّ الله عَزَّوجل لَم يَكُنْ ليخذلَ وَلّيه ، وَ ان كانت سريرتُهُ رَدّيه فشقَد تكفيه مُساوية ، فَلو جَهَدتش ان تَعمَلَ بِه اكثرَ مِمَّا عَملَ بِه عَن مَعاصِى الله عَزَّوَجَل ما قَدَرَت عليه »\r\nروزى رسول خدا « ص » فرمود : اى على با كسى سخن مگوى تا اينكه درون دل او را ببينى . اگر دلش پك بود ، همانا خداوند عزّوجل دوست خود را خوار نمى كند و اگر دلش ناپاك بود ، پس حتماً كردار ناپسندش براى عذاب او كافى است . هر گاه كوشيدى تا ( به امر معروف و نهى از منكر ) او را بيش از آنچه گناهان خداى عزّوجل او را مى آزارد ، بيازارى ، توانائى آن را ندارى ( و در او اثر نخواهد گذاشت ) .\r\nدر توضيح فرازهاى نخستين دستورالعمل ، آنجا كه از دوستى و مؤانست سخن مى گفتيم ، در اين باره اشاره هايى رفت . در تبيين اين فراز از سخنان گهربار امام « ع » به\r\nسرچشمه ى زلال وحى قرآن ، كه پيشوايان دين « ع » آموختگان و مفسّران آن كلام الهى اند ، چنگ مى افكنيم و با آب حيات آن ، دلهاى تشنه را آرامش مى بخشيم :\r\nاگر نگوئيم همه ى آيات شريف قرآن براى « تهذيب نفس » نازل\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nشده است ، دست كم بيشتر آنها اين رسالت را بر دوش مى كشند و به هدف تربيت انسان فرود آمده است . از اين رو ، بايد بكوشيم خويش را در مسير تربيت الهى قرار دهيم ، به اخلاق الهى متخلّق و به آداب الهى مؤدّب شويم و در زندگى خصوصى ، كسانى را به دوستى برگزينيم كه اخلاق خود را به خُلق الهى آراسته و از زير فرمان « نفس » رسته اند ، دلى پاك و ضميرى روشن و نفسى نيكو يافته اند و از همين گروه از انسانهاى پاك ، در زندگى اجتماعى براى « معاونت » و « مشاورت » يارى جوئيم . زيرا ، تا صفات ناپسند را از لوح دل نزدائيم و فضاى دل را به صفات الهى روشن نكنيم ، فطرت خداجويمان به زنگار دنيا آلوده است و ما را به سوى خداى تعالى راه نمى برد . چه كردار و صفات انسان بر اثر تكرار ، « عادت » و در واقع « طبيعت دوم » مىشود و هر چه « ملكه ى » انسان شود ، او را بر همان اساس رهبرى مىكند و حتى در عالم برزخ نيز ، اين « ملكه » از انسان جدا نمى شود . بنابراين ، اگر « ملكه » از صفات الهى باشد ، حتماً در دوستى ، معاونت و مشاورت بروز مىكند و دوستان از اين نعمت الهى بهره مند مى شوند . اما ، چنانچه از صفات ناپسند باشد ، دوستان را با خود به وادى گمراهى و تباهى مى كشاند ، و در غرقاب دنيا غرق مىكند كه از قديم الايام گفته اند : « از كوزه برون همان تراود كه در اوست » . پس دوستى بايد به شرط الهى باشد و « معاونت » و « مشاورت » نيز اينچنين است . يعنى اگر دوستان و اطرافيان در دل حسد ، كبر ، عجب ، خودخواهى و صفات ناپسند ديگر داشته باشند و يا در عمل خودمحور و خودراى اند ، در پيشبرد كارهاى اجتماعى اثر سوء خواهند گذاشت و فعاليتها را از\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nمسير الهى خارج مى كنند . اما ، انسانهاى باتقوى و پاكدل و\r\nخداترس ، رفتار و كردار و گفتارشان خداپسندانه و تراوشات وجودشان الهى است ، چون آنا مظهر اسماء و صفات الهى اند و كار شيطانى نمى كنند زيرا « مظْهر » هميشه نمايانگر و آئينه « مُظهر » است . در نتيجه ، آنان كه دلشان پاك است و به زنگار كدر نشده ، در مسير فطرت الهى اند و همواره در خدمت به اسلام و انقلاب هستند ، « معاونت » ، « مشاورت » و به طور كلى اعتماد و دوستى آنها زيبنده است و آنان كه دل آلوده اند و « مُتَلَّوِّن » و « بله قربان گو » ، به فطرت انسانى نيستند . هرگز نبايد بدانان اعتماد كرد و از آنان يارى جست ، زيرا اينان فكر اصلاحى نتوانند داشت و كمر همّت به خدمت اسلام و انقلاب نخواهند بست . بلكه در انديشه « تفرقه » و « تخريب » اند .\r\n\r\nسخن حق و دل ناپاك\r\nدر بيان پيشين امام « ع » نكته ى بسيار آموزنده ى ديگرى است كه احتياج به بررسى جداگانه و مفصّلى دارد . اما تفصيل ، مناسب اين مختصر نيست و ناچار به كوتاه سخن بسنده مى كنيم . اين درس آموزنده و شايان توجّه ، اين حقيقت است كه سخن حق در دل ناپاك و آلوده و قسّى از انجام محرّمات ، اثر نمى بخشد .\r\nنمونه ى آشكار ناپاكدلى ، « خوارج نهروان » اند كه به نام قرآن و اسلام ، بر ضدّ كتاب و دين قيام كردند ، بر ولىّ خدا و قرآن ناطق شوريدند و سرانجام امام على « ع » را در محراب عبادت در خانه خدا به شهادت رساندند .\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nفريادهاى حق امام زنگار قلب آنان را نشكافت و آن دلهاى تيره تسليم حق نشد . با شعار تند و انقلابى كه خواستگاهش شعور نبود ، به مخالفت امام حق برخاستند ؛ گوش دل خود را بر سخن حق فرو بستند و تا آن هنگام كه از دم تيغ گذشتند بر اين باطل ماندند .\r\nچون صفت ناپسند « ملكه » انسان شود ، گوشش از شنودن سخن حق و دلش از پذيرش حقيقت باز مى ماند . چنانچه هنوز كاملًا ، دلمرده و مصداق آيه شريفه « انَّ الذَّين كَفَروا سَواءٌ عَلَيهم ءأنذَرتَهُم ام لَم تنذرهُم لا يومنون . خَتَمَ الله عَلى قلوبِهم وَ عَلى سَمعِهم وَ عَلى ابصارِهِم غشاوة » نشده باشد و در اعماق وجدانش نور ضعيفى از حقيقت خواهى پرتوى دارد ، سخن حق را تأويل و توجيه مىكند ، تا واژگون شود و با دل مرده شان هم سنخ . از اين رو ، هنگامى كه قلب و فطرت انسانى ره مردن مى پويند ؛ تا وقتى كه هنوز به آخر نرسيده اند ، اشعه هاى حق طلبى و فطرت گرائى گاه به گاه دلهاى سرد انسانهاى عاصى را پرتوافكن مىكند ، ولى غالباً تذكّر نمى يابند و متنبّه نمى گردند . به نيروى توجيه و تأويل فرا چنگ مى اندازند و در همان وادى ره مى سپارند تا سرانجام اين پرتوها خاموش شود ؛ دل سراسر به تصرّف شيطان درآيد و ديگرشان هرگز ياراى شنيدن سخن حق نماند . . .\r\nبايد هوشيار بود كه در دام شيطان نلغزيم و راههاى نفوذ او را ببنديم . بستن راه شيطان به اين است كه اعمال اشتباه خود را با قرآن و حديث تأويل نكنيم ، براى موّجه جلوه دادن كردار ناپسند خود ، به تأويل سخنان « امام خمينى » اين فرزانه حكيم نپردازيم و فكر خود را بر كلام الهى و رهبر عظيم الشأن انقلاب تحميل نكنيم .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\nاستفاده از نقاط ضعف يكديگر\r\nپس از اين توضيح كلام امام « ع » را پى مى گيريم كه فرمود :\r\n« يا عبدالله وَ حَدَّثنى أبى عَن آبائه عَن عشلى عليهم السَّلام عَن النَّبى صَلّى الله عليه وَ آله قال انَّهُ قال : أدنى الكفر ان يَسمَعَ الرَّجُل عَن اخيه الكلمةِ فَيَحفظها عَلَيه يُريدَ أَن يَفضَحَه بِها اولئك لا خَلاقَ لَهُم »\r\n. . . پائين ترين مرتبه كفر ( و نزديكترين قدم به آن ) اين است كه شخصى از برادر ( دينى ) خود كلمه اى بشنود و آن را به دل بسپارد تا او را به گاهِ لزوم ، بدان رسوا سازد . اين گونه افراد را ( در آخرت ) نصيبى نيست .\r\nسخن بسيار روشن است . استفاده از نقاط ضعف برادران خود براى رسواكردن آنان و يا سرپوش گذاشتن بر اعمال ناشايست خويش « كفر » است . اين كردار ، به ويژه بر فرماندهان ، ناپسند و حرام است و نبايد هرگز فرماندهى و راهبرى خويش را بر اين گونه كارها پايه ريزى كنند كه يقيناً ديرى نخواهد پائيد .\r\nاگر اين صفت ناپسند در وجود كسى باشد ، منشأ بروز صفات غيرانسانى ديگرى نيز ، مىشود ( از جمله تجسّس در زندگانى خصوصى اشخاص ) و بالاخره ، انسان را به تباهى مى كشاند .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\nغيبت و شيوع فاحشه\r\n« يا عَبدالله . . . مَن قال فى مؤمنٍ ما رأت عيناهُ وَ سَمعَت اذناهُ ما يَشينُهُ وَ يَهدم مُرْؤته فَهوَ مِن الذين قالَ الله عَزَّوجَلَ انَّ الدَّين يُحبّونَ ان تَشيعَ الفاحشة فى الذّين امَنوا لَهُم عَذاب اليم . يا عبدالله ، و حدَّثنى ابى عن ابائه ، عَن عَلىٍّ عليه السّلام أِنَّه قال : مَن رَوى عَن اخيه المُؤمن روايةً يُريدُ بِها هَدمَ مرَؤتِه وَ ثَلبه او بِقَه الله بِخطيئَته يَومَ القيمة حَتّى يأتى به مخرج مما قال . »\r\nهر كس آنچه را كه چشمش از مؤمن ديده و گوشش شنوده است بگويد ، و او را زيان رساند و شخصيّتش را پايمال كند ، حتماً از كسانى است كه خداوند درباره ى آنها فرمود : « همانا كسانى كه دوست دارند كارهاى زشت در مورد مؤمنان فاش و شايع شود ،\r\nبرايشان عذابى دردناك است . . » و فرمود : هر كسى از برادر مؤمنش گفتارى براى از بين بردن آبرو و رسوائى او بازگويد ، خداوند روز قيامت او را به سبب گناهش هلاك مىكند تا آنكه جبران كند هر آنچه را كه گفته است ( و البته هرگز قادر به جبران آن نخواهد بود ) .\r\nاين سخن تعبير ديگرى از « غيبت » است و در جاى خود در اين دو جلد از كتاب به آن پرداختيم . پاسداران و فرماندهان عزيز به خوبى بر اين صفت شيطانى آگاه هستند و بيش از اين در اين مورد قلم فرسائى نمى كنيم .\r\n\r\nشاد كردن دل مؤمن\r\nامام « ع » پس از تحذير از غيبت و رسوائى برادر مؤمن دوباره بر شاد كردن دل مؤمن تأكيد مىكند و مى فرمايد :\r\n\r\n","description":"","footnote":"","page_name":" 120 ","page_number":120},
  {"content":"\r\n\r\n« وَ مَن ادخَلَ عَلى اخيه المؤمن سُرُوراً فَقَد ادخَلَ عَلى اهل بَيت نَبيّه صلّى الله عليه و آله و سلّم سروراً . وَ مَن ادخَلَ عَلى رَسول الله صلى الله عليه و آله و سلِّم سروراً فَقَد سَرَّ الله ، وَ مَن سَرَّ الله فَحَقيقٌ عَلىَ الله ان يَدخِلَه الجنَّة »\r\nهر كس به برادر مؤمن خود شادى رساند پس حتماً اهل بيت پيامبر « ص » را دلشاد مىكند . هر كس رسول خدا « ص » را شاد كند ، خداى تعالى را خشنود كرده است و هر كس پروردگار را شاد كند ، بر خداوند است كه او را داخل بهشت فرمايد .\r\nهمانگونه كه اشاره رفت ، امام « ع » در فرازهاى پيشين نامه نيز به شاد كردن مؤمنان فرمان داده بودند . ولى ، نظر به اهميت اين موضوع دوباره بدان سفارش مى فرمايند . پس ، بايد در انجام اين مهم استوار بود و به اندازه ى توان در رفع نيازهاى برادران مؤمن و محافظت از آبروى آنان كوشش كنيم .\r\nاين دستورالعمل شريف در بُعد حكومتى داراى اهميت فراوانى است . بر دست اندركاران نظام جمهورى اسلامى عموماً و فرماندهان سپاه خصوصاً ، لازم است كه امر امام « ع » را فرمان برند ، در خدمت به ملت مؤمن و شهيدپرور ايران كوشا باشند و دل آنان را شاد كنند .\r\nاين كارها پايه هاى انقلاب و نظام را استوار مىكند و در واقع شُكر نعمتهاى پروردگار عالم است : « چه مَن لَم يَشكُرِ المَخلوق لَم يَشكُرِ الخالقْ » .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n\r\nتقوى\r\n« ثُمَّ انى اوصيك بتقوىَ الله ، وَ ايثارَ طاعَته ، وَ الأعِتصامَ بِحبله ، فأنَّهُ مَن اعتَصَمَ بِحَبل الله فقد هدى الى صراط المُستقيم ، وَ اعلَم أنَّ الخلق لَم يُؤكلُوا بشىءٍ اعظَمَ مِن تقوى الله فإِنَّهُ وَصّيتُنا اهلَ البَيت ، فَأن استطعتَ أنْ لا تَنالُ مِنَ الدُّنيا شَيئاً تُسألُ عَنه غَداً فَافعل » سپس تو را سفارش مى كنم به تقواى خدا ، گزيدن طاعتش و به رشته او چنگ فرا انداختن . پس هر آنكس كه به « ريسمان الهى » آويخت ، حتماً به راه راست هدايت شده . بدان كه همانا مرم به تكليفى مشكلتر و بزرگتر از تقوى مكلّف نشدند و آن ( تقوى ) سفارش ما خاندان است . پس ، اگر توانستى كه دست خود را از مال دنيا كوتاه كنى تا فردا ( روز قيامت ) در پيشگاه خدا به حساب كشيده نشوى ، حتماً انجام ده .\r\n\r\nتقوى از نظر قرآن\r\nاز نظر قرآن تقوى پايه و اساس هر سعادتى است و هيچ عملى بدون تقوى و از غير متقّى پذيرفته نيست . قرآن زندگانى بدون تقوى را به عمارتى تشبيه مىكند كه بر لب درّه اى قرار گرفته و آن درّه همواره در معرض سيلابها است .\r\n « أفَمَن اسَّس بُنيانَه على تَقوى مِنَ الله وَ رِضوان خَيرٌ ام مَن اسَّسَ بنيانَه عَلى شفا جُرُف هارٍ فانهارَبِه فى نار جَهَنَّمَ و اللهُ لا يَهدى القومَ الظَّالمين »  « 1 »\r\n\r\n\r\n","description":"","footnote":"\r\n( 1 ) - سوره ى توبه ، آيه 109\r\n","page_name":" 122 ","page_number":122},
  {"content":"\r\n\r\nدر آيه شريفه براى تقريب معنى به ذهن تشبيه « معقول » به « محسوس » شده است از اين رو مى فرمايد :\r\nآيا كسى كه پايه هاى آن « مسجد » را بر تقوى خدا و براى خشنودى ( او ) تأسيس كند ، بهتر است يا آن كه پايه هايش بر تكيه گاه سستى در مسير سيلاب ( براى نفاق و تفرقه كلام در اسلام ) بنا كند ، كه زود با او در آتش جهنم درغلتد ؟ و خد ا هرگز ستمكاران را هدايت نخواهد كرد .\r\n« تقوى » به معنى پرهيزكارى است و در اصطلاح پرهيز كردن از هر چيزى است كه مخالفت پروردگار در آن نهفته باشد و به عبارتى ترسيدن از خداوند تبارك و تعالى است . « تقوى » توشه ى راهى است كه براى همه ى روندگان به سوى ايزد يكتا لازم ، بلكه از ضروريات اوليه مسير الهى است . از اين رو ، فرمود :\r\n« فاتّقُوا اللهَ ما استَطَعتُم » « 1 »\r\nتا مى توانيد از خدا بترسيد و پرهيزگار باشيد\r\nخداوند حكيم براى عبادات ، حدّ معينى تعيين فرموده است ( مثلًا ) خمس را يك پنجم ، زكات را يكدهم ، حج را يك بار ، نماز را در هر شبانه روز 17 ركعت و . . . قرار داده است . امّا سه چيز را محدود نفرمود كه « تقوى » از جمله آنهاست .\r\nآيه ى شريفه بدين مفهوم است كه انسان بايد همواره در تلاش باشد تا به مراتب بالاى تقوى برسد و از محرمات الهى ، كوچك و بزرگ اجتناب ورزد . زيرا ، هر چند در ظاهر ناچيز جلوه نمايد ، ولى در عالم\r\n\r\n\r\n","description":"","footnote":"\r\n( 1 ) - سوره ى تغابن ، آيه 16\r\n","page_name":" 123 ","page_number":123},
  {"content":"\r\n\r\nواقع و هنگام روبروشدن با پروردگار ، بسيار عظيم است . اهميت « تقوى » به اندازه اى است كه علاوه بر لزوم دورى گزيدن ، از محرّمات پيشوايان دين « ع » اجتناب از « شبهات » بلكه « مباحات » را دستور فرموده اند . بهتر است از سخنى كه احتمال « غيبت » دارد ، پرهيز شود و چون در دروغ بودن سخنى شك كرديم ، آن را باز نگوئيم . همچنان است « تهمت » و . . .\r\nاز اين رو ، ثواب تقوى بيش از همه مستحبات ، حتى نماز شب و تلاوت قرآن و نماز جماعت است و لزومش بر خواصّ ، چون : دست اندركاران تدبير امور مملكت و به ويژه فرماندهان سپاه ، بيش از ساير مردم احساس مىشود .\r\n\r\nتقسيمات تقوى\r\nهمانگونه كه در جلد اول اشاره شد ، تقوى به اعتبارات مختلف ، داراى تقسيمات گوناگونى است . از جهتى به تقواى « منفى » و « مثبت » تقسيم مىشود .\r\n1 تقوى منفى كه نيروى بازدارنده است . در مراحل حسّاس و طوفانهاى اجتماعى و طغيانهاى نفس چندان مؤثر نيست . در اين حالت انسان به وسيله گريز از موجبات گناه ، چون جامعه و مسئوليت خود را از انجام حرام دور نگه مى دارد .\r\nشكى نيست كه اين نوع از « تقوى » خوب و داراى اثر مثبت است . خداوند تعالى تا حدودى آن را از بندگان مى خواهد و در بيان امامان « ع » بدان سفارش شده است . ولى ، همانطور كه گفته\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nشد ، اثر ضعيفى دارد . اين گونه تقوى در « دو بيتى » باباطاهر نيكو به نظم درآمده است :\r\n « زدست ديده و دل هر دو فرياد * ر آنچه ديده بيند دل كند ياد » \r\n « بسازم خنجرى نيشش ز فولاد * زنم بر ديده تا دل گردد آزاد » \r\nالبته چاره اين نيست كه انسان ديدگانش را از بين ببرد تا دلش آزاد شود . چون در آن صورت تمام جوارح خود را بايد با نيش فولادين اين خنجر از كار بيندازد تا آرام گيرد . چاره را بايد در تقوى « مثبت » جستجو كرد .\r\n2 تقوى مثبت نيروى بازدارنده مؤثّرى است . انسان با داشتن آن در گرما گرم فعاليتهاى اجتماعى و مسئوليتهاى بزرگ ، از افتادن به دام گناه مصونيت مى يابد .\r\nدر اين مرحله از تقوى ملكه اى در وجود شخص پديده مى آيد كه او ر از انجام حرام باز مى دارد و حالت انزجار از گناه در او بوجود مى آورد . به طورى كه به هنگام شنيدن غيبت يا گفتن دروغ و . . . حالش دگرگون مىشود . اين گونه اشخاص در ميان انبوه حوادث نمى لغزند و ثابت و استوار بر گران مسئوليتهاى اجتماعى را بر دوش مى كشند و به دام شيطان تن در نمى دهند ، زيرا هرگز به موقعيّت خود مغرور نمى شوند يا اهانت بر كسى روا نمى دارند . از غيبت ، دروغ ، سخن چينى و . . . به نيروى تقوى گريزانند .\r\nانسان با داشتن « تقواى مثبت » به گريختن از اجتماع و صحنه ى فعاليّتهاى آن و كنج خلوت گزيدن نياز ندارد .\r\nحال اينان ، چون آن عابد نيست كه از هراس نگاه حرام سر به\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nكوه و بيابان نهاد و شاعرش در بيان حكايت سرود :\r\n « بديدم عابدى در كوهسارى * قناعت كرده از دنيا بغارى » \r\n « چرا گفتم به شهر اندر نيايى * كه بارى بند از دل برگشائى ؟ » \r\n « بگفت آنجا پريرويان نغزند * و گل بسيار شد پيلان بلغزند » \r\nاز اين بيان نتيجه مىشود كه فرماندهان سپاه بايد به سلاح « تقواى مثبت » مجهز باشند تا بتوانند بار رسالت بزرگ فرماندهى را به سر منزل مقصود برسانند . در ضمنِ حضور فعّال در اجتماع ، به گناه آلوده نشوند و به وظيفه ى خويش عمل كنند . اگر نه فرماندهان با داشتن « تقواى منفى » كارى از پيش نتوانند برد و وظيفه شان به انجام نرسد چون طبيعت فرماندهى نيازمند حضور فعّال در صحنه هاى گوناگون اجتماع است .\r\nپس فرمانده ى متّقى ، شخصى است كه از دروغ ، شايعه پراكنى ، غيبت ، سخن چينى و ساير صفات ناپسند ، به طور طبيعى بيزار است . شهرت و مقام حال او را دگرگون نكند و تدبير امورش را به دست نفس افسار گسيخته ندهد .\r\n\r\nتقسيم ديگر از تقوى\r\nتقوى به اعتبارى ديگر به چهار قسم تقسيم مىشود :\r\n1 تقواى اجتماعى و آن عبارت است از اينكه انسان در صحنه هاى اجتماعى حضور فعّال داشته باشد و از حق خويش پا فراتر نگذارد و به حقوق ديگران تجاوز نكند . 2 تقواى فكرى آن است كه انسان از نظر فكرى به گونه اى خود را\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nمهذّب كرده باشد كه فكر و نيّت بد به دل او خطور نكند و حتى خيالهايش نيز الهى شود ، يعنى راههاى دل را بر نفوذ شيطان يكباره ببندد تا فكرش آزاد شود .\r\n3 تقواى سياسى يعنى انسان در صحنه هاى سياسى جامعه مواظب باشد كه هدف اصلى با بكارگيرى وسايل گوناگون از بين نرود و به اصلِ باطل « هدف وسيله را توجيه مىكند » دچار نشود . اين براى مسئولين ، فرماندهان و تمام افراد سپاه بسيار لازم است .\r\n« سياست » به مفهوم درايت ، تدبر ، كياست توجه و تدبير از متن اسلام است و طبيعى است كه در « سياست » بدين معنى ، هيچگاه از راه نامشروع به هدف مشروع نتوان رسيد . بايد هوشيار بود كه هرگز با تبليغ سوء ، تهمت ، رسوائى ديگران ، فريب ، دروغ ، ريا ، غيبت و تنها شعارهاى انقلابى دادن دسترسى به اهداف مشروع ممكن نيست و مدعيان اين موضوع ره باطل مى پويند .\r\n4 تقوى شخصى كه در اين باره پيش از اين سخن گفته شد .\r\nدستورالعمل امام صادق « ع » كه در برگيرنده ى بهترين دستورها براى رستگارى انسان و تبيين خطوط كلّى روابط انسانى در حكومت اسلامى است ، با سفارش به « تقوى » پايانى نيكو و شايسته يافت . زيرا « تقوى » اساس و شرط فلاح است .\r\nبر شما فرماندهان عزيز است كه به احكام الهى مقيّد باشيد ؛ و فكر و رأى و عمل و واكنش شما براى خدا و به دستور خدا باشد ؛ و با نيروى « تقوى » از لغزشها و سقوط به دام شيطان پيشگيرى كنيد .\r\nمبادا كه در حرم دوست و در محضر او گناه كنيد . بلكه از مكروهات بپرهيزيد كه مقدّمه ى گناه اند . بر واجبات و مستحبّات\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nپايدار باشيد و حقيقت عبادت را به قلبتان برسانيد .\r\nعزيزانِ افتخارآفرين با خدا باشيد تا خدا با شما باشد .\r\n« عبدالله نوفلى » گويد : وقتى دستورالعمل امام صادق « عليه السّلام » به « نجاشى » رسيد ، در آن نگريست و گفت : راست فرمود سرورم ، به خدائى كه جز او خدائى نيست ؛ هيچكس به اين نامه عمل نمى كند ، مگر اينكه نجات يابد .\r\n« صَدَق والله الّذى لا إله إِلّا هو ، مولاى فَمَا عَمل احدٌ بما فى هذا الكتاب الّا نَجا »\r\nراوى گويد : « نجاشى » تا زنده بود ، همواره به نامه ى امام صادق « ع » عمل مى كرد :\r\nالحمدلله كه توانستم نامه ى امام صادق ( عليه السّلام ) را اجمالًا ترجمه كنم . اميدوارم قابل استفاده باشد . مهم اين است كه اين مجموعه در پاسخ به درخواست پيكارگران عزيز جبهه ها تدوين شده است . انشاء الله با اين خدمت ناچيز ، توانسته ايم اندكى از دين خود را به جبهه ها و عزيزان رزمنده ، كه نمونه ى انسان كامل اند ، ادا كرده باشيم و اين كار مورد عنايت ولى عصر ( عجل الله فرجه ) قرار گيرد .\r\nوالسّلام عليكم و رحمة الله و بركاته\r\n\r\n\r\n","description":"","footnote":"","page_name":" 128 ","page_number":128}
  ]